शीर्षक,विवरण
बुधबार दिउँसो देशका तीन प्रदेशमा वर्षाको सम्भावना,"काठमाडौं : बुधबार दिउँसो देशका तीनवटा प्रदेशमा वर्षाको सम्भावना देखिएको छ। जल तथा मौसम विज्ञान विभागअन्तर्गत रहेको मौसम पूर्वानुमान महाशाखाका अनुसार प्रदेश १, बागमती र गण्डकी प्रदेशका पहाडी भूभागका एकदुई स्थानमा हल्का वर्षाको सम्भावना रहेको हो। साथै प्रदेश १, बागमती प्रदेश, गण्डकी प्रदेशको पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहने विभागले जनाएको छ। रातको समयमा प्रदेश १, बागमती प्रदेश, गण्डकी प्रदेश र कर्णाली प्रदेशका पहाडी भूभागहरूमा आंशिक बदली रही बाँकी भूभागमा आंशिक बदलीदेखि मौसम सामान्यतया सफा रहनेछ।"
भक्तपुरको सल्लाघारीस्थित आइसक्रिम कारखानामा आगलागी,"भक्तपुर : भक्तपुर नगरपालिका१, सल्लाघारीस्थित निरोज आइसक्रिम कारखानामा मंगलबार राति आगलागी भएको छ। आगलागीबारे थप विवरण आउन बाँकी छ। सोही क्रममा नेपाल मजदुर किसान पार्टीका सचिव प्रेम सुवाल र भक्तपुर नगरपालिकाका प्रमुख सुनिल प्रजापतिले आगलागीबाट पुगेको क्षति र नियन्त्रणबारे कारखानाका प्रमुख रामहरि खत्रीसँग जानकारी लिएका छन्। बेलुकी ७:२४ बजेतिर आगलागी भएको र अहिले नियन्त्रणमा आइसकेको जनाइएको छ। नेपाली सेना इन्द्रबक्स गणबाट ३० जना, सशस्त्र प्रहरी बलका २१ जना, २० जना नेपाल प्रहरीसहित जुद्बबारुण भक्तपुरबाट तीनवटा दमकल, काठमाडौ महानगरबाट एउटा दमकल र स्थानीयले सहयाेगमा आगो नियन्त्रणमा लिइएको थियो।"
अर्घाखाँचीमा नमूना मतदान,"सन्धिखर्क: आगामी मंसिर ४ गते हुने प्रतिनिधिसभा तथा प्रदेशसभा निर्वाचनका लागि अर्घाखाँचीमा नमूना मतदान गरिएको छ। जिल्ला निर्वाचन कार्यालय अर्घाखाँचीको आयोजनामा पाणिनी गाउँपालिका८, पालीस्थित बाबुराम प्राविमा मंगलबार नमूना मतदान गरिएको हो। निर्वाचनमा प्रयोग हुने निर्वाचन चिह्न बाहेकका चिह्न प्रयोग गरी छापिएको नमूना मतपत्रमा मतदान गरिएको हो। मुख्य निर्वाचन अधिकृत डा श्रीकृष्ण भट्टराईले वास्तविक मतदानका लागि समय कति लाग्छ र जटिलता कति हुन्छ भन्ने मापन गर्नका लागि पनि नमूना मतदान गरिएको बताए। मत बदर नहोस भनि सिकाइका रूपमा नमूना मतदान गरिएको प्रमुख जिल्ला अधिकारी शशीधर घिमिरेले जानकारी दिए।"
काभ्रे एमालेका नगर कमिटी सहइञ्चार्ज र उपसचिव माओवादीमा प्रवेश,काभ्रे : नेकपा एमाले काभ्रेका धुलिखेल नगर कमिटी सहइञ्चार्ज र खानीखोला गाउँपालिका कमिटीका उपसचिव नेकपा माओवादी केन्द्रमा प्रवेश गरेका छन्। जिल्ला कमिटी सदस्य एवं धुलिखेल नगर कमिटी सहइञ्चार्ज यसबहादुर तामाङ र युवा संघ नेपालका केन्द्रीय सदस्य एवं खानीखोला गाउँपालिका कमिटीका उपसचिव विरेन्द्र ब्लोन नेकपा माओवादी केन्द्र प्रवेश गरेका हुन्। नेकपा माओवादी केन्द्र पनौती नगर कमिटीले मंगलबार आयोजना गरेको पुनर्मिलन कार्यक्रममा उनीहरूसहित केही युवाहरू एमाले पार्टी परित्याग गरी माओवादी प्रवेश गरेका बताइएको छ। नवप्रवेशीहरूलाई नेकपा माओवादी केन्द्रका पोलिटब्यूरो सदस्य एवं प्रतिनिधि सभा क्षेत्र नं १ का उम्मेदवार सूर्यमान दोङले टीका लगाएर स्वागत गरे। उनीहरू पहिले पनि माओवादीमा दिए। नेकपा विभाजन भएपछि उनिहरू एमालेमा गएका थिए।
नुवाकोटमा आइपुग्यो मतपेटिकासहित ५८ प्रकारका निर्वाचन सामग्री,"नुवाकोट : आगामी मंसिर ४ गते हुने प्रतिनिधिसभा तथा प्रदेशसभा निर्वाचनका लागि नुवाकोटमा मतपेटिका लगायतका सामग्रीहरू आइपुगेको छ। मतदानका लागि विभिन्न ५८ प्रकारका सामग्रीहरू विदुर आइपुगेको जिल्ला निर्वाचन कार्यालय नुवाकोटका जिल्ला निर्वाचन अधिकारी जयप्रसाद गौतमले जानकारी दिए। १३२ स्थलमा कायम गरिएका २८८ मतदान केन्द्रका लागि आवश्यक मतपेटिका नुवाकोट आइसकेको कार्यालय प्रमुख गौतमले बताए। उनका अनुसार ८० देखि ८५ लिटर क्षमताका सेतो रंगका मतपेटिका आइपुगेका हुन्। थप २५० थान मतपेटिका लगायतका नमूना तथा समानुपातिक प्रणालीतर्फको मतपेटिका लगायतका सामग्रीहरू आएसँगै मिलाउन सुरु गरिएको कार्यालयले जनाएको छ। निर्वाचन आयोगले स्वस्तिक छाप, सुरक्षा सिल, छेकावार, मसी, रवर म्याट, सुरक्षण सिल, कोरा कपडा, परिचय पत्र कार्ड, डोरी, विभिन्न प्रकारका कलमहरू, स्वास्थ्य सामगी तथा कागजपत्रलगायतका ५८ प्रकारका सामग्रीहरू पठाएको हो। प्रत्यक्षतर्फको मतपत्र र नयाँ कायम मतदाता परिचय पत्र आउन बाँकी रहेको कार्यालयले जनाएको छ। आयोगबाट आएका मतदान सामग्रीहरूको वास्तविक अवस्थाको पहिचान गर्ने कार्य भइरहेको छ। आएका मतपेटिका तथा अन्य मतदान सामग्रीको सदरमुकाम विदुरमा रुजु गर्ने र ब्याण्डिङ गर्ने कार्य भइरहेको छ। विदुर र बेलकोटगढी नगरपालिका र १० गाउँपालिकासहित १२ स्थानीय तह रहेको नुवाकोटमा दुई लाख ३९ हजार ७ सय २६ जना मतदाता छन्।"
अवस्था ठीक नभएका १६ सवारीका चालक कारवाहीमा,"काठमाडौं : भक्तपुरको जगातीमा मंगलबार गरिएको विशेष यान्त्रिक चेकिङका क्रममा अवस्था ठीक नभएका १६ सवारीका चालक कारवाहीमा परेका छन्। हाईस, विङगर र टाटासुमो लगायतका सवारी साधनका चालकलाई ट्राफिक प्रहरीले कारवाही गर्नुका साथै एउटा सवारी साधनलाई नियन्त्रणमा लिएको छ। तालिम प्राप्त प्राविधिक सहितको टोलीले हेण्डब्रेक नभएका, लाइटहरू नभएका र टायर धेरै घिसिएका सवारी साधनलाई कारवाही गरिएको काठमाडौं उपत्यका ट्राफिक प्रहरी कार्यालयका प्रवक्ता एवं प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। मंगलबार ४२ वटा सवारी साधनको अवस्था चेकजाँच गरिएको थियो। अवस्था ठीक नभएको सवारी साधन चलाउँदा सवारी दुर्घटना बढ्न सक्ने र यसले यात्रुको जीवन पनि जोखिममा पर्न सक्ने भएकाले सम्भावित जोखिम कम गर्न चेकजाँच गरिएको हो।"
समानुपातिक सूचीमा लक्षित वर्गलाई समावेश नगराएकोमा आपत्ति,"काठमाडौं : राष्ट्रिय अपाङ्ग अनुसन्धान तथा विकास केन्द्र नेपालले आगामी मंसिर ४ गते हुने प्रतिनिधि सभा र प्रदेश सभाको निर्वाचनको समानुपातिक सूचीमा लक्षित वर्गलाई समावेश नगरेको भन्दै आपत्ति जनाएको छ। अपाङ्ग, पिछडा वर्ग, दलित, महिला, र सिमान्तकृत समुदायलाई सहभागी नगराएकोमा उसले आपत्ति जनाएको हो। मंगलबार काठमाडौंमा पत्रकार सम्मेलन गरेर निर्वाचनको समानुपातिक सूचीमा सहभागी नगराएकोमा सर्वोच्च अदालतमा रिट दर्ता गर्ने जानकारी दिएको हो। पत्रकार सम्मेलनमा बोल्दै राष्ट्रिय अपाङ्ग अनुसन्धान तथा विकास केन्द्र नेपालका अध्यक्ष नीलकण्ठ पौडेलले आगामी निर्वाचनका लागि समानुपातिक सूचीमा अपाङ्ग, पिछडा वर्ग, दलित, महिलालगायतलाई सहभागी नगराएको बताए। सूचीमा अपांग तथा महिलाहरूको सहभागिता कम रहेको उनको दावी थियो। उनले सो विषयमा सर्वोच्च अदालतमा मुद्दा हाल्ने तयारी गरिरहेको बताए। अपांग तथा असहायहरूलाई पाखा लगाएर प्रतिनिधि सभाको निर्वाचन गर्न लागिएको भन्दै उनले आपत्ति जनाए। काठमाडौं२ बाट उम्मेदवारी दिएकी भगवती ढकालले स्वास्थ्य, शिक्षा, रोजगार र देशको भौगोलिक विकासका लागि आफूले उम्मेदवारी दिएको स्पष्ट पारिन्।"
न्युजिल्यान्डमाथि इंगल्यान्डको शानदार जित,काठमाडौं : इंगल्यान्डले न्युजिल्यान्डलाई २० रनले पराजित गरेको छ। ब्रिसबेनमा टी२० विश्वकपअन्तर्गत मंगलबार भएको खेलमा विजेता बन्दै इंगल्यान्डले सेमिफाइनल पुग्ने सम्भावनालाई जिवितै राखेको छ। टस जितेर ब्याटिङ गरेको इंगल्यान्डले निर्धारित ओभरको खेलमा ६ विकेट गुमाउँदै १७९ रन बनाएको थियो। इंगल्यान्डका लागि जोस बट्लरले सर्वाधिक ७३ रन बनाए। त्यस्तै एलेक्स हल्सले ५२ र लियामले २० रन बनाए। यता जवाफी ब्याटिङ गरेको न्युजिल्यान्डले निर्धारित ओभरको खेलमा १५९ रनमात्र बनायो। न्युजिल्यान्डका लागि ग्लेन फिलिप्स सर्वाधिक ६२ रन बनाए भने केन विलियम्सनले ४० रन बनाए। जितसँगै इंगल्यान्डले ४ खेलमा ५ अंक जोड्दै दोस्रो स्थानमा उक्लेको छ। ५ अंक रहेको न्युजिल्यान्ड रनरेटका आधारमा पहिलो स्थानमा छ। त्यस्तै तेस्रो स्थानमा ५ अंकसहित अष्ट्रेलिया र चौथो स्थानमा ४ अंकसहित श्रीलंका रहेका छन्। सबैले सेमिफाइनल पुग्ने सम्भावनालाई जिवितै राखेका छन्।
"जनतालाई सुखी र देशलाई समृद्ध बनाउने दलका चुनावी घोषणा, कार्यान्वयनमा शंका","काठमाडौं: आसन्न प्रतिनिधि सभा र प्रदेश सभा निर्वाचनमा राजनीतिक दलले चुनावी घोषणापत्रमार्फत आफ्ना धारणा सार्वजनिक गरेका छन् । फरक फरक कार्यक्रममा सार्वजनिक चुनावी घोषणा पत्रमा दलको विचार र पाँच वर्षको कार्यदिशा उल्लेख गरिएको छ । समृद्ध नेपाल सुखी नेपालीको एजेण्डालाई प्राय: सबै दलले साझा बनाएका छन् । जनताको मन जित्ने घोषणापत्र दलले सार्वजनिक गरे पनि कार्यान्वयनको आशंका छ नागरिकको । विगतमा पनि राम्रो घोषणापत्र भए पनि काम गर्ने बेलामा घोषणापत्रको प्रतिवद्धता भुलेको आरोप राजनीतिक दलले खेप्दै आएका छन् । सरकारको नेतृत्व गरिरहेको गठबन्धन नेतृत्वकर्ता दल नेपाली कांग्रेसले घोषणापत्र जारी गर्दै संविधानको रक्षा गर्दै प्रतिनिधिसभा विघटन नगर्ने प्रतिज्ञा गरेको छ । कांग्रेसले सामाजिक सुरक्षा र राजनीति सुधारका महत्वकांक्षी कार्यक्रम सार्वजनिक गरेको छ । ५ वर्षभित्र सबै नागरिकको स्वास्थ्य बीमा गर्ने र गम्भीर प्रकृतिका रोगको उपचारको सुनिश्चितता गर्ने कांग्रेसको घोषणा छ । कांग्रेसले कृषि मलको अभाव अन्त्य गर्न स्वदेशमै कृषि मल कारखाना स्थापना गर्ने जनाएको छ। खाद्यान्न उत्पादकत्वमा वृद्धि गर्ने, नगदे र जटिबुटीको निर्यात दोब्बर बनाउने तथा भूपउपयोग नीतिअनुसार भूमिको वर्गीकरण गर्ने कांग्रेसले घोषणापत्रमा उल्लेख गरेको छ । ५ वर्षमा राष्ट्रिय गौरवका सबै निर्माणाधीन आयोजना सम्पन्न गर्ने, विद्युतीय ऊर्जाको उत्पादन १० हजार मेगावट बनाउने, ४ सय केभीको पूर्वपश्चिम प्रसारण लाइन सम्पन्न गर्ने, वार्षिक २० लाख पर्यटक भित्र्याउने प्रतिबद्धता जनाएको छ । कांग्रेसले सुत्केरी भत्ता ५ हजार पुर्याउने र ६५ वर्षमा वृद्धभत्ता दिने महत्वकांक्षी सामाजिक सुरक्षाका कार्यक्रम पनि सार्वजनिक गरेको छ । कांग्रेसको चुनावी संकल्पपत्र प्रमुख प्रतिपक्षि दल नेकपा एमालेले मंगलबार घोषणापत्र सार्वजनिक गर्दै बार्षिक ५ लाख बेरोजगारलाई रोजगारी उपलब्ध गराउने घोषणा गरेको छ । वार्षिक ५ लाख बेरोजगारीलाई रोजगार उपलब्ध गराउने र सबैका लागि काम, नियमित कमाई सुनिश्चित गर्ने घोषणा गरेको हो । न्यूनतम ज्याला २५ हजार कायम गर्ने एमालेको योजना छ । स्वदेशमा उत्पादन हुने वस्तुहरुको प्रोत्साहन गर्ने, स्वदेशी उद्योगको संरक्षण गरिने घोषणापत्रमा उल्लेख छ । नेपाली नागरिक आवासविहीन वा सडक मानवको अवस्थामा नरहने ग्यारेन्टी गर्ने एमालेको योजना छ । एमालेले पाँच वर्षमा २० ग्यारेन्टी शीर्षकको योजना अघि सारेको हो । जसमा समृद्धिका लागि नीतिगत र संरचनागत सुधार गर्ने पहिलो नम्बरमा छ । एमालेको चुनावी घोषणापत्र पूर्णपाठ नेकपा माओवादी केन्द्रले सार्वजनिक गरेको चुनावी प्रतिवद्धतामा माओवादीले राजनीतिलाई जनताको सेवक बनाइने विषय समेटेको छ । माओवादीले प्रत्यक्ष निर्वाचित कार्यकारी राष्ट्रपतिदेखि विशिष्ट पदाधिकारीहरुको सम्पत्ति छानविन गर्न उच्चस्तरीय अधिकार सम्पन्न आयोग गठन गर्नेसम्मका विषय समेटेको छ । बेरोजगारी समस्या हल गर्न राष्ट्रिय रोजगार प्राधिकरण स्थापना गर्ने योजना माओवादीको छ । नेकपा माओवादी केन्द्रको घोषणापत्रको पूर्णपाठ नेकपा एकीकृत समाजवादीले भने सबै नागरिकको घरमा बिजुली पुर्याउने बाचा गरेको छ ।एक पालिकाएक उद्योग ग्रामको योजना पार्टीको चुनावी घोषणापत्रमा छ । निर्वाचन प्रमालीलाई सुधार गर्ने, निर्वाचन सरल र कम खर्चिलो बनाउने, प्राप्त उपलब्धीको रक्षा, लोकतान्त्रिक प्रणालीको सुदृढ व्यवस्थापन एकीकृत समाजवादीको घोषणापत्रमा छ । नेकपा एकीकृत समाजवादीको चुनावी घोषणापत्र राप्रपाले मतदाताको मत तान्न प्रदेश खारेजको प्रस्ताव अघि सारेको छ । चुनावी प्रतिवद्धतामार्फत् प्रदेशको खारेज, केन्द्र र बलियो स्थानीय तहको अवधारणा राप्रपाको छ । सर्वधर्म समभाव पूर्ण धार्मिक स्वतन्त्रतासहितको वैदिक सनातन धर्म सापेक्ष हिन्दु राष्ट्र अहिलेको आवश्यकतालाई राप्रपाले चुनावी घोषणापत्रमा राखेको छ । एक व्यक्तिले दुई कार्यकालभन्दा धेरै पार्टी अध्यक्ष र प्रधानमन्त्रीजस्तो कार्यकारी पदमा बस्न नपाउने गरी काम गर्ने राप्रपाले उल्लेख गरेको छ । नेपालमा कहिल्यै बन्द नगराउने, जेष्ठ नागरिकलाई नि:शुल्क यातायातको व्यवस्था मिलाइने, नेपालको भूभाग कसैलाई प्रयोग गर्न नदिने, सीमा विवाद कुटनीतिक ढंगबाट टुंग्याइने, सार्वजनिक खर्च प्रणालीलाई मितव्ययी बनाइने राप्रपाको चुनावी प्रतिबद्धता पत्रमा उल्लेख छ । राप्रपाको चुनावी घोषणापत्र अन्य राजनीतिक दलसहित उम्मेदवारले पनि आफू आफूले चुनावी घोषणापत्र बनाएर अहिले घरदैलोसहित मत माग्ने काम जारी राखेका छन् ।"
प्रधानसेनापति र अमेरिकी राजदूतको भेट,काठमाडौं : प्रधानसेनापति प्रभुराम शर्मासँग नेपालका लागि अमेरिकी राजदूत डिन रिचार्ड थोम्पसनले भेट गर्नुभएको छ। सैनिक मुख्यालय जङ्गीअड्डामा मंगलबार भएको भेटवार्तामा उहाँहरुबीच दुई पक्षीय हित तथा पारस्परिक सम्बन्धका विषयमा विचारविमर्श भएको सैनिक जनसम्पर्क तथा सूचना निर्देशनालयले जनाएको छ। सेनाले यस्ता भेटघाटले दुई देशबीचको सम्बन्धलाई सुमधुर एवं प्रगाढ तुल्याउन थप मद्दत पुग्ने विश्वास लिएको छ।
ज्याला नपाएपछि कामदारले विद्यालयमा लगाए ताला,"बैतडी : बैतडीका पुर्चौडी नगरपालिका५ मा रहेको दीपज्योती आधारभूत विद्यालयमा तालाबन्दी गरिएको छ। दसैं तिहारको बिदापछि सोमबारदेखि विद्यालय खुलेको भएपनि तालाबन्दी गरिएपछि पुनः पठनपाठन ठप्प भएको छ। विद्यालय भवन निर्माण गरेका कामदारहरूले ज्याला नपाएपछि एक साताअघि विद्यालयमा तालाबन्दी गरेका प्रधानाध्यापक तुलाधर पन्तले जानकारी दिए। राष्ट्रपति शैक्षिक सुधार कार्यक्रमअन्तर्गत दुई कोठे भवन निर्माण गरेका कामदारले ज्याला पाएका छैनन्। काम गरेको पैसा नदिएपछि तालाबन्दी गरिएको कामदार लक्ष्मण बोहराले बताए। दसैं तिहारको समयमा ज्याला दिन भनेपनि नदिएपछि बाध्य भएर तालाबन्दी गर्न बाध्य भएको अर्का कामदार जैभान बोहराले बताए। आर्थिक वर्ष २०७८०७९ मा भवन निर्माणका लागि १८ लाख बजेट आएको थियो। त्यसबाट स्थानीय फगने बोहराले १५ लाख ५० हजारमा कामको जिम्मेवारी पाएका थिए। निर्माणको अन्तिम चरणमा रहेको अवस्थामा कामदारहरूले ज्याला दिनुपर्ने भन्दै तालाबन्दी गरेका हुन्। बजेट अभावमा कामदारहरूको ज्याला दिन नसकेको निर्माणको जिम्मेवारी पाएका फगने बोहराले बताए। '१८ लाख बजेट आएको हो, त्यसबाट १५ लाख ५० हजार मात्रै पाइने भनियो, मेरो खर्च १७ लाख ७१ हजार आएको छ, अब मैले कहाँबाट दिने?', उनले भने। आफूले १३ लाख ४० हजार रुपैयाँ मात्रै पाएको बोहराको भनाइ छ। उनका अनुसार कामदारहरूको दुई लाखभन्दा बढी रकम दिन बाँकी रहेको छ। विद्यालयको खाता समेत बन्द रहेको विद्यालयका प्रधानाध्यापक पन्तले बताएका छन्। यस विषयमा छलफल गर्नका लागि बिहीबार विद्यालय व्यवस्थापन समितिको बैठक बोलाउन लागिएको विद्यालयले जनाएको छ।"
आचारसंहिता विपरीत बाड्न लागिएको पाइप बरामद,"सन्धिखर्क : अर्घाखाचीमा मतदातालाई प्रभावित पार्ने उद्देश्यले बाड्न थालिएको पाँच रोल पाइप बरामद भएको छ। छत्रदेव गाउँपालिका६, ठूलापोखरामा मतदातालाई बाड्न लागिएको पाइप प्रहरीले बरामद गरेको हो। पाइप बाड्न लागेको थाहा पाएपछि प्रहरी त्यसतर्फ गएको थियो। प्रहरी गएपछि मानिसहरू भागेका थिए। बरामद गरिएको पाइप मुख्य निर्वाचन अधिकृतको कार्यालयमा राखिएको प्रमुख जिल्ला अधिकारी शशीधर घिमिरेले बताए। एमाले कार्यकर्ताले मतदातालाई पाइप बाड्न लागेको स्थानीयको भनाइ छ।"
लरेन्स विस्नोइ गिरोहले किन सलमान खानलाई मार्न चाहन्छ ?,"एजेन्सी : बलिउड सुपरस्टार सलमान खानको ज्यान जोखिममा रहेको भन्दै मु्म्बई प्रहरीले सुरक्षा बढाएको छ। केही समयअघि खानलाई लरेन्स विस्नोइ गिरोह समूहले ज्यान मार्ने धम्की दिएको थियो। लगत्तै खानलाई सुरक्षा दिइएको थियो। सलमानलाई थप सुरक्षा आवश्यक रहेको भन्दै मुम्बइ प्रहरीले सुरक्षा बढाएको जनाएको छ। सलमानलाई ज्यान लिने धम्की आएपछि उनलाई एक्स श्रेणीको सुरक्षा दिएको थियो। तर, मुम्बइ प्रहरीको सुरक्षा बलले खानलाई अब वाई श्रेणीको सुरक्षा प्रदान गर्ने भएको छ। पहिला एउटा प्रहरीले मात्रै सुरक्षा दिँदै आएकोमा अब दुई प्रहरीले २४ घन्टा सुरक्षा दिनेछन्। समाचारमा बताइएअनुसार कालो हरिण शिकार प्रकरणपछि सलमानखानसँग यो गिरोह रुस्ट भएको थियो। त्यसपछि यो समूह सलमानको पछि लागेको हो। अभिनेता खानलाई मार्न यो समूहले पटकपटक योजना बनाउँदै आएको छ। फिल्म रेडीको सुटिङका क्रममा पनि लरेन्सले सलमानमाथि आक्रमणको योजना बनाएको थियो। तर, असफल भएको थियो।"
नेपालभारत सीमा ७२ घण्टा सिल गर्ने सहमति,"वीरगन्ज : आगामी मंसिर ४ मा हुने निर्वाचनका लागि नेपालभारत सीमा ७२ घण्टाका लागि सिल गरिने भएको छ। भारत बिहारको रक्सौलमा मंगलबार बसेको दुवै देशका सीमावर्ती जिल्लाका सुरक्षा निकायका प्रमुख र उच्च अधिकारीहरूको बैठकले निर्वाचनका लागि मंसिर २ देखि ४ गतेसम्म सीमा सिल गर्ने सहमति गरेको हो। भारतको बिहारसँग जोडिएका पर्सा, बारा, चितवन र नवलपरासी जिल्लाका सीमा ७२ घण्टाका लागि सिल गर्ने सहमति भएको बैठकमा सहभागी पर्साका प्रमुख जिल्ला अधिकारी उमेश ढकालले जानकारी दिए। उनका अनुसार दुवै देशका सीमावर्ती जिल्लाका सुरक्षा निकायका प्रमुख र उच्च अधिकारीहरू सम्मिलित बैठकमा नेपालमा मंसिर ४ मा हुने निर्वाचनलाई शान्तिपूर्ण र सफलता पूर्वक सम्पन्न गराउनका लागि दुवै देशका सुरक्षा अधिकारीहरूले सक्दो सहयोग गर्ने सहमति पनि भएको छ। यस्तै बैठकमा सीमा वारपार हुने जाली नोट र लागूऔषधको ओसारपसार, तस्करी, आपराधिक गतिविधि र नेपालबाट भारतको बिहारमा हुने मदिराको तस्करी नियन्त्रणका लागि पनि एक अर्काले सहयोग गर्ने विषयमा छलफल भएको बैठकमा सहभागी बाराका प्रहरी उपरीक्षक होविन्द्र बोगटीले जानकारी दिए। बैठकमा नेपालका तर्फबाट पर्साका प्रमुख जिल्ला अधिकारी उमेश ढकाल, बाराका प्रमुख जिल्ला अधिकारी कृष्णबहादु्र कटुवाल, पर्साका प्रहरी उपरीक्षक रमेश बस्नेत, बाराका प्रहरी उपरीक्षक होविन्द्र बोगटी, पर्साका सशस्त्र प्रहरी उपरीक्षक तेजप्रसाद पोखरेल, बाराका सशस्त्र प्रहरी उपरीक्षक राजेन्द्र थापा, चितवन र नवलपरासीका प्रमुख जिल्ला अधिकारी, प्रहरी उपरीक्षक लगायतको सहभागीता थियो। यस्तै बैठकमा भारतका तर्फबाट बिहारको पूर्वी चम्पारण जिल्ला अधिकारी कपिल अशोक, मोतिहारीका पुलिस अधीक्षक डाक्टर कुमार आशीष, मोतिहारीका उपविकास आयुक्त समीर सौरभ, मोतिहारीकै अनुमंडल पदाधिकारी श्रेष्ठ अनुपम, रक्सौलका एसडीपीओ चन्द्र प्रकाश, बेतियाका पुलिस अधीक्षक उपेन्द्रनाथ बर्मा, बगहाका पुलिस अधीक्षक किरण कुमार गोरख लगायतको सहभागिता थियो।"
तोसिमा कार्कीको उम्मेदवारी कायम राख्न अन्तरिम आदेश,"काठमाडौं : सर्वोच्च अदालतले डा तोसिमा कार्कीको उम्मेदवारी कायम राख्न अन्तरिम आदेश जारी गरेको छ। मंगलबार न्यायाधीश डा कुमार चुडालको एकल इजलासले ललितपुर क्षेत्र नम्बर ३ का उम्मेदवार कार्कीको उम्मेदवारी कायम राख्न अन्तरिम आदेश जारी गरेको हो। आदेशमा भनिएको छ, 'डा तोसिमा कार्कीको उम्मेदवारी अयोग्य हुने गरी निर्वाचन आयोग नेपालले २०७९ कात्तिक १२ मा गरेको निर्णय कार्यान्वयन नगर्नुनगराउनु, निवेदकको उम्मेदवारी खारेज नगर्ननगराउन र निजको उम्मेदवारी समेतलाई यथावत कायम राखी निर्वाचन प्रक्रिया अघि बढाउनू।' कार्की मेडिकल काउन्सिलका सदस्य हुन्। लाभको पदमा रहेको भन्दै निर्वाचन आयोगले कार्कीको उम्मेदवारी खारेज गरेको थियो। सदस्य लाभको पद नरहेको जिकिर गर्दै कार्कीले आयोगलाई विपक्षी बनाई सोमबार सर्वोच्चमा रिट दायर गरेकी थिइन्। योसँगै कार्कीको उम्मेदवारी तत्कालका लागि कायम भएको छ।"
गठबन्धनलाई कुनै शक्तिले पराजित गर्न सक्दैन : अध्यक्ष नेपाल,काठमाडौं : नेकपा एकीकृत समाजवादीका अध्यक्ष माधवकुमार नेपालले आगामी निर्वाचनमा गठबन्धनलाई कुनै शक्तिले पराजित गर्न नसक्ने दावी गरेका छन्। मंगलबार धनुषा निर्वाचन क्षेत्र नम्बर २ ले आयोजना गरेको कार्यकर्ता भेलालाई सम्बोधन गर्दै अध्यक्ष नेपालले गठबन्धन संविधानको रक्षाका लागि बनेको भन्दै कुनै शक्तिले पनि पराजित गर्न नसक्ने दावी गरेका हुन्। जनताले २०७४ सालको निर्वाचनमा कम्युनिष्ट पार्टीलाई करिव दुई तिहाई बहुमत दिएपनि केपी ओलीले कुनै काम गर्न नसकेको उनले बताए। उनले ओलीले गुटबन्दी गरेको र अरूलाई आदेश पालना गर्ने दास बनाउन खोजेकाले पार्टीमा विद्रोह भएको धारणा राखे। अध्यक्ष नेपालले समाजवादीको चुनाव चिह्न कलमले मुलुकको नयाँ भविष्य निर्माण गर्ने दावी गरे।
पाटन दरवार स्क्वायरमा कात्तिक नाच (फोटोफिचर),"काठमाडौं : ललितपुरको दरवार स्क्वायरमा कात्तिक नाच सुरु भएको छ। ९ दिनसम्म सञ्चालन हुने नाच आइतबारदेखि सुरु भएको हो। यो पाटनको प्रसिद्ध नाच हो। १६९७ मा गुरुद्वय हरिवंश उपाध्याय र विश्वनाथ उपाध्यायको सहयोगमा राजा सिद्धिनरसिंह मल्लले यो नाच सुरु गरेका हुन्। लोक नाटकमा ब्रह्मा, विष्णु र महेश्वरले मानव अवतार लिई धर्तीमा आई गरेका काम भूत, भविष्य र वर्तमानमा पर्ने असरबारे देखाइन्छ। तस्बिरहरू : सुनिता डंगोल"
गठबन्धनका बानियाँलाई सघाउन उम्मेदवारी फिर्ता,"हेटौंडा : मकवानपुर प्रतिनिधि सभा क्षेत्र नम्बर २ अन्तर्गत प्रदेश सभा (ख) मा सत्तारूढ गठबन्धनबाटै बागी उम्मेदवार बनेका खुसीलाल प्रजाले गठबन्धनकै उम्मेदवार इन्द्रबहादुर बानियाँलाई सघाउने घोषणा गरेका छन्। प्रजाले मंगलबार प्रेस विज्ञप्ति जारी गर्दै आगामी मंसिर ४ गते हुने निर्वाचनमा गठबन्धनका उम्मेदवार बानियाँलाई आफ्नो पूर्ण साथ समर्थन रहने उल्लेख गरे। नेकपा माओवादी केन्द्र नेता तथा चेपाङ संघ बागमती प्रदेश अध्यक्षसमेत रहेका प्रजाले उम्मेदवार छनौट प्रक्रियामा असहमति जनाउँदै स्वतन्त्र उम्मेदवारी दर्ता गरेका थिए। आफ्नो उम्मेदवारीले गठबन्धनको उम्मेदवारलाई क्षति हुने र संविधान र व्यवस्था विरोधीहरू नेतृत्वमा पुग्ने भएकाले गठबन्धनकै उम्मेदवारप्रति आफ्नो समर्थन रहेको प्रजाले स्पष्ट पारे। 'मेरो उम्मेदवारीले माओवादी केन्द्रको नेतृत्वमा प्राप्त गणतन्त्रजस्ता महत्वपूर्ण राजनीतिक उपलब्धीहरूमा गम्भीर क्षति पुग्ने, संविधानको हत्या गर्नेहरूलाई राजनीतिक लाभ हुने र समग्र लोकतान्त्रिक विधि र पद्धतीमाथि नै घात हुने देखेकाले समृद्ध र लोकतान्त्रिक नेपालको निर्माणका लागि लोकतान्त्रिक बाम गठबन्धनका साझा उम्मेदवारहरूलाई विजयी गराउन इन्द्रबहादुर बानियाँलाई मेरो समर्थन रहेको जानकारी गराउँदछु,' प्रजाले जारी गरेको विज्ञप्तीमा उल्लेख छ। नेकपा एकीकृत समाजवादीका केन्द्रीय नेता एवम् पूर्वमन्त्री विरोध खतिवडा, माओवादी नेतृ कुमारी मोक्तान, एकीकृत समाजवादीकै सर्केश घलान र प्रतिनिधिसभा क्षेत्र नम्बर २ (ख) का उम्मेदवार इन्द्रबहादुर बानियाँकै रोहबरमा प्रजाले विज्ञप्ति सार्वजनिक गरेका हुन्।"
काठमाडौंको तिलगंगामा बसको ठक्करबाट मोटरसाइकल चालकको मृत्यु,काठमाडौं : काठमाडौंको तिलगंगा नजिकै मंगलबार बसको ठक्करबाट मोटरसाइकल चालकको मृत्यु भएको छ। पछाडि सवार युवती भने घाइते भएकी छिन्। स्याङजाको कालिगण्डकी नगरपालिका४ घर भई हाल काठमाडौंको नयाँबानेश्वर बस्ने ३० वर्षीय माधव पाण्डको उपचारका क्रममा काठमाडौं मेडिकल कलेज सिनामंगलमा मृत्यु भएको हो। दुर्घटनामा घाइते भएकी मोटरसाइकलमा पछाडि सवार रामेछाप घर भएकी २६ वर्षीया गंगामाया मगरको सोही अस्पतालमा उपचार भैरहेको छ। एयरपोर्टबाट गौशालातर्फ जाँदै गरेको बा ९२ प ३१२० नम्बरको मोटरसाइकललाई मंगलबार दिउँसो पौने १ बजे सोही दिशातर्फ जाँदै गरेको बा ४ ख ९३९६ नम्बरको बसले पछाडिबाट ठक्कर दिएको हो। दुवै सवारी साधन र बस चालकलाई नियन्त्रणमा लिएको प्रहरी वृत्त गौशालाले जानकारी दिएको छ।
"लामिछानेको मुद्दामा सकियो बयान, बुधबार थुनछेक बहस",काठमाडौं : जिल्ला अदालत काठमाडौंले राष्ट्रिय क्रिकेट टोलीका निलम्बित कप्तान सन्दीप लामिछानेविरुद्ध परेको मुद्दामा बयान लिएको छ। न्यायाधीश माधवप्रसाद घिमिरेको इजलासमा मंगलबार लामिछानेविरुद्ध सरकारी वकिल कार्यालयले दायर गरेको मुद्दामा बयान लिइएको हो। अदालतले बयान लिने काम आज सकिएको र बुधबार थुनछेक बहस हुने जनाएको छ। लामिछानेविरुद्ध १७ वर्षीया किशोरीलाई बलात्कार गरेको आरोपमा यही कात्तिक १४ गते उक्त मुद्दा दायर गरिएको थियो। सरकारी वकिल कार्यालयले दर्ता गरेको मुद्दामा लामिछानेलाई १० देखि १२ वर्षसम्म कैद सजाय हुनुपर्ने माग गरिएको छ। सरकारी वकिललाई प्रहरीले बुझाएको अनुसन्धान प्रतिवेदनमा सोही माग राखिएको थियो। प्रहरी हिरासतमा रहेका लामिछानेले भने आफूविरुद्ध लागेको बलात्कार आरोप अस्वीकार गर्दै आफू निर्दोष रहेको र बलात्कार नगरेको बयान दिएका छन्। लामिछानेविरुद्ध नाबालिकमाथि जबरजस्ती करणी गरेको आरोपमा जाहेरी परेपछि उनलाई न्यायिक हिरासतमा राखिएको छ। प्रहरीले गत असोज २० गते उनलाई अन्तर्राष्ट्रिय विमानस्थलबाटै प्रक्राउ गरेको थियो।
'यसअघि जितेकाले काम नगरी कार्यकाल मात्र बिताए',भक्तपुर : भक्तपुर क्षेत्र नं १ (१) चाँगुनारायण क्षेत्रका स्वतन्त्र उम्मेदवार श्रीभक्त कासिछ्वाले आफ्नो उम्मेदवारी कुरा गर्न नभई काम गर्न भएको बताएका छन्। मंगलबार भक्तपुरमा पत्रकार सम्मेलन गरी आफनो प्रतिवद्धतापत्र सार्वजनिक गरी उनले जनताको सेवा नै आफ्नो एकमात्रै उद्देश्य रहेको दावी गरे। यसअघि यस क्षेत्रबाट ठूला दलबाट जितेका उम्मेदवारहरुले कामै नगरी कार्काल बिताएको उनले आरोप लगाए। यही कारण यो पटक जनताले आफूलाई विश्वास गरेर जिताउने पक्कापक्की भएको उनको दावी थियो। ऐतिहासिक तथा पुरातात्विक दृष्टिले ज्यादै महत्वपूर्ण भएता पनि विकास निर्माणका दृष्टिले यो क्षेत्र ओझेलमा परेको र आफूले विकासको लहर चलाउने दावी उनको छ।
"बिरासत जोगाउने कसरतमा गगन, हारको बदला लिने राजनको दाउ","काठमाडौं: काठमाडौं निर्वाचन क्षेत्र नम्बर ४ मा चुनावी माहोल दिन प्रतिदिन तातिँदै गएको छ । युवा पुस्ताको विशेष आकर्षण नेपाली कांग्रेसका महामन्त्री गगन थापाको निर्वाचन क्षेत्र भएकाले पनि काठमाडौं४ को चर्चा देशभर बढी छ । सत्ता गठबन्धनको साझा उम्मेदवार थापा संगठनसँगै आफ्नो व्यक्तिगत छवीले काठमाडौं४ लोकप्रिय छन्। गगन बाहेक गठबन्धनको अर्को उम्मेदवार भए यसै भन्न नसकिने बताउँने त्यहाँका स्थानीयले उनलाई धेरै माया गरेको देखिन्छ । संगठनात्मक अवस्था हेर्दा यो क्षेत्रमा थापा र नेकपा एमालेका उम्मेदवार डा राजन भट्टराईबीच कडा प्रतिस्पर्धा हुने आँकलन गरिएको छ । यो क्षेत्रमा नेपाली कांग्रेसका महामन्त्रीसमेत रहेका गगन थापा, एमाले नेता राजन भट्टराई, राप्रपाका डाशंकरमोहन श्रेष्ठ, नेपाल मजदुर किसान पार्टीका रमेश ढुगेंल प्रतिस्पर्धामा छन् । त्यस्तै लोकतान्त्रिक समाजवादी पार्टीका भानुकुमार खड्का, मौलिक जरोकिलो पार्टीका नुमनाथ प्याकुरेल, नेकपा मालेकी लीलामाया पौडेल, स्वतन्त्र उम्मेदवारहरु श्यामराज भेटवाल, थर्कबहादुर बस्नेत, अर्जुनकुमार प्रसाई, रोहित डंगोल, रोशन बर्मा, हेमबहादुर बम्जन, रवीन्द्रदेव ढकाल, महेश्वर केसी, शिवेन्द्र केसीलगायत प्रतिस्पर्धामा छन् । काठमाडौं४ मा १३ स्वतन्त्रसहित ३० जना प्रतिनिधि सभा सदस्यको चुनावी मैदानमा छन् । सबै उम्मेदवार चुनावी प्रचारसहित घर दैलो अभियानमा रहँदा कसले कसको मत कति काट्ने भन्ने बेग्ला बेग्लै अड्कलबाजी भइरहेको छ । यसरी काठमाडौं४ मा १३ स्वतन्त्रसहित ३० जना प्रतिनिधि सभा सदस्यको चुनावी मैदानमा छन् । सबै उम्मेदवार चुनावी प्रचारसहित घर दैलो अभियानमा रहँदा कसले कसको मत कति काट्ने भन्ने बेग्ला बेग्लै अड्कलबाजी भइरहेको छ । स्वतन्त्रतर्फबाट उठेका उम्मेदवारको मत धेरै आए बढी चर्चामा रहेका र सबैले जित्ने आँकलन गरिएका गगन थापालाई केही घाटा हुने तर्क एक थरीको छ । तर सत्ता गठबन्धनले थापाको मत तलमाथि नहुने विश्लेषण पनि हुँदै आएको छ । अर्का प्रतिस्पर्धी भट्टराई पनि काठमाडौं४ का कडा दाबेदार हुन् । अघिल्लो निर्वाचनमा थापासँगै पराजित भट्टराई जसरी पनि जित निकाल्ने भन्ने रणनीतिसहित चुनावी प्रचारमा छन् । हारको बदला लिने भट्टराईको योजना कति सफल हुने हो त्यो थाहा पाउन मत परिणाम नै पर्खनुपर्छ। यो क्षेत्रमा एमाले र राप्रपाबीच तालमेल हुने चर्चा चले पनि त्यो हुन नसक्दा केही घाटा भट्टराईलाई पर्ने देखिन्छ । २०७४ सालको निर्वाचनमा थापा २१ हजार ५५८ मतसहित विजयी भएका थिए । भट्टराईले भने १८ हजार १४० मत ल्याएका थिए । दुईबीच ३ हजार ४१८ मतान्तर रहँदा तेस्रो धेरै मत ल्याउने विवेकशील साझा पार्टीकी सुवुना बस्नेतले ३ हजार ४० मत ल्याएकी थिइन् । नेकपा मालेका गोवद्र्धन खड्काले भने १५४ मत ल्याएका थिए । यसरी गत प्रतिनिधि सभा निर्वाचनमा ४४ हजार ५८९ मत खसेको थियो । विसं २०७० मा दोस्रो संविधानसभाको निर्वाचनदेखि लगातार निर्वाचित थापा फेरि आफ्नो विरासत जोगाउने अभियानमा छन् । काठमाडौं४ मा जित्ने दाबी गर्दै चुनावी अभियानमा होमिएका थापा र भट्टराई दुवै विद्यार्थी जीवनबाटै राजनीतिमा होमिएका नेता हुन् । थापा स्वास्थ्यमन्त्रीको जिम्मेवारी सम्हालिसकेका कांग्रेसका महामन्त्री हुन भने डाभट्टराई परराष्ट्रमामिला विज्ञ मानिन्छन् । डाभट्टराई दोस्रो संविधानसभा निर्वाचनमा समानुपातिकबाट सभासद थिए । तत्कालीन प्रधानमन्त्री माधवकुमार नेपाल र केपी शर्मा ओलीका परराष्ट्र सल्लाहकारको भूमिका निर्वाह गरेका डा भट्टराई प्रवुद्ध व्यक्ति समूह (नेपालभारत)का सदस्य हुन् । भट्टराईले स्कूल अफ इन्टरनेशनल स्टडिज अन्तर्गत भारतचीन सम्बन्धका सन्दर्भमा नेपालको बदलिँदो सुरक्षा दृष्टिकोण शीर्षकमा जवाहरलाल नेहरु विश्वविद्यालय, भारत, नयाँदिल्लीबाट २०६९ सालमा विद्यावारिधि गरेका छन् । युवा नेता थापाले लोकतान्त्रिक आन्दोलनमा खेलेको भूमिका, पुष्पकमल दाहाल प्रचण्डनेतृत्वको सरकारमा स्वास्थ्यमन्त्री हुँदा गरेका केही उदाहरणीय कामले लोकप्रिय मानिन्छन् । आगामी मंसिर ४ को निर्वाचन मत हाल्ने काठमाडौं४ का मतदाता ६९ हजार ७५२ रहेको निर्वाचन आयोगको अद्यावधिक तथ्यांकमा उल्लेख छ । यस्तो छ अंकगणित आगामी मंसिर ४ को निर्वाचन मत हाल्ने काठमाडौं४ का मतदाता ६९ हजार ७५२ रहेको निर्वाचन आयोगको अद्यावधिक तथ्यांकमा उल्लेख छ । २०७४ को निर्वाचनमा ६३ हजार २१५ मतदाता थिए । यो पटक ६ हजार ५३७ मतदाता थपिएका छन् । थपिएका नयाँ मतदाता अधिकांश २१ देखि ४५ वर्ष उमेर समूहका छन् । गत प्रतिनिधि सभा निर्वाचनको अंकगणितलाई हेर्दा थपिएका मतदाताको रोजाइ को हुने भन्नेले चुनावी परिणाममा प्रभाव पार्नेछ । गत वैशाखको स्थानीय तह निर्वाचनमा यो निर्वाचन क्षेत्रका वडाअध्यक्षका उम्मेदवारले पाएको मतलाई आधार मानेर पनि को कति पल्लाभारी भन्ने विश्लेषण हुने गरेको छ । यो निर्वाचन क्षेत्रमा काठमाडौं महानगरको वडा नम्बर १, ७, ८ र ३० पर्छन् । यस्तै, बुढानीलकण्ठ नगरपालिकाको वडा नम्बर १, २, ८, ९, १०, ११, १२ र १३ पर्छन् । बढी जनघनत्वका नक्साल, मित्रपार्क, पशुपती, ज्ञानेश्वर यही निर्वाचन क्षेत्रमा पर्छन् । गत स्थानीय तहको निर्वाचनको परिणाम हेर्दा बुढानीलकण्ठ नगरपालिकामा एमालेको पकड बलियो छ । बुढानीलकण्ठको मेयर र उपमेयरमा एमाले निर्वाचित भएको थियो । यस्तै, बुढानीलकण्ठ नगरपालिकाको वडा नम्बर २, ८, ९, १०, ११, १२, १३ मा एमालेकै वडाध्यक्ष विजयी भएका छन् । काठमाडौं महानगरको वडा नम्बर १ मा एमाले विजयी भएको थियो भने ७, ८ र ३० कांग्रेसले जितेको छ । गत स्थानीय तहको निर्वाचनमा वडाध्यक्षले प्राप्त गरेको मतभार हेर्दा यो क्षेत्रको सबै भन्दा ठूलो दल एमाले हो । एमाले एक्लैको १६ हजार ५८७ मत छ । यस्तै, दोस्रोमा कांग्रेसको १५ हजार ७३३ छ । तेस्रोमा नेकपा एकीकृत समाजवादी छ। समाजवादीले ल्याएको मत २ हजार ४१४ छ । चौथोमा रहेको राप्रपाले २ हजार ११८ मत छ । माओवादी केन्द्रले ६१७, जसपाले ३१७ र लोसपाले २३ मत पाएका थिए । छ । उम्मेदवारको आआफ्नै दाबी, मतदाताको सोचबुझसहित उम्मेदवारलाई गरिरहेको खबरदारीले यहाँको चुनावी महौल अहिले रोचक बन्दै गएको छ ।"
पीएम कपमा प्रदेश एक र एपीएफको जित,काठमाडौं : राजधानीमा जारी पीएम कप पुरुष एक दिवसीय क्रिकेट प्रतियोगितामा मंगलबार प्रदेश एक र विभागीय टोली एपीएफ क्लबले जितेका छन्। कीर्तिपुरस्थित टियु क्रिकेट मैदानमा बागमती प्रदेशलाई ६९ रनले हराउँदै प्रदेश१ ले पहिलो जित निकालेको हो। प्रदेश१ ले दिएको ३०५ रनको लक्ष्यसहित जवाफी ब्याटिङ गरेको बागमतीले ४५ ओभर ५ बलमा अलआउट हुँदै २३५ रन मात्र बनाउन सक्यो। बागमतीका लागि नन्दन यादवले ४३ रन बनाए। इशान पाण्डेले ३५ रन बनाउँदा कप्तान ज्ञानेन्द्र मल्लले २७ रन जोडे। त्यसअघि टस जितेर पहिले ब्याटिङ गरेको प्रदेश१ ले ४९ ओभर ५ बलमा अलआउट हुँदै ३०४ रन बनाएको थियो। प्रदेश१ का लागि अंकित सुवेदीले ११० रनको शतकीय इनिङ खेले। उनले १३४ बलमा १२ चौका र १ छक्का प्रहार गरे। कप्तान सिद्दान्त लोहनीले ७२ रनको अर्धशतकीय इनिङ खेले। यस जितसँगै समूह 'बी' मा प्रदेश१ ले २ खेलमा २ अंक जोडेको छ। प्रदेश१ दोस्रो स्थानमा रहेको छ। बागमती प्रदेशको यो लगातार दोस्रो हार हो। त्यस्तै मुलपानी क्रिकेट मैदानमा मंगलबार सुदूरपश्चिम प्रदेशलाई १० विकेटले हराउँदै एपीएफले लगातार दोस्रो जित निकालेको हो। सुदूरपश्चिमले दिएको ६८ रनको लक्ष्य एपीएफले ११ ओभर २ बलमा बिना विकेटको क्षतिमा पूरा गर्यो। एपीएफको जितमा ओपनर आशिफ शेखले अविजित ४२ रन जोडे। अर्का ओपनर प्रदीप ऐरी २५ रनमा अविजित रहे। त्यसअघि पहिले ब्याटिङ गरेको सुदूरपश्चिमले २७ ओभरमा अलआउट हुँदै ६७ रन बनाएको थियो। मैदान ओसिलो भएपछि ढिला खेल सुरु हुँदा खेल ४३ ओभरमा झारिएको थियो। यस जितसँगै एपीएफले २ खेलमा २ अंक जोडेको छ। एपीएफ समूह 'ए' को शीर्ष स्थानमा उक्लिएको छ। सुदूरपश्चिमको यो लगातार दोस्रो हार हो। कात्तिक २६ गतेसम्म चल्ने प्रतियोगितामा १० टोलीको सहभागिता रहेको छ।
बेलबारी गोल्डकपमा झापाको विजयी सुरुवात,"विराटनगर : झापाको रोलिङ क्लब धुलाबारीले पाँचौं संस्करणको बेलबारी अन्तर्राष्ट्रिय आमन्त्रण गोल्डकप फुटबल प्रतियोगितामा विजयी सुरुवात गरेको छ। मोरङको बेलबारी नगरपालिका११ लक्ष्मीमार्गस्थित लक्ष्मी माध्यमिक विद्यालयको मैदानमा मंगलबार भएको उद्घाटन खेलमा विराटनगरको पेम्बा युथ क्लबलाई १० गोल अन्तरले निराश बनाउँदै झापा क्वाटरफाइनलमा प्रवेश गरेको हो। झापाको कठिन जितमा रेजिन सुब्बाको गोल निर्णायक बन्यो। संघर्षपूर्ण खेलको ५१औँ मिनेटमा डिबक्सभित्र प्राप्त बललाई वान टच जाली चुमाउँदै सुब्बाले टिमको जित निश्चित गराएका हुन्। जवाफी गोल फर्काउन नसक्दा विराटनगर पहिलो खेलबाटै बाहिरियो। खेलको पहिलो हाफ गोलरहित बराबरीमा सकिएको थियो। मध्यान्तरपछि सुधारिएको प्रदर्शन गरेसँगै झापाले नतिजा आफ्नो पक्षमा पार्न सकेको हो। राष्ट्रिय खेलाडीले भरिपूर्ण दुवै टिमको फिनिसिङ पक्ष भने कमजोर रह्यो। पटकपटकका अवसरलाई झापा र विराटनगरका खेलाडीले सदुपयोग गर्न सकेनन्। सुरुवाती अग्रता लिने अवसरमै विराटनगर चुक्यो। खेलको ५औं मिनेटमा विराटनगरका प्रकाश बुढाथोकीको फ्रिकिक प्रहारमा झापाका गोलरक्षक दीप कार्की बाधक बने। २२औँ मिनेटमा उनकै प्रहारले पोस्टको बाटो देखेन। ४६औँ मिनेटमा सुदील राई वान भर्सेस वानको अवस्थामा चुक्नु विराटनगरका लागि दुर्भाग्यपूर्ण बन्यो। ७१औँ मिनेटमा सुदीलकै प्रहार बाहिरिँदा विराटनगरको क्वाटर फाइनल यात्रा समाप्त भयो। खेलमा पाएका अरु अवसरलाई गुमाउँदा झापाले पनि फराकिलो अन्तरको जित निकाल्न सकेन। ७औँ मिनेटमा सुजल श्रेष्ठको प्रहारलाई विराटनगरका गोलरक्षक विवश चौधरीले विफल पारिदिए। २७औँ मिनेटमा झापाका एन्जल गुरुङको प्रहार विपक्षी खेलाडीले क्लियर गरिदिए। ३८औँ मिनेटमा संजोग राईले अवसर गुमाउँदा झापाको जित मध्यान्तरपछि मात्रै सम्भव भयो। खेलको म्यान अफ दी म्याच झापाका गोलरक्षक दीप कार्की घोषित भए। उनले नगद ५ हजार रुपैयाँ पुरस्कार पाएका छन्। बुधबारको खेलमा भारतको एमएम एफ सी वेष्ट बंगाल र सिरहाको सहलेस युथ क्लबबीच प्रतिस्पर्धा हुने छ। आगामी २५ गतेसम्म सञ्चालन हुने प्रतियोगितामा नेपालका ७ र विदेशका ३ गरेर १० वटा टिमको सहभागिता रहेको गोल्डकपका प्रवक्ता नरेन्द्र बस्नेतले जानकारी दिए। उनका अनुसार विराटनगर र झापाबाहेक प्रतियोगितामा आयोजक डाँगीहाट युथ क्लब लक्ष्मीमार्ग, साहारा क्लब पोखरा, सशस्त्र प्रहरी बल काठमाडौं, सहलेस युथ क्लब सिरहा र राजारानी फुटबल क्लब धनकुटा तथा भारतको एमएम एफ सी वेष्ट बंगाल, युनाइटेड ब्रदर्श कालिङम्पोङ र क्यामरुनको एभिनीयर फुटबल क्लब सहभागी छन्। प्रतियोगिताको चौथो संस्करणको उपाधि भने सशस्त्र प्रहरी बलले उचालेको थियो। प्रतियोगिताको विजेता टिमले ८ लाख १ हजार र उपविजेताले ४ लाख १ हजार नगद पुरस्कार पाउने डाँगीहाट युथ क्लबका अध्यक्ष एवं प्रतियोगिता संयोजक विक्रम वान्तवा राईले बताए। गोल्डकपको पुरस्कार राशि यसवर्षदेखि बढाइएको हो। यसअघिका विजेताले ५ लाख र उपविजेताले २ लाख ५० हजार नगद पुरस्कार पाएका थिए। प्रतियोगिताका सर्वोत्कृष्ट खेलाडीलाई २५ हजार, उत्कृष्ट गोलरक्षक, डिफेन्डर, सर्वाधिक गोलकर्ता, उदीयमान खेलाडी तथा मिडफिल्डरलाई १५१५ हजार र उत्कृष्ट प्रशिक्षकलाई ३५ हजार रुपैयाँ पुरस्कारको व्यवस्था गरिएको जानकारी राईले दिए।"
कालिकोट बम विष्फोट घटनाको आयोगद्वारा अध्ययन सुरु,"काठमाडौं : राष्ट्रिय मानव अधिकार आयोगले कालीकोटमा भएको बम विष्फोट घटनाको स्थलगत अध्ययन सुरु गरेको छ। कालीकोट तिलागुफा नगरपालिका१० मा यही कात्तिक १२ गते बम विष्फोटमा परी दुई बालिकाको मृत्यु भएको थियो भने तीन जना बालबालिका घाइते भएका थिए। घटना सम्बन्धमा सम्बन्धित निकायमा पत्राचार गरी अनुगमनसमेत सुरु गरेको आयोगका प्रवक्ता डा टीकाराम पोखरेलले जानकारी दिए। आयोगले यस्ता प्रकारका घटना विगतदेखि नै भइरहेको सन्दर्भमा यस्ता घटनालाई संवेदनशील रूपमा लिई घटनाको स्वतन्त्र र निष्पक्ष छानबिन गरी दोषीलाई कानूनी दायरामा ल्याउन मागसमेत गरेको छ। आयोगले घटनाका पीडितलाई राहत तथा क्षतिपूर्तिको व्यवस्था गर्न, घाइते बालबालिकाको निःशुल्क र प्रभावकारी स्वास्थ्योपचारको व्यवस्था गर्न सरकारसँग आग्रह गरेको छ। यस प्रकारका घटना नदोहोरिने वातावरणको सुनिश्चितता गर्न तथा व्यक्तिको जीवनको अधिकार संरक्षण गर्ने गराउने कार्यमा संवेदनशील हुन आयोगले सरकार र सम्बद्ध निकायलाई आग्रहसमेत गरेको छ।"
निर्वाचनका लागि दुई लाख ४६ हजार जनशक्ति,"काठमाडौँ : आगामी मङ्सिर ४ गते हुने प्रतिनिधिसभा र प्रदेशसभा सदस्यका निर्वाचनका लागि सुरक्षाकर्मीबाहेक कुल दुई लाख ४६ हजार जनशक्तिको प्रबन्ध गरिएको छ। निर्वाचन आयोग ऐन, २०७३ को दफा १९ बमोजिम निर्वाचनको कामका लागि मुख्य निर्वाचन अधिकृत, निर्वाचन अधिकृत, सहायक निर्वाचन अधिकृत, मतदान अधिकृत, सहायक मतदान अधिकृतलगायत आवश्यक देखिएका अन्य पद सिर्जना गरी त्यस्ता पदमा आवश्यकतानुसार कर्मचारी नियुक्त गर्न वा तोक्न सक्ने व्यवस्था रहेको छ। नेपालको संविधान तथा निर्वाचनसम्बन्धी कानुनमा आयोगको जिम्मेवारीबमोजिम कार्य सम्पादनका लागि नेपाल सरकार, प्रदेश सरकार तथा स्थानीय तहका कर्मचारी वा नेपाल सरकार वा प्रदेश सरकारको स्वामित्व वा नियन्त्रणमा रहेको वा नेपाल सरकारको अनुदानमा सञ्चालित संस्थाका कर्मचारी वा विश्वविद्यालय वा सामुदायिक विद्यालयका शिक्षक वा कर्मचारीलाई खटाउन वा काममा लगाउन सकिने व्यवस्था रहेको छ। प्रतिनिधिसभा सदस्य तथा प्रदेशसभा सदस्य निर्वाचन (जनशक्ति व्यवस्थापन) निर्देशिका, २०७९ मा 'जनशक्ति' भन्नाले नेपाल सरकार, प्रदेश सरकार वा स्थानीय तहका कर्मचारी वा नेपाल सरकार वा प्रदेश सरकारको स्वामित्व वा नियन्त्रणमा रहेको वा नेपाल सरकार वा प्रदेश सरकारको अनुदानमा सञ्चालित संस्थाका कर्मचारी वा विश्वविद्यालय वा सामुदायिक विद्यालयका शिक्षक वा कर्मचारी सम्झनुपर्छ र सो शब्दले त्यस्तो निकायमा काजमा, करारमा वा ज्यालादारीमा कार्यरत कर्मचारीलाई समेत जनाउने उल्लेख गरिएको छ। आयोगको कान्तिपथस्थित कार्यालयमा सञ्चालनमा रहेको समानुपातिक निर्वाचन प्रणालीका मुख्य निर्वाचनको कार्यालयमा ५५, निर्वाचनका लागि गत असोज २० गतेसम्ममा सबै जिल्लामा मुख्य निर्वाचन अधिकृत र निर्वाचन अधिकृतको कार्यालय सञ्चालनमा आइसकेको छ। निर्वाचन सञ्चालन तथा व्यवस्थापनमा खटिने मुख्य निर्वाचन अधिकृतका लागि न्याय परिषद्को सिफारिसमा जिल्ला अदालतका न्यायाधीश र निर्वाचन अधिकृतका लागि न्याय सेवा आयोगको सिफारिसमा न्याय सेवाका राप द्धितीय श्रेणीका कर्मचारीलाई खटाइएको आयोगका सहायक प्रवक्ता ऋषिराम भुसालले बताए। प्रतिनिधिसभा सदस्य तथा प्रदेशसभा सदस्य निर्वाचन सञ्चालन (आर्थिक व्यवस्थापन कार्यविधि), २०७९ मा भएको व्यवस्था अनुसार दुई सय ५० सम्म मतदाता भएका मतदान केन्द्रमा मतदान अधिकृत र सहायक मतदान अधिकृत एकएकजनासहित नौ, दुई सय ५१ देखि पाँच सयसम्म मतदाता भएका मतदान केन्द्रमा मतदान अधिकृत र सहायक मतदान अधिकृत एकएकजनासहित ११ जना कर्मचारी रहनेछन्। पाँच सयभन्दा बढी मतदाता भएका मतदान केन्द्रमा थप एकजना स्वयंसेवक रहनेछन्। कार्यविधिमा अस्थायी मतदान केन्द्रको पनि व्यवस्था छ।"
"५६ अंकले बढ्यो सेयर बजार, कारोबार रकम १ अर्बमाथि","काठमाडौं : सेयर बजारमा हरियाली छाएको छ। सेयर कारोबारको तेस्रो दिन नेप्से परिसूचक ५६१० अंकले बढेर १९३०९७ विन्दुमा पुगेको छ। अघिल्लो कारोबार दिन सोमबार नेप्से परिसूचक १६३९ अंकले वृद्धि भएको थियो। सो दिन २२४ कम्पनीको २५ लाख ७४ हजार ९७५ कित्ता सेयर ६९ करोड ७३ लाख १७ हजार ६११ रुपैयाँमा खरिदबिक्री भएको थियो। नेप्से उच्च अंकले बढेसँगै कारोबार रकम पनि बढेको छ। आज २३१ कम्पनीको ३९ लाख ७१ हजार ५९४ कित्ता सेयर १ अर्ब २९ करोड ६ लाख ६४ हजार ६४२ रुपैयाँमा खरिदबिक्री भयो। आज कारोबारमा आएका १३ वटै समूहको सूचक बढेका छन्। अदर्श समूहका लगानीकर्ताले ५२८ प्रतिशतले कमाएका छन्। सो समूहको मूल्य ५२८ प्रतिशतले बढ्दा ट्रेडिङको ४५६,हाइड्रोपावरको ४३७ र इन्भेस्टमेन्टको ४१७ प्रतिशतले मूल्य बढेको हो। फाइनान्सको ३९५ र मनु एन्ड प्रोको ३३३ प्रतिशतले मूल्य बढ्दा माइक्रो फाइनान्सको २१९,लाइफ इन्स्योरेन्सको २०१,नन लाइफ इन्स्योरेन्सको २४२, होटल्स एन्ड टुरिजमको २०९ र बैंकिङ समूहको २२ प्रतिशतले मूल्य बढ्यो। यसदिन न्यादी हाइड्रोपावरको सेयर मूल्य १० प्रतिशत र युनिभर्सल पावरको ९ प्रतिशतले मूल्य बढ्यो। कारोबारको आधारमा एनआईसी एसिया बैंक अग्रस्थानमा रह्यो। सो बैंकको ६ करोड ६५ लाख ६० हजार २१५ रुपैयाँ सेयर कारोबार भयो। सोमबार पनि सोही बैंक शीर्षस्थानमा रहेको थियो। सो दिन ६ करोड १७ लाख २१ हजार २३२ रुपैयाँको सेयर कारोबार भएको थियो।"
परासीका मतदाताको पहिलो शर्त : उम्मेदवारले मल र लालपुर्जा उपलब्ध गराउने प्रतिबद्धता जनाउनुपर्ने,"परासी : मंसिर ४ गते हुने प्रतिनिधिसभा र प्रदेशसभा निर्वाचनका लागि यतिबेला उम्मेदवारहरु मतदातासँगको भेटघाट कार्यक्रममा व्यस्त छन् । आफ्ना चुनावी एजेण्डालाई लिएर उम्मेदवारहरुले मत मागिरहेका छन् । नवलपरासी निर्वाचन क्षेत्र नं २ मा मत माग्न पुगेका उम्मेदवारहरुसँग मतदाताहरुले पहिला आफूहरुलाई मल र जग्गा स्वामित्वको लालपुर्जा उपलब्धको प्रतिबद्धता जनाउनु पर्ने शर्त राखेका छन् । उम्मेदवारहरुका अधिकांश एजेण्डा भने पुरानै छन् । मंगलबार रामग्राम नगरपालिका१४ को ऐंचावल पुगेका नेपाली कांग्रेसका उम्मेदवार एंव पूर्व गृहराज्यमन्त्री देवेन्द्रराज कँडेलसँग आँगनमा राखेको धान देखाउँदै मतदाताले मल नपाउँदा उब्जनीमा कमि आएको भन्दै अब मल पाइन्छ कि पाइँदैनभन्दै प्रश्न गरे । उत्तरमा कँडेलले भने पहिलाभन्दा मलका लागि अहिले सहज बन्दै गएको छ । फास्ट ट्रयाकबाट मल ल्याउन टेण्डर भइसकेको छ । अब किसानले धेरै समस्या झेल्नु पर्दैन । आफ्नै देशमा मल फ्याक्ट्री नभएसम्म अरुको भर पर्नुभएकाले सरकारी अनुदानमा फेक्ट्री राख्ने उद्योगीलाई प्रोत्साहन गर्न कार्यक्रम ल्याइने उनले दाबी गरे । यो निर्वाचन क्षेत्रलाई पहाड र तराईको भूभागले जोडेको छ । सुनवल र रामग्राम नगरपालिका तथा पाल्हीनन्दन र सरावल गाउँपालिकाको ३ वटा वडा पर्ने यस क्षेत्रको तराई क्षेत्रका करिब ८० प्रतिशत किसान कृषिमा आश्रित छन् । तराई क्षेत्रमा पुगेका उम्मेदवारसँग मतदाताहरुले मलको समस्या राखे भने राजमार्ग क्षेत्रमा पुगेकासँग लालपुर्जाको समस्या राखे । जिल्लामा करिब ४० हजार बढी अव्यवस्थित र सुकुम्बासी भूमिहिनहरु छन् । जसमा सुनवल नगरपालिकामा सबैभन्दा बढी यो समस्या छ । सुकुम्बासी बस्तीमा मत माग्न पुगेका कँडेलले भूमिहिन सुकुम्बासी तथा अव्यवस्थित बसोबासी समस्या समाधानका लागि गठबन्धन सरकारले आयोग गठन गरेर जिल्लामा काम गर्न पठाएको केही समयमै निर्वाचन आचारसंहिता लागेकाले काम हुन नसकेको र चुनावपछि समस्या समाधान हुने आश्वासन दिए । मत माग्न पुगेका कँडेलले मात्र होइन उनीसँग प्रमुख प्रतिस्पर्धीका रुपमा देखिएका एमालेका दीपेन्द्र अधिकारी र राप्रपाका उम्मेदवार धु्रव बहादुर प्रधानसँग पनि मतदाताले मल र पुर्जाकै समस्या राखे । यस क्षेत्रबाट १० दल र ८ स्वतन्त्र गरी १८ जनाले प्रतिनिधिसभा सदस्यमा उम्मेदवारी दिएका छन् । प्रमुख प्रतिस्पर्धामा रहेका उम्मेदवारमध्येका एमाले जिल्ला अध्यक्षसमेत रहेका अधिकारी र राप्रपाका केन्द्रीय उपाध्यक्ष एंव पूर्वआइजीपीसमेत रहेका प्रधानले पनि किसानहरुको मल र सुकुम्बासीहरुको पुर्जाका लागि आफूहरुले यसअघि पहल गरेको भन्दै चुनावपछि पनि प्रमुखताका साथ समाधान गर्न लागि पर्ने प्रतिबद्धता चुनावी कार्यक्रम र प्रत्यक्ष भेटघाट कार्यक्रममा मतदातासँग बताएका थिए । कांग्रेसलाई गठबन्धनको साथ छ । एमालेले जसपासँग तालमेल गरेको छ भने राप्रपाले लोसपासँग तालमेल गरेर यस क्षेत्रको चुनावी प्रतिस्पर्धामा उत्रिएका छन् । ३ पटकसम्म यस क्षेत्रबाट चुनाव जिताएको भन्दै कांग्रेस उम्मेदवार कँडेलसँग मतदाताहरुले अहिलेसम्म गरेका कामको फेहरिस्त र आगामी योजनाकाबारेमा जिज्ञासा राखेका थिए । मतदातासँगको उत्तरमा कँडेलले महेशपुर भन्सारलाई ठूलो भन्सार स्थापनादेखि महेशपुर, भूताहा सडक निर्माण, अन्य ठूला सडक र पूर्वाधारलगायतका काम सम्पन्न भएको र विकासका लागि तय गरेका एजेण्डा प्रस्तुत गरेका थिए । कँडेलले यस क्षेत्रबाट यो सँगै ६ पटक चुनाव लडेका हुन् । जसमा ३ पटक जितिसकेका छन् । किसान र सुकुम्बासीका स्थानीय समस्याबाहेक मतदाताहरुले सडक, विद्युतलगायतका काम प्रदेश र स्थानीय सरकारबाट हुन थालेको भन्दै स्थानीय स्तरमै रोजगारी सृजना, प्राविधिक शिक्षा, सुविधा सम्पन्न अस्पताल निर्माणलगाएका समस्या सम्बोधन गर्न घरदैलो र चुनावी कार्यक्रममा सहभागी भएका उम्मेदवारसँग माग गरेका थिए । तर उम्मेदवारहरुको चुनावी एजेण्डामा भने पूर्वाधार, सडक निर्माण र विद्युतलगायतलाई बढी प्राथमिकतामा राखेका छन् ।"
नमुना मतदानमै अलमलिए मतदाता,"दैलेख : आसन्न प्रतिनिधिसभा तथा प्रदेशसभा सदस्य निर्वाचन अन्तर्गत दैलेखमा नमुना मतदान गरिएको छ । मंगलबार जिल्लाको डुङ्गेश्वर गाउँपालिकाको कार्यालय डाँडापराजुलमा नमुना मतदान गरिएको हो । डुङ्गेश्वर गाउँपालिकाबाट मतदाता शिक्षा कार्यक्रमअन्तरगर्त नमुना मतदानको अभ्यास सुरुवात गरिएको हो । जिल्ला निर्वाचन कार्यालयले बदर मत कम गर्न र मतदाता शिक्षा प्रभावकारी बनाउन नमुना मतदानको अभ्यास थालेको हो । नमुना मतदानको क्रममा वृद्धवृद्धालगायतका केहि व्यक्तिहरु अल्मिलिएको पाइएको छ । नमुना मतदानमा सहभागी हुनु भएका केहि व्यक्तिहरुले एउटा मतपत्रमा मतदान गरेपछि सकियो होला भन्ने ठानेर झुक्किनुभएको थियो,' डुङ्गेश्वर गाउँपालिकाका सूचना प्रविधि अधिकृत नन्दराज रेग्मीले भने, आम मतदाताहरुलाई छुट्टाछुट्टै रूपमा चारवटा मतपत्रमा मतदान गर्नुपर्छ भन्ने विषयमा सिकाउनुपर्ने देखियो।' प्रतिनिधिसभा र प्रदेशसभा सदस्य निर्वाचनमा मतदाताले छुट्टाछुट्टै रूपमा चारवटा मतपत्रमा मतदान गर्नुपर्ने हुन्छ । नमुना मतदानमा सहभागीहरुले मतदाता शिक्षालाई प्रभावकारी बनाउन सकेमात्र मतदाताहरु नझुक्किने बताएका छन् । मतदाता शिक्षा कार्यक्रमलाई प्रभावकारी बनाउन नमुना मतदानको अभ्यास थालिएको जिल्ला निर्वाचन अधिकारी मनमाया काउचाले बताइन् । हामीले मंगलबारदेखि डुङ्गेश्वर गाउँपालिकाबाट नमुना मतदानको कार्यक्रम थालनी गरेका छौँ,' निर्वाचन अधिकारी काउचाले भनिन् दैलेखको सात गाउँपालिका र चार नगरपालिकासहित ११ वटै स्थानीय तहहरुमा नमुना मतदानको कार्यक्रम सञ्चालन गर्छौं । नमुना मतदानमा महिला, पुरुष, अशक्त र वृद्धवृद्धाको लाइन मिलाउने, मतदाता परिचयपत्र रुजु गर्ने, मतदान अधिकृतको हस्ताक्षर रुजु गर्ने र गोप्य स्थानमा पुगी उम्मेदवारलाई मत दिन सिकाइएको थियो । जिल्ला निर्वाचन अधिकारी काउचाका अनुसार कात्तिक १८ गतेदेखि मतदाता शिक्षा स्वंयमसेवक परिचालन गरिँदैछ । मतदाता शिक्षाका लागि घरदैलो प्रशिक्षण कार्यक्रम कात्तिक १८ देखि मंसिर १ गतेसम्म सञ्चालन हुने जिल्ला निर्वाचन अधिकारी काउचाले जानकारी दिइन् । जिल्ला निर्वाचन कार्यालयले मतदाता शिक्षा कार्यक्रमका लागि स्थानीय तहहरुका लागि मतदाता शिक्षा अनुगमन अधिकृत तोकिसकेको छ । मतदाता शिक्षा अनुगमन अधिकृतले मतदाता शिक्षा कार्यक्रमको स्वच्छ, स्वतन्त्र, निष्पक्ष र विश्वसनीय निर्वाचनको मान्यता अनुसार नियमित अनुगमन गरी निर्वाचन अधिकारीलाई प्रतिवेदन पेश गर्नेछन् ।"
"एमालेका २० ग्यारेन्टी : प्रतिव्यक्ति आय दोब्बर,मेक इन नेपालअभियान सुरु गर्ने","काठमाडौंः नेकपा एमालेले चुनावी प्रतिबद्धतामार्फत् पाँच वर्षमा गर्ने कामबारे २० ग्यारेन्टी प्रस्तुत गरेको छ । चुनावी प्रतिबद्धता सार्वजनिक गर्दै एमालेले पाँच वर्षमा २० ग्यारेन्टी शीर्षकको योजना अघि सारेको हो । जसमा समृद्धिका लागि नीतिगत र संरचनागत सुधार गर्ने पहिलो नम्बरमा रहेको छ । राष्ट्रहित र नागरिकहितलाई सर्वोपरि राखी राज्य सञ्चालन गर्ने एमालेको योजना छ । कोही भोकै पर्दैन, भोकले कोही मर्दैनको नीति कार्यान्वयन गर्ने भएको छ । एमालेले स्वदेशी उत्पादन र स्वदेशी उपभोगका लागि मेक इन नेपालअभियान सञ्चालन गर्ने चुनावी प्रतिबद्धता गरेको छ । आवासविहीनलाई सरक्षित आवास र मर्यादित जीवन उपलब्ध गराउने घोषणापत्रमा उल्लेख छ । निरोगी नेपाल, सबल नागरिकको नीति अघि बढाउने, स्वच्छ पानी, सफा वातावरणको सुनिश्चितता गर्ने ग्यारेन्टी गरेको छ । स्वच्छ पानी, सफा वातावरणको सुनिश्चित गर्ने, सबैलाई विजुली बत्ती, विद्युतबाटै देशको उन्नति गर्ने, खेतवारीमा पानी दोब्बर हुन्छ उब्जीको मान्यतामा अघि बढाउने चुनावी प्रतिबद्धतापत्रमा उल्लेख छ । सडक पूर्वाधार र सुलभ सार्वजनिक यातायातको सुनिश्चित गर्ने, सामाजिक सुरक्षाको दायरा फराकिलो बनाइने, सबै नागरिकमा वित्तिय पहुँच स्थापित गर्ने, प्रतिव्यक्ति आय दोब्बर गर्ने, स्वस्थ महिनावारी, सुरक्षित मातृत्वको नीति कार्यान्वयन गर्ने ग्यारेन्टी एमालेले गरेको छ ।"
पोग्बाले विश्वकप खेल गुमाउने,"काठमाडौं : फ्रान्सेली फुटबल स्टार पाउल पोग्बाले विश्वकप खेल गुमाउने भएका छन्। मंसिर ४ गतेदेखि कतारमा हुन गइरहेको विश्वकप उनले खुट्टामा लागेको चोटका कारण गुमाउने भएको बीबीसीले जनाएको छ। पोग्बाका एजेन्ट राफायल पिमेन्टाले घुडामा लागेको चोटका कारण पोग्बा टिम बाहिर रहने जानकारी दिएका हुन्। घुडाको चोट निको हुन अझै केही समय लाग्ने बताइएको छ। पोग्बा छिट्टै मैदान फर्किन चाहन्छन्। तर यस कठिन समयमा उनले धेरै मेहनत गर्न आवश्यक देखिन्छ,' उनले भनेका छन्। पोग्बाले गत सेप्टेम्बरमा दाहिने घुडाको सल्यक्रिया गरेका थिए। प्रशिक्षक डेसच्याम्पले पोग्बा पूर्णरुपमा फर्ममा नआएसम्म टिममा पर्ने सम्भावना नरहने उल्लेख गरेका छन्। फ्रान्सले पहिलो खेल मंसिर ६ गते अष्ट्रेलियाविरुद्ध खेल्दैछ।"
एमालेले स्यानिटरी प्याड किन्न वार्षिक १५ सय दिने,"काठमाडौंः नेकपा एमालेले महिनावारी हुने उमेर समूहका महिलाका लागि स्यानिटरी प्याड शीर्षकमा १५ सय रुपैयाँ उपलब्ध गराउने भएको छ । चुनावी प्रतिबद्धतापत्र सार्वजनिक गर्दै एमालेले देशभित्रका सम्पूर्ण महिलाका लागि स्यानिटरी प्याड वा अन्य वैकल्पिक साधन खरिदको लागि वार्षिक १ हजार ५ सय उपलब्ध गराउने जनाएको हो । यस्तै, काठमाडौं उपत्यकामा ३०० शैया र सातै प्रदेशमा ५० शैयाको सरूवा रोग अस्पताल निर्माण सम्पन्न गर्ने एमालेको योजना छ । जटिल र घातक प्रकृतिका रोगहरूको उपचारका लागि अन्तर्राष्ट्रियस्तरको उपचार सेवा स्वदेशमै सुनिश्चित गर्न विशिष्टीकृत अत्याधुनिक उपचार सेवा उपलब्ध गराउने अस्पतालहरूको निर्माण सम्पन्न गर्ने चुनावी प्रतिबद्धतापत्रमा उल्लेख छ । अधिकार सम्पन्न राष्ट्रिय प्रत्यायन प्राधिकरण (नेशनल एक्रिडेशन अथोरिटी) बनाई स्वास्थ्य सेवाको नियमन गर्ने योजना बनाएको छ । घोषणापत्रमा भनिएको छ, ६० वर्षभन्दा माथिका नागरिकका लागि उच्च रक्तचाप र मधुमेह रोगको निःशुल्क परीक्षण तथा औषधि उपलब्ध गराउने । कडा, असाध्य रोगहरूको उपचार निःशुल्क गर्ने ।'"
एमालेको चुनावी प्रतिबद्धता : सरकार गठन भएको एक महिनामै सबै नेपालीलाई नागरिकता,"काठमाडौंः नेकपा एमालेले सरकार गठन भएको एक महिनाभित्र वंशजका आधारमा नागरिकता दिने जनाएको छ । एमालेले मंसिर ४ मा हुने प्रदेश तथा प्रतिनिधिसभा निर्वाचनका लागि चुनावी प्रतिबद्धतापत्र (घोषणापत्र) सार्वजनिक गर्दै ६ महिनाभित्र नागरिकतासम्बन्धी समस्या हल गर्ने र सबै नेपालीलाई नागरिकता दिने बताएको हो । प्रतिबद्धतापत्रमा एक वर्षभित्र राष्ट्रिय परिचय पत्र उपलब्ध गराइने उल्लेख छ । एमालेले चार संकल्प प्रस्तुत गरेको छ । सुशासन,विकास, समृद्धि र समानता एमालेका संकल्प हुन् । प्रतिबद्धतापत्रमा कृषि उत्पादनमा व्यापक वृद्धि गरिने उल्लेख छ । समृद्धिको यात्रामा बाधक बनेका नीतिहरुमा सुधार गरिने विषय घोषणापत्रमा समेटिएको छ । घोषणापत्रमा नागरिक प्रशासनलाई व्यवसायिक, सक्षम र जनताप्रति उत्तरदायी बनाइने उल्लेख छ । फोहोरको वैज्ञानिक व्यवस्थापन गर्ने घोषणापत्रमा उल्लेख छ ।"
जबरजस्ती करणी गरेको आरोपमा पक्राउ,काठमाडौं : १६ वर्षीया किशोरीलाई जबरजस्ती करणी गरेको अभियोगमा एक जना पक्राउ परेका छन्। चन्द्रागिरी नगरपालिका८ मातातीर्थ बस्ने २८ वर्षीय चन्दन महर्जनलाई सोमबार साँझ प्रहरीले पक्राउ गरेको हो। महर्जनले ती किशोरीलाई ललाई फकाई काठमाडौं महानगरपालिका१४ कलंकीस्थित गेष्ट हाउसमा लगी विभिन्न मितिमा पटकपटक करणी गरेको भन्ने उजुरीका आधारमा प्रहरी वृत्त कालिमाटीबाट खटिएको प्रहरीले उनलाई मातातीर्थस्थित बौथली चोकबाट पक्राउ गरेको हो।
प्रेम सुवालसँग भिड्न गेलाललाई सकस !,"भक्तपुर: नेपाल कम्युनिष्ट पार्टी एमालेबाट भक्तपुर क्षेत्र नं १ को प्रतिनिधि सभाका उम्मेदबार नवराज गेलाल त्यस क्षेत्रमा उम्मेदबार बन्न चाहेकै थिएनन्। उनको योजना भक्तपुर१ 'क' को उम्मेदवार बन्ने थियो। प्रदेशको मात्रै आशा गरेका उनले प्रतिनिधि सभाकै टिकट पाउँदा उनीमात्र होइन उनका समर्थक पनि दु:खी छन् । गेलाललाई एमालेले प्रतिनिधि सभाको उम्मेदवार बनाउँदा उनका समर्थकले एमालेकै बिरोध गरेका छन् । बिरोधमात्र होइन, एमालेले प्रदेशसभामा उठाएका उम्मेदवारलाई भोट नै नदिने चेतावनी पनि दिएका छन् । तीन सय घरधुरीको दाहाल गाउँ र एक सय घरधुरीका गेलाल गाउँले नवराज गेलाललाई किन प्रदेशसभाको टिकट नदिएको भन्ने प्रश्न एमालेलाई सोध्ने गरेका छन् । प्रतिनिधि सभाको टिकट दिए पनि प्रदेश सभाकै टिकट चाहनुको मुख्य कारण हो भक्तपुर क्षेत्र नं १ नेपाल मजदुर किसान पार्टी (नेमकिपा) को गढ हुनु । यस क्षेत्रमा अरु पार्टीको उम्मेदवारी हार्नकै लागि भन्ने मान्यता छ । हार्ने ठाउँमा प्रतिनिधि सभाको उम्मेदवारी पाउनुको साटो जित्ने ठाउँको प्रदेश सभाको उम्मेदवारीको खोजिमा थिए गेलाल । २०७४ को प्रतिनिधिसभा निर्वाचन परिणाम र गतवर्ष सम्पन्न स्थानीय तहको निर्वाचन परिणामलाई आधार मान्दा नेमकिपा बाहेकका दलहरूले यस क्षेत्रमा जित्ने आशा कम गर्छन । गत स्थानीय तहको निर्वाचनमा वडाध्यक्षले ल्याएको मतको आधारमा भक्तपुर१ मा नेमकिपाको मत ३३ हजार ८९५ छ भने एमालेको १४ हजार ११९ छ । यसैगरी कांग्रेसले १३ हजार १३ मत ल्याउँदा राष्ट्रिय प्रजातन्त्र पार्टीले ६ हजार २८६ ल्याएको छ । माओवादीले एक हजार ३८८ मत पाएको छ । नेमकिपाबाट उम्मेदवार बनेका प्रेम सुवालसँग प्रतिष्पर्धा गर्न एमालेका गेलाल तथा सत्ता गठबन्धनबाट उम्मेदवार बनेका सुनिल गोठेलाई सकस छ । २०७४ को प्रतिनिधिसभाको निर्वाचनमा भक्तपुर१ मा नेमकिपाका प्रेम सुवाल झण्डै दोब्बर मतान्तरले विजयी भएका थिए । सुवालले ३३ हजार ७६ मत ल्याउँदा उनका निकटतम प्रतिद्वन्द्वी नेपाली कांग्रेसका बाबुराजा जोशीले १७ हजार ८१८ मत ल्याएका थिए । त्यतिबेला एमाले र माओवादी केन्द्रले चुनावी तालमेल गरेका थिए । चुनावी तालमेल हुँदाहुँदै पनि माओवादी केन्द्रका मिलन सुवालले १५ हजार ३७४ मत मात्र पाएका थिए । सुवाल अहिले माओेवादी छाडेर एमाले पुगेका छन् । त्यतिबेला यस क्षेत्रमा ७१ हजार ९१६ मत खसेको थियो। २०४८ सालदेखि अहिलेसम्म भक्तपुर१ मा नेमकिपा निरन्तर विजयी हुँदै आएको छ । यो क्षेत्रमा २०४८ सालदेखि २०७० सम्म नेमकिपाका अध्यक्ष नारायणमान बिजुक्छेंले निरन्तर जितेका थिए । उनले २०४८, २०५१, २०५६, २०६४ र २०७० गरी पाँच पटकसम्म भक्तपुर१ बाट चुनाव जिते । छैटौंपटक २०७४ मा विजुक्छेंले पुस्तान्तरण भन्दै पार्टी सचिव प्रेम सुवाललाई उत्तराधिकारी बनाए । गत निर्वाचनबाट विजयी सुवाल अहिले पनि सोही क्षेत्रमा फराकिलो मतान्तरमा विजयी हुने योजनामा छन् । यो क्षेत्रमा जनता समाजवादी पार्टीबाट हीरालाल खडका तथा राप्रपाबाट भरत खड्काले उम्मेदवारी दिएका छन् । अर्जुन कोजु, पुष्पराम गेलाल, सुलोचना छ्वाजु र गोकर्ण नेपालले स्वतन्त्र उम्मेदवारी दिएका छन् । भक्तपुर१ मा नेमिकपा हावी हुने विश्लेषण भएपनि अहिले जारी चुनावी सभामा एमाले उम्मेदवार गेलाल र सत्ता गठबन्धनका उम्मेदवार गोठे भने यस पटक नतिजा उल्टने आशयसहितको मन्तव्य राख्दै हिँडेका छन् । नेमकिपाका सुवाल भने विजयी हुनेमा ढुक्क छन् । यो निर्वाचन क्षेत्रको प्रदेशसभा अन्तर्गत क्षेत्रमा (क) मा एमालेबाट मोहनवीर श्रेष्ठ, नेपाली कांग्रेसबाट सुरेश श्रेष्ठ, राप्रपाबाट राजु कुइँकेल तथा नेमकिपाबाट मिनबहादुर बाटा उम्मेदवार छन् । त्यसैगरी भक्तपुर (ख)मा एमालेबाट नारायणसुन्दर मिन्ताकल, नेपाली कांग्रेसबाट पवन भुजु, राप्रपाबाट रोशन नापित तथा नेमकिपाबाट सुरेन्द्रराज गोसाइँले उम्मेदवारी दिएका छन् ।"
तासका लागि नेपालीले खर्च गरे तीन करोड ५९ लाख,काठमाडौं : सरकारले विदेशी विनिमयको सञ्चिति घट्दै गएको भन्दै विलाशिताका वस्तु आयातमा प्रतिबन्ध लगाएको महिनौँ भयो। मुलुकको अर्थतन्त्रमा वैदेशिक व्यापारले नकारात्मक असर पारेसँगै सरकारले अति आवश्यक वस्तु बाहेकको आयातमा कडाइ गरे पनि अझै त्यस्ता वस्तुको आयात भने रोकिएको छैन। निर्यातका तुलनामा आयात कमजोर हुँदा मुलुकको वैदेशिक मुद्राको सञ्चिति घट्दै गएको विवरण नेपाल राष्ट्र बैंकले सार्वजनिक गर्दै आएको छ। मुलुकभित्रै उत्पादन गर्न सकिने कृषि उपज र अन्य उपभोग्य वस्तुदेखि नभए पनि हुने र आयात गर्नु नै नपर्ने तासजस्ता वस्तु पनि निर्वाध रूपमा देशभित्र भित्रिरहेका छन्। अनावश्यक वस्तुको आयातमा बाहिर जाने रकमले मुलुकको सञ्चितिमा असर पारेको छ। भन्सार विभागले सार्वजनिक गरेको पछिल्लो विवरणअनुसार चालू आर्थिक वर्षको पहिलो तीन महिनामा यस्ता सामानको आयातमा मोटो रकम बाहिरिएको छ। चालू आवको असोज मसान्तसम्म नेपालमा विभिन्न मुलुकबाट आयात भएको तासको भुक्तानीका लागि मात्रै तीन करोड ५९ लाख १० हजार बराबरको रकम बाहिरिएको देखिन्छ। कूल १६ लाख ९६ हजार दुई सय १२ थान तास आयातबाट सरकारले दुई करोड २३ लाख ५६ हजार राजश्वसमेत सङ्कलन गरेको छ। यस अवधिमा भारतबाट मात्रै तीन करोड २५ लाख ५९ हजार मूल्यमा कूल १६ लाख ५६ हजार ३० थान तास आयात भएको छ। त्यस्तै ३३ लाख ५१ हजार मूल्य बराबरको कूल ४० हजार एक सय ८२ थान तास चीनबाट आयात भएको छ। त्यस्तै विभागले सार्वजनिक गरेको विवरणअनुसार पछिल्लो तीन महिनामा तीन लाख ५२ हजार मूल्य बराबरको भिडियो गेमका लागि आवश्यक पर्ने सामान आयात भएको छ। यस अवधिमा ३४ करोड १७ लाख बराबरको कलम तथा मार्कर आयात भएका छन्।
सुरक्षित उडानका लागि नेपाली उड्डयन क्षेत्र प्रतिबद्धः क्याप्टेन थापा,"काठमाडौं : वायुसेवा सञ्चालक संघ नेपालका अध्यक्ष क्याप्टेन रामेश्वर थापाले नेपाली आकाश सुरक्षित रहेको बताएका छन्। क्यानिडियन एभिएशन मिसन टु नेपाल कार्यक्रममा बोल्दै अध्यक्ष थापाले अन्तर्राष्ट्रिय सुरक्षा मापदण्डमा नेपाली आकाशको सुरक्षा अंक बढिरहेकाले उडानका लागि नेपाल सुरक्षित रहेको बताएका हुन्। 'नेपाली आकाश सुरक्षित छ। यसकारण नेपाल आउनका लागि म यहाँबाट नै अन्तर्राष्ट्रिय जगतलाई अपिल गर्छु', उनले भने। भौगोलिक तथा मौसमी विधितताको बाबजुत सुरक्षित उडानका लागि नेपाली उड्डयन क्षेत्र प्रतिबद्ध रहेको उनले बताए। क्यानिडियन एभिएशको सो कार्यक्रम मंगलबार र बुधबार गरी दुई दिनसम्म सञ्चालन हुने छ। कार्यक्रममा क्यानिडियन उड्डयन क्षेत्रमा पछिल्ला समयमा भएका विकास, आधुनिक उत्पादन, उड्डयनसम्बन्धी शैक्षिक संस्था लगायतका प्रतिनिधिहरूको उपस्थिति रहेको छ। नेपाली उड्डयन क्षेत्रका संस्थापक, पाइलट, शैक्षिक संस्था लगायतका प्रतिनिधिहरूको समेत उपस्थिति रहेको छ। कार्यक्रमलाई क्यानिडियन दूतावासले आयोजना गरेको हो।"
तीन महिनापछि हेटौंडा सिमेन्टको उत्पादन सुरु,"हेटौंडा : सरकारी स्वामित्वको हेटौंडा सिमेन्ट उद्योगले पुनः उत्पादन सुरु गरेको छ। कोइलाको आपूर्ति नहुँदा गएको तीन महिनादेखि बन्द रहेको उद्योगमा मंगलबारबाट उत्पादन सुरु गरिएको महाप्रबन्धक वसन्तकुमार पाण्डेले जानकारी दिए। बोलपत्र आह्वान गरी उद्योगका लागि आवश्यक कोइला भारत, भुटान, इन्डोनेसियालगायतका देशबाट आपूर्ति गरिएको र हाल उद्योगमा १४ हजार म्याट्रिक टन कोइला आपूर्ति भइरहेको महाप्रबन्धक पाण्डेले बताए। आर्थिक अभावका कारण सिमेन्ट उद्योगमा केही महिनादेखि समयभित्रै कोइला आपूर्ति गर्न कठिनाइ रहेको र अहिले वैकल्पिक उपाय अवलम्बन गरी कोइला आपूर्ति गरी उत्पादन सुरु गरिएको उनको भनाइ छ। उत्पादन बन्द भएकै कारण उद्योगले करोडौँ क्षति व्यहोर्नुपरेको उनले बताए। उपकरणहरूको मर्मत गर्नुपर्ने भन्दै साउन दोस्रो हप्ताबाट उद्योग दुई हप्ताका लागि बन्द गरिएको थियो। तर, कोइला आपूर्तिसमेत नभएपछि सिमेन्ट उत्पादन कार्य बन्द गरिएको थियो। उद्योगबाट दैनिक १० देखि १४ हजार बोरा गुणस्तरीय सिमेन्ट उत्पादन हुँदै आएको छ। उद्योगमा पर्याप्त चुनढुंगाको भण्डारण रहेको भएपनि दैनिक ११० टन कोइला खपत हुने गरेको र आवश्यक मात्रामा आपूर्ति नहुँदा समस्या हुँदै आएको उद्योग व्यवस्थापनले जनाएको छ।"
सशस्त्रका दुई असइ निलम्बित,"काठमाडौं : आचारणविपरीत काम गर्ने दुई जना सशस्त्र प्रहरी नायव निरीक्षक निलम्बन परेका छन्। सशस्त्र प्रहरी बल नेपाल नम्बर २८ गण कपिलवस्तुमा कार्यरत सशस्त्र प्रहरी नायव निरीक्षक गोविन्द सुवेदी र सशस्त्र प्रहरी बल नेपाल बिओपी छिन्नमस्ता सप्तरीमा कार्यरत सशस्त्र प्रहरी नायव निरीक्षक कृष्णबहादुर मगरलाई निलम्बन गरिएको हो। सशस्त्र प्रहरी बल नेपालका प्रवक्ता पुरुषोत्तम थापाका अनुसार संगठनले उनीहरू दुवैलाई विभागीय कारवाही सुरु गरेको छ। गत कात्तिक ४ गते बाणगङ्गा३ कपिलवस्तुमा सशस्त्र प्रहरीको ट्रक दुर्घटना भयो। सशस्त्र प्रहरीका हवल्दार रमेश चौधरी, रमेश चौधरी, जवान जनक चौधरी साइकल यात्री अमर तङनमीसहित चार जनाको मृत्यु भएको थियो। आफ्नो संगठनका तीन जनासहित चार जनाको ज्यान जाने गरी भएको दुर्घटनापछि सशस्त्र प्रहरीले घटनाको सुक्ष्म अनुसन्धान गरेको थियो। कपिलवस्तु बाणगङगा३, सिउटी स्थित तौलीहवा जीतपुर सडक खण्डमा निर्वाचन सुरक्षा बेस स्थापनार्थ टोली पुराएर फर्कदै गरेको सशस्त्र प्रहरीको दुर्घटना भएको थियो। सशस्त्र प्रहरी बल नेपाल नम्बर २८ गणमा कार्यरत टोली दुर्घटनामा परेको हो। टोलीको नेतृत्व सइ गोविन्द सुवेदीले गरेका थिए। अन्नपूर्णलाई प्राप्त श्रोतका अनुसार तीव्र गतिमा रहेको उक्त ट्रकमा सई सुवेदीसहित पाँच जना सवार थिए। टोलीलाई सुवेदीले नेतृत्व गरेका थिए। सुवेदीले सिघा बाटो नल्याएर लामो र अफ्ठ्यारो बाटोबाट कुदाउन निर्देशन गरी लापरबाही गरेका थिए। गलत निर्देशनकै कारण सवारी दुर्घटना भएको सशस्त्रको ठम्याइ छ। उनलाई निलम्बन गरी विभागीय कारवाही प्रक्रिया अगाडि बढाइएको सशस्त्र प्रहरीले जनाएको छ। विओपी कमाण्डर रहेका सुवेदीको कमाण्डमा कमजोरी देखिएको कारण दुर्घटना भएको सशस्त्रले जनाएको छ। प्रवक्ता थापा भन्छन्, 'घटना हेर्दा कमाण्ड कन्ट्रोल फितलो देखिन्छ।' त्यस्तै गत असोज २० गते भारतीय भूमिमा मृत्त अवस्थामा फेला परेका सशस्त्र प्रहरी सहायक निरीक्षक सत्य नारायण यादवको घटनामा प्रारम्भिक छानवनि गर्दा विभागीय नीति तथा आदेशविपरीत कार्य गरेको देखिएकाले सशस्त्र प्रहरी नायव निरीक्षक कृष्णबहादुर मगरलाई पनि निलम्बन गरिएको हो। एआइजीकै नेतृत्वमा भएको दुवै घटनाको अनुसन्धानमा सुवेदी र मगर दोषी देखिएका हु्न्। प्रवक्ता थापा भन्छन्, 'भारतमा मृत भेटिएका यादव विदामा रहेको देखिएको छ। तर उनी मगरकै कमाण्डमा रहेका थिए।' आफ्नो कमाण्डमा भएका प्रहरी को कहाँ जान्छ? के गरिरहेको छ? कमाण्डरले जानकारी राख्नुपर्ने हुन्छ। समयमै रिपोट गर्नुपर्ने हुन्छ। संगठनले आन्तरिक अनुशासन हेर्दा कमाण्डर मगरको लापरबाहि देखिएको छ। यसले गदा विभागीय कारावाही प्रक्रिया सुरु गरिएको हो। मुद्दा किनारा नलाग्दासम्म उनीहरू दुवै जना निलम्वनमै हुनेछन्। यादव हत्याका विषयमा अनुसनधान भने नेपाल प्रहरीले गरिरहेको छ।"
"एमालेको प्रतिबद्धताः सबै प्रकारका भत्ता वृद्धि गर्ने, दुई वर्षमा सबैको बैंक खाता","काठमाडौंः नेकपा एमालेले सबै प्रकारका भत्ता वृद्धि गर्ने महत्वाकांक्षी योजना सार्वजनिक गरेको छ । एमालेले आसन्न निर्वाचनका लागि घोषणापत्र सार्वजनिक गर्दै सबै प्रकारका भत्ता वृद्धि गर्ने योजना अघि ल्याएको हो । आगामी दुई वर्षमा सबैको बैंक खाता भएको हुने घोषणापत्रमा उल्लेख छ । घोषणापत्रमा भनिएको छ, 'सबै साना किसान तथा साना व्यवसायीहरुलाई लघु विमा सेवा उपलब्ध गराउने । उद्यमशीलताका लागि सहुलीयतपूर्ण व्याजदरमा ऋण उपलब्ध गराउने । ' घोषणापत्रमा हरेक व्यक्तिलाई गर्भावस्थादेखि वृद्धावस्थासम्म राज्यद्वारा सुरक्षा दिइने भनिएको छ । २ वर्षमा विद्युतमा सबैको पहुँच पुर्याइने, ५ वर्षमा विद्युत उत्पादन क्षमता ६ हजार पाँच सय मेगावाट पुर्याइने घोषणापत्रमा उल्लेख छ ।"
"थप २९ जनामा कोरोना पुष्टि, सक्रिय संक्रमित ५२८",काठमाडौं : थप २९ जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट ६३४ नमूना परीक्षण गर्दा २९ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट ६१९ र एन्टिजेनबाट १५ नमूनाको परीक्षण गर्दा पीसीआरबाट २९ नमूनाको रिपोर्ट पोजिटिभ आएको हो। मन्त्रालयका अनुसार थप २३ जना कोरोनामुक्त भएका छन्। हाल सक्रिय कोरोना संक्रमितको संख्या ५२८ पुगेको छ।
वार्षिक ५ लाख नागरिकलाई रोजगारी दिने एमालेको घोषणा (प्रतिबद्धतापत्रसहित),"काठमाडौंः नेकपा एमालेले वार्षिक ५ लाख नागरिकलाई रोजगारी दिने घोषणा गरेको छ । मंगलबार एमालेले घोषणापत्र सार्वजनिक गर्दै वार्षिक ५ लाख बेरोजगारीलाई रोजगार उपलब्ध गराउने घोषणा गरेको हो । सबैका लागि काम र नियमित कमाई सुनिश्चित गर्दै वार्षिक ५ लाख रोजगारी सिर्जना गर्ने घोषणापत्रमा उल्लेख छ । न्यूनतम ज्याला २५ हजार कायम गर्ने एमालेको योजना छ । स्वदेशमा उत्पादन हुने वस्तुहरुको प्रोत्साहन गर्ने, स्वदेशी उद्योगको संरक्षण गरिने घोषणापत्रमा उल्लेख छ । नेपाली नागरिक आवासविहीन वा सडक मानवको अवस्थामा नरहने ग्यारेन्टी गर्ने एमालेको योजना छ । आगामी २ वर्षभित्र देशलाई पूर्ण साक्षर बनाउने चुनावी प्रतिबद्धता गरेको छ । उच्च शिक्षाका लागि विदेश जानुपर्ने वाध्यता अन्त्य गर्ने घोषणापत्रमा उल्लेख छ । ५ वर्षमा ६० लाख नागरिकलाई सामाजिक सुरक्षा भत्ता दिने एमालेको योजना छ । सबै पालिकामा आधारभूत स्वास्थ्य सेवा पुर्याइने, स्वास्थ्य विमामार्फत् नागरिकको स्वास्थ्य उपचार सहज बनाइने, अधिकांश रोगको उपचार स्वदेशमै व्यवस्था मिलाइने घोषणापत्रमा उल्लेख छ"
"एमालेसँग देश बनाउने भिजन छ, भोट दिन कन्जुस्याइँ नगर्नुहोस् : ओली","काठमाडौंः नेकपा एमालेका अध्यक्ष केपी शर्मा ओलीले एमालेलाई बहुमत दिन आवश्यक रहेको बताएका छन् । चुनावी प्रतिबद्धता सार्वजनिक कार्यक्रममा अध्यक्ष ओलीले देश बनाउने भिजन एमालेसँग मात्रै रहेकाले यो पार्टीलाई बहुमत आवश्यक रहेको बताएका हुन् । ओलीले भने, 'एमालेसँग देश बनाउने भिजन छ । एमालेसँग बहुमत आउँदा देशको सार्वभौम सत्ता, भौगोलिक अखण्डता, स्थिरता कायम हुन्छ । जनताले राज्यबाट प्राप्त गर्ने सेवा सुविधा एमाले सरकारले प्रदान गर्छ । ओलीले देशलाई विकासको गतिमा तीव्रता दिन नीतिगत र कानुनी सुधार आवश्यक रहेको बताए । उनले घोषणापत्र देश विकासको मार्गचित्र भएको बताए।"
एमालेले सानदार एकल बहुमत ल्याउँछ : ओली,"काठमाडौं : नेकपा एमाले अध्यक्ष केपी शर्मा ओलीले आगामी चुनावमा एमालेले सानदार एकल बहुत ल्याउने बताएका छन्। मंगलबार चुनावी प्रतिवद्धता सार्वजनिक कार्यक्रममा एमाले अध्यक्ष ओलीले एमालेको गन्तव्य १५० सिट जित्ने रहेको बताए। ओलीले भने, 'एमालेको लक्ष्य १५० सिट ल्याउने छ। १३८ सिट ल्याए बहुमत आउँछ। स्थिरता र स्थायित्वको मिसन पूरा गर्न एमालेले बहुमत ल्याउँछ नै।' कांग्रेस र माओवादी केन्द्रले एकल रूपमा बहुमत ल्याउन नसक्ने बताए। ओलीले भने, 'कांग्रेस र माओवादी केन्द्रले एकल बहुमत ल्याउनै सक्दैनन्। बहुत असम्भव छ। एमालेले मात्रै ल्याउन सक्छ ल्यायो भने बहुमत। यो पटक जनता ओइरिएका छन्।'"
कञ्चनपुरका १५ नेताकार्यकर्तालाई कांग्रेस गर्यो पार्टीबाट निष्काशन,"काठमाडौं : नेपाली कांग्रेस कञ्चनपुरले बागी उम्मेदवारी दिने १५ नेताकार्यकर्तालाई कारबाही गरेको छ। पार्टीका आधिकारिक उम्मेदवारविरुद्ध स्वतन्त्र उम्मेदवारी दिएका, उम्मेदवारका सर्मथक र प्रस्तावकलाई कारबाही गरेको हो। कांग्रेस कञ्चनपुरका अनुशासन समितिका संयोजक नाफूसिह साउँदले एक विज्ञप्ति जारी गर्दै २६ असोजको विस्तृत बैठकको निर्णयअनुसार पार्टीका आधिकारिक उम्मेदवार र नेपाली कांग्रेसले सर्मथन गरेका लोकतान्त्रिकवामगठबन्धनका उम्मेदवारविरुद्ध उम्मेदवारी दिने उम्मेदवार र सर्मथक, प्रस्तावकलाई कारबाही गरेको जानकारी दिएका छन्। साउँदका अनुसार नेपाली कांग्रेसको विधानको परिच्छेद ९ को धारा ३४ को १ (घ) बमोजिम साधारण सदस्यसमेत नरहने गरी उनीहरुलाई कारबाही गरेको हो। पार्टीबाट निष्काशित हुनेमा दिपक बहादुर सिंह, शारदा चन्द, गिरी राज पाण्डेय, नारायण बोहरा, वीरबहादुर बोहरा, दिल्लीराज पनेरु, जगदिश अवस्थी, दुर्गादत्त पाण्डेय, मदन दमाई, धनबहादुर शाही, पिताम्बर जोशी, खेम चौधरी, मोतिराम राना, सञ्जितसिंह राना र जगत सायर छन्।"
बयानका लागि सन्दिप लामिछाने जिल्ला अदालतमा,काठमाडौं : बलात्कार आरोपमा हिरासतमा रहेका क्रिकेटर सन्दीप लामिछानेलाई बयानका लागि जिल्ला अदालत काठमाडौं लगिएको छ। क्रिकेटर सन्दीप लामिछानेको मुद्दा न्यायाधीश माधवप्रसाद घिमिरेको इजलासमा परेको हो। न्यायाधीश घिमिरेको इजलासले सन्दीपको बयान लिइरहेको अदालतका प्रवक्ता दीपक दाहालले जानकारी दिए। बलात्कार आरोपमा प्रहरी हिरासतमा रहेका क्रिकेटर सन्दिप लामिछानेविरुद्ध जिल्ला अदालत काठमाडौमा सोमबार मुद्दा दर्ता भएको थियो। जिल्ला सरकारी वकिल कार्यालय काठमाडौंका प्रवक्ता तथा जिल्ला न्यायाधिवक्ता लक्ष्मण उपाध्याय घिमिरेका अनुसार सन्दिपविरुद्ध मुलुकी अपराध संहिताको परिच्छेद १८ को करणी सम्बन्धी कसुरको दफा २१९ अनुसार १० देखि १२ वर्षसम्म कैद सजाय माग दावी गरी जिल्ला अदालतमा मुद्दा दर्ता गरिएको छ। दाहालका अनुसार आज न्यायाधीश समक्ष बयान हुने र बयान सकिनासाथ मंगलबार नै थुनछेक बहस सुरु हुनेछ। थुनछेक बहस सकिएपछि अदालतले उनलाई धरौटिमा छुट्ने या थुनामै राख्ने निर्णय गर्नेछ। लामिछाने विदेश रहेका बेला गत भदौ २१ गते जबर्जस्ति करणीको आरोप लागेको थियो। काठमाडौंको गौशालास्थित एक होटलको कोठामा राखेर सन्दिपले आफूलाई जबर्जस्ती बलात्कार गरेको भन्दै एक १७ वर्षीय किशोरीले प्रहरी बृत गौशालामा उजुरी गरेकी थिइन्। जाहेरीपछि लामिछाने सम्पर्कविहिन भएका थिए। प्रहरीले प्रक्राउ पूर्जी जारी गरी उनलाई प्रक्राउ गर्नको लागी इन्टरपोलसँग आग्रह गरेको थियो। जाहेरी परेको करिब १ महिनापछि असोज २० गते सन्दिप नेपाल फर्किएका थिए। प्रहरीले उनलाई त्रिभुवन विमानस्थलबाटै पक्राउ गरेको थियो।
चीनमा आइफोन कम्पनीको पर्खाल चढेर किन भाग्दै छन् कर्मचारी ?,"बेइजिङ : चीनको सबैभन्दा ठूलो आइफोन फ्यक्ट्रीबाट धेरै कामदार भागेका भिडियो सामाजिक सञ्जालमा भाइरल भएका छन्। भाइरल भिडियोमा केही व्यक्ति कारखाना परिसरको काँडेबारबाट फलहानेर भागिरहेका देखिन्छन्। सामाजिक सञ्जालमा भाइरल भइरहेको उक्त भिडियोमा भागेका कामदार पैदल नै आफ्नो घरतिर गइरहेको देख्न सकिन्छ। उनीहरु सार्वजनिक यातायातको प्रयोग पनि नगरी पैदलै घरतर्फ लागिरहेका छन् । २२ वर्षीय कर्मचारीले उनीहरुलाई राखेको ठाउँमा आतंकको वातावरण फैलिएको बताएका छन्। 'हामीले पहिले प्लाष्टिकको पर्खाल नाघेर हामफाल्यौं र त्यसपछि प्लान्टबाट बाहिर निस्कन धातुको पर्खाल चढ्यौं,' उनले भने। किन कारखाना छोडेर भाग्दै छन् ? चीन सरकारले अवलम्बन गरेको शून्य कोविड नीति अन्तर्गत फेरि कडा लकडाउन घोषणा गरेको छ। उक्त आइफोन फ्याक्ट्रीमा कति कर्मचारीमा कोरोना संक्रमण भएको छ भन्ने एकिन भएको छैन। गत हप्ता हेनान प्रान्तको राजधानी झेङझाउमा १६७ जनामा कोरोना भाइरस संक्रमण भएको तथ्याङ्क बाहिर आएको थियो। सो संक्रमण देखिएपछि करिब एक करोड जनसंख्या भएको सहरमा आंशिक लकडाउन लगाइएको थियो । यस फक्सकन प्लान्टमा हजारौं कामदारहरू काम गर्छन्। कारखानामा संक्रमितको संख्या आधिकारिक रुपमा बाहिर ल्याएको छैन। ताइवाको उक्त कम्पनीले कुनै पनि कर्मचारीलाई कारखाना छोड्नबाट नरोक्ने बताएको छ। केही दिनदेखि फ्याक्ट्री आसपासमा लकडाउन भएको र सङ्क्रमण फैलिन नदिन संक्रमितको दैनिक कोरोना परीक्षण र गरी उनीहरुलाई क्वारेन्टाइनमा राखिएको कर्मचारीहरूले दाबी गरेका छन् । गत साता १९ अक्टोबर मा सामूहिक खाना खान प्रतिबन्ध गरिएको थियो। कर्मचारीलाई आफ्नो कोठाभित्रै बसेर खान भनिएको थियो । बीबीसी"
ब्लुटिक शुल्कबारे मस्क भन्छन् : ट्विटर विज्ञापनदाताको भरोसामा मात्र चल्न सक्दैन,"वासिङटन डिसी : अमेरिकी व्यवसायी एलन मस्कले मंगलबार ट्विटरमा ब्लु(निलो)टिक लगाउने मानिसले पैसा तिर्नुपर्ने बताएका छन्। उनले ट्विटर विज्ञापनदाताको भरोसामा मात्र चल्न नसक्ने उल्लेख गरेका हुन्। ट्विटरले आफ्नो स्थापनाकालदेखि नै प्रतिष्ठित व्यक्ति र संस्थाहरूलाई ब्लु टिक दिइरहेको छ। हाल सामाजिक सञ्जालको दुनियामा ब्लुटिक प्रतिष्ठाको मानक बनेको छ। तर ट्विटरले हालसम्म यसको लागि पैसा लिएको थिए। हालसालै मस्कले ट्विटर किनेपछि, उनले यसलाई सशुल्क सेवामा रूपान्तरण गर्ने कुरा बाहिर आएको छ। सोही खबरमा टिप्पणी गर्दै अमेरिकी लेखक स्टीफन किङले ट्वीट गरे, 'ब्लु टिकको लागि मैले हरेक महिना २० डलर खर्च गर्नुपर्छ? बरु ट्विटरले हामीलाई पैसा दिनुपर्छ। यदि यो लागू भयो भने, म ट्विटर छाड्ने छु।' यसको जवाफ दिँदै एलन मस्कले लेखे, हामीले ब्लुटिकको पैसा तिर्नैपर्छ, ट्विटरले विज्ञापनदाताको भरोसामा मात्र चल्न सक्दैन। आठ डलर ठिकै हुन्छ होला?' उनले थप भने, म यसलाई लागू गर्नुअघि कारण विस्तारमा बुझाउँछु। यो ट्रोल र बट्सलाई हराउने एक मात्र तरिका हो।' बीबीसी"
"दिल्लीको प्लाष्टिक कारखानामा भीषण आगलागी, दुईजनाको मृत्यु, लगभग १० जना भित्र फसेको आशंका",नयाँ दिल्ली : भारतको राजधानी नयाँ दिल्लीको नरेलामा एक प्लाष्टिक कारखानामा आगलागी हुँदा दुईजनाको मृत्यु भएको छ। आगलागीमा परी एकजना गम्भीर घाइते भएका छन्। केही मानिस जलेको आशंका गरिएको छ। आगलागीको सूचना पाएलगत्तै ११ वटा दमकल घटनास्थल पुगेका थिए। दमकलहरुले आगो निभाउने प्रयास गरिरहेका छन्। कारखानाको पहिलो र दोस्रो तल्लामा आगलागी भएको हो। दिल्ली प्रहरीका अनुसार आगलागीमा दुईजनाको मृत्यु भएको छ भने एकजना गम्भीर घाइते भएका छन्। दुईजनाको उद्दार गरिएको छ। गम्भीर अवस्थामा रहेका उनीहरुलाई अस्पताल भर्ना गरिएको छ। घाइतेहरुको अवस्था अहिले सामान्य रहेको छ। अझै ८१० जना भित्र फसेको अनुमान गरिएको छ। दुर्घटनामा मृत्यु भएकाहरुको सनाखत भइसकेको छ। आगलागीको कारण भने खुलेको छैन। कारखानामा आगो लागेपछि भागभाग मच्चिएको थियो।
एमालेले सार्वजनिक गर्यो चुनावी घोषणापत्र,"काठमाडौं : नेकपा एमालेले आगामी निर्वाचनका लागि चुनावी घोषणापत्र सार्वजनिक गरेको छ। मंगलबार दरबारमार्गस्थित होटल याक एण्ड यतिमा आयोजित कार्यक्रमका बीच पार्टी अध्यक्ष केपी शर्मा ओलीले डिजिटल माध्यमबाट घोषणापत्र सार्वजनिक गरेका हुन्। ओलीले 'फिंगर स्क्यान' गरेर घोषणापत्र सार्वजनिक गरेका हुन्। घोषणापत्रमा स्वास्थ्य शिक्षा विकासका पूर्वाधार यातायातलगायतका विषय समेटिएका छन्। घोषणापत्रमा 'सुखी नेपाली, समृद्ध नेपाल' को नारालाई प्रमुखका साथ समेटिएको छ।"
स्याङ्जाको बङ्गुरमा देखियो अफ्रिकन स्वाइन फिवर,"स्याङ्जा : स्याङ्जाको पुतलीबजारमा बङ्गुरमा अफ्रिकन स्वाईन फिवर देखा परेको छ। बङ्गुरमा ज्वरो आउने, खाना नखाने, कान, मुख तथा घाँटीमा विभिन्न खालका दाग खटिरा देखिएपछि ल्याब परीक्षण गर्दा अफ्रिकन स्वाईन फिवर भएको पुष्टि भएको भेटेरिनरी तथा पशु विज्ञकेन्द्र स्याङ्जाका प्राविधिक प्रमुख गोपाल गिरीले जानकारी दिए। जिल्लाको पुतलीबजार नगरपालिकाको १४ लगायतका विभिन्न वडामा किसानले पालेका बङ्गुरमा रोग देखा परेपछि पोखरास्थित पशुरोग अन्वेषण प्रयोगशालामा परीक्षण गर्दा प्रयोगशालाले उक्त रोग भएको पुष्टि गरेको हो। 'बङ्गुरमा रोग लागेपछि दसैँ अघि पनि एकपटक परीक्षणका लागि प्रयोगशालामा नमुना पठाएका थियौँ', उनले भने, 'त्यतिबेला रिपोर्ट नेगेटिभ आयो, अहिले तिहारअघि पठाएको रिपोर्ट पोजेटिभ आएको छ।' पुतलीबजारका विभिन्न स्थानमा किसानले पालेका बङ्गुरमा एक महिना अघिदेखि यो रोगको सङ्क्रमण फैलिएको हो। 'यसको कुनै उपचारविधि तथा भ्याक्सिन छैन', उनले भने, 'सङ्क्रमण फैलिएको स्थानमा आवातजावत गर्दा चुना र भिरकोन छर्किने, मरेका बङ्गुरलाई खाडल खनेर गाड्नुपर्छ।' सङ्क्रमण फैलिएका ठाउँमा कार्यालयबाट चुना र भिरकोन उपलब्ध गराइएको र व्यवसायीलाई प्राविधिक ज्ञान तथा परामर्श दिइएको उनले बताए। यो सरुवा रोग भएकाले सङ्क्रमित बङ्गुरलाई छुट्टै राख्ने, होटलमा फालिएका खानेकुरालाई राम्रोसँग पकाएर खुवाउनुपर्ने सुझाव उनको छ। स्याङ्जाको पुतलीबजार १४ र सोही पालिकाको अन्य दुई ठाउँमा देखिएको सङ्क्रमणबाट हालसम्म तीनसय बढी बङ्गुर तथा पाठापाठी मरिसकेको विवरण प्राप्त भएको भेटेरिनरी तथा पशु विज्ञकेन्द्र स्याङ्जाले जनाएको छ। रासस"
मोरबी पुल दुर्घटना : अमेरिकी राष्ट्रपतिलगायत विश्वका विभिन्न नेताद्वारा दुःख व्यक्त,"नयाँ दिल्ली : भारतको पश्चिमी राज्य गुजरातको मोरबीमा झोलुङ्गे पुल भत्किँदा भएको अकल्पनीय मानवीय क्षतिप्रति विश्व नेताहरूले गहिरो दुःख व्यक्त गरेका छन्। अमेरिकी राष्ट्रपति जो बाइडेन, रूसी राष्ट्रपति भ्लादिमिर पुटिन, नेपालका प्रधानमन्त्री शेरबहादुर देउवा, क्यानडाका प्रधानमन्त्री जस्टिन टुडो, जापानका प्रधानमन्त्री फुमियो किसिदा, पोल्याण्डका प्रधानमन्त्री मेटुझ मोरावियेकी, अमेरिकी विदेशमन्त्री एन्टोनी ब्लिङकेनर, अष्ट्रेलियाका विदेशमन्त्री पेनी ओङले भारत सरकार, त्यहाँका जनताप्रति समवेदना व्यक्त गरेका हुन्। उक्त घटनाबाट आफूहरू स्तब्ध भएको बताउँदै उनीहरूले दुर्घटनामा ज्यान गुमाएकाहरूका परिवारजनप्रति समवेदना व्यक्त गरेका छन्। साथै उनीहरू घाइतेको शीघ्र स्वास्थ्यलाभको कामना पनि गरेका छन्। आइतबार राति मच्छुनदीको झोलुङ्गे पुल भाँच्चिदा कम्तीमा एक सय ४१ जनाको मृत्यु भएको थियो भने एक सयभन्दा बढी हराइरहेका छन्। छठ पर्व मनाउने क्रममा भीडले खचाखच मोरबीको पुल भाँच्चिएको थियो। दुर्घटनामा ज्यान गुमाएकामा अधिकांश महिला, बालबालिका र वृद्ध छन्। बेलाइतको शासनकालमा १९ औँ शताब्दीमा बनेको उक्त पुल मर्मतसम्भारपछि गत सातादेखि सञ्चालन गरिएको थियो। प्रधानमन्त्री नरेन्द्र मोदी आज घटनाबारे जानकारी लिन त्यहाँ जाने कार्यक्रम छ। सोमबार सम्बद्ध अधिकारीसँग उनले उक्त घटनाका सम्बन्धमा छलफल एवम् समीक्षा गरेका छन्। समीक्षा बैठकले दुर्घटनामा मारिएकाको सम्झनामा भोली राजकीय शोक मनाउने निर्णय गरेको छ। यसैबीच, पुल मर्मतको ठेक्का पाएको ओरेभा ग्रुप अजन्ता म्यानुफ्याक्छचरिङ प्राइभेट लिमिटेडका दुई जना प्रबन्धक, ठेकेदारलगायत नौ जना कर्तव्य ज्यान अभियोगमा पक्राउ परेका छन्।"
भारत सरकारले निर्वाचनका लागि दियो दुई सय गाडी उपहार,काठमाडौं : भारत सरकारले आगामी निर्वाचनका लागि नेपाललाई दुई सय गाडी उपहारस्वरुप दिएको छ। नेपालका लागि भारतीय राजदूत नवीन श्रीवास्तवले मंगलबार एक समारोहबीच अर्थमन्त्री जनार्दन शर्मालाई भारत सरकारको तर्फबाट दुई सय गाडी उपहारस्वरुप प्रदान गरेका हुन्। नेपाल सरकारको अनुरोधमा उपलब्ध गराइएका यी गाडीहरु चुनावका दौरान प्रयोग गरिनेछन्। जसमध्ये १२० वटा सुरक्षा निकायले र बाँकी ८० वटा गाडी निर्वाचन आयोगले प्रयोग गर्ने बताइएको छ। अर्थमन्त्री शर्माले विकास साझेदारीको रुपमा नेपाललाई निरन्तर सहयोग गरेकोमा भारत सरकार र भारतीय जनतालाई धन्यवाद दिए। विगतका वर्षहरुमा पनि भारत सरकारले नेपालका सुरक्षा निकाय र निर्वाचन आयोगको प्रयोगका लागि सवारीसाधन उपलब्ध गराउँदै आएको छ । भारत सरकारले प्रहरी र सशस्त्रलाई अहिलेसम्म झन्डैं दुई हजार गाडी सहयोग गरेको छ भने नेपाली सेना र निर्वाचन आयोगलाई करिब चार सय गाडी उपहारस्वरुप प्रदान गरेको छ।
"सन्दीप लामिछानेको मुद्दा न्यायाधीश घिमिरेको इजलासमा, आज बयान हुँदै","काठमाडौं : क्रिकेटर सन्दीप लामिछानेको मुद्दा न्यायाधीश माधवप्रसाद घिमिरेको इजलासमा परेको छ। नाबालिगमाथि बलात्कार गरेको आरोपमा पक्राउ परेका लामिछानेको पेसी मंगलबार घिमिरेको इजलासमा परेको हो। बलात्कार आरोपमा प्रहरी हिरासतमा रहेका क्रिकेटर सन्दिप लामिछानेविरुद्ध जिल्ला अदालत काठमाडौमा सोमबार मुद्दा दर्ता भएको थियो। जिल्ला सरकारी वकिल कार्यालय काठमाडौंका प्रवक्ता तथा जिल्ला न्यायाधिवक्ता लक्ष्मण उपाध्याय घिमिरेका अनुसार सन्दिपविरुद्ध मुलुकी अपराध संहिताको परिच्छेद १८ को करणी सम्बन्धी कसुरको दफा २१९ अनुसार १० देखि १२ वर्षसम्म कैद सजाय माग दावी गरी जिल्ला अदालतमा मुद्दा दर्ता गरिएको छ। आज न्यायाधीश समक्ष बयान हुनेछ। बयान सकिएपछि थुनछेक बहस शुरु हुने घिमिरेले बताए। थुनछेक बहसका लागि प्रवक्ता घिमिरेको नेतृत्वमा महेश खत्री, सुरबहादुर परियारलगायत जिल्ला सरकारी वकिल कार्यालयका ४ जना वकिलले बहस गर्नेछन्। लामिछानेको तर्फबाट राखिएका वकिलको बहसपछि अदालतले उनलाई थुनामै राख्ने वा धरौटीमा छाड्ने निर्णय गर्नेछ। प्रवक्ता घिमिरे भने, 'सन्दिपलाई थुनामै राख्न पर्छ भनेर बहस गर्छौं। थुनामा राख्नका लागि उनीविरुद्ध जुटेका प्रमाणहरु यथेस्ट छन्।' उनीविरुद्ध परेको आरोप पुष्टि हुने प्रमाण प्रहरीले जुटाएको उनले जानकारी दिए। लामिछाने विदेश रहेका बेला गत भदौ २१ गते जबर्जस्ति करणीको आरोप लागेको थियो। काठमाडौंको गौशालास्थित एक होटलको कोठामा राखेर सन्दिपले आफूलाई जबर्जस्ती बलात्कार गरेको भन्दै एक १७ वर्षीय किशोरीले प्रहरी बृत गौशालामा उजुरी गरेकी थिइन्। जाहेरीपछि लामिछाने सम्पर्कविहिन भएका थिए। प्रहरीले प्रक्राउ पूर्जी जारी गरी उनलाई प्रक्राउ गर्नको लागी इन्टरपोलसँग आग्रह गरेको थियो। जाहेरी परेको करिब १ महिनापछि असोज २० गते सन्दिप नेपाल फर्किएका थिए। प्रहरीले उनलाई त्रिभुवन विमानस्थलबाटै पक्राउ गरेको थियो। १२ वर्ष कैद सजाय माग गर्दै सन्दिप लामिछानेविरुद्ध मुद्दा दर्ता"
गोरखा अस्पतालका डाक्टर कुट्नेलाई फरक मुद्दा,"गोरखा : गत कात्तिक ६ गते गोरखा अस्पतालमा ड्युटीमा रहेका डाक्टर अविनाश पराजुलीमाथि कुटपिट गर्नेलाई प्रहरी प्रशासनले घटनाको प्रकृतिभन्दा फरक खालको शीर्षकमा मुद्दा प्रक्रिया अघि बढाएको छ। नेपाल चिकित्सक संघका उपाध्यक्ष अनिल बिक्रम कार्की नेतृत्वको टोली गोरखामा आई जघन्य घटनामा कमजोर मुद्दा दर्ता गरी कारबाही फितलो बनाउन खोजेको आरोप लगाएको हो। चिकित्सकमाथि कुटपिट गर्नेविरुद्ध फितलो कारबाही हुने दफाको मुद्दा दर्ता भएको उनले आरोप लगाए। 'अदालतमा दर्ता गर्ने मुद्दा जिल्ला प्रशासन कार्यालयमा दर्ता गरी प्रहरीले फितलो कारबाही गर्न खोज्यो', कार्कीले भने, 'स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन) अध्यादेश २०७९ को दफा ३ को नम्बर 'ग' मा स्वास्थ्यकर्मी तथा स्वास्थ्य संस्थामा कार्यरत कर्मचारीलाई कुटपिट गर्न वा शारीरिक रूपमा चोटपटक पुर्याउन नपाउने व्यवस्था छ। यदि त्यसो गरेमा तीन वर्षसम्म कैद वा तीनलाखसम्म जरिवाना वा दुवै सजाय हुने व्यववस्था छ। तर प्रहरीले नम्बर (च) अनुसार जिल्ला प्रशासन कार्यालयमा मुद्दा दर्ता गरेको छ। त्यसमा कसुर गर्नेलाई एक वर्षसम्म कैद वा एकलाख जरिवाना वा दुवै सजाय हुन सक्ने व्यवस्था छ।' फितलो मुद्दाले दोषीको मनोबल बढाउने र निर्दोष चिकित्सकको मनोबल गिराउने काम भएको चिकित्सक संघको तर्क छ। यस घटनालाई अविनाश पराजुली कुटिएको मात्र नभै अस्पतालमाथि आक्रमण गरिएको ठान्नुपर्ने उनको तर्क छ। '६ गते घटना भएको छ, एक हप्तापछि मात्र घटनास्थलको मुचुल्का तयार गरिएको छ। पीडितको घाउजाँच गरिएको छैन', चिकित्सक संघका उपाध्यक्ष कार्कीले भने, 'यो कहाँसम्मको लापरवाही हो? न्याय नपाए गोरखा जानू भन्ने चलन थियो, तर गोरखाकै डाक्टर अन्यायमा परेका छन्।' भवन मात्र स्तरीय भएर नहुने, सेवा दिने चिकित्सकले उच्च मनोबलले सेवा दिन सक्नुपर्ने भन्दै उनले त्यसको वातावरण अस्पताल विकास समितिले बनाउनुपर्ने बताए। तर जिल्ला प्रहरी प्रमुख एसपी केदार खनालले भने अस्पताल प्रशासनबाट आएको जाहेरीअनुसार मुद्दा पेश गरेको बताउँछन्। पछिल्लो समय गोरखा अस्पतालको सेवा प्रवाह सुदृढ भएकाले सेवा लिने बिरामीको संख्या बढिरहेको छ। चिकित्सकमाथि कुटपिटको घटनाले अस्पतालको स्थिति बिग्रिन सक्ने मेडिकल सुपरिटेण्डेण्ट हरिकुमार श्रेष्ठ चिन्ता व्यक्त गर्छन्। गोरखा नगरपालिका९ का २८ वर्षीय समीर कुवँर, सोही ठाउँका १९ वर्षीय अनुप बस्नेत र गोनपा३ का २६ वर्षीय प्रमोदजंग कुवँरले डाक्टर पराजुलीमाथि कुटपिट गरी भागेका थिए। डाक्टर कुटिएपछि सेवा प्रभावित ड्यूटीमा रहेका डाक्टरलाई ढोका थुनेर कुटपिट गरेपछि गोरखा अस्पतालको सेवा एकहप्ता यता प्रभावित बनेको छ। ओपीडीमा चेकजाँच गरिरहेका डाक्टरमाथि कुटपिट गरेपछि चिकित्सक अस्पतालमा नियमित रूपमा सहजै काममा फर्किएका छैनन्। जसका कारण अस्पतालबाट बिरामी रिफर हुने क्रम बढेको छ। कात्तिक ७ देखि १४ गतेसम्म गोरखा अस्पतालबाट ५४ जना बिरामी रिफर भएको अस्पताल स्रोतले जनाएको छ। चिकित्सक कुटिएपछि अस्पतालले बिरामी भर्ना र उपचारभन्दा रिफर धेरै गरेको छ। भर्ना भएका बिरामीलाई पनि डिस्चार्ज गरिएको थियो। यो अवधिमा जनरल वार्डबाट रिफर तीन जना भए भने पाँच जना मात्र भर्ना भएको अस्पतालले जनाको छ। अस्पतालबाट १३ जना डिस्चार्ज भए। सात दिन बन्द भएर खुलेको अस्पतालमा सोमबार ओपीडी जाँच गर्नेको संख्या २४० थियो। धेरै दिन बन्द भएर खुलेकाले सोमबार बिरामीको चाप धेरै रहेको अस्पतालका मेडिकल सुपरिटेण्डेन्ट हरिकुमार श्रेष्ठले बताए। ओपीडी टिकट १ बजेसम्म वितरण गर्ने गरिए पनि सोमबार १२ बजेसम्म मात्रै टिकट वितरण गरिएको थियो। सयभन्दा बढी बिरामी अस्पतालमा टिकट नपाएर फर्किएका थिए। डाक्टर कुटपिट भएको घटनामा प्रहरीले फितलो मुद्दा दर्ता गराएको थाहा पाएपछि डाक्टरहरूले केहीबेर ओपीडी बन्द गराएका थिए।"
हत्या गरेको आरोपमा ललितपुरबाट एक जना पक्राउ,"काठमाडौं : ललितपुरमा धारिलो हतियार प्रयोग गरी हत्या गरेको आरोपमा प्रहरीले एक जनालाई पक्राउ गरेको छ। सोमबार बेलुका खोटाङ जिल्लाको साकेला गाउँपालिका१ का रामचन्द्र राईलाई हत्या गरेको आरोपमा ४१ वर्षीय राजेन्द्र राईलाई पक्राउ गरिएको हो। सोमबार साँझ मृतक रामचन्द्र राईले आफूलाई हेपेर बोल्ने, श्रीमतीसमेतलाई मुख छाडेर बोलेको विषयलाई लिएर वादविवाद हुँदा आबेगमा आई राजेन्द्र राईले धारिलो हतियार (खुकुरी)ले टाउको, अनुहार र बायाँ हातमा प्रहार गरी हत्या गरेको ललितपुर प्रहरीले जनाएको छ। उनीहरु ललितपुर महानगरपालिका२७ सुनाकोठीस्थित टिका महर्जनको जस्ताको टहरामा छुट्टाछुट्टै कोठा भाडामा लिएर बस्दै आएका थिए। मृतकको शवलाई पोष्टमाटमको लागी पाटन अस्पतालमा पठाइएको छ। घटनाको अनुसन्धान जारी रहेको प्रहरीले जनाएको छ।"
विप्लव नेतृत्वको नेकपाले निर्वाचन खारेज अभियान चलाउने,"काठमाडौंः नेत्रविक्रम चन्द विप्लव नेतृत्वको नेकपाले आगामी प्रतिनिधिसभा र प्रदेशसभा निर्वाचन खारेज अभियान चलाउने भएको छ । पार्टीको हालै सम्पन्न नवौं महाधिवेशनका निर्णय मंगलबार सार्वजनिक गर्दै नेकपाले चुनाव खारेजी अभियान चलाउने जानकारी दिएको हो। पार्टीका स्थायी समिति सदस्य सन्तोष बुढामगर सीले संसदीय व्यवस्थाको चुनाव खारेज अभियान चलाउन जनसांस्कृतिक कार्यक्रम गर्ने निर्णय भएको बताए । यस्तै, नेकपाले आफ्नो नामको पछाडी सी राख्न थालेको छ । यस्तै, हरेक दुइ महिनामा एक पटक भौतिक श्रम गर्ने भएको छ । पार्टीका प्रवक्ता खड्गबहादुर विश्वकर्मा प्रकाण्डसी ले संसदीय व्यवस्थाले जनताको आवाज नबोलेको बताए । उनले श्रमजीवी जनताले विश्वबाट साम्राज्यवादको अन्त्य चाहेको बताए ।"
युक्रेनी जनतालाई बिजुली र पानीबाट वञ्चित गराउँदै रूस,मस्को : रूसले युक्रेनमाथिको आक्रमणलाई तीव्र गतिमा अघि बढाइरहेको छ। निरन्तरको क्षेप्यास्त्र आक्रमणबाट उत्तरपूर्वी शहर खार्किभ र चेर्कसीका आधारभूत भौतिक पूर्वाधारमा क्षति भएको छ। फलस्वरूप ८० प्रतिशतभन्दा बढी किभका जनता सोमबार बिजुली र पानीबाट वञ्चित हुनुपरेको थियो। रूसी आक्रमणका कारण देशका धेरै स्थानमा नागरिक प्रभावित भएका तथा सोमबार किभको ८० प्रतिशतभन्दा बढी जनसङ्ख्याले पानी र बिजुली कटौतीको सामना गर्नुपरेको युक्रेनी अधिकारीले बताएका छन्। किए नगरका प्रमुखले युद्धको चपेटामा परेको देशको परिस्थितिलाई दृष्टिगत गरी आफूलाई आवश्यक पर्ने पानीको भण्डारण एवम् व्यवस्थापन गर्न नगरवासीलाई आग्रह गरेका छन्। किभका अग्ला आवासीय भवनहरूमा पानी आपूर्तिमा कठिनाइ भएको छ। ब्ल्याक सीमा ड्रोन हमला गरेको बदलामा रूसले युक्रेनी पूर्वाधारलाई आक्रमण निशाना बनाएको हो। ब्ल्याक सी हमलालाई लिएर क्रमलिनले युक्रेनको बन्दरगाहबाट अनाजले भरिएका एक सय ७६ वटा जहाजलाई गन्तव्यतर्फ जान दिएको छैन। यसले युक्रेनमा मात्र नभइ विश्वभर खाद्य सङ्कटको जोखिम बढाएको छ। संयुक्त राष्ट्रसङ्घसंघको मध्यस्थतामा गरिएको अनाज आपूर्तिको सम्झौता रूसले अस्वीकार गरेपछि त्यसको विश्वव्यापीरूपमा आलोचना भएको छ। अमेरिकी राष्ट्रपति जो बाइडेनले युक्रेनी अन्न बोक्ने जहाजहरूलाई सुरक्षित मार्ग नदिएकामा आपत्ति जनाउँदै त्यसलाई क्रेमलिनको अर्थहीन एवम् अपमानजनक कदम भनेका छन्। युरोपेली सङ्घका विदेश नीति प्रमुख जोसेप बोरेलले निर्णय फिर्ता लिन आग्रह गरेका छन्भने संयुक्त राष्ट्रसङ्घ महासचिवका प्रवक्ता स्टेफेन डुजारिकले विश्व संस्था राष्ट्रसङ्घ रूसी अधिकारीहरूसँग सम्पर्कमा रहेको बताएका छन्। उनले अनाज आपूर्तिका प्रयासमा कुनै पनि पक्षबाट बाधा पुर्याउन नहुनेमा जोड दिएका छन्। रासस
भारतीय सर्वोच्च अदालतले नोभेम्बर १४ मा मोरबी पुल दुर्घटनाको सुनुवाइ गर्ने,"नयाँ दिल्ली : भारतको सर्वोच्च अदालतले गुजरातको मोरबीमा भएको पुल दुर्घटनाको सुनुवाइ १४ नोभेम्बर आइतबार गर्नेछ। यो पुल दुर्घटनामा महिला, बालबालिकासहित १४० भन्दा बढीको ज्यान गएको छ। यस घटनामा राज्य सरकारले हालसम्म नौ जनालाई पक्राउ गरेको छ। विपक्षी दलहरुले यस विषयमा उच्चस्तरीय छानबिनको माग गरेका छन्। अधिवक्ता विशाल तिवारीले दायर गरेको जनहित याचिकाको सुनुवाइ गर्न सर्वोच्च अदालत सहमत भएको छ। तिवारीले आफ्नो निवेदनमा उक्त हृदयविदारक दुर्घटनाको न्यायिक छानबिन गर्न माग गरेका छन्। प्रधानन्यायाधीश युयु ललितको संयोजकत्वको इजलासले यस विषयमा नोभेम्बर १४ मा सुनुवाइ गर्ने जनाएको छ। बीबीसी"
अब ह्वाटसपमा आफूले आफैँलाई म्यासेज गर्न सकिने!,सामाजिक सञ्जाल ह्वाटसपले आफूले आफैँलाई म्यासेज गर्न पाउने गरी नयाँ सेटिङ थप्ने भएको छ । यो सेवा विस्तारका लागि अहिले परीक्षण भइरहेको छ । 'म्यासेज यूअर सेल्फ' नामको फिचर थप्न लागेको ह्वाटसेपले अहिले परीक्षण भइरहेको जनाएको छ । अहिले यो फिचर एन्ड्रोएड बीटा प्रयोगकर्तासँग प्रयोग भइरहेको छ । यो सफल भएपछि चाँडै एन्ड्रोएड र आईओएसका नर्मल प्रयोगकर्तामा लागू हुनेछ ।  दिने रिपोर्ट अनुसार कसरी प्रयोग गर्ने भन्ने जानकारी सहित यो फिचर तयार पारिने कम्पनीले जनाएको छ । यो फिचर आफूले आफैँलाई इमेल गरेजस्तै हुने बताइएको छ । ह्वाटसपले दिन लागेको यो सेवा पहिले पनि थियो । तर प्रयोगको तरिका झण्झटिलो भएकाले प्रयोगकर्ताले रुचाएका थिएनन् । अब त्यसैलाई व्यवस्थित र सहज बनाउने गरी तयारी भइरहेको छ । योसँगै ह्वाटसपले ग्रुप च्याटमा प्रोफाइल फोटो देखिने फिचर्स पनि थप्ने जनाएको छ ।
"सबै जिल्लामा पहिलो चरणको निर्वाचन सामग्री ढुवानी सम्पन्न, सात जिल्लाको मतपत्र छपाइ बाँकी","काठमाडौं : मंसिर ४ गते हुने प्रतिनिधिसभा तथा प्रदेशसभा सदस्य निर्वाचनका लागि सबै जिल्लामा पहिलो चरणको निर्वाचन सामग्री ढुवानी कार्य सम्पन्न भएको छ । यीमध्ये डोल्पा, मुगु, जुम्ला, हुम्ला, बाजुरा, गोरखा, मनाङ र सिन्धुली जिल्लालाई आवश्यक पर्ने सम्पूर्ण सामग्री ढुवानी सम्पन्न भएको छ भने बाँकी जिल्लामा थप सामग्री दोस्रो चरणमा लगिने कार्यक्रम छ । हालसम्म निर्वाचन आयोगले ९३ ट्रक सामान ढुवानी गरिसकेको छ । दोस्रो चरणमा धेरै जनसंख्या र निर्वाचन क्षेत्र भएका तराईका जिल्लाहरुमा सामाग्री ढुवानी गरिने छ । अब सात जिल्लाको मतपत्र छपाइ बाँकी आसन्न निर्वाचनका लागि पहिलो हुने निर्वाचित हुने निर्वाचन प्रणालीअन्तर्गत सात जिल्लाको मात्र मतपत्र छपाइ हुन बाँकी छ । समानुपातिक निर्वाचन प्रणालीतर्फको सबै मतपत्र छपाई सम्पन्न भएर ७५ जिल्लामा ढुवानीसमेत भइसकेको छ । पहिलो हुने निर्वाचित हुने निर्वाचन प्रणालीअन्तर्गत अब काठमाडौ, ललितपुर, भक्तपुर, बारा, धनुषा, सर्लाही र रौतहट जिल्लाको मतपत्र मात्र छपाइ हुन बाँकी रहेको छ । यी जिल्लामा करिब ८४ लाख मपतत्र आवश्यक गर्ने छ । आयोगले हालसम्म समानुपातिक निर्वाचन प्रणालीका लागि करिब ४ करोड तथा पहिलो हुने निर्वाचित हुने प्रणालीका लागि ३ करोड १४ लाख ५६ हजार पाँच सय मतपत्र छपाइ गरिसकेको छ । हालसम्म गुल्मी, अर्घाखाँची, पाल्पा, रुपन्देही, कपिलवस्तु, प्यूठान, रोल्पा, दाङ, सल्यान, रूकुम पश्चिम तथा रूकुम पूर्वका मतपत्र ढुवानीसमेत भइसकेको छ।"
करिब ८ घन्टा इन्स्टाग्राम डाउन भएपछि कम्पनीले माफी माग्यो,काठमाडौं : चर्चित सामाजिक सञ्जाल इन्स्टाग्राम डाउन भएपछि कम्पनीले माफी मागेको छ। सोमबार राति करिब ८ घन्टा डाउन भएर नचलेपछि कम्पनीले प्रयोगकर्तासँग माफी मागेको हो। कम्पनीले इन्स्टाग्राम सुचारु भइसकेको बताएको छ। प्रयोगकर्ताहरुले पनि अब इन्स्टाग्राममा कुनै समस्या नभएको प्रतिक्रिया दिएका छन्। विश्वभर इन्स्टाग्राममा समस्या आएको थियो। सोमबार राति करिब ८ बजेतिर डाउन भएको हो। जसका कारण धेरै इन्स्टग्राम प्रयोगकर्ताहरुका फलोअर्स अचानक घटेका थिए। धेरैले आफ्नो एकाउन्ट बन्द भएको गुनासो गरेका थिए। रातिबाट नै इनस्टाग्राम पुन: सञ्चालनमा आएको कम्पनीले जनाएको थियो। कम्पनीले राति ३:३० बजे ट्वीट गर्दै इन्स्टाग्राम सुचारु भएको जानकारी दिएको थियो। करिब एक हप्ताअघि सामाजिक सञ्जाल ह्वाटस एप पनि डेढ घन्टा डाउन भएको थियो।
"श्रीलंकाको दोस्रो जित, अफगानिस्तान बाहिरियो","काठमाडौं : श्रीलंकाले अफगानिस्तानलाई ६ विकेटले पराजित गरेको छ। टी२० विश्वकपअन्तर्गत मंगलबार भएको खेलमा अफगानिस्तानले दिएको १४५ रनको लक्ष्य श्रीलंकाले ९ बल अगावै पूरा गरेको थियो। श्रीलंकाका लागि धनन्जयले अविजित ६६ रन बनाए। त्यस्तै पथुमले १०, कुशलले २५, चारिथ अशलंकाले १९ रन बनाए। यसअघि अफगानिस्तानले निर्धारित ओभरको खेलमा ८ विकेट बनाउँदै १४४ रन जोडेको थियो। उक्त योगफल तयार पार्न अफगानिस्तानका लागि रहमुल्लाह गुरबाजले २८, उस्मान घानीले २७, इब्राहिमले २२, नाजिबुल्लाहले १८, गुलबन्दीनले १२ र कप्तान मोहम्मद नाबीले १३ रन बनाएका थिए। यससँगै अफगानिस्तान पहिलोचरणबाटै बाहिरिएको छ। अफगानिस्तान लगातार दुईपटक पराजित भएको थियो भने उसको दुई वटा खेल वर्षाले प्रभावित बनाएको थियो। यता श्रीलंकाले सेमिफाइनल पुग्ने सम्भावना जिवितै राखेको छ। चार खेलमा दुई खेल जित्दै श्रीलंका ४ अंकसहित समूहचरणको तेस्रो नम्बरमा छ। चार खेल खेलेकै अष्ट्रेलिया ५ अंकसहित दोस्रो र तीन खेल खेलेको न्युजील्यान्ड ५ अंकसहित पहिलो नम्बरमा छ।"
अफगानिस्तान सडक दुर्घटनामा तीस घाइते,काबुल : अफगानिस्तानको दक्षिण भागमा पर्ने जाबुल प्रान्तमा सोमबार भएको एक सडक दुर्घटनामा परी कम्तीमा ३० व्यक्ति घाइते भएका छन्। एक कार र ट्रक एकआपसमा ठोक्किँदा उक्त दुर्घटना भएको हो। काबुल र कान्दाहार राजमार्गमा विवाह समारोहमा गइरहेको एक ट्रक माज्दा कारसँग ठोक्किँएको खामा प्रेसले जनाएको छ। दुर्घटनामा परी घाइते हुनेहरुमा महिला र बालबालिका रहेका र उनीहरुलाई उपचारको लागि नजिकैको अस्पतालमा लगिएको छ। तीमध्ये केहीको अवस्था गम्भीर रहेको समाचारमा जनाइएको छ। दुर्घटनाको कारण हाल पुष्टि भएको छैन।
प्रचण्ड र अमेरिकी राजदूत थम्पसनबीच भेटवार्ता : नेपाली राजनीति र आर्थिक विकासबारे छलफल,"ललितपुर : नेपालका लागि अमेरिकाका नवनियुक्त राजदूत डिन आर थम्पसनले नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहाल प्रचण्डसँग शिष्टाचार भेटवार्ता गरेका छन्। खुमलटार निवासमा आज बिहान भएको भेटवार्तामा वर्षौदेखिको दुई देशको सम्बन्ध, नेपाली राजनीति, आर्थिक विकासका बारेमा छलफल भएको प्रचण्डको सचिवालयले जानकारी दिएको छ। पूर्वप्रधानमन्त्री प्रचण्डले नेपालको विकासमा अमेरिका र अमेरिकी जनताले गर्दै आएको सहयोग र खेलेको भूमिका सह्रानीय भएको बताए। उनले भने ,नेपाल र अमेरिकबीच वर्षौदेखिको मित्रता रहेको छ। तपाईको कार्यकालमा यो सम्बन्ध अझै प्रगाढ रहने मैले विश्वास लिएको छु। उनले आफूहरु मुलुकको आर्थिक समृद्धिको अभियानमा रहेको बताउँदै यसमा अमेरिकाको सहयोग आवश्यक रहेको बताए। राजदूत आर थम्पसनले प्राकृतिक र सांस्कृतिक विविधताले भरिएको सुन्दर मुलुकमा आउँदा खुसी लागेको धारणा राखे। उनले नेपालको दिगो र समावेशी आर्थिक विकास लक्ष्य हासिल गर्न आफूहरुको सहयोग निरन्तर रहने विश्वास दिलाए। राजदूत थम्पसनले ७५ वर्षदेखिको नेपाल अमेरिकी सम्बन्ध आफ्नो कार्यकालमा अझै उचाई लिने विश्वास व्यक्त गरे।"
शेखरसँग लालबाबुको तुलना हुनै सक्दैन,"विराटनगर : नेकपा (एमाले)का युवा नेता पर्शुराम बस्नेत (कृष्ण)ले लालबाबु पण्डित नेपाली राजनीतिमा निष्कलंक नेता भएको बताएका छन् । पर्शुराम मोरङको निर्वाचन क्षेत्र नम्बर ६ खमा एमालेका तर्फबाट प्रदेशसभा सदस्यको उम्मेदवार छन् । विराटनगरमा आयोजित एउटा कार्यक्रमलाई सम्बोधन गर्दै उनले पार्टीका स्थायी कमिटी सदस्य लालबाबुको प्रशंसा गरेका हुन् । लालबाबु मोरङ क्षेत्र नम्बर ६ मा एमालेबाट प्रतिनिधिसभा सदस्यका उम्मेदवार हुन् । प्रतिनिधिसभामा नेपाली कांग्रेसका नेता डा शेखर कोइरालासँग लालबाबुको प्रतिस्पर्धा हुने देखिएको छ । शेखर २०७४ सालको निर्वाचनमा लालबाबुसँग पराजित भएका थिए । आगामी निर्वाचनका लागि पनि दुवै जना आमनेसामने भएका छन् । मंसिर ४ गतेको निर्वाचनमा शेखर र लालबाबुमध्ये कसले बाजी मार्ला भन्ने चर्चा चुलिएका बेला प्रदेशसभाका उम्मेदवार पर्शुरामले नेपाली राजनीतिमा सादगी, स्वच्छ छवि भएका, विवादरहित र निष्कलंक नेता भनेर लालबाबुको प्रशंसा गरेका हुन् । मैले धेरै नेता र राजनीतिकर्मीसँग संगत गरेको छु । निष्कलंक र स्वच्छ छवि भएको विवादरहित नेता लालबाबुलाई पाएँ । पटकपटक अवसर पाउँदा पनि उहाँ कहिल्यै विवाद र अनियमिततामा मुछिनु भएन,पर्शुरामले भने, यसअघि निर्वाचित भएपछि आफ्ना क्षेत्रमा उहाँले धेरै विकास गर्नु भएको छ । तर कांग्रेस नेता शेखर कोइरालाले भने आफ्नो क्षेत्रका लागि केही पनि गरेको देखिएन । शेखरसँग लालबाबुको तुलना नै हुन सक्दैन । चुनाव जितेर मन्त्री भएपछि लालबाबुले गरेका काम र दिएका योगदानलाई जनतासम्म पुर्याउनुपर्नेमा उनको जोड छ । पर्शुरामले जनतामा शेखरप्रति आकर्षण नै नभएको पनि बताए । जनता र समुदायमा लालबाबुको भिन्दै एवं गहिरो र सकारात्मक छाप छ । कुनै पनि विवादमा नपरेको नेता हो लालबाबु, 'उनले भने, 'त्यही कारण उहाँलाई जनताबाट सधैँ सम्मान मिल्छ । मुलुकलाई सधैँ आावश्यक पर्ने लालबाबु जतिको खुबी शेखरमा छैन । शेखरप्रति लक्षित गर्दै बस्नेतले भविष्य सकिएका मान्छेका पछि नलागिकन आगामी चुनावमा लालबाबुलाई जिताउन सबैमा आग्रह गरेका छन् । मुलुकले नहार्नका लागि एमालेले बहुमत ल्याउन आवश्यक रहेको उनको भनाइ छ । मुलुक बचाउनका लागि एमालेले जित्नै पर्छ । एमालेको नेतृत्व बिना विकास र समृद्धि सम्भव छैन, ' पर्शुरामले भने, अहिले एमालेले हार्दा सिंगो देशले हार्छ । यो कुरा सबैले बुझ्न जरुरी छ । एमालेले सबै क्षेत्रलाई मिलाएर उम्मेदवार उठाएको उनको भनाइ छ । मधेसी, आदिवासी जनजाति, अल्पसंख्यक, महिला, उद्योगी, व्यवसायीदेखि लिएर सबै क्षेत्रलाई समेटेर एमालेले उम्मेदवार उठाएको उनले बताए । पर्शुरामले आफूले सधैँ जनमतको सम्मान गर्ने प्रतिवद्धता पनि जनाएका छन् । बुद्धिजीवी र पेसाकर्मीले दिएको सुझावलाई आत्मासात गर्दै उनले जनचाहना एवं जनभावनाविपरीतका कुनै पनि काम आफूले नगर्ने बताए । म नेता हैन, सेवक हुँ । म सधैँ जनताकै साथमा थिएँ र हुन्छु, उनले भने, उम्मेदवार बनेर जनताका बीचमा जाँदा धेरै सम्मान र माया पाएको छु । चुनाव जितेर गएपछि पनि जनमतको अपमान हुन दिने छैन । चुनावी अभियानमा मतदातालाई भेट्ने क्रममा हिजो जितेर गएकाहरु फर्किएर एकपटक पनि नआएको र नमस्ते गर्दासमेत नफर्काउने स्वभाव रहेको भनेर जनगुनासो धेरै सुन्नु परेको पर्शुरामले बताए । हिजो चुनाव जितेर गएकाहरुप्रति जनआक्रोस बढ्दो छ । त्यसरी जनतालाई गुनासो गर्ने ठाउँ दिन हुँदैन,उनले भने, जनगुनासोले राजनीतिक दल र व्यवस्थामाथि नै प्रहार हुने हो । म सधैँ जनतालाई खुसी राख्ने प्रतिवद्धता जनाउँछु । उम्मेदवार भएर जनताका बीचमा जाँदा मिलेको सम्मानलाई सधैं कायय राख्ने उनले बताए । हामीले दसैं, तिहार, छठलगायत यसवर्षका ठूला चाडपर्वलाई बिदाइ गरिसक्यौं । राजनीतिकर्मीको महान चाड मंसिर ४ गते आउँदै छ, पर्शुरामले भने, त्यसलाई परिणाममुखी बनाउनुछ । जनतामा एमाले र एमालेका उम्मेदवारप्रतिको प्रभाव एवं आकर्षण बढेर गएको छ । समृद्ध नेपाल र सुखी नेपालीको जनआकांक्षा एमाले नेतृत्वको सरकारबाट मात्रै पूरा हुने पर्शुरामको भनाइ छ । त्यसका लागि आगामी मंसिर ४ गतेको निर्वाचनपछि केपी शर्मा ओलीको नेतृत्वमा सरकार बन्नुपर्ने उनले बताए । चुनाव जित्न बौद्धिक वर्गको उत्साह आवश्यक पर्ने उनको भनाइ छ । पर्शुरामसँगको प्रतिस्पर्धामा प्रदेश १ का आन्तरिक मामिला तथा कानुनमन्त्री केदार कार्की छन् । २०७४ सालमा यही क्षेत्रबाट निर्वाचित बनेका कांग्रेसका केदारले सत्तारुढ गठबन्धनबाट प्रदेशसभा सदस्यका लागि उम्मेदवारी दिएका हुन् । तर मन्त्री हुँदा अनेक विवादमा मुछिएको र चुनाव जितेर गएपछि आफ्नो निर्वाचन क्षेत्रलाई बेवास्ता गरेको आरोप उनीमाथि लाग्दै आएको छ । मोरङको निर्वाचन क्षेत्र नम्बर ६ कमा सत्तारुढ गठबन्धनले नेकपा (माओवादी केन्द्र)का जीवन आचार्यलाई उम्मेदवार बनाएको छ । जीवन माओवादी केन्द्रका अध्यक्ष पुष्पकमल दाहाल प्रचण्डका छोरीज्वाइँ हुन् । एमालेले कमा रीता न्यौपानेलाई उम्मेदवार उठाएको छ । प्रदेशसभा सदस्यमा जीवन र रीताबीच नै चुनावी प्रतिस्पर्धा हुने अनुमान गरिएको छ ।"
"एमालेको घोषणापत्र आज सार्वजनिक हुँदै, ओलीसँग लाइभ डिबेट हुने","काठमाडौं : नेकपा (एमाले)ले आज घोषणापत्र सार्वजनिक गर्ने भएको छ। प्रमुख प्रतिपक्ष दल एमालेले प्रतिनिधि सभा र प्रदेश सभा सदस्य निर्वाचन२०७९ को निर्वाचन घोषणा पत्र आज दिउँसो साढे १ बजे सार्वजनिक गर्ने तयारी भएको एमाले प्रचार विभाग उपप्रमुख विष्णु रिजालले जानकारी दिए। उनले आज घोषणापत्रमार्फत समृद्धिको मार्गचित्र सार्वजनिक गर्ने स्पष्ट पारे। हामी जे गर्न सक्छौँ, त्यो भन्न सक्छौँ । हामी जे भन्न सक्छौँ, त्यो गर्न सक्छौँ।, रिजालले थपे, हामी आगामी पाँच बर्षमा केके गर्न सक्छौँ ? दीर्घकालीन रुपमा देशलाई कसरी अगाडि बढाउन सक्छौँ ? नेकपा (एमाले) ले आज घोषणापत्रमार्फत समृद्धिको मार्गचित्र सार्वजनिक गर्दैछ। एमालेले समृद्ध नेपाल, सुखी नेपालीको राष्ट्रिय आकांक्षा र सङ्कल्पलाई आत्मसात् गर्दै घोषणापत्र आउने जनाएको छ। एमालेको चुनावी घोषणापत्र निर्माणका लागि पार्टी अध्यक्ष केपी शर्मा ओलीको संयोजकत्वमा मस्यौदा समिति गठन गरिएको थियो। उक्त समितिले आएका सुझावलाई समेटेर अन्तिम रूप दिएको हो। पार्टीको घोषणा पत्र सार्वजनिक भएपछि अध्यक्ष केपी शर्मा ओलीसँग लाइभ डिबेट पनि हुनेछ। एमालेविरुद्ध मोर्चाबन्दी गरेका सत्ता गठबन्धनमा आबद्ध दल नेपाली कांग्रेस, नेकपा (माओवादी केन्द्र) र नेकपा (एकीकृत समाजवादी)ले छुट्टाछुट्टै घोषणा पत्र सार्वजनिक गरेका छन्।"
सत्ता गठबन्धनले किन भन्यो मित्रवत् प्रतिस्पर्धा ?,"काठमाडौं : सत्तारुढ दलहरू गठबन्धनबाटै चुनावी मैदानमा उत्रिए पनि कतिपय ठाउँमा उनीहरूले एकले अर्काविरुद्ध उम्मेदवार खडा गरेका छन्। गठबन्धनले सहमतिका उम्मेदवार भनेर तय गरेको सूचीमा जसलाई मित्रवत् भनिएको छ। प्रतिनिधिसभातर्फ धनुषा २ मा गठबन्धन दलकै दुई उम्मेदवार छन्। कांग्रेसबाट रामकृष्ण यादव र एकीकृत समाजवादीबाट रामचन्द्र झा चुनावी मैदानमा छन्। सर्लाही २ मा माओवादीबाट महिन्द्र राय यादव र लोसपाबाट राजेन्द्र महतो मित्रवत् प्रतिस्पर्धा हुने भनिएको छ। काठमाडौं १० मा कांग्रेसबाट राजेन्द्रकुमार केसी र माओवादीबाट अञ्जना विशंखे प्रतिस्पर्धामा छन्। जबकि उक्त क्षेत्रका प्रदेशसभामा पनि गठबन्धन कायम भएको देखिँदैन। प्रदेशसभातर्फ ११ क्षेत्रमा मित्रवत् भन्दै गठबन्धन दलकै उम्मेदवार एकार्काविरुद्ध प्रतिस्पर्धामा देखिएका छन्। आठ ठाउँमा छुट्टाछुट्टै उम्मेदवारी दिएकामा उम्मेदवार सूचीमा छलफल जारी भनिएको छ। राजनीतिशास्त्री प्राडा जनार्दन आचार्य जनतालाई गुमराह गर्न यस्ता शब्दावली आउने गरेको टिप्पणी गर्छन्। विकसित देशको निर्वाचनमा मित्रवत् प्रतिस्पर्धा हुन्छ। तर, हाम्रो देशमा यस्ता कुरा जनतालाई गुमराह पार्न मात्रै गरिन्छ, प्राडा आचार्य भन्छन्, यहाँ त उठबस गर्न, लेनदेनमा खाइपिई मित्रवत् हुन्छ। अरू बेला गालीको वर्षा नै गरिन्छ। राजनीतिमा शिष्टाचार आवश्यक रहेको उनको ठम्याइ छ। अभिव्यक्ति मित्रवत् देखिनुपर्छ भनेर मात्रै हुँदैन। सामाजिक सञ्जालमा गालीगलौज हुन्छ तर मित्रवत् भनेर हुन्छ ? उनी भन्छन्, राजनीतिमा शिष्टाचार, सदाचार आवश्यक छ। नेपाली बृहत् शब्दकोषमा मित्रवत्को परिभाषामा लेखिएको छ, मित्र जस्तो, साथी समान। त्रिभुवन विश्वविद्यालय नेपाली विषयका प्राध्यापक लालनाथ सुवेदी मित्रजस्तै सद्भाव राखेर, परस्पर व्यक्तिगत गाली, टिकाटिप्पणी नगरी नीतिगत र सैद्धान्तिक विषय उठाएर गरिने प्रतिस्पर्धा नै मित्रवत् भएको बताउँछन्। गठबन्धनले प्रतिनिधिसभा र प्रदेशसभा चुनावका लागि सबै क्षेत्रमा भागबन्डा गरेर साझा उम्मेदवार बनाउने निर्णय गरेको थियो। केही रणनीतिक क्षेत्रमा भने एकले अर्को दललाई स्वीकार गर्न नसक्ने अडान लिए। त्यस्ता क्षेत्रमा आआफ्ना पार्टीका उम्मेदवार कायमै राखेका देखिएको छ। साझा उम्मेदवार बनाउन नसकेपछि नयाँ शब्दको चयन गरे, मित्रवत् प्रतिस्पर्धा। अर्थात्, जहाँजहाँ कुरा मिलेन, त्यहाँत्यहाँ आआफ्ना पार्टीका उम्मेदवार कायम राखेर प्रतिस्पर्धा गर्ने। सहमति जुट्न नसकेका क्षेत्रमा गठबन्धन दलले उम्मेदवारलाई दबाब र प्रलोभनमा उम्मेदवारी फिर्ता लगाउन सक्थे। तर, त्यसरी जाँदा पार्टीभित्र ठूलै समस्या हुने सम्भावनाका कारण मित्रवत् प्रतिस्पर्धाको नीति लिइएको गठबन्धनका नेता बताउँछन्। काठमाडौं १० मा २०७० सालको दोस्रो संविधानसभा निर्वाचनमा कांग्रेसका केसीले माओवादी अध्यक्ष पुष्पकमल दाहाल प्रचण्डलाई पराजित गरेका थिए। २०७४ मा पनि केसीले उही क्षेत्रबाट चुनाव जिते। माओवादी अध्यक्ष प्रचण्डले केसीसँगको पुरानो रिसईवीका कारण आफ्नो पार्टीको उम्मेदवार कायमै राखेको त्यस क्षेत्रका कांग्रेस नेता बताउँछन्। उक्त क्षेत्रमा एमालेबाट हिमेशकुमार केसी प्रतिस्पर्धामा छन्। जबकि काठमाडौं १० मा प्रतिनिधिसभा मात्रै होइन, प्रदेशसभातर्फ पनि गठबन्धन कायम भएको देखिँदैन। काठमाडौं १० (क) मा कांग्रेसले पुकार महर्जनलाई उठाएको छ। माओवादीबाट दिलिप महर्जन उम्मेदवार छन्। यसलाई मित्रवत् भनिएको छ। गठबन्धनले काठमाडौं १० खमा एकीकृत समाजवादीकी रमा आले मगरलाई उम्मेदवार भनेको छ। तर, माओवादीबाट गणेशबहादुर कुँवर उठेका छन्। गठबन्धनको सूचीमा कुँवरको नाम छैन। धनुषा २ मा उठेका यादव र झा दुवै जना पुराना नेता हुन्। यादवले २०६४ र २०७० मा जितेका थिए। झाले २०६४ सालमा धनुषा १ बाट जितेका थिए। उनीहरूसँग यसपटक एमालेबाट उमाशंकर अरगरिया चुनावी मैदानमा छन्। अरगरियाले २०७४ को निर्वाचनमा तत्कालीन संघीय समाजवादी फोरमबाट जितेका थिए। सर्लाही २ मा लोसपा वरिष्ठ नेता महतो र नेपाल समाजवादी पार्टी (नेसपा)का नेता यादवबीच रोचक प्रतिस्पर्धा हुँदै छ। लोसपा र नेसपा दुवै दल गठबन्धनकै भागबाट चुनावमा छन्। नेसपाका उम्मेदवार माओवादीको चुनाव चिन्हबाट उठेका छन्। दुवै जना विगतमा एकै दलमा आबद्ध थिए। राष्ट्रिय जनता पार्टी बनाउने बेला महतो र यादव पार्टीका संयोजक भए। जनता समाजवादी पार्टी बनाउन उनीहरूको भूमिका छ। जसपा विभाजन भएर बनेको लोसपा बन्दा यादव गएनन्। पछि उनी डा बाबुराम भट्टराईतिर लागे। गठबन्धनले यादव नै आधिकारिक उम्मेदवार भनेर विज्ञप्ति जारी गरेको थियो। त्यसमा महतोले असहमति जनाए। उम्मेदवारको सूचीमा भने उक्त क्षेत्रमा यादव र महतोलाई उम्मेदवार कायम गर्दै मित्रवत् भनिएको छ। यसमा यादव असन्तुष्ट देखिएका छन्। सत्तारुढ दलहरू गठबन्धनबाटै चुनावी मैदानमा उत्रिए पनि कतिपय ठाउँमा एकले अर्काविरुद्ध उम्मेदवार खडा गरेका छन्। गठबन्धनले सहमतिका उम्मेदवार भनेर तय गरेको सूचीमा जसलाई मित्रवत् भनिएको छ। यस हिसावले प्रतिनिधिसभातर्फ तीन र प्रदेशसभातर्फ ११ निर्वाचन क्षेत्रमा मित्रवत् प्रतिस्पर्धा हुने देखिन्छ। राजनीतिशास्त्री भने जनतालाई गुमराह गर्न यस्ता शब्दावली आउने गरेको टिप्पणी गर्छन्। सर्लाही २ यी दुवै नेताको गृह क्षेत्र हो। तर, अघिल्लो निर्वाचनमा धनुषा ३ मा गएर महतोले कांग्रेस नेता विमलेन्द्र निधिलाई पराजित गरेका थिए। गृह क्षेत्रमा भने यादव विजयी भएका थिए। जहाँ एमालेजसपा तालमेलबाट राजनारायण साह उम्मेदवार बनेका छन्। काठमाडौं ३ मा गठबन्धनबाट प्रतिनिधिसभातर्फ कांग्रेसका सन्तोष चालिसे उम्मेदवार छन्। जहाँ माओवादीका बद्रीप्रसाद बजगार्इंले उम्मेदवारी दिएका छन्। तर, उम्मेदवारको सूचीमा बजगाईंको नाम छैन। निर्वाचन आयोगको विवरणमा बजगाईंको नाम माओवादीकै उम्मेदवार भनेर राखिएको छ। उक्त क्षेत्रमा एमालेबाट कृष्ण राई चुनावी प्रतिस्पर्धामा छन्। काठमाडौंमा प्रदेशसभातर्फ चार क्षेत्रमा गठबन्धन दलबीच नै मित्रवत् प्रतिस्पर्धा हुने भनिएको छ। काठमाडौं ३ (ख) मा गठबन्धनबाटै कांग्रेसका विमल ठकुरी र माओवादीका महेश्वर फुँयाल उम्मेदवार छन्। काठमाडौं ५ (ख) मा कांग्रेसका श्यामबहादुर खड्का र एकीकृत समाजवादीका बालकृष्ण श्रेष्ठको दुई जनाको उम्मेदवारी छ। काठमाडौं ६(ख) मा पनि गठबन्धन कायम भएको छैन। त्यहाँ कांग्रेसबाट विष्णुभक्त तिमिल्सिना र माओवादीबाट प्रकाश फुँयाल प्रतिस्पर्धामा छन्। संघका ३ र प्रदेशसभाका ११ निर्वाचन क्षेत्रमा मित्रवत् प्रतिस्पर्धा गठबन्धनबाट छुट्टाछुट्टै उम्मेदवारी परेका प्रदेशसभाका ८ क्षेत्रमा छलफल जारी मधेस प्रदेशअन्र्तगत बारा १ (ख)मा कांग्रेसबाट नागेन्द्रप्रसाद कानु र एकीकृत समाजवादीबाट बतहु यादव, पर्सा ३(ख)मा कांग्रेसबाट जनार्दनसिंह क्षेत्री र एकीकृत समाजवादीबाट प्रल्हाद गिरीको उम्मेदवारी परेको छ। लोसपा नेता गिरी टिकट लोभमा एमाले प्रवेश गरेका थिए। तर, जसपासँग गठबन्धन गर्दा एमालेको भागमा नपरेपछि गिरी एकीकृत समाजवादीमा गएर उम्मेदवार बनेका हुन््। सर्लाही १(क) मा माओवादी र लोसपा दुवै दलबाट उम्मेदवारी कायम छ। माओवादीले रामचन्द्रसिंह कुसवाहा र लोसपाले उपेन्द्र महतोलाई उठाएका छन्। लुम्बिनी प्रदेशमा बाँके २ का दुवै प्रदेशसभा क्षेत्रमा गठबन्धनको मित्रवत् प्रतिस्पर्धा हुने भनिएको छ। बाँके २(क) मा कांग्रेसबाट राजकुमार वर्मा र एकीकृत समाजवादीबाट समसद्दिन सिद्दिकी उम्मेदवार छन्। बाँके २(ख)मा कांग्रेसबाट सुरेन्द्र हमालको उम्मेदवारी परेको छ। त्यहाँ पनि गठबन्धनकै माओवादीले आफ्नै उम्मेदवार उठाएको छ। माओवादीबाट अक्कलबहादुर बम उम्मेदवार छन्। उक्त क्षेत्रमा एमाले निरकबहादुर गुरुङलाई उम्मेदवार बनाएको छ। सत्तारुढ गठबन्धनभित्रका कांग्रेस र एकीकृत समाजवादीले नै कञ्चनपुर २(ख)मा प्रतिस्पर्धा गर्दै छन्। कांग्रेसका बहादुरसिंह थापा र एकीकृत समाजवादीका लालबहादुर खड्का प्रतिस्पर्धा उत्रिएका छन्। कञ्चनपुर ३ (क)मा एकीकृत समाजवादीका प्रकाश रावल र माओवादीका टेकेन्द्रप्रसाद भट्टबीच मित्रवत् प्रतिस्पर्धा हुने गठबन्धनको सूचीमा उल्लेख छ। केही क्षेत्रमा भने टुंग्याउन बाँकी देखिएको छ। जसमा गठबन्धनले छलफल जारी भनेको छ। गठबन्धन भए पनि छुट्टाछुट्टै उम्मेदवारी परेपछि समझदारी कायम गर्ने काम भइरहेको नेताहरू बताउँछन्। सिरहा ३ (ख)मा गठबन्धनका बीचमा समस्या देखिएको छ। कांग्रेसबाट सञ्जयप्रकाश यादव र एकीकृत समाजवादीबाट प्रमोद यादवको उम्मेदवारी परेको छ। महोत्तरी २(क)मा एकीकृत समाजवादीकी मञ्जु यादव र लोसपाका जयनुल राइन दुवैले उम्मेदवारी दिएपछि समस्या भएको हो। स्याङजा २(क)मा कांग्रेसका भोजराज अर्याल र एकीकृत समाजवादीका रामचन्द्र भट्टराईबीच कसलाई गठबन्धनको उम्मेदवार मान्ने भन्ने विषयमा टुंगो लागेको छैन। कपिलवस्तु १(ख)मा कांग्रेसका सहसराम यादव र एकीकृत समाजवादीका फजलुर खान कसलाई आधिकारिक बनाउने भन्नेमा गठबन्धनबीच सहमति हुन सकेको छैन। यो समस्या हुम्ला (क)मा देखिएको छ। माओवादीले रनसिंह परियार र एकीकृत समाजवादीले हस्तबहादुर शाही कसलाई निष्क्रिय बनाउनेबारे छलफल जारी छ। सुर्खेत २ का दुवै प्रदेशसभा क्षेत्रमा विवाद देखिएको छ। सुर्खेत कांग्रेसका उपसभापति पूर्णबहादुर खड्काको गृहजिल्ला हो। सुर्खेत २(क) मा कांग्रेसका कालीप्रसाद शाक्य र एकीकृत समाजवादीका शिवप्रसाद उपाध्यायको उम्मेदवारी परेको छ। सुर्खेत २(ख) माओवादीका विन्दमान विष्ट, एकीकृत समाजवादीका मोहन बडुवालको उम्मेदवारी छ। उनीहरू आआफू नै गठबन्धनको आधिकारिक उम्मेदवार भएको प्रचार गरिरहेका छन्। बाजुरा क मा एकीकृत समाजवादीका नरेश शाही र माओवादीका कर्णबहादुर विश्वकर्मा उम्मेदवार छन्। त्यहाँको विवादले निकास पाउन सकेको छैन। बाँके क्षेत्र ३(क)मा पनि समस्या देखिएको छ। त्यहाँ स्वतन्त्र उम्मेदवार बनेका दलबहादुर सुनारलाई माओवादीको एउटा पक्षले पार्टी भित्राएर आधिकारिक उम्मेदवार भएको भन्दै प्रचार गरेको छ। एकीकृत समाजवादीका पोलिटब्युरो सदस्य एवं लुम्बिनी सहइन्चार्ज रहेका सुनार आफूलाई गठबन्धनको उम्मेदवार बनाउने भनेपछि माओवादीमा प्रवेश गरेका छन्। तर, त्यहाँ गठबन्धनले माओवादीका इन्द्रप्रसाद खरेललाई गठबन्धनले आफ्नो उम्मेदवार भनेको छ। विकसित देशको निर्वाचनमा मित्रवत् प्रतिस्पर्धा हुन्छ । तर, हाम्रो देशमा यस्ता कुरा जनतालाई गुमराह पार्न मात्रै गरिन्छ । यहाँ त उठबस, लेनदेनमा खाइपिइ मित्रवत् हुन्छ । अरू बेला गालीको वर्षा नै गरिन्छ । प्राडा जनार्दन आचार्य, राजनीतिशास्त्री"
बेलबारी गोल्डकपको उद्घाटनमा विराटनगर र झापा भिड्दै,"विराटनगर : बेलबारी अन्तर्राष्ट्रिय आमन्त्रण गोल्डकप फुटबल प्रतियोगिताको उद्घाटन खेलमा आज (मंगलबार) पेम्बा युथ क्लब विराटनगर र रोलिङ एफ सी झापा भिड्दै छन् । मोरङको बेलबारी नगरपालिका११ लक्ष्मीमार्गस्थित लक्ष्मी माध्यमिक विद्यालयको मैदानमा पाँचौं संस्करणको गोल्डकपको दिउँसो ३ बजे उद्घाटन हुने छ । प्रतियोगिता डाँगीहाट युथ क्लबले आयोजना गरेको हो । गोल्डकपका प्रवक्ता नरेन्द्र बस्नेतले आगामी २५ गतेसम्म सञ्चालन हुने प्रतियोगितामा नेपालका ७ र विदेशका ३ गरेर १० वटा टिमको सहभागिता रहेको जानकारी दिए । उद्घाटन खेलका प्रतिस्पर्धी विराटनगर र झापासहित प्रतियोगितामा आयोजक डाँगीहाट युथ क्लब लक्ष्मीमार्ग, साहारा क्लब पोखरा, सशस्त्र प्रहरी बल काठमाडौं, सहलेस युथ क्लब सिरहा र राजारानी फुटबल क्लब धनकुटा तथा भारतको एमएम एफ सी वेष्ट बंगाल, युनाइटेड ब्रदर्श कालिङम्पोङ एवं क्यामरुनको एभिनीयर फुटबल क्लब सहभागी हुने बस्नेतले बताए । प्रतियोगिताको चौथो संस्करणको उपाधि भने सशस्त्र प्रहरी बलले उचालेको थियो । डाँगीहाट युथ क्लबका अध्यक्ष एवं प्रतियोगिता संयोजक विक्रम वान्तवा राईले प्रतियोगिताको विजेता टिमले ८ लाख १ हजार र उपविजेताले ४ लाख १ हजार नगद पुरस्कार पाउने बताए । गोल्डकपको पुरस्कार राशि यसवर्षदेखि बढाइएको हो । यसअघि विजेताले ५ लाख र उपविजेताले २ लाख ५० हजार नगद पुरस्कार पाएका थिए । प्रतियोगिताका सर्वोत्कृष्ट खेलाडीलाई २५ हजार, उत्कृष्ट गोलरक्षक, डिफेन्डर, सर्वाधिक गोलकर्ता, उदीयमान खेलाडी तथा मिडफिल्डरलाई १५१५ हजार र उत्कृष्ट प्रशिक्षकलाई ३५ हजार रूपैयाँ पुरस्कारको व्यवस्था गरिएको जानकारी राईले दिए । उनका अनुसार प्रत्येक खेलका म्यान अफ दी म्याचले ५ हजार रूपैयाँ नगद पुरस्कार पाउने छन् । गोल्डकप सम्पन्न गर्न ५२ लाख ६१ हजार रूपैयाँ खर्च र ६१ लाख ९० हजार आम्दानी हुने अनुमान रहेको राईले बताए । उनका अनुसार प्रतियोगिताबाट प्राप्त हुने आम्दानीवापतको रकम एकेडेमी सञ्चालन गरी खेलाडी उत्पादन र खेलकुदको विकासमा खर्च गरिने छ । मोफसलमा ठूला खेल प्रतियोगिता आयोजना गर्न कठिन हुने भए पनि खेलकुदको विकास, खेलाडीलाई अवसर तथा नयाँ खेलाडी उत्पादनको उदेश्य राखेर गोल्डकपलाई निरन्तरता दिइएको राईको भनाइ छ ।"
उपचार नपाएर हुम्लाको अदानचुलीमा सुत्केरीको मृत्यु,हुम्ला : हुम्लाको अदानचुली गाउँपालिकामा सुत्केरीको मृत्यु भएको छ । गाउँपालिकाको वडा नम्बर ५ काँखेका २० वर्षीया रङ्गिता शाहीको मृत्यु भएको हो । दोस्रो सन्तान छोरीलाई जन्म दिएपछि शाहीको मृत्यु भएको हो। सुत्केरीपछि उनको स्वास्थ्यमा समस्या आएको थियो। गाउँ नजिकै स्वास्थ्य चौकी नहुँदा शाहीको अकालमै मृत्यु भएको स्थानीयले बताएका छन् । प्रायजसो दुर्गम जिल्लामा उपचार नपाएर सुत्केरी आमाहरुले अकालमै ज्यान गुमाउने गरेका छन्।
घोषणापत्रको विश्वसनीयता,"डेंगुको संक्रमण अझै रोकिएको छैन। तीन महिनादेखि तीव्र गतिमा विस्तारित भएको डेंगुबाट संक्रमितको प्रभाव तीन वर्ष लामो कोरोनाको हाराहारीमा पुग्न लागिसकेको छ। असरको हिसाबमा त्यसलाई पनि जित्ने स्थितिमा रहेको संक्रमणको पीडाबाट गुज्रिँदैछौं। तर, सरकारले यसलाई अझै गम्भीर रूपमा लिएको छैन। तीनै तहका सरकार यसमा मूकदर्शक छन्। केन्द्र सरकार त झनै बढी संवेदनाहीन छ। केही चिकित्सकबाहेक यस विषयमा सरकारका कुनै पनि तह वा एजेन्सी बोल्ने आवश्यकतासमेत देख्दैनन्। सडक बस्तीमा जमेको पानी फाल्ने, औषधि छर्किने, सरसफाइ गर्ने, रोगको संक्रमणले छटपटाएकालाई चिकित्सकीय सल्लाह दिनेजस्ता कार्य कुनै पनि लोककल्याणकारी राज्यको आधारभूत दायित्व हो। तर, सरकार बोल्दैन, केही गर्दैन। सरकारले यसको परीक्षण निःशुल्क गर्नुपर्ने हो। गर्दैन। सहुलियतसम्म दिए हुने हो। त्यो पनि दिँदैन। शुल्कै तिर्दा पनि जति लाग्ने हो, त्यति मात्र लिने व्यवस्था मिलाए हुने हो। त्योसमेत मिलाउँदैन। पाँच सयभन्दा बढी शुल्क नलाग्नेमा त्यसको पाँच गुणा बढी लिँदा पनि सामान्य अनुगमनसमेत गर्दैन। उपचारमा उस्तै मनपरी छ। सीधै आईसीयूमा भर्ना अनि मनलाग्दी शुल्क। सरकार त्यसमा पनि चासो लिँदैन। औषधिको नाममा जम्मा सिटामोल भनिएको छ। त्यो पनि सहजै उपलब्ध हुँदैन। सिटामोलमा कालोबजारी चल्छ। सरकार चुँसम्म बोल्दैन। विगतमा विश्वव्यापी महामारीको रूपमा फैलिएको कोरोना संक्रमण विश्वकै लागि नयाँ थियो। तैपनि तत्कालीन सरकारले त्यसको सामना गर्यो। सक्दो आडभरोसा दियो। पहिलो पटक हङकङको ल्याबमा लगेर परीक्षण गर्ने स्थिति थियो भने क्रमशः नेपालमै परीक्षण र उपचार गर्ने व्यवस्था मिलाइयो। टेकुको एउटा केन्द्रबाट सबै प्रदेश, जिल्ला हुँदै अधिकांश पालिकामै परीक्षण र उपचारको प्रबन्ध हुन थाल्यो। तर, वर्षौंदेखि देखिँदै आएको डेंगुमा सरकार किंकर्तब्यमूढ रह्यो। कुनै तयारी गरेन। संक्रमण बढिसकेपछि पनि चासो लिएन। तर, सत्ताको नेतृत्वकर्ता नेपाली कांग्रेसले चुनावी घोषणापत्रमा लेख्यो कांग्रेसले जिते निःशुल्क स्वास्थ्य उपचार। नेपालीमा एउटा भनाइ छ खुट्टी हेर्दै पत्याएँ। अहिले कांग्रेसको चुनावी घोषणापत्रका अधिकांश नाराले यस्ता थुप्रै उक्तिको याद गराउँछ। कांग्रेस घोषणापत्रमा पार्टी अडिटको अर्को प्रसंग छ। नेपाली राजनीतिक दलले पहिलोपटक यस्तो घोषणा गरेको भनेर यसको परिचर्चा भइरहेको छ। चुनावी घोषणापत्रमा गरिएका प्रतिबद्धताको कार्यान्वयन भए नभएको परीक्षण गर्ने विषय एकदमै सकारात्मक हो। यसले दल र उम्मेदवारलाई जिम्मेवार बनाउन मद्दत गर्दछ। तर, विगतमा अभ्यास भइरहेको सम्पत्ति विवरण सार्वजनिक गर्ने सामान्य परम्पराको निर्वाह गर्ने दायित्वबाट समेत भाग्ने दल र नेतृत्वबाट के यस्तो आशा गर्न सकिन्छ ? पारदर्शिता नेपाली कांग्रेसको दलीय मान्यताको आधारमा प्रतिकूल विषय होइन। तर, व्यवहार त्यसको विपरीत छ। निर्वाचनको परिणाम केवल घोषणापत्रमार्फत दिइने फोस्रा नारा वा विगतको मत विश्लेषण वा दलीय मतको जोडघटाउले मात्र निर्धारण गर्दैन। चुनावी मुद्दा र दलउमेदवारको विगत र भावी दिनमा गर्ने भूमिकामा निर्भर हुन्छ। सुशासनको अर्को विषय अहिले नेपाली कांग्रेसको घोषणापत्रमा छ। सायद यो शब्द कांग्रेसको वर्तमान र विगत सरकारको व्यवहार बुझ्ने र भोग्नेका लागि अर्को व्यंग्य लाग्दो हो। सुशासनको विषय उठाउँदा टिकट खोसिने व्यक्तिले घोषणापत्र लेखनको अवसर पाउँदा यसलाई समेट्नु एउटा कुरा होला, व्यवहारमा त्यो अपेक्षा गर्न सकिने विषय होइन। अझ वर्तमान प्रधानमन्त्री नै दोहोरिने एवं उहाँको पारिवारिक संरचना र राजनीतिकव्यापारिक नेटवर्कले यसैगरी काम गर्ने सन्दर्भमा त झनै बढी बुझ्न सकिने विषय हो, सुशासनको स्वरूप कस्तो हुनेछ भनेर। भ्रष्टाचार निवारण कांग्रेसले उठाएको अर्को लोकप्रिय नारा हो। अख्तियार दुरुपयोग अनुसन्धान आयोगको पुनर्संरचनासमेत गर्ने र भ्रष्टाचारमा शून्य सहनशीलता अपनाउने विषय पनि घोषणापत्रमा छ। यो पनि घोषणापत्र लेखन समितिका सदस्यको मनोविनोदबाहेक केही होइन। भ्रष्टाचारका ठूलाठूला काण्डमा कांग्रेस मौन छ। टिकट वितरणमा आपराधिक पृष्ठभूमि र विवादस्पद छविका व्यक्तिले प्राथमिकता पाएका छन्। अदालतमा भ्रष्टाचारको मुद्दा खेपिरहेका व्यक्तिलाई उम्मेदवार बनाइएको छ। यसले भ्रष्टाचारप्रतिको कांग्रेसको दृष्टिकोण स्वतः स्पष्ट गर्दछ। यस्तै सार्वजनिक संस्थानलाई राजनीतिक प्रभावबाट मुक्त गर्ने नारा होस् वा रोजगारी सिर्जना वा शैक्षिक क्षेत्रमा सुधारको सन्दर्भ यी त भन्ने कुरा न हुन् भन्ने उक्तिलाई चरितार्थ गर्ने सिवाय तिनको राजनीतिक अर्थ रहन्न। यस्तै नेकपा माओवादी केन्द्रले दिएको स्थिरताको नारा उस्तै अर्को उदेकलाग्दो विषय रहेको छ। माओवादी पार्टी नेपाली राजनीतिक वृत्तमा अस्थिरताको पर्याय बनेको छ। अध्यक्ष पुष्पकमल दाहाल प्रचण्ड त झनै अस्थिर मनोवृत्ति र प्रयोगवादी चिन्तनको विम्बको रूपमा स्थपित छन्। चाहे दलको विभाजन वा गठन, पुनर्गठनको कुरा होस् वा नामकरणकै किन नहोस्। माओवादी अरूभन्दा अगाडि छ। नेपाली राजनीतिक दलहरूमा सबैभन्दा बढी नाम फेर्ने पार्टी माओवादी नै बनेको छ। सबैभन्दा बढी समीकरण बदल्ने पार्टी पनि माओवादी नै बनेको छ। अरू त अरू सबैभन्दा बढी निर्वाचन क्षेत्र बदल्ने नेतासमेत प्रचण्ड बनेका छन्। व्याख्या जसरी गरिए पनि यसमा उनीभित्रको अस्थिर मानसिकता, पराजयको भय र जनताप्रतिको अविश्वास नै मुख्य कारण रहेको छ। एकपछि अर्को भिन्न राजनीतिक नारा दिने माओवादीले प्रत्यक्ष निर्वाचित राष्ट्रपतिको नारालाई यसपटक फेरि जोड दिएर उठाएको छ। जबकि नेपाली कांग्रेस त्यसको विपक्षमा छ। एकीकृत समाजवादीले राजनीतिक स्थिरता, विधि र पद्धतिको एजेन्डा उठाएको छ। जब कि फ्लोर क्रसलगायत संसदीय अभ्यासमा कल्पनै गर्न नसकिने अनुशासनहीन र अराजक गतिविधिमार्फत विधि र पद्धति विपरीतको अभ्यास यही पार्टीले गरेको छ। गठबन्धनमा रहेको अर्को दल राष्ट्रिय जनमोर्चा फेरि पनि संघीयता खारेजीको नारा लिएर आएको छ। माओवादी संघीयतालाई बलियो बनाउने भन्छ। कांग्रेस प्रदेशलाई अधिकार सम्पन्न गराउने नारा दिन्छ। यस्ता विरोधाभाषले गठबन्धनको कुरूप अनुहार घोषणापत्रमा समेत देखाउँछ। यद्यपि कांग्रेसले आफ्नो घोषणापत्रमा सत्ता गठबन्धनका अन्य दलको घोषणापत्रलाई समेत कार्यान्वयन गर्ने प्रतिबद्धता जनाएर प्रत्यक्ष निर्वाचित राष्ट्रपति, संघीयताको खारेजी, पूर्ण समानुपातिक निर्वाचन प्रणालीजस्ता कांग्रेसको पुरातन मान्यता र अहिलेको घोषणापत्र विपरीतका नाराको समेत स्वामित्व लिइदिएको छ। नेकपा एमालेको घोषणापत्र जारी हुनै बाँकी रहेकाले त्यसका अन्तर्वस्तुमाथिको विश्लेषण तत्काल गर्न सकिने अवस्था रहेन। यद्यपि समीकरणका अन्य दलसँगको विरोधाभाषको अनुमान गर्न भने सकिन्छ। नेपाली राजनीतिक दलहरूमा सबैभन्दा बढी नाम फेर्ने पार्टी माओवादी नै बनेको छ। सबैभन्दा बढी समीकरण बदल्ने पार्टी पनि माओवादी नै बनेको छ। अरू त अरू सबैभन्दा बढी निर्वाचन क्षेत्र बदल्ने नेतासमेत प्रचण्ड बनेका छन्। व्याख्या जसरी गरिए पनि यसमा उनीभित्रको अस्थिर मानसिकता, पराजयको भय र जनताप्रतिको अविश्वास नै मुख्य कारण रहेको छ। जेहोस्, महान् चाड दसैं, तिहार, नेपाल सम्बत् नयाँ वर्षपछि उदाउँदो सूर्यलाई अघ्र्य दिएर छठ पर्वको बिदाइ गरेसँगै आमनिर्वाचनको अर्को महान् पर्वले भने छोपिसकेको छ। मतदानको दिन मंसिर ४ गते आउन अब केवल १९ दिन मात्र बाँकी छ। निर्वाचन आयोगले निर्वाचन आचारसंहिता कसिलो बनाएको कारण दलहरूले ठूलाठूला सभा गर्न पाएका छैनन्। विगतमा जस्तो भित्ते लेखन, चुनाव चिह्न र उम्मेदवारको तस्बिर अंकित तोरणको सजावट छैन। ब्यानर, झन्डा र निर्वाचन चिह्नअंकित टोपी, टिसर्ट, ज्याकेट आदिको प्रदर्शन पनि भएका छैनन्। जुलुस छैनन्। माइकको कर्कस आवाज पनि सुनिँदैनन्। यसले गर्दा चुनावी रौनक अझै नआएको महसुस हुन्छ। यद्यपि सरकार, राजनीतिक दल र उम्मेदवारप्रतिको वितृष्णाका कारण देखिन नसकेको उत्साह बेग्लै पाटो हो, आयोगले सभा जुलुुसमा रोक लगाएको कारण उत्पन्न संकुचन भने अबको एकदुई दिनमै हट्नेछ। त्यसले चुनावी माहोल सिर्जना गर्न सहयोग पुग्नेछ। चुनावी सभा र मतदाताको पक्ष विपक्षमा हुने बहसमा आयोग बढी संवेदनशील हुन आवश्यक छैन। द्वैषपूर्ण अभिव्यक्तिमा कडाइ गर्नुपर्दछ। झूटा, असत्य र भ्रमपूर्ण अभिव्यक्तिमा निगरानी गर्नु पर्दछ। धाकधम्की र प्रलोभनका विरुद्धमा कडा रूख अपनाउनै पर्दछ। तर, लोकतन्त्रको मर्म भनेको आलोचनात्मक चेत हो, त्यसलाई मर्न दिनु हुँदैन। आयोगले आचारसंहिता उल्लंघनमा पटकपटक स्पष्टीकरण सोध्ने गरेको छ। आपत्तिजनक अभिव्यक्तिको साथै हेलिकोप्टर उडानका सेडुयलदेखि भिडियो क्लिपसम्म सार्वजनिक गर्ने गरेको छ। अनुसन्धान र कारबाहीको प्रक्रिया सुरु गरेको विज्ञप्ति जारी गर्ने र अनुसन्धान नटुंगिँदै कारबाहीको भविष्यवाणी गर्ने पनि गरेको छ। कतिपय उम्मेदवारमाथि कारबाहीसमेत गरेको छ। तर, ठूलो हैसियत भएका र सत्ता निकट उम्मेदवारको विषयमा मौनता साँध्ने आयोगको प्रवृत्ति छ। यसले आयोगको निष्पक्षता, कार्यक्षमता र इच्छाशक्तिमाथि प्रश्न उठाउँछ। सबैको निगरानी गर्ने आयोग स्वयं जनताको निगरानीमा छ। निकट भविष्यमा आयोगले कामबाटै यसको जवाफ दिन सक्नु पर्दछ। निर्वाचन अभियानको पहिलो चरणमा दलहरू अन्य पार्टीका नेताकार्यकर्ता आफ्नो पार्टीमा प्रवेश गराउने र आफ्ना नेताकार्यकर्ता भाग्न नदिने प्रयासमा लागे। उम्मेदवारी मनोनयनसँगै उनीहरूको घरदैलोखेतबारी अभियान चलिरहेको छ। दलको कोणसभा, कार्यकर्ता भेला, प्रशिक्षण आदि पनि भइरहेका छन्। सामाजिक सञ्जालमा प्रचारका नयाँनयाँ अभ्यास चलेका छन्। कतिपयले फोन, एसएमएसलगायत सञ्चारका साधनहरूलाई उपयोग गरिरहेका छन्। आमसञ्चारका माध्यममा पनि उम्मेदवारका अनुहार र दाबीहरू आइरहेका छन्। यसले निर्वाचनको माहोल बनाइरहेको छ। यद्यपि निर्वाचनको माहोल बन्दा पनि एजेन्डा केन्द्रित बहस हुन भने सकिरहेको छैन। अझै पनि दल र उम्मेदवारको प्राथमिकता एजेन्डामा भन्दा व्यक्ति रिझाउनेमा छ। मतदाताको मनोविज्ञान पनि उम्मेदवारसँग व्यक्तिगत चिनजान र निजी मुद्दाको सम्बोधनतिर देखिएकाले उम्मेदवारको प्राथमिकता त्यतै रहने नै भयो। यसले चुनावी परिणाम हात पार्न मद्दत गरे पनि राष्ट्रिय मुद्दाको सम्बोधन गर्दैन। लोकतन्त्र बलियो बनाउने अभियानलाई पनि सहयोग गर्दैन। प्रणालीलाई सुदृढ गर्न पनि सक्तैन। वास्तवमा लोकतन्त्रको प्राणवायु स्वतन्त्र निर्वाचन नै हो। यसमार्फतको स्वच्छ प्रतिस्पर्धा र इमान्दार अभ्यासले नै लोकतन्त्रलाई जीवन्त बनाउने हो। यसका लागि निर्वाचनलाई एजेन्डा केन्द्रित बनाउनै पर्दछ। चुनावलाई एजेन्डा केन्द्रित बनाउने दल र उम्मेदवारले अघि सार्ने घोषणापत्रले हो। त्यसको पक्ष विपक्षमा हुने बहसले हो। त्यसैका आधारमा हुने निर्वाचनले हो। दलीय घोषणापत्रमा राजनीतिक प्रतिबद्धताभन्दा सत्ता स्वार्थ हाबी रहनु सुखद होइन। यद्यपि कुनै पनि निर्वाचनको परिणाम केवल घोषणापत्रमार्फत दिइने फोस्रा नारा वा विगतको मत विश्लेषण वा दलीय मतको जोडघटाउले मात्र निर्धारण गर्दैन। दल र उम्मेदवारले उठाउने चुनावी मुद्दाका साथै उसले विगतमा खेलेको भूमिका र भावी दिनमा गर्न सक्ने योगदानप्रतिको विश्वसनीयतामा निर्भर हुन्छ। यस पटकको निर्वाचनमा जनताको प्राथमिकता राष्ट्रिय स्वाधीनता, राजनीतिक स्थायित्व, सुशासन र समृद्धि छ। जसले यी प्राथमिकतालाई राम्ररी पक्डिन र त्यसप्रति जनताको विश्वास जित्न सक्छ, जनादेश उसैले पाउने निश्चित छ।"
प्रचण्डबाबुरामको झुटको खेती !,"करिब ७ वर्षको सम्बन्धविच्छेदपछि एउटै घरमा आएका पुष्पकमल दाहाल प्रचण्ड र बाबुराम भट्टराईले फेरि गोरखाबाटै झुटको खेती सुरु गरेका छन्। आफू अन्तिमपटक निर्वाचनमा होमिन लागेको भनेर मत माग्दै हिँड्न थालेका बाबुराम एकाएक निर्वाचनको मैदानबाट भागेर प्रचण्डसँग आरक्षित भएर बस्न पुगे। विगतमा प्रचण्डमाथि विभिन्न आरोप प्रत्यारोप लगाएका बाबुरामले बिनाशरम त्यस्ता आरोप फिर्ता लिएको भनेर आफ्नो बोलीसमेत सच्याइसकेका छन्। राजनीतिमा लाज, शरम, घृणा भन्ने कुरा हुँदै हुँदैन भन्ने कुरा फेरि यी दुईको आकस्मिक मिलनले देखाएको छ। बाबुरामले प्रचण्डलाई हात समाइसमाइ गोरखा पुर्याएर गोर्खाली जनतामाथि विश्वास घात गरेका छन्। हुन त यो उनको कुनै योजनाबद्ध निर्णय होइन। प्रचण्डको स्वार्थ पूरा गर्न उनको ललिपपमा बाबुराम फसेका हुन्। प्रचण्डलाई राजनीतिक रूपमा सफल बनाउन बाबुरामले धेरै पटक भूमिका खेलिसकेका थिए। बीचमा उनी आफैं प्रचण्डभन्दा अगाडि आउन अनेकौं बाटा प्रयोग गरे। अन्ततः त्यसमा उनी सफल हुन नसकेपछि बाबुराम हतास भएर आफ्नो सुरक्षित राजनीतिक अवतरण गराउन हिजो प्रचण्डमाथि लगाएका आरोप प्रत्यारोपलाई एकाएक किनारा लगाए। अनि प्रचण्डको पक्षपोषण गर्दै उनकै चुनावी अभियानमा काँधमा काँध मिलाएर गाउँगाउँ पुगेका छन्। प्रचण्ड बाबुरामका बीचमा के के आन्तरिक सहमति भएका छन् ? त्यो बाहिर आएको कुरा होइन। तर बाबुरामलाई प्रचण्डले आगामी राष्ट्रपति या पार्टी एकता र त्यसपछिको अध्यक्षको प्रस्ताव गरेर नै उनको निर्वाचन क्षेत्रमा आफूले कब्जा गरेका हुन् भनेर बुझ्न सकिन्छ। यता काठमाडौं ७ मा छोरी मानुषीलाई टिकट मिलाउनकै लागि बाबुरामले माओवादीसँग बार्गेनिङ गरेर बरु आफूले आफ्नो निर्वाचन क्षेत्र छोडेका हुन् भन्ने पनि छ। १ सय ६५ निर्वाचन क्षेत्रमा बाबुरामले आफ्नै निर्वाचन क्षेत्र छोड्नै पर्ने बाध्यता पनि नहुन सक्थ्यो। यो प्रचण्डको बाबुराममाथिको आक्रमण नै हो। बाबुराम त शरण पर्न गएका हुन् उनी प्रचण्डले जे भन्यो त्यही मान्न विवश छन्। प्रचण्डले बाबुरामलाई साक्षी राखेर गोर्खाली जनतामा जुन मिठासमा भाषण गर्दै हिँडेका छन् यो सबै यिनको झुटको खेती हो किनकि प्रचण्ड भनेका गोरखाका लागि अतिथि उम्मेदवारमात्र हुन्। अहिले बाबुरामले समेत गोरखामा आफूले गरेको राम्रा कामको निरन्तरताका लागि प्रचण्डलाई गोरखामा देख्न पाउनुमा गर्व छ भन्दै प्रचण्डलाई फुरुंग पार्दै हो मा हो मिलाइरहेका छन्। बाबुरामको यो नियति देख्दा उनको राजनीतिप्रति निकै दया जागेर आउँछ। उनले प्रचण्डलाई अझै किन चिन्न नसकेका होलान् जस्तो लाग्छ। प्रचण्ड भनेका देश र भेषअनुसार बोल्न सक्ने खुबी भएका नेता हुन्। उनले अहिले गोरखाका घरदैलो कार्यक्रममा पुगेर कसरी बोलेका छन्, त्यसमा वर्तमान अवस्थाको कुनै मेल खाँदैन। आफूले पढाएको क्षेत्र, जनयुद्ध सुरु गरेको जिल्ला, ऐतिहासिक जिल्ला यस्ता विभिन्न उपमा दिएर गोरखा र गोर्खाली जनतालाई प्रचण्डले मन्त्रमुग्ध बनाएका छन्। यो उनको चुनावी रणनीतिभन्दा माथि अरू केही होइन भनेर गोर्खाली जनताले कहिले बुझ्लान् ? अनि प्रचण्डले निर्वाचन जितेपछि बाबुरामले भनेजस्तो आफूले थालेका कार्यलाई प्रचण्डले निरन्तरता देलान् भन्ने भ्रममा बाबुराम कहिलेसम्म रुमल्लिएलान् ? राजनीतिका सहयात्री प्रचण्ड र बाबुरामले राजनीतिक जीवनको उत्तराद्र्धमा आएर पुनः एकपटक गोरखाबाटै गोर्खाली जनता र सम्पूर्ण नेपाली जनतामाथि नै झुटो आश्वासन देखाउँदै घरदैलो कार्यक्रम गरिरहेका छन्। यो पूर्णरूपमा जनतालाई ठग्ने र निर्वाचन जित्ने मुख्य लक्ष्यका साथ गरिएको प्रपञ्च हो भनेर सबैले बुझ्न जरुरी छ। सुजन देवकोटा, पालुङटार४, गोरखा"
मोरङ१ : डिगबहादुर र घनश्यामको चौथो भीडन्त,"विराटनगर : नेपाली कांग्रेसका डिगबहादुर लिम्बू र नेकपा (एमाले)का घनश्याम खतिवडा राजनीतिक मैदानका पुराना प्रतिस्पर्धी हुन्। आगामी निर्वाचनका लागि मोरङको क्षेत्र नम्बर १ मा लिम्बू सत्तारुढ गठबन्धनन र खतिवडा एमालेजसपा गठबन्धनबाट प्रतिनिधिसभा सदस्य पदका प्रतिस्पर्धी बनेका छन्। लिम्बू कांग्रेसका जिल्ला सभापति हुन्। खतिवडा एमाले प्रदेश १ का सदस्य हुन्। फरक राजनीतिक धारका उनीहरु लेटाङ नगरपालिकाका स्थायी बासिन्दा तथा पूर्वशिक्षक हुन्। राजनीतिमा आउनुअघि लिम्बू सामुदायिक वन उपभोक्ता महासंघमा सक्रिय थिए। खतिवडा सहकारी अभियन्ता भनेर चिनिन्थे। शिक्षण पेसाको लामो अनुभव संगालेका दुवै जना राजनीतिक र सामाजिक रूपमा उत्तिकै प्रभावशाली एवं लोकप्रिय छन्। तर प्रजातन्त्र प्राप्तिको आन्दोलनमा सरिक हुँदा अलगअलग राजनीतिक कित्तामा पुगे। चुनावी दौरानमा उनीहरुबीच ३० वर्षदेखि प्रतिस्पर्धा चलिरहेको छ। राजनीतिक परिवर्तनको आन्दोलनमा निर्वाह गरेको भूमिका र जमाएको प्रभावका कारण दुई फरक पार्टीमा रहेर उनीहरुले एउटै क्षेत्रबाट निरन्तर प्रतिस्पर्धा गर्ने अवसर पाइरहेका छन्। चुनावी प्रतिस्पर्धामा २ पटक खतिवडा र १ पटक लिम्बूले बाजी मारिसकेका छन्। आगामी प्रतिनिधिसभा निर्वाचनमा उनीहरुबीच चौथो पटक प्रतिस्पर्धा हुँदै छ। पहिलो पटक २०४९ सालको स्थानीय निकाय निर्वाचनमा अमनेसामने भए। त्यतिबेलाको प्रतिस्पर्धामा बाजी मार्दै खतिवडा तत्कालीन लेटाङ गाविसको अध्यक्ष बने। ३० वर्षअघि नै पहिलो पराजय बेहोरेका लिम्बू अझै आफूलाई योग्य साबित गर्न चुनावी मैदानमा खतिवडाका प्रतिस्पर्धी भएर उभिएका छन्। गाविस अध्यक्षमा बेहोरेको हारको बदला लिम्बूले २०७० सालको दोस्रो संविधानसभा निर्वाचनमा लिए। खतिवडा लिम्बूसँग १ हजार ५ सय मतान्तरले पराजित बनेका थिए। चुनावी मैदानमा माओवादीका नेता वर्षमान पुनले तेस्रो भएर चित्त बुझाए। संविधानसभा सदस्य बन्ने अवसरबाट बञ्चित भएको बदला खतिवडाले २०७४ सालको प्रतिनिधिसभा निर्वाचनमा लिम्बूलाई पराजित गरेर लिएका थिए। २०७४ मा खतिवडाले लिम्बूलाई ६ हजार ८८ मतान्तरले पराजित गरेका हुन्। त्यसबेला बाम (एमालेमाओवादी) गठबन्धनका उम्मेदवार खतिवडा ३७ हजार ५२४ मतले निर्वाचित हुँदा लिम्बूले ३१ हजार ४३६ मत मात्रै ल्याए। यसपटक राजनीतिक परिस्थिति र चुनावी समीकरण फेरिएको छ। अघिल्लो चुनावमा जसको सहाराले खतिवडाले जित हासिल गरेका थिए, यसपटकको चुनावमा त्यसकै भरोसामा लिम्बू जित्ने दाउमा छन्। अघिल्लोमा बाम गठबन्धनको बलमा चुनाव आफ्नो पक्षमा पार्न खतिवडा सफल भए। यसपटकको चुनावमा एमालेबाट विभाजन भएको नेकपा (एकीकृत समाजवादी) र नेकपा (माओवादी केन्द्र) कांग्रेस नेतृत्वको गठबन्धनमा रहेकाले खतिवडालाई चुनौती थपिएको छ। यसपटक एमालेलाई जनता समाजवादी पार्टी (जसपा)को साथ छ। तर त्यो क्षेत्रमा जसपाको जनाधार कमजोर छ। त्यही भएकाले यसपटकको चुनाव खतिवडाका लागि निक्कै चुनौतीपूर्ण हुने विश्लेषण छ। आगामी निर्वाचनमा भने यी दुईबीचको भीडन्तमा कसले बाजी मार्ला भन्ने विषयमा सबैको चासो छ। पुनः उनीहरुबीचको प्रतिस्पर्धाले चुनावी माहोल गर्माएको छ। लिम्बूले भने २०६४ सालको पहिलो संविधानसभा निर्वाचनमा पनि प्रधिस्पर्धा गरेका थिए। माओवादीका नगेन्द्रप्रसाद धिमालसँग पराजित भए। गत स्थानीय तहको निर्वाचनमा वडागत परिणामलाई हेर्ने हो भने यो क्षेत्रमा कांग्रेसभन्दा एमाले १ हजार ५ सय १३ मतले अगाडि देखिन्छ। उर्लाबारी, लेटाङ नगरपालिका र केराबारी र मिक्लाजुङ गाउँपालिका समेटिएको क्षेत्र नम्बर १ मा ३७ वटा वडा छन्। गत निर्वाचनमा वडाध्यक्षहरुले प्राप्त गरेको मत आधारमा एमालेले ३३ हजार ५६, जनता समाजवादीले ४९३, कांग्रेसले ३१ हजार ५४३, माओवादी केन्द्रले ५ हजार ८१९ र एकीकृत समाजवादीले १ हजार ७५ मत प्राप्त गरेका थिए। गठबन्धनका हिसाबले हेर्दा सत्तारुढ गठबन्धन अगाडि देखिएको छ। गत स्थानीय निर्वाचनमा मिक्लाजुङबाहेक सबै स्थानीय तहमा एमाले विजयी बनेको छ। तर कांग्रेसका लिम्बू सत्तारुढ गठबन्धनको मत जोगाउने दाउमा छन्। एमालेका खतिवडा सहानुभूति मतका आधारमा जित निकाल्ने कसरत गरिरहेका छन्। विराटनगरबाट सबैभन्दा टाढा रहेको मोरङ क्षेत्र नम्बर १ को सिमाना इलाम र धनकुटासँग जोडिन्छ। सुगम एवं तराईको जिल्ला भनेर चिनिने मोरङको यो निर्वाचन क्षेत्रमा विकट तथा दुर्गम पहाडी भूभाग पर्छ। एक पालिकाबाट अर्को पालिकामा सहजै जाने सक्ने अवस्था छैन। चुनावी प्रचारका लागि पनि उम्मेदवारहरु सुनसरीको धरान र धनकुटाको भेडेटार हुँदै जानुपर्ने अवस्था छ। उक्त क्षेत्रमा खतिवडा र लिम्बूलगायत ८ दल र दुई स्वतन्त्र गरी १० जना उम्मेदवार चुनावी प्रतिस्पर्धामा छन्। उम्मेदवारका चुनावी एजेन्डा र प्रतिवद्धता उस्तै छन्। दुवै नेताले क्षेत्रभित्रको चुरे पहाडलाई पर्यटकीय स्थलका रूपमा विकास गर्ने प्रतिवद्धता जनाएका छन्। विगतका निर्वाचनदेखि नै बक्राहा, तेली, चिसाङ र खदम खोला नियन्त्रणजस्ता मुद्दा उक्त क्षेत्रमा एजेन्डा बन्दै आएका छन्। सुकुम्बासी समस्या धेरै रहेको उक्त क्षेत्रमा समस्या समाधानको महत्वपूर्ण काम अझै बाँकी रहेको उल्लेख गर्दै खतिवडाले त्यसमा ध्यान दिने बताए। यसअघि निर्वाचित भएपछि आफ्नो क्षेत्रका लागि गरेको कामले नै चुनौती पार गर्ने उनको विश्वास छ। युवा रोजगारीका कुरा, महिला सशक्तीकरणका कुरा अनि किसानको जीवनस्तर उकास्ने कुरा आफ्नो प्राथमिकतामा पर्ने लिम्बूले बताए। यसअघि खतिवडा दुई पटक निर्वाचित भइसक्नु भएको छ। मैले एक पटक मात्रै जितेको छु, उनले भने, यसपटक जित्ने पालो मेरो हो। जित निश्चित छ। मोरङ क्षेत्र नम्बर १ मा १ लाख २३ हजार ६१५ मतदाता रहेका छन्।"
"गरिबलाई निःशुल्क विद्युत्, युवालाई निर्ब्याजी ऋण : एस","काठमाडौं : नेकपा एकीकृत समाजवादी पार्टीले प्रतिपरिवार २ सय युनिट विद्युत् निःशुल्क दिनेदेखि पानीजहाज सञ्चालन गर्नेसम्मका महत्वकांक्षी प्रतिबद्धतासहितको चुनावी घोषणापत्र ल्याएको छ। बानेश्वर काठमाडौंस्थित पार्टी कार्यालयमा सोमबार सार्वजनिक गरिएको घोषणापत्रमा शिक्षा, स्वास्थ्य, सञ्चारसहित ठूला र महत्वकांक्षी योजना उक्त पार्टीले समेटेको छ। अपांगता भएका व्यक्तिलाई रोजगार वा स्वरोजगार बनाउन निब्र्याजी ऋण दिने, एक जिल्ला एक बहुप्रविधिक शिक्षालय बनाउने र विद्युत्लाई निःशुल्क गर्नेदेखि पानी जहाज चलाउनेसम्मका योजना घोषणापत्रमा समेटिएको छ। अपांगतामैत्री गाउँसहर, हाम्रो रहर भन्ने नाराका साथ विद्यालय, सार्वजनिक सेवा प्रवाह स्थल, सामुदायिक भवन तथा शौचालयहरू अपांगतामैत्री तथा वातावरणमैत्री बनाइने घोषणापत्रमा उल्लेख छ। ७० प्रतिशत जनशक्ति प्राविधिक विषयमा उत्पादन गर्ने गरी शिक्षा नीतिमा परिवर्तन गर्ने प्रतिबद्धता पनि नेकपा एसले जनाएको छ। माध्यमिक तहसम्मको शिक्षा अनिवार्य र निःशुल्क गर्न पहल गर्ने, सामुदायिक विद्यालयको स्तर सुधार गर्ने घोषणा पनि सँगै गरिएको छ। सामुदायिक विद्यालयको पढाइ निजी विद्यालयको भन्दा राम्रो बनाउन पहल गर्ने, राज्यले सार्वजनिक शिक्षामा लगानी तथा क्षमता वृद्धि गर्ने, निजी लगानीमा सञ्चालित विद्यालयहरूलाई नियमन गर्दै दुई खाले शिक्षा प्रणालीमा रहेको विभेद क्रमशः हटाउने तथा संविधानले प्रत्याभूत गरेको आधारभूत शिक्षालाई पूर्ण निःशुल्क गरिने छ, घोषणापत्रमा भनिएको छ। यसैगरी नेकपा एसले प्रत्येक परिवारलाई मासिक २ सय युनिट बिजुली निःशुल्क दिने प्रतिबद्धता पनि गरेको छ। उक्त घोषणापत्रमा तीनै तहको सरकारसँग सहकार्य गरेर २ सय युनिट बिजुली निःशुल्क दिने उल्लेख छ। तीनै तहका सरकारबाट हरेक घर परिवारलाई मासिक रूपमा २ सय युनिटसम्म विद्युत् महसुलमा छुट दिने तथा गरिबीको रेखामुनि रहेका परिवारलाई विद्युत् लाइन जडान तथा बिजुली उपभोगमा सहुलियत दिन पहल गरिने छ, घोषणापत्रमा भनिएको छ। विशेष आर्थिक क्षेत्र तथा औद्योगिक ग्रामहरूमा डेडिकेटेड विद्युत् लाइन जडान गरिने घोषणापत्रमा उल्लेख छ।"
पूर्वाधार विस्तार गर्दै विद्युत् प्राधिकरण,"काठमाडौं : नेपाल विद्युत् प्राधिकरणले विद्युत्को आन्तरिक खपत बनाउन प्रसारण तथा वितरण प्रणालीलाई विस्तार र सुदृढ गर्ने भएको छ। देशभित्र खपत गरी बढी भएको विद्युत् भारत र बंगलादेशमा निर्यात गर्न प्राधिकरणले थप प्रसारण पूर्वाधार विस्तार गर्नेछ। विद्युत् खपत वृद्धिको सम्भावना रहेका प्रदेश १ अन्तर्गतका सुनसरी, मोरङ र झापालाई लक्षित गरी प्राधिकरणले उच्च क्षमताका विद्युत् प्रसारण तथा वितरण लाइनका पूर्वाधार संरचना बनाउनेछ। साथै, भारत र बंगलादेशमा निर्यातका लागि थप प्रसारण लाइन पूर्वाधारको निर्माण गरिनेछ। प्राधिकरणले मुलुकमा उत्पादित विद्युत् आन्तरिक रूपमै खपत बढाउन अल्पकालीन र दीर्घकालीन योजनासहित प्रसारण तथा वितरण प्रणालीको सुदृढीकरण तथा पूर्वाधार विस्तारलाई अभियानकै रूपमा चलाइरहेको छ। सञ्चालनमा रहेका पूर्वाधारको स्तरोन्नति गर्ने प्राधिकरणको कार्यक्रम छ। प्राधिकरणका कार्यकारी निर्देशक कुलमान घिसिङसहितको उच्चस्तरीय टोलीले सो क्षेत्रको स्थलगत अवलोकन गरेका थिए। टोलीले भारतको पश्चिम बंगाल राज्यबीच अन्तरदेशीय विद्युत् प्रसारण लाइन निर्माणको सम्भावना, बंगलादेशतर्फ विद्युत् निर्यातका सबैभन्दा छोटो रुट, प्रसारण लाइन तथा सबस्टेसन निर्माणका लागि उपयुक्त स्थानलगायतको पहिचान गर्न स्थलगत अध्ययन गरेको हो। सुनसरी, मोरङ र झापामा निर्माणाधीन र हाल सञ्चालनमा रहेका विद्युत् प्रसारण तथा वितरणतर्फका पूर्वाधार संरचनाका विषयमा पनि जानकारी लिएको थियो। घिसिङ नेतृत्वको टोलीले पावर ग्रिड भारतको पश्चिम बंगालको सिलिगुढीस्थित ४००२२० केभी विनागुढी सबस्टेसन पुगेर विद्युत् आयात निर्यातको जानकारी लिएको थियो। सबस्टेसनमा भुटानको ताला जलविद्युत् आयोजनाबाट उत्पादित विद्युत् जोडिएको छ।"
राप्रपाको प्रतिबद्धता : २०४६ पछिका उच्चपदस्थ नेता र कर्मचारीको सम्पत्ति छानबिन,"काठमाडौं : राप्रपाले प्रत्यक्ष निर्वाचित कार्यकारी प्रधानमन्त्री र प्रदेश खारेजको एजेन्डा अगाडि सारेको छ। सोमबार सार्वजनिक गरेको घोषणापत्रमा अभिभावकीय संस्थाका रूपमा राजसंस्था र जनताबाट प्रत्यक्ष निर्वाचित कार्यकारी प्रधानमन्त्री हुनुपर्ने उल्लेख छ। र, पूर्ण समानुपातिक संसद् हुनुपर्ने उसको प्रस्ताव छ। प्रदेशलाई खारेज गरेर बलियो केन्द्र र स्थानीय तह भएको दुई तहको शासकीय स्वरूप हुनुपर्ने पनि उसले बताएको छ। एक व्यक्तिले दुई कार्यकालभन्दा धेरै पार्टी अध्यक्ष, प्रधानमन्त्री जस्ता कार्यकारी पदमा बस्न नपाउने राप्रपाको घोषणापत्रमा उल्लेख छ। त्यस्तै उच्चस्तरीय नागरिक आयोग गठन गरी २०४६ पछिका उच्चपदस्थ नेता तथा कर्मचारीको सम्पत्ति छानबिन गरी अवैध सम्पत्ति जफत गर्ने कानुनी व्यवस्था गर्ने पनि राप्रपाको घोषणापत्रमा उल्लेख छ। राप्रपाले नेपाल बन्द जस्तो कार्यक्रम कहिल्यै नगर्ने प्रतिबद्धतासमेत जनाएको छ। स्वास्थ्य, हवाई, खानेपानी, विद्युत्, ग्यास तथा पेट्रोलियम पदार्थ ढुवानी तथा वितरणलगायत विभिन्न औद्योगिक क्षेत्रमा हड्ताल गर्न पूर्णरूपमा प्रतिबन्ध लगाइने घोषणापत्रमा उल्लेख छ। साथै सत्ता केन्द्रित राजनीति नगर्ने पनि राप्रपाले जनाएको छ। घोषणापत्रमा आगामी दिनमा सत्ताभन्दा आफ्नो प्राथमिकताका मुद्दाहरू स्थापना गर्न केन्द्रित हुने उल्लेख गरेको छ। नमुना विद्यालयका रूपमा बूढानीलकण्ठ स्कुल प्रदेशस्तरमा स्थापना गरिने राप्रपाको घोषणापत्रमा छ। सबै प्राविधिक विद्यालयहरूलाई स्रोत साधनयुक्त बनाउने प्रतिबद्धता पनि जनाइएको छ। आधारभूत तहसम्म स्थानीय मातृभाषामा शिक्षा दिने व्यवस्था पनि राप्रपाको घोषणापत्रमा छ। प्रत्येक स्थानीय तहमा सीपमूलक तालिम केन्द्र स्थापना गरी बेरोजगार युवाका लागि सीपमूलक तालिम र स्वदेशमै रोजगारीको व्यवस्था गरिने उसले जनाएको छ। राप्रपाले शिक्षा क्षेत्रमा देखिएको राजनीतीकरण, दलीय भागबन्डा, अराजकता र विसंगतिलाई कानुनी रूपमा अन्त्य गर्ने जनाएको छ। विश्वविद्यालयहरूमा प्रधानमन्त्री कुलपति र शिक्षामन्त्री सहकुलपति हुने व्यवस्था अन्त्य गर्ने पनि राप्रपाको चुनावी घोषणापत्रमा उल्लेख छ। राप्रपाले प्रतिस्पर्धा र मापदण्डको अधारमा कुलपति, सहकुलपति र उपकुलपति चयन गर्ने व्यवस्था गरिने प्रतिबद्धता जनाएको छ। वीर अस्पतालस्तरको अस्पताल सातै प्रदेशमा निर्माण गरी सञ्चालन गर्ने राप्रपाको घोषणा पत्रमा छ। न्यून आय भएका परिवारका सुत्केरीलाई तीन महिनासम्म ३ हजार मासिक भत्ता दिने विषय पनि घोषणापत्रमा छ। रासायनिक मल कारखाना तीन वर्षभित्र स्थापना गरिनछ, घोषणापत्रमा उल्लेख छ। कोसी र नारायणी नदीमा जलमार्ग यातायातको सञ्जालको निर्माण गरिने, सातै प्रदेशमा स्मार्ट शहर र स्मार्ट गाउँ निर्माण गर्ने, सबै घरमा विजुली पुर्याउने, २५ लाख पर्यटन भित्र्याउने लगायतका विषय घोषणा पत्रका समेटिएको छ। राप्रपाको घोषणापत्र सार्वजनिक : जेष्ठ नागरिक र असक्तको घरमै स्वास्थ्य सेवा राप्रपा घोषणापत्रः प्रदेश खारेज, प्रत्यक्ष निर्वाचित कार्यकारी प्रधानमन्त्री पार्टी अध्यक्ष र प्रधानमन्त्रीमा दुई कार्यकालभन्दा बढी बस्न नपाइने राप्रपाको प्रस्ताव (घोषणापत्रसहित)"
कस्तो बोल्ने ?,"एउटा माहुरी रुखको हाँगामा बसेर मस्तले गीत गाइरहेको थियो। एक हुल चरा हुर्रिएर आए र आफ्नो बाटोतिर उडे। परेवाका हुल पनि त्यसरी नै आकाशमा माहुरी छेउ हुँदै अगाडि बढे। ठीक त्यही समयमा एउटा स्याल पनि त्यहाँ आयो। उसले अनौठो स्वर सुन्यो। यसो माथि हेरेको माहुरी रहेछ। थाहा पायो उसकै स्वर रहेछ। माहुरीलाई देख्नेबित्तिकै उसको मुखमा पानी आयो। तर माहुरी निकैमाथि बसेको थियो। स्यालले त्यसलाई कसरी तल झार्ने ? भनेर दिमागमा अनेक चालबाजी अपनायो। अन्ततः माहुरीको चाप्लुसी गर्न थाल्यो। स्यालले भन्यो, कति मीठो स्वर छ है माहुरी दाइ तपाईंको ! माहुरीले विनम्रतापूर्वक उत्तर दियो, प्रशंसाका लागि मुरी मुरी धन्यवाद। केही भन्नु थियो कि ? म आफ्नो काम गरौं ? स्यालले तल बोलायो। फकाउने भाषामा भन्यो, तपाईं तल आउनुहोस् न ! मित्रता गाँस्न चाहन्छु। गफगाफ पनि गरौं। आखिर जिन्दगीमा मरी लैजानु के नै छ र ? माहुरीले स्यालका अनेक सन्दर्भलाई ध्यान दिएर मनन् गर्यो। उसलाई चित्त बुझेन। त्यसैले माहुरी स्यालको कुराले तल आउनेवाला थिएन। उसले मनमा लागेको कुरा स्पष्ट भन्यो, तपाईं मलाई आफ्नो जालमा फसाउन सक्नु हुन्न। तपाईंबाट टाढा रहनुमा नै मेरो भलाइ छ। स्यालले पुनः नरम हुँदै स्वार्थ पूरा गर्न फकायो। मैले यो कुरा त्यही दिन सिकिसकेको थिएँ, जुन दिन मैले आफ्नो साथीको प्वाँख एक स्यालको खोरको ढोकामा देखेको थिएँ, यति भनेर भुनुनु गर्दै मौरी बगैंचातिर उड्यो। नैतिक शिक्षा : चाप्लुसी गर्नेहरूले सधैं धोका दिन्छन्।"
जलवायु परिवर्तनले जीडीपी घट्ने प्रक्षेपण,"काठमाडौं : जलवायु परिवर्तनका कारण नेपालको कुल गार्हस्थ्य उत्पादन (जीडीपी) घट्ने विश्व बैंकको प्रक्षेपणले देखाएको छ। जलवायु परिवर्तनको नकारात्मक प्रभावले ७० वर्षपछि (सन् २१०० सम्म) जीडीपी २५ प्रतिशतसम्म घट्न सक्ने देखाएको हो। सोमबार विश्व बैंकले नेपाल डेभलपमेन्ट अपडेट प्रतिवेदन सार्वजनिक गर्दै यस्तो प्रक्षेपण गरेको हो। प्रतिवेदनमा नेपालले जलवायु परिवर्तनको प्रभावलाई नियन्त्रण गर्न अपनाउने मोडल तथा प्यारामिटरमा पनि यसको असर निर्भर हुने बताइएको छ। यसर्थ विश्व बैंकले मौसममा आइरहेको परिवर्तनलाई हेरेर पनि नीति बनाउन सरकारको ध्यानाकर्षण गराएको छ। यसले नेपालमा पनि पूर्वाधार निर्माण, वैदेशिक रोजगारीमा प्रभाव पर्न सक्ने भएकाले नीतिगत परिवर्तनमा जोड दिएको हो। यसका लागि विश्व बैंकले नेपाल सरकारलाई माइक्रो फिस्कल मोडेल हस्तान्तरण गरेको छ। यो मोडलको प्रयोग नेपाल डेभलपमेन्ट अपडेट तयारीमा समेत प्रयोग गर्दै आएको बताएको छ। आर्थिक र मौद्रिक तथ्यको विश्लेषणमा यो मोडेलको प्रयोग गरिँदै आएको छ। वल्र्ड बैंकले जोड दिएको उक्त मोडललाई नेपालले अवलम्बन गर्ने हो भने नीति बनाउन मद्दत पुग्ने अर्थविद् बताउँछन्। प्रतिवेदनअनुसार नेपालले आगामी दिनमा वातावरणअनुकूलका नीति बनाउन, हाइड्रो इलेक्ट्रिीसिटीको योगदान भएको यो मुलुकमा जलवायु परिवर्तनकै कारण नदीको वहाव घट्ने जोखिमबाट जोगाउनलगायतका विकल्पबारे उल्लेख गरेको छ। यसलाई अहिलेबाटै ध्यान दिएर नीतिगत व्यवस्था ल्याए भोलिको जोखिम न्यूनीकरणमा मद्दत पुग्ने अर्थशास्त्री तथा ईसिमोडका कार्यक्रम संयोजक डा मणि नेपाल बताउँछन्। जलवायु परिवर्तनकै कारण कृषिमा पार्ने प्रभावलाई कसरी नियन्त्रण गर्ने, जलविद्युत्मा हुने चुनौती, श्रम तथा रोजगार र पूर्वाधारलगायतमा पार्ने प्रभावलाई नियन्त्रण कसरी गर्ने भन्नेबारे प्रतिवेदनमा उल्लेख छ। यस्ता विषयमा नेपालले नीति परिवर्तन गरेर कदम चाले जोखिमबाट बच्न सहयोग पुग्ने नेपालको भनाइ छ। विश्व बैंकले आयातमा लागेको प्रतिबन्ध खुला गर्न सरकारलाई सुझाएको छ। सो प्रतिबन्ध हटाएर बरु आवश्यकताका आधारमा नीतिगत ब्याजदर बढाउनु, पुनर्कर्जा सुविधा घटाउन पर्ने लगायतको विकल्पसहित सुझाव दिएको छ। विश्व बैंकका अनुसार यसो गरेमा बाहिरी माग घट्ने र आयात निरुत्साहित हुन सक्छ। यससँगै, सरकारलाई अन्तःशुल्क, भन्सार दर लगाइएका केही क्षेत्रमा मूल्य अभिवृद्धि कर लगाउन र मूल्य अभिवृद्धि छुट दिइएका केही सूची पनि घटाउनुपर्ने बताइएको छ। कार्यक्रममा स्थानीय तह र प्रदेशको खर्च क्षमता बढाउनु पर्ने, विद्युत्को आन्तरिक खपत बढाउनुपर्ने, विद्युत्मा लगानी ल्याउन भारत र बंगलादेशसँग क्षेत्रीय रूपमा सहकार्य गर्नुपर्ने, प्रत्यक्ष वैदेशिक लगानी ल्याउन नीतिगत सुधार गर्नुपर्नेमा विश्व बैंकले सरकारको ध्यानाकर्षण गराएको छ। यसै क्रममा नेपालको अवस्था श्रीलंकाको जस्तो नभएको विश्व बैंकको ठहर छ। विश्व बैंकका वरिष्ठ अर्थविद् ऐलिस जे ब्रुक्स कोभिडपछि मागमा भएको उच्च वृद्धिको कारण नेपालमा आयात बढेकाले भुक्तानी सन्तुलनमा दबाब परेको स्विकार गर्छिन्। यद्यपि अहिले सुधार हँुदै गएकाले श्रीलंकाजस्तो स्थिति नआउने उनको भनाइ छ। अहिले सरकारको ऋण जीडीपीको ४२ प्रतिशत छ। नेपालको आयात पनि घट्दै गएकाले विदेशी मुद्रा सञ्चितिले सात महिनाको वस्तु तथा आयात धान्न पुग्ने अवस्थामा छ। यो सुधार हो, उनले भनिन्। प्रतिवेदनले सन् २०२४ सम्म नेपालको आर्थिक विकासको ट्रेन कस्तो रहन्छ भन्नेबारे विश्लेषण गरेको छ। यसले विशेष गरेर जलवायु परिवर्तनले नेपालको अर्थतन्त्रमा पार्ने प्रभावसम्बन्धी विश्लेषण गरेको छ। नेपालको विभिन्न परिदृश्यमा नेपालको अर्थतन्त्रको विकास सन् २०५० र यसपछि सन् २१०० मा कस्तो हुन्छ भनेर विश्लेषण गरिएको छ। यस अवधिसम्म तापमान बढेपछि कृषि, श्रम र पूर्वाधारमा पार्ने प्रभावलाई समेटेको छ। कार्यक्रममा भएको प्यानल डिस्कसनमा नेपाल इकोनोमिक एसोसिएसनका उपाध्यक्ष डा गोविन्द नेपालले अल्पकालमा वर्षात्को ढाँचा बदलिएर कतै मुसलधारे वर्षा, कतै सुक्खायामले हुने आगलागीलगायतले जनजीवन प्रभावित भएको बताए। यो समस्याको तीव्रता सन् २०५० सम्म बढेर जान सक्ने उनको अनुमान छ। भविष्यमा अझै वर्षा बढेर बाढी पहिरोले क्षति बढ्ने देखिन्छ। जसले कृषिमा, पर्यटनलगायतमा असर पर्छ। यदि जलवायु परिवर्तनको रोकथामका लागि कदम चालिएन भने जनजीवन झन कष्टकर बन्ने सम्भावना छ, उनले भने।"
श्रीलङ्काको मुद्रास्फीति १२ महिनामा पहिलो पटक केही घट्यो,"कोलम्बो : सङ्कटग्रस्त श्रीलङ्काको मुद्रास्फीतिमा १२ महिनामा पहिलो पटक केही घटेको छ । तर मूल्य अझै पनि एक वर्ष अघिको तुलनामा ६६ प्रतिशत बढी रहेको सरकारी तथ्याङ्कले देखाएको छ । दुई करोड २० लाख जनसङ्ख्या भएको यस टापु राष्ट्रले महिनौँदेखि चरम आर्थिक कठिनाइको सामना गर्नुपरेको छ र खाद्यान्न, इन्धन र औषधिलगायत अत्यावश्यक वस्तुहरूको चरम अभाव भएको छ । जनगणना तथा तथ्याङ्क विभागको तथ्याङ्कअनुसार अक्टोबरको मुद्रास्फीति सेप्टेम्बरको ६९८ प्रतिशतको तुलनामा करिब चार प्रतिशत अङ्कले कम भएको हो । श्रीलङ्कामा सेप्टेम्बरमा लगातार १२औँ महिना ९४९ प्रतिशत रहेको खाद्य मुद्रास्फीति अक्टोबरमा घटेर ८५६ प्रतिशतमा झरेको छ । विभागले मुद्रास्फीतिमा मन्दीका कारण भने खुलाएको छैन, तर अधिकारीहरूले अक्टोबरमा दुई पटक इन्धनको मूल्य घटाएका थिए र मूल्यमा २० प्रतिशतले कटौती गरेका थिए । यद्यपि, पेट्रोलको मूल्य गत वर्षको अन्त्यमा सङ्कट सुरु हुनुअघिको तुलनामा दोब्बर छ। सामान्यतया सार्वजनिक यातायातका लागि प्रयोग हुने डिजेलको मूल्य अझै साढे तीन गुणा बढी छ । खाद्यान्न र इन्धन दुवैको मूल्य वृद्धिका कारण मागमा कमी आएको छ भने पेट्रोल, डिजेल तथा खाना पकाउने ग्यासको लाम हालैका हप्ताहरूमा ह्वात्तै घटेको छ । विश्व बैंकले यस वर्ष अर्थतन्त्र ९२ प्रतिशतले खुम्चिने चेतावनी दिएको छ, जुन श्रीलङ्काको केन्द्रीय बैंकले अनुमान गरेको ८७ प्रतिशत सङ्कुचनभन्दा बढी हो । रासस"
ब्राजिल मा लुला दा सिल्भा राष्ट्रपतिमा विजयी : बोल्सोनारो समर्थकले गरे आगजनी र नाकाबन्दी,ब्राजिल : ब्राजिलको राष्ट्रपतीय निर्वाचनमा लुला दा सिल्भाले निकट प्रतिस्पर्धी बोल्सोनारोलाई पराजित गरेका छन्। लुला दा सिल्भाले ५०९ प्रतिशत र बोल्सोनारोले ४९१ प्रतिशत मत प्राप्त गरेका थिए। लुलाको जितपछि ब्राजिलको अवस्था बिग्रँदै गएको देखिन्छ । बोल्सोनारोले आफ्नो हार स्वीकारेका छैनन्। बोल्सोनारो समर्थकले चुनावी नतिजालाई स्वीकार नगर्ने र चुनौती दिन सक्ने आशंका गरिएको छ । बोल्सोनारोले मंगलबार चुनावी नतिजाहरूमाथि टिप्पणी गर्न सम्भावना रहेको क्याविनेटका एक मन्त्रीले बताएका छन्। बोल्सोनारोका समर्थन ट्रक चालकहरूले ब्राजिलका धेरै ठाउँहरूमा महत्त्वपूर्ण सडकहरू अवरुद्ध गरेका छन्। ब्राजिलको नयाँ राष्ट्रपति बोल्सोनारो कि लुला? ब्राजिलको राष्ट्रपतिमा लुला दा सिल्भा निर्वाचित समाचार एजेन्सी रोयटर्सका अनुसार यी विरोध प्रदर्शनको भिडियो फुटेजमा केही ट्रक चालकहरूले लुलालाई राष्ट्रपति बन्नबाट रोक्न सैन्य विद्रोहको आह्वान गरेको देखाइएको छ। ब्राजिलको संघीय राजमार्ग पुलिसले जानकारी दिएअनुसार प्रदर्शनकारीले ३२१ स्थानमा विरोध प्रदर्शन गरेका छन् भने २६ राज्यहरूमा पूर्ण वा आंशिक रूपमा सडकहरू बन्द छन्। ट्रक चालकहरूले सर्वोच्च अदालतको अगाडि घेराबन्दी गरेको खबर आएपछि प्रहरीले ब्राजिलियामा केन्द्रीय सरकारी कार्यालयहरू जाने बाटोहरू बन्द गरेको छ। डिजेलको मूल्य कम गर्ने नीति आदिका कारण बोल्सोनारोका सबैभन्दा ठूला समर्थक ट्रक ड्राइभरहरु भएका छन्। बीबीसी
ब्राजिलको राष्ट्रपतिमा लुला दा सिल्भा निर्वाचित,"ब्राजिल : ब्राजिलका जनताले वर्तमान राष्ट्रपति जायर बोल्सोनारोलाई पराजित गर्दै नयाँ राष्ट्रपतिमा पूर्वराष्ट्रपति लुइज इनासियो लुला दा सिल्भालाई निर्वाचित गरेका छन् । देशको नयाँ राष्ट्रपतिमा निर्वाचित वामपन्थी नेता लुलाले ५०९ र बोल्सोनारोले ४९१ मत प्राप्त गरेका निर्वाचन आयोगले जनाएको छ । नवनिर्वाचित राष्ट्रपति लुलालाई विश्वका नेताहरूले बधाई दिएका छन्। उनका प्रतिद्वन्द्वी बोल्सोनारोले सार्वजनिक रूपमा निर्वाचन स्वीकार गरिनसकेका नेता लुलाले बताएका छन्। यहाँ भएको विजय जुलुसमा समर्थकहरूलाई सम्बोधन गर्दै राष्ट्रपति लुलाले उक्त जानकारी दिएका हुन् । 'आज एकमात्र विजेता ब्राजिलका जनता हुन्, राजनीतिक दल, व्यक्तिगत स्वार्थ र विचारधाराभन्दा माथि उठेर लोकतन्त्रको विजय होस् भन्ने हाम्रो चाहना नै लोकतान्त्रिक आन्दोलनको विजय हो,' उनले आफ्नो जितको श्रेय जनतालाई दिँदै विजय जुलुसमा भने। सन् २००३ देखि २०१० सम्म ब्राजिलको राष्ट्रपति रहेका लुला सन् २०१८ मा भ्रष्टाचारको आरोपमा जेल सजाय भएको थियो । साथै उनलाई राजनीतिमा सहभागी हुन प्रतिबन्ध लगाइएको थियो । पाँच सय दिनभन्दा बढी समय कारागारमा बिताएपछि अदातलले उनलाई रिहा गर्दै उनीमाथि लगाइएको राजनीतिक प्रतिबन्ध पनि खारेज गरेको थियो । ब्राजिलमा सन् १९८५ मा लोकतन्त्र पुनः स्थापना भएपछि पदमा रहेका राष्ट्रपति निर्वाचनमा पहिलोपटक पराजित भएका हुन् । बीस लाखभन्दा मतले उनी पराजित भएका छन् । सन् २०१४ को राष्ट्रपतीय निर्वाचनमा विजयी उम्मेदवारले आफ्ना निकटतम प्रतिद्वन्द्वीकोभन्दा ३५ लाख भोट बढी ल्याएका थिए ।"
दुई सशस्त्र प्रहरी नायव निरीक्षक निलम्बन,काठमाडौं : आचारण विपरित काम गर्ने दुई जना सशस्त्र प्रहरी नायव निरीक्षक निलम्बन परेका छन्। सशस्त्र प्रहरी बल नेपाल नम्बर २८ गण कपिलवस्तुमा कार्यरत सशस्त्र प्रहरी नायव निरीक्षक गोविन्द सुवेदी र सशस्त्र प्रहरी बल नेपाल बिओपी छिन्नमस्ता सप्तरीमा कार्यरत सशस्त्र प्रहरी नायव निरीक्षक कृष्ण बहादुर मगरलाई निलम्बन गरिएको हो । उनीहरुलाई निलम्बन गरी विभागीय कारवाही प्रक्रिया अगाडी बढाइएको सशस्त्र प्रहरीले जनाएको छ। सशस्त्र प्रहरी नायव निरीक्षक सुवेदीले यही कार्तिक ४ गते निर्वाचन सुरक्षा वेश स्थापनाको लागि सशस्त्र प्रहरी कर्मचारीहरु पुर्याई कार्यालय फर्कने क्रममा दिइएको जिम्मेवारी सही ढंगले निर्वाह नगरेपछि सवारी दुर्घटना हुन पुगेको थियो । त्यस्तै गत असोज २० गते भारतीय भूमिमा मृत्त अवस्थामा फेला परेका सशस्त्र प्रहरी सहायक निरीक्षक सत्य नारायण यादवको घटनामा प्रारम्भिक छानवनि गर्दा विभागीय नीति तथा आदेश विपरीत कार्य गरेको देखिएकाले सशस्त्र प्रहरी नायव निरीक्षक मगरलाई पनि निलम्बन गरिएको हो ।
संवेदनशील क्षेत्रको सुरक्षामा सेना खटिने,"चितवन : जिल्लाका संवेदनशील क्षेत्रको सुरक्षाको जिम्मा नेपाली सेनाले लिएको छ । सुरक्षाका दृष्टिले संवेदनशील मानिएका क्षेत्रमा कालिबहादुर गणले सुरक्षाको जिम्मा लिएको हो । जिल्ला सुरक्षा समितिको निर्णय र केन्द्रीय सुरक्षा रणनीतिअनुसार सुरक्षाको जिम्मा सेनाले लिएको प्रमुख जिल्ला अधिकारी अस्मान तामाङले जानकारी दिए। उनका अनुसार कारागार कार्यालय चितवन र नागरिक उड्डयन प्राधिकरण भरतपुरको सुरक्षाको जिम्मा सेनाले लिएको हो । उनले भने, 'महत्वपूर्ण प्रतिष्ठान र संवेदनशील क्षेत्रमा सेनाले सुरक्षाको जिम्मा लिएको छ ।' केन्द्रीय सुरक्षा रणनीतिअनुसार जिल्लाका तीन निर्वाचन क्षेत्र सेनाले गस्ती बढाएको उनले जानकारी दिए। नियमितरूपमा निर्वाचन सुरक्षा रणनीतिअनुसार गस्ती बढाएको भन्दै उनले सेनाले आफ्नो नीतिअनुसार काम गरेको बताए। निर्वाचनको सुरक्षाका लागि जिल्लामा नेपाल प्रहरी, सशस्त्र प्रहरी, राष्ट्रिय अनुसन्धानका कर्मचारी परिचालन भइरहेको उनको भनाइ छ । मङ्सिर १० गतेसम्म संवेदनशील क्षेत्रको सुरक्षाको जिम्मा सेनाले लिने उनले बताए।"
ब्लूमबर्गले सार्वजनिक गर्यो विश्वका २५ धनीको सूची : अम्बानी परिवार छैठौं स्थानमा,"वासिङटन डिसी : ब्लूमबर्गले विश्वका २५ धनी व्यवसायिक घरानाको सूची सार्वजनिक गरेको छ। तीमध्ये प्रमुख ५ जनाको सूची यसप्रकार रहेको छ: २२४ अरब डलरको मालिक बालमार्ट चलाउने वाल्टन परिवार पहिलो नम्बरमा परेको छ। आम्दानी यति धेरै भएर पनि यो परिवार अमेरिकाको नर्थवेस्ट अर्कान्सास सहरमा बस्छ। अमेरिकाकै मार्स परिवार दोस्रो नम्बरमा छ। यस परिवारको कुल सम्पत्ति १६० बिलियन डलर छ। मार्स परिवारको मुख्य व्यवसाय कन्फेक्शनरी र पेट केयर हो। यो संसारको सबैभन्दा ठूलो पेट केयर उत्पादन कम्पनी हो। अहिले मार्स परिवारको पाँचौं पुस्ताले कारोबार गरिरहेको छ। तेस्रो नम्बरमा कोच इन्डस्ट्रियल घराना रहेको छ। यो परिवारको कुल सम्पत्ति १२८ अरब डलर छ। फ्रेडरिक कोचले पहिलो पटक १९४० मा 'वुड रिभर आयल र रिफाइनिङ कम्पनी'को स्थापना गरेका थिए। अहिले यो परिवारको पनि तेस्रो पुस्ताले नै व्यापार गरिरहेको छ। साउदी अरबको अल साउद परिवार धनी व्यापारिक घरानाको सूचीमा चौथो नम्बरमा छ। यस परिवारको कुल सम्पत्ति १०५ अरब डलर छ। साउदी राजकुमार मोहम्मद बिन सलमानको नियन्त्रणमा १०० अरब डलरभन्दा बढीको व्यापारिक सम्पत्ति छ। पाँचौं नम्बरमा फ्रान्सको हर्म्स परिवार छ। यस व्यवसायिक घरानाको कुल सम्पत्ति करिब ९५ अर्ब डलर रहेको छ। यो सूचीमा छैटौं स्थानमा भारतको अम्बानी परिवार परेको छ। धीरुभाई अम्बानीले सन् १९५० को दशकमा रिलायन्स इन्डस्ट्रिजको स्थापना गरेका थिए। १९९५ मा, धीरुभाई अम्बानी यमनबाट फर्केर भारत आए र मुम्बईमा धागो व्यवसाय सुरु गरे। अम्बानी परिवारको कुल सम्पत्ति हाल ८५ अर्ब डलर नजिक छ। २००२ मा धीरुभाई अम्बानीको मृत्यु पछि उनको व्यवसाय अनिल अम्बानी र मुकेश अम्बानीमा विभाजित भयो। अहिले अम्बानी परिवारको तेस्रो पुस्ता व्यवसायमा छ। बीबीसी"
प्रधानमन्त्री कप क्रिकेट : पुलिसको दोस्रो जित,"काठमाडौं : विभागीय टोली नेपाल पुलिस क्लबले प्रधानमन्त्री कप एकदिवसीय पुरुष क्रिकेट प्रतियोगितामा लगातार दोस्रो जित निकालेको छ। मूलपानी क्रिकेट मैदानमा सोमबार भएको खेलमा प्रदेश १ लाई सात विकेटले हराउँदै पुलिसले लगातार दोस्रो जित निकालेको हो। आइतबार भएको पहिलो खेलमा पुलिसले बागमती प्रदेशलाई एक सय ९२ रनको विशाल अन्तरले पराजित गरेको थियो। प्रदेश१ ले दिएको एक सय तीन रनको मध्यम लक्ष्य पछ्याएको पुलिसले १४ ओभरमा तीन विकेट गुमाएर जित निकालेको थियो। पुलिसको जितमा कुशल भुर्तेलले ४२ रनको योगदान दिए। यस्तै शंकर रानाले २९, रासिद खानले अविजित १६ र दीपेन्द्रसिंह ऐरीले १४ रन बनाए। प्रदेश १ का फिर्दोस अन्सारी र सिद्धान्त लोहनीले एकएक विकेट लिए। यसअघि टस जितेर पहिले ब्याटिङ गरेको प्रदेश १ ले ३५१ ओभरमा अलआउट हुँदै एक सय दुई रनको योगफल खडा गरेको थियो। प्रदेश १ का निरज मुखियाले सर्वाधिक २९ रन बनाए। यस्तै अंकित सुवेदीले २४ र विवेकआनन्द मेहेताले १७ रन जोडे। पुलिसका ललित राजवंशी एक्लैले पाँच विकेट लिए। यसैगरी सागर ढकाल र दीपेन्द्र सिंह ऐरीले दुईदुई एवं रासिद खानले एक विकेट हात पारे। लगातार दोस्रो जित निकालेको पुलिसले चार अंक जोडेको छ। पुलिस समूह बी को शीर्ष स्थानमा छ। यसैगरी कीर्तिपुरस्थित त्रिवि क्रिकेट मैदानमा भएको खेलमा गण्डकी प्रदेशले सुदूरपश्चिम प्रदेशलाई ६९ रनले पराजित गरेको थियो। दुई सय नौ रनको लक्ष्य पछ्याएको सुदूरपश्चिमले ३२४ ओभरमा एक सय ३९ रन मात्र बनाउन सक्यो। सुदूरपश्चिमका मदन बोहराले अर्धशतकीय पालि खेले पनि टोलीलाई जित दिलाउन सकेनन्। उनले ६४ बलमा एक छक्का र तीन चौकाको मद्दतमा ५१ रन बनाएका थिए। यसैगरी गजेन्द्र बोहराले ३५ र वसन्त कार्कीले १० रनको योगदान दिए। सुदूरपश्चिमका अन्य खेलाडीले दोहोरो अंकमा रन जोड्न सकेनन्। गण्डकीका विपिन खत्रीले चार विकेट लिए। यस्तै सुवास भण्डारी र अभिषेक बस्नेतले दुईदुई एवं अमृत गुरुङले एक विकेट हात पारे। यसअघि टस जितेर पहिले ब्याटिङ गरेको गण्डकीले निर्धारित ५० ओभरमा आठ विकेटको क्षतिमा दुई सय आठ रन बनाएको थियो। गण्डकीका अर्जुन कुमालले ६३ रनको अर्धशतकीय पालि खेलेका थिए। यस्तै समीर कँडेलले २६, विधान श्रेष्ठ र अभिषेक बस्नेतले समान २५, सन्दीप क्षत्रीले १९ तथा कप्तान विपिन खत्री र कमल परियारले समान १३ रन बनाए। सुदूरपश्चिमका कैलास ऐर, नारायण जोशी र शेर मल्लले दुईदुई विकेट लिए। यस्तै नरेन साउदले एक विकेट हात पारे। प्रतियोगितामा गण्डकीको पहिलो जित हो। समूह एको शीर्ष स्थानमा रहेको गण्डकीले दुई अंक जोडेको छ। विभागीय टोली एपीएफको दुई अंक भए पनि गण्डकी रनरेटका आधारमा शीर्ष स्थानमा उक्लिएको हो।"
लोकतान्त्रिकको खेलाडी सम्मान,"काठमाडौं : नेपाल लोकतान्त्रिक खेलकुद संघले विभिन्न प्रतियोगितामा पदक प्राप्त गर्न सफल खेलाडीलाई सम्मान गरेको छ। पूर्वमन्त्री एवं कांग्रेस नेता नरहरि आचार्य, कांग्रेस केन्द्रीय सदस्य प्रदीप पौडेल र संघका सचिव मनिष जोशीले काठमाडौंको उत्तर भेगका पदक विजेता खेलाडीलाई सम्मान गरेका हुन्। बुढानीलकण्ठ तथा टोखा नगरपालिका खेलकुद संघको संयुक्त आयोजनामा भएको कार्यक्रममा राष्ट्रिय क्रिकेट टोलीका पूर्वकप्तान पारस खड्कासहित विभिन्न खेलका ३५ खेलाडीलाई सम्मान गरिएको हो। कार्यक्रममा बोल्दै आचार्यले खेलाडीले जीवनको उर्जाशील समय दिएर देशको इज्जत बढाएको बताए। यसैगरी पौडेलले खेलाडीले आफ्नो क्षेत्रबाट निर्वाचित जनप्रतिनिधि खेलकुद र विकासका अनुयायी हुन् भनेर गर्वका साथ भन्न सक्ने वातावरण बनाउन लागिपर्ने बताए। लोकतान्त्रिक खेलकुद संघका सचिव जोशीले संघले खेलकुदको विकृति, विसंगतिलाई हटाएर खेलाडी र खेलकर्मीको हकहितका लागि अग्रसर हुने बताए।"
योजनाबिनाको विमानस्थल,"मुलुकमा एउटामात्रै अन्तर्राष्ट्रिय विमानस्थल हुँदा उडान चाप थेग्न कठिन हुनु स्वाभाविक थियो। काठमाडौंको त्रिभुवन अन्तर्राष्ट्रिय विमानस्थलको विकल्प चाहिएकै हो। जसै भैरहवामा गौतमबुद्ध अन्तर्राष्ट्रिय विमानस्थल निर्माण भयो, साधारण आँखाबाट विकल्प तयार भएको देखियो। तर, गौतमबुद्ध अन्तर्राष्ट्रिय विमानस्थल विकल्प बन्न सकेन। अहिले त्यो विमानस्थलबाट दैनिक अन्तर्राष्ट्रिय उडान हुँदैन। जजिरा एयरलाइन्सले सातामा ३ उडानचाहिँ भर्दै आएको छ। त्यो पनि १ सय ७२ सिटे अर्थात् सानो आकारको जहाजबाट। विमानस्थलको क्षमता चाहिँ दैनिक ४० उडान भर्न सक्ने हो। तर, एउटा उडान पनि दिनमा पाउन सकेन। किनभने भैरहवाको विमानस्थल हुँदै उड्ने वा त्यसलाई गन्तव्य बनाउने यात्रु नै छैनन्। भएका यात्रु पनि त्यो विमानस्थलको सट्टा काठमाडौंकै भर पर्न बाध्य छन्। अन्तर्राष्ट्रिय उडानका यात्रु भनेका कि वैदेशिक रोजगारीमा जानेआउने हुन् कि पर्यटक ? पर्यटकको त मुलुकमै नगन्य आगमन छ। लुम्बिनीको प्रवद्र्धन गरेर सरकारले पर्यटक डाक्ने कुनै उपाय रचेको छैन। वैदेशिक रोजगारीमा जानेहरूका लागि श्रमस्वीकृति लिने व्यवस्था भैरहवामा छैन। वैदेशिक रोजगारको परामर्श पनि भैरहवामा उपलब्ध छैन। स्वास्थ्य परीक्षण अनि भिसा प्राप्ति लगायतका लागि कुनै सुविधा पनि छैन। सबै काम गर्न काठमाडौंको भर पर्नुपर्छ भने कोही किन फेरि भैरहवा फर्केर त्यहाँबाट उड्छ ? यी सजिलै सल्टाउन सकिने समस्या हुन्। सरकारको ध्यान त्यता पुगेको छैन। बरु त्रिभुवन अन्तर्राष्ट्रिय विमानस्थलमा दैनिक तीनभन्दा बेसी उडान गर्ने वायुसेवा कम्पनीहरूमाथि जबरजस्ती नेपाल नागरिक उड्डयन प्राधिकरणले गरेको छ। राष्ट्रिय ध्वजावाहक नेपाल वायुसेवा निगम त्यसैको मारमा परिसक्यो। आइतबारमात्रै उसको दिल्ली उडान कटौती भयौं। सयौं यात्रु अलपत्र परे। नेपाल एयरलाइन्सलाई प्राधिकरणको कारबाही, दिल्ली उडान सङ्ख्या कटौती पोखरा अन्तर्राष्ट्रिय विमानस्थलबाट कहिले उडान हुन्छ ? विमानस्थल बन्यो, व्यवस्थापन भएन त्यसपछि रोकियो निगमको जहाज भैरहवाको गौतमबुद्ध अन्तर्राष्ट्रिय विमानस्थलमा पुग्न कुनै पनि अन्तर्राष्ट्रिय उडानका जहाजले भारतबाट सिधा आकाशेमार्ग पाएका छैनन्। सबैका लागि उही सिमराको बाटो छ। नेपालले भारतसँग कूटनीतिक पहल गर्न नसक्दा अन्तर्राष्ट्रिय उडानका जहाजहरू घुमाउरो र फेरो मार्ग प्रयोग गरी भैरहवा पुग्नुपर्छ। त्यसले उनीहरूको आधा घण्टा बढी समय खर्च हुन्छ। समय धेरै खर्च हुनु भनेको इन्धनलगायत अरू खर्च पनि वृद्धि हुनु हो। लागत धेरै हुन जाँदा भाडा पनि महँगो पर्न जानु स्वाभाविक हो। प्राधिकरणले जबरजस्ती भैरहवातिर जहाज लैजानैपर्ने बाध्यकारी नियम लाद्नु निरंकुशता त हुँदै हो, त्यो उपाय कुनै पनि हिसाबले टिकाउ होइन। जबरजस्ती कुनै पनि जहाज कम्पनी सरकारले भनेको गन्तव्यमा जाँदैनन्। जगजाहेर कुरा के हो भने वायुसेवा कम्पनीहरू जहाँ यात्रु पाइन्छ, जहाँ कमाइ हुन्छ त्यहाँ जान्छन्। कमाइको आधार तय गरिदिने वा वातावरण तयार गरिदिने काम राज्यको हो। तर आफ्नो मूल कर्तव्य बिर्सेर प्राधिकरणले उल्टो कदम चालेको छ। सरकारलाई भारतीय छोटो आकाशेमार्ग खुला गर्न भारतसँग समझदारीका लागि प्राधिकरणले पहल गर्नुपर्छ। त्यो दायित्व हो उसको। भारतले सिमराबाहेकका आकाशेमार्ग प्रयोग अनुमति नदिने हो भने भैरहवाको जस्तै हाल पोखरा अन्तर्राष्ट्रिय विमानस्थलको पनि हुनेवाला छ। भैरहवामा जस्तै वैदेशिक रोजगारमा जाने र पर्यटकका लागि आवश्यक पूर्वाधार सरकारले पोखरामा पनि तयार पारेको छैन। ४३ अर्ब लगानीमा गौतमबुद्ध अन्तर्राष्ट्रिय विमानस्थल निर्माण गर्नुपूर्व वा पोखरामा २२ अर्ब खर्चेर विमानस्थल निर्माण गर्नुअघि सरकारले नगरेको मुख्य काम भनेको यिनीहरूको बिजनेस प्लान हो। व्यापारिक योजनाबिना नै हचुवाका भरमा त्यतिका लगानी ठूला पूर्वाधारमा खर्चिंदा मुलुकलाई ठूलो आर्थिक भार परेको छ। यसबाट ती विमानस्थल त्यहाँको आवश्यकताभन्दा बढी नेताहरूले आफ्नो राजनीतिको रोटी सेक्ने औजार बनाएको भन्दै गरिने आरोप पुष्टि गर्न बल पुगेको छ।"
शासकीय स्वरूप परिवर्तन माओवादी एजेन्डा,"काठमाडौं : माओवादी केन्द्रले प्रत्यक्ष निर्वाचित कार्यकारी राष्ट्रपति र राष्ट्रपतिद्वारा गठित मन्त्रिपरिषद् रहने व्यवस्थासहित शासकीय स्वरूपको प्रस्ताव गरेको छ। उसले सोमबार सार्वजनिक गरेको चुनावी प्रतिबद्धतापत्रमा राजनीतिक स्थिरताका लागि विद्यमान शासकीय स्वरूप र निर्वाचन प्रणालीको परिवर्तन आवश्यक रहेको उल्लेख गरेको छ। राष्ट्रपतिमा निर्वाचित हुन ५१ प्रतिशत मत ल्याउनुपर्नेमा माओवादीको जोड छ। प्रदेशमा पनि संघमा जस्तै प्रत्यक्ष निर्वाचित प्रदेश प्रमुख र प्रदेश प्रमुखद्वारा गठित मन्त्रिपरिषद् रहने उसको प्रस्ताव छ। विधायन क्षेत्रमा मात्र केन्द्रित हुने प्रदेशसभाको गठन गरिने प्रतिबद्धतापत्रमा उल्लेख छ। विद्यमान निर्वाचन प्रणालीमा संशोधन गरी प्रतिनिधिसभा र प्रदेशसभा निर्वाचनमा पूर्ण समानुपातिक समावेशी प्रणाली अवलम्बन गरिने प्रतिबद्धता उसले जनाएको छ। १ सय ६५ सिटको प्रतिनिधिसभा र ५५ सिटको राष्ट्रियसभा भएको संघीय संसद् र समग्रमा ३ सय ३० सिटको प्रदेशसभा हुने प्रतिबद्धतापत्रमा उल्लेख छ। पूर्ण समानुपातिक निर्वाचन प्रणालीमा पनि क्लस्टर छुट्ट्याउँदै ३५ प्रतिशत महिला, १० प्रतिशत मजदुर र किसानको समेत प्रतिनिधित्व हुनुपर्ने घोषणापत्रमा उल्लेख छ। प्रतिनिधिसभा र प्रदेशसभाको निर्वाचन जातीय जनसंख्या (क्लस्टर)का आधारमा पूर्ण समानुपातिक निर्वाचन प्रणालीमार्फत गरिनेछ, घोषणापत्रमा लेखिएको छ, क्लस्टरमा खसआर्य, आदिवासी जनजाति, दलित, मधेसी, थारु, मुस्लिम रहनेछन् र सम्बन्धित क्लस्टरमा ३५ प्रतिशत महिला प्रतिनिधित्व हुनेछ। मजदुर र किसानलाई कम्तीमा १० प्रतिशत प्रतिनिधित्व सुनिश्चित गरिनेछ। संघमा २५ जनामा नबढाई र प्रदेशसभामा कुल सांसद संख्याको १५ प्रतिशतमा नबढाइ सानो आकारको मन्त्रिपरिषद् गठन गर्ने व्यवस्था गर्ने बुँदा प्रतिबद्धतापत्रमा समेटिएको छ। २०४७ को परिवर्तनयताका सबै सरकारका प्रधानमन्त्री एवं मन्त्रीहरू, संवैधानिक निकायका प्रमुख एवं सदस्यहरू, सबै राष्ट्रिय राजनीतिक दलका केन्द्रीय पदाधिकारीहरू र विशिष्ट श्रेणीका कर्मचारीको सम्पत्ति छानबिन गर्न एक उच्चस्तरीय अधिकारसम्पन्न आयोग गठन गरिने प्रतिबद्धतापत्रमा उल्लेख छ । कालापानी, लिपुलेक र लिम्पियाधुरालगायत अतिक्रमित नेपाली भूमि फिर्ताका लागि अविलम्ब कूटनीतिक पहल गरिने प्रतिबद्धता उसले जनाएको छ। सन् १९४७ को गोरखा भर्तीसम्बन्धी त्रिपक्षीय सन्धि, सन् १९५० को नेपाल र भारतबीचको शान्ति र मैत्रीसम्बन्धी सन्धि, भारतसँगको जलस्रोतसम्बन्धी र व्यापार तथा पारवहनलगायत सम्पूर्ण असमान सन्धिहरूको पुनरावलोकन गरी खारेजी, प्रतिस्थापन वा संशोधन परिमार्जनद्वारा राष्ट्रिय स्वार्थ र हित अनुकूल बनाइनेछ, प्रतिबद्धतापत्रमा लेखिएको छ। नेपालभारत खुला सिमानालाई नियन्त्रण र नियमन गरिने माओवादीले बताएको छ। यी हुन् मुख्य प्रतिबद्धता प्रत्यक्ष निर्वाचित कार्यकारी राष्ट्रपति राष्ट्रपतिमा निर्वाचित हुन ५१ प्रतिशत मत राष्ट्रपतिद्वारा गठित मन्त्रिपरिषद् प्रदेश प्रमुख पनि प्रत्यक्ष निर्वाचित प्रदेश प्रमुखद्वारा गठित प्रदेश मन्त्रिपरिषद् पूर्ण समानुपातिक समावेशी निर्वाचन प्रणाली २०४७ पछिका प्रधानमन्त्री, मन्त्रीदेखि विशिष्ट श्रेणीका कर्मचारीको सम्पत्तिा छनबिन पाँच वर्षभित्र २० लाख युवालाई स्वरोजगार बनाउने रेल, मनोरेल, मेट्रोरेल र विद्युतीय बसको व्यवस्था विद्युत् उत्पादन ८ हजार मेगावाट पुर्याउने वास्तविक भूमिहीन सुकुम्बासीलाई भूमिको लालपुर्जा र आवासको प्रबन्ध गरिने प्रतिबद्धतालाई माओवादीले पुनः समेटेको छ। केन्द्रीय समितिका सबै सदस्य एवं प्रदेश समितिका पदाधिकारीको सम्पत्ति विवरण निर्वाचन भएको ६ महिनाभित्र सार्वजनिक गर्ने महत्वकाक्षी विषय पनि प्रतिबद्धतापत्रमा समेटिएको छ। प्रत्येक आर्थिक वर्षको पहिलो तीन महिनाभित्र केन्द्रीय समितिका सदस्य र प्रदेश पदाधिकारीको सम्पत्ति विवरण सार्वजनिक गर्ने प्रतिबद्धता माओवादीले गरेको छ। उसले पाँच वर्षभित्र २० लाख युवालाई स्वरोजगार बनाउने दाबी गरेको छ। राष्ट्रिय गौरवका आयोजना, उत्पादनमा आधारित कृषि परियोजना, पर्यटन र औद्योगिक प्रतिष्ठानमा १० लाख युवालाई रोजगारी दिइने प्रतिबद्धतापत्रमा छ। रोजगार प्राधिकरणले स्थानीय तहमा रहेको जनसंख्याको आधारमा ५ सयदेखि १ हजार जनासम्म युवालाई अभिमुखीकरण तालिम, बीउ पुँजी, सहुलियतपूर्ण कर्जा र प्राविधिक सहयोग उपलब्ध गराउनेछ, घोषणापत्रमा लेखिएको छ, यसका साथै प्राधिकरणले श्रम क्षेत्रका सम्पूर्ण समस्याहरूको प्याकेजमा सम्बोधन गर्नेछ। माओवादी केन्द्रले सार्वजनिक गर्यो चुनावी प्रतिवद्धता पत्र माओवादीले स्थायित्वका लागि संविधान संशोधन गर्ने (प्रतिवद्धतापत्रसहित) माओवादी केन्द्रले अतिक्रमित भूमि फिर्ता गर्ने माओवादी केन्द्रले संघीय शिक्षा ऐन जारी गर्ने माओवादीको घोषणापत्रमा स्वास्थ्य : लामखुट्टे नियन्त्रण गर्न पर्याप्त बजेट छुट्याइने वैदेशिक रोजगारमा जानेलाई एकद्वार प्रणालीबाट सेवा प्रवाह गर्ने, रेमिट्यान्सबाट राष्ट्रिय महत्वका केही आयोजना पनि निर्माण गर्ने घोषणापत्रमा लेखिएको छ। आगामी स्थानीय चुनावमा विदेशमा रहेका नेपालीले कार्यरत मुलुकबाटै मतदान गर्न पाउने व्यवस्था गरिने माओवादीले प्रतिबद्धता जनाएको छ। नेपालमै बसेर विदेशी कम्पनीहरूका लागि सफ्टवेयर, प्रोग्राम, एप्लिकेसन आदि निर्माण गर्ने प्राविधिक क्षमता भएका युवा प्राविधिकहरूको सञ्जाल निर्माण गरी टेक्नोलोजी विकास र निर्यात गर्ने कार्यक्रम बनाइने छ प्रतिबद्धतापत्रमा लेखिएको छ प्राविधिक उद्यमशीलता विकास गर्न सरकारले लगानी गर्नेछ। वैदेशिक रोजगारीबाट फर्केका युवाहरूको सञ्जाल निर्माण गरी उनीहरूलाई सामूहिक तथा निजी उद्यम स्थापना गर्न प्रोत्साहन गरिने माओवादीले जनाएको छ। त्यस्ता युवाले उद्योगव्यवसाय सञ्चालन गर्दा बीउ पुँजी, ब्याज अनुदान, बिमा प्रिमियममा छुट तथा प्राविधिक सहयोगको प्रबन्ध गरिने उल्लेख छ। नेपालमा समाजवाद स्थापना रणनीतिक लक्ष्य एवं कार्यभार भएको जनाइएको छ। सबै नीति, कार्यक्रम र आचरण २१औं शताब्दीअनुरूपको समाजवादी नेपाल निर्माण गर्नमा नै अभिमुख हुने उल्लेख छ। समाजवाद उन्मुख समृद्धि हासिल गर्नुलाई तत्कालको मूल कार्यभार बनाउँदै र समाजवादको आधार तयार पार्दै अन्ततः समाजवाद स्थापनाको लक्ष्य पूरा गरिने छ, प्रतिबद्धतापत्रमा लेखिएको छ, वर्तमान संविधानले समाजवादको लक्ष्य निर्धारण गरे पनि त्यसको स्पष्ट व्याख्या गरेको छैन। माओवादी केन्द्र पार्टी वैज्ञानिक समाजवादको मूल मान्यतामा आधारित समाजवाद निर्माणको पक्षमा रहेको प्रतिबद्धता पत्रमा उल्लेख छ। नयाँ मोडेलको उन्नत समाजवाद हुने जनाइएको छ। प्रशासनिक संयन्त्र तथा न्यायालयको पुनर्संरचनाको विषय पनि प्रतिबद्धतापत्रमा उठाइएको छ। सर्वोच्च अदालतको संवैधानिक इजलासको प्रभावकारिता फितलो भएको सर्वत्र महसुस भइरहेको सन्दर्भमा छुट्टै संवैधानिक अदालतको स्थापनाका लागि पहल गरिने प्रतिबद्धतापत्रमा उल्लेख छ। प्रत्येक प्रदेशमा कम्तीमा एउटा प्रादेशिक विश्वविद्यालय स्थापना गरिने प्रतिबद्धतापत्रमा उल्लेख छ । प्रत्येक जिल्लामा त्रिभुवन विश्वविद्यालयको कम्तीमा एउटा आंगिक क्याम्पस स्थापनाको पहल गरिने माओवादीले जनाएको छ । रेल, मनोरेल, मेट्रोरेल र विद्युतीय बसको व्यवस्था गरिने पनि उसले घोषणापत्रमा राखेको छ। ५ वर्षमा हाल निर्माण प्रक्रियामा रहेका बाहेक थप ५ हजार मेगावाट विद्युत् उत्पादन गर्न लगानी जुटाइने, थप ५ हजार मेगावाट जलविद्युत् आयोजनाको पीपीए गरिने र पाँच वर्षभित्र कुल विद्युत् उत्पादन ८ हजार मेगावाट पुर्याइने महत्वकाक्षी लक्ष्य पनि माओवादीको प्रतिबद्धता पत्रमा छ। विश्वमा बढ्दो ऊर्जा संकटलाई मध्यनजर गर्दै आवश्यक नीति र संस्थागत संरचनाविकास गरी सरकारले ५ वर्षभित्र हाइड्रोजन प्लान्ट स्थापना गर्ने माओवादी केन्द्रले जनाएको छ। स्मार्ट गाउँ अर्थात् सहरीकरण उन्मुख गाउँ निर्माण गर्ने हाम्रो नीति हुनेछ, प्रतिबद्धता पत्रमा उल्लेख छ। प्रतिनिधिसभा तथा प्रदेशसभाको निर्वाचनमा महिलाका लागि प्रत्यक्षतर्फको ३३ प्रतिशत निर्वाचन क्षेत्र नै आरक्षित गर्ने र समानुपातिक तर्फको ३३ प्रतिशत सिटको थप व्यवस्थाका लागि संविधान संशोधन गर्न पहल गरिने प्रतिबद्धतापत्रमा छ। माओवादी अध्यक्ष पुष्पकमल दाहाल प्रचण्डले प्रतिबद्धतापत्र कार्यान्वयन हुने दाबी गरे। अहिले हामीले आफैंले प्रतिबद्धतापत्र तयार गर्ने र कार्यान्वयन गर्ने ठाउँमा छौं। कार्यान्वयन हुन्छ, अध्यक्ष दाहालले भने, विगतमा प्रतिबद्धतापत्र बनाउन भूमिका रह्यो। तर, हामीले काम गर्न पाएनौं। एकाधिकार ढंगले सरकार सञ्चालन भयो। त्यही भएर प्रतिबद्धतापत्र कार्यान्वयन हुन नसकेको हो। संविधान रक्षाका लागि गठबन्धन बनेको उनले बताए। हामी एक्लैको बहुमत आउने अवस्था त छैन। प्रत्यक्ष निर्वाचित कार्यकारी प्रमुख हुनुपर्छ भनेर गठबन्धनभित्र पनि छलफल गर्छौं, उनले भने, यो विषयमा बहुमत राजनीतिक शक्ति छन्। उनले गठबन्धनको आवश्यकता रहिराख्ने बताए। भने, अलगअलग प्रतिबद्धता भए पनि गठबन्धन टुट्दैन। समृद्धिका लागि क्रमभंगता हुन्छ नै। संसद् पनि विघटन हुँदैन भन्ने निश्चित नभइसकेको उनको भनाइ थियो।"
योजनाबिनाको विमानस्थल,"मुलुकमा एउटामात्रै अन्तर्राष्ट्रिय विमानस्थल हुँदा उडान चाप थेग्न कठिन हुनु स्वाभाविक थियो। काठमाडौंको त्रिभुवन अन्तर्राष्ट्रिय विमानस्थलको विकल्प चाहिएकै हो। जसै भैरहवामा गौतमबुद्ध अन्तर्राष्ट्रिय विमानस्थल निर्माण भयो, साधारण आँखाबाट विकल्प तयार भएको देखियो। तर, गौतमबुद्ध अन्तर्राष्ट्रिय विमानस्थल विकल्प बन्न सकेन। अहिले त्यो विमानस्थलबाट दैनिक अन्तर्राष्ट्रिय उडान हुँदैन। जजिरा एयरलाइन्सले सातामा ३ उडानचाहिँ भर्दै आएको छ। त्यो पनि १ सय ७२ सिटे अर्थात् सानो आकारको जहाजबाट। विमानस्थलको क्षमता चाहिँ दैनिक ४० उडान भर्न सक्ने हो। तर, एउटा उडान पनि दिनमा पाउन सकेन। किनभने भैरहवाको विमानस्थल हुँदै उड्ने वा त्यसलाई गन्तव्य बनाउने यात्रु नै छैनन्। भएका यात्रु पनि त्यो विमानस्थलको सट्टा काठमाडौंकै भर पर्न बाध्य छन्। अन्तर्राष्ट्रिय उडानका यात्रु भनेका कि वैदेशिक रोजगारीमा जानेआउने हुन् कि पर्यटक ? पर्यटकको त मुलुकमै नगन्य आगमन छ। लुम्बिनीको प्रवद्र्धन गरेर सरकारले पर्यटक डाक्ने कुनै उपाय रचेको छैन। वैदेशिक रोजगारीमा जानेहरूका लागि श्रमस्वीकृति लिने व्यवस्था भैरहवामा छैन। वैदेशिक रोजगारको परामर्श पनि भैरहवामा उपलब्ध छैन। स्वास्थ्य परीक्षण अनि भिसा प्राप्ति लगायतका लागि कुनै सुविधा पनि छैन। सबै काम गर्न काठमाडौंको भर पर्नुपर्छ भने कोही किन फेरि भैरहवा फर्केर त्यहाँबाट उड्छ ? यी सजिलै सल्टाउन सकिने समस्या हुन्। सरकारको ध्यान त्यता पुगेको छैन। बरु त्रिभुवन अन्तर्राष्ट्रिय विमानस्थलमा दैनिक तीनभन्दा बेसी उडान गर्ने वायुसेवा कम्पनीहरूमाथि जबरजस्ती नेपाल नागरिक उड्डयन प्राधिकरणले गरेको छ। राष्ट्रिय ध्वजावाहक नेपाल वायुसेवा निगम त्यसैको मारमा परिसक्यो। आइतबारमात्रै उसको दिल्ली उडान कटौती भयौं। सयौं यात्रु अलपत्र परे। भैरहवाको गौतमबुद्ध अन्तर्राष्ट्रिय विमानस्थलमा पुग्न कुनै पनि अन्तर्राष्ट्रिय उडानका जहाजले भारतबाट सिधा आकाशेमार्ग पाएका छैनन्। सबैका लागि उही सिमराको बाटो छ। नेपालले भारतसँग कूटनीतिक पहल गर्न नसक्दा अन्तर्राष्ट्रिय उडानका जहाजहरू घुमाउरो र फेरो मार्ग प्रयोग गरी भैरहवा पुग्नुपर्छ। त्यसले उनीहरूको आधा घण्टा बढी समय खर्च हुन्छ। समय धेरै खर्च हुनु भनेको इन्धनलगायत अरू खर्च पनि वृद्धि हुनु हो। लागत धेरै हुन जाँदा भाडा पनि महँगो पर्न जानु स्वाभाविक हो। प्राधिकरणले जबरजस्ती भैरहवातिर जहाज लैजानैपर्ने बाध्यकारी नियम लाद्नु निरंकुशता त हुँदै हो, त्यो उपाय कुनै पनि हिसाबले टिकाउ होइन। जबरजस्ती कुनै पनि जहाज कम्पनी सरकारले भनेको गन्तव्यमा जाँदैनन्। जगजाहेर कुरा के हो भने वायुसेवा कम्पनीहरू जहाँ यात्रु पाइन्छ, जहाँ कमाइ हुन्छ त्यहाँ जान्छन्। कमाइको आधार तय गरिदिने वा वातावरण तयार गरिदिने काम राज्यको हो। तर आफ्नो मूल कर्तव्य बिर्सेर प्राधिकरणले उल्टो कदम चालेको छ। सरकारलाई भारतीय छोटो आकाशेमार्ग खुला गर्न भारतसँग समझदारीका लागि प्राधिकरणले पहल गर्नुपर्छ। त्यो दायित्व हो उसको। भारतले सिमराबाहेकका आकाशेमार्ग प्रयोग अनुमति नदिने हो भने भैरहवाको जस्तै हाल पोखरा अन्तर्राष्ट्रिय विमानस्थलको पनि हुनेवाला छ। भैरहवामा जस्तै वैदेशिक रोजगारमा जाने र पर्यटकका लागि आवश्यक पूर्वाधार सरकारले पोखरामा पनि तयार पारेको छैन। ४३ अर्ब लगानीमा गौतमबुद्ध अन्तर्राष्ट्रिय विमानस्थल निर्माण गर्नुपूर्व वा पोखरामा २२ अर्ब खर्चेर विमानस्थल निर्माण गर्नुअघि सरकारले नगरेको मुख्य काम भनेको यिनीहरूको बिजनेस प्लान हो। व्यापारिक योजनाबिना नै हचुवाका भरमा त्यतिका लगानी ठूला पूर्वाधारमा खर्चिंदा मुलुकलाई ठूलो आर्थिक भार परेको छ। यसबाट ती विमानस्थल त्यहाँको आवश्यकताभन्दा बढी नेताहरूले आफ्नो राजनीतिको रोटी सेक्ने औजार बनाएको भन्दै गरिने आरोप पुष्टि गर्न बल पुगेको छ।"
राप्रपाको प्रतिबद्धता : २०४६ पछिका उच्चपदस्थ नेता र कर्मचारीको सम्पत्ति छानबिन,"काठमाडौं : राप्रपाले प्रत्यक्ष निर्वाचित कार्यकारी प्रधानमन्त्री र प्रदेश खारेजको एजेन्डा अगाडि सारेको छ। सोमबार सार्वजनिक गरेको घोषणापत्रमा अभिभावकीय संस्थाका रूपमा राजसंस्था र जनताबाट प्रत्यक्ष निर्वाचित कार्यकारी प्रधानमन्त्री हुनुपर्ने उल्लेख छ। र, पूर्ण समानुपातिक संसद् हुनुपर्ने उसको प्रस्ताव छ। प्रदेशलाई खारेज गरेर बलियो केन्द्र र स्थानीय तह भएको दुई तहको शासकीय स्वरूप हुनुपर्ने पनि उसले बताएको छ। एक व्यक्तिले दुई कार्यकालभन्दा धेरै पार्टी अध्यक्ष, प्रधानमन्त्री जस्ता कार्यकारी पदमा बस्न नपाउने राप्रपाको घोषणापत्रमा उल्लेख छ। त्यस्तै उच्चस्तरीय नागरिक आयोग गठन गरी २०४६ पछिका उच्चपदस्थ नेता तथा कर्मचारीको सम्पत्ति छानबिन गरी अवैध सम्पत्ति जफत गर्ने कानुनी व्यवस्था गर्ने पनि राप्रपाको घोषणापत्रमा उल्लेख छ। राप्रपाले नेपाल बन्द जस्तो कार्यक्रम कहिल्यै नगर्ने प्रतिबद्धतासमेत जनाएको छ। स्वास्थ्य, हवाई, खानेपानी, विद्युत्, ग्यास तथा पेट्रोलियम पदार्थ ढुवानी तथा वितरणलगायत विभिन्न औद्योगिक क्षेत्रमा हड्ताल गर्न पूर्णरूपमा प्रतिबन्ध लगाइने घोषणापत्रमा उल्लेख छ। साथै सत्ता केन्द्रित राजनीति नगर्ने पनि राप्रपाले जनाएको छ। घोषणापत्रमा आगामी दिनमा सत्ताभन्दा आफ्नो प्राथमिकताका मुद्दाहरू स्थापना गर्न केन्द्रित हुने उल्लेख गरेको छ। नमुना विद्यालयका रूपमा बूढानीलकण्ठ स्कुल प्रदेशस्तरमा स्थापना गरिने राप्रपाको घोषणापत्रमा छ। सबै प्राविधिक विद्यालयहरूलाई स्रोत साधनयुक्त बनाउने प्रतिबद्धता पनि जनाइएको छ। आधारभूत तहसम्म स्थानीय मातृभाषामा शिक्षा दिने व्यवस्था पनि राप्रपाको घोषणापत्रमा छ। प्रत्येक स्थानीय तहमा सीपमूलक तालिम केन्द्र स्थापना गरी बेरोजगार युवाका लागि सीपमूलक तालिम र स्वदेशमै रोजगारीको व्यवस्था गरिने उसले जनाएको छ। राप्रपाले शिक्षा क्षेत्रमा देखिएको राजनीतीकरण, दलीय भागबन्डा, अराजकता र विसंगतिलाई कानुनी रूपमा अन्त्य गर्ने जनाएको छ। विश्वविद्यालयहरूमा प्रधानमन्त्री कुलपति र शिक्षामन्त्री सहकुलपति हुने व्यवस्था अन्त्य गर्ने पनि राप्रपाको चुनावी घोषणापत्रमा उल्लेख छ। राप्रपाले प्रतिस्पर्धा र मापदण्डको अधारमा कुलपति, सहकुलपति र उपकुलपति चयन गर्ने व्यवस्था गरिने प्रतिबद्धता जनाएको छ। वीर अस्पतालस्तरको अस्पताल सातै प्रदेशमा निर्माण गरी सञ्चालन गर्ने राप्रपाको घोषणा पत्रमा छ। न्यून आय भएका परिवारका सुत्केरीलाई तीन महिनासम्म ३ हजार मासिक भत्ता दिने विषय पनि घोषणापत्रमा छ। रासायनिक मल कारखाना तीन वर्षभित्र स्थापना गरिनछ, घोषणापत्रमा उल्लेख छ। कोसी र नारायणी नदीमा जलमार्ग यातायातको सञ्जालको निर्माण गरिने, सातै प्रदेशमा स्मार्ट शहर र स्मार्ट गाउँ निर्माण गर्ने, सबै घरमा विजुली पुर्याउने, २५ लाख पर्यटन भित्र्याउने लगायतका विषय घोषणा पत्रका समेटिएको छ।"
जलवायु परिवर्तनले जीडीपी घट्ने प्रक्षेपण,"काठमाडौं : जलवायु परिवर्तनका कारण नेपालको कुल गार्हस्थ्य उत्पादन (जीडीपी) घट्ने विश्व बैंकको प्रक्षेपणले देखाएको छ। जलवायु परिवर्तनको नकारात्मक प्रभावले ७० वर्षपछि (सन् २१०० सम्म) जीडीपी २५ प्रतिशतसम्म घट्न सक्ने देखाएको हो। सोमबार विश्व बैंकले नेपाल डेभलपमेन्ट अपडेट प्रतिवेदन सार्वजनिक गर्दै यस्तो प्रक्षेपण गरेको हो। प्रतिवेदनमा नेपालले जलवायु परिवर्तनको प्रभावलाई नियन्त्रण गर्न अपनाउने मोडल तथा प्यारामिटरमा पनि यसको असर निर्भर हुने बताइएको छ। यसर्थ विश्व बैंकले मौसममा आइरहेको परिवर्तनलाई हेरेर पनि नीति बनाउन सरकारको ध्यानाकर्षण गराएको छ। यसले नेपालमा पनि पूर्वाधार निर्माण, वैदेशिक रोजगारीमा प्रभाव पर्न सक्ने भएकाले नीतिगत परिवर्तनमा जोड दिएको हो। यसका लागि विश्व बैंकले नेपाल सरकारलाई माइक्रो फिस्कल मोडेल हस्तान्तरण गरेको छ। यो मोडलको प्रयोग नेपाल डेभलपमेन्ट अपडेट तयारीमा समेत प्रयोग गर्दै आएको बताएको छ। आर्थिक र मौद्रिक तथ्यको विश्लेषणमा यो मोडेलको प्रयोग गरिँदै आएको छ। वल्र्ड बैंकले जोड दिएको उक्त मोडललाई नेपालले अवलम्बन गर्ने हो भने नीति बनाउन मद्दत पुग्ने अर्थविद् बताउँछन्। प्रतिवेदनअनुसार नेपालले आगामी दिनमा वातावरणअनुकूलका नीति बनाउन, हाइड्रो इलेक्ट्रिीसिटीको योगदान भएको यो मुलुकमा जलवायु परिवर्तनकै कारण नदीको वहाव घट्ने जोखिमबाट जोगाउनलगायतका विकल्पबारे उल्लेख गरेको छ। यसलाई अहिलेबाटै ध्यान दिएर नीतिगत व्यवस्था ल्याए भोलिको जोखिम न्यूनीकरणमा मद्दत पुग्ने अर्थशास्त्री तथा ईसिमोडका कार्यक्रम संयोजक डा मणि नेपाल बताउँछन्। जलवायु परिवर्तनकै कारण कृषिमा पार्ने प्रभावलाई कसरी नियन्त्रण गर्ने, जलविद्युत्मा हुने चुनौती, श्रम तथा रोजगार र पूर्वाधारलगायतमा पार्ने प्रभावलाई नियन्त्रण कसरी गर्ने भन्नेबारे प्रतिवेदनमा उल्लेख छ। यस्ता विषयमा नेपालले नीति परिवर्तन गरेर कदम चाले जोखिमबाट बच्न सहयोग पुग्ने नेपालको भनाइ छ। विश्व बैंकले आयातमा लागेको प्रतिबन्ध खुला गर्न सरकारलाई सुझाएको छ। सो प्रतिबन्ध हटाएर बरु आवश्यकताका आधारमा नीतिगत ब्याजदर बढाउनु, पुनर्कर्जा सुविधा घटाउन पर्ने लगायतको विकल्पसहित सुझाव दिएको छ। विश्व बैंकका अनुसार यसो गरेमा बाहिरी माग घट्ने र आयात निरुत्साहित हुन सक्छ। यससँगै, सरकारलाई अन्तःशुल्क, भन्सार दर लगाइएका केही क्षेत्रमा मूल्य अभिवृद्धि कर लगाउन र मूल्य अभिवृद्धि छुट दिइएका केही सूची पनि घटाउनुपर्ने बताइएको छ। कार्यक्रममा स्थानीय तह र प्रदेशको खर्च क्षमता बढाउनु पर्ने, विद्युत्को आन्तरिक खपत बढाउनुपर्ने, विद्युत्मा लगानी ल्याउन भारत र बंगलादेशसँग क्षेत्रीय रूपमा सहकार्य गर्नुपर्ने, प्रत्यक्ष वैदेशिक लगानी ल्याउन नीतिगत सुधार गर्नुपर्नेमा विश्व बैंकले सरकारको ध्यानाकर्षण गराएको छ। यसै क्रममा नेपालको अवस्था श्रीलंकाको जस्तो नभएको विश्व बैंकको ठहर छ। विश्व बैंकका वरिष्ठ अर्थविद् ऐलिस जे ब्रुक्स कोभिडपछि मागमा भएको उच्च वृद्धिको कारण नेपालमा आयात बढेकाले भुक्तानी सन्तुलनमा दबाब परेको स्विकार गर्छिन्। यद्यपि अहिले सुधार हँुदै गएकाले श्रीलंकाजस्तो स्थिति नआउने उनको भनाइ छ। अहिले सरकारको ऋण जीडीपीको ४२ प्रतिशत छ। नेपालको आयात पनि घट्दै गएकाले विदेशी मुद्रा सञ्चितिले सात महिनाको वस्तु तथा आयात धान्न पुग्ने अवस्थामा छ। यो सुधार हो, उनले भनिन्। प्रतिवेदनले सन् २०२४ सम्म नेपालको आर्थिक विकासको ट्रेन कस्तो रहन्छ भन्नेबारे विश्लेषण गरेको छ। यसले विशेष गरेर जलवायु परिवर्तनले नेपालको अर्थतन्त्रमा पार्ने प्रभावसम्बन्धी विश्लेषण गरेको छ। नेपालको विभिन्न परिदृश्यमा नेपालको अर्थतन्त्रको विकास सन् २०५० र यसपछि सन् २१०० मा कस्तो हुन्छ भनेर विश्लेषण गरिएको छ। यस अवधिसम्म तापमान बढेपछि कृषि, श्रम र पूर्वाधारमा पार्ने प्रभावलाई समेटेको छ।कार्यक्रममा भएको प्यानल डिस्कसनमा नेपाल इकोनोमिक एसोसिएसनका उपाध्यक्ष डा गोविन्द नेपालले अल्पकालमा वर्षात्को ढाँचा बदलिएर कतै मुसलधारे वर्षा, कतै सुक्खायामले हुने आगलागीलगायतले जनजीवन प्रभावित भएको बताए। यो समस्याको तीव्रता सन् २०५० सम्म बढेर जान सक्ने उनको अनुमान छ। भविष्यमा अझै वर्षा बढेर बाढी पहिरोले क्षति बढ्ने देखिन्छ। जसले कृषिमा, पर्यटनलगायतमा असर पर्छ। यदि जलवायु परिवर्तनको रोकथामका लागि कदम चालिएन भने जनजीवन झन कष्टकर बन्ने सम्भावना छ, उनले भने।"
पूर्वाधार विस्तार गर्दै विद्युत् प्राधिकरण,"काठमाडौं : नेपाल विद्युत् प्राधिकरणले विद्युत्को आन्तरिक खपत बनाउन प्रसारण तथा वितरण प्रणालीलाई विस्तार र सुदृढ गर्ने भएको छ। देशभित्र खपत गरी बढी भएको विद्युत् भारत र बंगलादेशमा निर्यात गर्न प्राधिकरणले थप प्रसारण पूर्वाधार विस्तार गर्नेछ। विद्युत् खपत वृद्धिको सम्भावना रहेका प्रदेश १ अन्तर्गतका सुनसरी, मोरङ र झापालाई लक्षित गरी प्राधिकरणले उच्च क्षमताका विद्युत् प्रसारण तथा वितरण लाइनका पूर्वाधार संरचना बनाउनेछ। साथै, भारत र बंगलादेशमा निर्यातका लागि थप प्रसारण लाइन पूर्वाधारको निर्माण गरिनेछ। प्राधिकरणले मुलुकमा उत्पादित विद्युत् आन्तरिक रूपमै खपत बढाउन अल्पकालीन र दीर्घकालीन योजनासहित प्रसारण तथा वितरण प्रणालीको सुदृढीकरण तथा पूर्वाधार विस्तारलाई अभियानकै रूपमा चलाइरहेको छ। सञ्चालनमा रहेका पूर्वाधारको स्तरोन्नति गर्ने प्राधिकरणको कार्यक्रम छ। प्राधिकरणका कार्यकारी निर्देशक कुलमान घिसिङसहितको उच्चस्तरीय टोलीले सो क्षेत्रको स्थलगत अवलोकन गरेका थिए। टोलीले भारतको पश्चिम बंगाल राज्यबीच अन्तरदेशीय विद्युत् प्रसारण लाइन निर्माणको सम्भावना, बंगलादेशतर्फ विद्युत् निर्यातका सबैभन्दा छोटो रुट, प्रसारण लाइन तथा सबस्टेसन निर्माणका लागि उपयुक्त स्थानलगायतको पहिचान गर्न स्थलगत अध्ययन गरेको हो। सुनसरी, मोरङ र झापामा निर्माणाधीन र हाल सञ्चालनमा रहेका विद्युत् प्रसारण तथा वितरणतर्फका पूर्वाधार संरचनाका विषयमा पनि जानकारी लिएको थियो। घिसिङ नेतृत्वको टोलीले पावर ग्रिड भारतको पश्चिम बंगालको सिलिगुढीस्थित ४००२२० केभी विनागुढी सबस्टेसन पुगेर विद्युत् आयात निर्यातको जानकारी लिएको थियो। सबस्टेसनमा भुटानको ताला जलविद्युत् आयोजनाबाट उत्पादित विद्युत् जोडिएको छ।"
प्रधानमन्त्री कप क्रिकेट : पुलिसको दोस्रो जित,"काठमाडौं : विभागीय टोली नेपाल पुलिस क्लबले प्रधानमन्त्री कप एकदिवसीय पुरुष क्रिकेट प्रतियोगितामा लगातार दोस्रो जित निकालेको छ। मूलपानी क्रिकेट मैदानमा सोमबार भएको खेलमा प्रदेश १ लाई सात विकेटले हराउँदै पुलिसले लगातार दोस्रो जित निकालेको हो। आइतबार भएको पहिलो खेलमा पुलिसले बागमती प्रदेशलाई एक सय ९२ रनको विशाल अन्तरले पराजित गरेको थियो। प्रदेश१ ले दिएको एक सय तीन रनको मध्यम लक्ष्य पछ्याएको पुलिसले १४ ओभरमा तीन विकेट गुमाएर जित निकालेको थियो। पुलिसको जितमा कुशल भुर्तेलले ४२ रनको योगदान दिए। यस्तै शंकर रानाले २९, रासिद खानले अविजित १६ र दीपेन्द्रसिंह ऐरीले १४ रन बनाए। प्रदेश १ का फिर्दोस अन्सारी र सिद्धान्त लोहनीले एकएक विकेट लिए। यसअघि टस जितेर पहिले ब्याटिङ गरेको प्रदेश १ ले ३५१ ओभरमा अलआउट हुँदै एक सय दुई रनको योगफल खडा गरेको थियो। प्रदेश १ का निरज मुखियाले सर्वाधिक २९ रन बनाए। यस्तै अंकित सुवेदीले २४ र विवेकआनन्द मेहेताले १७ रन जोडे। पुलिसका ललित राजवंशी एक्लैले पाँच विकेट लिए। यसैगरी सागर ढकाल र दीपेन्द्र सिंह ऐरीले दुईदुई एवं रासिद खानले एक विकेट हात पारे। यसैगरी कीर्तिपुरस्थित त्रिवि क्रिकेट मैदानमा भएको खेलमा गण्डकी प्रदेशले सुदूरपश्चिम प्रदेशलाई ६९ रनले पराजित गरेको थियो। दुई सय नौ रनको लक्ष्य पछ्याएको सुदूरपश्चिमले ३२४ ओभरमा एक सय ३९ रन मात्र बनाउन सक्यो। सुदूरपश्चिमका मदन बोहराले अर्धशतकीय पालि खेले पनि टोलीलाई जित दिलाउन सकेनन्। उनले ६४ बलमा एक छक्का र तीन चौकाको मद्दतमा ५१ रन बनाएका थिए। यसैगरी गजेन्द्र बोहराले ३५ र वसन्त कार्कीले १० रनको योगदान दिए। सुदूरपश्चिमका अन्य खेलाडीले दोहोरो अंकमा रन जोड्न सकेनन्। गण्डकीका विपिन खत्रीले चार विकेट लिए। यस्तै सुवास भण्डारी र अभिषेक बस्नेतले दुईदुई एवं अमृत गुरुङले एक विकेट हात पारे। यसअघि टस जितेर पहिले ब्याटिङ गरेको गण्डकीले निर्धारित ५० ओभरमा आठ विकेटको क्षतिमा दुई सय आठ रन बनाएको थियो। गण्डकीका अर्जुन कुमालले ६३ रनको अर्धशतकीय पालि खेलेका थिए। यस्तै समीर कँडेलले २६, विधान श्रेष्ठ र अभिषेक बस्नेतले समान २५, सन्दीप क्षत्रीले १९ तथा कप्तान विपिन खत्री र कमल परियारले समान १३ रन बनाए। सुदूरपश्चिमका कैलास ऐर, नारायण जोशी र शेर मल्लले दुईदुई विकेट लिए। यस्तै नरेन साउदले एक विकेट हात पारे। प्रतियोगितामा गण्डकीको पहिलो जित हो। समूह एको शीर्ष स्थानमा रहेको गण्डकीले दुई अंक जोडेको छ। विभागीय टोली एपीएफको दुई अंक भए पनि गण्डकी रनरेटका आधारमा शीर्ष स्थानमा उक्लिएको हो।"
सत्ता गठबन्धनले किन भन्यो मित्रवत् प्रतिस्पर्धा ?,"काठमाडौं : सत्तारुढ दलहरू गठबन्धनबाटै चुनावी मैदानमा उत्रिए पनि कतिपय ठाउँमा उनीहरूले एकले अर्काविरुद्ध उम्मेदवार खडा गरेका छन्। गठबन्धनले सहमतिका उम्मेदवार भनेर तय गरेको सूचीमा जसलाई मित्रवत् भनिएको छ। प्रतिनिधिसभातर्फ धनुषा २ मा गठबन्धन दलकै दुई उम्मेदवार छन्। कांग्रेसबाट रामकृष्ण यादव र एकीकृत समाजवादीबाट रामचन्द्र झा चुनावी मैदानमा छन्। सर्लाही २ मा माओवादीबाट महिन्द्र राय यादव र लोसपाबाट राजेन्द्र महतो मित्रवत् प्रतिस्पर्धा हुने भनिएको छ। काठमाडौं १० मा कांग्रेसबाट राजेन्द्रकुमार केसी र माओवादीबाट अञ्जना विशंखे प्रतिस्पर्धामा छन्। जबकि उक्त क्षेत्रका प्रदेशसभामा पनि गठबन्धन कायम भएको देखिँदैन। प्रदेशसभातर्फ ११ क्षेत्रमा मित्रवत् भन्दै गठबन्धन दलकै उम्मेदवार एकार्काविरुद्ध प्रतिस्पर्धामा देखिएका छन्। आठ ठाउँमा छुट्टाछुट्टै उम्मेदवारी दिएकामा उम्मेदवार सूचीमा छलफल जारी भनिएको छ। राजनीतिशास्त्री प्राडा जनार्दन आचार्य जनतालाई गुमराह गर्न यस्ता शब्दावली आउने गरेको टिप्पणी गर्छन्। विकसित देशको निर्वाचनमा मित्रवत् प्रतिस्पर्धा हुन्छ। तर, हाम्रो देशमा यस्ता कुरा जनतालाई गुमराह पार्न मात्रै गरिन्छ, प्राडा आचार्य भन्छन्, यहाँ त उठबस गर्न, लेनदेनमा खाइपिई मित्रवत् हुन्छ। अरू बेला गालीको वर्षा नै गरिन्छ। राजनीतिमा शिष्टाचार आवश्यक रहेको उनको ठम्याइ छ। अभिव्यक्ति मित्रवत् देखिनुपर्छ भनेर मात्रै हुँदैन। सामाजिक सञ्जालमा गालीगलौज हुन्छ तर मित्रवत् भनेर हुन्छ ? उनी भन्छन्, राजनीतिमा शिष्टाचार, सदाचार आवश्यक छ। नेपाली बृहत् शब्दकोषमा मित्रवत्को परिभाषामा लेखिएको छ, मित्र जस्तो, साथी समान। त्रिभुवन विश्वविद्यालय नेपाली विषयका प्राध्यापक लालनाथ सुवेदी मित्रजस्तै सद्भाव राखेर, परस्पर व्यक्तिगत गाली, टिकाटिप्पणी नगरी नीतिगत र सैद्धान्तिक विषय उठाएर गरिने प्रतिस्पर्धा नै मित्रवत् भएको बताउँछन्। गठबन्धनले प्रतिनिधिसभा र प्रदेशसभा चुनावका लागि सबै क्षेत्रमा भागबन्डा गरेर साझा उम्मेदवार बनाउने निर्णय गरेको थियो। केही रणनीतिक क्षेत्रमा भने एकले अर्को दललाई स्वीकार गर्न नसक्ने अडान लिए। त्यस्ता क्षेत्रमा आआफ्ना पार्टीका उम्मेदवार कायमै राखेका देखिएको छ। साझा उम्मेदवार बनाउन नसकेपछि नयाँ शब्दको चयन गरे, मित्रवत् प्रतिस्पर्धा। अर्थात्, जहाँजहाँ कुरा मिलेन, त्यहाँत्यहाँ आआफ्ना पार्टीका उम्मेदवार कायम राखेर प्रतिस्पर्धा गर्ने। सहमति जुट्न नसकेका क्षेत्रमा गठबन्धन दलले उम्मेदवारलाई दबाब र प्रलोभनमा उम्मेदवारी फिर्ता लगाउन सक्थे। तर, त्यसरी जाँदा पार्टीभित्र ठूलै समस्या हुने सम्भावनाका कारण मित्रवत् प्रतिस्पर्धाको नीति लिइएको गठबन्धनका नेता बताउँछन्। काठमाडौं १० मा २०७० सालको दोस्रो संविधानसभा निर्वाचनमा कांग्रेसका केसीले माओवादी अध्यक्ष पुष्पकमल दाहाल प्रचण्डलाई पराजित गरेका थिए। २०७४ मा पनि केसीले उही क्षेत्रबाट चुनाव जिते। माओवादी अध्यक्ष प्रचण्डले केसीसँगको पुरानो रिसईवीका कारण आफ्नो पार्टीको उम्मेदवार कायमै राखेको त्यस क्षेत्रका कांग्रेस नेता बताउँछन्। उक्त क्षेत्रमा एमालेबाट हिमेशकुमार केसी प्रतिस्पर्धामा छन्। जबकि काठमाडौं १० मा प्रतिनिधिसभा मात्रै होइन, प्रदेशसभातर्फ पनि गठबन्धन कायम भएको देखिँदैन। काठमाडौं १० (क) मा कांग्रेसले पुकार महर्जनलाई उठाएको छ। माओवादीबाट दिलिप महर्जन उम्मेदवार छन्। यसलाई मित्रवत् भनिएको छ। गठबन्धनले काठमाडौं १० खमा एकीकृत समाजवादीकी रमा आले मगरलाई उम्मेदवार भनेको छ। तर, माओवादीबाट गणेशबहादुर कुँवर उठेका छन्। गठबन्धनको सूचीमा कुँवरको नाम छैन। धनुषा २ मा उठेका यादव र झा दुवै जना पुराना नेता हुन्। यादवले २०६४ र २०७० मा जितेका थिए। झाले २०६४ सालमा धनुषा १ बाट जितेका थिए। उनीहरूसँग यसपटक एमालेबाट उमाशंकर अरगरिया चुनावी मैदानमा छन्। अरगरियाले २०७४ को निर्वाचनमा तत्कालीन संघीय समाजवादी फोरमबाट जितेका थिए। सर्लाही २ मा लोसपा वरिष्ठ नेता महतो र नेपाल समाजवादी पार्टी (नेसपा)का नेता यादवबीच रोचक प्रतिस्पर्धा हुँदै छ। लोसपा र नेसपा दुवै दल गठबन्धनकै भागबाट चुनावमा छन्। नेसपाका उम्मेदवार माओवादीको चुनाव चिन्हबाट उठेका छन्। दुवै जना विगतमा एकै दलमा आबद्ध थिए। राष्ट्रिय जनता पार्टी बनाउने बेला महतो र यादव पार्टीका संयोजक भए। जनता समाजवादी पार्टी बनाउन उनीहरूको भूमिका छ। जसपा विभाजन भएर बनेको लोसपा बन्दा यादव गएनन्। पछि उनी डा बाबुराम भट्टराईतिर लागे। गठबन्धनले यादव नै आधिकारिक उम्मेदवार भनेर विज्ञप्ति जारी गरेको थियो। त्यसमा महतोले असहमति जनाए। उम्मेदवारको सूचीमा भने उक्त क्षेत्रमा यादव र महतोलाई उम्मेदवार कायम गर्दै मित्रवत् भनिएको छ। यसमा यादव असन्तुष्ट देखिएका छन्। सत्तारुढ दलहरू गठबन्धनबाटै चुनावी मैदानमा उत्रिए पनि कतिपय ठाउँमा एकले अर्काविरुद्ध उम्मेदवार खडा गरेका छन्। गठबन्धनले सहमतिका उम्मेदवार भनेर तय गरेको सूचीमा जसलाई मित्रवत् भनिएको छ। यस हिसावले प्रतिनिधिसभातर्फ तीन र प्रदेशसभातर्फ ११ निर्वाचन क्षेत्रमा मित्रवत् प्रतिस्पर्धा हुने देखिन्छ। राजनीतिशास्त्री भने जनतालाई गुमराह गर्न यस्ता शब्दावली आउने गरेको टिप्पणी गर्छन्। सर्लाही २ यी दुवै नेताको गृह क्षेत्र हो। तर, अघिल्लो निर्वाचनमा धनुषा ३ मा गएर महतोले कांग्रेस नेता विमलेन्द्र निधिलाई पराजित गरेका थिए। गृह क्षेत्रमा भने यादव विजयी भएका थिए। जहाँ एमालेजसपा तालमेलबाट राजनारायण साह उम्मेदवार बनेका छन्। काठमाडौं ३ मा गठबन्धनबाट प्रतिनिधिसभातर्फ कांग्रेसका सन्तोष चालिसे उम्मेदवार छन्। जहाँ माओवादीका बद्रीप्रसाद बजगार्इंले उम्मेदवारी दिएका छन्। तर, उम्मेदवारको सूचीमा बजगाईंको नाम छैन। निर्वाचन आयोगको विवरणमा बजगाईंको नाम माओवादीकै उम्मेदवार भनेर राखिएको छ। उक्त क्षेत्रमा एमालेबाट कृष्ण राई चुनावी प्रतिस्पर्धामा छन्। काठमाडौंमा प्रदेशसभातर्फ चार क्षेत्रमा गठबन्धन दलबीच नै मित्रवत् प्रतिस्पर्धा हुने भनिएको छ। काठमाडौं ३ (ख) मा गठबन्धनबाटै कांग्रेसका विमल ठकुरी र माओवादीका महेश्वर फुँयाल उम्मेदवार छन्। काठमाडौं ५ (ख) मा कांग्रेसका श्यामबहादुर खड्का र एकीकृत समाजवादीका बालकृष्ण श्रेष्ठको दुई जनाको उम्मेदवारी छ। काठमाडौं ६(ख) मा पनि गठबन्धन कायम भएको छैन। त्यहाँ कांग्रेसबाट विष्णुभक्त तिमिल्सिना र माओवादीबाट प्रकाश फुँयाल प्रतिस्पर्धामा छन्। मधेस प्रदेशअन्र्तगत बारा १ (ख)मा कांग्रेसबाट नागेन्द्रप्रसाद कानु र एकीकृत समाजवादीबाट बतहु यादव, पर्सा ३(ख)मा कांग्रेसबाट जनार्दनसिंह क्षेत्री र एकीकृत समाजवादीबाट प्रल्हाद गिरीको उम्मेदवारी परेको छ। लोसपा नेता गिरी टिकट लोभमा एमाले प्रवेश गरेका थिए। तर, जसपासँग गठबन्धन गर्दा एमालेको भागमा नपरेपछि गिरी एकीकृत समाजवादीमा गएर उम्मेदवार बनेका हुन््। सर्लाही १(क) मा माओवादी र लोसपा दुवै दलबाट उम्मेदवारी कायम छ। माओवादीले रामचन्द्रसिंह कुसवाहा र लोसपाले उपेन्द्र महतोलाई उठाएका छन्। लुम्बिनी प्रदेशमा बाँके २ का दुवै प्रदेशसभा क्षेत्रमा गठबन्धनको मित्रवत् प्रतिस्पर्धा हुने भनिएको छ। बाँके २(क) मा कांग्रेसबाट राजकुमार वर्मा र एकीकृत समाजवादीबाट समसद्दिन सिद्दिकी उम्मेदवार छन्। बाँके २(ख)मा कांग्रेसबाट सुरेन्द्र हमालको उम्मेदवारी परेको छ। त्यहाँ पनि गठबन्धनकै माओवादीले आफ्नै उम्मेदवार उठाएको छ। माओवादीबाट अक्कलबहादुर बम उम्मेदवार छन्। उक्त क्षेत्रमा एमाले निरकबहादुर गुरुङलाई उम्मेदवार बनाएको छ। सत्तारुढ गठबन्धनभित्रका कांग्रेस र एकीकृत समाजवादीले नै कञ्चनपुर २(ख)मा प्रतिस्पर्धा गर्दै छन्। कांग्रेसका बहादुरसिंह थापा र एकीकृत समाजवादीका लालबहादुर खड्का प्रतिस्पर्धा उत्रिएका छन्। कञ्चनपुर ३ (क)मा एकीकृत समाजवादीका प्रकाश रावल र माओवादीका टेकेन्द्रप्रसाद भट्टबीच मित्रवत् प्रतिस्पर्धा हुने गठबन्धनको सूचीमा उल्लेख छ। केही क्षेत्रमा भने टुंग्याउन बाँकी देखिएको छ। जसमा गठबन्धनले छलफल जारी भनेको छ। गठबन्धन भए पनि छुट्टाछुट्टै उम्मेदवारी परेपछि समझदारी कायम गर्ने काम भइरहेको नेताहरू बताउँछन्। सिरहा ३ (ख)मा गठबन्धनका बीचमा समस्या देखिएको छ। कांग्रेसबाट सञ्जयप्रकाश यादव र एकीकृत समाजवादीबाट प्रमोद यादवको उम्मेदवारी परेको छ। महोत्तरी २(क)मा एकीकृत समाजवादीकी मञ्जु यादव र लोसपाका जयनुल राइन दुवैले उम्मेदवारी दिएपछि समस्या भएको हो। स्याङजा २(क)मा कांग्रेसका भोजराज अर्याल र एकीकृत समाजवादीका रामचन्द्र भट्टराईबीच कसलाई गठबन्धनको उम्मेदवार मान्ने भन्ने विषयमा टुंगो लागेको छैन। कपिलवस्तु १(ख)मा कांग्रेसका सहसराम यादव र एकीकृत समाजवादीका फजलुर खान कसलाई आधिकारिक बनाउने भन्नेमा गठबन्धनबीच सहमति हुन सकेको छैन। यो समस्या हुम्ला (क)मा देखिएको छ। माओवादीले रनसिंह परियार र एकीकृत समाजवादीले हस्तबहादुर शाही कसलाई निष्क्रिय बनाउनेबारे छलफल जारी छ। सुर्खेत २ का दुवै प्रदेशसभा क्षेत्रमा विवाद देखिएको छ। सुर्खेत कांग्रेसका उपसभापति पूर्णबहादुर खड्काको गृहजिल्ला हो। सुर्खेत २(क) मा कांग्रेसका कालीप्रसाद शाक्य र एकीकृत समाजवादीका शिवप्रसाद उपाध्यायको उम्मेदवारी परेको छ। सुर्खेत २(ख) माओवादीका विन्दमान विष्ट, एकीकृत समाजवादीका मोहन बडुवालको उम्मेदवारी छ। उनीहरू आआफू नै गठबन्धनको आधिकारिक उम्मेदवार भएको प्रचार गरिरहेका छन्। बाजुरा क मा एकीकृत समाजवादीका नरेश शाही र माओवादीका कर्णबहादुर विश्वकर्मा उम्मेदवार छन्। त्यहाँको विवादले निकास पाउन सकेको छैन। बाँके क्षेत्र ३(क)मा पनि समस्या देखिएको छ। त्यहाँ स्वतन्त्र उम्मेदवार बनेका दलबहादुर सुनारलाई माओवादीको एउटा पक्षले पार्टी भित्राएर आधिकारिक उम्मेदवार भएको भन्दै प्रचार गरेको छ। एकीकृत समाजवादीका पोलिटब्युरो सदस्य एवं लुम्बिनी सहइन्चार्ज रहेका सुनार आफूलाई गठबन्धनको उम्मेदवार बनाउने भनेपछि माओवादीमा प्रवेश गरेका छन्। तर, त्यहाँ गठबन्धनले माओवादीका इन्द्रप्रसाद खरेललाई गठबन्धनले आफ्नो उम्मेदवार भनेको छ। विकसित देशको निर्वाचनमा मित्रवत् प्रतिस्पर्धा हुन्छ । तर, हाम्रो देशमा यस्ता कुरा जनतालाई गुमराह पार्न मात्रै गरिन्छ । यहाँ त उठबस, लेनदेनमा खाइपिइ मित्रवत् हुन्छ । अरू बेला गालीको वर्षा नै गरिन्छ । प्राडा जनार्दन आचार्य, राजनीतिशास्त्री"
योजनाबिनाको विमानस्थल,"मुलुकमा एउटामात्रै अन्तर्राष्ट्रिय विमानस्थल हुँदा उडान चाप थेग्न कठिन हुनु स्वाभाविक थियो। काठमाडौंको त्रिभुवन अन्तर्राष्ट्रिय विमानस्थलको विकल्प चाहिएकै हो। जसै भैरहवामा गौतमबुद्ध अन्तर्राष्ट्रिय विमानस्थल निर्माण भयो, साधारण आँखाबाट विकल्प तयार भएको देखियो। तर, गौतमबुद्ध अन्तर्राष्ट्रिय विमानस्थल विकल्प बन्न सकेन। अहिले त्यो विमानस्थलबाट दैनिक अन्तर्राष्ट्रिय उडान हुँदैन। जजिरा एयरलाइन्सले सातामा ३ उडानचाहिँ भर्दै आएको छ। त्यो पनि १ सय ७२ सिटे अर्थात् सानो आकारको जहाजबाट। विमानस्थलको क्षमता चाहिँ दैनिक ४० उडान भर्न सक्ने हो। तर, एउटा उडान पनि दिनमा पाउन सकेन। किनभने भैरहवाको विमानस्थल हुँदै उड्ने वा त्यसलाई गन्तव्य बनाउने यात्रु नै छैनन्। भएका यात्रु पनि त्यो विमानस्थलको सट्टा काठमाडौंकै भर पर्न बाध्य छन्। अन्तर्राष्ट्रिय उडानका यात्रु भनेका कि वैदेशिक रोजगारीमा जानेआउने हुन् कि पर्यटक ? पर्यटकको त मुलुकमै नगन्य आगमन छ। लुम्बिनीको प्रवद्र्धन गरेर सरकारले पर्यटक डाक्ने कुनै उपाय रचेको छैन। वैदेशिक रोजगारीमा जानेहरूका लागि श्रमस्वीकृति लिने व्यवस्था भैरहवामा छैन। वैदेशिक रोजगारको परामर्श पनि भैरहवामा उपलब्ध छैन। स्वास्थ्य परीक्षण अनि भिसा प्राप्ति लगायतका लागि कुनै सुविधा पनि छैन। सबै काम गर्न काठमाडौंको भर पर्नुपर्छ भने कोही किन फेरि भैरहवा फर्केर त्यहाँबाट उड्छ ? यी सजिलै सल्टाउन सकिने समस्या हुन्। सरकारको ध्यान त्यता पुगेको छैन। बरु त्रिभुवन अन्तर्राष्ट्रिय विमानस्थलमा दैनिक तीनभन्दा बेसी उडान गर्ने वायुसेवा कम्पनीहरूमाथि जबरजस्ती नेपाल नागरिक उड्डयन प्राधिकरणले गरेको छ। राष्ट्रिय ध्वजावाहक नेपाल वायुसेवा निगम त्यसैको मारमा परिसक्यो। आइतबारमात्रै उसको दिल्ली उडान कटौती भयौं। सयौं यात्रु अलपत्र परे। भैरहवाको गौतमबुद्ध अन्तर्राष्ट्रिय विमानस्थलमा पुग्न कुनै पनि अन्तर्राष्ट्रिय उडानका जहाजले भारतबाट सिधा आकाशेमार्ग पाएका छैनन्। सबैका लागि उही सिमराको बाटो छ। नेपालले भारतसँग कूटनीतिक पहल गर्न नसक्दा अन्तर्राष्ट्रिय उडानका जहाजहरू घुमाउरो र फेरो मार्ग प्रयोग गरी भैरहवा पुग्नुपर्छ। त्यसले उनीहरूको आधा घण्टा बढी समय खर्च हुन्छ। समय धेरै खर्च हुनु भनेको इन्धनलगायत अरू खर्च पनि वृद्धि हुनु हो। लागत धेरै हुन जाँदा भाडा पनि महँगो पर्न जानु स्वाभाविक हो। प्राधिकरणले जबरजस्ती भैरहवातिर जहाज लैजानैपर्ने बाध्यकारी नियम लाद्नु निरंकुशता त हुँदै हो, त्यो उपाय कुनै पनि हिसाबले टिकाउ होइन। जबरजस्ती कुनै पनि जहाज कम्पनी सरकारले भनेको गन्तव्यमा जाँदैनन्। जगजाहेर कुरा के हो भने वायुसेवा कम्पनीहरू जहाँ यात्रु पाइन्छ, जहाँ कमाइ हुन्छ त्यहाँ जान्छन्। कमाइको आधार तय गरिदिने वा वातावरण तयार गरिदिने काम राज्यको हो। तर आफ्नो मूल कर्तव्य बिर्सेर प्राधिकरणले उल्टो कदम चालेको छ। सरकारलाई भारतीय छोटो आकाशेमार्ग खुला गर्न भारतसँग समझदारीका लागि प्राधिकरणले पहल गर्नुपर्छ। त्यो दायित्व हो उसको। भारतले सिमराबाहेकका आकाशेमार्ग प्रयोग अनुमति नदिने हो भने भैरहवाको जस्तै हाल पोखरा अन्तर्राष्ट्रिय विमानस्थलको पनि हुनेवाला छ। भैरहवामा जस्तै वैदेशिक रोजगारमा जाने र पर्यटकका लागि आवश्यक पूर्वाधार सरकारले पोखरामा पनि तयार पारेको छैन। ४३ अर्ब लगानीमा गौतमबुद्ध अन्तर्राष्ट्रिय विमानस्थल निर्माण गर्नुपूर्व वा पोखरामा २२ अर्ब खर्चेर विमानस्थल निर्माण गर्नुअघि सरकारले नगरेको मुख्य काम भनेको यिनीहरूको बिजनेस प्लान हो। व्यापारिक योजनाबिना नै हचुवाका भरमा त्यतिका लगानी ठूला पूर्वाधारमा खर्चिंदा मुलुकलाई ठूलो आर्थिक भार परेको छ। यसबाट ती विमानस्थल त्यहाँको आवश्यकताभन्दा बढी नेताहरूले आफ्नो राजनीतिको रोटी सेक्ने औजार बनाएको भन्दै गरिने आरोप पुष्टि गर्न बल पुगेको छ।"
शासकीय स्वरूप परिवर्तन माओवादी एजेन्डा,"काठमाडौं : माओवादी केन्द्रले प्रत्यक्ष निर्वाचित कार्यकारी राष्ट्रपति र राष्ट्रपतिद्वारा गठित मन्त्रिपरिषद् रहने व्यवस्थासहित शासकीय स्वरूपको प्रस्ताव गरेको छ। उसले सोमबार सार्वजनिक गरेको चुनावी प्रतिबद्धतापत्रमा राजनीतिक स्थिरताका लागि विद्यमान शासकीय स्वरूप र निर्वाचन प्रणालीको परिवर्तन आवश्यक रहेको उल्लेख गरेको छ। राष्ट्रपतिमा निर्वाचित हुन ५१ प्रतिशत मत ल्याउनुपर्नेमा माओवादीको जोड छ। प्रदेशमा पनि संघमा जस्तै प्रत्यक्ष निर्वाचित प्रदेश प्रमुख र प्रदेश प्रमुखद्वारा गठित मन्त्रिपरिषद् रहने उसको प्रस्ताव छ। विधायन क्षेत्रमा मात्र केन्द्रित हुने प्रदेशसभाको गठन गरिने प्रतिबद्धतापत्रमा उल्लेख छ। विद्यमान निर्वाचन प्रणालीमा संशोधन गरी प्रतिनिधिसभा र प्रदेशसभा निर्वाचनमा पूर्ण समानुपातिक समावेशी प्रणाली अवलम्बन गरिने प्रतिबद्धता उसले जनाएको छ। १ सय ६५ सिटको प्रतिनिधिसभा र ५५ सिटको राष्ट्रियसभा भएको संघीय संसद् र समग्रमा ३ सय ३० सिटको प्रदेशसभा हुने प्रतिबद्धतापत्रमा उल्लेख छ। पूर्ण समानुपातिक निर्वाचन प्रणालीमा पनि क्लस्टर छुट्ट्याउँदै ३५ प्रतिशत महिला, १० प्रतिशत मजदुर र किसानको समेत प्रतिनिधित्व हुनुपर्ने घोषणापत्रमा उल्लेख छ। प्रतिनिधिसभा र प्रदेशसभाको निर्वाचन जातीय जनसंख्या (क्लस्टर)का आधारमा पूर्ण समानुपातिक निर्वाचन प्रणालीमार्फत गरिनेछ, घोषणापत्रमा लेखिएको छ, क्लस्टरमा खसआर्य, आदिवासी जनजाति, दलित, मधेसी, थारु, मुस्लिम रहनेछन् र सम्बन्धित क्लस्टरमा ३५ प्रतिशत महिला प्रतिनिधित्व हुनेछ। मजदुर र किसानलाई कम्तीमा १० प्रतिशत प्रतिनिधित्व सुनिश्चित गरिनेछ। संघमा २५ जनामा नबढाई र प्रदेशसभामा कुल सांसद संख्याको १५ प्रतिशतमा नबढाइ सानो आकारको मन्त्रिपरिषद् गठन गर्ने व्यवस्था गर्ने बुँदा प्रतिबद्धतापत्रमा समेटिएको छ। २०४७ को परिवर्तनयताका सबै सरकारका प्रधानमन्त्री एवं मन्त्रीहरू, संवैधानिक निकायका प्रमुख एवं सदस्यहरू, सबै राष्ट्रिय राजनीतिक दलका केन्द्रीय पदाधिकारीहरू र विशिष्ट श्रेणीका कर्मचारीको सम्पत्ति छानबिन गर्न एक उच्चस्तरीय अधिकारसम्पन्न आयोग गठन गरिने प्रतिबद्धतापत्रमा उल्लेख छ । कालापानी, लिपुलेक र लिम्पियाधुरालगायत अतिक्रमित नेपाली भूमि फिर्ताका लागि अविलम्ब कूटनीतिक पहल गरिने प्रतिबद्धता उसले जनाएको छ। सन् १९४७ को गोरखा भर्तीसम्बन्धी त्रिपक्षीय सन्धि, सन् १९५० को नेपाल र भारतबीचको शान्ति र मैत्रीसम्बन्धी सन्धि, भारतसँगको जलस्रोतसम्बन्धी र व्यापार तथा पारवहनलगायत सम्पूर्ण असमान सन्धिहरूको पुनरावलोकन गरी खारेजी, प्रतिस्थापन वा संशोधन परिमार्जनद्वारा राष्ट्रिय स्वार्थ र हित अनुकूल बनाइनेछ, प्रतिबद्धतापत्रमा लेखिएको छ। नेपालभारत खुला सिमानालाई नियन्त्रण र नियमन गरिने माओवादीले बताएको छ। यी हुन् मुख्य प्रतिबद्धता वास्तविक भूमिहीन सुकुम्बासीलाई भूमिको लालपुर्जा र आवासको प्रबन्ध गरिने प्रतिबद्धतालाई माओवादीले पुनः समेटेको छ। केन्द्रीय समितिका सबै सदस्य एवं प्रदेश समितिका पदाधिकारीको सम्पत्ति विवरण निर्वाचन भएको ६ महिनाभित्र सार्वजनिक गर्ने महत्वकाक्षी विषय पनि प्रतिबद्धतापत्रमा समेटिएको छ। प्रत्येक आर्थिक वर्षको पहिलो तीन महिनाभित्र केन्द्रीय समितिका सदस्य र प्रदेश पदाधिकारीको सम्पत्ति विवरण सार्वजनिक गर्ने प्रतिबद्धता माओवादीले गरेको छ। उसले पाँच वर्षभित्र २० लाख युवालाई स्वरोजगार बनाउने दाबी गरेको छ। राष्ट्रिय गौरवका आयोजना, उत्पादनमा आधारित कृषि परियोजना, पर्यटन र औद्योगिक प्रतिष्ठानमा १० लाख युवालाई रोजगारी दिइने प्रतिबद्धतापत्रमा छ। रोजगार प्राधिकरणले स्थानीय तहमा रहेको जनसंख्याको आधारमा ५ सयदेखि १ हजार जनासम्म युवालाई अभिमुखीकरण तालिम, बीउ पुँजी, सहुलियतपूर्ण कर्जा र प्राविधिक सहयोग उपलब्ध गराउनेछ, घोषणापत्रमा लेखिएको छ, यसका साथै प्राधिकरणले श्रम क्षेत्रका सम्पूर्ण समस्याहरूको प्याकेजमा सम्बोधन गर्नेछ। वैदेशिक रोजगारमा जानेलाई एकद्वार प्रणालीबाट सेवा प्रवाह गर्ने, रेमिट्यान्सबाट राष्ट्रिय महत्वका केही आयोजना पनि निर्माण गर्ने घोषणापत्रमा लेखिएको छ। आगामी स्थानीय चुनावमा विदेशमा रहेका नेपालीले कार्यरत मुलुकबाटै मतदान गर्न पाउने व्यवस्था गरिने माओवादीले प्रतिबद्धता जनाएको छ। नेपालमै बसेर विदेशी कम्पनीहरूका लागि सफ्टवेयर, प्रोग्राम, एप्लिकेसन आदि निर्माण गर्ने प्राविधिक क्षमता भएका युवा प्राविधिकहरूको सञ्जाल निर्माण गरी टेक्नोलोजी विकास र निर्यात गर्ने कार्यक्रम बनाइने छ प्रतिबद्धतापत्रमा लेखिएको छ प्राविधिक उद्यमशीलता विकास गर्न सरकारले लगानी गर्नेछ। वैदेशिक रोजगारीबाट फर्केका युवाहरूको सञ्जाल निर्माण गरी उनीहरूलाई सामूहिक तथा निजी उद्यम स्थापना गर्न प्रोत्साहन गरिने माओवादीले जनाएको छ। त्यस्ता युवाले उद्योगव्यवसाय सञ्चालन गर्दा बीउ पुँजी, ब्याज अनुदान, बिमा प्रिमियममा छुट तथा प्राविधिक सहयोगको प्रबन्ध गरिने उल्लेख छ। नेपालमा समाजवाद स्थापना रणनीतिक लक्ष्य एवं कार्यभार भएको जनाइएको छ। सबै नीति, कार्यक्रम र आचरण २१औं शताब्दीअनुरूपको समाजवादी नेपाल निर्माण गर्नमा नै अभिमुख हुने उल्लेख छ। समाजवाद उन्मुख समृद्धि हासिल गर्नुलाई तत्कालको मूल कार्यभार बनाउँदै र समाजवादको आधार तयार पार्दै अन्ततः समाजवाद स्थापनाको लक्ष्य पूरा गरिने छ, प्रतिबद्धतापत्रमा लेखिएको छ, वर्तमान संविधानले समाजवादको लक्ष्य निर्धारण गरे पनि त्यसको स्पष्ट व्याख्या गरेको छैन। माओवादी केन्द्र पार्टी वैज्ञानिक समाजवादको मूल मान्यतामा आधारित समाजवाद निर्माणको पक्षमा रहेको प्रतिबद्धता पत्रमा उल्लेख छ। नयाँ मोडेलको उन्नत समाजवाद हुने जनाइएको छ। प्रशासनिक संयन्त्र तथा न्यायालयको पुनर्संरचनाको विषय पनि प्रतिबद्धतापत्रमा उठाइएको छ। सर्वोच्च अदालतको संवैधानिक इजलासको प्रभावकारिता फितलो भएको सर्वत्र महसुस भइरहेको सन्दर्भमा छुट्टै संवैधानिक अदालतको स्थापनाका लागि पहल गरिने प्रतिबद्धतापत्रमा उल्लेख छ। प्रत्येक प्रदेशमा कम्तीमा एउटा प्रादेशिक विश्वविद्यालय स्थापना गरिने प्रतिबद्धतापत्रमा उल्लेख छ । प्रत्येक जिल्लामा त्रिभुवन विश्वविद्यालयको कम्तीमा एउटा आंगिक क्याम्पस स्थापनाको पहल गरिने माओवादीले जनाएको छ । रेल, मनोरेल, मेट्रोरेल र विद्युतीय बसको व्यवस्था गरिने पनि उसले घोषणापत्रमा राखेको छ। ५ वर्षमा हाल निर्माण प्रक्रियामा रहेका बाहेक थप ५ हजार मेगावाट विद्युत् उत्पादन गर्न लगानी जुटाइने, थप ५ हजार मेगावाट जलविद्युत् आयोजनाको पीपीए गरिने र पाँच वर्षभित्र कुल विद्युत् उत्पादन ८ हजार मेगावाट पुर्याइने महत्वकाक्षी लक्ष्य पनि माओवादीको प्रतिबद्धता पत्रमा छ। विश्वमा बढ्दो ऊर्जा संकटलाई मध्यनजर गर्दै आवश्यक नीति र संस्थागत संरचनाविकास गरी सरकारले ५ वर्षभित्र हाइड्रोजन प्लान्ट स्थापना गर्ने माओवादी केन्द्रले जनाएको छ। स्मार्ट गाउँ अर्थात् सहरीकरण उन्मुख गाउँ निर्माण गर्ने हाम्रो नीति हुनेछ, प्रतिबद्धता पत्रमा उल्लेख छ। प्रतिनिधिसभा तथा प्रदेशसभाको निर्वाचनमा महिलाका लागि प्रत्यक्षतर्फको ३३ प्रतिशत निर्वाचन क्षेत्र नै आरक्षित गर्ने र समानुपातिक तर्फको ३३ प्रतिशत सिटको थप व्यवस्थाका लागि संविधान संशोधन गर्न पहल गरिने प्रतिबद्धतापत्रमा छ। माओवादी अध्यक्ष पुष्पकमल दाहाल प्रचण्डले प्रतिबद्धतापत्र कार्यान्वयन हुने दाबी गरे। अहिले हामीले आफैंले प्रतिबद्धतापत्र तयार गर्ने र कार्यान्वयन गर्ने ठाउँमा छौं। कार्यान्वयन हुन्छ, अध्यक्ष दाहालले भने, विगतमा प्रतिबद्धतापत्र बनाउन भूमिका रह्यो। तर, हामीले काम गर्न पाएनौं। एकाधिकार ढंगले सरकार सञ्चालन भयो। त्यही भएर प्रतिबद्धतापत्र कार्यान्वयन हुन नसकेको हो। संविधान रक्षाका लागि गठबन्धन बनेको उनले बताए। हामी एक्लैको बहुमत आउने अवस्था त छैन। प्रत्यक्ष निर्वाचित कार्यकारी प्रमुख हुनुपर्छ भनेर गठबन्धनभित्र पनि छलफल गर्छौं, उनले भने, यो विषयमा बहुमत राजनीतिक शक्ति छन्। उनले गठबन्धनको आवश्यकता रहिराख्ने बताए। भने, अलगअलग प्रतिबद्धता भए पनि गठबन्धन टुट्दैन। समृद्धिका लागि क्रमभंगता हुन्छ नै। संसद् पनि विघटन हुँदैन भन्ने निश्चित नभइसकेको उनको भनाइ थियो।"
आचारसंहिता विपरीत बाड्न लागिएको पाइप बरामद,"सन्धिखर्क : अर्घाखाचीमा मतदातालाई प्रभावित पार्ने उद्देश्यले बाड्न थालिएको पाँच रोल पाइप बरामद भएको छ। छत्रदेव गाउँपालिका६, ठूलापोखरामा मतदातालाई बाड्न लागिएको पाइप प्रहरीले बरामद गरेको हो। पाइप बाड्न लागेको थाहा पाएपछि प्रहरी त्यसतर्फ गएको थियो। प्रहरी गएपछि मानिसहरू भागेका थिए। बरामद गरिएको पाइप मुख्य निर्वाचन अधिकृतको कार्यालयमा राखिएको प्रमुख जिल्ला अधिकारी शशीधर घिमिरेले बताए। एमाले कार्यकर्ताले मतदातालाई पाइप बाड्न लागेको स्थानीयको भनाइ छ।"
गठबन्धनका बानियाँलाई सघाउन उम्मेदवारी फिर्ता,"हेटौंडा : मकवानपुर प्रतिनिधि सभा क्षेत्र नम्बर २ अन्तर्गत प्रदेश सभा (ख) मा सत्तारूढ गठबन्धनबाटै बागी उम्मेदवार बनेका खुसीलाल प्रजाले गठबन्धनकै उम्मेदवार इन्द्रबहादुर बानियाँलाई सघाउने घोषणा गरेका छन्। प्रजाले मंगलबार प्रेस विज्ञप्ति जारी गर्दै आगामी मंसिर ४ गते हुने निर्वाचनमा गठबन्धनका उम्मेदवार बानियाँलाई आफ्नो पूर्ण साथ समर्थन रहने उल्लेख गरे। नेकपा माओवादी केन्द्र नेता तथा चेपाङ संघ बागमती प्रदेश अध्यक्षसमेत रहेका प्रजाले उम्मेदवार छनौट प्रक्रियामा असहमति जनाउँदै स्वतन्त्र उम्मेदवारी दर्ता गरेका थिए। आफ्नो उम्मेदवारीले गठबन्धनको उम्मेदवारलाई क्षति हुने र संविधान र व्यवस्था विरोधीहरू नेतृत्वमा पुग्ने भएकाले गठबन्धनकै उम्मेदवारप्रति आफ्नो समर्थन रहेको प्रजाले स्पष्ट पारे। 'मेरो उम्मेदवारीले माओवादी केन्द्रको नेतृत्वमा प्राप्त गणतन्त्रजस्ता महत्वपूर्ण राजनीतिक उपलब्धीहरूमा गम्भीर क्षति पुग्ने, संविधानको हत्या गर्नेहरूलाई राजनीतिक लाभ हुने र समग्र लोकतान्त्रिक विधि र पद्धतीमाथि नै घात हुने देखेकाले समृद्ध र लोकतान्त्रिक नेपालको निर्माणका लागि लोकतान्त्रिक बाम गठबन्धनका साझा उम्मेदवारहरूलाई विजयी गराउन इन्द्रबहादुर बानियाँलाई मेरो समर्थन रहेको जानकारी गराउँदछु,' प्रजाले जारी गरेको विज्ञप्तीमा उल्लेख छ। नेकपा एकीकृत समाजवादीका केन्द्रीय नेता एवम् पूर्वमन्त्री विरोध खतिवडा, माओवादी नेतृ कुमारी मोक्तान, एकीकृत समाजवादीकै सर्केश घलान र प्रतिनिधिसभा क्षेत्र नम्बर २ (ख) का उम्मेदवार इन्द्रबहादुर बानियाँकै रोहबरमा प्रजाले विज्ञप्ति सार्वजनिक गरेका हुन्।"
गठबन्धनलाई कुनै शक्तिले पराजित गर्न सक्दैन : अध्यक्ष नेपाल,काठमाडौं : नेकपा एकीकृत समाजवादीका अध्यक्ष माधवकुमार नेपालले आगामी निर्वाचनमा गठबन्धनलाई कुनै शक्तिले पराजित गर्न नसक्ने दावी गरेका छन्। मंगलबार धनुषा निर्वाचन क्षेत्र नम्बर २ ले आयोजना गरेको कार्यकर्ता भेलालाई सम्बोधन गर्दै अध्यक्ष नेपालले गठबन्धन संविधानको रक्षाका लागि बनेको भन्दै कुनै शक्तिले पनि पराजित गर्न नसक्ने दावी गरेका हुन्। जनताले २०७४ सालको निर्वाचनमा कम्युनिष्ट पार्टीलाई करिव दुई तिहाई बहुमत दिएपनि केपी ओलीले कुनै काम गर्न नसकेको उनले बताए। उनले ओलीले गुटबन्दी गरेको र अरूलाई आदेश पालना गर्ने दास बनाउन खोजेकाले पार्टीमा विद्रोह भएको धारणा राखे। अध्यक्ष नेपालले समाजवादीको चुनाव चिह्न कलमले मुलुकको नयाँ भविष्य निर्माण गर्ने दावी गरे।
'यसअघि जितेकाले काम नगरी कार्यकाल मात्र बिताए',भक्तपुर : भक्तपुर क्षेत्र नं १ (१) चाँगुनारायण क्षेत्रका स्वतन्त्र उम्मेदवार श्रीभक्त कासिछ्वाले आफ्नो उम्मेदवारी कुरा गर्न नभई काम गर्न भएको बताएका छन्। मंगलबार भक्तपुरमा पत्रकार सम्मेलन गरी आफनो प्रतिवद्धतापत्र सार्वजनिक गरी उनले जनताको सेवा नै आफ्नो एकमात्रै उद्देश्य रहेको दावी गरे। यसअघि यस क्षेत्रबाट ठूला दलबाट जितेका उम्मेदवारहरुले कामै नगरी कार्काल बिताएको उनले आरोप लगाए। यही कारण यो पटक जनताले आफूलाई विश्वास गरेर जिताउने पक्कापक्की भएको उनको दावी थियो। ऐतिहासिक तथा पुरातात्विक दृष्टिले ज्यादै महत्वपूर्ण भएता पनि विकास निर्माणका दृष्टिले यो क्षेत्र ओझेलमा परेको र आफूले विकासको लहर चलाउने दावी उनको छ।
नेपालभारत सीमा ७२ घण्टा सिल गर्ने सहमति,"वीरगन्ज : आगामी मंसिर ४ मा हुने निर्वाचनका लागि नेपालभारत सीमा ७२ घण्टाका लागि सिल गरिने भएको छ। भारत बिहारको रक्सौलमा मंगलबार बसेको दुवै देशका सीमावर्ती जिल्लाका सुरक्षा निकायका प्रमुख र उच्च अधिकारीहरूको बैठकले निर्वाचनका लागि मंसिर २ देखि ४ गतेसम्म सीमा सिल गर्ने सहमति गरेको हो। भारतको बिहारसँग जोडिएका पर्सा, बारा, चितवन र नवलपरासी जिल्लाका सीमा ७२ घण्टाका लागि सिल गर्ने सहमति भएको बैठकमा सहभागी पर्साका प्रमुख जिल्ला अधिकारी उमेश ढकालले जानकारी दिए। उनका अनुसार दुवै देशका सीमावर्ती जिल्लाका सुरक्षा निकायका प्रमुख र उच्च अधिकारीहरू सम्मिलित बैठकमा नेपालमा मंसिर ४ मा हुने निर्वाचनलाई शान्तिपूर्ण र सफलता पूर्वक सम्पन्न गराउनका लागि दुवै देशका सुरक्षा अधिकारीहरूले सक्दो सहयोग गर्ने सहमति पनि भएको छ। यस्तै बैठकमा सीमा वारपार हुने जाली नोट र लागूऔषधको ओसारपसार, तस्करी, आपराधिक गतिविधि र नेपालबाट भारतको बिहारमा हुने मदिराको तस्करी नियन्त्रणका लागि पनि एक अर्काले सहयोग गर्ने विषयमा छलफल भएको बैठकमा सहभागी बाराका प्रहरी उपरीक्षक होविन्द्र बोगटीले जानकारी दिए। बैठकमा नेपालका तर्फबाट पर्साका प्रमुख जिल्ला अधिकारी उमेश ढकाल, बाराका प्रमुख जिल्ला अधिकारी कृष्णबहादु्र कटुवाल, पर्साका प्रहरी उपरीक्षक रमेश बस्नेत, बाराका प्रहरी उपरीक्षक होविन्द्र बोगटी, पर्साका सशस्त्र प्रहरी उपरीक्षक तेजप्रसाद पोखरेल, बाराका सशस्त्र प्रहरी उपरीक्षक राजेन्द्र थापा, चितवन र नवलपरासीका प्रमुख जिल्ला अधिकारी, प्रहरी उपरीक्षक लगायतको सहभागीता थियो। यस्तै बैठकमा भारतका तर्फबाट बिहारको पूर्वी चम्पारण जिल्ला अधिकारी कपिल अशोक, मोतिहारीका पुलिस अधीक्षक डाक्टर कुमार आशीष, मोतिहारीका उपविकास आयुक्त समीर सौरभ, मोतिहारीकै अनुमंडल पदाधिकारी श्रेष्ठ अनुपम, रक्सौलका एसडीपीओ चन्द्र प्रकाश, बेतियाका पुलिस अधीक्षक उपेन्द्रनाथ बर्मा, बगहाका पुलिस अधीक्षक किरण कुमार गोरख लगायतको सहभागिता थियो।"
नुवाकोटमा आइपुग्यो मतपेटिकासहित ५८ प्रकारका निर्वाचन सामग्री,"नुवाकोट : आगामी मंसिर ४ गते हुने प्रतिनिधिसभा तथा प्रदेशसभा निर्वाचनका लागि नुवाकोटमा मतपेटिका लगायतका सामग्रीहरू आइपुगेको छ। मतदानका लागि विभिन्न ५८ प्रकारका सामग्रीहरू विदुर आइपुगेको जिल्ला निर्वाचन कार्यालय नुवाकोटका जिल्ला निर्वाचन अधिकारी जयप्रसाद गौतमले जानकारी दिए। १३२ स्थलमा कायम गरिएका २८८ मतदान केन्द्रका लागि आवश्यक मतपेटिका नुवाकोट आइसकेको कार्यालय प्रमुख गौतमले बताए। उनका अनुसार ८० देखि ८५ लिटर क्षमताका सेतो रंगका मतपेटिका आइपुगेका हुन्। थप २५० थान मतपेटिका लगायतका नमूना तथा समानुपातिक प्रणालीतर्फको मतपेटिका लगायतका सामग्रीहरू आएसँगै मिलाउन सुरु गरिएको कार्यालयले जनाएको छ। निर्वाचन आयोगले स्वस्तिक छाप, सुरक्षा सिल, छेकावार, मसी, रवर म्याट, सुरक्षण सिल, कोरा कपडा, परिचय पत्र कार्ड, डोरी, विभिन्न प्रकारका कलमहरू, स्वास्थ्य सामगी तथा कागजपत्रलगायतका ५८ प्रकारका सामग्रीहरू पठाएको हो। प्रत्यक्षतर्फको मतपत्र र नयाँ कायम मतदाता परिचय पत्र आउन बाँकी रहेको कार्यालयले जनाएको छ। आयोगबाट आएका मतदान सामग्रीहरूको वास्तविक अवस्थाको पहिचान गर्ने कार्य भइरहेको छ। आएका मतपेटिका तथा अन्य मतदान सामग्रीको सदरमुकाम विदुरमा रुजु गर्ने र ब्याण्डिङ गर्ने कार्य भइरहेको छ। विदुर र बेलकोटगढी नगरपालिका र १० गाउँपालिकासहित १२ स्थानीय तह रहेको नुवाकोटमा दुई लाख ३९ हजार ७ सय २६ जना मतदाता छन्।"
काभ्रे एमालेका नगर कमिटी सहइञ्चार्ज र उपसचिव माओवादीमा प्रवेश,काभ्रे : नेकपा एमाले काभ्रेका धुलिखेल नगर कमिटी सहइञ्चार्ज र खानीखोला गाउँपालिका कमिटीका उपसचिव नेकपा माओवादी केन्द्रमा प्रवेश गरेका छन्। जिल्ला कमिटी सदस्य एवं धुलिखेल नगर कमिटी सहइञ्चार्ज यसबहादुर तामाङ र युवा संघ नेपालका केन्द्रीय सदस्य एवं खानीखोला गाउँपालिका कमिटीका उपसचिव विरेन्द्र ब्लोन नेकपा माओवादी केन्द्र प्रवेश गरेका हुन्। नेकपा माओवादी केन्द्र पनौती नगर कमिटीले मंगलबार आयोजना गरेको पुनर्मिलन कार्यक्रममा उनीहरूसहित केही युवाहरू एमाले पार्टी परित्याग गरी माओवादी प्रवेश गरेका बताइएको छ। नवप्रवेशीहरूलाई नेकपा माओवादी केन्द्रका पोलिटब्यूरो सदस्य एवं प्रतिनिधि सभा क्षेत्र नं १ का उम्मेदवार सूर्यमान दोङले टीका लगाएर स्वागत गरे। उनीहरू पहिले पनि माओवादीमा दिए। नेकपा विभाजन भएपछि उनिहरू एमालेमा गएका थिए।
अर्घाखाँचीमा नमूना मतदान,"सन्धिखर्क: आगामी मंसिर ४ गते हुने प्रतिनिधिसभा तथा प्रदेशसभा निर्वाचनका लागि अर्घाखाँचीमा नमूना मतदान गरिएको छ। जिल्ला निर्वाचन कार्यालय अर्घाखाँचीको आयोजनामा पाणिनी गाउँपालिका८, पालीस्थित बाबुराम प्राविमा मंगलबार नमूना मतदान गरिएको हो। निर्वाचनमा प्रयोग हुने निर्वाचन चिह्न बाहेकका चिह्न प्रयोग गरी छापिएको नमूना मतपत्रमा मतदान गरिएको हो। मुख्य निर्वाचन अधिकृत डा श्रीकृष्ण भट्टराईले वास्तविक मतदानका लागि समय कति लाग्छ र जटिलता कति हुन्छ भन्ने मापन गर्नका लागि पनि नमूना मतदान गरिएको बताए। मत बदर नहोस भनि सिकाइका रूपमा नमूना मतदान गरिएको प्रमुख जिल्ला अधिकारी शशीधर घिमिरेले जानकारी दिए।"
समानुपातिक सूचीमा लक्षित वर्गलाई समावेश नगराएकोमा आपत्ति,"काठमाडौं : राष्ट्रिय अपाङ्ग अनुसन्धान तथा विकास केन्द्र नेपालले आगामी मंसिर ४ गते हुने प्रतिनिधि सभा र प्रदेश सभाको निर्वाचनको समानुपातिक सूचीमा लक्षित वर्गलाई समावेश नगरेको भन्दै आपत्ति जनाएको छ। अपाङ्ग, पिछडा वर्ग, दलित, महिला, र सिमान्तकृत समुदायलाई सहभागी नगराएकोमा उसले आपत्ति जनाएको हो। मंगलबार काठमाडौंमा पत्रकार सम्मेलन गरेर निर्वाचनको समानुपातिक सूचीमा सहभागी नगराएकोमा सर्वोच्च अदालतमा रिट दर्ता गर्ने जानकारी दिएको हो। पत्रकार सम्मेलनमा बोल्दै राष्ट्रिय अपाङ्ग अनुसन्धान तथा विकास केन्द्र नेपालका अध्यक्ष नीलकण्ठ पौडेलले आगामी निर्वाचनका लागि समानुपातिक सूचीमा अपाङ्ग, पिछडा वर्ग, दलित, महिलालगायतलाई सहभागी नगराएको बताए। सूचीमा अपांग तथा महिलाहरूको सहभागिता कम रहेको उनको दावी थियो। उनले सो विषयमा सर्वोच्च अदालतमा मुद्दा हाल्ने तयारी गरिरहेको बताए। अपांग तथा असहायहरूलाई पाखा लगाएर प्रतिनिधि सभाको निर्वाचन गर्न लागिएको भन्दै उनले आपत्ति जनाए। काठमाडौं२ बाट उम्मेदवारी दिएकी भगवती ढकालले स्वास्थ्य, शिक्षा, रोजगार र देशको भौगोलिक विकासका लागि आफूले उम्मेदवारी दिएको स्पष्ट पारिन्।"
एमालेले सानदार एकल बहुमत ल्याउँछ : ओली,"काठमाडौं : नेकपा एमाले अध्यक्ष केपी शर्मा ओलीले आगामी चुनावमा एमालेले सानदार एकल बहुत ल्याउने बताएका छन्। मंगलबार चुनावी प्रतिवद्धता सार्वजनिक कार्यक्रममा एमाले अध्यक्ष ओलीले एमालेको गन्तव्य १५० सिट जित्ने रहेको बताए। ओलीले भने, 'एमालेको लक्ष्य १५० सिट ल्याउने छ। १३८ सिट ल्याए बहुमत आउँछ। स्थिरता र स्थायित्वको मिसन पूरा गर्न एमालेले बहुमत ल्याउँछ नै।' कांग्रेस र माओवादी केन्द्रले एकल रूपमा बहुमत ल्याउन नसक्ने बताए। ओलीले भने, 'कांग्रेस र माओवादी केन्द्रले एकल बहुमत ल्याउनै सक्दैनन्। बहुत असम्भव छ। एमालेले मात्रै ल्याउन सक्छ ल्यायो भने बहुमत। यो पटक जनता ओइरिएका छन्।'"
"एमालेका २० ग्यारेन्टी : प्रतिव्यक्ति आय दोब्बर,मेक इन नेपालअभियान सुरु गर्ने","काठमाडौंः नेकपा एमालेले चुनावी प्रतिबद्धतामार्फत् पाँच वर्षमा गर्ने कामबारे २० ग्यारेन्टी प्रस्तुत गरेको छ । कोही भोकै पर्दैन, भोकले कोही मर्दैनको नीति कार्यान्वयन गर्ने भएको छ । एमालेले स्वदेशी उत्पादन र स्वदेशी उपभोगका लागि मेक इन नेपालअभियान सञ्चालन गर्ने चुनावी प्रतिबद्धता गरेको छ । आवासविहीनलाई सरक्षित आवास र मर्यादित जीवन उपलब्ध गराउने घोषणापत्रमा उल्लेख छ । निरोगी नेपाल, सबल नागरिकको नीति अघि बढाउने, स्वच्छ पानी, सफा वातावरणको सुनिश्चितता गर्ने ग्यारेन्टी गरेको छ । स्वच्छ पानी, सफा वातावरणको सुनिश्चित गर्ने, सबैलाई विजुली बत्ती, विद्युतबाटै देशको उन्नति गर्ने, खेतवारीमा पानी दोब्बर हुन्छ उब्जीको मान्यतामा अघि बढाउने चुनावी प्रतिबद्धतापत्रमा उल्लेख छ । सडक पूर्वाधार र सुलभ सार्वजनिक यातायातको सुनिश्चित गर्ने, सामाजिक सुरक्षाको दायरा फराकिलो बनाइने, सबै नागरिकमा वित्तिय पहुँच स्थापित गर्ने, प्रतिव्यक्ति आय दोब्बर गर्ने, स्वस्थ महिनावारी, सुरक्षित मातृत्वको नीति कार्यान्वयन गर्ने ग्यारेन्टी एमालेले गरेको छ ।"
एमालेको चुनावी प्रतिबद्धता : सरकार गठन भएको एक महिनामै सबै नेपालीलाई नागरिकता,"काठमाडौंः नेकपा एमालेले सरकार गठन भएको एक महिनाभित्र वंशजका आधारमा नागरिकता दिने जनाएको छ । एमालेले मंसिर ४ मा हुने प्रदेश तथा प्रतिनिधिसभा निर्वाचनका लागि चुनावी प्रतिबद्धतापत्र (घोषणापत्र) सार्वजनिक गर्दै ६ महिनाभित्र नागरिकतासम्बन्धी समस्या हल गर्ने र सबै नेपालीलाई नागरिकता दिने बताएको हो । प्रतिबद्धतापत्रमा एक वर्षभित्र राष्ट्रिय परिचय पत्र उपलब्ध गराइने उल्लेख छ । एमालेले चार संकल्प प्रस्तुत गरेको छ । सुशासन,विकास, समृद्धि र समानता एमालेका संकल्प हुन् । प्रतिबद्धतापत्रमा कृषि उत्पादनमा व्यापक वृद्धि गरिने उल्लेख छ । समृद्धिको यात्रामा बाधक बनेका नीतिहरुमा सुधार गरिने विषय घोषणापत्रमा समेटिएको छ । घोषणापत्रमा नागरिक प्रशासनलाई व्यवसायिक, सक्षम र जनताप्रति उत्तरदायी बनाइने उल्लेख छ । फोहोरको वैज्ञानिक व्यवस्थापन गर्ने घोषणापत्रमा उल्लेख छ ।"
"एमालेसँग देश बनाउने भिजन छ, भोट दिन कन्जुस्याइँ नगर्नुहोस् : ओली","काठमाडौंः नेकपा एमालेका अध्यक्ष केपी शर्मा ओलीले एमालेलाई बहुमत दिन आवश्यक रहेको बताएका छन् । चुनावी प्रतिबद्धता सार्वजनिक कार्यक्रममा अध्यक्ष ओलीले देश बनाउने भिजन एमालेसँग मात्रै रहेकाले यो पार्टीलाई बहुमत आवश्यक रहेको बताएका हुन् । ओलीले भने, 'एमालेसँग देश बनाउने भिजन छ । एमालेसँग बहुमत आउँदा देशको सार्वभौम सत्ता, भौगोलिक अखण्डता, स्थिरता कायम हुन्छ । जनताले राज्यबाट प्राप्त गर्ने सेवा सुविधा एमाले सरकारले प्रदान गर्छ । ओलीले देशलाई विकासको गतिमा तीव्रता दिन नीतिगत र कानुनी सुधार आवश्यक रहेको बताए । उनले घोषणापत्र देश विकासको मार्गचित्र भएको बताए।"
निर्वाचनका लागि दुई लाख ४६ हजार जनशक्ति,"काठमाडौँ : आगामी मङ्सिर ४ गते हुने प्रतिनिधिसभा र प्रदेशसभा सदस्यका निर्वाचनका लागि सुरक्षाकर्मीबाहेक कुल दुई लाख ४६ हजार जनशक्तिको प्रबन्ध गरिएको छ। निर्वाचन आयोग ऐन, २०७३ को दफा १९ बमोजिम निर्वाचनको कामका लागि मुख्य निर्वाचन अधिकृत, निर्वाचन अधिकृत, सहायक निर्वाचन अधिकृत, मतदान अधिकृत, सहायक मतदान अधिकृतलगायत आवश्यक देखिएका अन्य पद सिर्जना गरी त्यस्ता पदमा आवश्यकतानुसार कर्मचारी नियुक्त गर्न वा तोक्न सक्ने व्यवस्था रहेको छ। नेपालको संविधान तथा निर्वाचनसम्बन्धी कानुनमा आयोगको जिम्मेवारीबमोजिम कार्य सम्पादनका लागि नेपाल सरकार, प्रदेश सरकार तथा स्थानीय तहका कर्मचारी वा नेपाल सरकार वा प्रदेश सरकारको स्वामित्व वा नियन्त्रणमा रहेको वा नेपाल सरकारको अनुदानमा सञ्चालित संस्थाका कर्मचारी वा विश्वविद्यालय वा सामुदायिक विद्यालयका शिक्षक वा कर्मचारीलाई खटाउन वा काममा लगाउन सकिने व्यवस्था रहेको छ। प्रतिनिधिसभा सदस्य तथा प्रदेशसभा सदस्य निर्वाचन (जनशक्ति व्यवस्थापन) निर्देशिका, २०७९ मा 'जनशक्ति' भन्नाले नेपाल सरकार, प्रदेश सरकार वा स्थानीय तहका कर्मचारी वा नेपाल सरकार वा प्रदेश सरकारको स्वामित्व वा नियन्त्रणमा रहेको वा नेपाल सरकार वा प्रदेश सरकारको अनुदानमा सञ्चालित संस्थाका कर्मचारी वा विश्वविद्यालय वा सामुदायिक विद्यालयका शिक्षक वा कर्मचारी सम्झनुपर्छ र सो शब्दले त्यस्तो निकायमा काजमा, करारमा वा ज्यालादारीमा कार्यरत कर्मचारीलाई समेत जनाउने उल्लेख गरिएको छ। आयोगको कान्तिपथस्थित कार्यालयमा सञ्चालनमा रहेको समानुपातिक निर्वाचन प्रणालीका मुख्य निर्वाचनको कार्यालयमा ५५, निर्वाचनका लागि गत असोज २० गतेसम्ममा सबै जिल्लामा मुख्य निर्वाचन अधिकृत र निर्वाचन अधिकृतको कार्यालय सञ्चालनमा आइसकेको छ। निर्वाचन सञ्चालन तथा व्यवस्थापनमा खटिने मुख्य निर्वाचन अधिकृतका लागि न्याय परिषद्को सिफारिसमा जिल्ला अदालतका न्यायाधीश र निर्वाचन अधिकृतका लागि न्याय सेवा आयोगको सिफारिसमा न्याय सेवाका राप द्धितीय श्रेणीका कर्मचारीलाई खटाइएको आयोगका सहायक प्रवक्ता ऋषिराम भुसालले बताए। प्रतिनिधिसभा सदस्य तथा प्रदेशसभा सदस्य निर्वाचन सञ्चालन (आर्थिक व्यवस्थापन कार्यविधि), २०७९ मा भएको व्यवस्था अनुसार दुई सय ५० सम्म मतदाता भएका मतदान केन्द्रमा मतदान अधिकृत र सहायक मतदान अधिकृत एकएकजनासहित नौ, दुई सय ५१ देखि पाँच सयसम्म मतदाता भएका मतदान केन्द्रमा मतदान अधिकृत र सहायक मतदान अधिकृत एकएकजनासहित ११ जना कर्मचारी रहनेछन्। पाँच सयभन्दा बढी मतदाता भएका मतदान केन्द्रमा थप एकजना स्वयंसेवक रहनेछन्। कार्यविधिमा अस्थायी मतदान केन्द्रको पनि व्यवस्था छ।"
तोसिमा कार्कीको उम्मेदवारी कायम राख्न अन्तरिम आदेश,"काठमाडौं : सर्वोच्च अदालतले डा तोसिमा कार्कीको उम्मेदवारी कायम राख्न अन्तरिम आदेश जारी गरेको छ। मंगलबार न्यायाधीश डा कुमार चुडालको एकल इजलासले ललितपुर क्षेत्र नम्बर ३ का उम्मेदवार कार्कीको उम्मेदवारी कायम राख्न अन्तरिम आदेश जारी गरेको हो। आदेशमा भनिएको छ, 'डा तोसिमा कार्कीको उम्मेदवारी अयोग्य हुने गरी निर्वाचन आयोग नेपालले २०७९ कात्तिक १२ मा गरेको निर्णय कार्यान्वयन नगर्नुनगराउनु, निवेदकको उम्मेदवारी खारेज नगर्ननगराउन र निजको उम्मेदवारी समेतलाई यथावत कायम राखी निर्वाचन प्रक्रिया अघि बढाउनू।' कार्की मेडिकल काउन्सिलका सदस्य हुन्। लाभको पदमा रहेको भन्दै निर्वाचन आयोगले कार्कीको उम्मेदवारी खारेज गरेको थियो। सदस्य लाभको पद नरहेको जिकिर गर्दै कार्कीले आयोगलाई विपक्षी बनाई सोमबार सर्वोच्चमा रिट दायर गरेकी थिइन्। योसँगै कार्कीको उम्मेदवारी तत्कालका लागि कायम भएको छ।"
एमालेले सार्वजनिक गर्यो चुनावी घोषणापत्र,"काठमाडौं : नेकपा एमालेले आगामी निर्वाचनका लागि चुनावी घोषणापत्र सार्वजनिक गरेको छ। मंगलबार दरबारमार्गस्थित होटल याक एण्ड यतिमा आयोजित कार्यक्रमका बीच पार्टी अध्यक्ष केपी शर्मा ओलीले डिजिटल माध्यमबाट घोषणापत्र सार्वजनिक गरेका हुन्। ओलीले 'फिंगर स्क्यान' गरेर घोषणापत्र सार्वजनिक गरेका हुन्। घोषणापत्रमा 'सुखी नेपाली, समृद्ध नेपाल' को नारालाई प्रमुखका साथ समेटिएको छ।"
एमालेले स्यानिटरी प्याड किन्न वार्षिक १५ सय दिने,"काठमाडौंः नेकपा एमालेले महिनावारी हुने उमेर समूहका महिलाका लागि स्यानिटरी प्याड शीर्षकमा १५ सय रुपैयाँ उपलब्ध गराउने भएको छ । चुनावी प्रतिबद्धतापत्र सार्वजनिक गर्दै एमालेले देशभित्रका सम्पूर्ण महिलाका लागि स्यानिटरी प्याड वा अन्य वैकल्पिक साधन खरिदको लागि वार्षिक १ हजार ५ सय उपलब्ध गराउने जनाएको हो । यस्तै, काठमाडौं उपत्यकामा ३०० शैया र सातै प्रदेशमा ५० शैयाको सरूवा रोग अस्पताल निर्माण सम्पन्न गर्ने एमालेको योजना छ । जटिल र घातक प्रकृतिका रोगहरूको उपचारका लागि अन्तर्राष्ट्रियस्तरको उपचार सेवा स्वदेशमै सुनिश्चित गर्न विशिष्टीकृत अत्याधुनिक उपचार सेवा उपलब्ध गराउने अस्पतालहरूको निर्माण सम्पन्न गर्ने चुनावी प्रतिबद्धतापत्रमा उल्लेख छ । अधिकार सम्पन्न राष्ट्रिय प्रत्यायन प्राधिकरण (नेशनल एक्रिडेशन अथोरिटी) बनाई स्वास्थ्य सेवाको नियमन गर्ने योजना बनाएको छ । घोषणापत्रमा भनिएको छ, ६० वर्षभन्दा माथिका नागरिकका लागि उच्च रक्तचाप र मधुमेह रोगको निःशुल्क परीक्षण तथा औषधि उपलब्ध गराउने । कडा, असाध्य रोगहरूको उपचार निःशुल्क गर्ने ।'"
नमुना मतदानमै अलमलिए मतदाता,"दैलेख : आसन्न प्रतिनिधिसभा तथा प्रदेशसभा सदस्य निर्वाचन अन्तर्गत दैलेखमा नमुना मतदान गरिएको छ । मंगलबार जिल्लाको डुङ्गेश्वर गाउँपालिकाको कार्यालय डाँडापराजुलमा नमुना मतदान गरिएको हो । डुङ्गेश्वर गाउँपालिकाबाट मतदाता शिक्षा कार्यक्रमअन्तरगर्त नमुना मतदानको अभ्यास सुरुवात गरिएको हो । जिल्ला निर्वाचन कार्यालयले बदर मत कम गर्न र मतदाता शिक्षा प्रभावकारी बनाउन नमुना मतदानको अभ्यास थालेको हो । नमुना मतदानको क्रममा वृद्धवृद्धालगायतका केहि व्यक्तिहरु अल्मिलिएको पाइएको छ । नमुना मतदानमा सहभागी हुनु भएका केहि व्यक्तिहरुले एउटा मतपत्रमा मतदान गरेपछि सकियो होला भन्ने ठानेर झुक्किनुभएको थियो,' डुङ्गेश्वर गाउँपालिकाका सूचना प्रविधि अधिकृत नन्दराज रेग्मीले भने, आम मतदाताहरुलाई छुट्टाछुट्टै रूपमा चारवटा मतपत्रमा मतदान गर्नुपर्छ भन्ने विषयमा सिकाउनुपर्ने देखियो।' प्रतिनिधिसभा र प्रदेशसभा सदस्य निर्वाचनमा मतदाताले छुट्टाछुट्टै रूपमा चारवटा मतपत्रमा मतदान गर्नुपर्ने हुन्छ । नमुना मतदानमा सहभागीहरुले मतदाता शिक्षालाई प्रभावकारी बनाउन सकेमात्र मतदाताहरु नझुक्किने बताएका छन् । मतदाता शिक्षा कार्यक्रमलाई प्रभावकारी बनाउन नमुना मतदानको अभ्यास थालिएको जिल्ला निर्वाचन अधिकारी मनमाया काउचाले बताइन् । हामीले मंगलबारदेखि डुङ्गेश्वर गाउँपालिकाबाट नमुना मतदानको कार्यक्रम थालनी गरेका छौँ,' निर्वाचन अधिकारी काउचाले भनिन् दैलेखको सात गाउँपालिका र चार नगरपालिकासहित ११ वटै स्थानीय तहहरुमा नमुना मतदानको कार्यक्रम सञ्चालन गर्छौं । नमुना मतदानमा महिला, पुरुष, अशक्त र वृद्धवृद्धाको लाइन मिलाउने, मतदाता परिचयपत्र रुजु गर्ने, मतदान अधिकृतको हस्ताक्षर रुजु गर्ने र गोप्य स्थानमा पुगी उम्मेदवारलाई मत दिन सिकाइएको थियो ।जिल्ला निर्वाचन अधिकारी काउचाका अनुसार कात्तिक १८ गतेदेखि मतदाता शिक्षा स्वंयमसेवक परिचालन गरिँदैछ । मतदाता शिक्षाका लागि घरदैलो प्रशिक्षण कार्यक्रम कात्तिक १८ देखि मंसिर १ गतेसम्म सञ्चालन हुने जिल्ला निर्वाचन अधिकारी काउचाले जानकारी दिइन् । जिल्ला निर्वाचन कार्यालयले मतदाता शिक्षा कार्यक्रमका लागि स्थानीय तहहरुका लागि मतदाता शिक्षा अनुगमन अधिकृत तोकिसकेको छ । मतदाता शिक्षा अनुगमन अधिकृतले मतदाता शिक्षा कार्यक्रमको स्वच्छ, स्वतन्त्र, निष्पक्ष र विश्वसनीय निर्वाचनको मान्यता अनुसार नियमित अनुगमन गरी निर्वाचन अधिकारीलाई प्रतिवेदन पेश गर्नेछन् ।"
"जनतालाई सुखी र देशलाई समृद्ध बनाउने दलका चुनावी घोषणा, कार्यान्वयनमा शंका","काठमाडौं: आसन्न प्रतिनिधि सभा र प्रदेश सभा निर्वाचनमा राजनीतिक दलले चुनावी घोषणापत्रमार्फत आफ्ना धारणा सार्वजनिक गरेका छन् । फरक फरक कार्यक्रममा सार्वजनिक चुनावी घोषणा पत्रमा दलको विचार र पाँच वर्षको कार्यदिशा उल्लेख गरिएको छ । समृद्ध नेपाल सुखी नेपालीको एजेण्डालाई प्राय: सबै दलले साझा बनाएका छन् । जनताको मन जित्ने घोषणापत्र दलले सार्वजनिक गरे पनि कार्यान्वयनको आशंका छ नागरिकको । विगतमा पनि राम्रो घोषणापत्र भए पनि काम गर्ने बेलामा घोषणापत्रको प्रतिवद्धता भुलेको आरोप राजनीतिक दलले खेप्दै आएका छन् । सरकारको नेतृत्व गरिरहेको गठबन्धन नेतृत्वकर्ता दल नेपाली कांग्रेसले घोषणापत्र जारी गर्दै संविधानको रक्षा गर्दै प्रतिनिधिसभा विघटन नगर्ने प्रतिज्ञा गरेको छ । कांग्रेसले सामाजिक सुरक्षा र राजनीति सुधारका महत्वकांक्षी कार्यक्रम सार्वजनिक गरेको छ । ५ वर्षभित्र सबै नागरिकको स्वास्थ्य बीमा गर्ने र गम्भीर प्रकृतिका रोगको उपचारको सुनिश्चितता गर्ने कांग्रेसको घोषणा छ । कांग्रेसले कृषि मलको अभाव अन्त्य गर्न स्वदेशमै कृषि मल कारखाना स्थापना गर्ने जनाएको छ। खाद्यान्न उत्पादकत्वमा वृद्धि गर्ने, नगदे र जटिबुटीको निर्यात दोब्बर बनाउने तथा भूपउपयोग नीतिअनुसार भूमिको वर्गीकरण गर्ने कांग्रेसले घोषणापत्रमा उल्लेख गरेको छ । ५ वर्षमा राष्ट्रिय गौरवका सबै निर्माणाधीन आयोजना सम्पन्न गर्ने, विद्युतीय ऊर्जाको उत्पादन १० हजार मेगावट बनाउने, ४ सय केभीको पूर्वपश्चिम प्रसारण लाइन सम्पन्न गर्ने, वार्षिक २० लाख पर्यटक भित्र्याउने प्रतिबद्धता जनाएको छ । कांग्रेसले सुत्केरी भत्ता ५ हजार पुर्याउने र ६५ वर्षमा वृद्धभत्ता दिने महत्वकांक्षी सामाजिक सुरक्षाका कार्यक्रम पनि सार्वजनिक गरेको छ । कांग्रेसको चुनावी संकल्पपत्र प्रमुख प्रतिपक्षि दल नेकपा एमालेले मंगलबार घोषणापत्र सार्वजनिक गर्दै बार्षिक ५ लाख बेरोजगारलाई रोजगारी उपलब्ध गराउने घोषणा गरेको छ । वार्षिक ५ लाख बेरोजगारीलाई रोजगार उपलब्ध गराउने र सबैका लागि काम, नियमित कमाई सुनिश्चित गर्ने घोषणा गरेको हो । न्यूनतम ज्याला २५ हजार कायम गर्ने एमालेको योजना छ । स्वदेशमा उत्पादन हुने वस्तुहरुको प्रोत्साहन गर्ने, स्वदेशी उद्योगको संरक्षण गरिने घोषणापत्रमा उल्लेख छ । नेपाली नागरिक आवासविहीन वा सडक मानवको अवस्थामा नरहने ग्यारेन्टी गर्ने एमालेको योजना छ । एमालेले पाँच वर्षमा २० ग्यारेन्टी शीर्षकको योजना अघि सारेको हो । जसमा समृद्धिका लागि नीतिगत र संरचनागत सुधार गर्ने पहिलो नम्बरमा छ । एमालेको चुनावी घोषणापत्र पूर्णपाठ नेकपा माओवादी केन्द्रले सार्वजनिक गरेको चुनावी प्रतिवद्धतामा माओवादीले राजनीतिलाई जनताको सेवक बनाइने विषय समेटेको छ । माओवादीले प्रत्यक्ष निर्वाचित कार्यकारी राष्ट्रपतिदेखि विशिष्ट पदाधिकारीहरुको सम्पत्ति छानविन गर्न उच्चस्तरीय अधिकार सम्पन्न आयोग गठन गर्नेसम्मका विषय समेटेको छ । बेरोजगारी समस्या हल गर्न राष्ट्रिय रोजगार प्राधिकरण स्थापना गर्ने योजना माओवादीको छ । नेकपा माओवादी केन्द्रको घोषणापत्रको पूर्णपाठ नेकपा एकीकृत समाजवादीले भने सबै नागरिकको घरमा बिजुली पुर्याउने बाचा गरेको छ ।एक पालिकाएक उद्योग ग्रामको योजना पार्टीको चुनावी घोषणापत्रमा छ । निर्वाचन प्रमालीलाई सुधार गर्ने, निर्वाचन सरल र कम खर्चिलो बनाउने, प्राप्त उपलब्धीको रक्षा, लोकतान्त्रिक प्रणालीको सुदृढ व्यवस्थापन एकीकृत समाजवादीको घोषणापत्रमा छ । नेकपा एकीकृत समाजवादीको चुनावी घोषणापत्र राप्रपाले मतदाताको मत तान्न प्रदेश खारेजको प्रस्ताव अघि सारेको छ । चुनावी प्रतिवद्धतामार्फत् प्रदेशको खारेज, केन्द्र र बलियो स्थानीय तहको अवधारणा राप्रपाको छ । सर्वधर्म समभाव पूर्ण धार्मिक स्वतन्त्रतासहितको वैदिक सनातन धर्म सापेक्ष हिन्दु राष्ट्र अहिलेको आवश्यकतालाई राप्रपाले चुनावी घोषणापत्रमा राखेको छ । एक व्यक्तिले दुई कार्यकालभन्दा धेरै पार्टी अध्यक्ष र प्रधानमन्त्रीजस्तो कार्यकारी पदमा बस्न नपाउने गरी काम गर्ने राप्रपाले उल्लेख गरेको छ । नेपालमा कहिल्यै बन्द नगराउने, जेष्ठ नागरिकलाई नि:शुल्क यातायातको व्यवस्था मिलाइने, नेपालको भूभाग कसैलाई प्रयोग गर्न नदिने, सीमा विवाद कुटनीतिक ढंगबाट टुंग्याइने, सार्वजनिक खर्च प्रणालीलाई मितव्ययी बनाइने राप्रपाको चुनावी प्रतिबद्धता पत्रमा उल्लेख छ । राप्रपाको चुनावी घोषणापत्र अन्य राजनीतिक दलसहित उम्मेदवारले पनि आफू आफूले चुनावी घोषणापत्र बनाएर अहिले घरदैलोसहित मत माग्ने काम जारी राखेका छन् ।"
"सबै जिल्लामा पहिलो चरणको निर्वाचन सामग्री ढुवानी सम्पन्न, सात जिल्लाको मतपत्र छपाइ बाँकी","काठमाडौं : मंसिर ४ गते हुने प्रतिनिधिसभा तथा प्रदेशसभा सदस्य निर्वाचनका लागि सबै जिल्लामा पहिलो चरणको निर्वाचन सामग्री ढुवानी कार्य सम्पन्न भएको छ । यीमध्ये डोल्पा, मुगु, जुम्ला, हुम्ला, बाजुरा, गोरखा, मनाङ र सिन्धुली जिल्लालाई आवश्यक पर्ने सम्पूर्ण सामग्री ढुवानी सम्पन्न भएको छ भने बाँकी जिल्लामा थप सामग्री दोस्रो चरणमा लगिने कार्यक्रम छ । हालसम्म निर्वाचन आयोगले ९३ ट्रक सामान ढुवानी गरिसकेको छ । दोस्रो चरणमा धेरै जनसंख्या र निर्वाचन क्षेत्र भएका तराईका जिल्लाहरुमा सामाग्री ढुवानी गरिने छ । अब सात जिल्लाको मतपत्र छपाइ बाँकी आसन्न निर्वाचनका लागि पहिलो हुने निर्वाचित हुने निर्वाचन प्रणालीअन्तर्गत सात जिल्लाको मात्र मतपत्र छपाइ हुन बाँकी छ । समानुपातिक निर्वाचन प्रणालीतर्फको सबै मतपत्र छपाई सम्पन्न भएर ७५ जिल्लामा ढुवानीसमेत भइसकेको छ । पहिलो हुने निर्वाचित हुने निर्वाचन प्रणालीअन्तर्गत अब काठमाडौ, ललितपुर, भक्तपुर, बारा, धनुषा, सर्लाही र रौतहट जिल्लाको मतपत्र मात्र छपाइ हुन बाँकी रहेको छ । यी जिल्लामा करिब ८४ लाख मपतत्र आवश्यक गर्ने छ । आयोगले हालसम्म समानुपातिक निर्वाचन प्रणालीका लागि करिब ४ करोड तथा पहिलो हुने निर्वाचित हुने प्रणालीका लागि ३ करोड १४ लाख ५६ हजार पाँच सय मतपत्र छपाइ गरिसकेको छ । हालसम्म गुल्मी, अर्घाखाँची, पाल्पा, रुपन्देही, कपिलवस्तु, प्यूठान, रोल्पा, दाङ, सल्यान, रूकुम पश्चिम तथा रूकुम पूर्वका मतपत्र ढुवानीसमेत भइसकेको छ।"
भारत सरकारले निर्वाचनका लागि दियो दुई सय गाडी उपहार,काठमाडौं : भारत सरकारले आगामी निर्वाचनका लागि नेपाललाई दुई सय गाडी उपहारस्वरुप दिएको छ। नेपालका लागि भारतीय राजदूत नवीन श्रीवास्तवले मंगलबार एक समारोहबीच अर्थमन्त्री जनार्दन शर्मालाई भारत सरकारको तर्फबाट दुई सय गाडी उपहारस्वरुप प्रदान गरेका हुन्। नेपाल सरकारको अनुरोधमा उपलब्ध गराइएका यी गाडीहरु चुनावका दौरान प्रयोग गरिनेछन्। जसमध्ये १२० वटा सुरक्षा निकायले र बाँकी ८० वटा गाडी निर्वाचन आयोगले प्रयोग गर्ने बताइएको छ। अर्थमन्त्री शर्माले विकास साझेदारीको रुपमा नेपाललाई निरन्तर सहयोग गरेकोमा भारत सरकार र भारतीय जनतालाई धन्यवाद दिए। विगतका वर्षहरुमा पनि भारत सरकारले नेपालका सुरक्षा निकाय र निर्वाचन आयोगको प्रयोगका लागि सवारीसाधन उपलब्ध गराउँदै आएको छ । भारत सरकारले प्रहरी र सशस्त्रलाई अहिलेसम्म झन्डैं दुई हजार गाडी सहयोग गरेको छ भने नेपाली सेना र निर्वाचन आयोगलाई करिब चार सय गाडी उपहारस्वरुप प्रदान गरेको छ।
परासीका मतदाताको पहिलो शर्त : उम्मेदवारले मल र लालपुर्जा उपलब्ध गराउने प्रतिबद्धता जनाउनुपर्ने,"परासी : मंसिर ४ गते हुने प्रतिनिधिसभा र प्रदेशसभा निर्वाचनका लागि यतिबेला उम्मेदवारहरु मतदातासँगको भेटघाट कार्यक्रममा व्यस्त छन् । आफ्ना चुनावी एजेण्डालाई लिएर उम्मेदवारहरुले मत मागिरहेका छन् । नवलपरासी निर्वाचन क्षेत्र नं २ मा मत माग्न पुगेका उम्मेदवारहरुसँग मतदाताहरुले पहिला आफूहरुलाई मल र जग्गा स्वामित्वको लालपुर्जा उपलब्धको प्रतिबद्धता जनाउनु पर्ने शर्त राखेका छन् । उम्मेदवारहरुका अधिकांश एजेण्डा भने पुरानै छन् । मंगलबार रामग्राम नगरपालिका१४ को ऐंचावल पुगेका नेपाली कांग्रेसका उम्मेदवार एंव पूर्व गृहराज्यमन्त्री देवेन्द्रराज कँडेलसँग आँगनमा राखेको धान देखाउँदै मतदाताले मल नपाउँदा उब्जनीमा कमि आएको भन्दै अब मल पाइन्छ कि पाइँदैनभन्दै प्रश्न गरे । उत्तरमा कँडेलले भने पहिलाभन्दा मलका लागि अहिले सहज बन्दै गएको छ । फास्ट ट्रयाकबाट मल ल्याउन टेण्डर भइसकेको छ । अब किसानले धेरै समस्या झेल्नु पर्दैन । आफ्नै देशमा मल फ्याक्ट्री नभएसम्म अरुको भर पर्नुभएकाले सरकारी अनुदानमा फेक्ट्री राख्ने उद्योगीलाई प्रोत्साहन गर्न कार्यक्रम ल्याइने उनले दाबी गरे । यो निर्वाचन क्षेत्रलाई पहाड र तराईको भूभागले जोडेको छ । सुनवल र रामग्राम नगरपालिका तथा पाल्हीनन्दन र सरावल गाउँपालिकाको ३ वटा वडा पर्ने यस क्षेत्रको तराई क्षेत्रका करिब ८० प्रतिशत किसान कृषिमा आश्रित छन् । तराई क्षेत्रमा पुगेका उम्मेदवारसँग मतदाताहरुले मलको समस्या राखे भने राजमार्ग क्षेत्रमा पुगेकासँग लालपुर्जाको समस्या राखे । जिल्लामा करिब ४० हजार बढी अव्यवस्थित र सुकुम्बासी भूमिहिनहरु छन् । जसमा सुनवल नगरपालिकामा सबैभन्दा बढी यो समस्या छ । सुकुम्बासी बस्तीमा मत माग्न पुगेका कँडेलले भूमिहिन सुकुम्बासी तथा अव्यवस्थित बसोबासी समस्या समाधानका लागि गठबन्धन सरकारले आयोग गठन गरेर जिल्लामा काम गर्न पठाएको केही समयमै निर्वाचन आचारसंहिता लागेकाले काम हुन नसकेको र चुनावपछि समस्या समाधान हुने आश्वासन दिए । मत माग्न पुगेका कँडेलले मात्र होइन उनीसँग प्रमुख प्रतिस्पर्धीका रुपमा देखिएका एमालेका दीपेन्द्र अधिकारी र राप्रपाका उम्मेदवार धु्रव बहादुर प्रधानसँग पनि मतदाताले मल र पुर्जाकै समस्या राखे । यस क्षेत्रबाट १० दल र ८ स्वतन्त्र गरी १८ जनाले प्रतिनिधिसभा सदस्यमा उम्मेदवारी दिएका छन् । प्रमुख प्रतिस्पर्धामा रहेका उम्मेदवारमध्येका एमाले जिल्ला अध्यक्षसमेत रहेका अधिकारी र राप्रपाका केन्द्रीय उपाध्यक्ष एंव पूर्वआइजीपीसमेत रहेका प्रधानले पनि किसानहरुको मल र सुकुम्बासीहरुको पुर्जाका लागि आफूहरुले यसअघि पहल गरेको भन्दै चुनावपछि पनि प्रमुखताका साथ समाधान गर्न लागि पर्ने प्रतिबद्धता चुनावी कार्यक्रम र प्रत्यक्ष भेटघाट कार्यक्रममा मतदातासँग बताएका थिए । कांग्रेसलाई गठबन्धनको साथ छ । एमालेले जसपासँग तालमेल गरेको छ भने राप्रपाले लोसपासँग तालमेल गरेर यस क्षेत्रको चुनावी प्रतिस्पर्धामा उत्रिएका छन् । ३ पटकसम्म यस क्षेत्रबाट चुनाव जिताएको भन्दै कांग्रेस उम्मेदवार कँडेलसँग मतदाताहरुले अहिलेसम्म गरेका कामको फेहरिस्त र आगामी योजनाकाबारेमा जिज्ञासा राखेका थिए । मतदातासँगको उत्तरमा कँडेलले महेशपुर भन्सारलाई ठूलो भन्सार स्थापनादेखि महेशपुर, भूताहा सडक निर्माण, अन्य ठूला सडक र पूर्वाधारलगायतका काम सम्पन्न भएको र विकासका लागि तय गरेका एजेण्डा प्रस्तुत गरेका थिए । कँडेलले यस क्षेत्रबाट यो सँगै ६ पटक चुनाव लडेका हुन् । जसमा ३ पटक जितिसकेका छन् । किसान र सुकुम्बासीका स्थानीय समस्याबाहेक मतदाताहरुले सडक, विद्युतलगायतका काम प्रदेश र स्थानीय सरकारबाट हुन थालेको भन्दै स्थानीय स्तरमै रोजगारी सृजना, प्राविधिक शिक्षा, सुविधा सम्पन्न अस्पताल निर्माणलगाएका समस्या सम्बोधन गर्न घरदैलो र चुनावी कार्यक्रममा सहभागी भएका उम्मेदवारसँग माग गरेका थिए । तर उम्मेदवारहरुको चुनावी एजेण्डामा भने पूर्वाधार, सडक निर्माण र विद्युतलगायतलाई बढी प्राथमिकतामा राखेका छन् ।"
"बिरासत जोगाउने कसरतमा गगन, हारको बदला लिने राजनको दाउ","काठमाडौं: काठमाडौं निर्वाचन क्षेत्र नम्बर ४ मा चुनावी माहोल दिन प्रतिदिन तातिँदै गएको छ । युवा पुस्ताको विशेष आकर्षण नेपाली कांग्रेसका महामन्त्री गगन थापाको निर्वाचन क्षेत्र भएकाले पनि काठमाडौं४ को चर्चा देशभर बढी छ । सत्ता गठबन्धनको साझा उम्मेदवार थापा संगठनसँगै आफ्नो व्यक्तिगत छवीले काठमाडौं४ लोकप्रिय छन्। गगन बाहेक गठबन्धनको अर्को उम्मेदवार भए यसै भन्न नसकिने बताउँने त्यहाँका स्थानीयले उनलाई धेरै माया गरेको देखिन्छ । संगठनात्मक अवस्था हेर्दा यो क्षेत्रमा थापा र नेकपा एमालेका उम्मेदवार डा राजन भट्टराईबीच कडा प्रतिस्पर्धा हुने आँकलन गरिएको छ । यो क्षेत्रमा नेपाली कांग्रेसका महामन्त्रीसमेत रहेका गगन थापा, एमाले नेता राजन भट्टराई, राप्रपाका डाशंकरमोहन श्रेष्ठ, नेपाल मजदुर किसान पार्टीका रमेश ढुगेंल प्रतिस्पर्धामा छन् । त्यस्तै लोकतान्त्रिक समाजवादी पार्टीका भानुकुमार खड्का, मौलिक जरोकिलो पार्टीका नुमनाथ प्याकुरेल, नेकपा मालेकी लीलामाया पौडेल, स्वतन्त्र उम्मेदवारहरु श्यामराज भेटवाल, थर्कबहादुर बस्नेत, अर्जुनकुमार प्रसाई, रोहित डंगोल, रोशन बर्मा, हेमबहादुर बम्जन, रवीन्द्रदेव ढकाल, महेश्वर केसी, शिवेन्द्र केसीलगायत प्रतिस्पर्धामा छन् । काठमाडौं४ मा १३ स्वतन्त्रसहित ३० जना प्रतिनिधि सभा सदस्यको चुनावी मैदानमा छन् । सबै उम्मेदवार चुनावी प्रचारसहित घर दैलो अभियानमा रहँदा कसले कसको मत कति काट्ने भन्ने बेग्ला बेग्लै अड्कलबाजी भइरहेको छ । यसरी काठमाडौं४ मा १३ स्वतन्त्रसहित ३० जना प्रतिनिधि सभा सदस्यको चुनावी मैदानमा छन् । सबै उम्मेदवार चुनावी प्रचारसहित घर दैलो अभियानमा रहँदा कसले कसको मत कति काट्ने भन्ने बेग्ला बेग्लै अड्कलबाजी भइरहेको छ । स्वतन्त्रतर्फबाट उठेका उम्मेदवारको मत धेरै आए बढी चर्चामा रहेका र सबैले जित्ने आँकलन गरिएका गगन थापालाई केही घाटा हुने तर्क एक थरीको छ । तर सत्ता गठबन्धनले थापाको मत तलमाथि नहुने विश्लेषण पनि हुँदै आएको छ । अर्का प्रतिस्पर्धी भट्टराई पनि काठमाडौं४ का कडा दाबेदार हुन् । अघिल्लो निर्वाचनमा थापासँगै पराजित भट्टराई जसरी पनि जित निकाल्ने भन्ने रणनीतिसहित चुनावी प्रचारमा छन् । हारको बदला लिने भट्टराईको योजना कति सफल हुने हो त्यो थाहा पाउन मत परिणाम नै पर्खनुपर्छ। यो क्षेत्रमा एमाले र राप्रपाबीच तालमेल हुने चर्चा चले पनि त्यो हुन नसक्दा केही घाटा भट्टराईलाई पर्ने देखिन्छ । २०७४ सालको निर्वाचनमा थापा २१ हजार ५५८ मतसहित विजयी भएका थिए । भट्टराईले भने १८ हजार १४० मत ल्याएका थिए । दुईबीच ३ हजार ४१८ मतान्तर रहँदा तेस्रो धेरै मत ल्याउने विवेकशील साझा पार्टीकी सुवुना बस्नेतले ३ हजार ४० मत ल्याएकी थिइन् । नेकपा मालेका गोवद्र्धन खड्काले भने १५४ मत ल्याएका थिए । यसरी गत प्रतिनिधि सभा निर्वाचनमा ४४ हजार ५८९ मत खसेको थियो । विसं २०७० मा दोस्रो संविधानसभाको निर्वाचनदेखि लगातार निर्वाचित थापा फेरि आफ्नो विरासत जोगाउने अभियानमा छन् । काठमाडौं४ मा जित्ने दाबी गर्दै चुनावी अभियानमा होमिएका थापा र भट्टराई दुवै विद्यार्थी जीवनबाटै राजनीतिमा होमिएका नेता हुन् । थापा स्वास्थ्यमन्त्रीको जिम्मेवारी सम्हालिसकेका कांग्रेसका महामन्त्री हुन भने डाभट्टराई परराष्ट्रमामिला विज्ञ मानिन्छन् । डाभट्टराई दोस्रो संविधानसभा निर्वाचनमा समानुपातिकबाट सभासद थिए । तत्कालीन प्रधानमन्त्री माधवकुमार नेपाल र केपी शर्मा ओलीका परराष्ट्र सल्लाहकारको भूमिका निर्वाह गरेका डा भट्टराई प्रवुद्ध व्यक्ति समूह (नेपालभारत)का सदस्य हुन् । भट्टराईले स्कूल अफ इन्टरनेशनल स्टडिज अन्तर्गत भारतचीन सम्बन्धका सन्दर्भमा नेपालको बदलिँदो सुरक्षा दृष्टिकोण शीर्षकमा जवाहरलाल नेहरु विश्वविद्यालय, भारत, नयाँदिल्लीबाट २०६९ सालमा विद्यावारिधि गरेका छन् । युवा नेता थापाले लोकतान्त्रिक आन्दोलनमा खेलेको भूमिका, पुष्पकमल दाहाल प्रचण्डनेतृत्वको सरकारमा स्वास्थ्यमन्त्री हुँदा गरेका केही उदाहरणीय कामले लोकप्रिय मानिन्छन् । आगामी मंसिर ४ को निर्वाचन मत हाल्ने काठमाडौं४ का मतदाता ६९ हजार ७५२ रहेको निर्वाचन आयोगको अद्यावधिक तथ्यांकमा उल्लेख छ । यस्तो छ अंकगणित आगामी मंसिर ४ को निर्वाचन मत हाल्ने काठमाडौं४ का मतदाता ६९ हजार ७५२ रहेको निर्वाचन आयोगको अद्यावधिक तथ्यांकमा उल्लेख छ । २०७४ को निर्वाचनमा ६३ हजार २१५ मतदाता थिए । यो पटक ६ हजार ५३७ मतदाता थपिएका छन् । थपिएका नयाँ मतदाता अधिकांश २१ देखि ४५ वर्ष उमेर समूहका छन् । गत प्रतिनिधि सभा निर्वाचनको अंकगणितलाई हेर्दा थपिएका मतदाताको रोजाइ को हुने भन्नेले चुनावी परिणाममा प्रभाव पार्नेछ । गत वैशाखको स्थानीय तह निर्वाचनमा यो निर्वाचन क्षेत्रका वडाअध्यक्षका उम्मेदवारले पाएको मतलाई आधार मानेर पनि को कति पल्लाभारी भन्ने विश्लेषण हुने गरेको छ । यो निर्वाचन क्षेत्रमा काठमाडौं महानगरको वडा नम्बर १, ७, ८ र ३० पर्छन् । यस्तै, बुढानीलकण्ठ नगरपालिकाको वडा नम्बर १, २, ८, ९, १०, ११, १२ र १३ पर्छन् । बढी जनघनत्वका नक्साल, मित्रपार्क, पशुपती, ज्ञानेश्वर यही निर्वाचन क्षेत्रमा पर्छन् । गत स्थानीय तहको निर्वाचनको परिणाम हेर्दा बुढानीलकण्ठ नगरपालिकामा एमालेको पकड बलियो छ । बुढानीलकण्ठको मेयर र उपमेयरमा एमाले निर्वाचित भएको थियो । यस्तै, बुढानीलकण्ठ नगरपालिकाको वडा नम्बर २, ८, ९, १०, ११, १२, १३ मा एमालेकै वडाध्यक्ष विजयी भएका छन् । काठमाडौं महानगरको वडा नम्बर १ मा एमाले विजयी भएको थियो भने ७, ८ र ३० कांग्रेसले जितेको छ । गत स्थानीय तहको निर्वाचनमा वडाध्यक्षले प्राप्त गरेको मतभार हेर्दा यो क्षेत्रको सबै भन्दा ठूलो दल एमाले हो । एमाले एक्लैको १६ हजार ५८७ मत छ । यस्तै, दोस्रोमा कांग्रेसको १५ हजार ७३३ छ । तेस्रोमा नेकपा एकीकृत समाजवादी छ। समाजवादीले ल्याएको मत २ हजार ४१४ छ । चौथोमा रहेको राप्रपाले २ हजार ११८ मत छ । माओवादी केन्द्रले ६१७, जसपाले ३१७ र लोसपाले २३ मत पाएका थिए । छ । उम्मेदवारको आआफ्नै दाबी, मतदाताको सोचबुझसहित उम्मेदवारलाई गरिरहेको खबरदारीले यहाँको चुनावी महौल अहिले रोचक बन्दै गएको छ ।"
वार्षिक ५ लाख नागरिकलाई रोजगारी दिने एमालेको घोषणा (प्रतिबद्धतापत्रसहित),"काठमाडौंः नेकपा एमालेले वार्षिक ५ लाख नागरिकलाई रोजगारी दिने घोषणा गरेको छ । मंगलबार एमालेले घोषणापत्र सार्वजनिक गर्दै वार्षिक ५ लाख बेरोजगारीलाई रोजगार उपलब्ध गराउने घोषणा गरेको हो । सबैका लागि काम र नियमित कमाई सुनिश्चित गर्दै वार्षिक ५ लाख रोजगारी सिर्जना गर्ने घोषणापत्रमा उल्लेख छ । न्यूनतम ज्याला २५ हजार कायम गर्ने एमालेको योजना छ । स्वदेशमा उत्पादन हुने वस्तुहरुको प्रोत्साहन गर्ने, स्वदेशी उद्योगको संरक्षण गरिने घोषणापत्रमा उल्लेख छ । नेपाली नागरिक आवासविहीन वा सडक मानवको अवस्थामा नरहने ग्यारेन्टी गर्ने एमालेको योजना छ । आगामी २ वर्षभित्र देशलाई पूर्ण साक्षर बनाउने चुनावी प्रतिबद्धता गरेको छ । उच्च शिक्षाका लागि विदेश जानुपर्ने वाध्यता अन्त्य गर्ने घोषणापत्रमा उल्लेख छ । ५ वर्षमा ६० लाख नागरिकलाई सामाजिक सुरक्षा भत्ता दिने एमालेको योजना छ । सबै पालिकामा आधारभूत स्वास्थ्य सेवा पुर्याइने, स्वास्थ्य विमामार्फत् नागरिकको स्वास्थ्य उपचार सहज बनाइने, अधिकांश रोगको उपचार स्वदेशमै व्यवस्था मिलाइने घोषणापत्रमा उल्लेख छ"
विप्लव नेतृत्वको नेकपाले निर्वाचन खारेज अभियान चलाउने,"काठमाडौंः नेत्रविक्रम चन्द विप्लव नेतृत्वको नेकपाले आगामी प्रतिनिधिसभा र प्रदेशसभा निर्वाचन खारेज अभियान चलाउने भएको छ । पार्टीको हालै सम्पन्न नवौं महाधिवेशनका निर्णय मंगलबार सार्वजनिक गर्दै नेकपाले चुनाव खारेजी अभियान चलाउने जानकारी दिएको हो। पार्टीका स्थायी समिति सदस्य सन्तोष बुढामगर सीले संसदीय व्यवस्थाको चुनाव खारेज अभियान चलाउन जनसांस्कृतिक कार्यक्रम गर्ने निर्णय भएको बताए । यस्तै, नेकपाले आफ्नो नामको पछाडी सी राख्न थालेको छ । यस्तै, हरेक दुइ महिनामा एक पटक भौतिक श्रम गर्ने भएको छ । पार्टीका प्रवक्ता खड्गबहादुर विश्वकर्मा प्रकाण्डसी ले संसदीय व्यवस्थाले जनताको आवाज नबोलेको बताए । उनले श्रमजीवी जनताले विश्वबाट साम्राज्यवादको अन्त्य चाहेको बताए ।"
"एमालेको प्रतिबद्धताः सबै प्रकारका भत्ता वृद्धि गर्ने, दुई वर्षमा सबैको बैंक खाता","काठमाडौंः नेकपा एमालेले सबै प्रकारका भत्ता वृद्धि गर्ने महत्वाकांक्षी योजना सार्वजनिक गरेको छ । एमालेले आसन्न निर्वाचनका लागि घोषणापत्र सार्वजनिक गर्दै सबै प्रकारका भत्ता वृद्धि गर्ने योजना अघि ल्याएको हो । आगामी दुई वर्षमा सबैको बैंक खाता भएको हुने घोषणापत्रमा उल्लेख छ । घोषणापत्रमा भनिएको छ, 'सबै साना किसान तथा साना व्यवसायीहरुलाई लघु विमा सेवा उपलब्ध गराउने । उद्यमशीलताका लागि सहुलीयतपूर्ण व्याजदरमा ऋण उपलब्ध गराउने । ' घोषणापत्रमा हरेक व्यक्तिलाई गर्भावस्थादेखि वृद्धावस्थासम्म राज्यद्वारा सुरक्षा दिइने भनिएको छ । २ वर्षमा विद्युतमा सबैको पहुँच पुर्याइने, ५ वर्षमा विद्युत उत्पादन क्षमता ६ हजार पाँच सय मेगावाट पुर्याइने घोषणापत्रमा उल्लेख छ ।"
कञ्चनपुरका १५ नेताकार्यकर्तालाई कांग्रेस गर्यो पार्टीबाट निष्काशन,"काठमाडौं : नेपाली कांग्रेस कञ्चनपुरले बागी उम्मेदवारी दिने १५ नेताकार्यकर्तालाई कारबाही गरेको छ। पार्टीका आधिकारिक उम्मेदवारविरुद्ध स्वतन्त्र उम्मेदवारी दिएका, उम्मेदवारका सर्मथक र प्रस्तावकलाई कारबाही गरेको हो। कांग्रेस कञ्चनपुरका अनुशासन समितिका संयोजक नाफूसिह साउँदले एक विज्ञप्ति जारी गर्दै २६ असोजको विस्तृत बैठकको निर्णयअनुसार पार्टीका आधिकारिक उम्मेदवार र नेपाली कांग्रेसले सर्मथन गरेका लोकतान्त्रिकवामगठबन्धनका उम्मेदवारविरुद्ध उम्मेदवारी दिने उम्मेदवार र सर्मथक, प्रस्तावकलाई कारबाही गरेको जानकारी दिएका छन्। साउँदका अनुसार नेपाली कांग्रेसको विधानको परिच्छेद ९ को धारा ३४ को १ (घ) बमोजिम साधारण सदस्यसमेत नरहने गरी उनीहरुलाई कारबाही गरेको हो। पार्टीबाट निष्काशित हुनेमा दिपक बहादुर सिंह, शारदा चन्द, गिरी राज पाण्डेय, नारायण बोहरा, वीरबहादुर बोहरा, दिल्लीराज पनेरु, जगदिश अवस्थी, दुर्गादत्त पाण्डेय, मदन दमाई, धनबहादुर शाही, पिताम्बर जोशी, खेम चौधरी, मोतिराम राना, सञ्जितसिंह राना र जगत सायर छन्।"
प्रेम सुवालसँग भिड्न गेलाललाई सकस !,"भक्तपुर: नेपाल कम्युनिष्ट पार्टी एमालेबाट भक्तपुर क्षेत्र नं १ को प्रतिनिधि सभाका उम्मेदबार नवराज गेलाल त्यस क्षेत्रमा उम्मेदबार बन्न चाहेकै थिएनन्। उनको योजना भक्तपुर१ 'क' को उम्मेदवार बन्ने थियो। प्रदेशको मात्रै आशा गरेका उनले प्रतिनिधि सभाकै टिकट पाउँदा उनीमात्र होइन उनका समर्थक पनि दु:खी छन् । गेलाललाई एमालेले प्रतिनिधि सभाको उम्मेदवार बनाउँदा उनका समर्थकले एमालेकै बिरोध गरेका छन् । बिरोधमात्र होइन, एमालेले प्रदेशसभामा उठाएका उम्मेदवारलाई भोट नै नदिने चेतावनी पनि दिएका छन् । तीन सय घरधुरीको दाहाल गाउँ र एक सय घरधुरीका गेलाल गाउँले नवराज गेलाललाई किन प्रदेशसभाको टिकट नदिएको भन्ने प्रश्न एमालेलाई सोध्ने गरेका छन् । प्रतिनिधि सभाको टिकट दिए पनि प्रदेश सभाकै टिकट चाहनुको मुख्य कारण हो भक्तपुर क्षेत्र नं १ नेपाल मजदुर किसान पार्टी (नेमकिपा) को गढ हुनु । यस क्षेत्रमा अरु पार्टीको उम्मेदवारी हार्नकै लागि भन्ने मान्यता छ । हार्ने ठाउँमा प्रतिनिधि सभाको उम्मेदवारी पाउनुको साटो जित्ने ठाउँको प्रदेश सभाको उम्मेदवारीको खोजिमा थिए गेलाल । २०७४ को प्रतिनिधिसभा निर्वाचन परिणाम र गतवर्ष सम्पन्न स्थानीय तहको निर्वाचन परिणामलाई आधार मान्दा नेमकिपा बाहेकका दलहरूले यस क्षेत्रमा जित्ने आशा कम गर्छन । गत स्थानीय तहको निर्वाचनमा वडाध्यक्षले ल्याएको मतको आधारमा भक्तपुर१ मा नेमकिपाको मत ३३ हजार ८९५ छ भने एमालेको १४ हजार ११९ छ । यसैगरी कांग्रेसले १३ हजार १३ मत ल्याउँदा राष्ट्रिय प्रजातन्त्र पार्टीले ६ हजार २८६ ल्याएको छ । माओवादीले एक हजार ३८८ मत पाएको छ । नेमकिपाबाट उम्मेदवार बनेका प्रेम सुवालसँग प्रतिष्पर्धा गर्न एमालेका गेलाल तथा सत्ता गठबन्धनबाट उम्मेदवार बनेका सुनिल गोठेलाई सकस छ । २०७४ को प्रतिनिधिसभाको निर्वाचनमा भक्तपुर१ मा नेमकिपाका प्रेम सुवाल झण्डै दोब्बर मतान्तरले विजयी भएका थिए । सुवालले ३३ हजार ७६ मत ल्याउँदा उनका निकटतम प्रतिद्वन्द्वी नेपाली कांग्रेसका बाबुराजा जोशीले १७ हजार ८१८ मत ल्याएका थिए । त्यतिबेला एमाले र माओवादी केन्द्रले चुनावी तालमेल गरेका थिए । चुनावी तालमेल हुँदाहुँदै पनि माओवादी केन्द्रका मिलन सुवालले १५ हजार ३७४ मत मात्र पाएका थिए । सुवाल अहिले माओेवादी छाडेर एमाले पुगेका छन् । त्यतिबेला यस क्षेत्रमा ७१ हजार ९१६ मत खसेको थियो। २०४८ सालदेखि अहिलेसम्म भक्तपुर१ मा नेमकिपा निरन्तर विजयी हुँदै आएको छ । यो क्षेत्रमा २०४८ सालदेखि २०७० सम्म नेमकिपाका अध्यक्ष नारायणमान बिजुक्छेंले निरन्तर जितेका थिए । उनले २०४८, २०५१, २०५६, २०६४ र २०७० गरी पाँच पटकसम्म भक्तपुर१ बाट चुनाव जिते । छैटौंपटक २०७४ मा विजुक्छेंले पुस्तान्तरण भन्दै पार्टी सचिव प्रेम सुवाललाई उत्तराधिकारी बनाए । गत निर्वाचनबाट विजयी सुवाल अहिले पनि सोही क्षेत्रमा फराकिलो मतान्तरमा विजयी हुने योजनामा छन् । यो क्षेत्रमा जनता समाजवादी पार्टीबाट हीरालाल खडका तथा राप्रपाबाट भरत खड्काले उम्मेदवारी दिएका छन् । अर्जुन कोजु, पुष्पराम गेलाल, सुलोचना छ्वाजु र गोकर्ण नेपालले स्वतन्त्र उम्मेदवारी दिएका छन् । भक्तपुर१ मा नेमिकपा हावी हुने विश्लेषण भएपनि अहिले जारी चुनावी सभामा एमाले उम्मेदवार गेलाल र सत्ता गठबन्धनका उम्मेदवार गोठे भने यस पटक नतिजा उल्टने आशयसहितको मन्तव्य राख्दै हिँडेका छन् । नेमकिपाका सुवाल भने विजयी हुनेमा ढुक्क छन् । यो निर्वाचन क्षेत्रको प्रदेशसभा अन्तर्गत क्षेत्रमा (क) मा एमालेबाट मोहनवीर श्रेष्ठ, नेपाली कांग्रेसबाट सुरेश श्रेष्ठ, राप्रपाबाट राजु कुइँकेल तथा नेमकिपाबाट मिनबहादुर बाटा उम्मेदवार छन् । त्यसैगरी भक्तपुर (ख)मा एमालेबाट नारायणसुन्दर मिन्ताकल, नेपाली कांग्रेसबाट पवन भुजु, राप्रपाबाट रोशन नापित तथा नेमकिपाबाट सुरेन्द्रराज गोसाइँले उम्मेदवारी दिएका छन् ।"
राप्रपाको प्रतिबद्धता : २०४६ पछिका उच्चपदस्थ नेता र कर्मचारीको सम्पत्ति छानबिन,"काठमाडौं : राप्रपाले प्रत्यक्ष निर्वाचित कार्यकारी प्रधानमन्त्री र प्रदेश खारेजको एजेन्डा अगाडि सारेको छ। सोमबार सार्वजनिक गरेको घोषणापत्रमा अभिभावकीय संस्थाका रूपमा राजसंस्था र जनताबाट प्रत्यक्ष निर्वाचित कार्यकारी प्रधानमन्त्री हुनुपर्ने उल्लेख छ। र, पूर्ण समानुपातिक संसद् हुनुपर्ने उसको प्रस्ताव छ। प्रदेशलाई खारेज गरेर बलियो केन्द्र र स्थानीय तह भएको दुई तहको शासकीय स्वरूप हुनुपर्ने पनि उसले बताएको छ। एक व्यक्तिले दुई कार्यकालभन्दा धेरै पार्टी अध्यक्ष, प्रधानमन्त्री जस्ता कार्यकारी पदमा बस्न नपाउने राप्रपाको घोषणापत्रमा उल्लेख छ। त्यस्तै उच्चस्तरीय नागरिक आयोग गठन गरी २०४६ पछिका उच्चपदस्थ नेता तथा कर्मचारीको सम्पत्ति छानबिन गरी अवैध सम्पत्ति जफत गर्ने कानुनी व्यवस्था गर्ने पनि राप्रपाको घोषणापत्रमा उल्लेख छ। राप्रपाले नेपाल बन्द जस्तो कार्यक्रम कहिल्यै नगर्ने प्रतिबद्धतासमेत जनाएको छ। स्वास्थ्य, हवाई, खानेपानी, विद्युत्, ग्यास तथा पेट्रोलियम पदार्थ ढुवानी तथा वितरणलगायत विभिन्न औद्योगिक क्षेत्रमा हड्ताल गर्न पूर्णरूपमा प्रतिबन्ध लगाइने घोषणापत्रमा उल्लेख छ। साथै सत्ता केन्द्रित राजनीति नगर्ने पनि राप्रपाले जनाएको छ। घोषणापत्रमा आगामी दिनमा सत्ताभन्दा आफ्नो प्राथमिकताका मुद्दाहरू स्थापना गर्न केन्द्रित हुने उल्लेख गरेको छ। नमुना विद्यालयका रूपमा बूढानीलकण्ठ स्कुल प्रदेशस्तरमा स्थापना गरिने राप्रपाको घोषणापत्रमा छ। सबै प्राविधिक विद्यालयहरूलाई स्रोत साधनयुक्त बनाउने प्रतिबद्धता पनि जनाइएको छ। आधारभूत तहसम्म स्थानीय मातृभाषामा शिक्षा दिने व्यवस्था पनि राप्रपाको घोषणापत्रमा छ। प्रत्येक स्थानीय तहमा सीपमूलक तालिम केन्द्र स्थापना गरी बेरोजगार युवाका लागि सीपमूलक तालिम र स्वदेशमै रोजगारीको व्यवस्था गरिने उसले जनाएको छ। राप्रपाले शिक्षा क्षेत्रमा देखिएको राजनीतीकरण, दलीय भागबन्डा, अराजकता र विसंगतिलाई कानुनी रूपमा अन्त्य गर्ने जनाएको छ। विश्वविद्यालयहरूमा प्रधानमन्त्री कुलपति र शिक्षामन्त्री सहकुलपति हुने व्यवस्था अन्त्य गर्ने पनि राप्रपाको चुनावी घोषणापत्रमा उल्लेख छ। राप्रपाले प्रतिस्पर्धा र मापदण्डको अधारमा कुलपति, सहकुलपति र उपकुलपति चयन गर्ने व्यवस्था गरिने प्रतिबद्धता जनाएको छ। वीर अस्पतालस्तरको अस्पताल सातै प्रदेशमा निर्माण गरी सञ्चालन गर्ने राप्रपाको घोषणा पत्रमा छ। न्यून आय भएका परिवारका सुत्केरीलाई तीन महिनासम्म ३ हजार मासिक भत्ता दिने विषय पनि घोषणापत्रमा छ। रासायनिक मल कारखाना तीन वर्षभित्र स्थापना गरिनछ, घोषणापत्रमा उल्लेख छ। कोसी र नारायणी नदीमा जलमार्ग यातायातको सञ्जालको निर्माण गरिने, सातै प्रदेशमा स्मार्ट शहर र स्मार्ट गाउँ निर्माण गर्ने, सबै घरमा विजुली पुर्याउने, २५ लाख पर्यटन भित्र्याउने लगायतका विषय घोषणा पत्रका समेटिएको छ।"
मोरङ१ : डिगबहादुर र घनश्यामको चौथो भीडन्त,"विराटनगर : नेपाली कांग्रेसका डिगबहादुर लिम्बू र नेकपा (एमाले)का घनश्याम खतिवडा राजनीतिक मैदानका पुराना प्रतिस्पर्धी हुन्। आगामी निर्वाचनका लागि मोरङको क्षेत्र नम्बर १ मा लिम्बू सत्तारुढ गठबन्धनन र खतिवडा एमालेजसपा गठबन्धनबाट प्रतिनिधिसभा सदस्य पदका प्रतिस्पर्धी बनेका छन्। लिम्बू कांग्रेसका जिल्ला सभापति हुन्। खतिवडा एमाले प्रदेश १ का सदस्य हुन्। फरक राजनीतिक धारका उनीहरु लेटाङ नगरपालिकाका स्थायी बासिन्दा तथा पूर्वशिक्षक हुन्। राजनीतिमा आउनुअघि लिम्बू सामुदायिक वन उपभोक्ता महासंघमा सक्रिय थिए। खतिवडा सहकारी अभियन्ता भनेर चिनिन्थे। शिक्षण पेसाको लामो अनुभव संगालेका दुवै जना राजनीतिक र सामाजिक रूपमा उत्तिकै प्रभावशाली एवं लोकप्रिय छन्। तर प्रजातन्त्र प्राप्तिको आन्दोलनमा सरिक हुँदा अलगअलग राजनीतिक कित्तामा पुगे। चुनावी दौरानमा उनीहरुबीच ३० वर्षदेखि प्रतिस्पर्धा चलिरहेको छ। राजनीतिक परिवर्तनको आन्दोलनमा निर्वाह गरेको भूमिका र जमाएको प्रभावका कारण दुई फरक पार्टीमा रहेर उनीहरुले एउटै क्षेत्रबाट निरन्तर प्रतिस्पर्धा गर्ने अवसर पाइरहेका छन्। चुनावी प्रतिस्पर्धामा २ पटक खतिवडा र १ पटक लिम्बूले बाजी मारिसकेका छन्। आगामी प्रतिनिधिसभा निर्वाचनमा उनीहरुबीच चौथो पटक प्रतिस्पर्धा हुँदै छ। पहिलो पटक २०४९ सालको स्थानीय निकाय निर्वाचनमा अमनेसामने भए। त्यतिबेलाको प्रतिस्पर्धामा बाजी मार्दै खतिवडा तत्कालीन लेटाङ गाविसको अध्यक्ष बने। ३० वर्षअघि नै पहिलो पराजय बेहोरेका लिम्बू अझै आफूलाई योग्य साबित गर्न चुनावी मैदानमा खतिवडाका प्रतिस्पर्धी भएर उभिएका छन्। गाविस अध्यक्षमा बेहोरेको हारको बदला लिम्बूले २०७० सालको दोस्रो संविधानसभा निर्वाचनमा लिए। खतिवडा लिम्बूसँग १ हजार ५ सय मतान्तरले पराजित बनेका थिए। चुनावी मैदानमा माओवादीका नेता वर्षमान पुनले तेस्रो भएर चित्त बुझाए। संविधानसभा सदस्य बन्ने अवसरबाट बञ्चित भएको बदला खतिवडाले २०७४ सालको प्रतिनिधिसभा निर्वाचनमा लिम्बूलाई पराजित गरेर लिएका थिए। २०७४ मा खतिवडाले लिम्बूलाई ६ हजार ८८ मतान्तरले पराजित गरेका हुन्। त्यसबेला बाम (एमालेमाओवादी) गठबन्धनका उम्मेदवार खतिवडा ३७ हजार ५२४ मतले निर्वाचित हुँदा लिम्बूले ३१ हजार ४३६ मत मात्रै ल्याए। यसपटक राजनीतिक परिस्थिति र चुनावी समीकरण फेरिएको छ। अघिल्लो चुनावमा जसको सहाराले खतिवडाले जित हासिल गरेका थिए, यसपटकको चुनावमा त्यसकै भरोसामा लिम्बू जित्ने दाउमा छन्। अघिल्लोमा बाम गठबन्धनको बलमा चुनाव आफ्नो पक्षमा पार्न खतिवडा सफल भए। यसपटकको चुनावमा एमालेबाट विभाजन भएको नेकपा (एकीकृत समाजवादी) र नेकपा (माओवादी केन्द्र) कांग्रेस नेतृत्वको गठबन्धनमा रहेकाले खतिवडालाई चुनौती थपिएको छ। यसपटक एमालेलाई जनता समाजवादी पार्टी (जसपा)को साथ छ। तर त्यो क्षेत्रमा जसपाको जनाधार कमजोर छ। त्यही भएकाले यसपटकको चुनाव खतिवडाका लागि निक्कै चुनौतीपूर्ण हुने विश्लेषण छ। आगामी निर्वाचनमा भने यी दुईबीचको भीडन्तमा कसले बाजी मार्ला भन्ने विषयमा सबैको चासो छ। पुनः उनीहरुबीचको प्रतिस्पर्धाले चुनावी माहोल गर्माएको छ। लिम्बूले भने २०६४ सालको पहिलो संविधानसभा निर्वाचनमा पनि प्रधिस्पर्धा गरेका थिए। माओवादीका नगेन्द्रप्रसाद धिमालसँग पराजित भए। गत स्थानीय तहको निर्वाचनमा वडागत परिणामलाई हेर्ने हो भने यो क्षेत्रमा कांग्रेसभन्दा एमाले १ हजार ५ सय १३ मतले अगाडि देखिन्छ। उर्लाबारी, लेटाङ नगरपालिका र केराबारी र मिक्लाजुङ गाउँपालिका समेटिएको क्षेत्र नम्बर १ मा ३७ वटा वडा छन्। गत निर्वाचनमा वडाध्यक्षहरुले प्राप्त गरेको मत आधारमा एमालेले ३३ हजार ५६, जनता समाजवादीले ४९३, कांग्रेसले ३१ हजार ५४३, माओवादी केन्द्रले ५ हजार ८१९ र एकीकृत समाजवादीले १ हजार ७५ मत प्राप्त गरेका थिए। गठबन्धनका हिसाबले हेर्दा सत्तारुढ गठबन्धन अगाडि देखिएको छ। गत स्थानीय निर्वाचनमा मिक्लाजुङबाहेक सबै स्थानीय तहमा एमाले विजयी बनेको छ। तर कांग्रेसका लिम्बू सत्तारुढ गठबन्धनको मत जोगाउने दाउमा छन्। एमालेका खतिवडा सहानुभूति मतका आधारमा जित निकाल्ने कसरत गरिरहेका छन्। विराटनगरबाट सबैभन्दा टाढा रहेको मोरङ क्षेत्र नम्बर १ को सिमाना इलाम र धनकुटासँग जोडिन्छ। सुगम एवं तराईको जिल्ला भनेर चिनिने मोरङको यो निर्वाचन क्षेत्रमा विकट तथा दुर्गम पहाडी भूभाग पर्छ। एक पालिकाबाट अर्को पालिकामा सहजै जाने सक्ने अवस्था छैन। चुनावी प्रचारका लागि पनि उम्मेदवारहरु सुनसरीको धरान र धनकुटाको भेडेटार हुँदै जानुपर्ने अवस्था छ। उक्त क्षेत्रमा खतिवडा र लिम्बूलगायत ८ दल र दुई स्वतन्त्र गरी १० जना उम्मेदवार चुनावी प्रतिस्पर्धामा छन्। उम्मेदवारका चुनावी एजेन्डा र प्रतिवद्धता उस्तै छन्। दुवै नेताले क्षेत्रभित्रको चुरे पहाडलाई पर्यटकीय स्थलका रूपमा विकास गर्ने प्रतिवद्धता जनाएका छन्। विगतका निर्वाचनदेखि नै बक्राहा, तेली, चिसाङ र खदम खोला नियन्त्रणजस्ता मुद्दा उक्त क्षेत्रमा एजेन्डा बन्दै आएका छन्। सुकुम्बासी समस्या धेरै रहेको उक्त क्षेत्रमा समस्या समाधानको महत्वपूर्ण काम अझै बाँकी रहेको उल्लेख गर्दै खतिवडाले त्यसमा ध्यान दिने बताए। यसअघि निर्वाचित भएपछि आफ्नो क्षेत्रका लागि गरेको कामले नै चुनौती पार गर्ने उनको विश्वास छ। युवा रोजगारीका कुरा, महिला सशक्तीकरणका कुरा अनि किसानको जीवनस्तर उकास्ने कुरा आफ्नो प्राथमिकतामा पर्ने लिम्बूले बताए। यसअघि खतिवडा दुई पटक निर्वाचित भइसक्नु भएको छ। मैले एक पटक मात्रै जितेको छु, उनले भने, यसपटक जित्ने पालो मेरो हो। जित निश्चित छ। मोरङ क्षेत्र नम्बर १ मा १ लाख २३ हजार ६१५ मतदाता रहेका छन्।"
प्रचण्ड र अमेरिकी राजदूत थम्पसनबीच भेटवार्ता : नेपाली राजनीति र आर्थिक विकासबारे छलफल,"ललितपुर : नेपालका लागि अमेरिकाका नवनियुक्त राजदूत डिन आर थम्पसनले नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहाल प्रचण्डसँग शिष्टाचार भेटवार्ता गरेका छन्। खुमलटार निवासमा आज बिहान भएको भेटवार्तामा वर्षौदेखिको दुई देशको सम्बन्ध, नेपाली राजनीति, आर्थिक विकासका बारेमा छलफल भएको प्रचण्डको सचिवालयले जानकारी दिएको छ। पूर्वप्रधानमन्त्री प्रचण्डले नेपालको विकासमा अमेरिका र अमेरिकी जनताले गर्दै आएको सहयोग र खेलेको भूमिका सह्रानीय भएको बताए। उनले भने ,नेपाल र अमेरिकबीच वर्षौदेखिको मित्रता रहेको छ। तपाईको कार्यकालमा यो सम्बन्ध अझै प्रगाढ रहने मैले विश्वास लिएको छु। उनले आफूहरु मुलुकको आर्थिक समृद्धिको अभियानमा रहेको बताउँदै यसमा अमेरिकाको सहयोग आवश्यक रहेको बताए। राजदूत आर थम्पसनले प्राकृतिक र सांस्कृतिक विविधताले भरिएको सुन्दर मुलुकमा आउँदा खुसी लागेको धारणा राखे। उनले नेपालको दिगो र समावेशी आर्थिक विकास लक्ष्य हासिल गर्न आफूहरुको सहयोग निरन्तर रहने विश्वास दिलाए। राजदूत थम्पसनले ७५ वर्षदेखिको नेपाल अमेरिकी सम्बन्ध आफ्नो कार्यकालमा अझै उचाई लिने विश्वास व्यक्त गरे।"
शासकीय स्वरूप परिवर्तन माओवादी एजेन्डा,"काठमाडौं : माओवादी केन्द्रले प्रत्यक्ष निर्वाचित कार्यकारी राष्ट्रपति र राष्ट्रपतिद्वारा गठित मन्त्रिपरिषद् रहने व्यवस्थासहित शासकीय स्वरूपको प्रस्ताव गरेको छ। उसले सोमबार सार्वजनिक गरेको चुनावी प्रतिबद्धतापत्रमा राजनीतिक स्थिरताका लागि विद्यमान शासकीय स्वरूप र निर्वाचन प्रणालीको परिवर्तन आवश्यक रहेको उल्लेख गरेको छ। राष्ट्रपतिमा निर्वाचित हुन ५१ प्रतिशत मत ल्याउनुपर्नेमा माओवादीको जोड छ। प्रदेशमा पनि संघमा जस्तै प्रत्यक्ष निर्वाचित प्रदेश प्रमुख र प्रदेश प्रमुखद्वारा गठित मन्त्रिपरिषद् रहने उसको प्रस्ताव छ। विधायन क्षेत्रमा मात्र केन्द्रित हुने प्रदेशसभाको गठन गरिने प्रतिबद्धतापत्रमा उल्लेख छ। विद्यमान निर्वाचन प्रणालीमा संशोधन गरी प्रतिनिधिसभा र प्रदेशसभा निर्वाचनमा पूर्ण समानुपातिक समावेशी प्रणाली अवलम्बन गरिने प्रतिबद्धता उसले जनाएको छ। १ सय ६५ सिटको प्रतिनिधिसभा र ५५ सिटको राष्ट्रियसभा भएको संघीय संसद् र समग्रमा ३ सय ३० सिटको प्रदेशसभा हुने प्रतिबद्धतापत्रमा उल्लेख छ। पूर्ण समानुपातिक निर्वाचन प्रणालीमा पनि क्लस्टर छुट्ट्याउँदै ३५ प्रतिशत महिला, १० प्रतिशत मजदुर र किसानको समेत प्रतिनिधित्व हुनुपर्ने घोषणापत्रमा उल्लेख छ। प्रतिनिधिसभा र प्रदेशसभाको निर्वाचन जातीय जनसंख्या (क्लस्टर)का आधारमा पूर्ण समानुपातिक निर्वाचन प्रणालीमार्फत गरिनेछ, घोषणापत्रमा लेखिएको छ, क्लस्टरमा खसआर्य, आदिवासी जनजाति, दलित, मधेसी, थारु, मुस्लिम रहनेछन् र सम्बन्धित क्लस्टरमा ३५ प्रतिशत महिला प्रतिनिधित्व हुनेछ। मजदुर र किसानलाई कम्तीमा १० प्रतिशत प्रतिनिधित्व सुनिश्चित गरिनेछ। संघमा २५ जनामा नबढाई र प्रदेशसभामा कुल सांसद संख्याको १५ प्रतिशतमा नबढाइ सानो आकारको मन्त्रिपरिषद् गठन गर्ने व्यवस्था गर्ने बुँदा प्रतिबद्धतापत्रमा समेटिएको छ। २०४७ को परिवर्तनयताका सबै सरकारका प्रधानमन्त्री एवं मन्त्रीहरू, संवैधानिक निकायका प्रमुख एवं सदस्यहरू, सबै राष्ट्रिय राजनीतिक दलका केन्द्रीय पदाधिकारीहरू र विशिष्ट श्रेणीका कर्मचारीको सम्पत्ति छानबिन गर्न एक उच्चस्तरीय अधिकारसम्पन्न आयोग गठन गरिने प्रतिबद्धतापत्रमा उल्लेख छ । कालापानी, लिपुलेक र लिम्पियाधुरालगायत अतिक्रमित नेपाली भूमि फिर्ताका लागि अविलम्ब कूटनीतिक पहल गरिने प्रतिबद्धता उसले जनाएको छ। सन् १९४७ को गोरखा भर्तीसम्बन्धी त्रिपक्षीय सन्धि, सन् १९५० को नेपाल र भारतबीचको शान्ति र मैत्रीसम्बन्धी सन्धि, भारतसँगको जलस्रोतसम्बन्धी र व्यापार तथा पारवहनलगायत सम्पूर्ण असमान सन्धिहरूको पुनरावलोकन गरी खारेजी, प्रतिस्थापन वा संशोधन परिमार्जनद्वारा राष्ट्रिय स्वार्थ र हित अनुकूल बनाइनेछ, प्रतिबद्धतापत्रमा लेखिएको छ। नेपालभारत खुला सिमानालाई नियन्त्रण र नियमन गरिने माओवादीले बताएको छ। यी हुन् मुख्य प्रतिबद्धता वास्तविक भूमिहीन सुकुम्बासीलाई भूमिको लालपुर्जा र आवासको प्रबन्ध गरिने प्रतिबद्धतालाई माओवादीले पुनः समेटेको छ। केन्द्रीय समितिका सबै सदस्य एवं प्रदेश समितिका पदाधिकारीको सम्पत्ति विवरण निर्वाचन भएको ६ महिनाभित्र सार्वजनिक गर्ने महत्वकाक्षी विषय पनि प्रतिबद्धतापत्रमा समेटिएको छ। प्रत्येक आर्थिक वर्षको पहिलो तीन महिनाभित्र केन्द्रीय समितिका सदस्य र प्रदेश पदाधिकारीको सम्पत्ति विवरण सार्वजनिक गर्ने प्रतिबद्धता माओवादीले गरेको छ। उसले पाँच वर्षभित्र २० लाख युवालाई स्वरोजगार बनाउने दाबी गरेको छ। राष्ट्रिय गौरवका आयोजना, उत्पादनमा आधारित कृषि परियोजना, पर्यटन र औद्योगिक प्रतिष्ठानमा १० लाख युवालाई रोजगारी दिइने प्रतिबद्धतापत्रमा छ। रोजगार प्राधिकरणले स्थानीय तहमा रहेको जनसंख्याको आधारमा ५ सयदेखि १ हजार जनासम्म युवालाई अभिमुखीकरण तालिम, बीउ पुँजी, सहुलियतपूर्ण कर्जा र प्राविधिक सहयोग उपलब्ध गराउनेछ, घोषणापत्रमा लेखिएको छ, यसका साथै प्राधिकरणले श्रम क्षेत्रका सम्पूर्ण समस्याहरूको प्याकेजमा सम्बोधन गर्नेछ। वैदेशिक रोजगारमा जानेलाई एकद्वार प्रणालीबाट सेवा प्रवाह गर्ने, रेमिट्यान्सबाट राष्ट्रिय महत्वका केही आयोजना पनि निर्माण गर्ने घोषणापत्रमा लेखिएको छ। आगामी स्थानीय चुनावमा विदेशमा रहेका नेपालीले कार्यरत मुलुकबाटै मतदान गर्न पाउने व्यवस्था गरिने माओवादीले प्रतिबद्धता जनाएको छ। नेपालमै बसेर विदेशी कम्पनीहरूका लागि सफ्टवेयर, प्रोग्राम, एप्लिकेसन आदि निर्माण गर्ने प्राविधिक क्षमता भएका युवा प्राविधिकहरूको सञ्जाल निर्माण गरी टेक्नोलोजी विकास र निर्यात गर्ने कार्यक्रम बनाइने छ प्रतिबद्धतापत्रमा लेखिएको छ प्राविधिक उद्यमशीलता विकास गर्न सरकारले लगानी गर्नेछ। वैदेशिक रोजगारीबाट फर्केका युवाहरूको सञ्जाल निर्माण गरी उनीहरूलाई सामूहिक तथा निजी उद्यम स्थापना गर्न प्रोत्साहन गरिने माओवादीले जनाएको छ। त्यस्ता युवाले उद्योगव्यवसाय सञ्चालन गर्दा बीउ पुँजी, ब्याज अनुदान, बिमा प्रिमियममा छुट तथा प्राविधिक सहयोगको प्रबन्ध गरिने उल्लेख छ। नेपालमा समाजवाद स्थापना रणनीतिक लक्ष्य एवं कार्यभार भएको जनाइएको छ। सबै नीति, कार्यक्रम र आचरण २१औं शताब्दीअनुरूपको समाजवादी नेपाल निर्माण गर्नमा नै अभिमुख हुने उल्लेख छ। समाजवाद उन्मुख समृद्धि हासिल गर्नुलाई तत्कालको मूल कार्यभार बनाउँदै र समाजवादको आधार तयार पार्दै अन्ततः समाजवाद स्थापनाको लक्ष्य पूरा गरिने छ, प्रतिबद्धतापत्रमा लेखिएको छ, वर्तमान संविधानले समाजवादको लक्ष्य निर्धारण गरे पनि त्यसको स्पष्ट व्याख्या गरेको छैन। माओवादी केन्द्र पार्टी वैज्ञानिक समाजवादको मूल मान्यतामा आधारित समाजवाद निर्माणको पक्षमा रहेको प्रतिबद्धता पत्रमा उल्लेख छ। नयाँ मोडेलको उन्नत समाजवाद हुने जनाइएको छ। प्रशासनिक संयन्त्र तथा न्यायालयको पुनर्संरचनाको विषय पनि प्रतिबद्धतापत्रमा उठाइएको छ। सर्वोच्च अदालतको संवैधानिक इजलासको प्रभावकारिता फितलो भएको सर्वत्र महसुस भइरहेको सन्दर्भमा छुट्टै संवैधानिक अदालतको स्थापनाका लागि पहल गरिने प्रतिबद्धतापत्रमा उल्लेख छ। प्रत्येक प्रदेशमा कम्तीमा एउटा प्रादेशिक विश्वविद्यालय स्थापना गरिने प्रतिबद्धतापत्रमा उल्लेख छ । प्रत्येक जिल्लामा त्रिभुवन विश्वविद्यालयको कम्तीमा एउटा आंगिक क्याम्पस स्थापनाको पहल गरिने माओवादीले जनाएको छ । रेल, मनोरेल, मेट्रोरेल र विद्युतीय बसको व्यवस्था गरिने पनि उसले घोषणापत्रमा राखेको छ। ५ वर्षमा हाल निर्माण प्रक्रियामा रहेका बाहेक थप ५ हजार मेगावाट विद्युत् उत्पादन गर्न लगानी जुटाइने, थप ५ हजार मेगावाट जलविद्युत् आयोजनाको पीपीए गरिने र पाँच वर्षभित्र कुल विद्युत् उत्पादन ८ हजार मेगावाट पुर्याइने महत्वकाक्षी लक्ष्य पनि माओवादीको प्रतिबद्धता पत्रमा छ। विश्वमा बढ्दो ऊर्जा संकटलाई मध्यनजर गर्दै आवश्यक नीति र संस्थागत संरचनाविकास गरी सरकारले ५ वर्षभित्र हाइड्रोजन प्लान्ट स्थापना गर्ने माओवादी केन्द्रले जनाएको छ। स्मार्ट गाउँ अर्थात् सहरीकरण उन्मुख गाउँ निर्माण गर्ने हाम्रो नीति हुनेछ, प्रतिबद्धता पत्रमा उल्लेख छ। प्रतिनिधिसभा तथा प्रदेशसभाको निर्वाचनमा महिलाका लागि प्रत्यक्षतर्फको ३३ प्रतिशत निर्वाचन क्षेत्र नै आरक्षित गर्ने र समानुपातिक तर्फको ३३ प्रतिशत सिटको थप व्यवस्थाका लागि संविधान संशोधन गर्न पहल गरिने प्रतिबद्धतापत्रमा छ। माओवादी अध्यक्ष पुष्पकमल दाहाल प्रचण्डले प्रतिबद्धतापत्र कार्यान्वयन हुने दाबी गरे। अहिले हामीले आफैंले प्रतिबद्धतापत्र तयार गर्ने र कार्यान्वयन गर्ने ठाउँमा छौं। कार्यान्वयन हुन्छ, अध्यक्ष दाहालले भने, विगतमा प्रतिबद्धतापत्र बनाउन भूमिका रह्यो। तर, हामीले काम गर्न पाएनौं। एकाधिकार ढंगले सरकार सञ्चालन भयो। त्यही भएर प्रतिबद्धतापत्र कार्यान्वयन हुन नसकेको हो। संविधान रक्षाका लागि गठबन्धन बनेको उनले बताए। हामी एक्लैको बहुमत आउने अवस्था त छैन। प्रत्यक्ष निर्वाचित कार्यकारी प्रमुख हुनुपर्छ भनेर गठबन्धनभित्र पनि छलफल गर्छौं, उनले भने, यो विषयमा बहुमत राजनीतिक शक्ति छन्। उनले गठबन्धनको आवश्यकता रहिराख्ने बताए। भने, अलगअलग प्रतिबद्धता भए पनि गठबन्धन टुट्दैन। समृद्धिका लागि क्रमभंगता हुन्छ नै। संसद् पनि विघटन हुँदैन भन्ने निश्चित नभइसकेको उनको भनाइ थियो।"
सत्ता गठबन्धनले किन भन्यो मित्रवत् प्रतिस्पर्धा ?,"काठमाडौं : सत्तारुढ दलहरू गठबन्धनबाटै चुनावी मैदानमा उत्रिए पनि कतिपय ठाउँमा उनीहरूले एकले अर्काविरुद्ध उम्मेदवार खडा गरेका छन्। गठबन्धनले सहमतिका उम्मेदवार भनेर तय गरेको सूचीमा जसलाई मित्रवत् भनिएको छ। प्रतिनिधिसभातर्फ धनुषा २ मा गठबन्धन दलकै दुई उम्मेदवार छन्। कांग्रेसबाट रामकृष्ण यादव र एकीकृत समाजवादीबाट रामचन्द्र झा चुनावी मैदानमा छन्। सर्लाही २ मा माओवादीबाट महिन्द्र राय यादव र लोसपाबाट राजेन्द्र महतो मित्रवत् प्रतिस्पर्धा हुने भनिएको छ। काठमाडौं १० मा कांग्रेसबाट राजेन्द्रकुमार केसी र माओवादीबाट अञ्जना विशंखे प्रतिस्पर्धामा छन्। जबकि उक्त क्षेत्रका प्रदेशसभामा पनि गठबन्धन कायम भएको देखिँदैन। प्रदेशसभातर्फ ११ क्षेत्रमा मित्रवत् भन्दै गठबन्धन दलकै उम्मेदवार एकार्काविरुद्ध प्रतिस्पर्धामा देखिएका छन्। आठ ठाउँमा छुट्टाछुट्टै उम्मेदवारी दिएकामा उम्मेदवार सूचीमा छलफल जारी भनिएको छ। राजनीतिशास्त्री प्राडा जनार्दन आचार्य जनतालाई गुमराह गर्न यस्ता शब्दावली आउने गरेको टिप्पणी गर्छन्। विकसित देशको निर्वाचनमा मित्रवत् प्रतिस्पर्धा हुन्छ। तर, हाम्रो देशमा यस्ता कुरा जनतालाई गुमराह पार्न मात्रै गरिन्छ, प्राडा आचार्य भन्छन्, यहाँ त उठबस गर्न, लेनदेनमा खाइपिई मित्रवत् हुन्छ। अरू बेला गालीको वर्षा नै गरिन्छ। राजनीतिमा शिष्टाचार आवश्यक रहेको उनको ठम्याइ छ। अभिव्यक्ति मित्रवत् देखिनुपर्छ भनेर मात्रै हुँदैन। सामाजिक सञ्जालमा गालीगलौज हुन्छ तर मित्रवत् भनेर हुन्छ ? उनी भन्छन्, राजनीतिमा शिष्टाचार, सदाचार आवश्यक छ। नेपाली बृहत् शब्दकोषमा मित्रवत्को परिभाषामा लेखिएको छ, मित्र जस्तो, साथी समान। त्रिभुवन विश्वविद्यालय नेपाली विषयका प्राध्यापक लालनाथ सुवेदी मित्रजस्तै सद्भाव राखेर, परस्पर व्यक्तिगत गाली, टिकाटिप्पणी नगरी नीतिगत र सैद्धान्तिक विषय उठाएर गरिने प्रतिस्पर्धा नै मित्रवत् भएको बताउँछन्। गठबन्धनले प्रतिनिधिसभा र प्रदेशसभा चुनावका लागि सबै क्षेत्रमा भागबन्डा गरेर साझा उम्मेदवार बनाउने निर्णय गरेको थियो। केही रणनीतिक क्षेत्रमा भने एकले अर्को दललाई स्वीकार गर्न नसक्ने अडान लिए। त्यस्ता क्षेत्रमा आआफ्ना पार्टीका उम्मेदवार कायमै राखेका देखिएको छ। साझा उम्मेदवार बनाउन नसकेपछि नयाँ शब्दको चयन गरे, मित्रवत् प्रतिस्पर्धा। अर्थात्, जहाँजहाँ कुरा मिलेन, त्यहाँत्यहाँ आआफ्ना पार्टीका उम्मेदवार कायम राखेर प्रतिस्पर्धा गर्ने। सहमति जुट्न नसकेका क्षेत्रमा गठबन्धन दलले उम्मेदवारलाई दबाब र प्रलोभनमा उम्मेदवारी फिर्ता लगाउन सक्थे। तर, त्यसरी जाँदा पार्टीभित्र ठूलै समस्या हुने सम्भावनाका कारण मित्रवत् प्रतिस्पर्धाको नीति लिइएको गठबन्धनका नेता बताउँछन्। काठमाडौं १० मा २०७० सालको दोस्रो संविधानसभा निर्वाचनमा कांग्रेसका केसीले माओवादी अध्यक्ष पुष्पकमल दाहाल प्रचण्डलाई पराजित गरेका थिए। २०७४ मा पनि केसीले उही क्षेत्रबाट चुनाव जिते। माओवादी अध्यक्ष प्रचण्डले केसीसँगको पुरानो रिसईवीका कारण आफ्नो पार्टीको उम्मेदवार कायमै राखेको त्यस क्षेत्रका कांग्रेस नेता बताउँछन्। उक्त क्षेत्रमा एमालेबाट हिमेशकुमार केसी प्रतिस्पर्धामा छन्। जबकि काठमाडौं १० मा प्रतिनिधिसभा मात्रै होइन, प्रदेशसभातर्फ पनि गठबन्धन कायम भएको देखिँदैन। काठमाडौं १० (क) मा कांग्रेसले पुकार महर्जनलाई उठाएको छ। माओवादीबाट दिलिप महर्जन उम्मेदवार छन्। यसलाई मित्रवत् भनिएको छ। गठबन्धनले काठमाडौं १० खमा एकीकृत समाजवादीकी रमा आले मगरलाई उम्मेदवार भनेको छ। तर, माओवादीबाट गणेशबहादुर कुँवर उठेका छन्। गठबन्धनको सूचीमा कुँवरको नाम छैन। धनुषा २ मा उठेका यादव र झा दुवै जना पुराना नेता हुन्। यादवले २०६४ र २०७० मा जितेका थिए। झाले २०६४ सालमा धनुषा १ बाट जितेका थिए। उनीहरूसँग यसपटक एमालेबाट उमाशंकर अरगरिया चुनावी मैदानमा छन्। अरगरियाले २०७४ को निर्वाचनमा तत्कालीन संघीय समाजवादी फोरमबाट जितेका थिए। सर्लाही २ मा लोसपा वरिष्ठ नेता महतो र नेपाल समाजवादी पार्टी (नेसपा)का नेता यादवबीच रोचक प्रतिस्पर्धा हुँदै छ। लोसपा र नेसपा दुवै दल गठबन्धनकै भागबाट चुनावमा छन्। नेसपाका उम्मेदवार माओवादीको चुनाव चिन्हबाट उठेका छन्। दुवै जना विगतमा एकै दलमा आबद्ध थिए। राष्ट्रिय जनता पार्टी बनाउने बेला महतो र यादव पार्टीका संयोजक भए। जनता समाजवादी पार्टी बनाउन उनीहरूको भूमिका छ। जसपा विभाजन भएर बनेको लोसपा बन्दा यादव गएनन्। पछि उनी डा बाबुराम भट्टराईतिर लागे। गठबन्धनले यादव नै आधिकारिक उम्मेदवार भनेर विज्ञप्ति जारी गरेको थियो। त्यसमा महतोले असहमति जनाए। उम्मेदवारको सूचीमा भने उक्त क्षेत्रमा यादव र महतोलाई उम्मेदवार कायम गर्दै मित्रवत् भनिएको छ। यसमा यादव असन्तुष्ट देखिएका छन्। सत्तारुढ दलहरू गठबन्धनबाटै चुनावी मैदानमा उत्रिए पनि कतिपय ठाउँमा एकले अर्काविरुद्ध उम्मेदवार खडा गरेका छन्। गठबन्धनले सहमतिका उम्मेदवार भनेर तय गरेको सूचीमा जसलाई मित्रवत् भनिएको छ। यस हिसावले प्रतिनिधिसभातर्फ तीन र प्रदेशसभातर्फ ११ निर्वाचन क्षेत्रमा मित्रवत् प्रतिस्पर्धा हुने देखिन्छ। राजनीतिशास्त्री भने जनतालाई गुमराह गर्न यस्ता शब्दावली आउने गरेको टिप्पणी गर्छन्। सर्लाही २ यी दुवै नेताको गृह क्षेत्र हो। तर, अघिल्लो निर्वाचनमा धनुषा ३ मा गएर महतोले कांग्रेस नेता विमलेन्द्र निधिलाई पराजित गरेका थिए। गृह क्षेत्रमा भने यादव विजयी भएका थिए। जहाँ एमालेजसपा तालमेलबाट राजनारायण साह उम्मेदवार बनेका छन्। काठमाडौं ३ मा गठबन्धनबाट प्रतिनिधिसभातर्फ कांग्रेसका सन्तोष चालिसे उम्मेदवार छन्। जहाँ माओवादीका बद्रीप्रसाद बजगार्इंले उम्मेदवारी दिएका छन्। तर, उम्मेदवारको सूचीमा बजगाईंको नाम छैन। निर्वाचन आयोगको विवरणमा बजगाईंको नाम माओवादीकै उम्मेदवार भनेर राखिएको छ। उक्त क्षेत्रमा एमालेबाट कृष्ण राई चुनावी प्रतिस्पर्धामा छन्। काठमाडौंमा प्रदेशसभातर्फ चार क्षेत्रमा गठबन्धन दलबीच नै मित्रवत् प्रतिस्पर्धा हुने भनिएको छ। काठमाडौं ३ (ख) मा गठबन्धनबाटै कांग्रेसका विमल ठकुरी र माओवादीका महेश्वर फुँयाल उम्मेदवार छन्। काठमाडौं ५ (ख) मा कांग्रेसका श्यामबहादुर खड्का र एकीकृत समाजवादीका बालकृष्ण श्रेष्ठको दुई जनाको उम्मेदवारी छ। काठमाडौं ६(ख) मा पनि गठबन्धन कायम भएको छैन। त्यहाँ कांग्रेसबाट विष्णुभक्त तिमिल्सिना र माओवादीबाट प्रकाश फुँयाल प्रतिस्पर्धामा छन्। मधेस प्रदेशअन्र्तगत बारा १ (ख)मा कांग्रेसबाट नागेन्द्रप्रसाद कानु र एकीकृत समाजवादीबाट बतहु यादव, पर्सा ३(ख)मा कांग्रेसबाट जनार्दनसिंह क्षेत्री र एकीकृत समाजवादीबाट प्रल्हाद गिरीको उम्मेदवारी परेको छ। लोसपा नेता गिरी टिकट लोभमा एमाले प्रवेश गरेका थिए। तर, जसपासँग गठबन्धन गर्दा एमालेको भागमा नपरेपछि गिरी एकीकृत समाजवादीमा गएर उम्मेदवार बनेका हुन््। सर्लाही १(क) मा माओवादी र लोसपा दुवै दलबाट उम्मेदवारी कायम छ। माओवादीले रामचन्द्रसिंह कुसवाहा र लोसपाले उपेन्द्र महतोलाई उठाएका छन्। लुम्बिनी प्रदेशमा बाँके २ का दुवै प्रदेशसभा क्षेत्रमा गठबन्धनको मित्रवत् प्रतिस्पर्धा हुने भनिएको छ। बाँके २(क) मा कांग्रेसबाट राजकुमार वर्मा र एकीकृत समाजवादीबाट समसद्दिन सिद्दिकी उम्मेदवार छन्। बाँके २(ख)मा कांग्रेसबाट सुरेन्द्र हमालको उम्मेदवारी परेको छ। त्यहाँ पनि गठबन्धनकै माओवादीले आफ्नै उम्मेदवार उठाएको छ। माओवादीबाट अक्कलबहादुर बम उम्मेदवार छन्। उक्त क्षेत्रमा एमाले निरकबहादुर गुरुङलाई उम्मेदवार बनाएको छ। सत्तारुढ गठबन्धनभित्रका कांग्रेस र एकीकृत समाजवादीले नै कञ्चनपुर २(ख)मा प्रतिस्पर्धा गर्दै छन्। कांग्रेसका बहादुरसिंह थापा र एकीकृत समाजवादीका लालबहादुर खड्का प्रतिस्पर्धा उत्रिएका छन्। कञ्चनपुर ३ (क)मा एकीकृत समाजवादीका प्रकाश रावल र माओवादीका टेकेन्द्रप्रसाद भट्टबीच मित्रवत् प्रतिस्पर्धा हुने गठबन्धनको सूचीमा उल्लेख छ। केही क्षेत्रमा भने टुंग्याउन बाँकी देखिएको छ। जसमा गठबन्धनले छलफल जारी भनेको छ। गठबन्धन भए पनि छुट्टाछुट्टै उम्मेदवारी परेपछि समझदारी कायम गर्ने काम भइरहेको नेताहरू बताउँछन्। सिरहा ३ (ख)मा गठबन्धनका बीचमा समस्या देखिएको छ। कांग्रेसबाट सञ्जयप्रकाश यादव र एकीकृत समाजवादीबाट प्रमोद यादवको उम्मेदवारी परेको छ। महोत्तरी २(क)मा एकीकृत समाजवादीकी मञ्जु यादव र लोसपाका जयनुल राइन दुवैले उम्मेदवारी दिएपछि समस्या भएको हो। स्याङजा २(क)मा कांग्रेसका भोजराज अर्याल र एकीकृत समाजवादीका रामचन्द्र भट्टराईबीच कसलाई गठबन्धनको उम्मेदवार मान्ने भन्ने विषयमा टुंगो लागेको छैन। कपिलवस्तु १(ख)मा कांग्रेसका सहसराम यादव र एकीकृत समाजवादीका फजलुर खान कसलाई आधिकारिक बनाउने भन्नेमा गठबन्धनबीच सहमति हुन सकेको छैन। यो समस्या हुम्ला (क)मा देखिएको छ। माओवादीले रनसिंह परियार र एकीकृत समाजवादीले हस्तबहादुर शाही कसलाई निष्क्रिय बनाउनेबारे छलफल जारी छ। सुर्खेत २ का दुवै प्रदेशसभा क्षेत्रमा विवाद देखिएको छ। सुर्खेत कांग्रेसका उपसभापति पूर्णबहादुर खड्काको गृहजिल्ला हो। सुर्खेत २(क) मा कांग्रेसका कालीप्रसाद शाक्य र एकीकृत समाजवादीका शिवप्रसाद उपाध्यायको उम्मेदवारी परेको छ। सुर्खेत २(ख) माओवादीका विन्दमान विष्ट, एकीकृत समाजवादीका मोहन बडुवालको उम्मेदवारी छ। उनीहरू आआफू नै गठबन्धनको आधिकारिक उम्मेदवार भएको प्रचार गरिरहेका छन्। बाजुरा क मा एकीकृत समाजवादीका नरेश शाही र माओवादीका कर्णबहादुर विश्वकर्मा उम्मेदवार छन्। त्यहाँको विवादले निकास पाउन सकेको छैन। बाँके क्षेत्र ३(क)मा पनि समस्या देखिएको छ। त्यहाँ स्वतन्त्र उम्मेदवार बनेका दलबहादुर सुनारलाई माओवादीको एउटा पक्षले पार्टी भित्राएर आधिकारिक उम्मेदवार भएको भन्दै प्रचार गरेको छ। एकीकृत समाजवादीका पोलिटब्युरो सदस्य एवं लुम्बिनी सहइन्चार्ज रहेका सुनार आफूलाई गठबन्धनको उम्मेदवार बनाउने भनेपछि माओवादीमा प्रवेश गरेका छन्। तर, त्यहाँ गठबन्धनले माओवादीका इन्द्रप्रसाद खरेललाई गठबन्धनले आफ्नो उम्मेदवार भनेको छ। विकसित देशको निर्वाचनमा मित्रवत् प्रतिस्पर्धा हुन्छ । तर, हाम्रो देशमा यस्ता कुरा जनतालाई गुमराह पार्न मात्रै गरिन्छ । यहाँ त उठबस, लेनदेनमा खाइपिइ मित्रवत् हुन्छ । अरू बेला गालीको वर्षा नै गरिन्छ । प्राडा जनार्दन आचार्य, राजनीतिशास्त्री"
"एमालेको घोषणापत्र आज सार्वजनिक हुँदै, ओलीसँग लाइभ डिबेट हुने","काठमाडौं : नेकपा (एमाले)ले आज घोषणापत्र सार्वजनिक गर्ने भएको छ। प्रमुख प्रतिपक्ष दल एमालेले प्रतिनिधि सभा र प्रदेश सभा सदस्य निर्वाचन२०७९ को निर्वाचन घोषणा पत्र आज दिउँसो साढे १ बजे सार्वजनिक गर्ने तयारी भएको एमाले प्रचार विभाग उपप्रमुख विष्णु रिजालले जानकारी दिए। उनले आज घोषणापत्रमार्फत समृद्धिको मार्गचित्र सार्वजनिक गर्ने स्पष्ट पारे। हामी जे गर्न सक्छौँ, त्यो भन्न सक्छौँ । हामी जे भन्न सक्छौँ, त्यो गर्न सक्छौँ।, रिजालले थपे, हामी आगामी पाँच बर्षमा केके गर्न सक्छौँ ? दीर्घकालीन रुपमा देशलाई कसरी अगाडि बढाउन सक्छौँ ? नेकपा (एमाले) ले आज घोषणापत्रमार्फत समृद्धिको मार्गचित्र सार्वजनिक गर्दैछ। एमालेले समृद्ध नेपाल, सुखी नेपालीको राष्ट्रिय आकांक्षा र सङ्कल्पलाई आत्मसात् गर्दै घोषणापत्र आउने जनाएको छ। एमालेको चुनावी घोषणापत्र निर्माणका लागि पार्टी अध्यक्ष केपी शर्मा ओलीको संयोजकत्वमा मस्यौदा समिति गठन गरिएको थियो। उक्त समितिले आएका सुझावलाई समेटेर अन्तिम रूप दिएको हो। पार्टीको घोषणा पत्र सार्वजनिक भएपछि अध्यक्ष केपी शर्मा ओलीसँग लाइभ डिबेट पनि हुनेछ। एमालेविरुद्ध मोर्चाबन्दी गरेका सत्ता गठबन्धनमा आबद्ध दल नेपाली कांग्रेस, नेकपा (माओवादी केन्द्र) र नेकपा (एकीकृत समाजवादी)ले छुट्टाछुट्टै घोषणा पत्र सार्वजनिक गरेका छन्।"
शेखरसँग लालबाबुको तुलना हुनै सक्दैन,"विराटनगर : नेकपा (एमाले)का युवा नेता पर्शुराम बस्नेत (कृष्ण)ले लालबाबु पण्डित नेपाली राजनीतिमा निष्कलंक नेता भएको बताएका छन् । पर्शुराम मोरङको निर्वाचन क्षेत्र नम्बर ६ खमा एमालेका तर्फबाट प्रदेशसभा सदस्यको उम्मेदवार छन् । विराटनगरमा आयोजित एउटा कार्यक्रमलाई सम्बोधन गर्दै उनले पार्टीका स्थायी कमिटी सदस्य लालबाबुको प्रशंसा गरेका हुन् । लालबाबु मोरङ क्षेत्र नम्बर ६ मा एमालेबाट प्रतिनिधिसभा सदस्यका उम्मेदवार हुन् । प्रतिनिधिसभामा नेपाली कांग्रेसका नेता डा शेखर कोइरालासँग लालबाबुको प्रतिस्पर्धा हुने देखिएको छ । शेखर २०७४ सालको निर्वाचनमा लालबाबुसँग पराजित भएका थिए । आगामी निर्वाचनका लागि पनि दुवै जना आमनेसामने भएका छन् । मंसिर ४ गतेको निर्वाचनमा शेखर र लालबाबुमध्ये कसले बाजी मार्ला भन्ने चर्चा चुलिएका बेला प्रदेशसभाका उम्मेदवार पर्शुरामले नेपाली राजनीतिमा सादगी, स्वच्छ छवि भएका, विवादरहित र निष्कलंक नेता भनेर लालबाबुको प्रशंसा गरेका हुन् । मैले धेरै नेता र राजनीतिकर्मीसँग संगत गरेको छु । निष्कलंक र स्वच्छ छवि भएको विवादरहित नेता लालबाबुलाई पाएँ । पटकपटक अवसर पाउँदा पनि उहाँ कहिल्यै विवाद र अनियमिततामा मुछिनु भएन,पर्शुरामले भने, यसअघि निर्वाचित भएपछि आफ्ना क्षेत्रमा उहाँले धेरै विकास गर्नु भएको छ । तर कांग्रेस नेता शेखर कोइरालाले भने आफ्नो क्षेत्रका लागि केही पनि गरेको देखिएन । शेखरसँग लालबाबुको तुलना नै हुन सक्दैन । चुनाव जितेर मन्त्री भएपछि लालबाबुले गरेका काम र दिएका योगदानलाई जनतासम्म पुर्याउनुपर्नेमा उनको जोड छ । पर्शुरामले जनतामा शेखरप्रति आकर्षण नै नभएको पनि बताए । जनता र समुदायमा लालबाबुको भिन्दै एवं गहिरो र सकारात्मक छाप छ । कुनै पनि विवादमा नपरेको नेता हो लालबाबु, 'उनले भने, 'त्यही कारण उहाँलाई जनताबाट सधैँ सम्मान मिल्छ । मुलुकलाई सधैँ आावश्यक पर्ने लालबाबु जतिको खुबी शेखरमा छैन । शेखरप्रति लक्षित गर्दै बस्नेतले भविष्य सकिएका मान्छेका पछि नलागिकन आगामी चुनावमा लालबाबुलाई जिताउन सबैमा आग्रह गरेका छन् । मुलुकले नहार्नका लागि एमालेले बहुमत ल्याउन आवश्यक रहेको उनको भनाइ छ । मुलुक बचाउनका लागि एमालेले जित्नै पर्छ । एमालेको नेतृत्व बिना विकास र समृद्धि सम्भव छैन, ' पर्शुरामले भने, अहिले एमालेले हार्दा सिंगो देशले हार्छ । यो कुरा सबैले बुझ्न जरुरी छ । एमालेले सबै क्षेत्रलाई मिलाएर उम्मेदवार उठाएको उनको भनाइ छ । मधेसी, आदिवासी जनजाति, अल्पसंख्यक, महिला, उद्योगी, व्यवसायीदेखि लिएर सबै क्षेत्रलाई समेटेर एमालेले उम्मेदवार उठाएको उनले बताए । पर्शुरामले आफूले सधैँ जनमतको सम्मान गर्ने प्रतिवद्धता पनि जनाएका छन् । बुद्धिजीवी र पेसाकर्मीले दिएको सुझावलाई आत्मासात गर्दै उनले जनचाहना एवं जनभावनाविपरीतका कुनै पनि काम आफूले नगर्ने बताए । म नेता हैन, सेवक हुँ । म सधैँ जनताकै साथमा थिएँ र हुन्छु, उनले भने, उम्मेदवार बनेर जनताका बीचमा जाँदा धेरै सम्मान र माया पाएको छु । चुनाव जितेर गएपछि पनि जनमतको अपमान हुन दिने छैन । चुनावी अभियानमा मतदातालाई भेट्ने क्रममा हिजो जितेर गएकाहरु फर्किएर एकपटक पनि नआएको र नमस्ते गर्दासमेत नफर्काउने स्वभाव रहेको भनेर जनगुनासो धेरै सुन्नु परेको पर्शुरामले बताए । हिजो चुनाव जितेर गएकाहरुप्रति जनआक्रोस बढ्दो छ । त्यसरी जनतालाई गुनासो गर्ने ठाउँ दिन हुँदैन,उनले भने, जनगुनासोले राजनीतिक दल र व्यवस्थामाथि नै प्रहार हुने हो । म सधैँ जनतालाई खुसी राख्ने प्रतिवद्धता जनाउँछु । उम्मेदवार भएर जनताका बीचमा जाँदा मिलेको सम्मानलाई सधैं कायय राख्ने उनले बताए । हामीले दसैं, तिहार, छठलगायत यसवर्षका ठूला चाडपर्वलाई बिदाइ गरिसक्यौं । राजनीतिकर्मीको महान चाड मंसिर ४ गते आउँदै छ, पर्शुरामले भने, त्यसलाई परिणाममुखी बनाउनुछ । जनतामा एमाले र एमालेका उम्मेदवारप्रतिको प्रभाव एवं आकर्षण बढेर गएको छ । समृद्ध नेपाल र सुखी नेपालीको जनआकांक्षा एमाले नेतृत्वको सरकारबाट मात्रै पूरा हुने पर्शुरामको भनाइ छ । त्यसका लागि आगामी मंसिर ४ गतेको निर्वाचनपछि केपी शर्मा ओलीको नेतृत्वमा सरकार बन्नुपर्ने उनले बताए । चुनाव जित्न बौद्धिक वर्गको उत्साह आवश्यक पर्ने उनको भनाइ छ । पर्शुरामसँगको प्रतिस्पर्धामा प्रदेश १ का आन्तरिक मामिला तथा कानुनमन्त्री केदार कार्की छन् । २०७४ सालमा यही क्षेत्रबाट निर्वाचित बनेका कांग्रेसका केदारले सत्तारुढ गठबन्धनबाट प्रदेशसभा सदस्यका लागि उम्मेदवारी दिएका हुन् । तर मन्त्री हुँदा अनेक विवादमा मुछिएको र चुनाव जितेर गएपछि आफ्नो निर्वाचन क्षेत्रलाई बेवास्ता गरेको आरोप उनीमाथि लाग्दै आएको छ । मोरङको निर्वाचन क्षेत्र नम्बर ६ कमा सत्तारुढ गठबन्धनले नेकपा (माओवादी केन्द्र)का जीवन आचार्यलाई उम्मेदवार बनाएको छ । जीवन माओवादी केन्द्रका अध्यक्ष पुष्पकमल दाहाल प्रचण्डका छोरीज्वाइँ हुन् । एमालेले कमा रीता न्यौपानेलाई उम्मेदवार उठाएको छ । प्रदेशसभा सदस्यमा जीवन र रीताबीच नै चुनावी प्रतिस्पर्धा हुने अनुमान गरिएको छ ।"
"गरिबलाई निःशुल्क विद्युत्, युवालाई निर्ब्याजी ऋण : एस","काठमाडौं : नेकपा एकीकृत समाजवादी पार्टीले प्रतिपरिवार २ सय युनिट विद्युत् निःशुल्क दिनेदेखि पानीजहाज सञ्चालन गर्नेसम्मका महत्वकांक्षी प्रतिबद्धतासहितको चुनावी घोषणापत्र ल्याएको छ। बानेश्वर काठमाडौंस्थित पार्टी कार्यालयमा सोमबार सार्वजनिक गरिएको घोषणापत्रमा शिक्षा, स्वास्थ्य, सञ्चारसहित ठूला र महत्वकांक्षी योजना उक्त पार्टीले समेटेको छ। अपांगता भएका व्यक्तिलाई रोजगार वा स्वरोजगार बनाउन निब्र्याजी ऋण दिने, एक जिल्ला एक बहुप्रविधिक शिक्षालय बनाउने र विद्युत्लाई निःशुल्क गर्नेदेखि पानी जहाज चलाउनेसम्मका योजना घोषणापत्रमा समेटिएको छ। अपांगतामैत्री गाउँसहर, हाम्रो रहर भन्ने नाराका साथ विद्यालय, सार्वजनिक सेवा प्रवाह स्थल, सामुदायिक भवन तथा शौचालयहरू अपांगतामैत्री तथा वातावरणमैत्री बनाइने घोषणापत्रमा उल्लेख छ। ७० प्रतिशत जनशक्ति प्राविधिक विषयमा उत्पादन गर्ने गरी शिक्षा नीतिमा परिवर्तन गर्ने प्रतिबद्धता पनि नेकपा एसले जनाएको छ। माध्यमिक तहसम्मको शिक्षा अनिवार्य र निःशुल्क गर्न पहल गर्ने, सामुदायिक विद्यालयको स्तर सुधार गर्ने घोषणा पनि सँगै गरिएको छ। सामुदायिक विद्यालयको पढाइ निजी विद्यालयको भन्दा राम्रो बनाउन पहल गर्ने, राज्यले सार्वजनिक शिक्षामा लगानी तथा क्षमता वृद्धि गर्ने, निजी लगानीमा सञ्चालित विद्यालयहरूलाई नियमन गर्दै दुई खाले शिक्षा प्रणालीमा रहेको विभेद क्रमशः हटाउने तथा संविधानले प्रत्याभूत गरेको आधारभूत शिक्षालाई पूर्ण निःशुल्क गरिने छ, घोषणापत्रमा भनिएको छ। यसैगरी नेकपा एसले प्रत्येक परिवारलाई मासिक २ सय युनिट बिजुली निःशुल्क दिने प्रतिबद्धता पनि गरेको छ। उक्त घोषणापत्रमा तीनै तहको सरकारसँग सहकार्य गरेर २ सय युनिट बिजुली निःशुल्क दिने उल्लेख छ। तीनै तहका सरकारबाट हरेक घर परिवारलाई मासिक रूपमा २ सय युनिटसम्म विद्युत् महसुलमा छुट दिने तथा गरिबीको रेखामुनि रहेका परिवारलाई विद्युत् लाइन जडान तथा बिजुली उपभोगमा सहुलियत दिन पहल गरिने छ, घोषणापत्रमा भनिएको छ। विशेष आर्थिक क्षेत्र तथा औद्योगिक ग्रामहरूमा डेडिकेटेड विद्युत् लाइन जडान गरिने घोषणापत्रमा उल्लेख छ।"
"लामिछानेको मुद्दामा सकियो बयान, बुधबार थुनछेक बहस",काठमाडौं : जिल्ला अदालत काठमाडौंले राष्ट्रिय क्रिकेट टोलीका निलम्बित कप्तान सन्दीप लामिछानेविरुद्ध परेको मुद्दामा बयान लिएको छ। न्यायाधीश माधवप्रसाद घिमिरेको इजलासमा मंगलबार लामिछानेविरुद्ध सरकारी वकिल कार्यालयले दायर गरेको मुद्दामा बयान लिइएको हो। अदालतले बयान लिने काम आज सकिएको र बुधबार थुनछेक बहस हुने जनाएको छ। लामिछानेविरुद्ध १७ वर्षीया किशोरीलाई बलात्कार गरेको आरोपमा यही कात्तिक १४ गते उक्त मुद्दा दायर गरिएको थियो। सरकारी वकिल कार्यालयले दर्ता गरेको मुद्दामा लामिछानेलाई १० देखि १२ वर्षसम्म कैद सजाय हुनुपर्ने माग गरिएको छ। सरकारी वकिललाई प्रहरीले बुझाएको अनुसन्धान प्रतिवेदनमा सोही माग राखिएको थियो। प्रहरी हिरासतमा रहेका लामिछानेले भने आफूविरुद्ध लागेको बलात्कार आरोप अस्वीकार गर्दै आफू निर्दोष रहेको र बलात्कार नगरेको बयान दिएका छन्। लामिछानेविरुद्ध नाबालिकमाथि जबरजस्ती करणी गरेको आरोपमा जाहेरी परेपछि उनलाई न्यायिक हिरासतमा राखिएको छ। प्रहरीले गत असोज २० गते उनलाई अन्तर्राष्ट्रिय विमानस्थलबाटै प्रक्राउ गरेको थियो।
प्रधानसेनापति र अमेरिकी राजदूतको भेट,काठमाडौं : प्रधानसेनापति प्रभुराम शर्मासँग नेपालका लागि अमेरिकी राजदूत डिन रिचार्ड थोम्पसनले भेट गर्नुभएको छ। सैनिक मुख्यालय जङ्गीअड्डामा मंगलबार भएको भेटवार्तामा उहाँहरुबीच दुई पक्षीय हित तथा पारस्परिक सम्बन्धका विषयमा विचारविमर्श भएको सैनिक जनसम्पर्क तथा सूचना निर्देशनालयले जनाएको छ। सेनाले यस्ता भेटघाटले दुई देशबीचको सम्बन्धलाई सुमधुर एवं प्रगाढ तुल्याउन थप मद्दत पुग्ने विश्वास लिएको छ।
काठमाडौंको तिलगंगामा बसको ठक्करबाट मोटरसाइकल चालकको मृत्यु,काठमाडौं : काठमाडौंको तिलगंगा नजिकै मंगलबार बसको ठक्करबाट मोटरसाइकल चालकको मृत्यु भएको छ। पछाडि सवार युवती भने घाइते भएकी छिन्। स्याङजाको कालिगण्डकी नगरपालिका४ घर भई हाल काठमाडौंको नयाँबानेश्वर बस्ने ३० वर्षीय माधव पाण्डको उपचारका क्रममा काठमाडौं मेडिकल कलेज सिनामंगलमा मृत्यु भएको हो। दुर्घटनामा घाइते भएकी मोटरसाइकलमा पछाडि सवार रामेछाप घर भएकी २६ वर्षीया गंगामाया मगरको सोही अस्पतालमा उपचार भैरहेको छ। एयरपोर्टबाट गौशालातर्फ जाँदै गरेको बा ९२ प ३१२० नम्बरको मोटरसाइकललाई मंगलबार दिउँसो पौने १ बजे सोही दिशातर्फ जाँदै गरेको बा ४ ख ९३९६ नम्बरको बसले पछाडिबाट ठक्कर दिएको हो। दुवै सवारी साधन र बस चालकलाई नियन्त्रणमा लिएको प्रहरी वृत्त गौशालाले जानकारी दिएको छ।
भक्तपुरको सल्लाघारीस्थित आइसक्रिम कारखानामा आगलागी,"भक्तपुर : भक्तपुर नगरपालिका१, सल्लाघारीस्थित निरोज आइसक्रिम कारखानामा मंगलबार राति आगलागी भएको छ। आगलागीबारे थप विवरण आउन बाँकी छ। सोही क्रममा नेपाल मजदुर किसान पार्टीका सचिव प्रेम सुवाल र भक्तपुर नगरपालिकाका प्रमुख सुनिल प्रजापतिले आगलागीबाट पुगेको क्षति र नियन्त्रणबारे कारखानाका प्रमुख रामहरि खत्रीसँग जानकारी लिएका छन्। बेलुकी ७:२४ बजेतिर आगलागी भएको र अहिले नियन्त्रणमा आइसकेको जनाइएको छ। नेपाली सेना इन्द्रबक्स गणबाट ३० जना, सशस्त्र प्रहरी बलका २१ जना, २० जना नेपाल प्रहरीसहित जुद्बबारुण भक्तपुरबाट तीनवटा दमकल, काठमाडौ महानगरबाट एउटा दमकल र स्थानीयले सहयाेगमा आगो नियन्त्रणमा लिइएको थियो।"
बुधबार दिउँसो देशका तीन प्रदेशमा वर्षाको सम्भावना,"काठमाडौं : बुधबार दिउँसो देशका तीनवटा प्रदेशमा वर्षाको सम्भावना देखिएको छ। जल तथा मौसम विज्ञान विभागअन्तर्गत रहेको मौसम पूर्वानुमान महाशाखाका अनुसार प्रदेश १, बागमती र गण्डकी प्रदेशका पहाडी भूभागका एकदुई स्थानमा हल्का वर्षाको सम्भावना रहेको हो। साथै प्रदेश १, बागमती प्रदेश, गण्डकी प्रदेशको पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहने विभागले जनाएको छ। रातको समयमा प्रदेश १, बागमती प्रदेश, गण्डकी प्रदेश र कर्णाली प्रदेशका पहाडी भूभागहरूमा आंशिक बदली रही बाँकी भूभागमा आंशिक बदलीदेखि मौसम सामान्यतया सफा रहनेछ।"
कालिकोट बम विष्फोट घटनाको आयोगद्वारा अध्ययन सुरु,"काठमाडौं : राष्ट्रिय मानव अधिकार आयोगले कालीकोटमा भएको बम विष्फोट घटनाको स्थलगत अध्ययन सुरु गरेको छ। कालीकोट तिलागुफा नगरपालिका१० मा यही कात्तिक १२ गते बम विष्फोटमा परी दुई बालिकाको मृत्यु भएको थियो भने तीन जना बालबालिका घाइते भएका थिए। घटना सम्बन्धमा सम्बन्धित निकायमा पत्राचार गरी अनुगमनसमेत सुरु गरेको आयोगका प्रवक्ता डा टीकाराम पोखरेलले जानकारी दिए। आयोगले यस्ता प्रकारका घटना विगतदेखि नै भइरहेको सन्दर्भमा यस्ता घटनालाई संवेदनशील रूपमा लिई घटनाको स्वतन्त्र र निष्पक्ष छानबिन गरी दोषीलाई कानूनी दायरामा ल्याउन मागसमेत गरेको छ। आयोगले घटनाका पीडितलाई राहत तथा क्षतिपूर्तिको व्यवस्था गर्न, घाइते बालबालिकाको निःशुल्क र प्रभावकारी स्वास्थ्योपचारको व्यवस्था गर्न सरकारसँग आग्रह गरेको छ। यस प्रकारका घटना नदोहोरिने वातावरणको सुनिश्चितता गर्न तथा व्यक्तिको जीवनको अधिकार संरक्षण गर्ने गराउने कार्यमा संवेदनशील हुन आयोगले सरकार र सम्बद्ध निकायलाई आग्रहसमेत गरेको छ।"
अवस्था ठीक नभएका १६ सवारीका चालक कारवाहीमा,"काठमाडौं : भक्तपुरको जगातीमा मंगलबार गरिएको विशेष यान्त्रिक चेकिङका क्रममा अवस्था ठीक नभएका १६ सवारीका चालक कारवाहीमा परेका छन्। हाईस, विङगर र टाटासुमो लगायतका सवारी साधनका चालकलाई ट्राफिक प्रहरीले कारवाही गर्नुका साथै एउटा सवारी साधनलाई नियन्त्रणमा लिएको छ। तालिम प्राप्त प्राविधिक सहितको टोलीले हेण्डब्रेक नभएका, लाइटहरू नभएका र टायर धेरै घिसिएका सवारी साधनलाई कारवाही गरिएको काठमाडौं उपत्यका ट्राफिक प्रहरी कार्यालयका प्रवक्ता एवं प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। मंगलबार ४२ वटा सवारी साधनको अवस्था चेकजाँच गरिएको थियो। अवस्था ठीक नभएको सवारी साधन चलाउँदा सवारी दुर्घटना बढ्न सक्ने र यसले यात्रुको जीवन पनि जोखिममा पर्न सक्ने भएकाले सम्भावित जोखिम कम गर्न चेकजाँच गरिएको हो।"
पाटन दरवार स्क्वायरमा कात्तिक नाच (फोटोफिचर),"काठमाडौं : ललितपुरको दरवार स्क्वायरमा कात्तिक नाच सुरु भएको छ। ९ दिनसम्म सञ्चालन हुने नाच आइतबारदेखि सुरु भएको हो। यो पाटनको प्रसिद्ध नाच हो। १६९७ मा गुरुद्वय हरिवंश उपाध्याय र विश्वनाथ उपाध्यायको सहयोगमा राजा सिद्धिनरसिंह मल्लले यो नाच सुरु गरेका हुन्। लोक नाटकमा ब्रह्मा, विष्णु र महेश्वरले मानव अवतार लिई धर्तीमा आई गरेका काम भूत, भविष्य र वर्तमानमा पर्ने असरबारे देखाइन्छ। तस्बिरहरू : सुनिता डंगोल"
जबरजस्ती करणी गरेको आरोपमा पक्राउ,काठमाडौं : १६ वर्षीया किशोरीलाई जबरजस्ती करणी गरेको अभियोगमा एक जना पक्राउ परेका छन्। चन्द्रागिरी नगरपालिका८ मातातीर्थ बस्ने २८ वर्षीय चन्दन महर्जनलाई सोमबार साँझ प्रहरीले पक्राउ गरेको हो। महर्जनले ती किशोरीलाई ललाई फकाई काठमाडौं महानगरपालिका१४ कलंकीस्थित गेष्ट हाउसमा लगी विभिन्न मितिमा पटकपटक करणी गरेको भन्ने उजुरीका आधारमा प्रहरी वृत्त कालिमाटीबाट खटिएको प्रहरीले उनलाई मातातीर्थस्थित बौथली चोकबाट पक्राउ गरेको हो।
दुई सशस्त्र प्रहरी नायव निरीक्षक निलम्बन,काठमाडौं : आचारण विपरित काम गर्ने दुई जना सशस्त्र प्रहरी नायव निरीक्षक निलम्बन परेका छन्। सशस्त्र प्रहरी बल नेपाल नम्बर २८ गण कपिलवस्तुमा कार्यरत सशस्त्र प्रहरी नायव निरीक्षक गोविन्द सुवेदी र सशस्त्र प्रहरी बल नेपाल बिओपी छिन्नमस्ता सप्तरीमा कार्यरत सशस्त्र प्रहरी नायव निरीक्षक कृष्ण बहादुर मगरलाई निलम्बन गरिएको हो । उनीहरुलाई निलम्बन गरी विभागीय कारवाही प्रक्रिया अगाडी बढाइएको सशस्त्र प्रहरीले जनाएको छ। सशस्त्र प्रहरी नायव निरीक्षक सुवेदीले यही कार्तिक ४ गते निर्वाचन सुरक्षा वेश स्थापनाको लागि सशस्त्र प्रहरी कर्मचारीहरु पुर्याई कार्यालय फर्कने क्रममा दिइएको जिम्मेवारी सही ढंगले निर्वाह नगरेपछि सवारी दुर्घटना हुन पुगेको थियो । त्यस्तै गत असोज २० गते भारतीय भूमिमा मृत्त अवस्थामा फेला परेका सशस्त्र प्रहरी सहायक निरीक्षक सत्य नारायण यादवको घटनामा प्रारम्भिक छानवनि गर्दा विभागीय नीति तथा आदेश विपरीत कार्य गरेको देखिएकाले सशस्त्र प्रहरी नायव निरीक्षक मगरलाई पनि निलम्बन गरिएको हो ।
उपचार नपाएर हुम्लाको अदानचुलीमा सुत्केरीको मृत्यु,हुम्ला : हुम्लाको अदानचुली गाउँपालिकामा सुत्केरीको मृत्यु भएको छ । गाउँपालिकाको वडा नम्बर ५ काँखेका २० वर्षीया रङ्गिता शाहीको मृत्यु भएको हो । दोस्रो सन्तान छोरीलाई जन्म दिएपछि शाहीको मृत्यु भएको हो। सुत्केरीपछि उनको स्वास्थ्यमा समस्या आएको थियो। गाउँ नजिकै स्वास्थ्य चौकी नहुँदा शाहीको अकालमै मृत्यु भएको स्थानीयले बताएका छन् । प्रायजसो दुर्गम जिल्लामा उपचार नपाएर सुत्केरी आमाहरुले अकालमै ज्यान गुमाउने गरेका छन्।
ज्याला नपाएपछि कामदारले विद्यालयमा लगाए ताला,"बैतडी : बैतडीका पुर्चौडी नगरपालिका५ मा रहेको दीपज्योती आधारभूत विद्यालयमा तालाबन्दी गरिएको छ। दसैं तिहारको बिदापछि सोमबारदेखि विद्यालय खुलेको भएपनि तालाबन्दी गरिएपछि पुनः पठनपाठन ठप्प भएको छ। विद्यालय भवन निर्माण गरेका कामदारहरूले ज्याला नपाएपछि एक साताअघि विद्यालयमा तालाबन्दी गरेका प्रधानाध्यापक तुलाधर पन्तले जानकारी दिए। राष्ट्रपति शैक्षिक सुधार कार्यक्रमअन्तर्गत दुई कोठे भवन निर्माण गरेका कामदारले ज्याला पाएका छैनन्। काम गरेको पैसा नदिएपछि तालाबन्दी गरिएको कामदार लक्ष्मण बोहराले बताए। दसैं तिहारको समयमा ज्याला दिन भनेपनि नदिएपछि बाध्य भएर तालाबन्दी गर्न बाध्य भएको अर्का कामदार जैभान बोहराले बताए। आर्थिक वर्ष २०७८०७९ मा भवन निर्माणका लागि १८ लाख बजेट आएको थियो। त्यसबाट स्थानीय फगने बोहराले १५ लाख ५० हजारमा कामको जिम्मेवारी पाएका थिए। निर्माणको अन्तिम चरणमा रहेको अवस्थामा कामदारहरूले ज्याला दिनुपर्ने भन्दै तालाबन्दी गरेका हुन्। बजेट अभावमा कामदारहरूको ज्याला दिन नसकेको निर्माणको जिम्मेवारी पाएका फगने बोहराले बताए। '१८ लाख बजेट आएको हो, त्यसबाट १५ लाख ५० हजार मात्रै पाइने भनियो, मेरो खर्च १७ लाख ७१ हजार आएको छ, अब मैले कहाँबाट दिने?', उनले भने। आफूले १३ लाख ४० हजार रुपैयाँ मात्रै पाएको बोहराको भनाइ छ। उनका अनुसार कामदारहरूको दुई लाखभन्दा बढी रकम दिन बाँकी रहेको छ। विद्यालयको खाता समेत बन्द रहेको विद्यालयका प्रधानाध्यापक पन्तले बताएका छन्। यस विषयमा छलफल गर्नका लागि बिहीबार विद्यालय व्यवस्थापन समितिको बैठक बोलाउन लागिएको विद्यालयले जनाएको छ।"
करिब ८ घन्टा इन्स्टाग्राम डाउन भएपछि कम्पनीले माफी माग्यो,काठमाडौं : चर्चित सामाजिक सञ्जाल इन्स्टाग्राम डाउन भएपछि कम्पनीले माफी मागेको छ। सोमबार राति करिब ८ घन्टा डाउन भएर नचलेपछि कम्पनीले प्रयोगकर्तासँग माफी मागेको हो। कम्पनीले इन्स्टाग्राम सुचारु भइसकेको बताएको छ। प्रयोगकर्ताहरुले पनि अब इन्स्टाग्राममा कुनै समस्या नभएको प्रतिक्रिया दिएका छन्। विश्वभर इन्स्टाग्राममा समस्या आएको थियो। सोमबार राति करिब ८ बजेतिर डाउन भएको हो। जसका कारण धेरै इन्स्टग्राम प्रयोगकर्ताहरुका फलोअर्स अचानक घटेका थिए। धेरैले आफ्नो एकाउन्ट बन्द भएको गुनासो गरेका थिए। रातिबाट नै इनस्टाग्राम पुन: सञ्चालनमा आएको कम्पनीले जनाएको थियो। कम्पनीले राति ३:३० बजे ट्वीट गर्दै इन्स्टाग्राम सुचारु भएको जानकारी दिएको थियो। करिब एक हप्ताअघि सामाजिक सञ्जाल ह्वाटस एप पनि डेढ घन्टा डाउन भएको थियो।
संवेदनशील क्षेत्रको सुरक्षामा सेना खटिने,"चितवन : जिल्लाका संवेदनशील क्षेत्रको सुरक्षाको जिम्मा नेपाली सेनाले लिएको छ । सुरक्षाका दृष्टिले संवेदनशील मानिएका क्षेत्रमा कालिबहादुर गणले सुरक्षाको जिम्मा लिएको हो । जिल्ला सुरक्षा समितिको निर्णय र केन्द्रीय सुरक्षा रणनीतिअनुसार सुरक्षाको जिम्मा सेनाले लिएको प्रमुख जिल्ला अधिकारी अस्मान तामाङले जानकारी दिए। उनका अनुसार कारागार कार्यालय चितवन र नागरिक उड्डयन प्राधिकरण भरतपुरको सुरक्षाको जिम्मा सेनाले लिएको हो । उनले भने, 'महत्वपूर्ण प्रतिष्ठान र संवेदनशील क्षेत्रमा सेनाले सुरक्षाको जिम्मा लिएको छ ।' केन्द्रीय सुरक्षा रणनीतिअनुसार जिल्लाका तीन निर्वाचन क्षेत्र सेनाले गस्ती बढाएको उनले जानकारी दिए। नियमितरूपमा निर्वाचन सुरक्षा रणनीतिअनुसार गस्ती बढाएको भन्दै उनले सेनाले आफ्नो नीतिअनुसार काम गरेको बताए। निर्वाचनको सुरक्षाका लागि जिल्लामा नेपाल प्रहरी, सशस्त्र प्रहरी, राष्ट्रिय अनुसन्धानका कर्मचारी परिचालन भइरहेको उनको भनाइ छ । मङ्सिर १० गतेसम्म संवेदनशील क्षेत्रको सुरक्षाको जिम्मा सेनाले लिने उनले बताए।"
"सन्दीप लामिछानेको मुद्दा न्यायाधीश घिमिरेको इजलासमा, आज बयान हुँदै","काठमाडौं : क्रिकेटर सन्दीप लामिछानेको मुद्दा न्यायाधीश माधवप्रसाद घिमिरेको इजलासमा परेको छ। नाबालिगमाथि बलात्कार गरेको आरोपमा पक्राउ परेका लामिछानेको पेसी मंगलबार घिमिरेको इजलासमा परेको हो। बलात्कार आरोपमा प्रहरी हिरासतमा रहेका क्रिकेटर सन्दिप लामिछानेविरुद्ध जिल्ला अदालत काठमाडौमा सोमबार मुद्दा दर्ता भएको थियो। जिल्ला सरकारी वकिल कार्यालय काठमाडौंका प्रवक्ता तथा जिल्ला न्यायाधिवक्ता लक्ष्मण उपाध्याय घिमिरेका अनुसार सन्दिपविरुद्ध मुलुकी अपराध संहिताको परिच्छेद १८ को करणी सम्बन्धी कसुरको दफा २१९ अनुसार १० देखि १२ वर्षसम्म कैद सजाय माग दावी गरी जिल्ला अदालतमा मुद्दा दर्ता गरिएको छ। आज न्यायाधीश समक्ष बयान हुनेछ। बयान सकिएपछि थुनछेक बहस शुरु हुने घिमिरेले बताए। थुनछेक बहसका लागि प्रवक्ता घिमिरेको नेतृत्वमा महेश खत्री, सुरबहादुर परियारलगायत जिल्ला सरकारी वकिल कार्यालयका ४ जना वकिलले बहस गर्नेछन्। लामिछानेको तर्फबाट राखिएका वकिलको बहसपछि अदालतले उनलाई थुनामै राख्ने वा धरौटीमा छाड्ने निर्णय गर्नेछ। प्रवक्ता घिमिरे भने, 'सन्दिपलाई थुनामै राख्न पर्छ भनेर बहस गर्छौं। थुनामा राख्नका लागि उनीविरुद्ध जुटेका प्रमाणहरु यथेस्ट छन्।' उनीविरुद्ध परेको आरोप पुष्टि हुने प्रमाण प्रहरीले जुटाएको उनले जानकारी दिए। लामिछाने विदेश रहेका बेला गत भदौ २१ गते जबर्जस्ति करणीको आरोप लागेको थियो। काठमाडौंको गौशालास्थित एक होटलको कोठामा राखेर सन्दिपले आफूलाई जबर्जस्ती बलात्कार गरेको भन्दै एक १७ वर्षीय किशोरीले प्रहरी बृत गौशालामा उजुरी गरेकी थिइन्। जाहेरीपछि लामिछाने सम्पर्कविहिन भएका थिए। प्रहरीले प्रक्राउ पूर्जी जारी गरी उनलाई प्रक्राउ गर्नको लागी इन्टरपोलसँग आग्रह गरेको थियो। जाहेरी परेको करिब १ महिनापछि असोज २० गते सन्दिप नेपाल फर्किएका थिए। प्रहरीले उनलाई त्रिभुवन विमानस्थलबाटै पक्राउ गरेको थियो। १२ वर्ष कैद सजाय माग गर्दै सन्दिप लामिछानेविरुद्ध मुद्दा दर्ता"
बयानका लागि सन्दिप लामिछाने जिल्ला अदालतमा,काठमाडौं : बलात्कार आरोपमा हिरासतमा रहेका क्रिकेटर सन्दीप लामिछानेलाई बयानका लागि जिल्ला अदालत काठमाडौं लगिएको छ। क्रिकेटर सन्दीप लामिछानेको मुद्दा न्यायाधीश माधवप्रसाद घिमिरेको इजलासमा परेको हो। न्यायाधीश घिमिरेको इजलासले सन्दीपको बयान लिइरहेको अदालतका प्रवक्ता दीपक दाहालले जानकारी दिए। बलात्कार आरोपमा प्रहरी हिरासतमा रहेका क्रिकेटर सन्दिप लामिछानेविरुद्ध जिल्ला अदालत काठमाडौमा सोमबार मुद्दा दर्ता भएको थियो। जिल्ला सरकारी वकिल कार्यालय काठमाडौंका प्रवक्ता तथा जिल्ला न्यायाधिवक्ता लक्ष्मण उपाध्याय घिमिरेका अनुसार सन्दिपविरुद्ध मुलुकी अपराध संहिताको परिच्छेद १८ को करणी सम्बन्धी कसुरको दफा २१९ अनुसार १० देखि १२ वर्षसम्म कैद सजाय माग दावी गरी जिल्ला अदालतमा मुद्दा दर्ता गरिएको छ। दाहालका अनुसार आज न्यायाधीश समक्ष बयान हुने र बयान सकिनासाथ मंगलबार नै थुनछेक बहस सुरु हुनेछ। थुनछेक बहस सकिएपछि अदालतले उनलाई धरौटिमा छुट्ने या थुनामै राख्ने निर्णय गर्नेछ। लामिछाने विदेश रहेका बेला गत भदौ २१ गते जबर्जस्ति करणीको आरोप लागेको थियो। काठमाडौंको गौशालास्थित एक होटलको कोठामा राखेर सन्दिपले आफूलाई जबर्जस्ती बलात्कार गरेको भन्दै एक १७ वर्षीय किशोरीले प्रहरी बृत गौशालामा उजुरी गरेकी थिइन्। जाहेरीपछि लामिछाने सम्पर्कविहिन भएका थिए। प्रहरीले प्रक्राउ पूर्जी जारी गरी उनलाई प्रक्राउ गर्नको लागी इन्टरपोलसँग आग्रह गरेको थियो। जाहेरी परेको करिब १ महिनापछि असोज २० गते सन्दिप नेपाल फर्किएका थिए। प्रहरीले उनलाई त्रिभुवन विमानस्थलबाटै पक्राउ गरेको थियो।
हत्या गरेको आरोपमा ललितपुरबाट एक जना पक्राउ,"काठमाडौं : ललितपुरमा धारिलो हतियार प्रयोग गरी हत्या गरेको आरोपमा प्रहरीले एक जनालाई पक्राउ गरेको छ। सोमबार बेलुका खोटाङ जिल्लाको साकेला गाउँपालिका१ का रामचन्द्र राईलाई हत्या गरेको आरोपमा ४१ वर्षीय राजेन्द्र राईलाई पक्राउ गरिएको हो। सोमबार साँझ मृतक रामचन्द्र राईले आफूलाई हेपेर बोल्ने, श्रीमतीसमेतलाई मुख छाडेर बोलेको विषयलाई लिएर वादविवाद हुँदा आबेगमा आई राजेन्द्र राईले धारिलो हतियार (खुकुरी)ले टाउको, अनुहार र बायाँ हातमा प्रहार गरी हत्या गरेको ललितपुर प्रहरीले जनाएको छ। उनीहरु ललितपुर महानगरपालिका२७ सुनाकोठीस्थित टिका महर्जनको जस्ताको टहरामा छुट्टाछुट्टै कोठा भाडामा लिएर बस्दै आएका थिए। मृतकको शवलाई पोष्टमाटमको लागी पाटन अस्पतालमा पठाइएको छ। घटनाको अनुसन्धान जारी रहेको प्रहरीले जनाएको छ।"
लरेन्स विस्नोइ गिरोहले किन सलमान खानलाई मार्न चाहन्छ ?,"एजेन्सी : बलिउड सुपरस्टार सलमान खानको ज्यान जोखिममा रहेको भन्दै मु्म्बई प्रहरीले सुरक्षा बढाएको छ। केही समयअघि खानलाई लरेन्स विस्नोइ गिरोह समूहले ज्यान मार्ने धम्की दिएको थियो। लगत्तै खानलाई सुरक्षा दिइएको थियो। सलमानलाई थप सुरक्षा आवश्यक रहेको भन्दै मुम्बइ प्रहरीले सुरक्षा बढाएको जनाएको छ। सलमानलाई ज्यान लिने धम्की आएपछि उनलाई एक्स श्रेणीको सुरक्षा दिएको थियो। तर, मुम्बइ प्रहरीको सुरक्षा बलले खानलाई अब वाई श्रेणीको सुरक्षा प्रदान गर्ने भएको छ। पहिला एउटा प्रहरीले मात्रै सुरक्षा दिँदै आएकोमा अब दुई प्रहरीले २४ घन्टा सुरक्षा दिनेछन्। समाचारमा बताइएअनुसार कालो हरिण शिकार प्रकरणपछि सलमानखानसँग यो गिरोह रुस्ट भएको थियो। त्यसपछि यो समूह सलमानको पछि लागेको हो। अभिनेता खानलाई मार्न यो समूहले पटकपटक योजना बनाउँदै आएको छ। फिल्म रेडीको सुटिङका क्रममा पनि लरेन्सले सलमानमाथि आक्रमणको योजना बनाएको थियो। तर, असफल भएको थियो।"
स्याङ्जाको बङ्गुरमा देखियो अफ्रिकन स्वाइन फिवर,"स्याङ्जा : स्याङ्जाको पुतलीबजारमा बङ्गुरमा अफ्रिकन स्वाईन फिवर देखा परेको छ। बङ्गुरमा ज्वरो आउने, खाना नखाने, कान, मुख तथा घाँटीमा विभिन्न खालका दाग खटिरा देखिएपछि ल्याब परीक्षण गर्दा अफ्रिकन स्वाईन फिवर भएको पुष्टि भएको भेटेरिनरी तथा पशु विज्ञकेन्द्र स्याङ्जाका प्राविधिक प्रमुख गोपाल गिरीले जानकारी दिए। जिल्लाको पुतलीबजार नगरपालिकाको १४ लगायतका विभिन्न वडामा किसानले पालेका बङ्गुरमा रोग देखा परेपछि पोखरास्थित पशुरोग अन्वेषण प्रयोगशालामा परीक्षण गर्दा प्रयोगशालाले उक्त रोग भएको पुष्टि गरेको हो। 'बङ्गुरमा रोग लागेपछि दसैँ अघि पनि एकपटक परीक्षणका लागि प्रयोगशालामा नमुना पठाएका थियौँ', उनले भने, 'त्यतिबेला रिपोर्ट नेगेटिभ आयो, अहिले तिहारअघि पठाएको रिपोर्ट पोजेटिभ आएको छ।' पुतलीबजारका विभिन्न स्थानमा किसानले पालेका बङ्गुरमा एक महिना अघिदेखि यो रोगको सङ्क्रमण फैलिएको हो। 'यसको कुनै उपचारविधि तथा भ्याक्सिन छैन', उनले भने, 'सङ्क्रमण फैलिएको स्थानमा आवातजावत गर्दा चुना र भिरकोन छर्किने, मरेका बङ्गुरलाई खाडल खनेर गाड्नुपर्छ।' सङ्क्रमण फैलिएका ठाउँमा कार्यालयबाट चुना र भिरकोन उपलब्ध गराइएको र व्यवसायीलाई प्राविधिक ज्ञान तथा परामर्श दिइएको उनले बताए। यो सरुवा रोग भएकाले सङ्क्रमित बङ्गुरलाई छुट्टै राख्ने, होटलमा फालिएका खानेकुरालाई राम्रोसँग पकाएर खुवाउनुपर्ने सुझाव उनको छ। स्याङ्जाको पुतलीबजार १४ र सोही पालिकाको अन्य दुई ठाउँमा देखिएको सङ्क्रमणबाट हालसम्म तीनसय बढी बङ्गुर तथा पाठापाठी मरिसकेको विवरण प्राप्त भएको भेटेरिनरी तथा पशु विज्ञकेन्द्र स्याङ्जाले जनाएको छ। रासस"
सशस्त्रका दुई असइ निलम्बित,"काठमाडौं : आचारणविपरीत काम गर्ने दुई जना सशस्त्र प्रहरी नायव निरीक्षक निलम्बन परेका छन्। सशस्त्र प्रहरी बल नेपाल नम्बर २८ गण कपिलवस्तुमा कार्यरत सशस्त्र प्रहरी नायव निरीक्षक गोविन्द सुवेदी र सशस्त्र प्रहरी बल नेपाल बिओपी छिन्नमस्ता सप्तरीमा कार्यरत सशस्त्र प्रहरी नायव निरीक्षक कृष्णबहादुर मगरलाई निलम्बन गरिएको हो। सशस्त्र प्रहरी बल नेपालका प्रवक्ता पुरुषोत्तम थापाका अनुसार संगठनले उनीहरू दुवैलाई विभागीय कारवाही सुरु गरेको छ। गत कात्तिक ४ गते बाणगङ्गा३ कपिलवस्तुमा सशस्त्र प्रहरीको ट्रक दुर्घटना भयो। सशस्त्र प्रहरीका हवल्दार रमेश चौधरी, रमेश चौधरी, जवान जनक चौधरी साइकल यात्री अमर तङनमीसहित चार जनाको मृत्यु भएको थियो। आफ्नो संगठनका तीन जनासहित चार जनाको ज्यान जाने गरी भएको दुर्घटनापछि सशस्त्र प्रहरीले घटनाको सुक्ष्म अनुसन्धान गरेको थियो। कपिलवस्तु बाणगङगा३, सिउटी स्थित तौलीहवा जीतपुर सडक खण्डमा निर्वाचन सुरक्षा बेस स्थापनार्थ टोली पुराएर फर्कदै गरेको सशस्त्र प्रहरीको दुर्घटना भएको थियो। सशस्त्र प्रहरी बल नेपाल नम्बर २८ गणमा कार्यरत टोली दुर्घटनामा परेको हो। टोलीको नेतृत्व सइ गोविन्द सुवेदीले गरेका थिए। अन्नपूर्णलाई प्राप्त श्रोतका अनुसार तीव्र गतिमा रहेको उक्त ट्रकमा सई सुवेदीसहित पाँच जना सवार थिए। टोलीलाई सुवेदीले नेतृत्व गरेका थिए। सुवेदीले सिघा बाटो नल्याएर लामो र अफ्ठ्यारो बाटोबाट कुदाउन निर्देशन गरी लापरबाही गरेका थिए। गलत निर्देशनकै कारण सवारी दुर्घटना भएको सशस्त्रको ठम्याइ छ। उनलाई निलम्बन गरी विभागीय कारवाही प्रक्रिया अगाडि बढाइएको सशस्त्र प्रहरीले जनाएको छ। विओपी कमाण्डर रहेका सुवेदीको कमाण्डमा कमजोरी देखिएको कारण दुर्घटना भएको सशस्त्रले जनाएको छ। प्रवक्ता थापा भन्छन्, 'घटना हेर्दा कमाण्ड कन्ट्रोल फितलो देखिन्छ।' त्यस्तै गत असोज २० गते भारतीय भूमिमा मृत्त अवस्थामा फेला परेका सशस्त्र प्रहरी सहायक निरीक्षक सत्य नारायण यादवको घटनामा प्रारम्भिक छानवनि गर्दा विभागीय नीति तथा आदेशविपरीत कार्य गरेको देखिएकाले सशस्त्र प्रहरी नायव निरीक्षक कृष्णबहादुर मगरलाई पनि निलम्बन गरिएको हो। एआइजीकै नेतृत्वमा भएको दुवै घटनाको अनुसन्धानमा सुवेदी र मगर दोषी देखिएका हु्न्। प्रवक्ता थापा भन्छन्, 'भारतमा मृत भेटिएका यादव विदामा रहेको देखिएको छ। तर उनी मगरकै कमाण्डमा रहेका थिए।' आफ्नो कमाण्डमा भएका प्रहरी को कहाँ जान्छ? के गरिरहेको छ? कमाण्डरले जानकारी राख्नुपर्ने हुन्छ। समयमै रिपोट गर्नुपर्ने हुन्छ। संगठनले आन्तरिक अनुशासन हेर्दा कमाण्डर मगरको लापरबाहि देखिएको छ। यसले गदा विभागीय कारावाही प्रक्रिया सुरु गरिएको हो। मुद्दा किनारा नलाग्दासम्म उनीहरू दुवै जना निलम्वनमै हुनेछन्। यादव हत्याका विषयमा अनुसनधान भने नेपाल प्रहरीले गरिरहेको छ।"
कस्तो बोल्ने ?,"एउटा माहुरी रुखको हाँगामा बसेर मस्तले गीत गाइरहेको थियो। एक हुल चरा हुर्रिएर आए र आफ्नो बाटोतिर उडे। परेवाका हुल पनि त्यसरी नै आकाशमा माहुरी छेउ हुँदै अगाडि बढे। ठीक त्यही समयमा एउटा स्याल पनि त्यहाँ आयो। उसले अनौठो स्वर सुन्यो। यसो माथि हेरेको माहुरी रहेछ। थाहा पायो उसकै स्वर रहेछ। माहुरीलाई देख्नेबित्तिकै उसको मुखमा पानी आयो। तर माहुरी निकैमाथि बसेको थियो। स्यालले त्यसलाई कसरी तल झार्ने ? भनेर दिमागमा अनेक चालबाजी अपनायो। अन्ततः माहुरीको चाप्लुसी गर्न थाल्यो। स्यालले भन्यो, कति मीठो स्वर छ है माहुरी दाइ तपाईंको ! माहुरीले विनम्रतापूर्वक उत्तर दियो, प्रशंसाका लागि मुरी मुरी धन्यवाद। केही भन्नु थियो कि ? म आफ्नो काम गरौं ? स्यालले तल बोलायो। फकाउने भाषामा भन्यो, तपाईं तल आउनुहोस् न ! मित्रता गाँस्न चाहन्छु। गफगाफ पनि गरौं। आखिर जिन्दगीमा मरी लैजानु के नै छ र ? माहुरीले स्यालका अनेक सन्दर्भलाई ध्यान दिएर मनन् गर्यो। उसलाई चित्त बुझेन। त्यसैले माहुरी स्यालको कुराले तल आउनेवाला थिएन। उसले मनमा लागेको कुरा स्पष्ट भन्यो, तपाईं मलाई आफ्नो जालमा फसाउन सक्नु हुन्न। तपाईंबाट टाढा रहनुमा नै मेरो भलाइ छ। स्यालले पुनः नरम हुँदै स्वार्थ पूरा गर्न फकायो। मैले यो कुरा त्यही दिन सिकिसकेको थिएँ, जुन दिन मैले आफ्नो साथीको प्वाँख एक स्यालको खोरको ढोकामा देखेको थिएँ, यति भनेर भुनुनु गर्दै मौरी बगैंचातिर उड्यो। नैतिक शिक्षा : चाप्लुसी गर्नेहरूले सधैं धोका दिन्छन्।"

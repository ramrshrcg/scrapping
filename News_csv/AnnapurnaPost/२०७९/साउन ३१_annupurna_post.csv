शीर्षक,विवरण
करार कर्मचारीको बोझ,"कुन मन्त्रालय वा कार्यालयमा कति कर्मचारी चाहिन्छ भन्ने कुरा पहिला संगठन तथा व्यवस्थापन सर्भेक्षणबाट बुझ्नुपर्छ। त्यस्तो सर्भेक्षण नगरी कर्मचारी राख्नु हचुवाका भरमा चल्नु हो। कर्मचारी संख्या आवश्यक देखिए लोकसेवाबाट कर्मचारी भर्ना गरिनुपर्छ। सुशासनको सर्त त्यही हो। तर सरकारले ६ मन्त्रालयमा ५ सय २२ जना कर्मचारी अस्थायी रूपमा भर्ना गर्ने प्रस्तावलाई स्वीकृति गरी विधि र प्रक्रियाकै धज्जी उडाएको छ। यसमा सरासर आफ्ना कार्यकर्तालाई जागिर खुवाउने मनसाय झल्किएको छ। कर्मचारी आवश्यक नै हो भने लोकसेवाबाट भर्ना गर्न सकिन्थ्यो। त्यसो नगरी अस्थायी दरबन्दी सिर्जना गर्नु भनेको सजिलै आफ्ना मान्छे भर्ती गर्नु हो। लोकसेवा पास गरेर योग्यतम जो कोही सेवामा प्रवेश गर्न सक्छ। तर अस्थायीमा भने मन्त्रालयहरूले आफू अनुकूल व्यक्ति घुसाउँछन्। आफ्ना कार्यकर्ताको लोकसेवा पास गर्ने हुती छैन भन्ने जानेर गलत मनसायपूर्वक त्यसो गरिएको बुझ्न धेरै दिमाग चलाउनु पर्दैन। यो कर्मचारीतन्त्रमा थप विकृतिको बीजारोपण हो। यसै पनि सरकारी कार्यालयहरूमा २५ हजारभन्दा बेसी अस्थायी तथा करारका कर्मचारी छन्। एकातिर तिनको आवश्यकता छ, छैन मेसो छैन, अर्कातिर तिनीहरूकै जागिर पनि सरकार फेरिँदा वा आर्थिक वर्ष बदलिँदा धरापमा पर्ने गरेको छ। अस्थायी र करारका कर्मचारीलाई असार सकिएपछि जागिर सकिने भय सधैं भइरहन्छ। कहिले आन्दोलित हुन्छन् त कहिले त्यसै निराशामा बस्छन्। अस्थायी र करारमा कर्मचारी भर्ना नलिनु भनेर लोकसेवा आयोगले पटकपटक सरकारलाई घच्घच्याउन छाडेको छैन। तै सरकार अटेर गर्न छाड्दैन। यो भनेको थिति बसाल्न नचाहने र राज्यलाई भार थप्ने थेत्रर प्रवृत्ति हो। कुनै पनि दल सत्तामा जानु भनेको आफ्ना कार्यकर्तालाई जागिर दिने उद्देश्यले होइन। देशमा सुशासन कायम गर्नु, विकास र निर्माणलाई गति दिनु र नागरिकको हितमा दीर्घकालीन नीति निर्माण गर्नु हो। त्यसमा नागरिकका लागि रोजगारीका अवसर सिर्जना गर्ने दायित्व पनि पर्छ। यसै पनि हाम्रो संविधानले रोजगारीको हक हरेक नागरिकलाई दिएको छ। सरकार आफैंले सबै नागरिकलाई रोजगारी दिन सक्दैन। त्यो सम्भव हुँदैन। निजी क्षेत्रमा रोजगारी सिर्जनाका लागि नीति नियम बनाउने र वातावरण सिर्जना गर्ने काम राज्यको हो। सरकारी निकायमा कर्मचारी भर्नाको सम्पूर्ण प्रक्रियामा लोकसेवा सामेल हुनुपर्छ। त्यही आयोगमार्फत नै कर्मचारी भर्ना हुँदा विधिसम्मत हुन्छ। तर त्यो प्रक्रियालाई सरकारले छलेको छ। अर्काेतिर निजामती सेवा ऐनमा ज्यालादारी वा करारमा नियुक्त नै गर्न नपाइने व्यवस्था छ। त्यो व्यवस्था पनि सरकारबाट मिचिएको छ। यो सरासर विधिको शासनविरुद्धको कदम हो। यसअघि पहिलोपटक निर्वाचित जनप्रतिनिधिले स्थानीय तहमा पनि धमाधम करारका कर्मचारी भर्ना गरेर राजनीतिक भर्ती केन्द्र बनाएका थिए। त्यसको भार राज्यलाई वार्षिक रूपमा ६ अर्बभन्दा बढी परेको महालेखा परीक्षकको प्रतिवेदनले औंल्याएको थियो। संघीय सरकारका मन्त्रालय र मातहतका कार्यालयहरूमा पनि फेरि त्यस्तै बेथिति दोहोरिनु अर्काे विडम्बना हो। सरकार थिति बसाल्दै जाला भन्नुभन्दा झन्झन् बेथिति निम्त्याउने दिशामा उद्दत हुनु राज्यका निम्ति आर्थिक भार थपिनु त हुँदै हो, सुशासनलाई तिलाञ्जली दिनु पनि हो। कार्यकर्तालाई जागिरको प्रलोभनमा राजनीतिक संरक्षण दिने निम्नस्तरीय राजनीतिको उपज नै आजको धमिलो वातावरण हो। नागरिकलाई सक्षम बनाउने, सके स्वरोजगार बनाउने वा उद्यमशील बनाउने दिशामा हाम्रा राजनीतिक दल र तिनका नेताहरू कहिल्यै लाग्न सकेनन्। त्यसैले नै राजनीति सङ्लो हुन पाएको छैन। अस्थायी र करारका रूपमा भर्ना भएका कर्मचारीले म्याद थप वा स्थायीका लागि आन्दोलन गर्ने प्रवृत्ति पनि उस्तै छ। भनेको अस्थायी र करारको समस्याले थप अर्काे समस्या पनि निम्त्याइरहेको छ। अस्थायी र करारमा कर्मचारी भर्ना नलिनु भनेर लोकसेवा आयोगले पटकपटक सरकारलाई घच्घच्याउन छाडेको छैन। तै सरकार अटेर गर्न छाड्दैन। यो भनेको थिति बसाल्न नचाहने र राज्यलाई भार थप्ने थेत्रर प्रवृत्ति हो।"
करार कर्मचारीको बोझ,"कुन मन्त्रालय वा कार्यालयमा कति कर्मचारी चाहिन्छ भन्ने कुरा पहिला संगठन तथा व्यवस्थापन सर्भेक्षणबाट बुझ्नुपर्छ। त्यस्तो सर्भेक्षण नगरी कर्मचारी राख्नु हचुवाका भरमा चल्नु हो। कर्मचारी संख्या आवश्यक देखिए लोकसेवाबाट कर्मचारी भर्ना गरिनुपर्छ। सुशासनको सर्त त्यही हो। तर सरकारले ६ मन्त्रालयमा ५ सय २२ जना कर्मचारी अस्थायी रूपमा भर्ना गर्ने प्रस्तावलाई स्वीकृति गरी विधि र प्रक्रियाकै धज्जी उडाएको छ। यसमा सरासर आफ्ना कार्यकर्तालाई जागिर खुवाउने मनसाय झल्किएको छ। कर्मचारी आवश्यक नै हो भने लोकसेवाबाट भर्ना गर्न सकिन्थ्यो। त्यसो नगरी अस्थायी दरबन्दी सिर्जना गर्नु भनेको सजिलै आफ्ना मान्छे भर्ती गर्नु हो। लोकसेवा पास गरेर योग्यतम जो कोही सेवामा प्रवेश गर्न सक्छ। तर अस्थायीमा भने मन्त्रालयहरूले आफू अनुकूल व्यक्ति घुसाउँछन्। आफ्ना कार्यकर्ताको लोकसेवा पास गर्ने हुती छैन भन्ने जानेर गलत मनसायपूर्वक त्यसो गरिएको बुझ्न धेरै दिमाग चलाउनु पर्दैन। यो कर्मचारीतन्त्रमा थप विकृतिको बीजारोपण हो। यसै पनि सरकारी कार्यालयहरूमा २५ हजारभन्दा बेसी अस्थायी तथा करारका कर्मचारी छन्। एकातिर तिनको आवश्यकता छ, छैन मेसो छैन, अर्कातिर तिनीहरूकै जागिर पनि सरकार फेरिँदा वा आर्थिक वर्ष बदलिँदा धरापमा पर्ने गरेको छ। अस्थायी र करारका कर्मचारीलाई असार सकिएपछि जागिर सकिने भय सधैं भइरहन्छ। कहिले आन्दोलित हुन्छन् त कहिले त्यसै निराशामा बस्छन्। अस्थायी र करारमा कर्मचारी भर्ना नलिनु भनेर लोकसेवा आयोगले पटकपटक सरकारलाई घच्घच्याउन छाडेको छैन। तै सरकार अटेर गर्न छाड्दैन। यो भनेको थिति बसाल्न नचाहने र राज्यलाई भार थप्ने थेत्रर प्रवृत्ति हो। कुनै पनि दल सत्तामा जानु भनेको आफ्ना कार्यकर्तालाई जागिर दिने उद्देश्यले होइन। देशमा सुशासन कायम गर्नु, विकास र निर्माणलाई गति दिनु र नागरिकको हितमा दीर्घकालीन नीति निर्माण गर्नु हो। त्यसमा नागरिकका लागि रोजगारीका अवसर सिर्जना गर्ने दायित्व पनि पर्छ। यसै पनि हाम्रो संविधानले रोजगारीको हक हरेक नागरिकलाई दिएको छ। सरकार आफैंले सबै नागरिकलाई रोजगारी दिन सक्दैन। त्यो सम्भव हुँदैन। निजी क्षेत्रमा रोजगारी सिर्जनाका लागि नीति नियम बनाउने र वातावरण सिर्जना गर्ने काम राज्यको हो। सरकारी निकायमा कर्मचारी भर्नाको सम्पूर्ण प्रक्रियामा लोकसेवा सामेल हुनुपर्छ। त्यही आयोगमार्फत नै कर्मचारी भर्ना हुँदा विधिसम्मत हुन्छ। तर त्यो प्रक्रियालाई सरकारले छलेको छ। अर्काेतिर निजामती सेवा ऐनमा ज्यालादारी वा करारमा नियुक्त नै गर्न नपाइने व्यवस्था छ। त्यो व्यवस्था पनि सरकारबाट मिचिएको छ। यो सरासर विधिको शासनविरुद्धको कदम हो। यसअघि पहिलोपटक निर्वाचित जनप्रतिनिधिले स्थानीय तहमा पनि धमाधम करारका कर्मचारी भर्ना गरेर राजनीतिक भर्ती केन्द्र बनाएका थिए। त्यसको भार राज्यलाई वार्षिक रूपमा ६ अर्बभन्दा बढी परेको महालेखा परीक्षकको प्रतिवेदनले औंल्याएको थियो। संघीय सरकारका मन्त्रालय र मातहतका कार्यालयहरूमा पनि फेरि त्यस्तै बेथिति दोहोरिनु अर्काे विडम्बना हो। सरकार थिति बसाल्दै जाला भन्नुभन्दा झन्झन् बेथिति निम्त्याउने दिशामा उद्दत हुनु राज्यका निम्ति आर्थिक भार थपिनु त हुँदै हो, सुशासनलाई तिलाञ्जली दिनु पनि हो। कार्यकर्तालाई जागिरको प्रलोभनमा राजनीतिक संरक्षण दिने निम्नस्तरीय राजनीतिको उपज नै आजको धमिलो वातावरण हो। नागरिकलाई सक्षम बनाउने, सके स्वरोजगार बनाउने वा उद्यमशील बनाउने दिशामा हाम्रा राजनीतिक दल र तिनका नेताहरू कहिल्यै लाग्न सकेनन्। त्यसैले नै राजनीति सङ्लो हुन पाएको छैन। अस्थायी र करारका रूपमा भर्ना भएका कर्मचारीले म्याद थप वा स्थायीका लागि आन्दोलन गर्ने प्रवृत्ति पनि उस्तै छ। भनेको अस्थायी र करारको समस्याले थप अर्काे समस्या पनि निम्त्याइरहेको छ। अस्थायी र करारमा कर्मचारी भर्ना नलिनु भनेर लोकसेवा आयोगले पटकपटक सरकारलाई घच्घच्याउन छाडेको छैन। तै सरकार अटेर गर्न छाड्दैन। यो भनेको थिति बसाल्न नचाहने र राज्यलाई भार थप्ने थेत्रर प्रवृत्ति हो।"
केन्द्रीय सुरक्षा समितिको विश्लेषण : विप्लवका गतिविधिदेखि गठबन्धनकै कारण निर्वाचनमा असर पर्छ,"काठमाडौं : नेत्रविक्रम चन्द्र विप्लव नेतृत्वको नेपाल कम्युनिस्ट पार्टीका कार्यकर्ताको गतिविधि र चुनावी गठबन्धनका उम्मेदवार छनोटको विषयले पनि निर्वाचन सुरक्षामा असर पर्ने देखिएको छ। मंसिर ४ मा हुन लागेको प्रदेश र प्रतिनिधिसभा निर्वाचनमा हुन सक्ने सुरक्षा चुनौतीलाई केलाउँदै केन्द्रीय सुरक्षा समितिको बैठकमा देख्दा सामान्य लागे पनि ती कुराले जटिल असर गर्न सक्ने विषयमा छलफल भएको छ। यसलाई नै मध्यनजर राख्दै चारवटै सुरक्षा निकायलाई निर्वाचन सुरक्षा रणनीति बनाएर पेस गर्न निर्देशन दिएको छ। गृहमन्त्री बालकृष्ण खाँणको अध्यक्षतामा सोमबार बसेको बैठकले हरेक कोणबाट सुरक्षा चुनौतीलाई केलाउन निर्देशन दिएको हो। नेपाली सेना, नेपाल प्रहरी, सशस्त्र प्रहरी बल (एपीएफ) र राष्ट्रिय अनुसन्धान विभाग (राअबी) लाई आगामी बैठकमा निर्वाचन सुरक्षा रणनीति पेस गर्न निर्देशन दिइएको छ, गृह मन्त्रालयका प्रवक्ता फणीन्द्रमणि पोखरेलले भने। सुरक्षा निकायहरूले चुनावी सुरक्षा व्यवस्थापनका लागि आआफ्ना तर्फबाट बनाइएका कार्ययोजना अर्को बैठकमा ल्याउनेछन्। त्यसलाई समीक्षा गरेर लागू गर्न चाहिने बजेट अर्थ मन्त्रालयसँग माग गरिने प्रवक्ता पोखरेलले बताए। अन्य विषयमा पनि सामान्य छलफल भएको बैठकमा निर्वाचन केन्द्रित बुँदामा गम्भीर छलफल भएको बैठकमा सहभागी सुरक्षा अधिकारीले बताए। स्थानीय तहको निर्वाचनलाई पनि नियालेकै हो। यसपटकको निर्वाचनमा गठबन्धन भित्रको सकस र विप्लवका गतिविधि फरक रूपमा आएका छन्। त्यसले पनि चुनावी सुरक्षामा असर गर्न सक्ने देखिन्छ। यो विषयमा लामै छलफल भयो, सहभागी एक सुरक्षा अधिकारीले अन्नपूर्णसँग भने। उनका अनुसार नेपाली सेना, नेपाल प्रहरी, सशस्त्र प्रहरी बल (एपीएफ) र राष्ट्रिय अनुसन्धान विभाग (राअबी)ले आगामी बैठकमा निर्वाचन सुरक्षा रणनीति बुँदागत रूपमा पेस गर्नेछन्। गठबन्धनमा लामो समय पार्टीमा योगदान गरेका उम्मेदवार पर्नेभन्दा भागबन्डामा उम्मेदवार छान्ने हुँदा यसले कार्यकर्ता र तल्लो तहको सुरक्षामा असर पर्नेतर्फ सुरक्षा निकाय सचेत देखिएको छ। विप्लव नेतृत्वको नेपाल कम्युनिष्ट पार्टीका महासचिव नेत्रविक्रम चन्द विप्लवसहित नेताहरूलाई पक्राउ पुर्जी जारी भएको अवस्थामा नै चुनाव आएकाले उनीहरूका कार्यकर्ताको क्रियाकलापलाई सुरक्षा निकायले गम्भीरताका साथ लिनुपर्ने विषयमा बैठकमा प्रवेश भएको थियो। हातहतियार तथा खरखजना, राज्यविरुद्धको अपराधलगायतका मुद्दामा नेपाल कम्युनिस्ट पार्टीका महासचिव विप्लव सहित नेताहरूलाई ललितपुर जिल्ला अदालतले पक्राउ पुर्जी जारी गरेको छ। यो घटना क्रमले चुनावी सुरक्षामा असर गर्ने सुरक्षा अधिकारीको तर्क छ। निर्वाचनलाई प्रभाव पार्न सक्नेमा विभिन्न राजनीतिक तथा अन्य स्वार्थ समूह नै बढी हुने भएकाले अब आउने सुरक्षा रणनीतिमा ससाना कुरालाई पनि केलाउन गृहमन्त्री खाले सबै सुरक्षा निकायलाई निर्देशन दिए। छलफलका क्रममा राष्ट्रपतिले नागरिकता विधेयक फिर्ता गरिसकेपछिको असर, उपत्यकाको फोहोरको विषयले उम्मेदवारको सुरक्षामा थपिने चुनौती र भूमिगत भनिएका केही पार्टी र समूहको विषयमा पनि गम्भीर छलफल भएको थियो। छलफलमा सहभागी एक प्रहरी अधिकृतका अनुसार बच्चाको डीएनए टेस्टको माग गर्दै आत्मदाहको प्रयास गरेकी निहारिका राजपुतको विषयले पनि छलफलमा ठाउँ पाएको थियो। सोमबार बसेको बैठकमा सुरक्षाका विषयमा केही बुँदामा छलफल भए पनि अझै सूक्ष्म रूपमा अनुसन्धान गरेर रणनीति तयार पर्न सुरक्षा निकालाई निर्देशन दिइएको छ। चारवटै सुरक्षा निकायले रणनीति तयार पर्ने र त्यस विषयमा अर्को बैठकमा छलफल गर्ने निर्णय भएको गृह मन्त्रालयले जनाएको छ। बैठकले जिल्ला तहसम्मै गृह मन्त्रालयका अधिकारीको नेतृत्वको निर्वाचन सेल गठनसमेत गरेको गृह मन्त्रालयका प्रवक्ता फणीन्द्रमणि पोखरेलले जानकारी दिए। सेलले जिल्ला तथा निर्वाचन क्षेत्रको सुरक्षा जोखिम स्थिति, संवेदनशीलताका आधारमा वर्गीकरण गरिएका मतदान स्थलको अवस्था र सुरक्षा विश्लेषण पनि गर्ने पोखरेल बताउँछन्। कहाँ कति सुरक्षाकर्मी खटाउने भन्ने टुंगो पनि सोही सेलले लगाउनेछ। मुलुकमा हुने हरेक निर्वाचनमा सुरक्षा क्षेत्रलाई आवश्यक पर्ने स्रोतसाधन पनि ठूलो बजेट परिचालन हुँदै आएको छ। स्थानीय निर्वाचनबाट सिकेको पाठले पनि अबको निर्वाचनमा केके कुरा माग गर्ने र खरिद गर्ने भन्ने विषयमा सुरक्षा रणनीतिमा नै आउने गृह मन्त्रालयले जनाएको छ। स्थानीय तहको निर्वाचनमा सुरक्षा कर्मचारीले निकै कम साधन स्रोतमा काम गरेको र अब पनि यस्तै अवस्थामा काम गर्न नसकिने विषयमा छलफल भएको र सोहीअनुसार रणनीति बन्ने बैठकमा सहभागी एक अधिकारीले बताए। साधन स्रोत निकासाका लागि सरकारले प्रभावकारी भूमिका खेल्नुपर्छ। मतपेटीका सुरक्षादेखि मतदान स्थलको सुरक्षाका लागि केही बढी सुरक्षाफौजको आवश्यक हुने अनुमान छ। सुरक्षाका लागि चाहिने हातहतियार, गोलीगठ्ठादेखि लिएर सवारी साधनको व्यवस्थापनका विषयमा पनि छलफल भयो, उनले भने। नयाँ सवारी साधनको खरिदको विषयले पनि बैठकमा प्रवेश पाएको थियो। प्रदेश र प्रतिनिधिसभाको प्रत्यक्ष र समानुपातिक निर्वाचन एकै ठाउँमा हुने हुँदा एउटै मतदानस्थलमा ४ वटा मतपेटीका हुन्छ। यसले सुरक्षामा थप चुनौती देखिएको छ। केन्द्रीय सुरक्षा समितिले यसका लागि सरकारले मतदान केन्द्रमा खटिने सुरक्षा फोर्सको संख्यामा वृद्धि गर्नुपर्ने बैठमा सुझाव आएको थियो। निर्वाचनको केन्द्रीय नीति बनिसकेपछि थप कार्यक्रम बनाउने सुरक्षा समितिको योजना छ। प्रदेशमा एसएसपीको नेतृत्वमा प्रदेशस्तरीय निर्वाचन सेल र जिल्लामा डीएसपीको नेतृत्वमा जिल्ला स्तरीय निर्वाचन सेल गठन गरेर निर्वाचनका लागि सुरक्षा तयारी गरिएको छ। म्यादी प्रहरीको छनोट, भर्ना र तालिमको विषयमा पनि समितिले छलफल गरेको छ। हालै सम्पन्न निर्वाचन सुरक्षा योजना र रणनीतिलाई नै आधार मानेर सुरक्षा जनशक्ति व्यवस्थापन गर्ने गृह मन्त्रालयले तयारी गरेको स्रोतले बताएको छ। प्रहरी प्रधान कार्यालयले यसअघि नै आगामी प्रतिनिधि र प्रदेशसभा निर्वाचन सुरक्षाका लागि १ लाख २० हजार म्यादी खटाउन प्रस्ताव गरिसकेको छ। यसलाई सरकारबाट टुंगो लगाइसकेको छैन। म्यादी प्रहरी कति भर्ना गर्ने भन्ने विषय पनि अझै अन्योल नै छ। स्थानीय निर्वाचनमा एक लाख म्यादी प्रहरी भर्ना गरेकामा यसपटक संख्यात्मक रूपमा वृद्धि गर्नुपर्ने सुझाव सुरक्षा अधिकारीको थियो।"
नासुको आन्दोलन किन ?,"काठमाडौं : विगत एक हप्तादेखि नायब सुब्बा आन्दोलनमा उत्रिएका छन्। प्रस्तावित संघीय निजामती सेवा ऐनमा राजपत्रअनंकित कर्मचारीमा विभेद गर्न लागिएको भन्दै उनीहरू आन्दोलित भएका हुन्। संघीय निजामती ऐनमा राजपत्रअंकित र राजपत्रअनंकितको वृत्ति विकासमा फरकफरक मापदण्ड प्रस्तावित भएपछि उनीहरूले विरोध गर्दै आफ्ना मागहरू सम्बन्धित निकायमा राख्दै आएका थिए। अर्थमन्त्री जर्नादन शर्माले तलबमानमा गरेको चलखेलपछि उनीहरू थप आन्दोलित भए। नासु वा त्योभन्दा तल्लो तहको तलब १५ प्रतिशत मात्रै बढ्ने र अधिकृत स्तरको तलब २४ प्रतिशतसम्म बढाउने प्रस्ताव अर्थमन्त्री शर्माले नै गरेपछि सिंहदबारदेखि माइतीघरसम्म उनीहरूले प्रर्दशन गरे। पहिलो चरणको आन्दोलन सोमबारबाट सकिएको छ। आइतबार र सोमबार उनीहरूले सिंहदरबारस्थित विभिन्न मन्त्रालय र तीनै तहका सरकारअन्तर्गत कार्यालयमा कार्यरत राजपत्रअनंकित कर्मचारीहरूले काम गर्दा सधैं नासु तर झार्नुपर्ने आँसु लेखेको प्लेकार्डसहित प्रदर्शन गरेका छन्। राजपत्रअनंकित कर्मचारीको वृत्ति विकासमा सरकारले ध्यान दिनुपर्ने उनीहरूको माग छ। निजामती कर्मचारी युनियनका सचिव प्रकाश भट्टराईले कर्मचारीमा तहगत प्रणाली पनि लागू गर्न माग गरिएको बताए। योग्यता पुगेका राजपत्रअनंकित कर्मचारीले पनि सहसचिव र उपसचिव पदमा प्रतिस्पर्धा गर्न पाउने व्यवस्था गरियोस्, उनले भने। हालको ऐनमा र प्रस्तावित ऐनको मस्यौदामा सो प्रतिस्पर्धामा भाग लिन कुनै पनि निजी तथा अन्य क्षेत्रमा ५ र ७ वर्ष काम गरेको अनुभवलाई अनिवार्य गरिएको छ। निजामती सेवाभित्र अधिकृत सरहको पदमा काम गरेको हुनुपर्ने भनिएको छ। तर, राजपत्रअनंकित कर्मचारीलाई खुलातर्फ पनि सहभागी हुन वञ्चित गराउने उद्देश्यले उनीहरूको अनुभवलाई अनुभवको रूपमा ग्रहण नगरिने व्यवस्था छ। राजपत्रअनंकित कर्मचारीले पनि सहसचिव र उपसचिव पदमा प्रतिस्पर्धा गर्न पाउनुपर्ने उनीहरूको माग छ। शौक्षिक तथा अन्य योग्यता भएका र राजपत्रअनंकित तहको पदमा लगातार ५ र ७ वर्ष काम गरेका कर्मचारीले पनि उपसचिव र सहसचिव सरहको खुलातर्फको परीक्षामा भाग लिन पाउनुपर्छ उनको भनाइ छ। राजपत्रांकित तृतीय श्रेणी शाखा अधिकृतको पदपूर्तिमा ५० प्रतिशत खुला, बढुवा ३० प्रतिशत, १० प्रतिशत आन्तरिक प्रतिस्पर्धा र १० प्रतिशत अन्तरतह प्रतिस्पर्धा कायम गर्न उनीहरूले माग गरेका छन्। निजामती सेवा ऐनमा राजपत्रअनंकित प्रथम श्रेणीबाट राजपत्रांकित तृतीय श्रेणीमा बढुवा हुँदा रिक्त पदको ३० प्रतिशत कायम हुने व्यवस्था छ। तर, सामान्य प्रशासन मन्त्रालयले तयार गरेको विधेयकको मस्यौदामा त्यसलाई २० प्रतिशतमा झारेर प्रस्ताव गरिएको छ। उनीहरूको माग ३० प्रतिशतलाई कायम गरिनुपर्छ भन्ने हो। जसमा हाल संघीय निजामती सेवामा रहेका र साविकमा संघीय निजामती सेवामा नियुक्ति लिएका तर हाल प्रदेश तथा स्थानीय सेवामा समायोजन भएका कर्मचारी पनि बढुवाको उम्मेदवार हुनेछन्। निजामती सेवा ऐनमा राजपत्रांकित तृतीय श्रेणीको पदपूर्ति गर्दा आन्तरिक प्रतियोगिताको व्यवस्था थियो। तर, बीचमा हटाइएको छ। नासुहरूको व्यापक दबाबका बीच यसलाई पुनः सुरु गर्ने प्रतिबद्धता राजनीतिक तहबाट भए पनि सो कुरा विधेयकको मस्यौदामा राखिएको छैन। आन्तरिक प्रतिस्पर्धालाई २० प्रतिशत कायम गरिनुपर्छ भन्ने उनीहरूको माग छ। जसमा ५ वर्ष सेवा अवधि पुगेका हाल संघीय निजामती सेवामा रहेका र साविकमा संघीय निजामती सेवामा नियुक्ति लिएका तर हाल प्रदेश तथा स्थानीय सेवामा समायोजन भएका कर्मचारी पनि सहभागी हुन पाउनेछन्। सचिव भट्टरार्ईले माग पूरा नहुँदासम्म आन्दोलन जारी रहने बताए। उनीहरूले संघीय निजामती सेवा ऐन छिटो जारी गर्नुपर्ने पनि बताएका छन्। साथै साउन ३० भित्र आफूहरूले उठाएका माग पूरा गरिनुपर्ने उनीहरूको माग राखेका थिए। तर, ३० गतेभित्र माग सुनुवाई नभएपछि उत्पन्न परिस्थितिको मूल्यांकन एवं समीक्षा गरी राजपत्रअनंकित कर्मचारी संरक्षण अभियानले दबाब जारी राखेको छ। कर्मचारीका हकहितका लागि काम गरिएका ट्रेड युनियनहरूले पनि यो अभियानमा साथ दिने भएका छन्। नासु बचाउ अभियानका अभियन्तासमेत रहेका भट्टराईले आन्दोलनको नयाँ प्रारुप र खाका तयार गर्ने काम भइरहेको बताए। आन्दोलन आगामी २ गतेसम्म यही ढंगले अगाडि बढ्ने र ३ गतेबाट आन्दोलनको नयाँ स्वरूप र खाका बन्नेछ। भाद्र १ गते सम्पूर्ण दलका सचेतकहरूलाई ज्ञापनपत्र बुझाउन लागिएको र २ गतेसम्म सेवा प्रवाहमा असर नपर्ने गरी आन्दोलन गर्ने योजना बनाएका छन्। तीन गतेदेखि सबै ट्रेड युनियन मिलेर थप आन्दोलनको घोषणा गर्ने उनीहरूको योजना छ।"
अस्थिरताका घर बने प्रदेश सरकार,"प्रदेश १ सरकारको पाँचवर्षे पहिलो कार्यकालमा नामको टुंगो लाग्ने छाँटकाँट छैन। बरु साढे चार वर्षमै राजनीतिक अस्थिरताका कारण तीन मुख्यमन्त्री र २९ जना मन्त्री बनेका छन्। पहिलो मुख्यमन्त्री शेरधन राईले २०७४ फागुन ३ गते पाँच सदस्यीय मन्त्रिपरिषद् गठन गरेका थिए। उनले २०७८ भदौ १० गते राजीनामा दिएपछि एमाले नेता भीम आचार्य मुख्यमन्त्री बने। आचार्यले पनि कात्तिक १५ गते राजीनामा दिए। प्रदेश सरकार कात्तिक १६ गतेदेखि एकीकृत समाजवादीका राजेन्द्रकुमार राईको नेतृत्वमा छ। मुख्यमन्त्री र मन्त्री फेरिए पनि प्रदेशको मुहार भने कसैले फेर्न नसकेको राजनीतिक विश्लेषक प्राडाबद्रीविशाल पोखरेल बताउँछन्। भौतिक पूर्वाधार र नीतिगत संरचना निर्माणमा सरकारको ध्यान नपुगेको उनको भनाइ छ। यो प्रदेशले राजधानी तोक्ने, आधारस्तम्भ तयार पार्ने र थिति बसाल्ने कार्यलाई प्रमुख उपलब्धि मानेको छ। तर, बजेट खर्र्च निराशाजनक छ। बजेट खर्च सन्तोषजनक नरहेको अर्थशास्त्री अर्जुन बराल बताउँछन्। भन्छन्, खर्च गर्ने परिपाटी हेर्दासाढे ४ वर्ष अलमलमै बितेको प्रस्ट हुन्छ। सरकारले आर्थिक वर्ष २०७४७५ को पाँच महिनाका लागि १ अर्ब २ करोड ५ लाखको बजेट ल्याएको थियो। ६० प्रतिशत मात्रै खर्च भयो। २०७५७६ मा ३५ अर्ब ९३ करोड ६० लाखमध्ये खर्च ५९ प्रतिशत मात्रै भयो। त्यस आवमा २१ अर्ब २० करोड खर्च भएको प्रदेश लेखा नियन्त्रकको कार्यालयको तथ्यांक छ।२०७६७७ मा ४२ अर्र्ब २० करोड ४ लाख, २०७७७८ मा ४० अर्ब ८९ करोड ९९ लाख र २०७८७९ मा ३२ अर्ब ४६ करोड ९२ लाख बजेट ल्याइयो। २०७९८० का लागि ३९ अर्ब ७३ करोड ८३ लाखको बजेट ल्याइएको छ। कोरोना महामारी टाउको लुकाउने बलियो आधार बन्न पुगेको कार्यालयका सूचना अधिकारी ऋषिकुमार खनाल बताउँछन्। उनका अनुसार २०७६७७ मा ४४, २०७७७८ मा ६८३४ र २०७८७९ मा ८७१३ प्रतिशत खर्च भएको छ। मुलुक संघीय संरचनामा गएसँगै सात प्रदेश बने। प्रदेश सरकारहरूको पहिलो पाँच वर्षे कार्यकाल राजनीतिक अस्थिरताबाटै गुज्रिन लागेको छ। केन्द्रमा जुन बेथिति देखियो त्यही प्रवृत्ति दोहोरियो नयाँ संरचनामा पनि। अधिकांशमा मुख्यमन्त्री र मन्त्रीहरू फेरिए। तर, नागरिकको अपेक्षाअनुरूप प्रदेशको मुहार फेरिन नसकेको जानकार बताउँछन््। बजेट कार्यान्वयन पक्ष निराशाजनक देखियो। प्रदेश सरकारले पहिलो पूर्वाधारका रूपमा प्रदेशसभाको सुविधासम्पन्न सभाहल बनाएको छ। मनमोहन प्राविधिक विश्वविद्यालय स्थापना गरी सञ्चालन गरिएको छ। प्रदेश ल्याब निर्माण गरिएको छ। प्रदेश गौरवको आयोजना भनिएको घिनाघाटविराटचोक चारलेन सडक सम्पन्न हुने चरणमा छ। प्रादेशिक संरचना बनाउन आवश्यक जग्गा व्यवस्थापन प्रक्रिया पनि सरकारले अघि बढाएको छ। यसबाहेक केही नीतिगत निर्णय सरकारले गरेको छ। तर, बजेट अपुग भन्दै अघि बढाइएको छैन। मधेस प्रदेश सरकार गठन भएको पाँच वर्ष पुग्न लागेको छ। यो अवधिमा चालू तथा पुँजीगत खर्च जम्मा ७७ अर्ब ९२ करोड रह्यो। यसभित्रै विकास निर्माण र अन्य खर्च पनि छन्। तर, यत्रो बजेट खर्चेको मधेसले प्रदेशका आठ जिल्लामा गर्व गर्न सक्ने न कुनै योजना पूरा गर्न सकेको छ नत कुनै यस्तो नमुना निर्माण कार्य भएको छ। खर्च अर्बौंमा भए पनि नमुना काम भने एउटा पनि हुन सकेको छैन। केही उदाहरणीय कामबारे जानकारी लिन अन्नपूर्णकर्मीले आर्थिक मामिलामन्त्री तथा सरकारका प्रवत्ता शैलेन्दसाहलाई सोध्दा उनको जवाफ थियो, म केहीबेरमा भन्छु। तर, साहले कुनै त्यस्ता उदाहरणीय कामका बारेमा जानकारी गराउन सकेनन्। अनुत्पादक खर्च कटौती गरी उत्पादनशील क्षेत्रमा लगानी बढाउने प्रतिबद्धता व्यक्त गर्दै आए पनि हालसम्मका बजेट खुद्रे योजनामै अल्झिएका छन्। २०७४ फागुन ३ गते मुख्यमन्त्री लालबाबु राउतको नेतृत्वमा ७ सदस्यीय मन्त्रिपरिषद् गठन भएको थियो। उनले २०७४ फागुन १६ र २०७५ साउन ९ गते पुनर्गठन गरी १३ सदस्यीय मन्त्रिपरिषद् बनाए। विकास निर्माणका काम नभएका होइनन्। गाउँघर र सहर बजारमा सडक, माटोग्राभेल, धर्मशाला, पुलपुलेसा निर्माण, तालिम, गोष्ठीलगायतमा बर्सेनि अर्बौं खर्चिएको छ। तर, अधिकांश काम कि त कमिसनका भरमा भएका छन् कि कार्यकर्ता पाल्नकै लागि जथाभावि लगानी गरिएको देखिन्छ। २०७५७६ मा सरकारले कुल बजेट २९ अर्ब १७ करोडमध्ये १५ अर्ब खर्च गरेको थियो। २०७६७७ मा बजेटन बढेर ३८ अर्ब ८८ करोड भयो। खर्च १७ अर्ब ९५ करोड भयो। २०७७७८ मा बजेट ३४ अर्ब ४४ करोडको थियो भने खर्च २२ अर्ब ५४ करोड भयो। २०७८७९ को बजेट ३४ अर्ब ८८ करोड थियो। जसमध्ये २२ अर्ब ३४ करोड खर्च भयो। चार वर्षमा मधेसको जम्मा बजेट १ खर्ब ३७ करोड रह्यो। जसमध्ये खर्च ७७ अर्ब ९२ करोड भयो। चालू आव २०७९८० का लागि ४६ अर्ब ८८ करोड ९ लाख बजेट विनियोजन गरिएको छ। तर, ती बजेटमा पनि वितरणमुखी र कार्यकर्ता पोस्ने योजनाले नै प्राथमिकता पाएका छन्। बागमती प्रदेश सरकारको बजेट चार आर्थिक वर्षमा ७१ अर्ब ५० करोड ९६ लाख रुपैयाँ फ्रिज भएको छ। २०७८७९ मा ५७ अर्ब ७२ करोड ९ लाखमध्ये ६६ प्रतिशत अर्थात् ३८ अर्ब २८ करोड ४३ लाखमात्रै खर्च भयो। यो अवधिमा ३४ प्रतिशत फ्रिज भयो। २०७७७८ मा ५१ अर्ब ४२ करोड ७४ लाखमध्ये ३१ अर्ब ८८ करोड खर्च र १९ अर्ब ५४ करोड फ्रिज भयो। २०७६७७ मा ४७ अर्ब ३३ करोडमध्ये ५८ प्रतिशत अर्थात् २७ अर्ब ४५ करोड खर्च र ४२ प्रतिशत अर्थात् १९ अर्ब ८७ करोड ८६ लाख फ्रिज भयो। २०७५७६ मा ३५ अर्ब ६१ करोड ५६ लाखमध्ये २३ अर्ब खर्च भएको थियो। यो अवधिमा १२ अर्ब ६४ करोड ६२ लाख फ्रिज भएको थियोे। बागमती प्रदेशले चार आर्थिक वर्षमा प्रमुख उपलब्धिका रूपमा १ सय १९ वटै पालिका केन्दजोड्ने सडक निर्माण गरिएको जनाएको छ। ४ सय ७६ किलोमिटर सडक कालोपत्रे, कच्ची सडक ६ सय ५४ किलोमिटर, ग्राभेल सडक ६ सय २२ किलोमिटर, ९६ किलोमिटर सडक ढलान र ५७ वटा पुल निर्माण गरेको जनाइएको छ। बागमती प्रदेशसभाको पहिलो कार्यकालमा ६५ वटा विधेयक पारित भएको छ। प्रदेशको नाम र स्थायी राजधानी तोक्ने काम भएको छ। ५१ महिना अवधिमा तीन मुख्यमन्त्री, ३७ जना मन्त्री बनेका छन्। बागमतीले २०७४ माघ २८ गते पहिलो प्रदेश सरकार पाएको थियो। ४२ महिना ७ दिन सरकारको नेतृत्व गर्दा पहिलो मुख्यमन्त्री डोरमणि पौडेलले ११ जनालाई मन्त्री बनाए। त्यसपछि अष्टलक्ष्मी शाक्यले ७१ दिन नेतृत्व गर्दा ९ जनालाई मन्त्री बनाइन्। २०७८ कात्तिक ११ गतेदेखि प्रदेश सरकारको नेतृत्व गरिरहेका मुख्यमन्त्री राजेन्दपाण्डेले मन्त्रालयको संख्या १४ र मन्त्रीको संख्या १७ पुर्याएका छन्। गण्डकीमा पृथ्वीसुब्बा गुरुङले २०७४ फागुन ४ गते मुख्यमन्त्रीको शपथ लिएका थिए। २०७५ असार १८ गते प्रदेशको राजधानी पोखरा र असार २२ गते प्रदेशको नाम गण्डकी नामकरण गरिएको थियो। गुरुङविरुद्ध अविश्वास प्रस्ताव ल्याइए पनि बहुमत पुग्न नसकेपछि उनी २९ वैशाख २०७८ मा दोस्रो पटक मुख्यमन्त्री बने। कांग्रेसका कृष्णचन्द पोखरेल नेपाली २०७८ जेठ २९ गते मुख्यमन्त्री बने। ६० सदस्यीय गण्डकी प्रदेशसभामा एमालेका २७, कांग्रेसका १५, माओवादीका १२ (सभामुखसहित), जनमोर्चाका ३, जसपाका २ र एक स्वतन्तसांसद छन्। यो अवधिमा ८ औं पटक मन्त्रिमण्डल हेरफेर भएको छ। नेपाली मुख्यमन्त्री बनेपछि २ पटक हेरफेर भएको हो। गण्डकी प्रदेशले केही राम्रा कामको थालनी गरेको छ। केही पूरा भएका छन् भने केही कार्यान्वयनका अवस्थामा छन्। प्रदेश सरकार, स्थानीय पालिका र संघ सरकारबीच आवश्यकता अनुरूपको समन्वय र आवश्यकता अनुरूपका बजेट उपलब्ध हुन नसक्दा अपेक्षाकृत विकासे योजनाहरू सम्पन्न हुन नसकेका जनाइएको छ। टुक्रे तथा साना योजनाका प्रभावकारिता देखिन सकेको छैन। सरकार परिवर्तनसँगै विकासका योजना कटौती हुने, करमा बढोत्तरी, महँगी नियन्त्रण गर्न नसक्नु, जनअपेक्षा अनुरूपका काम गर्न नसक्नु प्रदेश सरकारका कमीकमजोरीका रूपमा औंल्याइएका छन्। प्रदेश सरकारले एक घर एक धारा, गण्डकी विश्वविद्यालयको स्थापना, सरुवा तथा संक्रमण रोग अस्पताल स्थापना, पूर्णसाक्षर प्रदेश, उज्यालो गण्डकी, गर्भवती तथा सुत्केरी महिलालाई हेलिकप्टरबाट एयर लिफिटङ्बाट उद्धार गर्ने अभियानलगायत कार्य गरेको छ। अभिभावकको मृत्युपछि बालबालिकालाई मासिक ५ हजार खर्च, कोभिडबाट मरेका परिवारलाई ५० हजार आर्थिक सहयोग, एक निर्वाचन एक कृषि सडक, एक स्थानीय तह एक औद्योगिक ग्राम, मनाङ, मुस्ताङ र गोरखाको उत्तरी भेगमा स्याउ जोन, होमस्टे प्रवद्र्धनका क्षेत्रमा काम भएका छन्। स्तन क्यान्सर, पाठेघर क्यान्सरलगायत महिलाका प्रजनन अंगको क्यान्सर निःशुल्क जाँच र आर्थिक सहयोग, पाठेघर मुखका क्यान्सर रोगीका लागि निःशुल्क उपचारलगायत काम भएका जनाइएको छ। सरकारी अस्पतालमा निःशुल्क मिर्गौला डायलिस र नसर्ने रोगका लागि रोकथाम र नियन्त्रणमा ५० वर्षमाथि उमेरका लागि निःशुल्क सेवा, रगत र रगतजन्य पदार्थ निःशुल्क उपलब्धताका योजना कार्यान्वयन भइरहेका छन्। प्रदेशअन्तर्गतका ८५ वटा पालिकामध्ये २ वटा पालिका सदरमुकामबाहेक अन्यमा सडक सञ्जालले जोडेको जनाएको छ। मनाङको नार्फाभूमि र गोरखाको धार्चेबाहेक सबै पालिकाको सदरमुकामसम्म सडक पुगेको छ। प्रदेश गौरबको योजनामध्ये कोरलात्रिवेणीखण्ड निर्माण कार्य जारी रहेको छ। लुम्बिनी प्रदेश सरकारको पहिलो कार्यकालको प्रमुख उपलब्धिमा राजधानी निर्धारण र नामकरण छ। लुम्बिनी प्रदेशको राजधानी दाङको तुलसीपुर तोकिए पनि अस्थायी मुकाम बुटवलबाटै सरकार सञ्चालनमा छ।लुम्बिनीमा राजनीतिक उतारचढावबीच दुई मुख्यमन्त्री भएका छन्। पहिलो मुख्यमन्त्री शंकर पोखरेलले करिब साढे तीन वर्ष काम गरे। प्रदेशको आवधिक योजना निर्माण, प्रादेशिक अस्पतालहरूको सुधार, गौरवका योजना निर्माण गरी कार्यान्वयन, प्रदेशको संरचनागत कार्यालय स्थापना पोखरेलको कार्यकालमा भएका थिए। पोखरेलको कार्यकालमा तत्कालीन नेकपाबाट १२ जना मन्त्री बने। पहिलो मन्त्रिपरिषद् कुलप्रसाद केसी, बैजनाथ चौधरी, लीला गिरी, आरती पौडेल, सुदर्शन बरालसहितको ६ सदस्यीय थियो। पार्टीभित्रको खटपटकाबीच मन्त्री फेरवदल हुँदै एमालेका भोजप्रसाद श्रेष्ठ, चेतनारायण आचार्य र हरि रिजाल मन्त्री बने। नेकपा विभाजनपछि स्वतन्तसांसद धर्मबहादुरलाल श्रीवास्तव, जसपाका सन्तोष पाण्डे, कल्पना पाण्डे र सुमन शर्मा रायमाझी मन्त्री बने। यसअवधिमा सात सांसदको पद गुमेको छ। पहिलो सरकार हटेपछि कुलप्रसाद केसीले सरकारको नेतृत्व गरिरहेका छन्। यो मन्त्रिपरिषद्मा राज्यमन्त्रीसहित १४ जना छन्। मन्त्रालयको संख्या सातबाट बढाएर १३ पुर्याइएको छ। माओवादी केन्द्र, कांग्रेस, जसपा र स्वतन्त्रबाट मन्त्री छन्। प्रदेशको पहिलो कार्यकाल सकिँदै गर्दा ८७ सांसदमध्ये २६ जना मन्त्री भएका छन्। तीन प्रदेश प्रमुख परिवर्तन भएका छन्। मुख्यमन्त्री दुई जना भएका छन्। बजेट खर्च सन्तोषजनक छैन। खर्च गर्ने परिपाटी हेर्दा प्रदेश सरकारको साढे ४ वर्ष अलमलमै बितेको प्रस्ट हुन्छ।अर्जुन बराल, अर्थविद्, प्रदेश १ स्थिर सरकार हुन नसक्दा नियुक्तिमा बेथिति, बजेटमा बेथिति देखिए। यसले प्रदेश नै आवश्यक छैन कि भन्ने प्रश्न उब्जायो। भोजप्रसाद श्रेष्ठ, पूर्वमन्त्री, लुम्बिनी सुरुमा कानुन, कर्मचारी र संरचनाहरूको अभावले काम गर्न कठिन भयो। कोरोनाले पनि बाधा भयो। तापनि हामी बजेट खर्चलाई सुधार गर्ने प्रयासमा छौं। विन्दमान विष्ट, आर्थिक मामिला तथा योजनामन्त्री, कर्णाली पूर्वमन्त्री भोजप्रसाद श्रेष्ठ संघीयताको आधारशीला निर्माण गर्दै जनताको नजिकको सरकारका रूपमा प्रदेश बन्न पुगेको बताउँछन्। प्रदेशका सबल र दुर्बल पक्ष दुवै देखिएको टिप्पणी श्रेष्ठको छ। स्थिर सरकार कायम हुन नसक्दा नियुक्तिमा बेथिति, बजेटमा बेथिति देखिए। यसले प्रदेश नै आवश्यक छैन कि भन्ने प्रश्न उब्जायो, उनी भन्छन्, सानो मन्त्रिपरिषद्ले पनि पुँजीगत बजेट राम्रो खर्च गर्न सक्छ। विकासमा योजनाबद्ध काम गर्न सक्छ भन्ने छवि पछिल्ला सरकारले मेटिदिए। बजेट कार्यान्वयन र ऐन कानुन निर्माणमा लुम्बिनी अगाडि देखिएको छ। पुँजीगततर्फ चारै आर्थिक वर्षमा ६० प्रतिशतभन्दा बढी बजेट खर्च भएको छ। २०७७७८ मा पुँजीगत बजेट ९९ प्रतिशत खर्च भएको थियोे। पछिल्ला बजेटमा राजनीतिक आस्थाका आधारमा योजना छनोट कार्यकर्तामुखी भएको आरोप प्रदेश सरकारले खेपिरहेको छ। बजेट खर्चमा अपारदर्शिता छ भने डेढ अर्ब बेरुजु देखिएको छ। कुनै बेला कर्णालीको गुनासो हुन्थ्यो सिंहदरबारले बजेट नै दिएन। बजेट नहुँदा कर्णालीको विकास नै हुन सकेन। तर, संघीयता कार्यान्वयनसँगै आफैंले ल्याएको बजेट कार्यान्वयन गर्न नसक्ने अवस्थामा प्रदेश सरकार पुगेको छ। पछिल्ला पाँच आर्थिक वर्षमा प्रदेश सरकारको बजेट कार्यान्वयनको अवस्था निराशाजनक छ। २०७४७५ मा प्रदेश सरकारले पहिलो पटक बजेट ल्यायो। त्यस बेला १ अर्ब २ करोड ५ लाखमध्ये जम्मा ७ प्रतिशत मातखर्च भएको थियो। २०७५७६ मा २८ अर्ब २८ करोड २८ लाखमध्ये ९ अर्ब ९५ करोड ३३ लाख मातखर्च भएको थियो। २०७६७७ मा ३४ अर्बभन्दा बढीको बजेट विनियोजन गरेको प्रदेश सरकारले जम्मा ४९ प्रतिशत मातकार्यान्वयन गरेको थियो। २०७७७८ मा ३३ अर्ब ७४ करोड १३ लाखमध्ये प्रदेश सरकारले ६५५२ प्रतिशत मातकार्यान्वयन गर्न सक्यो। जसमा विकासतर्फको बजेट खर्चको अवस्था भने निराशाजनक नै छ। २०७८७९ मा ३६ अर्ब ५४ करोडभन्दा बढीको बजेट ल्याउँदा ६२३७ प्रतिशत मातखर्च भयो। नयाँ संरचना भएकाले सुरुमा कानुन, कर्मचारी र संरचनाहरूको अभावले काम गर्न कठिन भयो। कोरोनाले पनि काममा बाधा भयो, आर्थिक मामिला तथा योजनामन्त्री विन्दमान विष्ट भन्छन्, तापनि हामी बजेट खर्चलाई सुधार गर्ने प्रयासमा छौं, चालू आर्थिक वर्षमा बजेट खर्चमा सुधार गर्नेछौं। प्रदेश सरकारको बजेट खर्चमा भौतिकतर्फ निराशाजनक छ। प्रशासनिक खर्चमा केही प्रगति देखिए पनि विकास खर्चमा भने प्रदेश सरकार चुकेको देखिन्छ। बजेट कार्यान्वयन गर्न प्रदेश सरकारले मन्त्री, सचिव र कर्मचारीहरूसँग कार्यसम्पादन करार सम्झौता गर्दै आएको थियो। तर, पनि खर्चमा सुधार भने हुने सकेन। कर्णाली प्रदेशसभा ४० सदस्यीय हो। त्यसमा पनि आधा सांसदले यो अवधिमा मन्त्री बन्ने अवसर पाए। हालसम्म १९ जना मन्त्री भइसकेका छन्। जसमा एकजना गैरसांसद पनि मन्त्री बने। प्रदेश सरकार गठन भएको पाँच वर्ष पुग्नै लाग्दा कर्णाली मन्त्री उत्पादन गर्ने कारखानाजस्तै बनेको छ। दुई जना मुख्यमन्त्रीसहित १९ जना मन्त्री पाइसकेको कर्णालीले केही दिनभितथप मन्त्री पाउने सम्भावना छ। सत्ता गिराउने र जोगाउने खेलका कारण संसद्का आधा सांसद मन्त्री बन्न सफल भए। माओवादी नेता महेन्द्रबहादुर शाही कर्णालीका पहिलो मुख्यमन्त्री बने। सुरुमा ७ सदस्यीय मन्त्रिपरिषद् बनाएका उनले पछि मन्त्रालय नै फुटाएर मन्त्री थपे। उनले आफ्नो कार्यकालमा १२ जना मन्त्री बनाए। नेकपा विभाजनसँगै मुख्यमन्त्री शाहीको सरकार अल्पमतमा परेपछि उनले विश्वासको मत लिँदा तत्कालीन एमालेका चार जना सांसदले फ्लोरक्रस गरे। फ्लोरक्रस गर्नेहरू मन्त्री बने। अघिल्लो वर्ष कात्तिक १६ गते दोस्रो मुख्यमन्त्री बने कांग्रेसका नेता जीवनबहादुर शाही। उनले पनि चारपटक मन्त्रिपरिषद् विस्तार गरेका छन्। आठ सदस्यीय मन्त्रिपरिषद्मा माओवादीबाट गैरसांसद छिरिङ डम्डोल लामा (कार्चेन) मन्त्री बनाइए। उनको कार्यकाल हालै सकिएको छ। एकीकृत समाजवादीबाट पदमबहादुर रोकाया र चन्द्रबहादुर शाही, कांग्रेसबाट यज्ञबहादुर बुढाक्षेत्री र हिमबहादुर शाही, माओवादीबाट विन्दमान विष्ट र गणेशप्रसाद सिंह मन्त्री छन्। सुदूरपश्चिम प्रदेश सरकारले पाँच वर्षमा यो गज्जब गर्यो है भन्ने काम देखिँदैन। प्रदेश सरकारले २०७४७५ देखि चालू आवसम्म विनियोजन गरेको बजेट १ खर्ब ५६ अर्ब २१ करोड हो। चालू आवका लागि विनियोजित बजेट ३६ अर्ब ७४ करोड घटाउने हो भने प्रदेश सरकारले गत आवसम्म (२०७९ को असार मसान्त सम्म) एक खर्ब १९ अर्ब ४७ करोड रकम (चालू र पुँजीगत दुवै) खर्च गरिसकेको छ। प्रदेश सरकारले आकर्षक नारा मात्रै नीति तथा कार्यक्रममा ल्यायो। तीमध्ये आधा काम भएन। ५ लाख बजेटका पनि योजना बनाएकाले सम्झन लायकको काम नदेखिएको हो। कुनै ठूलो जलविद्युत् आयोजना, चारपाँच लेनको सडक, कुनै ठूलो अस्पताल, कुनै ठूलो कलेज, कृषि उत्पादनमा कुनै गज्जबको क्रान्ति, कुनै पनि सम्झिन लायकको योजना भने बनेन। प्रदेश सरकारमा भने पटकपटक फेरबदल भइरह्यो। सत्ता साझेदार दलमध्ये सबैभन्दा ठूलो एकीकृत समाजवादीका १४ प्रदेशसभा सदस्यमध्ये तीन जना मात्रै मन्त्री हुन बाँकी छन। बलबहादुर सोडारी, सुलीला बुढाथोकी र दुर्गा कामीबाहेक समाजवादीका ११ जना मन्त्री भइसकेका छन्। कामी प्रमुख सचेतक छिन्। प्रदेशसभामा दोस्रो ठूलो दल माओवादी केन्द्रले पाँच वर्ष नै मुख्यमन्त्री पायो। मुख्यमन्त्री त्रिलोचन भट्ट, भूमि व्यवस्था कृषि तथा सहकारीमन्त्री विनिता चौधरी पूरै कार्यकाल क्रमशः मुख्यमन्त्री र मन्त्री रहे। मानबहादुर धामी उद्योग पर्यटन बन तथा वातावरणमन्त्री छन्। माओवादीका मानबहादुर सुनार भूमि व्यवस्था कृषि तथा सहकारी राज्यमन्त्री छन्। कांग्रेस केही महिनाअघि मात्रै सरकारमा गएको छ। उसले आन्तरिक मामिला, सामाजिक विकासमन्त्री र सामाजिक विकास राज्यमन्त्री पाएको छ। प्रदेशसभामा समाजवादीका १४, माओवादीका १३, नेपाली कांग्रेसका ११, एमालेका ११ (सभामुख सहित), लोसपाका १ र जसपाका १ जना सदस्य छन्। ५३ सदस्यीय प्रदेश सभामा माओवादीबाट जितेर एमालेमा गएका झपट बोहरा अहिले प्रदेशसभा सदस्य छैनन्। कांग्रेसका कर्णबहादुर मल्लले पनि पार्टीले कारबाही गरेपछि राजीनामा दिएका छन्। शिवराज भट्ट धनगढी, ललित बुढासुर्खेत, लक्ष्मण पोखरेल बुटवल, भवानी अधिकारी स्याङ्जा, कृष्ण सारू मगर हेटौंडा, मनिका झा जनकपुरधाम, राकेश कर्ण विराटनगर :"
नेतृत्वलाई दबाब दिन ५०५० अभियान सुरु,"काठमाडौं : नेपाली कांग्रेसका युवा नेताहरूले आगामी निर्वाचनमा नेतृत्वलाई दबाब दिन ५०५० अभियान सुरु गरेका छन्। अभियानअन्तर्गत युवा नेता भुपेन्द्रजंग शाहीले ५० वर्षमुनिकालाई ५० प्रतिशत टिकट अनिवार्य गर्नुपर्ने प्रस्ताव राखेका छन्। शाहीले भने, 'कांग्रेसमा युवाहरूको आशा, विश्वास र भरोसा बढाउन आगामी निर्वाचनमा ५० वर्षमुनिकालाई ५० प्रतिशत टिकट अनिवार्य दिनुपर्ने हाम्रो माग हो। आशा, विश्वास र भरोसा बढाउन आगामी निर्वाचनमा ५० वर्ष मुनिकालाई ५० प्रतिशत टिकट अनिवार्य दिनु पर्ने हामी युवाको जोडदार माग रहेको छ। अभियानअन्तर्गत युवा नेताहरूले शीर्ष नेताहरूलाई निर्वाचनमा सिट बाँडफाँटमा ५० वर्षमुनिकालाई ५० प्रतिशत टिकट र ५० वर्षमाथिकालाई ५० प्रतिशत टिकट वितरण हुनुपर्ने माग गरेका छन्। नेता शाहीका अनुसार युवाको सहभागिता बढाउन, पार्टीमा परिवर्तनको सन्देश दिन, युवा मतदाताको आकर्षण बढाउन, युवाको ऊर्जा, क्षमता र जोस जाँगरलाई पार्टी र देश निर्माणमा सदुपयोग गर्न र कांग्रेसलाई बलियो, सशक्त, गतिशील र निर्वाचनमा बहुमत प्राप्त गर्ने अभियानको उद्देश्य रहेको छ।"
वाईसिएल मधेश प्रदेशका इन्चार्ज महतोसहित दर्जनौं कार्यकर्ता एमाले प्रवेश,"महोत्तरी : नेकपा माओवादी केन्द्रको भ्रातृ संगठन वाईसिएल मधेश प्रदेशका इन्चार्ज शंकर महतोसहित दर्जनौं कार्यकर्ता नेकपा एमालेमा प्रवेश गरेका छन्। मधेश प्रदेश सदस्य समेत रहेका नेता महतोको अगुवाइमा उनीहरू एमाले प्रवेश गरेका हुन्। ललितपुरस्थित नेकपा एमालेको केन्द्रीय कार्यालय च्यासलमा पार्टी अध्यक्ष केपी शर्मा ओलीले टीका लगाएर दोसल्ला ओढाई पार्टीमा प्रवेश गराएका हुन्। साथै नेकपा एसका प्रदेश कमिटी सदस्य रोशन गौतम (बर्दिबास), वाईसिएल नेपालका केन्द्रीय सदस्य अन्जित कुश्वाहा (रौतहट), धनुषा जिल्ला संयोजक मनोज कुमार कुशवाहा, महोत्तरी संयोजक मनोज थापा, महोत्तरी जिल्ला सदस्य संजय महतो एमाले प्रवेश गरेका छन्। त्यसैगरि माओवादी केन्द्रका महोत्तरी जिल्ला कमिटी सदस्य रामदेव प्रसाद यादव, रामजानकी मण्डल पनि एमाले प्रवेश गरेका छन्। वाईसिएल नेपालका प्रदेश कमिटी सदस्य निरज अधिकारी, अशोक महतो पनि माओवादी छोडेर एमाले रोजेका छन्। सोहीबीच लोसपा महोत्तरी जिल्ला सदस्य शिवनारायण यादव, राप्रपा सम्सी गाउँपालिका अध्यक्ष फइमुदिन मोमिनलगायत पनि एमालेमा प्रवेश गरेका हुन्। प्रतिनिधि सभा र प्रदेश सभा सदस्यको चुनावी मुखमा पार्टी परित्याग गरेपछि महोत्तरीमा नेकपा माओवादी केन्द्रलाई ठूलो झट्का परेको हो।"
ऊर्जामन्त्री भुसाल र फिनल्याण्डका विकास सहायतामन्त्रीबीच भेटवार्ता,"फिनल्याण्ड : नेपाल र फिनल्याण्ड सरकारले जलस्रोत उपयोग, जलवायु परिवर्तन एवं मौसमजन्य प्राकृतिक प्रकोपको जोखिम कम गर्ने विषयमा प्रतिबद्धता व्यक्त गरेका छन्। ऊर्जा, जलस्रोत तथा सिँचाइमन्त्री पम्फा भुसाल र फिनल्याण्डका विकास सहायता तथा अन्तर्राष्ट्रिय व्यापारमन्त्री भिल्ले स्किन्नरीबीच आज भएको भेटवार्तामा उनीहरुले दुई देशका साझा मुद्दामा एकीकृत भएर अगाडि बढ्ने ऐक्यबद्धता व्यक्त गरेका हुन्। मन्त्री भुसालले जलवायु परिवर्तनका लागि नेपालले कुनै योगदान नगरेको तर त्यसको असर भोग्नुपरेकाले फिनल्याण्ड सरकारसँग साझेदारी गरेर अगाडि बढ्न चाहेको बताइन्। उनले जलवायु परिवर्तनको असरबाट उत्पन्न भइरहेको प्रकोपको असर कम गर्नका लागि फिनल्याण्ड सरकारबाट प्राप्त सहयोग थप विस्तार गर्न आग्रह गरे। 'जल तथा मौसम विज्ञान विभाग (डीएचएम) र फिनिस मेटेरोलोजिकल इन्स्टिच्युट (एफएमआई) बीचको सहकार्यलाई विस्तार गरौँ, हवाई उड्डयनको पूर्वानुमानलाई पनि थप प्रभावकारी तुल्याउनका लागि प्रविधिमैत्री बनाउनुपर्छ। त्यसका लागि हामीलाई फिनल्याण्ड सरकारको सहयोग आवश्यक छ,' उनले भनिन्। नेपालको ऊर्जा क्षेत्रलाई सुरक्षित र विश्वसनीय बनाउनका लागि जलाशययुक्त जलविद्युत् आयोजनालाई सरकारले प्राथमिकतामा राखेको उल्लेख गर्दै मन्त्री भुसालले नेपालको जलविद्युत् विकासमा फिनल्याण्ड सरकारले गर्दै आएको सहयोगलाई थप विस्तार गर्नुपर्नेमा जोड दिए। 'बुढीगण्डकीजस्ता ठूला जलाशययुक्त जलविद्युत् आयोजना निर्माणमा सरकारले प्राथमिकता दिएको छ। त्यसका लागि ठूलो आर्थिक आवश्यकता पर्छ, बुढीगण्डकी आयोजना निर्माणका लागि फिनल्याण्ड सरकारको सहयोग आवश्यक छ,' उनले भनिन्। उनले आफ्नो देशले स्वच्छ ऊर्जालाई विशेष प्राथमिकतामा राखेको उल्लेख गर्दै हाइड्रोजन ऊर्जा विकास गर्नका लागि प्रविधि हस्तान्तरण गरेर सहयोग गर्न आग्रह गरिन्। त्यसैगरी फिनल्यण्डका मन्त्री स्किन्नरीबीले नेपालको सामाजिक विकास र जलवायु परिवर्तनको असरबाट उत्पन्न हुने असर कम गर्ने विषयमा आफ्नो सरकार प्रतिबद्ध रहेको बताए। 'जलवायु परिवर्तनका हाम्रो साझा समस्या हो, यसको असर कम गर्न हामी नेपाललाई सहयोग गर्नेछौं,' उनले भने। जलवायु परिवर्तनको असर कम गर्न र नेपालको ऊर्जा तथा सामाजिक विकासमा थप सहयोग गर्नका लागि तत्पर रहेको उल्लेख गर्दै मन्त्री स्किन्नरीबीले जैविक इन्धनको प्रयोगलाई कम गर्दै लैजानुपर्नेमा जोड दिए। सो भेटघाटमा जलस्रोत तथा सिँचाइ सचिव सागरकुमार राई, सहसचिव बाबुराम भण्डारी, डीएचएमका महानिर्देशक कमलराम जोशी र फिनल्याण्डका तर्फबाट नेपालका लागि फिनल्याण्डका राजदूत पर्ती एन्टिनेन, फिनिस मेटेरोलोजिकल इन्स्टिच्युट (एफएमआइ)का महानिर्देशक जुस्सी काउरोलालगायतको सहभागिता रहेको छ।"
नागरिकता विधेयक फिर्ताको विरोधमा राष्ट्रपतिको पुत्ला दहन,"ढल्केवर (धनुषा) : नागरिकता विधेयक फिर्ताको विरोधमा धनुषामा राष्ट्रपति विद्यादेवी भण्डारीको पुत्ला दहन गरिएको छ। विधेयक प्रमाणीकरण नगरी फिर्ता गरेको भन्दै नेपाली कांग्रेसका नेताकार्यकर्ताले पूर्वपश्चिम राजमार्गअन्तर्गत गणेशमान चारनाथ नगरपालिकाको विरेन्द्रबजारमा राष्ट्रपति भण्डारीको पुत्ला दहन गरेका छन्। राष्ट्रपति विद्यादेवी भण्डारी मुर्दावाद, नागरिकता विधेयक कायम गर लगायतका नारा लगाउँदै विरोध प्रदर्शनमा उत्रिएका उनीहरूले राष्ट्रपति भण्डारीको पुत्ला समेत जलाएका थिए। प्रदर्शनमा स्थानीय प्रहरी प्रशासनले हस्तक्षेप गरेका थिए। प्रदर्शनकारीबाट आगो लगाइएको पुत्ला नियन्त्रणमा लिएर प्रहरीले निभाएको थियो। संघीय संसदको दुवै सदनबाट बहुमतले पारित भएको उक्त विधेयक संघीय संसदबाट पुनर्विचार हुन आवश्यक देखिएको भन्दै राष्ट्रपति भण्डारीले फेरी प्रतिनिधिसभामै फिर्ता पठाइदिएपछि मधेशका जिल्लाहरू तातिएको छ। राष्ट्रपति भण्डारीले सन्देशसहित फिर्ता पठाएको नागरिकता विधेयकसम्बन्धी पत्र प्रतिनिधि सभामा पेस भएको छ। विधेयक पुनर्विचार गर्नुपर्ने भन्दै राष्ट्रपति भण्डारीले साउन २९ गते नागरिकता विधेयक फिर्ता गरेकी थिइन्। उनले १५ बुँदे सुझावसहित विधेयक फिर्ता गरेकी हुन्।"
कांग्रेस केन्द्रीय समिति सदस्यमा १० जना थपिए,"काठमाडौं : नेपाली कांग्रेसका सभापति शेरबहादुर देउवाले १० जनालाई केन्द्रीय समितिमा मनोनयन गरेका छन्। उनले मंगलबार किरण यादव (महोत्तरी), राधा घले (काठमाडौं), धना खतिवडा (ललितपुर), उर्मिला थपलिया (धादिङ्ग), रुक्मीणी कोइराला (मोरङ्ग), कल्याणी रिजाल (काठमाडौं), गोमा भट्टराई (झापा), गंगा शाही (रुपन्देही) लक्ष्मी खतिवडा (सुनसरी) र सीता देवकोटा (नवलपुर) लाई केन्द्रीय कार्यसमिति सदस्य पदमा मनोनयन गरेका हुन्। विधानको धारा २१ को उपधारा १० बमोजिम उनीहरूलाई केन्द्रीय सदस्यमा मनोनयन गरेको जारी विज्ञप्तिमा जनाइएको छ।"
"दोरम्बा घटना मानवताविरोधी अपराध हो, दोषीले उन्मुक्ति पाउनु हुँदैन : वर्षमान पुन","रामेछाप : नेकपा माओवादी केन्द्रका स्थायी समिति सदस्य वर्षमान पुनले दोरम्बा घटना मानवताविरुद्धको अपराध भएको बताएका छन्। रामेछापको दोरम्बास्थित डाँडाकटेरीमा '१९औं दोरम्बा हत्याकाण्ड स्मृति दिवस'मा आयोजित कार्यक्रममा उनले संक्रमणकालीन कानुन बनाउँदा त्यस्ता घटनाका दोषीले उन्मुक्ति पाउन नहुने बताए। सरकारमाओवादी शान्तिवार्ता भइरहेका बेला आफ्ना निहत्था कार्यकर्ताको सामूहिक हत्या भएको भन्दै उनले दोषीमाथि कारबाही र परिवारको सम्मान हुनुपर्नेमा जोड दिए। अन्तर्राष्ट्रिय समुदायले उतिबेलै युद्धबिराम सम्झौता उल्लंघन गरेर निसस्त्र अवस्थामा गिरफ्तारीपछि भएको दोरम्बा हत्याकाण्ड मानवताविरुद्धको अपराध भएको बताएको थियो। सैनिक जनरलहरुले पनि माथिको आदेशबिना भएको घटनामा गल्ती भएको हो भन्नुभएको छ,' उनले भने। उनल यस्ता घटनामा संलग्नहरुलाई कारबाही गर्नुपर्ने बताए। माओवादी र सरकारबीच दाङको हापुरेमा दोस्रो चरणको शान्ति वार्ता चलिरहेका बेला २०६० साल साउन ३२ गते तत्कालीन शाही नेपाली सेनाले तत्कालीन रामेछाप जनसरकार प्रमुख बाबुराम तामाङसहित २१ माओवादी कार्यकर्तालाई निशस्त्र अवस्थामा नियन्त्रणमा लिएर सामूहिक हत्या गरेको थियो। आफूहरुले जनयुद्धका क्रममा जेनेभा महासन्धिको पूर्ण पालना गरेको उनले बताए। उनले निहत्था अवस्थामा कब्जामा लिएका सेना र पहरीको कतै पनि हत्या नगरेको पुनले उल्लेख गरे। रोल्पाको होलेरी, रुकुमको राडी, सिन्धुलीको सिन्धुलीगढी, रुकुमको महतसहित दर्जनौं स्थानमा भएका भिडन्तमा निशस्त्र अवस्थामा नियन्त्रणमा लिएका प्रहरीलाई रेडक्रसको अन्तर्राष्ट्रिय समिति र मानवअधिकारवादी संघसंस्थाको जिम्मा लगाइएको घटना उनले स्मरण गरे। रुकुमको महतम चौकी कब्जा गर्ने क्रममा हामीले डीएसपी ठूले राईलाई नियन्त्रणमा लियौं। धेरै दिन मसँगै राखें। पछि हामीले राज्यलाई बुझायौं,' उनले भने, 'शान्ति प्रक्रियामा आएपछि हामी सरकारमा गयौं। डीआईजी र एआईजी बढुवा हुने बेलामा सहयोग गर्यौं। अहिले पनि उहाँको हामीसँग राम्रै सम्बन्ध छ,' उनले भने। शान्ति प्रक्रियाका नममा डलरका खेती गर्ने गिरोहले माओवादीलाई हत्यारा र आतंककारी करार गर्ने प्रयास गरिरहेको भन्दै पुनले आक्रोश पोखे। डलरवादीहरुले सेना समायोजन र संविधान निर्माण प्रक्रिया रोक्न गरेको वयवसाय नेपालीहरुकै निर्णयमा असफल पारिएको भन्दै उनले शान्ति प्रक्रियाको बाँकी कामका रुपमा रहेको संक्रमणकालीन न्यायको काम पनि नेपालीकै निर्णयमा हुने बताए। पार्टीको नीतिविपरीत भएका चितवनको माडीजस्ता घटनाका दोषीलाई उन्मुक्ति दिनुपर्छ भन्नेमा आफूहरु पनि नरहेको उनले स्पष्ट गरे।"
राष्ट्रपतिले फिर्ता पठाएको नागरिकता विधेयकसम्बन्धी पत्र प्रतिनिधि सभामा पेश,"काठमाडौं : राष्ट्रपति विद्यादेवी भण्डारीले सन्देशसहित फिर्ता पठाएको नागरिकता विधेयकसम्बन्धी पत्र प्रतिनिधि सभामा पेश भएको छ। मंगलबार संसद बैठकमा प्रतिनिधि सभाका सचिव गोपालनाथ योगीले राष्ट्रपतिका तर्फबाट पठाएको पत्र पढेर सुनाए। 'प्रमाणीकरणका लागि प्रस्तुत हुन आएको नेपाल नागरिकता ऐन २०६३ लाई संशोधन गर्न बनेक विधेयकमा नेपालको संविधान बमोजिम नागरिकता प्राप्ति सम्बन्धी विषयमा संघीय संसदबाट पुन: गहन अध्ययन, छलफल,विमर्श र विश्लेषणसहित पुनरविचार हुन वाञ्छनीय भएकाले सम्मानीत राष्ट्रपति श्रीमती विद्यादेवी भण्डारीज्यूबाट नेपालको संविधानको धारा ११३ को उपधारा ३ बमोजिम सन्देश सहित यो विधेयक प्रतिनिधि सभामा फिर्ता पठाउने निर्ण भएकाले नेपाल नागरिकता ऐेन २०६३ लाई संशोधन गर्ने बनेको विधेयक यसैसाथ पठाइएको व्यहोरा सादर अनुरोध गर्दछु,' पत्रमा उल्लेख छ। राष्ट्रपति भण्डारीले पुनरविचार गर्नुपर्ने भन्दै साउन २९ गते नागरिकता विधेयक फिर्ता गरेकी थिइन्। उनले १५ बुँदे सुझावसहित विधेयक फिर्ता गरेकी हुन्।"
नागरिकता विधेयक जस्ताको त्यस्तै राष्ट्रपति कार्यालय पठाउने सत्ता गठबन्धनको निर्णय,काठमाडौं : सत्ता गठबन्धनको बैठकले नागरिकता विधेयक जस्ताको त्यस्तै प्रमाणकीकरणका लागि पुन: राष्ट्रपति कार्यालयमा पठाउने निर्णय गरेको छ। मंगलबार प्रधानमन्त्री निवास बालुवाटार बसेको गठबन्धनको बैठकले संसदीय प्रकृया पूरा गरी प्रमाणीकरणका लागि राष्ट्रपति विद्यादेवी भण्डारीकहाँ पठाउने निर्णय गरेको हो। सरकारका प्रवक्ता ज्ञानेन्द्र बहादुर कार्कीले नागरिकता विधेयक जस्ताको त्यस्तै राष्ट्रपतिकहाँ पठाउने निर्णय भएको बताए। राष्ट्रपति भण्डारीले आइतबार १५ बुँदै सन्देशसहित पुनरविचार गर्न संसदमा विधेयक फिर्ता गरेकी थिइन्। आज बसेको प्रतिनिधि सभा बैठकमा प्रतिनिधि सभाका सचिव गोपालनाथ योगीले राष्ट्रपति कार्यालयबाट नागरिकता विधेयक फिर्ता पठाएको सन्देशसहितको पत्र पढेर सुनाएका थिए। यस्तै शान्ति प्रकृयासम्बन्धी दुईवटा विधेयक मरिमार्जन गरेर मात्र अघि बढाउने निर्णय भएको प्रवक्ता कार्कीले बताए। सभामुख अग्निप्रसाद सापकोटाले दुवै सदनबाट पास भएको नागरिकता विधेयक साउन १५ गते प्रमाणीकरणका लागि राष्ट्रपतिकहाँ पठाएका थिए। राष्ट्रपतिले आइतबार साँझ विधेयक फिर्ता गरेकी हुन्।
"ओलीको नजरमा युवा : काम गर्न अल्छी, धैर्यताको कमी, योगदानभन्दा बढी उपलब्धि खोज्ने","काठमाडौं : एमाले अध्यक्ष केपी शर्मा ओलीले १८ वर्षमै मन्त्री बन्न कानुनले पनि नदिने बताएका छन्। काठमाडौंमा आयोजित 'युवा, महिला र राजनीति' विषयक अन्तरक्रियामा उनले राजनीतिमा पनि परिपक्वता चाहिने भएकाले नै त्यस्तो कानुन बनाएको बताए। '१८ वर्षमै मन्त्री त हुँदैन नि। २० वर्षमा मन्त्री भैहाल्दैन। कानुनले पनि पाइँदैन। वडा सदस्य हुन पनि २१ वर्ष उमेर पुग्नुपर्छ। यो यतिकै बनाएको होइन। अलिकति परिपक्वता चाहिन्छ भनेर बनाएको हो,' उनले भेन। पछिल्लो समय राजनीतिमा युवाहरुले स्थान नपाएको गुनासोलाई सम्बोधन गर्दै उनले थपे, 'युवाहरुले बुढा प्रोफेसरका पछि कति लाग्ने? युवा नै प्रोफेसर हुनुपर्छ, मै प्रोफेसर हुन्छु, छोड भनेर हुँदैन। विद्यार्थी आफैँ प्रोफेसर बनेर हुँदैन। त्यसका लागि समय लाग्छ,' उनले भने। उनले एक दिन युवा पनि प्रोफेसर बन्नसक्ने र त्यसका लागि अथक मेहनतको आवश्यकता पर्ने बताए। 'काम गर्न अल्छी, पर्खिन धैर्यताको कमी, योगदानभन्दा बढी उपलब्धि र हैसियत खोज्ने, इमानबिनाको राजनीति गर्ने, पूरा नभएपछि असन्तुष्ट हुने, असम्भव र अनुचित आकांक्षा राख्ने, अनि प्राप्त नभएपछि उफ्रिने,' उनले भने। धेरै युवाहरुले नबुझिकनै 'अब हामी चलाउँछौं देश' भन्ने गरेको उनको भनाइ थियो। उनले घरबाट बाहिर निस्केर म्याराथनमा दौडिन्छौं भन्दैमा स्वर्ण पदक नजितिने बताए। 'घरबाट कहिल्यै ननिस्किएको मान्छेले गफ दिएछ, यसपालाको विश्व म्याराथनमा स्वर्ण पदक मै जित्छु। त्यस्ता मान्छेहरु एक किलोमिटरमै स्वाँ स्वाँ र फ्वाँ फ्वाँ गर्छ,' उनले भने। फुटबल नखेलेको मान्छे मैदानमा पसेर मेसी सेसी आउट भनेर नहुने ओलीले बताए। 'रोनाल्डो, मेसी, के जाति सब आउट। यिनहीरुको गोल्डेन बुट मैले खोस्छु। मेरा खुट्टाले लगाउँछ। गफ दिएर हुन्छ। पहिले त सिक्नुपर्यो नि,' उनले भने। उनले अनावश्यक गफ दिएर देश नबन्ने बताए। त्यसका लागि धैर्यताका साथ युवाहरु अगाडि बढ्नुपर्ने बताए। 'कुनै पनि देश अर्काले बनाइदिँदैन। आफैँ बनाउनुपर्छ। हामीले पनि यो देशलाई चिटिक्क पार्न सक्छौं। सुन्दर बनाउन सक्छौं। कसले गर्छ भन्दा त्यो मान्छे तपाइँ आफैँ हो,' उनले भने।"
प्रतिनिधि सभाबाट स्ट्यान्डर्ड नाप र तौल विधेयक पारित,काठमाडौं : प्रतिनिधिसभाको बैठकले राष्ट्रियसभाको सन्देशसहितको स्ट्यान्डर्ड नाप र तौल (पाँचौँ संशोधन) विधेयक२०७८ बहुमतले पारित गरेको छ । उद्योग वाणिज्य तथा आपूर्तिमन्त्री दिलेन्द्रप्रसाद बडूले नापतौल ऐन २०२५ लाई संशोधन गर्न ल्याइएको उक्त विधेयक पारित गरियोस् भनी सदनमा प्रस्ताव प्रस्तुत गरेका थिए। सो विद्येयकमाथि सांसदहरुले उठाएका प्रश्नको मन्त्री बडूले जवाफ दिएका थिए। सांसद प्रेम सुवाल र घनश्याम खतिवडाले उक्त विधेयकमाथि संशोधन प्रस्ताव राखेका थिए। संशोधन प्रस्ताव अस्वीकार गर्दै सदनमा बहुमतले सो विधेयक पारित भएको हो।
"शिक्षकदेखि कर्मचारीसम्म नयाँ तलबमान, कसको कति? (हेर्नुस् सूची)","काठमाडौं : सरकारले कर्मचारीको नयाँ तलबमान र ग्रेड सार्वजनिक गरेको छ। साउन २६ गते बसेको मन्त्रिपरिषद् बैठकले साउन १ गतेदेखि लागू हुनेगरी आर्थिक वर्ष २०७९०८० को नयाँ तलबमान र ग्रेड स्वीकृत गरेको थियो। सरकारले बजेट भाषण गर्दा १५ प्रतिशतले तलब वृद्धि गर्ने निर्णय गरेको थियो। अर्थ मन्त्रालयका शाखा अधिकृत चन्द्र दहालका अनुसार सबै तहका निजामती कर्मचारी, नेपाली सेना, नेपाल प्रहरी, सशस्त्र प्रहरी बल, नेपाल, स्वास्थ्य सेवा, संसद सेवा, सामुदायिक विद्यालयमा कार्यरत शिक्षक र प्रदेश तथा स्थानीय तहका कर्मचारीका लागि २०७९ साउन १ गते देखि लागु हुने गरी नयाँ तलवमान एवं ग्रेड कायम भएको छ। प्राविधिक ग्रेडका सम्बन्धमा नेपाल सरकार, मन्त्रिपरिषद्को मिति २०७६१०२७ को निर्णयानुसारको व्यवस्था बमोजिम २०५७ साल साउन १ गतेभन्दा अगाडि नियुक्ति भएका प्राविधिक कर्मचारीहरुको हकमा २०७९ साउन १ गतेवाट बृद्धि भएको तलब समावेश गरी एक दिनको तलब वरावरको १ (एक) ग्रेडको दरले हुने प्राविधिक २ (दुई) ग्रेड वापतको रकम पाउने भएका छन् । नयाँ तलबमान र ग्रेड"
जिल्ला न्यायाधीशका लागि २१ जना सिफारिस (सूचीसहित),"काठमाडौं : न्याय परिषद्ले २१ जनालाई जिल्ला न्यायाधीश पदमा नियुक्तिका लागि सिफारिस गरेको छ। परिषदको मंगलबार बसेको बैठकले आवेदन दिएका ६३ मध्ये २१ जनाको नाम सिफारिस गरेको हो। जसमध्ये टेकबहादुर कार्कीको नाम पहिलो नम्बरमा परेको छ। दोस्रो नम्बरमा प्रकाश कोइराला, तेस्रोमा ध्रुवकुमार ढकाल, चौथोमा विकास श्रेष्ठ र पाँचौंमा नवराज दुलाल रहेका छन्। हेर्नुस् सूची १ टेकबहादुर कार्की,२ प्रकाश कोइराला३ ध्रुवकुमार ढकाल ४ विकास श्रेष्ठ,५ नवराज दुलाल६ जगन्नाथ पौडेल,७ विष्णुप्रसाद रेग्मी८ पुरुषोत्तम नेपाल९ राजेश्वर अर्याल१० महेन्द्रबहादुर थापा क्षेत्री११ भीमबहादुर निरौला१२ रामानान्दप्रसाद अधिकारी,१३ मोहन सुवेदी१४ सुरेशराज खनाल१५ निर्मला सुवेदी१६ हर्कबहादुर क्षेत्री१७ पूर्णिमा कोइराला१८ तारादेवी महर्जन१९ डल्लुराम चौधरी२० ताराकुमारी शर्मा२१ भगवती शर्मा ढुंगाना"
बालुवाटारमा सत्ता गठबन्धनको बैठक,"काठमाडौं : आसन्न प्रतिनिधि र प्रदेशसभा निर्वाचनको तयारी र सिट बाँडफाँटबारे छलफल गर्न सत्ता गठबन्धनको बैठक अहिले बसिरहेको छ । प्रधानमन्त्री निवास बालुवाटारमा सत्ता गठबन्धन दलको बैठक बसेको हो । बैठकमा राष्ट्रपति विद्यादेवी भण्डारीले नागरिकता विधेयक फिर्ता गरेको विषय समेत छलफलको एजेण्डा बनेको छ । नेकपा राष्ट्रिय एकता अभियानका संयोजक वामदेव गौतम र नेपाल समाजवादी पार्टीका अध्यक्ष बाबुराम भट्टराई समेत नेकपा माओवादी केन्द्रको चुनाव चिन्हबाट निर्वाचन लड्ने भएपछि सो बारेमा अध्यक्ष पुष्पकमल दाहालले गठबन्धनका अन्य दलहरुलाई जानकारी गराएका छन् । यस्तै, बैठकले सिट बाँडफाँटका गठित कार्यदललाई आवश्यक सुझाव दिनेछ।"
कांग्रेसले गरायो निर्वाचन आयोगमा दल दर्ता,काठमाडौं : मंसिर ४ मा हुने प्रतिनिधि सभा र प्रदेश सभा निर्वाचनका लागि नेपाली कांग्रेसले निर्वाचन आयोगमा दल दर्ता गराएको छ। पार्टीका उपसभापति धनराज गुरुङसहितको टोली मंगलबार दिउँसो आयोग पुगेर दल दर्ता गराएका हुन्। आजै माओवादी केन्द्र र बाबुराम भट्टराई नेतृत्वको नेपाल समाजवादी पार्टीले एउटै चुनाव चिन्ह र संयुक्त घोषणा पत्र लिएर निर्वाचनमा जानेबारे आयोगलाई जानकारी गराएका छन्। मंसिर ४ गते हुने प्रतिनिधि सभा र प्रदेश सभा निर्वाचन प्रयोजनका लागि दल दर्ताको समय आज अन्तिम दिन हो। निर्वाचन आयोगले साउन २२ गतेदेखि ३१ गतेसम्म दल दर्ताको समय तोकेको थियो। राजनीतिक दलले निर्वाचन प्रयोजनका लागि आयोगमा दल दर्ता गर्नुपर्ने कानुनी प्रावधान छ।
मधेश सरकारको धर्ना स्थगित,जनकपुरधाम : प्रहरी समायोजनको मागसहित संघीय सरकारविरुद्ध धर्नामा बसेको मधेश प्रदेश सरकारले तीन दिनमै धर्ना स्थगित गरेको छ। मधेश प्रदेशका प्रदेश प्रमुख हरिशंकर मिश्रको उपस्थितिमा धर्ना स्थगित गरिएको हो। प्रधानमन्त्री शेरबहादुर देउवाको अनुरोधमा धर्ना स्थगित गरिएको मुख्यमन्त्री लालबाबु राउतले सञ्चारकर्मीहरुलाई बताएका छन्। प्रधानमन्त्री शेरबहादुर देउवा र गृहमन्त्री बालकृष्ण खाणसँग भएको कुराकानीमा निर्वाचनपछि प्रहरी समायोजनको काम अघि बढाइने आश्वासन दिएकोले हामीले हाललाई धर्ना स्थगित गरेका हौं। मुख्यमन्त्री राउतले भने। उनले प्रहरी समायोजन सम्बन्धी ऐन पनि बनिसकेको हुँदा निर्वाचन लगत्तै बन्ने सरकारले यो समस्या समाधान गर्नेमा आफू पूर्ण विश्वस्त रहेको बताए।
नक्कली छोरा छोरीका सक्कली नागरिकता,"परासी : नवलपरासीमा नक्कली छोरा छोरी बनेर नागरिकता लिनेको संख्या बढ्दै गएको छ। प्रशासनमा अहिले नक्कली बाबु आमा बनेर नागरिकता बनाई दिएको भन्दै उजुरी पर्न थालेका छन्। दुई वर्षको अवधिमा नक्कली बाबुआमा बनाएर विदेशीले नागरिकता लिएको भन्दै २९ वटा उजुरी परेका छन्। जसमध्ये २७ वटा गृह मन्त्रालय र अख्तियारमा गई उजुरी दिएका छन्। ति उजुरी उपर छानविन गरी प्रतिवेदन पेश गर्न जिल्ला प्रशासनलाई भनिएको छ। अन्य दुई वटा उजुरी जिल्ला प्रशासनमा परेका छन्। सबै उजुरी उपर अहिले छानबिन भइरहेको प्रशासनले जनाएको छ। नागरिकता लिने व्यक्ति, सिफारिस गर्ने जनप्रतिनिधि र उजुरीकर्ताहरुसँग सोधपुछ गरी प्रमाण संकलन गर्ने काम भई रहेको प्रमुख जिल्ला अधिकारी श्रवणकुमार पोखरेलले बताए। उजुरी पर्नेमा सबैभन्दा बढी पाल्हीनन्दन र रामग्राम नगरपालिका क्षेत्रका रहेका छन्। नक्कली नाता कायम गरेर नागरिकता लिएको उजुरीका आधारमा नागरिकता सिफारिस गर्ने दुई जना वडाअध्यक्षसँग अहिले बयान लिइएको र अन्यलाई पनि बयानका लागि बोलाइएको प्रजिअ पोखरेलले बताए। बयान लिएका वडाअध्यक्षमा नयाँ चुनिएर आएका छन्। उनीहरु रामग्राम नगरपालिका र प्रतापपुर गाउँपालिकाका हुन्। अनुसन्धानमै रहेको भन्दै प्रशासनले वडाअध्यक्षको नाम खुलाएको छैन। झुटा प्रमाण पेश गरी नागरिकता लिने सबै भारतीय नागरिकहरु रहेको उजुरीमा दाबी गरिएको छ। कसैले भारतमा रहेका सालीका छोरा छोरी त कसैले नाती नातिनाहरुलाई छोराछोरी बनाएर नागरिकता बनाएको भन्दै उजुरी परेका छन्। त्यसको छानबिन भइरहेको छ। प्रजिअ पोखरेलले भने। धेरै उजुरीको अनुसन्धान गर्दा नागरिकता शंकास्पद देखिएको उनले बताए। उजुरी प्रमाणित भएमा उनीहरुको नागरिकता खारेज हुने प्रावधान छ। तर त्यसका लागि लामो प्रक्रिया रहेको छ। एकभन्दा बढी नागरिकता लिएकाहरुको प्रजिअ आफैँले रद्द गर्न सक्ने प्रावधान छ। तर विदेशीले नागरिकता लिएको पाइएमा खारेजीका लागि गृह मन्त्रालय हुँदै मन्त्रिपरिषद्ले निर्णय गर्नुपर्ने व्यवस्थाले लामो समय लाग्ने प्रशासनले जनाएको छ। अहिलेसम्म जिल्लामा नागरिकता खारेज भएको जानकारी नभएको प्रजिअ पोखरेलको भनाई छ। कुनै पनि विदेशीले नेपाली नागरिक भएको झुठो विवरण दिई नागरिकता प्राप्त गरेमा एक वर्षदेखि पाँच वर्षसम्म कैद वा पचास हजार रुपैयाँदेखि एक लाखसम्म जरिवाना वा दुवै सजाय हुने र नागरिकता खारेज हुने व्यवस्था नागरिकता ऐन २०६३ ले गरेको छ। त्यसरी विदेशीलाई नागरिकता दिलाउने कार्यमा सनाखत वा सिफारिस गर्ने व्यक्तिलाई ६ महिनादेखि तीन वर्षसम्म कैद वा पच्चिस हजारदेखि पचास हजार जरिवाना वा दुवै सजाय हुने व्यवस्था छ। त्यसैगरी नक्कली नाता कायम गरी नागरिकता लिएको भन्दै जिल्लामा १५ वटा ठाडो उजुरी परेका छन्। उक्त उजुरीमा कागजपत्र र व्यहोरा स्पष्ट नभएकाले छानबिनका लागि समस्या भएको प्रशासनले जनाएको छ। अन्य १५ वटा तामेलीमा रहेका छन्। त्यस्तै नेपाल र भारतबाट दोहोरो नागरिकता लिने र एउटै व्यक्तिले एकभन्दा बढी नागरिकता लिनेको संख्या पनि जिल्लामा बढी छ। एउटा व्यक्तिले नाम र जन्म मिति फरक पारी एकभन्दा बढी नागरिकता लिनेमध्ये पाँच वटा रद्द गरिएको छ। त्यसरी ढाँटेर एकभन्दा बढी नागरिकता लिनेको पहिलो पटक लिएको नागरिकता सदर हुने र अरु बदर हुने व्यवस्था रहेको छ। तर अन्य सजाय भने नभएको सहायक प्रमुख जिल्ला अधिकारी एंव सूचना अधिकारी रामचन्द्र अर्यालले बताए। त्यसरी एकभन्दा बढी नागरिकता लिनेमा जिल्लाका केही प्रतिष्ठित व्यक्तिहरुसमेत रहेका छन्। त्यसैगरी ५३ जनाले आफूले प्राप्त गरेको नागरिकता त्याग गरेका छन्। नागरिकता त्याग गर्नुपर्ने कारणमा विदेशी नागरिकता प्राप्तिका लागि रहेका छन्। सबैभन्दा बढी हङकङ, अमेरिकाको नागरिक बन्नका लागि नागरिकता त्याग गरेका छन्। भने ५ जनाले भारतीय नागरिकता प्राप्त गर्नका लागि नेपाली नागरिकता त्याग गरेको प्रशासनले जनाएको छ।"
"पाँच दलभित्रको चुनाव चिन्हमा कोही टाँसिन्छन, मिसिन्छन् भने आपत्ति छैन : उपसभापति गुरुङ","काठमाडौं : नेपाली कांग्रेसका उपसभापति धनराज गुरुङले गठबन्धन पाँच दलको चुनाव चिन्ह लिएर निर्वाचन लड्न कोही आउँछ भने त्यसमा आपत्ती जनाउन नहुने बताएका छन् । बाबुराम भट्टराई र वामदेव गौतम नेकपा माओवादी केन्द्रको चुनाव चिन्ह लिएर निर्वाचनमा लडने निर्णय भए लगत्तै गुरुङले यस्तो अभिव्यक्ति दिएका हुन् । पाँच दलभित्र भएको सहमति अनुसार नै उनीहरु चुनाव लड्ने उनले बताए । उपसभापति गुरुङले भट्टराई र गौतम माओवादी केन्द्रले पाउने सिट भित्रबाटै लडने दावी गरे । गुरुङले भने, 'जो मिसिए पनि उहाँहरु समेत पाँच दलीय गठबन्धन भित्र हुने सहमतिअनुसार नै चुनाव लडने बताए ।' गठबन्धन दलबीच सिट बाँडफाँटमा कुनै विवाद नरहेको बताउँदै गुरुङले कांग्रेसले अधिकतम सिटका लागि प्रयत्न गर्ने बताए ।"
वामदेव गौतम माओवादीको चिन्हबाट चुनाव लड्ने,"काठमाडौं : कम्युनिष्ट शक्तिहरुको एकीकरण गराउने भन्दै हिँडेका नेकपा राष्ट्रिय एकता अभियानका संयोजक वामदेव गौतम आसन्न निर्वाचनमा नेकपा माओवादी केन्द्रको चुनाव चिन्हबाट निर्वाचन लडने भएका छन् । नेकपा माओवादी केन्द्रको मंगलबार बसेको स्थायी कमिटी बैठकले गौतमलाई आफ्नो चुनाव चिन्हबाट लड्ने अनुमति दिएको हो । माओवादी केन्द्रका प्रवक्ता कृष्ण बहादुर महराले गौतमलाई माओवादी केन्द्रको चुनाव चिन्हबाट निर्वाचन लड्न दिने निर्णय भएको बताए । प्रवक्ता महराले भने, वामदेव गौतम र बावुराम भट्टराईलाई माओवादी केन्द्रको चुनाव चिन्हबाट निर्वाचन लड्न दिने पार्टीले निर्णय गरको छ । गौतम प्युठान वा बर्दिया कहाँबाट लडने भन्ने बारेमा टुंगोमा पुगिसकेका छैनन् । गौतमको आग्रह बमोजम माओवादी केन्द्रले उनलाई आफ्नो चुनाव चिन्हमा निर्वाचन लड्न दिन निर्णय गरेको हो । माओवादी केन्द्रका अध्यक्ष पुष्पकमल दाहाल र गौतमको व्यक्तिगत सम्बन्ध समेत बलियो छ । सरकारले मंसिर ४ का लागि प्रतिनिधि र प्रदेश सभा सदस्यको निर्वाचन तोकेको छ ।"
"'फोहोर व्यवस्थापनबारे सम्झौता हुन्छ, कार्यान्वयन किन हुँदैन?","काठमाडौं : काठमाडौं उपत्यकाको फोहोर व्यवस्थापनमा ढिलाइ भएको भन्दै यथासीघ्र समस्या समाधान गर्न सरकारको ध्यानाकर्षण भएको छ। मंगलबार प्रतिनिधि सभाको बैठकमा बोल्दै सांसद हितबहादुर तामाङले फोहोर व्यवस्थापन विकराल बन्दै गएको भन्दै समस्या समाधान गर्न सरकारको ध्यानाकर्षण गराएका हुन्। उनले फोहोर व्यवस्थापनबारे स्थानीय र सरकार पक्षबीच पटक पटक सम्झौता भएको तर कार्यान्वयनको प्रकृया अघि नबढाइएको भन्दै आपत्ती जनाए। उनले भने,' स्थानीय र सरकार पक्षबीच अहिलेसम्म १७४ पटक सम्झौता भएको भन्ने सुनिन्छ। तर यसको प्रभाकारी कार्यान्वयन प्रकृया अगाडि बढेको देखिदैन किन?' सांसद गुरुङले सिसडोलमा फोहोर लैजान थालेको १७ वर्ष भइसक्दा पनि सडक बन्न नसक्नु दुर्भाग्य भएको बताए। उनले भने,'सिसडोलमा फोहोर लैजान थालेको १७ वर्ष भइसक्यो। फोहोर लाने गाडीहरु समेत गुड्ने गरी बाटो बनेको छैन। सुनिन्छ, त्यहाँ अरबौं खर्च भएको देखाइन्छ तर काम प्रभावकारी गर्दैन। तर यो तरिकाले समस्याको हल कहिले हुन्छ?' पछिल्ला दिनमा काठमाडौं उपत्यकामा फोहोर व्यवस्थापन विकराल बन्दै गएको छ । सडकछेउ, गल्ली र चोकचोकमा फोहोरको थुप्रो देखिनु सामान्यजस्तै भएको छ।"
ओखलढुंगाको मोलुङमा हिनामिना भएको रकम असुल्न महालेखाको निर्देशन,"ओखलढुंगाः जिल्लाको मोलुङ गाउँपालिकामा कृषि र स्वास्थ्यतर्फ मनपरी खर्च गरेको पाइएको छ। कृषितर्फ विभिन्न पकेट कार्यक्रमको अभिमूखीकरणमा अनुदान पाउने फर्मलाई कार्यक्रम नै नगरी सिधै भुक्तानी दिएर हिनामिना गरेको तथ्य फेला परेको हो। स्वास्थ्यअन्तर्गत विभिन्न वडामा कार्यक्रम सञ्चालन गर्न बैठक बस्दा सोही कार्यक्रमबाट भत्ता लिने, खाजा खर्च दोहोरो लिने र कार्यक्रममा भएको खर्चको बिल भर्पाइ मात्रै राखेर भुक्तानी लिएर अनियमित खर्च गरेको पाइएको छ। अधिकांश कार्यक्रममा भएको खर्चमा बिल मात्रै राखिएको तर कार्यक्रमको उपस्थिति र फोटो नराखिएकाले महालेखाले कार्यक्रम सञ्चालन भएको मान्ने आधार नभएको बताएको छ। पालिकाले कृषितर्फ आर्थिक वर्ष २०७७०७८ मा साना व्यवसायिक कृषि तथा बाख्रा उत्पादनका लागि पकेट कार्यक्रम सञ्चालन गर्न दिइएको अनुदानमा क्षमता विकासका लागि छुट्टै अनुदान दिएका १२ मध्ये १० वटा फर्मले कार्यक्रम नै सञ्चालन नगरी रकम भुक्तानी लिएका छन्। दुईवटाले कार्यक्रम सञ्चालन गरे पनि तोकेको मापदण्डअनुसार खर्च गरेका छैनन्। अनुदान लिएका १० फर्मबाट रकम असुलउपर गरेर संघीय संचित कोषमा दाखिला गर्न महालेखाले निर्देशन दिएको छ। पकेट कार्यक्रमका लागि कृषि तथा बाख्रा फर्मले प्रतिफर्म ३ लाख र क्षमता विकास तालिमका लागि न्यूनतम १५ हजारदेखि ४७ हजारसम्म अनुदान लिएका थिए। त्यसरी लिएको अनुदान कामै नगरी खर्च भएकाले १० फर्मबाट ३ लाख ४२ हजार ९६७ रुपैंया असुलउपर गर्न महालेखाले भनेको छ। स्वास्थ्यतर्फ पनि कोभिड १९ कोष र विभिन्न कार्यक्रममा अनियमितता भएको पाइएको छ। तलब बढी भुक्तानी गरेको, कोभिड १९ का संक्रमितको हेरचाहका लागि खटाइएका स्वास्थ्यकर्मीहरूको खाजा खर्चमा खाजा तथा खाना र प्रतिव्यक्ति थप दैनिक ३ सय रुपिया समेत भुक्तानी गरेको पाइएको छ। स्वास्थ्यका सात जना कर्मचारीहरूलाई बढी तलब भुक्तानी गरेको भन्दै ५२ हजार २५६ रुपैयाँ असुलउपर गर्न निर्देशन दिएको छ। यसरी बढी तलब लिनेमा स्वास्थ्य शाखा प्रमुख वेदहरि दाहालदेखि अनमी समेत छन्। विभिन्न वडामा सञ्चालन गरिएका स्वास्थ्य सम्बन्धी सचेतना, सेनिटाइजर वडापिच्छे खरिद, स्वास्थ्य सम्बन्धी तालिम र कोरोना रोकथाम तथा नियन्त्रण, आमा समूहको क्षमता विकास शीर्षकमा कार्यक्रम सञ्चालन गरेको भन्दै बिल पेश गरेर अनियमित खर्च गरिएको छ। कार्यक्रमको शीर्षकमा रकम भुक्तानी भए पनि कार्यक्रमको फोटो तथा उपस्थिति नहुँदा कार्यक्रम भएको भन्न नसकिने भन्दै महालेखाले कैफियत लेखेको छ। त्यस्तै जेष्ठ नागरिक सम्मान कार्यक्रममा उपस्थितिभन्दा दोब्बर खाजा खुवाएको संख्याको बिल पेश गरेर आर्थिक अनियमितता गरेको प्रतिवेदनले देखाएको छ। यसरी विभिन्न उपशीर्षकमा कार्यक्रम गरेर १२ लाख ५४ हजार २ सय रुपैयाँ खर्च गरेको पाइएको छ। यस्ता कार्यक्रम भएको विश्वास गर्न सकिने कागजात नभेटिएकाले कार्यक्रम भएको मान्न नसकिने महालेखाको निष्कर्ष छ। यसरी विभिन्न कार्यक्रममा भएको खर्च स्वास्थ्यको शर्शतको बजेट नभएको गाउँपालिकाका स्वास्थ्य शाखा प्रमुख दाहालले बताए। उनले पालिकाले छुट्टै निकासा गरेर अथवा वडाबाटै त्यस्ता कार्यक्रम भएको हुनसक्ने जनाए। स्वास्थ्यकर्मीले दोहोरो सुविधा लिएको महालेखाको प्रतिवेदनबारे उनले कोभिडको समयमा क्वारेन्टिनमा राखिएका बिरामीको हेरचाह गर्न १२ घण्टाको सिफ्ट बनाएर स्वास्थ्यकर्मी खटाइएको र उनीहरूलाई टाढाबाट आउँदा दैनिक ३ सय यातायात खर्च दिने निर्णय भएकाले सोहीअनुसार खर्च भएको दाबी गरे। असुलउपर नै लेखिएको विषयमा लेखापाल र तत्कालीन प्रमुख प्रशासकीय अधिकृतको कमजोरीले समस्या आएको उनको भनाइ छ। क्वारेन्टिनका बिरामीले खाएको खाजा तथा खानासमेत स्वास्थ्यकर्मीले नै खाएको भनेर हाकिम र लेखापालले जनाइदिएको कारण दोहोरो देखिन गएकाले समस्या आएको उनको भनाइ छ। पुँजीगत अनुदानका योजना र चालुतर्फ मोलुङ गाउँपालिकाका कार्यक्रम अपरादर्शी भएको चौतर्फी गुनासो छ। लेखा प्रणालीलाई आन्तरिकरूपमा नियमन गर्ने संयन्त्र नहुँदा पनि पालिकामा अनियमित खर्च बढेको हुन सक्ने नागरिक समाजका बोधनारायण श्रेष्ठ बताउँछन्। स्थानीयको गुनासो र महालेखाको प्रतिवेदन मेल खानु संयोग मात्रै नभएको सरोकारवालाको बुझाइ छ। आर्थिक वर्ष २०७७२०७८ मा आन्तरिक लेखा परीक्षणसमेत गराएको थिएन। पालिकाले गर्ने खर्चको पारदर्शिताको प्रश्न र महालेखाको प्रतिवेदनले औल्याएका विषयलाई गम्भीररूपमा लिएको प्रमुख प्रशासकीय अधिकृत सरोज थापाले बताए। उनले भने, 'म भर्खरै आएको छु, बेरुजुबारे पत्राचार भइसकेको छ, नियमित गर्ने र असुल गर्ने छुट्याएर काम गर्दैछौं।' थापाले केही बेरुजु असुल समेत भएको, खर्च प्रणाली पारदर्शी र व्यवस्थित गर्न आफूप्रतिवद्ध भएको जनाउँदै विगतका कमजोरी नदोहोरिने प्रतिवद्धता जनाए।"
"प्रचण्डसँगको पुनर्मिलनपछि बाबुरामको हाँसो, भने हामी गठबन्धनकै अंग हौं","काठमाडौं : जसपाबाट अलग भएर नेपाल समाजवादी पार्टी गठन गरेका बाबुराम भट्टराईले आफूहरु पनि गठबन्धनकै अंग भएको बताएका छन्। माओवादी पार्टी कार्यालय पेरिसडाँडामा भएको छलफलपछि उनले भने, 'हामी गठबन्धनकै अंग हो। यसमा कसैलाई भ्रम नपरोस्। हामी गठबन्धनभित्रै हौं।' माओवादीले आजमात्रै बाबुरामलाई माओवादीको पार्टी चिन्ह दिने निर्णय गरेको थियो। माओवादी र भट्टराई नेतृत्वको नेपाल समाजवादी पार्टीले निर्वाचन आयोगमा संयुक्त निर्वाचनमा सहभागी हुने र चुनाव चिन्ह पनि एउटै लिनका लागि निवेदन दिएका छन्। उनले वर्तमान अवस्थामा अलग अलग जानुभन्दा पनि गठबन्धन दलसँग एकता गरेर जानु ठीक भएको बताए। उनले माओवादीसँग चुनावी तालमेलमात्र गरेको समेत प्रस्ट्याए।"
खेलमा लाग्ने युवाको भविष्य उज्वल छ : गगन थापा,"काठमाडौं : नेपाली कांग्रेसका महामन्त्री गगन थापाले खेलमा लाग्ने युवाहरुको भविष्य उज्वल रहेको बताएका छन् । मंगलबार काठमाडौंमा नेपाल लोकतान्त्रिक खेलकुद संघ बागमती प्रदेश, काठमाडौं क्षेत्र नम्बर ४ को प्रशिक्षण कार्यक्रममा उनले यस्तो बताएका हुन् । थापाले खेलमा लाग्ने युवाहरुको भविष्य उज्वल रहेको र देशको सेवा पनि हुने भएकाले यसप्रति ध्यान दिन सुझाव दिए। उनले समाजलाई फाइदा हुने गरि कार्यसम्पादन गर्न लोकतान्त्रिक खेलकुद संघलाई आग्रह गरे। कुलतमा फस्ने युवाहरुको संख्या बढ्दै गएको अवस्थामा युवाहरुलाई विभिन्न खेलमा आवद्ध गराए युवाहरुले सहि बाटो समात्ने उनको भनाई छ । थापाले दुई हप्ताभित्र कमिटी बनाएर आवश्यक खेल कार्यक्रम तय गर्न निर्देशनसमेत दिए।"
उद्योग र व्यवसायीले बैंक नियन्त्रण लिँदा साना व्यवसायीले ऋण पाएनन् : लालबाबु पण्डित,"काठमाडौं : सांसद लालबाबु पण्डितले देश विकासको गति जुन ढंगले अगाडि बढ्नुपर्ने हो त्यसो हुन नसकेको भन्दै चिन्ता व्यक्त गरेका छन्। मंगलबार प्रतिनिधिसभा बैठकमा बोल्दै सांसद पण्डितले ठूला ठेकेदारहरुले ठेक्कापट्टा कब्जा गर्ने र काम नगर्ने नीति अपनाएकै कारण विकासको गति अगाडि बढ्न नसकेको बताए। ठेकेदारहरुको लापरवाहीकै कारण देशको विकास अवरुद्ध भएको उनको भनाइ छ। उनले भने,' देश विकासको काम तीव्र गतिले अगाडि बढेन। किन भने ठूला ठेकेदारहरुले ठेक्कापट्टा कब्जा गर्ने नीतिअन्तरगत रहे। काम गर्ने नीतिअन्तर्गत रहेन। त्यसकारण विकास अवरुद्ध भएको छ।' उनले ठूला उद्योग र व्यवसायीहरुले बैंकहरु आफ्नो नियन्त्रणमा लिँदा साना व्यवसायीहरु धरासायी हुँदै गएको बताए। 'देशका उद्योग र ठूला व्यवसायीले बैंकहरु आफ्नो नियन्त्रणमा लगे, त्यसकारण साना उद्योग र साना व्यवसायीहरुले बैंकबाट ऋण पाउने स्थिति रहेन। त्यसकारण गर्दा साना उद्योग र व्यवसायी धरासायी हुँदै गएको कुरा मैले जानकारी गराउँछु।'"
एउटै चुनाव चिन्ह प्रयोग गर्नेबारे माओवादी र नेसपाले गराए आयोगलाई जानकारी,काठमाडौं : नेकपा माओवादी केन्द्र र नेपाल समाजवादी पार्टीले मंसिर ४ मा हुने निर्वाचनमा एउटै चुनाव चिन्ह लिएर प्रतिस्पर्धामा जानेबारे निर्वाचन आयोगलाई जानकारी गराएका छन्। मंगलबार अपरान्ह माओवादी केन्द्रका नेता र बाबुराम भट्टराई नेतृत्वको नेसपाका नेताहरु आयोग पुगेर एउटै चुनाव चिन्हबाट प्रतिस्पर्धा गर्नेबारे निवेदन दिएर औपचारिक जानकारी गराएका हुन्। मंसिर ४ मा हुने प्रतिनिधि सभा र प्रदेश सभा निर्वाचनमा एउटै चुनाव चिन्ह र संयुक्त घोषणा पत्र बनाएर जानेबारे दुई पार्टीबीच सहमति भइसकेको छ। दुई पार्टीले एउटै चुनाव चिन्हबाट प्रतिस्पर्धा गर्ने भए सो बारेमा आयोगलाई जानकारी गराउनुपर्ने कानुनी प्रावधान छ।
"राष्ट्र हितका लागि नागरिकता विधेयक फिर्ता भएको हो,राष्ट्रपतिलाई विवादमा नल्याऔं : एमाले","काठमाडौं : नेकपा एमालेले नागरिकता विधेयक फिर्ताबारे राष्ट्रपति विद्यादेवी भण्डारीलाई विवादमा नल्याउन आग्रह गरेको छ। मंगलबार प्रतिनिधि सभामा बोल्दै सांसद विशाल भट्टराईले आफ्नो अधिकार प्रयोग गरेर राष्ट्रपति भण्डारीले पुनरविचारका लागि नागरिकता विधेयक संसदमा फिर्ता गरेको बताए। उनले भने,'नागरिकताजस्तो संवेदनशील विषयमा राजनीतिक दलहरु विभाजित हुनुहुँदैन। राजनीतिक दलहरुबीच सहमति कायम गरेर नागरिकतासम्बन्धी निर्णय गरौं।' राष्ट्रपति भण्डारीले काननुविदहरुसँग बृहत छलफल गरेर राष्ट्र हितका लागि सो विधेयक फिर्ता गरेको उनको भनाइ छ। उनले राष्ट्रपतिले नागरिकता विधेयक फिर्ता गरेको विषयलाई एमालेसँग नजोड्न समेत आग्रह गरे। उनले भने,' प्रधानमन्त्रीज्यूसँग समेत परामर्श गरेपछि राष्ट्रपतिले विधेयक फिर्ता गर्नु भएको हो। राष्ट्रपतिलाई विवादमा ल्याउन आवश्यक छैन।'"
राष्ट्रपतिले नागरिकता विधेयक फिर्ता गरेकोबारे प्रतिनिधि सभालाई जानकारी गराइँदै,"काठमाडौं : प्रतिनिधिसभाको आजको बैठकमा राष्ट्रपति विद्यादेवी भण्डारीले फिर्ता गरेको नागरिकता संशोधन ऐन विधेयक र सन्देश पेस हुने भएको छ। संघीय संसद् सचिवालयले सार्वजनिक गरेको सम्भावित कार्यसूचीमा प्रतिनिधि सभाका सचिवले राष्ट्रपतिबाट पुनर्विचारको लागि नागरिकता विधेयक सन्देशसहित फिर्ता भएको सम्बन्धी राष्ट्रपतिको कार्यालयको पत्रको जानकारी गराउने उल्लेख छ। बिहान ११ बजे संघीय संसद भवन नयाँ बानेश्वरमा बैठक बस्ने कार्यतालिका छ। संघीय संसद्ले पुनर्विचार गर्न आवश्यक भएको भन्दै राष्ट्रपति विद्यादेवी भण्डारीले नागरिकता विधेयक १५ बुँदे सुझावसहित आइतबार फिर्ता पठाएकी छन्। नेपालको संविधान धारा ११३ को उपधारा (३)मा प्रमाणीकरणका लागि पेस भएको विधेयक (अर्थ बाहेक) मा पुनर्विचार गर्नु आवश्यक छ भन्ने राष्ट्रपतिलाई लागेमा विधेयक पेस भएको मितिले सन्देशसहित विधेयक उत्पत्ति भएको सदनमा फिर्ता पठाउन सक्ने व्यवस्था छ। सुझावको क्रममा उनले भनेकी छन्,विधेयकका रूपमा प्रस्तुत र अध्यादेशका रूपमा जारी ती व्यवस्थाले पनि नागरिकता प्राप्तिका बारेमा उठेका केही गम्भीर सवालहरूलाई सम्बोधन गर्न बाँकी नै राखेको देखिन्छ। विक्रम सम्वत् २०७५ सालमा प्रस्तुत भएको नागरिकता विधेयक उपर प्रतिनिधिसभामा राज्य व्यवस्था तथा सुशासन समितिले सहमति जुटाएको भनिएको प्रतिवेदनलाई सम्मानित सदनमा छलफल गरी सार्वभौम जनताका सामुन्ने राखिदिनु उपयुक्त हुन्छ। कानुनको समयानुकूल सुधार र संशोधन नियमित चलिरहने प्रक्रिया नै भए तापनि कानुनप्रति सार्वभौम जनताको अपनत्व फराकिलो बनाउन जनताकै समक्ष त्यस्ता हरेक सुधार एवं संशोधनको औचित्य सावित हुन आवश्यक भएको उनको भनाई छ। सुझावमा भनिएको छ, संविधानसभाबाट नयाँ संविधान जारी भएको अवस्था समेतलाई विचार गर्दै विक्रम सम्वत् २०७५ सालमा प्रतिनिधिसभाले नेपाल नागरिकता ऐन, २०६३ लाई संशोधन गर्न बनेको विधेयक दर्ता गरी राज्य व्यवस्था तथा सुशासन समितिबाट प्रतिवेदनसमेत सार्वजनिक भएको तथ्य सबैको जानकारीमा छ। विधेयकमाथि संशोधन हाल्दै एमालेका कतिपय सांसदले वैवाहिक अंगीकृत नागरिकता ७ वर्षपछि मात्रै जारी हुनसक्ने व्यवस्था गर्न माग गरेका थिए। अघिल्लो सरकारले दर्ता गरेको विधेयक फिर्ता लिई सरकारले असार २४ गते नागरिकता ऐनमा संशोधन विधेयक दर्ता गरेको थियो। विषयगत समितिमा पनि नपठाई दुई हप्तामै फास्ट ट्र्याकबाट विधेयक पारित गरेको थियो। विषयगत समितिमा विधेयक पठाइ छलफल गर्नुपर्ने र वैवाहिक अंगीकृत नागरिकतामा समयसीमा राख्नुपर्ने विपक्षी एमालेको मागलाई सरकारले अस्वीकार गर्यो। सत्तापक्षको बहुमतबाट विधेयक पारित गरियो। जब कि सत्तापक्ष र विपक्षी दलका ४५ सांसदले ९४ वटा विषयमा संशोधन प्रस्ताव राखेका थिए। यस्तो संविधानमा व्यवस्था : ११३ विधेयकमा प्रमाणीकरण : (१) धारा १११ बमोजिम प्रमाणीकरणका लागि राष्ट्रपतिसमक्ष पेस गरिने विधेयक उत्पत्ति भएको सदनको सभामुख वा अध्यक्षले प्रमाणित गरी पेस गर्नुपर्नेछ। तर, अर्थ विधेयकका हकमा अर्थ विधेयक हो भनी सभामुखले प्रमाणित गर्नुपर्नेछ। (२) यस धाराबमोजिम प्रमाणीकरणका लागि राष्ट्रपतिसमक्ष पेस भएको विधेयक पन्ध्र दिनभित्र प्रमाणीकरण गरी त्यसको सूचना यथासम्भव चाँडो दुवै सदनलाई दिनुपर्नेछ। (३) प्रमाणीकरणका लागि पेस भएको अर्थ विधेयकबाहेक अन्य विधेयकमा पुनर्विचार हुनु आवश्यक छ भन्ने राष्ट्रपतिलाई लागेमा त्यस्तो विधेयक पेस भएको पन्ध्र दिनभित्र निजले सन्देशसहित विधेयक उत्पत्ति भएको सदनमा फिर्ता पठाउनेछ। (४) राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गरी त्यस्तो विधेयक प्रस्तुत रूपमा वा संशोधनसहित पारित गरी पुनः पेस गरेमा त्यसरी पेस भएको पन्ध्र दिनभित्र राष्ट्रपतिले प्रमाणीकरण गर्नेछ। (५) राष्ट्रपतिबाट प्रमाणीकरण भएपछि विधेयक ऐन बन्नेछ।"
"हँसिया हथौडाबाट चुनाव लड्ने निर्णयले नेसपामा विवाद, खतिवडाले छाडे भट्टराईको साथ","काठमाडौं : नेपाल समाजवादी पार्टीका नेता डम्बर खतिवडाले डा बाबुराम भट्टराईको साथ छोडेका छन्। पार्टीले माओवादी केन्द्रको हँसिया हथौडाबाट चुनाव लड्ने निर्णय गरेपछि खतिवडाले आफू नेसपाको साधारण सदस्यसमेत नरहने घोषणा गरेका हुन्। वैकल्पिक शक्ति निर्माणको वकालत गर्दै आएका खतिवडाले आजबाट जसपानेसपा लफडाबाट मुक्त भएको जानकारी दिए। करिब ८ वर्षको सहकार्यका लागि डा बाबुराम भट्टराई र साथै करिब ३ वर्षको सहकार्यका लागि उपेन्द्र यादव र उहाँहरूको टिमप्रति आभारी छु । ट्वीटरमा उनले लेखेका छन्, आजबाट जसपानेसपा लफडाबाट पूर्णतः मुक्त छु। नेसपामाओवादी एउटै चिन्ह हँसिया हथौडाबाट चुनाव लड्ने निर्णयपछि अब म नेसपाको साधारण सदस्य पनि रहिन। धन्यवाद। माओवादी केन्द्रका अध्यक्ष पुष्पकमल दाहाल र नेपाल समाजवादी पार्टीका अध्यक्ष बाबुराम भट्टराईले एउटै चुनाव चिन्हबाट निर्वाचन लड्ने तयारी गरेका छन्। उनीहरु संयुक्त दल दर्ताका लागि मंगलबार नै निर्वाचन आयोग जाने भएका छन्। उनले करिब १ दशकपछि लुडोको खेलमाझैं सर्पले छेरेको शुन्यजस्तो अवस्थामा पुग्यौं भन्दै प्रश्न समेत गरे। उनले वैकल्पिक राजनीतिक अभियानलाई कसरी पुनर्गठन गर्न सकिएला भन्नेबारे छलफल गरेको बताए । उनले लेखेका छन्, देशको वैकल्पिक राजनीति किन अपेक्षित गतिमा हिड्न सकेन ? यस वैचारिक आन्दोलनभित्रका मुख्य समस्या के रहे ? विवेकशील साझा र नयाँ शक्ति धारका अनुभवमा के समानता र असमानता छन ? करिब १ दशकपछि किन हामी सबै लुडोको खेलमा झैं सर्पले छेरेको शुन्यजस्तो अवस्थामा पुग्यौं ? यसका लागि हामी आफै के कति जिम्मेवार छौं ? अबको बाटो के हुन सक्छ ? वैकल्पिक राजनीतिक अभियानलाई कसरी पुनर्गठन गर्न सकिएला ? अनुभव साटासाटपछिको एक फोटो।"
केन्द्रीय सुरक्षा समितिको विश्लेषण : विप्लवका गतिविधिदेखि गठबन्धनकै कारण निर्वाचनमा असर पर्छ,"काठमाडौं : नेत्रविक्रम चन्द्र विप्लव नेतृत्वको नेपाल कम्युनिस्ट पार्टीका कार्यकर्ताको गतिविधि र चुनावी गठबन्धनका उम्मेदवार छनोटको विषयले पनि निर्वाचन सुरक्षामा असर पर्ने देखिएको छ। मंसिर ४ मा हुन लागेको प्रदेश र प्रतिनिधिसभा निर्वाचनमा हुन सक्ने सुरक्षा चुनौतीलाई केलाउँदै केन्द्रीय सुरक्षा समितिको बैठकमा देख्दा सामान्य लागे पनि ती कुराले जटिल असर गर्न सक्ने विषयमा छलफल भएको छ। यसलाई नै मध्यनजर राख्दै चारवटै सुरक्षा निकायलाई निर्वाचन सुरक्षा रणनीति बनाएर पेस गर्न निर्देशन दिएको छ। गृहमन्त्री बालकृष्ण खाँणको अध्यक्षतामा सोमबार बसेको बैठकले हरेक कोणबाट सुरक्षा चुनौतीलाई केलाउन निर्देशन दिएको हो। नेपाली सेना, नेपाल प्रहरी, सशस्त्र प्रहरी बल (एपीएफ) र राष्ट्रिय अनुसन्धान विभाग (राअबी) लाई आगामी बैठकमा निर्वाचन सुरक्षा रणनीति पेस गर्न निर्देशन दिइएको छ, गृह मन्त्रालयका प्रवक्ता फणीन्द्रमणि पोखरेलले भने। सुरक्षा निकायहरूले चुनावी सुरक्षा व्यवस्थापनका लागि आआफ्ना तर्फबाट बनाइएका कार्ययोजना अर्को बैठकमा ल्याउनेछन्। त्यसलाई समीक्षा गरेर लागू गर्न चाहिने बजेट अर्थ मन्त्रालयसँग माग गरिने प्रवक्ता पोखरेलले बताए। अन्य विषयमा पनि सामान्य छलफल भएको बैठकमा निर्वाचन केन्द्रित बुँदामा गम्भीर छलफल भएको बैठकमा सहभागी सुरक्षा अधिकारीले बताए। स्थानीय तहको निर्वाचनलाई पनि नियालेकै हो। यसपटकको निर्वाचनमा गठबन्धन भित्रको सकस र विप्लवका गतिविधि फरक रूपमा आएका छन्। त्यसले पनि चुनावी सुरक्षामा असर गर्न सक्ने देखिन्छ। यो विषयमा लामै छलफल भयो, सहभागी एक सुरक्षा अधिकारीले अन्नपूर्णसँग भने। उनका अनुसार नेपाली सेना, नेपाल प्रहरी, सशस्त्र प्रहरी बल (एपीएफ) र राष्ट्रिय अनुसन्धान विभाग (राअबी)ले आगामी बैठकमा निर्वाचन सुरक्षा रणनीति बुँदागत रूपमा पेस गर्नेछन्। गठबन्धनमा लामो समय पार्टीमा योगदान गरेका उम्मेदवार पर्नेभन्दा भागबन्डामा उम्मेदवार छान्ने हुँदा यसले कार्यकर्ता र तल्लो तहको सुरक्षामा असर पर्नेतर्फ सुरक्षा निकाय सचेत देखिएको छ। विप्लव नेतृत्वको नेपाल कम्युनिष्ट पार्टीका महासचिव नेत्रविक्रम चन्द विप्लवसहित नेताहरूलाई पक्राउ पुर्जी जारी भएको अवस्थामा नै चुनाव आएकाले उनीहरूका कार्यकर्ताको क्रियाकलापलाई सुरक्षा निकायले गम्भीरताका साथ लिनुपर्ने विषयमा बैठकमा प्रवेश भएको थियो। हातहतियार तथा खरखजना, राज्यविरुद्धको अपराधलगायतका मुद्दामा नेपाल कम्युनिस्ट पार्टीका महासचिव विप्लव सहित नेताहरूलाई ललितपुर जिल्ला अदालतले पक्राउ पुर्जी जारी गरेको छ। यो घटना क्रमले चुनावी सुरक्षामा असर गर्ने सुरक्षा अधिकारीको तर्क छ। निर्वाचनलाई प्रभाव पार्न सक्नेमा विभिन्न राजनीतिक तथा अन्य स्वार्थ समूह नै बढी हुने भएकाले अब आउने सुरक्षा रणनीतिमा ससाना कुरालाई पनि केलाउन गृहमन्त्री खाले सबै सुरक्षा निकायलाई निर्देशन दिए। छलफलका क्रममा राष्ट्रपतिले नागरिकता विधेयक फिर्ता गरिसकेपछिको असर, उपत्यकाको फोहोरको विषयले उम्मेदवारको सुरक्षामा थपिने चुनौती र भूमिगत भनिएका केही पार्टी र समूहको विषयमा पनि गम्भीर छलफल भएको थियो। छलफलमा सहभागी एक प्रहरी अधिकृतका अनुसार बच्चाको डीएनए टेस्टको माग गर्दै आत्मदाहको प्रयास गरेकी निहारिका राजपुतको विषयले पनि छलफलमा ठाउँ पाएको थियो। सोमबार बसेको बैठकमा सुरक्षाका विषयमा केही बुँदामा छलफल भए पनि अझै सूक्ष्म रूपमा अनुसन्धान गरेर रणनीति तयार पर्न सुरक्षा निकालाई निर्देशन दिइएको छ। चारवटै सुरक्षा निकायले रणनीति तयार पर्ने र त्यस विषयमा अर्को बैठकमा छलफल गर्ने निर्णय भएको गृह मन्त्रालयले जनाएको छ। बैठकले जिल्ला तहसम्मै गृह मन्त्रालयका अधिकारीको नेतृत्वको निर्वाचन सेल गठनसमेत गरेको गृह मन्त्रालयका प्रवक्ता फणीन्द्रमणि पोखरेलले जानकारी दिए। सेलले जिल्ला तथा निर्वाचन क्षेत्रको सुरक्षा जोखिम स्थिति, संवेदनशीलताका आधारमा वर्गीकरण गरिएका मतदान स्थलको अवस्था र सुरक्षा विश्लेषण पनि गर्ने पोखरेल बताउँछन्। कहाँ कति सुरक्षाकर्मी खटाउने भन्ने टुंगो पनि सोही सेलले लगाउनेछ। मुलुकमा हुने हरेक निर्वाचनमा सुरक्षा क्षेत्रलाई आवश्यक पर्ने स्रोतसाधन पनि ठूलो बजेट परिचालन हुँदै आएको छ। स्थानीय निर्वाचनबाट सिकेको पाठले पनि अबको निर्वाचनमा केके कुरा माग गर्ने र खरिद गर्ने भन्ने विषयमा सुरक्षा रणनीतिमा नै आउने गृह मन्त्रालयले जनाएको छ। स्थानीय तहको निर्वाचनमा सुरक्षा कर्मचारीले निकै कम साधन स्रोतमा काम गरेको र अब पनि यस्तै अवस्थामा काम गर्न नसकिने विषयमा छलफल भएको र सोहीअनुसार रणनीति बन्ने बैठकमा सहभागी एक अधिकारीले बताए। साधन स्रोत निकासाका लागि सरकारले प्रभावकारी भूमिका खेल्नुपर्छ। मतपेटीका सुरक्षादेखि मतदान स्थलको सुरक्षाका लागि केही बढी सुरक्षाफौजको आवश्यक हुने अनुमान छ। सुरक्षाका लागि चाहिने हातहतियार, गोलीगठ्ठादेखि लिएर सवारी साधनको व्यवस्थापनका विषयमा पनि छलफल भयो, उनले भने। नयाँ सवारी साधनको खरिदको विषयले पनि बैठकमा प्रवेश पाएको थियो। प्रदेश र प्रतिनिधिसभाको प्रत्यक्ष र समानुपातिक निर्वाचन एकै ठाउँमा हुने हुँदा एउटै मतदानस्थलमा ४ वटा मतपेटीका हुन्छ। यसले सुरक्षामा थप चुनौती देखिएको छ। केन्द्रीय सुरक्षा समितिले यसका लागि सरकारले मतदान केन्द्रमा खटिने सुरक्षा फोर्सको संख्यामा वृद्धि गर्नुपर्ने बैठमा सुझाव आएको थियो। निर्वाचनको केन्द्रीय नीति बनिसकेपछि थप कार्यक्रम बनाउने सुरक्षा समितिको योजना छ। प्रदेशमा एसएसपीको नेतृत्वमा प्रदेशस्तरीय निर्वाचन सेल र जिल्लामा डीएसपीको नेतृत्वमा जिल्ला स्तरीय निर्वाचन सेल गठन गरेर निर्वाचनका लागि सुरक्षा तयारी गरिएको छ। म्यादी प्रहरीको छनोट, भर्ना र तालिमको विषयमा पनि समितिले छलफल गरेको छ। हालै सम्पन्न निर्वाचन सुरक्षा योजना र रणनीतिलाई नै आधार मानेर सुरक्षा जनशक्ति व्यवस्थापन गर्ने गृह मन्त्रालयले तयारी गरेको स्रोतले बताएको छ। प्रहरी प्रधान कार्यालयले यसअघि नै आगामी प्रतिनिधि र प्रदेशसभा निर्वाचन सुरक्षाका लागि १ लाख २० हजार म्यादी खटाउन प्रस्ताव गरिसकेको छ। यसलाई सरकारबाट टुंगो लगाइसकेको छैन। म्यादी प्रहरी कति भर्ना गर्ने भन्ने विषय पनि अझै अन्योल नै छ। स्थानीय निर्वाचनमा एक लाख म्यादी प्रहरी भर्ना गरेकामा यसपटक संख्यात्मक रूपमा वृद्धि गर्नुपर्ने सुझाव सुरक्षा अधिकारीको थियो।"
नासुको आन्दोलन किन ?,"काठमाडौं : विगत एक हप्तादेखि नायब सुब्बा आन्दोलनमा उत्रिएका छन्। प्रस्तावित संघीय निजामती सेवा ऐनमा राजपत्रअनंकित कर्मचारीमा विभेद गर्न लागिएको भन्दै उनीहरू आन्दोलित भएका हुन्। संघीय निजामती ऐनमा राजपत्रअंकित र राजपत्रअनंकितको वृत्ति विकासमा फरकफरक मापदण्ड प्रस्तावित भएपछि उनीहरूले विरोध गर्दै आफ्ना मागहरू सम्बन्धित निकायमा राख्दै आएका थिए। अर्थमन्त्री जर्नादन शर्माले तलबमानमा गरेको चलखेलपछि उनीहरू थप आन्दोलित भए। नासु वा त्योभन्दा तल्लो तहको तलब १५ प्रतिशत मात्रै बढ्ने र अधिकृत स्तरको तलब २४ प्रतिशतसम्म बढाउने प्रस्ताव अर्थमन्त्री शर्माले नै गरेपछि सिंहदबारदेखि माइतीघरसम्म उनीहरूले प्रर्दशन गरे। पहिलो चरणको आन्दोलन सोमबारबाट सकिएको छ। आइतबार र सोमबार उनीहरूले सिंहदरबारस्थित विभिन्न मन्त्रालय र तीनै तहका सरकारअन्तर्गत कार्यालयमा कार्यरत राजपत्रअनंकित कर्मचारीहरूले काम गर्दा सधैं नासु तर झार्नुपर्ने आँसु लेखेको प्लेकार्डसहित प्रदर्शन गरेका छन्। राजपत्रअनंकित कर्मचारीको वृत्ति विकासमा सरकारले ध्यान दिनुपर्ने उनीहरूको माग छ। निजामती कर्मचारी युनियनका सचिव प्रकाश भट्टराईले कर्मचारीमा तहगत प्रणाली पनि लागू गर्न माग गरिएको बताए। योग्यता पुगेका राजपत्रअनंकित कर्मचारीले पनि सहसचिव र उपसचिव पदमा प्रतिस्पर्धा गर्न पाउने व्यवस्था गरियोस्, उनले भने। हालको ऐनमा र प्रस्तावित ऐनको मस्यौदामा सो प्रतिस्पर्धामा भाग लिन कुनै पनि निजी तथा अन्य क्षेत्रमा ५ र ७ वर्ष काम गरेको अनुभवलाई अनिवार्य गरिएको छ। निजामती सेवाभित्र अधिकृत सरहको पदमा काम गरेको हुनुपर्ने भनिएको छ। तर, राजपत्रअनंकित कर्मचारीलाई खुलातर्फ पनि सहभागी हुन वञ्चित गराउने उद्देश्यले उनीहरूको अनुभवलाई अनुभवको रूपमा ग्रहण नगरिने व्यवस्था छ। राजपत्रअनंकित कर्मचारीले पनि सहसचिव र उपसचिव पदमा प्रतिस्पर्धा गर्न पाउनुपर्ने उनीहरूको माग छ। शौक्षिक तथा अन्य योग्यता भएका र राजपत्रअनंकित तहको पदमा लगातार ५ र ७ वर्ष काम गरेका कर्मचारीले पनि उपसचिव र सहसचिव सरहको खुलातर्फको परीक्षामा भाग लिन पाउनुपर्छ उनको भनाइ छ। राजपत्रांकित तृतीय श्रेणी शाखा अधिकृतको पदपूर्तिमा ५० प्रतिशत खुला, बढुवा ३० प्रतिशत, १० प्रतिशत आन्तरिक प्रतिस्पर्धा र १० प्रतिशत अन्तरतह प्रतिस्पर्धा कायम गर्न उनीहरूले माग गरेका छन्। निजामती सेवा ऐनमा राजपत्रअनंकित प्रथम श्रेणीबाट राजपत्रांकित तृतीय श्रेणीमा बढुवा हुँदा रिक्त पदको ३० प्रतिशत कायम हुने व्यवस्था छ। तर, सामान्य प्रशासन मन्त्रालयले तयार गरेको विधेयकको मस्यौदामा त्यसलाई २० प्रतिशतमा झारेर प्रस्ताव गरिएको छ। उनीहरूको माग ३० प्रतिशतलाई कायम गरिनुपर्छ भन्ने हो। जसमा हाल संघीय निजामती सेवामा रहेका र साविकमा संघीय निजामती सेवामा नियुक्ति लिएका तर हाल प्रदेश तथा स्थानीय सेवामा समायोजन भएका कर्मचारी पनि बढुवाको उम्मेदवार हुनेछन्। निजामती सेवा ऐनमा राजपत्रांकित तृतीय श्रेणीको पदपूर्ति गर्दा आन्तरिक प्रतियोगिताको व्यवस्था थियो। तर, बीचमा हटाइएको छ। नासुहरूको व्यापक दबाबका बीच यसलाई पुनः सुरु गर्ने प्रतिबद्धता राजनीतिक तहबाट भए पनि सो कुरा विधेयकको मस्यौदामा राखिएको छैन। आन्तरिक प्रतिस्पर्धालाई २० प्रतिशत कायम गरिनुपर्छ भन्ने उनीहरूको माग छ। जसमा ५ वर्ष सेवा अवधि पुगेका हाल संघीय निजामती सेवामा रहेका र साविकमा संघीय निजामती सेवामा नियुक्ति लिएका तर हाल प्रदेश तथा स्थानीय सेवामा समायोजन भएका कर्मचारी पनि सहभागी हुन पाउनेछन्। सचिव भट्टरार्ईले माग पूरा नहुँदासम्म आन्दोलन जारी रहने बताए। उनीहरूले संघीय निजामती सेवा ऐन छिटो जारी गर्नुपर्ने पनि बताएका छन्। साथै साउन ३० भित्र आफूहरूले उठाएका माग पूरा गरिनुपर्ने उनीहरूको माग राखेका थिए। तर, ३० गतेभित्र माग सुनुवाई नभएपछि उत्पन्न परिस्थितिको मूल्यांकन एवं समीक्षा गरी राजपत्रअनंकित कर्मचारी संरक्षण अभियानले दबाब जारी राखेको छ। कर्मचारीका हकहितका लागि काम गरिएका ट्रेड युनियनहरूले पनि यो अभियानमा साथ दिने भएका छन्। नासु बचाउ अभियानका अभियन्तासमेत रहेका भट्टराईले आन्दोलनको नयाँ प्रारुप र खाका तयार गर्ने काम भइरहेको बताए। आन्दोलन आगामी २ गतेसम्म यही ढंगले अगाडि बढ्ने र ३ गतेबाट आन्दोलनको नयाँ स्वरूप र खाका बन्नेछ। भाद्र १ गते सम्पूर्ण दलका सचेतकहरूलाई ज्ञापनपत्र बुझाउन लागिएको र २ गतेसम्म सेवा प्रवाहमा असर नपर्ने गरी आन्दोलन गर्ने योजना बनाएका छन्। तीन गतेदेखि सबै ट्रेड युनियन मिलेर थप आन्दोलनको घोषणा गर्ने उनीहरूको योजना छ।"
प्रदेश १ मन्त्रिपरिषद् बैठक : आठ वटा कार्यविधि तथा निर्देशिका स्वीकृत,"विराटनगर : प्रदेश १ सरकारको सोमबार बसेको मन्त्रिपरिषद् बैठकले आठवटा कार्यविधि तथा निर्देशिका स्वीकृत गरेको छ। प्रदेश सरकारका प्रवक्ता एवं यातायात व्यवस्था तथा सञ्चारमन्त्री उपेन्द्रप्रसाद घिमिरेका अनुसार बैठकले मुख्यमन्त्री तथा मन्त्रिपरिषद् कार्यालयद्वारा प्रस्तुत सङ्गठन तथा व्यवस्थापन सर्वेक्षण सम्बन्धी कार्यविधि, २०७९स्वीकृत गरेको छ। उक्त कार्यविधि स्वीकृत भएपछि प्रदेश सरकारलाई कार्यबोझ अनुसार कर्मचारी दरबन्दी मिलान तथा सङ्गठन संरचनालाई उदेश्यमूलक र परिणाममुखी बनाउन मार्ग प्रशस्त हुने उनको भनाइ छ। उनका अनुसार मुख्यमन्त्री ड्यासबोर्ड सञ्चालन तथा व्यवस्थापन निर्देशिका, २०७९पनि स्वीकृत भएको छ। प्रदेशलाई डिजिटल प्रदेश बनाउने लक्ष्यका साथ प्रदेश सरकारका मन्त्रालय र निकायहरूको कामकारवाहीको सुपरीवेक्षण, अनुगमन र मूल्याङ्कनका लागि मुख्यमन्त्री ड्यासबोर्ड प्रयोगमा ल्याउने उद्देश्यका साथ निर्देशिका स्वीकृत गरिएको मन्त्री घिमिरेले बताए। त्यस्तै, बैठकले आर्थिक मामिला तथा योजना मन्त्रालयद्वारा प्रस्तुत निर्वाचन क्षेत्र पूर्वाधार विशेष कार्यक्रम (सञ्चालन) कार्यविधि, २०७९पनि स्वीकृत गरेको छ। उक्त कार्यविधि स्वीकृत भएसँगै अब प्रदेशसभा सदस्यलाई निर्वाचन क्षेत्र पूर्वाधार विशेष कार्यक्रम शीर्षकमा प्राप्त बजेट विनियोजन गर्न बाटो खुल्नेछ। त्यसैगरी बैठकले कर्मचारी प्रोत्साहन कार्यविधि, २०७९स्वीकृत गरेको छ। यो कार्यविधि स्वीकृत भएसँगै प्रदेशमा न्यूनतम ६ महिनादेखि कार्यरत कर्मचारीले प्रोत्साहनस्वरुप एकमुष्ठ एक महिनाको सुरु तलब स्केलबराबरको रकम पाउने मन्त्री घिमिरेले बताए। बैठकले प्रदेशअन्तर्गतका निकायहरूको आर्थिक प्रशासनलाई सुव्यवस्थित, सार्वजनिक खर्चमा पारदर्शी, मितव्ययी र प्रभावकारी बनाउन सार्वजनिक खर्चको मापदण्ड र मितव्ययिता सम्बन्धी निर्देशिका, २०७९को मस्यौदा स्वीकृत गर्ने निर्णय गरेको छ। घरेलु मदिरा ब्राण्डिङ गर्न घरेलु मदिरा ब्राण्डिङ निर्देशक समिति तथा कार्यदेशस्वीकृत गरेको छ। त्यस्तै, बैठकले प्रदेशमा श्रम ऐन, २०७४ कार्यान्वयनका लागि सहजीकरण गर्न, श्रमिकका हकअधिकारको सुनिश्चित गर्न तथा श्रमिक, रोजगारदाता र प्रदेश सरकारबीचको सम्बन्धलाई प्रभावकारी बनाउन प्रदेश श्रम सल्लाहकार परिषद् गठन सम्बन्धी (पहिलो संशोधन) निर्देशिका, २०७९ स्वीकृत गर्ने निर्णय गरेको छ। यसैगरी बैठकले प्रदेश मातहतका सरकारी अस्पतालमा कार्यरत विशेषज्ञ चिकित्सकलाई बिरामीको सेवाको लागि थप उत्प्रेरणा प्रदान गर्न विशेषज्ञ चिकित्सक प्रोत्साहन भत्ता सम्बन्धी कार्यविधि, २०७९ स्वीकृत गर्ने निर्णय गरेको मन्त्री घिमिरेले बताए।"
प्रतिनिधि सभा र प्रदेश सभा निर्वाचन : दल दर्ताको आज अन्तिम दिन,काठमाडौं : मंसिर ४ गते हुने प्रतिनिधि सभा र प्रदेश सभा सदस्य निर्वाचन प्रयोजनका लागि दल दर्ताको समय आज सकिदैछ। निर्वाचन आयोगले साउन २२ गतेदेखि साउन ३१ गतेसम्म दल दर्ताको समय तोकेको थियो। साउन १९ गतेसम्म आयोगमा दर्ता कायम भएका राजनीतिक दलले प्रतिनिधि सभा र प्रदेश सभाको निर्वाचनमा भाग लिन आयोगमा दल दर्ता गर्नुपर्ने कानुनी प्रावधान छ। निर्वाचन आयोगका अनुसार सोमबारसम्म आयोगमा ६२ दल दर्ता भएका छन्। नेपाली कांग्रेसले आज दल दर्ता गर्दैछ। नेकपा एमालेले २४ साउनमा दल दर्ता गरिसकेको छ।
एउटै चिन्हबाट चुनाव लड्नेबारे जानकारी गराउन माओवादी र नेसपाका नेता निर्वाचन आयोग जाँदै,"काठमाडौं : नेकपा माओवादी केन्द्र र नेपाल समाजवादी पार्टी मंसिर ४ गते हुने निर्वाचनमा एउटै चुनाव चिन्ह लिएर प्रतिस्पर्धा गर्नेबारे जानकारी गराउन आज निर्वाचन आयोग जाँदैछन्। मंगलबार दिउँसो माओवादी र बाबुराम भट्टराई नेतृत्वको नेसपाका नेताहरु निर्वाचन आयोग गएर एउटै चुनाव चिन्हबाट प्रतिस्पर्धा गर्नेबारे जानकारी गराउने माओवादी केन्द्रका अध्यक्ष पुष्पकमल दाहाल 'प्रचण्ड' का स्वकीय सचिव रमेश मल्लले जानकारी दिए। उनले भने,' दुई अध्यक्षबीच प्रतिनिधि सभा र प्रदेश सभा निर्वाचनमा एउटै चुनाव चिन्ह र घोषणा पत्र बनाएर जानेबारे सहमति भइसकेको छ। सोबारे जानकारी गराउन आज आयोगमा जाने तयारीमा छौं।' उनका अनुसार मंसिर ४ मा हुने प्रतिनिधि सभा र प्रदेश सभा निर्वाचनमा एउटै चुनाव चिन्ह र घोषणा पत्र बनाएर जानेबारे दुई पार्टीबीच सहमति भइसकेको छ। मल्लकाअनुसार राष्ट्रिय एकताका संयोजन वामदेव गौतम पनि माओवादी केन्द्रको चुनाव चिन्ह लिएर निर्वाचनमा जाने भएका छन्। नेकपा माओवादी केन्द्रको मंगलबार बसेको स्थायी कमिटी बैठकले गौतमलाई आफ्नो चुनाव चिन्हबाट लड्ने अनुमति दिएको हो । दुई पार्टीले एउटै चुनाव चिन्हबाट प्रतिस्पर्धा गर्ने भए सो बारेमा आयोगलाई जानकारी गराउनुपर्ने कानुनी प्रावधान छ।"
अस्थिरताका घर बने प्रदेश सरकार,"प्रदेश १ सरकारको पाँचवर्षे पहिलो कार्यकालमा नामको टुंगो लाग्ने छाँटकाँट छैन। बरु साढे चार वर्षमै राजनीतिक अस्थिरताका कारण तीन मुख्यमन्त्री र २९ जना मन्त्री बनेका छन्। पहिलो मुख्यमन्त्री शेरधन राईले २०७४ फागुन ३ गते पाँच सदस्यीय मन्त्रिपरिषद् गठन गरेका थिए। उनले २०७८ भदौ १० गते राजीनामा दिएपछि एमाले नेता भीम आचार्य मुख्यमन्त्री बने। आचार्यले पनि कात्तिक १५ गते राजीनामा दिए। प्रदेश सरकार कात्तिक १६ गतेदेखि एकीकृत समाजवादीका राजेन्द्रकुमार राईको नेतृत्वमा छ। मुख्यमन्त्री र मन्त्री फेरिए पनि प्रदेशको मुहार भने कसैले फेर्न नसकेको राजनीतिक विश्लेषक प्राडाबद्रीविशाल पोखरेल बताउँछन्। भौतिक पूर्वाधार र नीतिगत संरचना निर्माणमा सरकारको ध्यान नपुगेको उनको भनाइ छ। यो प्रदेशले राजधानी तोक्ने, आधारस्तम्भ तयार पार्ने र थिति बसाल्ने कार्यलाई प्रमुख उपलब्धि मानेको छ। तर, बजेट खर्र्च निराशाजनक छ। बजेट खर्च सन्तोषजनक नरहेको अर्थशास्त्री अर्जुन बराल बताउँछन्। भन्छन्, खर्च गर्ने परिपाटी हेर्दासाढे ४ वर्ष अलमलमै बितेको प्रस्ट हुन्छ। सरकारले आर्थिक वर्ष २०७४७५ को पाँच महिनाका लागि १ अर्ब २ करोड ५ लाखको बजेट ल्याएको थियो। ६० प्रतिशत मात्रै खर्च भयो। २०७५७६ मा ३५ अर्ब ९३ करोड ६० लाखमध्ये खर्च ५९ प्रतिशत मात्रै भयो। त्यस आवमा २१ अर्ब २० करोड खर्च भएको प्रदेश लेखा नियन्त्रकको कार्यालयको तथ्यांक छ।२०७६७७ मा ४२ अर्र्ब २० करोड ४ लाख, २०७७७८ मा ४० अर्ब ८९ करोड ९९ लाख र २०७८७९ मा ३२ अर्ब ४६ करोड ९२ लाख बजेट ल्याइयो। २०७९८० का लागि ३९ अर्ब ७३ करोड ८३ लाखको बजेट ल्याइएको छ। कोरोना महामारी टाउको लुकाउने बलियो आधार बन्न पुगेको कार्यालयका सूचना अधिकारी ऋषिकुमार खनाल बताउँछन्। उनका अनुसार २०७६७७ मा ४४, २०७७७८ मा ६८३४ र २०७८७९ मा ८७१३ प्रतिशत खर्च भएको छ। मुलुक संघीय संरचनामा गएसँगै सात प्रदेश बने। प्रदेश सरकारहरूको पहिलो पाँच वर्षे कार्यकाल राजनीतिक अस्थिरताबाटै गुज्रिन लागेको छ। केन्द्रमा जुन बेथिति देखियो त्यही प्रवृत्ति दोहोरियो नयाँ संरचनामा पनि। अधिकांशमा मुख्यमन्त्री र मन्त्रीहरू फेरिए। तर, नागरिकको अपेक्षाअनुरूप प्रदेशको मुहार फेरिन नसकेको जानकार बताउँछन््। बजेट कार्यान्वयन पक्ष निराशाजनक देखियो। प्रदेश सरकारले पहिलो पूर्वाधारका रूपमा प्रदेशसभाको सुविधासम्पन्न सभाहल बनाएको छ। मनमोहन प्राविधिक विश्वविद्यालय स्थापना गरी सञ्चालन गरिएको छ। प्रदेश ल्याब निर्माण गरिएको छ। प्रदेश गौरवको आयोजना भनिएको घिनाघाटविराटचोक चारलेन सडक सम्पन्न हुने चरणमा छ। प्रादेशिक संरचना बनाउन आवश्यक जग्गा व्यवस्थापन प्रक्रिया पनि सरकारले अघि बढाएको छ। यसबाहेक केही नीतिगत निर्णय सरकारले गरेको छ। तर, बजेट अपुग भन्दै अघि बढाइएको छैन। मधेस प्रदेश सरकार गठन भएको पाँच वर्ष पुग्न लागेको छ। यो अवधिमा चालू तथा पुँजीगत खर्च जम्मा ७७ अर्ब ९२ करोड रह्यो। यसभित्रै विकास निर्माण र अन्य खर्च पनि छन्। तर, यत्रो बजेट खर्चेको मधेसले प्रदेशका आठ जिल्लामा गर्व गर्न सक्ने न कुनै योजना पूरा गर्न सकेको छ नत कुनै यस्तो नमुना निर्माण कार्य भएको छ। खर्च अर्बौंमा भए पनि नमुना काम भने एउटा पनि हुन सकेको छैन। केही उदाहरणीय कामबारे जानकारी लिन अन्नपूर्णकर्मीले आर्थिक मामिलामन्त्री तथा सरकारका प्रवत्ता शैलेन्दसाहलाई सोध्दा उनको जवाफ थियो, म केहीबेरमा भन्छु। तर, साहले कुनै त्यस्ता उदाहरणीय कामका बारेमा जानकारी गराउन सकेनन्। अनुत्पादक खर्च कटौती गरी उत्पादनशील क्षेत्रमा लगानी बढाउने प्रतिबद्धता व्यक्त गर्दै आए पनि हालसम्मका बजेट खुद्रे योजनामै अल्झिएका छन्। २०७४ फागुन ३ गते मुख्यमन्त्री लालबाबु राउतको नेतृत्वमा ७ सदस्यीय मन्त्रिपरिषद् गठन भएको थियो। उनले २०७४ फागुन १६ र २०७५ साउन ९ गते पुनर्गठन गरी १३ सदस्यीय मन्त्रिपरिषद् बनाए। विकास निर्माणका काम नभएका होइनन्। गाउँघर र सहर बजारमा सडक, माटोग्राभेल, धर्मशाला, पुलपुलेसा निर्माण, तालिम, गोष्ठीलगायतमा बर्सेनि अर्बौं खर्चिएको छ। तर, अधिकांश काम कि त कमिसनका भरमा भएका छन् कि कार्यकर्ता पाल्नकै लागि जथाभावि लगानी गरिएको देखिन्छ। २०७५७६ मा सरकारले कुल बजेट २९ अर्ब १७ करोडमध्ये १५ अर्ब खर्च गरेको थियो। २०७६७७ मा बजेटन बढेर ३८ अर्ब ८८ करोड भयो। खर्च १७ अर्ब ९५ करोड भयो। २०७७७८ मा बजेट ३४ अर्ब ४४ करोडको थियो भने खर्च २२ अर्ब ५४ करोड भयो। २०७८७९ को बजेट ३४ अर्ब ८८ करोड थियो। जसमध्ये २२ अर्ब ३४ करोड खर्च भयो। चार वर्षमा मधेसको जम्मा बजेट १ खर्ब ३७ करोड रह्यो। जसमध्ये खर्च ७७ अर्ब ९२ करोड भयो। चालू आव २०७९८० का लागि ४६ अर्ब ८८ करोड ९ लाख बजेट विनियोजन गरिएको छ। तर, ती बजेटमा पनि वितरणमुखी र कार्यकर्ता पोस्ने योजनाले नै प्राथमिकता पाएका छन्। बागमती प्रदेश सरकारको बजेट चार आर्थिक वर्षमा ७१ अर्ब ५० करोड ९६ लाख रुपैयाँ फ्रिज भएको छ। २०७८७९ मा ५७ अर्ब ७२ करोड ९ लाखमध्ये ६६ प्रतिशत अर्थात् ३८ अर्ब २८ करोड ४३ लाखमात्रै खर्च भयो। यो अवधिमा ३४ प्रतिशत फ्रिज भयो। २०७७७८ मा ५१ अर्ब ४२ करोड ७४ लाखमध्ये ३१ अर्ब ८८ करोड खर्च र १९ अर्ब ५४ करोड फ्रिज भयो। २०७६७७ मा ४७ अर्ब ३३ करोडमध्ये ५८ प्रतिशत अर्थात् २७ अर्ब ४५ करोड खर्च र ४२ प्रतिशत अर्थात् १९ अर्ब ८७ करोड ८६ लाख फ्रिज भयो। २०७५७६ मा ३५ अर्ब ६१ करोड ५६ लाखमध्ये २३ अर्ब खर्च भएको थियो। यो अवधिमा १२ अर्ब ६४ करोड ६२ लाख फ्रिज भएको थियोे। बागमती प्रदेशले चार आर्थिक वर्षमा प्रमुख उपलब्धिका रूपमा १ सय १९ वटै पालिका केन्दजोड्ने सडक निर्माण गरिएको जनाएको छ। ४ सय ७६ किलोमिटर सडक कालोपत्रे, कच्ची सडक ६ सय ५४ किलोमिटर, ग्राभेल सडक ६ सय २२ किलोमिटर, ९६ किलोमिटर सडक ढलान र ५७ वटा पुल निर्माण गरेको जनाइएको छ। बागमती प्रदेशसभाको पहिलो कार्यकालमा ६५ वटा विधेयक पारित भएको छ। प्रदेशको नाम र स्थायी राजधानी तोक्ने काम भएको छ। ५१ महिना अवधिमा तीन मुख्यमन्त्री, ३७ जना मन्त्री बनेका छन्। बागमतीले २०७४ माघ २८ गते पहिलो प्रदेश सरकार पाएको थियो। ४२ महिना ७ दिन सरकारको नेतृत्व गर्दा पहिलो मुख्यमन्त्री डोरमणि पौडेलले ११ जनालाई मन्त्री बनाए। त्यसपछि अष्टलक्ष्मी शाक्यले ७१ दिन नेतृत्व गर्दा ९ जनालाई मन्त्री बनाइन्। २०७८ कात्तिक ११ गतेदेखि प्रदेश सरकारको नेतृत्व गरिरहेका मुख्यमन्त्री राजेन्दपाण्डेले मन्त्रालयको संख्या १४ र मन्त्रीको संख्या १७ पुर्याएका छन्। गण्डकीमा पृथ्वीसुब्बा गुरुङले २०७४ फागुन ४ गते मुख्यमन्त्रीको शपथ लिएका थिए। २०७५ असार १८ गते प्रदेशको राजधानी पोखरा र असार २२ गते प्रदेशको नाम गण्डकी नामकरण गरिएको थियो। गुरुङविरुद्ध अविश्वास प्रस्ताव ल्याइए पनि बहुमत पुग्न नसकेपछि उनी २९ वैशाख २०७८ मा दोस्रो पटक मुख्यमन्त्री बने। कांग्रेसका कृष्णचन्द पोखरेल नेपाली २०७८ जेठ २९ गते मुख्यमन्त्री बने। ६० सदस्यीय गण्डकी प्रदेशसभामा एमालेका २७, कांग्रेसका १५, माओवादीका १२ (सभामुखसहित), जनमोर्चाका ३, जसपाका २ र एक स्वतन्तसांसद छन्। यो अवधिमा ८ औं पटक मन्त्रिमण्डल हेरफेर भएको छ। नेपाली मुख्यमन्त्री बनेपछि २ पटक हेरफेर भएको हो। गण्डकी प्रदेशले केही राम्रा कामको थालनी गरेको छ। केही पूरा भएका छन् भने केही कार्यान्वयनका अवस्थामा छन्। प्रदेश सरकार, स्थानीय पालिका र संघ सरकारबीच आवश्यकता अनुरूपको समन्वय र आवश्यकता अनुरूपका बजेट उपलब्ध हुन नसक्दा अपेक्षाकृत विकासे योजनाहरू सम्पन्न हुन नसकेका जनाइएको छ। टुक्रे तथा साना योजनाका प्रभावकारिता देखिन सकेको छैन। सरकार परिवर्तनसँगै विकासका योजना कटौती हुने, करमा बढोत्तरी, महँगी नियन्त्रण गर्न नसक्नु, जनअपेक्षा अनुरूपका काम गर्न नसक्नु प्रदेश सरकारका कमीकमजोरीका रूपमा औंल्याइएका छन्। प्रदेश सरकारले एक घर एक धारा, गण्डकी विश्वविद्यालयको स्थापना, सरुवा तथा संक्रमण रोग अस्पताल स्थापना, पूर्णसाक्षर प्रदेश, उज्यालो गण्डकी, गर्भवती तथा सुत्केरी महिलालाई हेलिकप्टरबाट एयर लिफिटङ्बाट उद्धार गर्ने अभियानलगायत कार्य गरेको छ। अभिभावकको मृत्युपछि बालबालिकालाई मासिक ५ हजार खर्च, कोभिडबाट मरेका परिवारलाई ५० हजार आर्थिक सहयोग, एक निर्वाचन एक कृषि सडक, एक स्थानीय तह एक औद्योगिक ग्राम, मनाङ, मुस्ताङ र गोरखाको उत्तरी भेगमा स्याउ जोन, होमस्टे प्रवद्र्धनका क्षेत्रमा काम भएका छन्। स्तन क्यान्सर, पाठेघर क्यान्सरलगायत महिलाका प्रजनन अंगको क्यान्सर निःशुल्क जाँच र आर्थिक सहयोग, पाठेघर मुखका क्यान्सर रोगीका लागि निःशुल्क उपचारलगायत काम भएका जनाइएको छ। सरकारी अस्पतालमा निःशुल्क मिर्गौला डायलिस र नसर्ने रोगका लागि रोकथाम र नियन्त्रणमा ५० वर्षमाथि उमेरका लागि निःशुल्क सेवा, रगत र रगतजन्य पदार्थ निःशुल्क उपलब्धताका योजना कार्यान्वयन भइरहेका छन्। प्रदेशअन्तर्गतका ८५ वटा पालिकामध्ये २ वटा पालिका सदरमुकामबाहेक अन्यमा सडक सञ्जालले जोडेको जनाएको छ। मनाङको नार्फाभूमि र गोरखाको धार्चेबाहेक सबै पालिकाको सदरमुकामसम्म सडक पुगेको छ। प्रदेश गौरबको योजनामध्ये कोरलात्रिवेणीखण्ड निर्माण कार्य जारी रहेको छ। लुम्बिनी प्रदेश सरकारको पहिलो कार्यकालको प्रमुख उपलब्धिमा राजधानी निर्धारण र नामकरण छ। लुम्बिनी प्रदेशको राजधानी दाङको तुलसीपुर तोकिए पनि अस्थायी मुकाम बुटवलबाटै सरकार सञ्चालनमा छ।लुम्बिनीमा राजनीतिक उतारचढावबीच दुई मुख्यमन्त्री भएका छन्। पहिलो मुख्यमन्त्री शंकर पोखरेलले करिब साढे तीन वर्ष काम गरे। प्रदेशको आवधिक योजना निर्माण, प्रादेशिक अस्पतालहरूको सुधार, गौरवका योजना निर्माण गरी कार्यान्वयन, प्रदेशको संरचनागत कार्यालय स्थापना पोखरेलको कार्यकालमा भएका थिए। पोखरेलको कार्यकालमा तत्कालीन नेकपाबाट १२ जना मन्त्री बने। पहिलो मन्त्रिपरिषद् कुलप्रसाद केसी, बैजनाथ चौधरी, लीला गिरी, आरती पौडेल, सुदर्शन बरालसहितको ६ सदस्यीय थियो। पार्टीभित्रको खटपटकाबीच मन्त्री फेरवदल हुँदै एमालेका भोजप्रसाद श्रेष्ठ, चेतनारायण आचार्य र हरि रिजाल मन्त्री बने। नेकपा विभाजनपछि स्वतन्तसांसद धर्मबहादुरलाल श्रीवास्तव, जसपाका सन्तोष पाण्डे, कल्पना पाण्डे र सुमन शर्मा रायमाझी मन्त्री बने। यसअवधिमा सात सांसदको पद गुमेको छ। पहिलो सरकार हटेपछि कुलप्रसाद केसीले सरकारको नेतृत्व गरिरहेका छन्। यो मन्त्रिपरिषद्मा राज्यमन्त्रीसहित १४ जना छन्। मन्त्रालयको संख्या सातबाट बढाएर १३ पुर्याइएको छ। माओवादी केन्द्र, कांग्रेस, जसपा र स्वतन्त्रबाट मन्त्री छन्। प्रदेशको पहिलो कार्यकाल सकिँदै गर्दा ८७ सांसदमध्ये २६ जना मन्त्री भएका छन्। तीन प्रदेश प्रमुख परिवर्तन भएका छन्। मुख्यमन्त्री दुई जना भएका छन्। बजेट खर्च सन्तोषजनक छैन। खर्च गर्ने परिपाटी हेर्दा प्रदेश सरकारको साढे ४ वर्ष अलमलमै बितेको प्रस्ट हुन्छ।अर्जुन बराल, अर्थविद्, प्रदेश १ स्थिर सरकार हुन नसक्दा नियुक्तिमा बेथिति, बजेटमा बेथिति देखिए। यसले प्रदेश नै आवश्यक छैन कि भन्ने प्रश्न उब्जायो। भोजप्रसाद श्रेष्ठ, पूर्वमन्त्री, लुम्बिनी सुरुमा कानुन, कर्मचारी र संरचनाहरूको अभावले काम गर्न कठिन भयो। कोरोनाले पनि बाधा भयो। तापनि हामी बजेट खर्चलाई सुधार गर्ने प्रयासमा छौं। विन्दमान विष्ट, आर्थिक मामिला तथा योजनामन्त्री, कर्णाली पूर्वमन्त्री भोजप्रसाद श्रेष्ठ संघीयताको आधारशीला निर्माण गर्दै जनताको नजिकको सरकारका रूपमा प्रदेश बन्न पुगेको बताउँछन्। प्रदेशका सबल र दुर्बल पक्ष दुवै देखिएको टिप्पणी श्रेष्ठको छ। स्थिर सरकार कायम हुन नसक्दा नियुक्तिमा बेथिति, बजेटमा बेथिति देखिए। यसले प्रदेश नै आवश्यक छैन कि भन्ने प्रश्न उब्जायो, उनी भन्छन्, सानो मन्त्रिपरिषद्ले पनि पुँजीगत बजेट राम्रो खर्च गर्न सक्छ। विकासमा योजनाबद्ध काम गर्न सक्छ भन्ने छवि पछिल्ला सरकारले मेटिदिए। बजेट कार्यान्वयन र ऐन कानुन निर्माणमा लुम्बिनी अगाडि देखिएको छ। पुँजीगततर्फ चारै आर्थिक वर्षमा ६० प्रतिशतभन्दा बढी बजेट खर्च भएको छ। २०७७७८ मा पुँजीगत बजेट ९९ प्रतिशत खर्च भएको थियोे। पछिल्ला बजेटमा राजनीतिक आस्थाका आधारमा योजना छनोट कार्यकर्तामुखी भएको आरोप प्रदेश सरकारले खेपिरहेको छ। बजेट खर्चमा अपारदर्शिता छ भने डेढ अर्ब बेरुजु देखिएको छ। कुनै बेला कर्णालीको गुनासो हुन्थ्यो सिंहदरबारले बजेट नै दिएन। बजेट नहुँदा कर्णालीको विकास नै हुन सकेन। तर, संघीयता कार्यान्वयनसँगै आफैंले ल्याएको बजेट कार्यान्वयन गर्न नसक्ने अवस्थामा प्रदेश सरकार पुगेको छ। पछिल्ला पाँच आर्थिक वर्षमा प्रदेश सरकारको बजेट कार्यान्वयनको अवस्था निराशाजनक छ। २०७४७५ मा प्रदेश सरकारले पहिलो पटक बजेट ल्यायो। त्यस बेला १ अर्ब २ करोड ५ लाखमध्ये जम्मा ७ प्रतिशत मातखर्च भएको थियो। २०७५७६ मा २८ अर्ब २८ करोड २८ लाखमध्ये ९ अर्ब ९५ करोड ३३ लाख मातखर्च भएको थियो। २०७६७७ मा ३४ अर्बभन्दा बढीको बजेट विनियोजन गरेको प्रदेश सरकारले जम्मा ४९ प्रतिशत मातकार्यान्वयन गरेको थियो। २०७७७८ मा ३३ अर्ब ७४ करोड १३ लाखमध्ये प्रदेश सरकारले ६५५२ प्रतिशत मातकार्यान्वयन गर्न सक्यो। जसमा विकासतर्फको बजेट खर्चको अवस्था भने निराशाजनक नै छ। २०७८७९ मा ३६ अर्ब ५४ करोडभन्दा बढीको बजेट ल्याउँदा ६२३७ प्रतिशत मातखर्च भयो। नयाँ संरचना भएकाले सुरुमा कानुन, कर्मचारी र संरचनाहरूको अभावले काम गर्न कठिन भयो। कोरोनाले पनि काममा बाधा भयो, आर्थिक मामिला तथा योजनामन्त्री विन्दमान विष्ट भन्छन्, तापनि हामी बजेट खर्चलाई सुधार गर्ने प्रयासमा छौं, चालू आर्थिक वर्षमा बजेट खर्चमा सुधार गर्नेछौं। प्रदेश सरकारको बजेट खर्चमा भौतिकतर्फ निराशाजनक छ। प्रशासनिक खर्चमा केही प्रगति देखिए पनि विकास खर्चमा भने प्रदेश सरकार चुकेको देखिन्छ। बजेट कार्यान्वयन गर्न प्रदेश सरकारले मन्त्री, सचिव र कर्मचारीहरूसँग कार्यसम्पादन करार सम्झौता गर्दै आएको थियो। तर, पनि खर्चमा सुधार भने हुने सकेन। कर्णाली प्रदेशसभा ४० सदस्यीय हो। त्यसमा पनि आधा सांसदले यो अवधिमा मन्त्री बन्ने अवसर पाए। हालसम्म १९ जना मन्त्री भइसकेका छन्। जसमा एकजना गैरसांसद पनि मन्त्री बने। प्रदेश सरकार गठन भएको पाँच वर्ष पुग्नै लाग्दा कर्णाली मन्त्री उत्पादन गर्ने कारखानाजस्तै बनेको छ। दुई जना मुख्यमन्त्रीसहित १९ जना मन्त्री पाइसकेको कर्णालीले केही दिनभितथप मन्त्री पाउने सम्भावना छ। सत्ता गिराउने र जोगाउने खेलका कारण संसद्का आधा सांसद मन्त्री बन्न सफल भए। माओवादी नेता महेन्द्रबहादुर शाही कर्णालीका पहिलो मुख्यमन्त्री बने। सुरुमा ७ सदस्यीय मन्त्रिपरिषद् बनाएका उनले पछि मन्त्रालय नै फुटाएर मन्त्री थपे। उनले आफ्नो कार्यकालमा १२ जना मन्त्री बनाए। नेकपा विभाजनसँगै मुख्यमन्त्री शाहीको सरकार अल्पमतमा परेपछि उनले विश्वासको मत लिँदा तत्कालीन एमालेका चार जना सांसदले फ्लोरक्रस गरे। फ्लोरक्रस गर्नेहरू मन्त्री बने। अघिल्लो वर्ष कात्तिक १६ गते दोस्रो मुख्यमन्त्री बने कांग्रेसका नेता जीवनबहादुर शाही। उनले पनि चारपटक मन्त्रिपरिषद् विस्तार गरेका छन्। आठ सदस्यीय मन्त्रिपरिषद्मा माओवादीबाट गैरसांसद छिरिङ डम्डोल लामा (कार्चेन) मन्त्री बनाइए। उनको कार्यकाल हालै सकिएको छ। एकीकृत समाजवादीबाट पदमबहादुर रोकाया र चन्द्रबहादुर शाही, कांग्रेसबाट यज्ञबहादुर बुढाक्षेत्री र हिमबहादुर शाही, माओवादीबाट विन्दमान विष्ट र गणेशप्रसाद सिंह मन्त्री छन्। सुदूरपश्चिम प्रदेश सरकारले पाँच वर्षमा यो गज्जब गर्यो है भन्ने काम देखिँदैन। प्रदेश सरकारले २०७४७५ देखि चालू आवसम्म विनियोजन गरेको बजेट १ खर्ब ५६ अर्ब २१ करोड हो। चालू आवका लागि विनियोजित बजेट ३६ अर्ब ७४ करोड घटाउने हो भने प्रदेश सरकारले गत आवसम्म (२०७९ को असार मसान्त सम्म) एक खर्ब १९ अर्ब ४७ करोड रकम (चालू र पुँजीगत दुवै) खर्च गरिसकेको छ। प्रदेश सरकारले आकर्षक नारा मात्रै नीति तथा कार्यक्रममा ल्यायो। तीमध्ये आधा काम भएन। ५ लाख बजेटका पनि योजना बनाएकाले सम्झन लायकको काम नदेखिएको हो। कुनै ठूलो जलविद्युत् आयोजना, चारपाँच लेनको सडक, कुनै ठूलो अस्पताल, कुनै ठूलो कलेज, कृषि उत्पादनमा कुनै गज्जबको क्रान्ति, कुनै पनि सम्झिन लायकको योजना भने बनेन। प्रदेश सरकारमा भने पटकपटक फेरबदल भइरह्यो। सत्ता साझेदार दलमध्ये सबैभन्दा ठूलो एकीकृत समाजवादीका १४ प्रदेशसभा सदस्यमध्ये तीन जना मात्रै मन्त्री हुन बाँकी छन। बलबहादुर सोडारी, सुलीला बुढाथोकी र दुर्गा कामीबाहेक समाजवादीका ११ जना मन्त्री भइसकेका छन्। कामी प्रमुख सचेतक छिन्। प्रदेशसभामा दोस्रो ठूलो दल माओवादी केन्द्रले पाँच वर्ष नै मुख्यमन्त्री पायो। मुख्यमन्त्री त्रिलोचन भट्ट, भूमि व्यवस्था कृषि तथा सहकारीमन्त्री विनिता चौधरी पूरै कार्यकाल क्रमशः मुख्यमन्त्री र मन्त्री रहे। मानबहादुर धामी उद्योग पर्यटन बन तथा वातावरणमन्त्री छन्। माओवादीका मानबहादुर सुनार भूमि व्यवस्था कृषि तथा सहकारी राज्यमन्त्री छन्। कांग्रेस केही महिनाअघि मात्रै सरकारमा गएको छ। उसले आन्तरिक मामिला, सामाजिक विकासमन्त्री र सामाजिक विकास राज्यमन्त्री पाएको छ। प्रदेशसभामा समाजवादीका १४, माओवादीका १३, नेपाली कांग्रेसका ११, एमालेका ११ (सभामुख सहित), लोसपाका १ र जसपाका १ जना सदस्य छन्। ५३ सदस्यीय प्रदेश सभामा माओवादीबाट जितेर एमालेमा गएका झपट बोहरा अहिले प्रदेशसभा सदस्य छैनन्। कांग्रेसका कर्णबहादुर मल्लले पनि पार्टीले कारबाही गरेपछि राजीनामा दिएका छन्। शिवराज भट्ट धनगढी, ललित बुढासुर्खेत, लक्ष्मण पोखरेल बुटवल, भवानी अधिकारी स्याङ्जा, कृष्ण सारू मगर हेटौंडा, मनिका झा जनकपुरधाम, राकेश कर्ण विराटनगर :"
"सर्पको टोकाइबाट मृत्यु हुने बढ्दै, केन्द्रमा भेन्टिलेटर नहुँदा समस्या","बर्दिबास : महोत्तरीको बर्दिबासमा रहेको सर्पदंश उपचार केन्द्रमा दैनिकजसो बिरामी पुग्छन्। यहाँ नेपाली सेनाको प्राविधिक टोलीले सर्पदंश उपचार सेवा दिइरहेका छन्। तर, १५ दिनमै सर्पको टोकाइबाट स्थानीय युवराज श्रेष्ठ र इन्दु खनालको मृत्यु भएपछि स्थानीय चिन्तित छन्। बर्दिबास विशालु सर्पको राजधानीको रूपमा चिनिन्छ। केन्द्रमा भेन्टिलेटरसहितको उपचार सेवा नभएकाले सर्पको टोकाइबाट अकालमै ज्यान जान थालेकोले चिन्तित बनाएको बर्दिबास नरपालिकाका मेयर प्रह्लाद कुमार क्षेत्रीले बताए। 'बीस वर्ष अघि सर्पले टोक्दा ज्यान गयो भन्ने हुन्थ्यो। किन भने सर्लाहीको गैयरमा उपचारका लागि जानुपर्थ्यो। पछि बर्दिबासमा उपचार सेवा उपलब्ध भयो। तर, भेन्टिलेटर नभएर सेवा प्रवाहमा समस्या छ', मेयर क्षेत्रीले भने, 'हामीसँग ३ वटा भेन्टिलेटर छ। संघसंस्थाले चलाउन चाहे नगरसँग सम्पर्क राख्नुहोस्।' केन्द्रको ८औं वार्षिक साधारण सभामा बोल्दै मेयर क्षेत्रीले उपचार केन्द्रलाई भौतिक पूर्वाधार, उपकरण, औषधी सबै दिएर सुविधासम्पन्न बनाउने प्रतिवद्धता जाहेर गरे। बर्दिबास सरकारी अस्पताल वा सर्पदंश उपचार केन्द्रमा भेन्टिलेटर सञ्चालनका लागि नेपाली सेनासँग समन्व भइरहेको मेयर क्षेत्रीले बताए। बर्दिबास अस्पताललाई सुविधा सम्पन्न बनाउन धुलिखेल अस्पतालसँग सम्झौता गरेर जनशक्ति सहितको भेन्टिलेटर सेवा सञ्चालनका लागि छलफल अघि बढाईएको उनले बताए। 'भेन्टिलेटर नभएर विश्वास मर्दै गएको छ। सर्पदंशले मृत्यु हुन्छ भन्ने डर बढ्दो छ। हामी सबैले प्रयास गरेर उपचार सेवा प्रभावकारी बनाउँछौं। सर्पको टोकाइबाट जाने गरेको प्राणलाई बचाउँछौं', मेयर क्षेत्रीले भने। व्यवस्थापन समितिका अध्यक्ष कृष्ण प्रसाद देवकोटाका अनुसार आर्थिक वर्ष २०७७०७८ मा सर्पको टोकाइसहित अन्य १ हजार ३७ जनाको उपचार सेवा प्रदान गरेको छ। सर्पदंश उपचार केन्द्रलाई गौरीबास काठमाडौं समाजले १० लाख बराबरको एम्बुलेन्स प्रदान गरेको छ। उपचार सेवालाई प्रभावकारी बनाउन एम्बुलेन्स प्रदान गरिएको समाजका सल्लाहकार उमेश बख्रेलले बताए। सर्पदंश उपचार केन्द्रलाई सहयोग गर्ने व्यक्ति, संघसंस्थालाई वार्षिक साधारण सभामा सम्मान गरिएको छ।"
पाटनमा मनाइयो गणेश पूजा (फोटो फिचर),काठमाडौं : ललितपुरको पाटनमा गणेश पूजा गरिएको छ। नेवार समुदायमा पाटन नगरभित्र रहेका गणेशका मन्दिरहरुमा गएर समयबजी चढाएर गणेशको पूजा गर्ने परम्परा छ। विभिन्न बाजाका साथ परम्परागत पहिरनमा सजिएर महिलाहरु गणेश पूजामा सहभागी थिए। यो वर्षमा एक दिन मनाउने गरिन्छ। तस्बिर : सुनिता डंगोल
विद्यार्थीमा कोरोना देखिएपछि विद्यालय बन्द,"जोमसोम : हिमाली जिल्ला मुस्ताङको घरपझोङ गाउँपालिका४ जोमसोममा रहेको जनहित माध्यमिक विद्यालयमा कोभिड१९ को संक्रमण देखिएको छ। कोरोना लक्षण देखिएका तथा कन्ट्रयाक्ट ट्रेसिङमा परेका कुल ५१ जना विद्यार्थीको मंगलबार एन्टिजेन परीक्षण गर्दा १३ जना विद्यार्थीमा कोरोना संक्रमण देखिएको हो। विद्यार्थीमा कोरोनाको लक्षण देखिएको र छात्राबासमा बस्ने विद्यार्थीमा पनि रुघाखोकी तथा ज्वरो आएर बिरामी हुन थालेपछि गाउँपालिकाको स्वास्थ्य शाखाले कोरोना परीक्षण गरेको थियो। विद्यालयको छात्राबासका विद्यार्थीमा कोरोना संक्रमण देखिएसँगै बुधबारदेखि प्रारम्भिक चरणमा तीन दिन विद्यालय बन्द गर्नु परेको विद्यालयका प्राधानाध्यापक रामचन्द्र अधिकारीले जानकारी दिए। 'विद्यार्थीमा कोरोना देखियो। कोरोना जोखिमबाट अरू विद्यार्थी जोगाउन पर्ने आवश्यकता देखियो। अहिलेका लागि तीन दिन बन्द गर्ने भनेका छौं। तर, यसको अवस्था हेरेर पठनपाठनलाई अघि बढाउने छौं,' प्रधानाध्यापक अधिकारीले भने। यसअघि विद्यालयकी एक शिक्षिकालाई कोरोना देखिएपछि उनी होम आइसोलेसनमा बसेकी छिन्। मुस्ताङको घरपझोङ गाउँपालिका२ मार्फाको जनवाल माविका ९ जना विद्यार्थीलाई कोरोना संक्रमण देखिएपछि एक हप्ता विद्यालय बन्द भएको थियो। मुस्ताङको थासाङ गाउँपालिका३ लेतेको ज्ञानोदय मावि लेतेमा पनि कोरोना पोजेटिभ देखिदा केही दिन विद्यालय बन्द भएको थियो। पछिल्लो समय हिमाली जिल्ला मुस्ताङका विद्यालयमा कोरोना संक्रमण देखिन थालेपछि यहाँका विद्यालयमा कोरोना आतंक सिर्जना हुन थालेको छ। मुस्ताङका विद्यालयमा स्थानीय २० प्रतिशत र बाहिरी जिल्लाका ८० प्रतिशत बालबालिका अध्यनरत छन्। यहाँका विद्यालयमा १८ वटा जिल्लाका बालबालिका पढ्न गरेका छन्। पर्यटकको आमगन, मजदुर र स्थानीयको बढ्दो आउजाउले कोरोनाको जोखिम बढेको हो। चाडपर्व नजिकिँदै गर्दा तीर्थयात्रीको आगमन बढ्ने भएकाले यसको रोकथामका लागि पालिका सचेत रहेको स्वास्थ्य संयोजक कर्ण बहादुर थकालीले उल्लेख गरे।"
निहारिका प्रकरण : आरोपी श्रेष्ठ धनुषाबाट पक्राउ,"काठमाडौं : प्रहरीले निहारिका राजपूत प्रकरणमा आरोपित भनिएका शिवराज श्रेष्ठलाई पक्राउ गरेको छ। मंगलबार साँझ उनलाई धनुषा बजारबाट पक्राउ गरिएको हो। प्रहरी प्रवक्ता टेकप्रसाद राईले आरोपित श्रेष्ठलाई साँझ करिब साढे ७ बजे पक्राउ गरिएको पुष्टि गरे। 'निहारिका प्रकरणमा धनुषा प्रहरी टोलीले पक्राउ गरेको हो। अब आवश्यक अनुसन्धान पक्रिया अगाडि बढछ,' अन्नपूर्णसँग उनले भने। आफूमाथि बलात्कार भएको आरोप लगाउँदै आएकी निहारिकाले डीएन परीक्षणको माग गर्दै आएकी छन्। बलात्कारबाटै बच्चाको जन्म दिएको दाबी गर्दै आएकी उनले राजधानी केन्द्रित आन्दोलन गर्दै आएकी छन्। हालै उनले राष्ट्रपति कार्यालय अगाडि पेट्रोल छर्केर आत्मदाहको प्रयास गरेकी थिइन्। प्रहरीले तत्कालै उद्धार गरेर अस्पताल पुर्याएको थियो। घटनालगत्तै राष्ट्रपति विद्यादेवी भण्डारीले निहारिका प्रकरणमा चासो देखाएकी थिइन्। उनले महान्याधिवक्ता र कानुनमन्त्रीलाई डाकेर निकारिका प्रकरणका सम्बन्धमा छलफल गरेकी थिइन्।"
तिब्बती सिमानामा बिओपी राख्न २० रोपनी जग्गा,"गोरखा : गोरखा र तिब्बतको सिमानामा बोर्डर आउट पोष्ट (बिओपी) राख्न २० रोपनी जग्गा उपलब्ध गराइने भएको छ। जिल्ला सुरक्षा समितिले चुमनुब्री गाउँपालिका१ साम्दोमा जग्गा उपलब्ध गराउने निर्णय गरेको हो। सोमबार प्रमुख जिल्ला अधिकारी शंकरहरि आचार्यको अध्यक्षतामा बसेको जिल्ला विपद् व्यवस्थापन समितिको बैठकले उक्त निर्णय गरेको हो। यसअघि साउन १२ गते बसेको गाउँ कार्यपालिकाको बैठकले वडा नं १ को साम्दोमा बिओपी स्थापनाका लागि जग्गा उपलब्ध गराउने निर्णय गरेको थियो। सोही सिफारिसको आधारमा समितिले पनि सिफारिस गर्ने निर्णय गरेको जनाएको छ। सो जग्गा सार्वजनिक प्रकृतिको रहेको छ। सार्वजनिक जग्गा उपलब्ध गराउन प्रमुख जिल्ला अधिकारीको संयोजकत्वमा रहेको सिफारिस समितिले सम्बन्धित निकायमा सिफारिस लेखी पठाउने निर्णय भएको प्रजिअ आचार्यले जानकारी दिए। 'सार्वजनिक प्रकृतिको जग्गा प्रयोग गर्न उपलब्ध गराउने सम्बन्धी मापदण्ड २०७७ दफा ६ को सिफारिस समितिले सम्बन्धित निकायमा सिफारिस गर्ने प्रावधानअनुसार हामीले सिफारिस गरेका हौँ', प्रजिअ आचार्यले भने। दुई वर्षअघि चुमनुब्री गाउँपालिका वडा नं ७ छेकम्पारको जग्गा पनि बिओपी स्थापनाका लागि सिफारिस गरी पठाएको थियो। गोरखाको छेकम्पार र साम्दोमा बिओपी राख्ने सरकारको निर्णय भए पनि अहिलेसम्म स्थापनाका लागि भने कुनै पहल भएको छैन।"
"मुद्दा फर्छ्यौटमा विराटनगर उच्च अदालत अब्बल, दुई वर्ष नाघेका मुद्दा शून्य","विराटनगर : मुलुकभरका उच्च अदालतमध्ये मुद्दा फर्छ्यौटमा विराटनगर उच्च अदालत अब्बल दरिएको छ। गत आर्थिक वर्ष २०७८०७९ मा तीन हजार २४ मुद्दा फर्छ्यौट गरेको छ। उक्त आवमा तीन हजार चार सय ४९ नयाँ मुद्दा दर्ता भएका थिए। अदालतका रजिष्ट्रार जितेन्द्रबाबु थपलियाका अनुसार आर्थिक वर्ष २०७७०७८ बाट एक हजार पाँच सय ५३ मुद्दा दायित्व सरेर आएका थिए। दायित्व सरेर आएका र नयाँ दर्ता भएकासहित पाँच हजार दुई मद्दामध्ये तीन हजार २४ वटा मुद्दा फर्छ्यौट भएको उनले बताए। समग्रमा ६०४५ प्रतिशत मुद्दा फर्छ्यौट गर्न उच्च अदालत विराटनगर सफल भएको रजिष्ट्रार थपलियाको भनाइ छ। उनका अनुसार २०७८०७९ मा फर्छ्यौट हुन बाँकी एक हजार नौ सय ७८ मुद्दा चालु आर्थिक वर्ष २०७९०८० का लागि दायित्व सरेर आएका छन्। 'चालु आर्थिक वर्षमा तीन हजार एक सय २६ मुद्दा दर्ता हुने अनुमान गरिएको छ,' थपलियाले भने, 'नयाँ दर्ता भएका र दायित्व सरेर आएकासहित गरी ६५ प्रतिशत मुद्दा फर्छ्यौटको लक्ष्य राखिएको छ।' चालु आर्थिक वर्षको साउन महिनामा मात्रै तीन सय नौवटा वटा मुद्दा दर्ता भएका छन्। यो अवधिमा एक सय १५ वटा मुद्दा फर्छ्यौट भइसकेको उनले बताए। दुई वर्ष नाघेका सबै मुद्दा उच्च अदालत विराटनगरबाट फर्छ्यौट भइसकेका छन्। आर्थिक वर्ष २०७७०७८ देखि नै अदालतमा दुई वर्षअघिका एउटा पनि मुद्दा छैनन्। तत्कालीन मुख्य न्यायाधीश तिलप्रसाद श्रेष्ठको नेतृत्वमा लामो अवधिका मुद्दा शून्यमा झार्न अदालत सफल भएको थपलियाको भनाइ छ। तत्कालीन मुख्य न्यायाधीश श्रेष्ठ हाल सर्वोच्च अदालतमा छन्। उच्च अदालत विराटनगरलाई नमूना बनाउने र दुई वर्ष नाघेका मुद्दालाई शून्यमा झार्ने घोषणा गरेर काम थालेका उनी सफल पनि भए। आर्थिक वर्ष २०७८०७९ मा पनि उच्च अदालत लामो अवधिका मुद्दालाई किनारा लगाउन सफल भएको छ। विराटनगरमा १२ जना न्यायाधीशको दरबन्दी छ। तर नौ जना मात्रै कार्यरत छन्। दरबन्दीभन्दा कम न्यायाधीश रहेपनि ६०४५ प्रतिशत मुद्दा फर्छ्यौट गर्दै मुलुकका अन्य उच्च अदालतहरु भन्दा विराटनगर अगस्थानमा रहेको हो। उच्च अदालतमध्ये आर्थिक वर्ष २०७८०७९ मा नेपालगञ्जले ५८, बुटवलले ५३, जनकपुुरले ४९, पाटनले ४७, वीरगञ्जले ४५ र राजविराजले ४२ प्रतिशत मुद्दा फर्छ्यौट गरेका छन्। ३५ जना न्यायाधीश रहेको उच्च अदालत पाटनमा दुई वर्ष नाघेका एक हजार २६ मुद्दा छन्। दुई वर्ष नाघेकामध्ये वीरगञ्जमा दुई सय ४७, जनकपुरमा एक सय ७९, राजविराजमा एक सय ७१, नेपालगञ्जमा १८ र बुटवलमा १३ वटा मुद्दा रहेका छन्। २०७८०७९ मा सबैभन्दा धेरै पाटनमा १७ हजार ५५ मुद्दा दर्ता भएका थिए। पाटनले एक वर्षमा आठ हजार ६४ मुद्दा फर्छ्यौट गरेको हो। पाटनपछि धेरै मुद्दा दर्ता हुनेमा विराटनगर उच्च अदालत पर्छ। विराटनगरमा कार्यरतमध्ये २०७८०७९ मा तत्कालीन मुख्य न्यायाधीश तिलप्रसाद श्रेष्ठले सबैभन्दा धेरै सात सय ३२ वटा मुद्दा फर्छ्यौट गरे। अदालतको विवरण अनुसार एक आर्थिक वर्षमा तीन हजार २४ मुद्दा फर्छ्यौट हुँदा श्रेष्ठको इजलासले मात्रै २४ प्रतिशत किनारा लगाएको छ। उनको २०७८ चैतमा सर्वोच्चमा सरुवा भएको हो। कायम मुकायम न्यायाधीश सत्यमोहन जोशी थारुको इजलासले तीन सय ९८, न्यायाधीशमध्ये मिलनकुमार राईको इजलासले छ सय ७२, मुरारीबाबु श्रेष्ठकोले छ सय ३५, कृष्णकमल अधिकारीकोले पाँच सय ६९, किरणकुमारी गुप्ताकोले पाँच सय ६२, राजनप्रसाद भट्टराईकोले पाँच सय ६१, जगतनारायण प्रधानकोले चार सय ६७, दिनेशप्रसाद यादवकोले एक सय ४५ र रामबहादुर थापाको इजलासले एक सय सात मुद्दा फर्छ्यौट गरेको छ। सरुवा भएर गइसकेका न्यायाधीशहरु प्रेमराज ढकालको इजलासले तीन सय ६६, यमुना भट्टराईकोले तीन सय ८८ र तेजनारायणसिंह गनगाईको इजलासले चार सय ४२ मुद्दा फर्छ्यौट गरेको थपलियाले बताए। उनका अनुसार न्यायाधीश यादव र थापा हालै मात्रै सरुवा भएर आएका कारण फर्छ्यौट कम देखिएको हो। उच्च अदालत विराटनगरका सूचना अधिकारी ओमराज सुवेदीका अनुसार सरल, सामान्य र विशेष गरी मुद्दालाई तीन भागमा वर्गीकरण गरेर फर्छ्यौट गर्ने गरिएको छ। ६ महिनासम्मकालाई सरल, एक वर्षसम्मकालाई सामान्य र १८ महिनासम्मकालाई विशेष भनेर समूहमा वर्गीकरण गर्ने गरिएको उनको भनाइ छ। अदालतले १८ माहिना नाघ्ने प्रकृतिका मुद्दाको व्यवस्थापनका लागि छुट्टै अभियान फाँट अर्थात डीसीएम (फरक मुद्धा व्यवस्थापन) फाँटको व्यवस्था गरेको जानकारी सुवेदीले दिए। 'अधिकृत स्तरका कर्मचारीको नेतृत्वमा रहेको फाँटले १८ महिना नाघ्ने मुद्दालाई व्यवस्थापनका लागि भूमिका निर्वाह गर्छ,' उनले भने, 'छुट्टै फाँट सञ्चालन गरिएपछि दुई वर्ष नाघेका मुद्दालाई शून्यमा झार्न सकिएको हो।' यसले कोरोनाकालमा पनि निरन्तरता पाएको र लामो अवधिका मुद्दा फर्छ्यौटलाई प्राथमिकतामा राखिएको सुवेदी बताउँछन्। मुद्दाको फर्छ्यौटलाई प्राथमिकतामा राख्दै पक्षलाई अदालतसम्म ल्याउन अदालतले नै गाडीको व्यवस्थापसमेत गरिदिएको उनको भनाइ छ। सुवेदीका अनुसार कोरोनाकालमा समेत एकै दिन सातवटासम्म पेशी तोकेर मुद्दा किनारा लगाइयो। 'अदालतलाई उत्कृष्ट बनाउन बेलाबेला सेवाग्राही सन्तुष्टिको सर्वेक्षण गर्ने गरिएको छ,' उनले भने, 'विभिन्न जिल्ला अदालतको नियमित अनुगमन पनि गरिन्छ।' मुद्दाको पक्ष र विपक्षलाई फैसला तयारीका बारेमा टेलिफोन र एसएमएसबाट समेत जानकारी गराउने गरिएको उनले बताए। सूचना अधिकारी सुवेदीका अनुसार सांकेतिक भाषा लगायतका लागि नौ जना दोभाषेको व्यवस्था गरिएको छ। 'विराटनगर उच्च अदालतले सुरु गरेको 'समुदायमा अदालत' कार्यक्रम प्रभावकारी बनेको छ,' उनले भने, 'मुख्य न्यायाधीशको नेतृत्वमा समुदायमा पुगेर अदालतका कामकारबाहीको जानकारी दिँदै जनताको गुनासो सुन्ने गरिएको छ।' कैदीबन्दीलाई लक्षित गरेर न्यायिक शिविर पनि सञ्चालन गरिएको सुवेदीले बताए। उच्च अदालत विराटनगरले मंगलबार सञ्चारकर्मीसँग अन्तरक्रियात्मक कार्यक्रम समेत गरेको छ। कामु मुख्य न्यायाधीश सत्यमोहन जोशी थारु लगायतको उपस्थिति रहेको कार्यक्रममार्फत अदालतले आफ्नो प्रगति विवरणका बारेमा जानकारी दिएको हो।"
नुवाकोटमा बन्दुकसहित एक जना पक्राउ,नुवाकोट : नुवाकोटको पुर्वी भेगमा रहेको आँपबोटबाट भरुवा बन्दुकसहित एक जना पक्राउ परेका छन्। बेलकोटगढी नगरपालिका४ बानियागाउँबाट ४० वर्षीय सन्तबहादुर गुरुङ पक्राउ परेका हुन्। बाटोमा भरुवा बन्दुक बोकी हिँडिरहेको अवस्थामा उनलाई पक्राउ गरिएको जिल्ला प्रहरी कार्यालय नुवाकोटले जनाएको छ। प्रहरी चौकी झिल्टुङको प्रहरी टोली गस्ती गर्दै गाउँ जाने क्रममा उनलाई नियन्त्रणमा लिई नुवाकोट अदालतबाट सात दिनको म्याद लिई अनुसन्धान भई रहेको प्रहरी नायव उपरीक्षक रुपक खड्काले जानकारी दिए।
विद्यार्थीलाई लागूऔषध र साइबर अपराधबारे प्रशिक्षण,"स्याङ्जा : जिल्ला प्रहरी कार्यालय स्याङ्जाले माध्यमिक तहका विद्यार्थीलाई लागूऔषध र साइबर अपराध सम्बन्धी प्रशिक्षण दिएको छ। समुदाय प्रहरी साझेदारी कार्यक्रमअन्तर्गत पुतलीबजार नगरपालिका३ स्थित काजीमान हरिटीका माध्यमिक विद्यालयमा सचेतना कार्यक्रम गरेको हो। कक्षा ९ देखि १२ सम्मका छात्राछात्रालाई लागूऔषध दुर्व्यसन, साइबर अपराध नियन्त्रणका विषयमा प्रशिक्षण दिइएको प्रधानाध्यापक ओमप्रकाश शर्माले जानकारी दिए। वरिष्ठ प्रहरी सहायक निरीक्षक ख्यामबहादुर क्षेत्रीले विद्यार्थीहरूलाई लागूऔषध भनेको के हो?, दुर्व्यसनबाट कसरी जोगिने ? तथा साइबर अपराध र यिनीहरूका कानुनी अवस्थाका बारेमा जानकारी गराएको बताए। पछिल्लो समय किशोरकिशोरीहरू जानेर वा नजानेर लागूऔषधजस्ता कुलतमा फस्ने तथा सामाजिक सञ्जालको दुरुपयोग गर्दै साइबर अपराध बढेकाले विद्यालयहरूमा पुगेर यस्ता कार्यक्रम सञ्चालन गरिएको प्रहरी उपरीक्षक राजिवबहादुर बस्नेतले बताए। प्रहरी प्रमुख समेत रहेका बस्नेतका अनुसार जिल्लाका विभिन्न विद्यालयमा पुगेर यस्ता खालका प्रशिक्षण तथा सचेतनामुलक कार्यक्रम सञ्चालन गरिँदै आएको छ।"
भारतले निर्यातमा ४० प्रतिशत कर लगाए इलामका चिया कारखाना बन्द हुने,"इलाम : भारतले नेपाली चियामा ४० देखि १०० प्रतिशतसम्म कर लगाउन लागेपछि इलामका उद्यमीहरू चिन्तित भएका छन्। उनीहरूले भारतले चिया निर्यातमा उक्त कर लगाएमा नेपालको चिया कारखाना बन्द हुने बताएका छन्। अर्थोडक्स चियाको राजधानी भनिने इलाको सूर्योदय नगरपालिकाको जनप्रतिनिधि र चिया उद्यमीहरूको समूह अहिले प्रधानमन्त्री सहितलाई भेटेर फर्किएका छन्। टोलीले इलामका पत्रकारसँग कुरा गर्दै भारतीय संसदमा पेस भएको 'बिल' पारित भएमा नेपालको चिया कारखाना बन्द हुने बताए। चिया उद्यमीहरूको संस्था सूर्योदय टि प्रोड्युर्सस एसोसिएसनका अध्यक्ष उत्तम कुमार श्रेष्ठले भारतले अघि सारेको बिलका कारण नेपाली चिया संकटमा पर्न लागेको बताए। उनले चियामा भारतले लगाउन लागेको कर लगायतका समस्याका विषयमा सरकार स्तरीय (जिटुजी) पहल गनुपर्ने बताए। अध्यक्ष श्रेष्ठले चिया खेतीमा संलग्न २६ हजार परिवार कृषकको समस्या समाधान गर्न तत्काल पहल थाल्नुपर्ने बताए। नेपालको ९० प्रतिशत अर्थोडक्स चिया इलाममा उत्पादन हुने गर्दछ। भारतले नेपाली चियालाई करको दायरामा ल्याउन पहल गरिरहेको भन्दै त्यसलाई रोक्न टोलीले प्रधानमन्त्रीलाई अनुरोध गरेको एसोसिएसनका कोषध्यक्ष महेश अर्यालले जानकारी दिए। उनले भारतले सन् २०२३ सम्ममा भारतले नेपाली चिया रोक्न पहल गरिरहेको भन्दै सचेत हुने बेला भएको बताए। उनले भने 'अहिलेको बिल रोकिएपनि अर्को बाटोबाट चिया भारतमा बिक्रीका लागि रोक लगाउने दाबी गरे। नेपाली चिया गुणस्तरहीन र कम मूल्यको भएको आरोप लगाउँदै भारतका ३० सांसदले राज्य सभा अध्यक्ष र लोक सभाका अध्यक्षलाई प्रतिवेदन दिएपछि समस्या भएको सूर्योदय नगरपालिकाका मेयर रण बहादु राईले बताए। उनले भने 'नेपालको चियालाई भारतको बजारमा ४० प्रतिशतभन्दा माथि कर लगाउने कुरा भारतको लोक सभामा र राज्य सभामा उठेको छ।' इलाममा १३ हजार हेक्टर क्षेत्रमा चियाको खेती भइरहेको छ। इलाममा अर्थोडक्स, ग्रिन र इस्पेस चियाको उत्पादन हुने गरेको छ। यस चिया खेतीमा १६ हजार किसानको संलग्नता रहेको छ। ८० हजारभन्दा बढीलाई ग्रामीण रोजगारी प्रदान गरेको छ। इलाममा १५० भन्दा बढी उद्योग रहेको र यसको बार्षिक उत्पादन ६० लाख किलो रहेको एसोसिएसनका अध्यक्ष उत्तम कुमार श्रेष्ठले बताए। मेयर राईका अनुसार भारतको प्रयास सफल भएमा नेपाली चियालाई भारतीय बजारमा बिक्रीका लागि ठूलो चुनौती आउने छ। उनले भने 'यसले इलामबाहेक झापामा उत्पादन हुने २ करोड २० लाख किलो चिया पनि प्रभावित हुने छ।' इलाममा उत्पादन भएका अर्थोडक्स, ग्रिन तथा स्पेशल टि भारत लगायतका अन्य देशमा बिक्री गरिरहेको छ। यहाँ उत्पादन भएको चियाको मुख्य बजार भारत हो र केही कारखानाको नगन्य उत्पादन मात्र तेस्रो मुलुक जाने गरेको एसोसिएसनले जनाएको छ। विधेयक पारित भएमा चिया खेतीमा संलग्न १५० भन्दा बढी उद्योग बन्द भई राष्ट्रको ठूलो लगानी धरासायी हुने छ। चिया खेतीमा आश्रित १६ हजार कृषक आयविहीन हुने व्यवसायीको दाबी छ। भारतको प्रयास सफल भएमा ८० हजारभन्दा बढी चिया मजदुर बेरोजगार हुने एसोसिएसनले जनाएको छ। नेपालमा भारतमा उत्पादन भएको चियाको शुन्य दशमलव ७ प्रतिशत मात्र चिया आयात हुने गरेको छ। भारतको भन्सार एफएसएसएआई अनुपालन र भारत सरकारको सेट प्रोटोकल अनुसार परीक्षण गरि उचित कागजात सहित चिया आयात गर्दछ। चिया तथा कफि विकास बोर्डका अनुसार अघिल्लो आर्थिक वर्षमा १ करोड १४ लाख ७२ हजार ८०१ किलो हरियो चिया बिक्री गरेर ३ अर्ब ३८ करोड ३० लाख १३ हजार नेपाल भित्र्याएको थियो। टोलीले भारतबाहेक तेस्रो मुलुक टर्की, इरान, रसिया, चिन, पाकिस्तान आदि देशसँग सरकारस्तरीय व्यापार सम्झौता गरेर वैकल्पिक बजारको व्यवस्था गर्न माग गरेको छ। प्रतिनिधि मण्डलले यस क्षेत्रमा ९५ प्रतिशत किसान चियामा निर्भर रहेकाले नेपालको कृषि उत्पादनमा चिया खेतीलाई समेत कृषिमा समावेश गरी मुख्य उत्पादन हुने समयमा मलखादको आयातमा सहजीकरण गरी चिया किसानहरूलाई चिया क्षेत्रमा अभिप्रेरित गर्ने कार्यक्रम ल्याउन माग गरेको छ। १९२० सालमा इलामबाट चिया खेतीको सुरुवात भएको हो। २०१६ सालमा वुधकरण टी स्टेट स्थापना भएपछि तराइमा पनि चिया खेतीको विस्तार भएको जानकारहरू बताउछन्। देशभरका ७७ जिल्लामध्ये १४ जिल्लामा मात्र व्यावसायिक चिया खेती गरिँदै आएको छ। नेपालमा सीटीसी, अर्थोडक्स, ग्रीन टी लगायत उत्पादन हुँदै आएको छ। देशको २७ हजार हेक्टर क्षेत्रफलमा चियाखेती भइरहेको उचया तथा कफि विकास बोर्डले जनाएको छ। नेपालको प्रांगारिक चिया अहिले जर्मनी, अमेरिका, क्यानडा, जापान, चीन लगायतका मुलुकमा निकासी हुने गरेको छ। यस अघि प्रधानमन्त्री, पूर्व प्रधानमन्त्री तथा दलका नेताहरूसँग भेट गरेको टोलीले चियाको समस्या समाधान गर्न किसानस्तरदेखि नै चियाको गुणस्तर निर्धारणका लागि काम गर्नुपर्ने बताए। इलामको फिक्कालमा चिया उद्यामी, कृषक सहितको छलफल कार्यक्रममा चिया उद्यमी पुनम राईले भारतका चिया व्यवसायी र भारतीय मिडिया नेपाली चिया गुणस्तरहीन भएको प्रमाणित गर्ने अभियानमा लागेको आरोप लगाए। चिया कृषक तेजनाथ वस्तीले चियाको गुणस्तरका लागि कारखानाहरूले गुणस्तरको मापदण्ड बनाउनु पर्ने सुझाव दिए। अर्का कृषक जिवन कार्कीले कारखानाले प्रशोधन कारखानाले मापदण्ड नबनाएको कारण गुणस्तरको समस्या आएको बताए।"
मलामी गएका पुरुष दोभानबाट बगेर बेपत्ता,गोरखा : मलामी गएका एक पुरुष नुहाउने क्रममा नदीमा डुबेर बेपत्ता भएका छन्। गोरखा नगरपालिका वडा नं १३ सिम्लेफाँटका ५५ वर्षीय भूवनबहादुर अधिकारी रामशाह घाटस्थित दरौँदी र मस्र्याङ्दीको दोभानमा बगेर बेपत्ता भएको जिल्ला प्रहरी कार्यालय गोरखाले जनाएको छ। मंगलबार बिहान आफन्तको शव अन्येष्टिको क्रममा रामशाह घाटमा जाँदा उनी बेपत्ता भएका हुन्। दरौदी नदीतर्फको भंगालोमा पसेका उनी मस्र्याङ्दी नदीको भेलमा पुगेका डिएसपी लिलाराज लामिछानेले बताए। सो घटनालगतै स्थानीय र प्रहरी खोजी कार्यमा जुटेका छन्। चितवनको कुरिनटारस्थित सशस्त्र प्रहरीको उद्धार टोलीलाई पनि खोजीका लागि आग्रह गरिएको प्रहरीले जनाएको छ।
मुस्ताङी आलुलाई ब्राण्डिङ तथा प्याकेजिङ गर्दै गाउँपालिका,"जोमसोम : हिमाली जिल्ला मुस्ताङ कृषि उत्पादनको प्रचुर सम्भावना भएको जिल्ला हो। मुस्ताङी स्याउ, फापर, उवा, काँडे मकै र आलुको माग स्वदेश तथा विदेशमा धेरै हुने गर्छ। समुन्द्री सतहको २५ सय मिटरभन्दा माथिको उचाइमा उत्पादन हुने यी अर्गानिक उत्पादन स्वादिलो र पोसिलो हुने गर्छ। सहर बजारका खाद्य तथा फलफूलका पारखीहरू मुस्ताङमा उत्पादित सामग्री भनेपछि हुरुक्कै हुन्छन्। हिउँले सिन्चित हुने हुँदा मुस्ताङको सबैखाले कृषि उत्पादन महत्वपूर्ण हुन्छन्। तर, मुस्ताङमा उत्पादन हुने कृषि उपज पहिचान गर्न उपभोक्तालाई मुश्किल पर्छ। मुस्ताङी उत्पादनको ब्राण्डिङ र प्याकेजिङ नहुँदा व्यापारीहरूले मुस्ताङको भन्दै अन्य स्थानको कृषि उत्पादन बिक्री गर्ने गरेका छन्। यही कुरालाई मध्यनजर गर्दै घरपझोङ गाउँपालिकाले चालु आर्थिक वर्ष २०७९०८० का लागि पालिकाको पाँचवटै वडामा उत्पादन हुने आलुको ब्राण्डिङ तथा प्याकेजिङ गर्न थालेको छ। घरपझोङमा उत्पादित स्वादिलो आलुको चिनारी दिने सन्देशसहित पालिकाले चालु आर्थिक वर्षमा १० हजार थान आलु प्याकेजिङ गर्ने बोरा कृषकलाई ७५ प्रतिशत अनुदानमा वितरण गर्न थालेको कृषि अधिकृत रोशन थकालीले जानकारी दिए। उनका अनुसार आलु हबको रूपमा विकास गर्ने र सहरबजारका पारखीलाई पालिका क्षेत्रको उत्पादन हो भन्ने चिनारी दिन अभियान सुरु गरेको कृषि अधिकृत थकालीले बताए। गाउँसभामा आलु प्याकेजिङ बोरा अनुदानमा वितरण गर्ने कायक्रम स्वीकृत गरी आलु प्याकेजिङ बोरा वितरण अभियानलाई प्राथमिकता दिएको कृषि अधिकृत थकालीको भनाइ छ। 'हामीले पालिकाभित्रको उत्पादन हो भन्ने सन्देशसहित आलु प्याकेजिङ बोरा वितरण गर्न थालेका हौं, यसले स्थानीय कृषक र व्यापारीलाई समेत फाईदा पुर्याउने छ,' कृषि अधिकृत थकालीले भने, 'पहिला कृषकको माग संकलन गर्यौं, त्यसपछि वडास्तरबाट बोरा बाड्न थालेका छौं।' चालु आवमा वडाका ३६३ घरधुरी कृषकलाई पालिकाको लेबल लगाइएको १० हजार थान आलु प्याकेजिङ बोरा वितरण गर्ने कार्यक्रम रहेको कृषि अधिकृत थकालीले जानकारी दिए। आलु बोरामा मुस्ताङको लोकल आलु भनेर सन्देश लेखिएको उनले बताए। अनुदानमा उपलब्ध गराइने प्याकेजिङ बोरामा ३० केजी आलु अटाउँछ। मुस्ताङमा स्याउ, फापर, उवा, काँडे मकैजस्तै मुस्ताङी आलुको डिमाण्डमाग पनि उक्तिकै छ। मुस्ताङमा दुई प्रकारको आलु उत्पादन हुने गर्छ। मुस्ताङमा विकासे आलु मंसिर महिनामा रोपिन्छ र जेठ महिनामा निकाल्छन्। स्थानीय जातको आलु फागुनचैत्र महिनामा खेतबारीमा रोपेर श्रावणभदौमा खेतबाट निकाल्छन्। मुस्ताङमा उत्पादित विकास आलुभन्दा स्थानीय जातको लोकल आलुको माग बढी छ। नेपालका ७७ वटै जिल्लामा आलु उत्पादन हुने भएपनि हिमाली जिल्लामा उत्पादन हुने आलुको क्रेज बेग्लै र फरक प्रकारको छ। मुस्ताङको पाँचवटै स्थानीय तहमा आलु उत्पादन हुन्छ। आलु उत्पादन गरेर मुस्ताङीले बर्सेनि लाखौं रुपैयाँ मुनाफा लिने गरेको पाइएको छ। मुस्ताङको अन्न भण्डारको रूपमा चिनिने थासाङको कुञ्जोमा सबैभन्दा बढी आलु उत्पादन हुन्छ। यसका अलावा थासाङको टुकुचे, कोवाङ, सौरु लगायतका स्थानमा पनि आलु उत्पादन हुन्छ। जिल्लाको घरपझोङ, वारागुङ मुक्तिक्षेत्रका विभिन्न स्थानमा पनि व्यवसायिकरूपमा आलु खेती गर्ने गरिन्छ। आलु खरिद गर्न जिल्ला बाहिरका व्यापारीहरू मुस्ताङ आउने गर्छन्। मुस्ताङमा आलु खेती स्याउ बगैंचाभित्र पनि लगाएर कृषकले दोहोरो फाइदा लिने गर्छन्।"
सहकारी साहुकारी बने : मन्त्री श्रेष्ठ,"काठमाडौं : भूमि व्यवस्था, सहकारी तथा गरिबी निवारण मन्त्री शशी श्रेष्ठले सहकारी साहुकारी भएको आरोप लगाएकी छन्। नेपाल बचत तथा ऋण केन्द्रीय सहकारी संघ (नेफ्स्कून) को स्थापना दिवसमा बोल्दै मन्त्री श्रेष्ठले सहकारी सिद्धान्त अनुसार सञ्चालन नभएको र संघहरूले काम गर्न नसकेको गुनासो गरिन्। सरकारलाई मात्र दोष दिएर अभियान पन्छिन नमिल्ने उनले बताइन्। सहकारी समाजिक कार्य तथा सामूहिक भावनामा सरिक नभएर साहुकारी भएको उनको भनाइ छ। उनले सहकारीबाट २३ प्रतिशत ऋण लिएको बताइन्। 'छुट दिएकाले यति भयो भनेर भनियो, सहकारीले बढी ऋण लिएका छन्' मन्त्री श्रेष्ठले भनिन्। सहकारीमा धितो राख्न सहज भएपनि चर्को ब्याजका कारण सदस्यको जीवनस्तर उकासिन नसकेको मन्त्री श्रेष्ठले बताइन्। 'सहकारीले बढी ऋण लिएर सदस्यको शोषण गरेको देखेको छु, भोगेको छु' उनले भनिन्। नियामक निकायको भूमिका कमजोर बनाइएको मन्त्री श्रेष्ठले भनाइ छ। 'नियामक निकायको भूमिका कमजोर हुँदा सहकारी समस्यामा परेका छन्,' उनले भनिन्, 'अभियान र राज्य मिलेर सहकारीको शुद्धिकरणमा लाग्नुपर्छ।' सहकारीले नाफा नहेरी सदस्यको जीवनस्तर सुधार गर्नतर्फ ध्यान दिनुपर्ने बताइन्। कोभिडपछि अर्थतन्त्र जटिल अवस्थामा रहेकाले सहकारी गम्भीर नभए जटिल समस्या आउने उनको भनाइ छ। सहकारीमा नयाँ खालका चुनौती र समस्या थपिएको मन्त्री श्रेष्ठले बताइन्। सहकारीलाई सिद्धान्त र मूल्य मान्यताभन्दा बाहिर नजान मन्त्री श्रेष्ठले चेतावनी दिइन्। सहकारी ऐन, नियमावली भएका सहकारी कर्जा सूचना केन्द्र, सहकारी ऋण असुली न्यायाधिकरण, स्थिरीकरण कोषलगायत कार्यान्वयन प्रक्रिया अघि बढेको उनको भनाइ छ। मन्त्री शशी श्रेष्ठले सहकारी संस्था सदस्यहरूप्रति जिम्मेवार बन्नु पर्नेमा जोड दिएकी छन्। मुलुकको आर्थिक विकास तथा विस्तार, राष्ट्रिय पुँजी निर्माण, बचत परिचालन र लगानीको लागि सहकारी क्षेत्रको भूमिका महत्वपूर्ण रहेको उनले बताइन्। उत्पादन, उत्पादकत्व र स्वरोजगारीको क्षेत्रमा नगई मूल्यमान्यताविपरीत, सुशासनको वेवास्ता गरेकाले सहकारीप्रति आमनागरिकको विश्वास र भरोसा घट्दै गएको उनले बताइन्। सहकारी क्षेत्रलाई मर्यादित, दिगो र विश्वसनीय बनाउन नसकी दोष अरूलाई देखाएर पन्छिने प्रवृत्ति गलत भएको बताइन्। सहकारी विभागका रजिष्ट्रार रुद्रप्रसाद पण्डितले राष्ट्रिय सहकारी महासंघसहित १६ वटा संघहरूले ५ प्रतिशत मात्र बचत फिर्ता गर्न र नगद लाभांस नबाड्न गरेको अपिलले भ्रम सिर्जना गरेको बताए। 'अभियानको विज्ञप्तिले अनर्थ लगाएको छ', पण्डितले भने,'त्यसलाई स्पष्ट पार्न सहकारी विभागले छिट्टै निर्देशन जारी गर्दै छ।' पर्याप्त तरलता भएका सहकारीले बचत फिर्ता गर्नुका साथै लाभांश वितरण गर्न सक्ने उनले बताए। सहकारीमा स्वार्थ समूह हाबी भएको, घजरजग्गामा केन्द्रित हुँदा समस्या आएको बताए। समुदायमा आधारित, सदस्य केन्द्रित र स्वनियमनमा सञ्चालन भएका सहकारी मात्रै उन्नति र प्रगतिको बाटोमा जाने रजिष्ट्रार पण्डितले बताए। मन्त्रालयका सचिव रामप्रसाद थपलियाले सहकारीले सदस्य केन्द्रित हुन नसक्दा सरकारको चिन्ता र चासो बढेको बताए। सहकारी स्वनियमनमा चल्नसके समस्या नआउने उनको भनाइ छ।"
ट्रिपर दुर्घटना हुँदा दुई जनाको मृत्यु,उदयपुर : उदयपुरको कटारी नगरपालिका८ कुरिङभञ्याङमा आज मंगलबार ट्रिपर दुर्घटना हुँदा २ जनाको मृत्यु भएको छ। एक जना घाइते भएका छन्। मृत्यु हुनेमा ट्रिपरमा सवार स्थानीय ४५ वर्षीय नर बहादुर मगर र ४० वर्षीय मिर्चिङ कान्छा मगर रहेका छन्। घाइते भएका ४० वर्षीय चन्द्र बहादुर मगरको कटारी अस्पतालमा उपचार भइरहेको छ। कटारीबाट घुर्मीतर्फ आउँदै गरेको बा ४ ख ५६७१ नम्बरको टिपर बिहान १० बजे अनियन्त्रित भइ दुर्घटना भएको हो। चालक फरार रहेकाले खोजी भइरहेको इलाका प्रहरी कार्यालय कटारीले जानकारी दिएको छ।
घुससहित खानेपानीका कर्मचारी पक्राउ,"काठमाडौं : अख्तियार दुरुपयोग अनुसन्धान आयोगले घुससहित खानेपानीका कर्मचारी पक्राउ गरेको छ। काठमाडौं उपत्यका खानेपानी लिमिटेड, महांकाल चौर शाखा कार्यालयका सिनियर प्लम्वर गणेशबहादुर खुलाललाई मंगलबार ५ हजार घुससहित पक्राउ गरेको अख्तियारका प्रवक्ता श्याम प्रसाद भण्डारीले जानकारी दिए। खानेपानी धारा जडानका लागि सेवाग्राहीसँग घुस रकम माग गरेको भन्ने सूचना एवं उजुरीका आधारमा अख्तियारको टोलीले खुलाललाई घुस रकम लिइसकेको अवस्थामा पक्राउ गरेको हो। घटनाबारे थप अनुसन्धान भइरहेको अख्तियारले जनाएको छ।"
बुटवलको होटलमा महिला पुरुष मृत फेला,बुटवल : बुटवलको फूलबारीचोकमा रहेको कारीकोट होटलको कोठामा एक महिला र एक पुरुष मृत फेला परेका छन्। होटलको कोठामा रक्ताम्य अवस्थामा शव भेटिएको प्रहरीले जनाएको छ। ईलाका प्रहरी कार्यालय बुटवलका प्रहरी निरीक्षक सन्तोष घिमिरेका अनुसार धादिङ्ग कुमपुर५ घर भएका अन्दाजी ३५३६ वर्ष उमेरका सिताराम भुजेल र थरठेगाना स्पष्ट नखुलेकी अन्दाजी २५ वर्षीया युवती मृत फेला परेका हुन्। युवतीको नाम पुष्पा भनिए पनि थर र घरको पूरा ठेगाना खुल्न नसकेको प्रहरीको भनाई छ। उनको घर दाङ्ग रहेको बताइएको छ। मृतक महिलाका श्रीमान विदेशतिर रहेको र एक डेढ महिनादेखि हराएको भन्ने खुलेको छ। प्रहरी निरीक्षक घिमिरेका अनुसार युवती पलङ्गमा उत्तानो परेको अवस्थामा मृत फेला परेकी छन् भने युवक कोठाको पंखामा झुण्डिएको अवस्थामा मृत फेला परेका छन्। तन्ना र टावेलमा रगत पोतिएको देखिँदा युवतीको हत्या गरी आफूले आत्माहत्या गरेको हुन सक्ने प्रहरी निरीक्षक घिमिरेले बताए। उनका अनुसार उनीहरु आइतबार राती त्यही होटलमा बस्न आएका थिए।
पूर्वपश्चिम राजमार्ग दोस्रो दिन पनि अवरुद्ध,ढल्केवर(धनुषा) : धनुषाको ढल्केवरस्थित पूर्वपश्चिम राजमार्ग दोस्रो दिन पनि अवरुद्ध गरिएको छ। नागरिकता विधेयक फिर्ता गरेको भन्दै राष्ट्रपति विद्यादेवी भण्डारीविरुद्ध पाँचदलीय गठबन्धनका स्थानीय नेताकार्यकर्ताहरुले ढल्केवरमा राजमार्ग ठप्प पार्दै प्रदर्शन गरेका हुन्। यसअघि सोमबार नेपाली कांग्रेसका नेताकार्यकर्ताहरुले राजमार्गमा आधाघण्टा चक्काजाम गरेका थिए। त्यसपछि ढल्केवरमै बसेको नागरिकता विहीनसहितको सर्वदलीय बैठकबाट राष्ट्रपति भण्डारीले चालेको कदमविरुद्ध संघर्षका थप कार्यक्रमहरु सार्वजानिक गरिएको हो। सोही निर्णय अनुसार मंगलबार पनि राजमार्ग अवरुद्ध गरेको नेपाली कांग्रेसका क्षेत्रीय सचिव बुधेश्वर महतोले बताए। उनका अनुसार बुधबार बजार क्षेत्रमा कालोपट्टी बाँधेर मार्चपास गर्ने कार्यक्रम रहेको छ। गत साउन ६ गते संघीय संसद्बाट पारित विधेयक प्रमाणीकरणका लागि साउन १५ गते राष्ट्रपति कार्यालय पठाइएको थियो। संघीय संसदको दुवै सदनबाट बहुमतले पारित भएको उक्त विधेयक संघीय संसदबाट पुनर्विचार हुन आवश्यक देखिएको भन्दै राष्ट्रपति भण्डारीले फेरि प्रतिनिधिसभामै फिर्ता पठाइदिएकी छन्। विधेयक फिर्ता भएपछि मधेशका जिल्लाहरुमा आन्दोलन सुरु भएको छ।
दश लाख मूल्य बराबरको यार्सागुम्बा बरामद,बाँके : बाँकेको जानकी गाउँपालिका१ पँचपोखरा इलाकाबाट प्रहरीले करिब १० लाख रुपैयाँ बराबरको ४ सय ५० ग्राम यार्सागुम्बा बरामद गरेको छ । अवैध रुपले नेपालबाट भारततर्फ लैजाँदै गरेको उक्त यार्सागुम्बा सशस्त्र प्रहरी बल नेपाल बिओपी जयसपुरले बरामद गरेको हो । यार्सागुम्बा ल्याउने व्यक्ति गस्तीमा रहेको प्रहरीलाई देख्नासाथै सोही ठाउँमा छाडि भागेका थिए । बरामद यार्सागुम्बा डिभिजन वन कार्यालय नेपालगंज बाँकेमा बुझाइएको प्रहरीले जनाएको छ।
श्रृङ्खलावद्ध डाका घटनामा संलग्न समूहका तीन पक्राउ,"काठमाडौं : श्रृङ्खलावद्ध डाका घटनामा संलग्न समूहका तीन जना पक्राउ परेका छन्। पक्रारउ पर्नेमा सिन्धुपाल्चोकको मेलम्ची नगरपालिका७ तालामाराङ घर भइ हाल काठमाडौंको नयाँ बस्तीमा बस्दै आएका ३८ वर्षीय राम सिंह तामाङ, मकवानपुरको बागमती गाउँपालिका घर भई काठमाडौंको जोरपाटी बस्दै आएका दिलबहादुर सिङताङ र मकवानपुरको बकैया५ घर भई काठाडौंको जोरपाटी बस्ने ३५ वर्षीय बाबुलाल थिङ पक्राउ परेका हुन्। काठमाडौं उपत्यकाभित्र रातको समयमा जबरजस्ती घरहरूमा प्रवेश गरी परिवारलाई नियन्त्रणमा लिएर नगद तथा गरहगना डाका गरेको आरोपमा पक्राउ गरिएको प्रहरीले जनाएको छ। साउन २४ गते राति कीर्तिपुर नगरपालिका६ स्थित नारायण बस्नेतको घरमा प्रवेश गरेर सामग्री लुटेर फरार भएका थिए। त्यसैगरी उनीहरूले अन्य तीन स्थान र उपत्यकाबाहिर एक स्थानमा चोरी गरेका थिए। उनीहरूबाट एक लाख ४२ हजार एक सय रुपैयाँ, खुकुरी, फलामको रड र मोटरसाइकल पनि बरामद गरिएको छ। थप अनुसन्धानका लागि प्रहरी वृत बौद्ध पठाइएको छ। तीनै जना यसअघि पनि विभिन्न घटनामा संलग्न भएको आरोपमा जेल परेका र कैद भुक्तान पछि छुटेर पुनः डाका कार्यमा लागेका अनुसन्धानबाट खुलेको छ।"
अस्पतालमा छटपटाउँदै आफन्तविहीन युवती,"राजविराज : राजविराजस्थित गजेन्द्रनारायण सिंह अस्पतालको आकस्मिक कक्षको माथिल्लो तल्लामा चिटिक्क परेको एचडीयू कक्ष छ। बेडहरू भरिभराउ छन्। अन्य सबै बिरामीका २३ जना आफन्तले पालोपहरा दिइरहेका छन्। बेड नम्बर ३ मा ऐयाऐया गरेर छट्पटाइरहेकी २० वर्षीया नन्की खंग भने एक्लै छिन्। उनलाई हेरविचार गर्ने आफन्त कोही छैनन्। न उनलाई पर्खिने घर छ, न परिवार नै। सप्तरीको तिलाठी कोइलाडी गाउँपालिका५ कुशहामा जन्मिको बताउने नन्कीलाई मृत्युले पर्खिरहेछ भने जीवनले आशा देखाइरहेको छ। उनलाई कहिलेदेखि रोगले च्यापेको हो भन्ने कसैलाई थाहा छैन। उनको अवस्था कमजोर छ। खानलाई पैसा छैन। शरीर ढाक्ने कपडा छैन। उमेरले उदाउँदो सूर्य भए पनि गरिबी र बिमारले अस्ताउँदो जुन बनेकी छन्, उनी। हातखुट्टा, शरीर सुकेको छ। सन्ठी जस्तो सुकेको उनको शरीरमा हाड र छालाबाहेक केही छैन। आँखा पनि मधुरो गरी हेर्छिन्। बोलीमा कुनै दम छैन। मौन आँसुले पूरै सिरानी भिज्ने गर्छ, उनको। पाइला नटेक्दै नन्कीले बुवाआमालाई गुमाइन्। नन्कीले हत्केला देखाउँदै भनिन्, म त सानी थिएँ रे ! आकृतिमा चिन्न नपाउँदै संसारबाट विलिन भएका आमाबुवाको अनुहार सम्झना छैन। आमाबुवाको नाम पनि याद छैन, उनलाई। बुवाको भरोसायोग्य काँध र आमाको न्यानो स्पर्सको चेतसमेत छैन। उनले खोज्ने आमाबुवाको आकृति वा सम्झना भनेकै आकाशको तारा हो रे। आँखा धमिलो देख्ने, टाउको दुख्ने, थकाइ लाग्ने, वाकवाक लाग्ने, पेट दुख्ने समस्याले ग्रसित भएपछि गत बिहीबार उनी अस्पताल आएकी थिइन्। कसैले भर्ना गरिदिएपछि डाक्टरले परीक्षण गर्दै सामाजिक सेवा एकाइमार्फत उपचार गराउन सिफारिस गरिदिए। गरिब, असहाय, ज्येष्ठ नागरिक, हिंसा पीडित, अपांगतालगायतका लक्षित व्यक्तिलाई निःशुल्क वा आंशिक छुटमा स्वास्थ्य सेवा उपलब्ध गराउने उद्देश्यले राजविराजसहित मधेस प्रदेशका ८ वटै जिल्लाका अस्पतालमा सामाजिक सेवा एकाइ स्थापना छ। २०७५ चैतदेखि सञ्चालित राजविराजस्थित एकाइले आर्थिक वर्ष २०७७७८ मा ७ सय १ जना र गत वर्ष १ हजार ८१७ जना बिरामीलाई सेवा दिएको अस्पतालको तथ्यांकले देखाएको छ। गरिबको पहिचान गर्न वा मापदण्ड किटान गर्न नसकिने र स्थानीय तहले सिफारिस नदिने गरेकाले कतिपय सम्पन्न व्यक्तिले पनि लाभ लिने गरेको प्रमुख मेडिकल सुपरिटेण्डेन्ट डा प्रकाशप्रसाद शाहले बताए। उपचारमा सहुलियतका लागि सामाजिक सेवाको फाराम भर्ने मोटरसाइकल चढेर आएका एमबीबीएस अध्ययनरत राजविराजका एक युवकलाई आइतबार सम्झाउँदै फर्काएको एकाइका प्रमुख सूर्यकान्त झाले बताए। घरपरिवारविहीन असहाय नन्कीको भने सामाजिक सेवामार्फत नै अस्पतालले निःशुल्क उपचार गरिरहेको झाले बताए। झाका अनुसार बिहीबार परीक्षण गर्दा रगतमा चिनीको मात्रा बढेर गणना नै गर्न नसकिने अवस्थाको थियो। रगतमा ग्लुकोजको मात्रा नियन्त्रण गर्न नियमित इन्सुलिन दिन थालेपछि मधुमेह नियन्त्रणमा आएको डा अरुणकुमार साहले बताए। चिकित्सकका अनुसार मधुमेह लागिसकेपछि रोगीको आयु बढाउने अर्थात् रोगको व्यवस्थापन गर्ने विकल्प मात्र बाँकी रहन्छ। रगतमा भएको चिनीको मात्रा घटाउन र रक्तकोषमा क्षति पुर्याउने तत्वको निवारण गर्न रक्तचाप नियन्त्रण गर्नुपर्ने र खानामा विशेष ध्यान पुर्याउनुपर्ने चिकित्सकहरूको सुझाव छ। केही दिन अझै चिकित्सकको निगरानीमा राखिने अस्पतालले जनाएको छ। त्यसपछि उनलाई कहाँ, कसरी पुनस्र्थापना गर्ने भन्ने चुनौती रहेको झाले चिन्ता प्रकट गरे। पाइला नटेक्दै आमाबुवा गुमाएकी २० वर्षीया नन्कीले यो उमेरसम्म आइपुग्दा दुःख र पीडा मात्र भोगिन्। जन्मँदै आमाबुवा गुमाएँ। जन्मदर्ता र नागरिकता बनेन । २० वर्षमै सय वर्ष बाँचिसके जस्तो लाग्छ। तैपनि संघर्षरत छु। राज्यले पनि बुझिदेओस्, नन्कीले भनिन् ।"
अवैध हतियार तथा बन्दोबस्तीका सामग्रीसहित शिकारी पक्राउ,"गुलरिया : बर्दिया राष्ट्रिय निकुञ्ज क्षेत्रमा अवैध हतियार तथा शिकारका लागि प्रयोग भएका बन्दोबस्तीका सामग्रीसहित एक जना पक्राउ परेका छन्। कार्यालयका कर्मचारी तथा निकुञ्ज सुरक्षार्थ खटिएका देवीदत्त गणका नेपाली सेनाको संयुक्त टोलीले एक जनालाई पक्राउ गरेको हो। निकुञ्जको मध्यवर्ती क्षेत्र बारबर्दिया नगरपालिका ६ स्थित जयनगर इलाकाबाट चोरीशिकार गरेको आरोपमा पक्राउ परेकाको नाम, ठेगाना पनि गोप्य राखिएको छ। निकुञ्ज तथा मध्यवर्ती क्षेत्रहरूमा अनुगमनका लागि राखिएका स्वचालित क्यामराहरूको सहयोगमा पक्राउ गरिएको निकुञ्जका प्रमुख संरक्षण अधिकृत विष्णुप्रसाद श्रेष्ठले बताए। अनुसन्धानका लागि उनलाई बर्दिया राष्ट्रिय निकुञ्जको हिरासतमा राखिएको छ। उनीबाट ठूलो परिमाणमा बन्दोबस्तीको सामग्रीसहित हातहतियार फेला परेकाले समूहमा धेरैको संलग्नता हुन सक्ने निकुञ्जको अनुमान छ। शिकारीको साथबाट दुई नाले बारबोर बन्दुक १ थान, गन क्लिनर लुप १ थान, नाल सफा गर्ने पुरानो व्रुस १ थान, थ्री नट थ्री ४ थान, ८ एमएमकेएफ राउण्ड १६ थान, ओएफभी ए सेभेन ६० राउण्ड १२ थान, ओएफभी २०१०५५६२ राउण्ड २ थान, एमकेथ्री १ थान, पीईके १०० ग्राम, बारबोर कार्तुस ८ थान भरेको ५ थान खाली गरी १३ थान, पटाका २१ रोल, मोबाइल ३ थान, सुकुटी मासु ४०० ग्राम, सुकुटी सुकाउने जाली २ थान, छालासहितको मासु सात सय ग्राम, भे ४ प ६५२९ नम्बरको मोटरसाइकल १ थान बरामद गरिएको छ। 'हामीले अनुसन्धान अधिकारी तोकेर अनुसन्धान सुरु गरेका छौं। यसबाट शिकारीको ठूलो गिरोह पत्ता लगाउन मद्दत पुग्छ। उनीसँग धेरै जना संलग्न रहेको अनुमान हाम्रो छ। पक्राउ गरेको ब्यक्तीको सबैकुरा गोप्य राखेका छौं। अनुसन्धानपछि धेरै कुरा बाहिर आउँछ। हातहतियार सम्बन्धी मुद्धा प्रहरीले हेर्ने र निकुञ्जसँग सम्वन्धीत मुद्धा निकुञ्जले हेर्ने गरी तयारी भैरहेको छ।' प्रारम्भिक अनुसन्धानपछि मुद्दा दर्ता गरी थप अनुसन्धान गरिने उनले बताए।"
मरेर सकिए चितवन राष्ट्रिय निकुञ्जका बाह्रसिङ्गे र अर्ना,"चितवन : वंश विस्तार र सम्भावित महामारीबाट बचाउन चितवन राष्ट्रिय निकुञ्जमा ल्याइएका अर्ना र बाह्रसिङ्गे बाघ, बाढी र रोगले मरेर सकिएका छन् । विसं २०७३ मा ल्याइएका १५ अर्ना र विसं २०७४ मा ल्याइएका सात बाह्रसिङ्गे सखाप भएका हुन् । निकुञ्जको पुरानो पदमपुर क्षेत्रमा खुल्ला खोर (इन्क्लोजर) निर्माण गरी राखिएका अर्नाले सात बच्चा जन्माएको थियो । बच्चासमेत सबै मरेका छन् । निकुञ्जका प्रमुख संरक्षण अधिकृत हरिभद्र आचार्यका अनुसार बाँकी रहेका तीन अर्ना सोमबार बाघले खाएपछि सबै सकिएका हुन् । पानी छिर्ने ठाउँबाट बाघ पसेर तीनवटै अर्ना खाएको अनुमान निकुञ्जले गरेको छ । यसअघि एउटा अर्ना बाघ पसेर खाएको थियो । तत्कालीन समयमा ल्याइएका १५ र यहाँ जन्मिएका सात गरी २२ अर्ना सबै मरेका छन् । चारवटालाई बाघले खाएको हो भने बाँकी रोग लागेर र बाढीले बगाएर मरेका हुन् । संरक्षण आचार्यले संरक्षणका लागि ठूलो प्रयास गरिएको भए पनि सफल हुन नसकेको बताए। गत आर्थिक वर्ष २०७८७९ को पाँच महिनाको अवधिमा १० अर्ना मरेका थिए । साउनदेखि मङ्सिर मसान्तसम्म १० अर्ना मरेका हुन् । छ वटा भाले र चार पोथी अर्ना मरेका थिए । बाँकी रहेका तीन वटा पोथी अर्ना अहिले मरेसँगै निकुञ्जमा अर्नाको सङ्ख्या शून्य भएको छ । शुक्लाफाँटा राष्ट्रिय निकुञ्जबाट विसं २०७४ मा पाँच पोथी र दुई भाले गरी सात बाह्रसिङ्गे स्थानान्तरण गरी यहाँ ल्याइएको थियो । तीमध्ये दुई पोथी ल्याउने वित्तिकै र अन्य चार विभिन्न कारणले मरिसेका छन् । अर्नासँगै रहेको एक बाह्रसिङ्गे पनि लामो समयदेखि देखिन छाडेको हो । सो बाह्रसिङ्गे पनि मरेको अनुमान गरिएको छ । तत्कालीन अवस्थामा कञ्जनपुरको शुक्लाफाँटा राष्ट्रिय निकुञ्जबाट यहाँ पाँच भालेसहित २५ बाह्रसिङ्गे ल्याउने योजना थियो । यहाँ ल्याए लगत्तै बाह्रसिङ्गे मरेपछि थप ल्यााउने काम रोकिएको थियो । चितवन राष्ट्रिय निकुञ्जभित्र पर्ने पुरानो पदमपुर क्षेत्रमा ३० हेक्टर क्षेत्रफलमा खुल्ला खोर (इन्क्लोजर) निर्माण गरेर कोसी टप्पु वन्यजन्तु आरक्ष र सदर चिडियाखाना ललितपुरबाट अर्ना ल्याएर राखिएको थियो । चितवनबाट अर्ना लोप भएको झण्डै ५७ वर्षपछि विसं २०७३ माघमा कोसी टप्पु वन्यजन्तु आरक्षबाट १२ र सदर चिडियाखाना ललितपुरबाट तीन गरी १५ अर्ना निकुञ्जमा ल्याइएका थिए । अर्ना ल्याएपछि नै जोगाउन सकस हुँदै आएको थियो । विसं २०७४ मा आएको बाढी र बाघको आक्रमण तथा प्राकृतिक कारणले अर्ना मरेका थिए । अर्ना घाँसे मैदान, स्वच्छ पानी र दलदले भूमीमा बस्न रुचाउँने प्रजाति भएको निकुञ्जका सहायक संरक्षण अधिकृत एवं सूचना अधिकारी गणेशप्रसाद तिवारीले बताए। सन् १९६१ सम्म चितवनको घना जङ्गलमा अर्ना पाइन्थ्यो भन्ने भनाइ छ । त्यसपछि एकाएक अर्नाहरू यहाँबाट लोप भए । निकुञ्ज स्थापना हुनुभन्दा करिब ११ वर्षअघि नै अर्ना यहाँका जङ्गलबाट लोप भएको संरक्षणकर्मी बताउँछन् । निकुञ्जबाट अर्ना लोप हुनुको कारण वासस्थान विनाश हुनु, अर्नाको चोरी शिकारी हुनु र बाघको आक्रमणबाट जोगाउन नसक्नुलाई पनि संरक्षणविद्हरुले कारण मान्दै आएका छन् । कोसी टप्पु वन्यजन्तु आरक्षमा मात्रै पाइने अर्ना कुनै प्राकृतिक वा अन्य कारणले समाप्त हुने सक्ने भन्दै पहिलो पटक नेपालमा अर्नाको स्थानान्तरण गरी निकुञ्जमा ल्याइएको थियो । कोसी टप्पुको जस्तै हावापानी र आहार निकुञ्जमा मिल्ने र यहाँ पनि पहिला अर्ना रहेकाले संरक्षणको प्रयास गरिएको निकुञ्जका सूचना अधिकारी तिवारी बताउँछन्। विसं २०७१ मा नै सरकारले पाँच भालेसहित २० अर्ना चितवन राष्ट्रिय निकुञ्जमा ल्याउने निर्णय गरेको थियो । १५ वटा ल्याइयो, थप पाँच वटा ल्याइएन । यहाँ अर्ना मर्न थालेपछि थप अर्ना नल्याइएको हो । अर्नाको सरदर आयु २५ वर्ष हुन्छ । यिनीहरुले आफ्नो जीवनकालमा पाँच वटासम्म बच्चा जन्माउन सक्छन् । भाले अर्ना तीनचार वर्षमा र पोथी अर्ना दुईदेखि तीन वर्षको उमेरमा प्रजननयोग्य हुन्छ । यसको गर्भधारण अवधि १० देखि ११ महिनाको हुने गर्दछ । रासस"
पाँचथरका चार वर्षीया बालिका बलात्कार गरेको आरोपमा एक जना पक्राउ,"फिदिम : चार वर्षीया बालिकालाई बलात्कार गरेको आरोपमा पाँचथरको फिदिम नगरपालिका ११ का एक पुरुषलाई प्रहरीले पक्राउ गरेको छ। बलात्कृत बालिकाका मामाले दिएको उजुरीका आधारमा नागिन स्थित फेवदिनका ५६ वर्षीय देवी बुढाथोकीलाई पक्राउ गरिएको जिल्ला प्रहरी कार्यालय पाँचथरका इनिस्पेक्टर सन्तोष राईले जानकारी दिए। बुढाथोकीले शनिबार राती बालिकालाई बलात्कार गरेको आरोप छ। बालिकाका आफन्तले सोमबार प्रहरीमा उजुरी दिएपछि बुढाथोकी पक्राउ परेका हुन्। उजुरी दिएलगत्तै आरोपितलाई पक्राउ गरिएको छ, इनिस्पेक्टर राईले भने, घटनाको विषयमा थप अनुसन्धान भइरहेको छ।"
ट्रकको ठक्करबाट स्कुटर चालकको मृत्यु,झापा : ट्रकको ठक्करबाट घाइते स्कुटर चालकको उपचारको क्रममा मृत्यु भएको छ । मृत्यु हुनेमा दमक नगरपालिका४ निवासी ६८ वर्षीय राम जुलुम नायक रहेको प्रहरी कार्यालय झापाका डीएसपी वसन्त पाठकले जानकारी दिए । प्रहरीका अनुसार साउन २७ गते बिहान ९ बजेर ४० मिनेटमा पूर्व पश्चिम राजमार्ग अन्तरगत दमक४ स्थित चिया दोकान नजिकै पश्चिमबाट पूर्वतर्फ जाँदै गरेको ना ८ ख ३३३३ नम्बरको ट्रकले दक्षिणबाट उत्तरतर्फ बाटो काट्दै गरेको प्रदेश नं १०४००१ प २४५५ नम्बरको स्कुटरलाई ठक्कर दिएको थियो । दुर्घटनामा परी घाइते भएका स्कुटर चालक नायकलाई निम्स अस्पताल दमक लगेको र त्यहाँ उपचार सम्भव नभएपछि थप उपचारको लागि विराट नर्सिङ होम विराटनगर पठाइएको थियो । सोही अस्पतालमा उपचारको क्रममा नायकको मंगलबार बिहान १० बजे मृत्यु भएको हो । ट्रक चालक अर्जुनधारा नगरपालिका५ निवासी ३८ वर्षीय मातृका दनुवार र दुवै गाडीलाई इलाका प्रहरी कार्यालय दमकले नियन्त्रणमा लिएको छ।

शीर्षक,विवरण
मतगणनामा शंका गर्दै बालेनले मध्यरातमा गराए निर्वाचन आयोगको ध्यानाकर्षण,"काठमाडौं : काठमाडौं महानगरपालिकाका मेयर उम्मेदवार बालेन शाहले मतगणनामा प्रतिनिधि राख्न नदिएको भन्दै आपत्ति जनाएका छन्। उनले मध्यराति सामाजिक सञ्जालमार्फत् आफत्ति जनाएका हुन्। '५ जना स्वतन्त्रको एक जना साझा प्रतिनिधि भन्ने कुरा कानुनी, व्यवहारिक र लोकतन्त्रको कसीमा हदैसम्मको अन्यायपूर्ण छ र यो लोकतन्त्रको विरुद्धमा छ। यसले विवादको सिर्जना गरेर मतगणना नै शान्तिपूर्ण हुँदैन कि भन्ने शंका उत्पन्न गराउँछ। यसप्रति निर्वाचन आयोग सजग बनोस्। र, हरेक स्वतन्त्र उम्मेदवारलाई पनि आफ्नो प्रतिनिधि मतगणनामा सामेल गर्न दिओस्,' बालेनले लेखेको छ। उनले निर्वाचन आयोगको ध्यानाकर्षण र तत्काल कार्यान्वयनका लागि अपिल गरेका छन्। उनले स्वतन्त्र उम्मेदवारले पनि प्रतिनिधि पाउनुपर्ने माग गरेका छन्। 'मतगणना गर्दा पाँच जना स्वतन्त्र उम्मेदवारको एकजना प्रतिनिधी भन्ने कुरा आयो। सबै उम्मेदवार बराबर भनेर लोकतान्त्रिक पद्दतिको निर्वाचन भएको छ। उम्मेदवारी दिने समय होस् वा शुल्क वा प्रक्रिया, कतै पनि पार्टीगत उम्मेदवार र स्वतन्त्र उम्मेदवारको भिन्नता सोचिएको छैन। हरेकलाई हरेकसँग प्रतिष्पर्धी मानिएको छ। हरेकले पाउने प्रत्येक मतको 'मतभार' बराबर छ। यस्तोमा दलगत र स्वतन्त्र भनेर गणनामा किन फरक गर्न खोजिदैछ?,' उनले भनेका छन्, 'स्वतन्त्रहरु आफैँमा फरकफरक विचार, समूह र उम्मेदवार हुन्। उनीहरु आफैँ बीचमा प्रतिस्पर्धा हुन्छ। यस्तोमा पाँच जना स्वतन्त्र भनेर के आधारमा एकै डालोमा राखिएको हो? कुनकुन विचारधारा वा सम्बन्धले पाँच जना स्वतन्त्र उम्मेदवारले एक जनामात्रै प्रतिनिधि छान्ने हो? पाँचजनाले एकजना मात्रै प्रतिनिधिको छनौट गर्ने प्रकिया र बिधि के हो? आयोगले सो किसिमको चुनावका लागि बनाएको कार्यबिधि कहाँ छ ? पक्कै पनि यसको लोकतान्त्रिक जवाफ छैन। त्यसैले, सामान्य प्राबिधिक कुराहरुमा सम्झौता नगर्न लोकतन्त्रसँग र आफ्नो प्रतिनिधि राख्न पाउने उम्मेदवारको अधिकारसँग खेलवाड नगरियोस्।'"
मनाङको चामे गाउँपालिकामा एमालेको अग्रता,"मनाङ : मनाङको चामे गाउँपालिकाको मतगणनामा नेकपा एमालेले अग्रता लिएको छ। पछिल्लो मत परिणामअनुसार एमालेका अध्यक्ष उम्मेदवार लोकेन्द्रबहादु्र घलेले १५२ मत प्राप्त गरेका छन् भने उपाध्यक्षमा एमालेकै आशाकुमारी गुरुङले १५४ मत प्राप्त गरेकी छन्। त्यस्तै नेपाली कांग्रेसका अध्यक्ष उम्मेदवार छिरिङ लामाले १३० र कांग्रेसकै उपाध्यक्ष उम्मेदवार मिङमार ढोमा लामाले १२९ मत प्राप्त गरेकी छन्। मनाङका चार पालिकामा साँझ ८ बजेबाट मतगणना सुरु भएको छ। प्रमुख जिल्ला अधिकारी रवीन्द्रप्रसाद आचार्यका अनुसार मनाङ ङिस्याङ गाउँपालिकाको होम्बे, नार्पाभूमि गाउँपालिकाको च्याखु, चामे गाउँपालिकाको दामे र नासों माटो गाउँपालिकाको धारापानीमा मतदान भइरहेको छ। मुख्य निर्वाचन अधिकृतको कार्यालयका अनुसार मनाङमा ६२६० प्रतिशत मत खसेको छ। निर्वाचन आयोगको मतदाता अन्तिम नामावलीअनुसार यहाँ कूल ६ हजार ४९६ मतदाता छन्।"
निर्वाचन सम्पन्न गरेकोमा प्रधानमन्त्रीले दिए बधाई,"काठमाडौं : प्रधानमन्त्री शेरबहादुर देउवाले सफलतापूर्वक निर्वाचन सम्पन्न गराएकोमा धन्यवाद दिएका छन्। शुक्रबार निर्वाचन सम्पन्न भएपछि प्रधानमन्त्री देउवाले सामाजिक सञ्जालमार्फत् धन्यवाद दिएका हुन्। 'स्थानीय तह निर्वाचनमा उत्साह पूर्वक सहभागी भएर निर्वाचनलाई सफलतापूर्वक सम्पन्न गराउनुभएकोमा सम्पूर्ण दिदीबहिनी तथा दाजुभाइहरु, निर्वाचन सम्पन्न गराउन अहोरात्र खटिनुभएका निर्वाचन आयोग, राष्ट्र सेवक कर्मचारी, सुरक्षा निकाय, राजनीतिक दल लगायत सबैलाई हार्दिक धन्यवाद व्यक्त गर्दछु,' उनले लेखेका छन्।"
काठमाडौं र भरतपुरमा किन भयो मतगणनामा ढिलाई ?,काठमाडौं : स्थानीय तह निर्वाचनअन्तर्गत काठमाडौं र भरतपुर महानगरपालिकामा आजै राति मतगणना हुने भनिएको थियो। साँझ ५ बजे मतदान सकिएपछि मतपेटिका संकलन गरेर ढिलोमा राति ९ बजेसम्ममा मतगणना सुरु हुने अनुमान गरिएको थियो। तर राति ११ बजेसम्म मतगणना सुरु भएको छैन। काठमाडौं महानगरपालिकामा अझै मतपेटिका बुझिसकेको अवस्था छैन। ३२ वटै वडाबाट काठमाडौं महानगरको मतगणना हुने स्थान राष्ट्रिय सभागृहमा साँझ नै मतपेटिका आए पनि कर्मचारी र दलहरुको उदासिनताका कारण समयमा मतपेटिका बुझिएन। अहिले पनि राष्ट्रिय सभागृह परिसरमा मतपेटिका छन्। तिनलाई मतदान अधिकृतले बुझेर भित्र लगिसकेपछि सर्वदलीय बैठक बसेर छलफल गर्ने र सर्वदलीय सहमतिमामात्रै गणना सुरु हुनेछ। शुक्रबार राति १०:५० मा निर्वाचन अधिकृतले प्रेस ब्रिफिङ दिँदै ६० जति मतपेटिका बुझ्न बाँकी रहेको र बुझिसकेपछि सर्वदलीय बैठक बसेर गणना सुरु हुने जानकारी गराए। मतपेटिका बुझ्नै एक घण्टा लाग्ने उनले बताएका छन्। मतपेटिका बुझिसकेर भण्डार गरिसकेपछि सर्वदलीय बैठक बस्नेछ । उनकाअनुसार ६ वटा काउन्टरबाट भण्डारण भइरहेको छ। यस हिसाबले काठमाडौं महानगरपालिकाको मतगणना प्रारम्भ हुन अझै एक घण्टाभन्दा बढी लाग्नेछ। अर्थात १२ बजेपछि मात्रै कामपाको मतगणना सुरु हुनेछ। त्यसैगरी भरतपुर महानगरपालिकामा पनि राति १२ बजेदेखि मतगणना गर्ने सहमति भएको छ। वर्षा र चट्याङ भएकाले भरतपुरमा गणनामा ढिलाई भएको जिल्ला प्रशासन कार्यालयले जनाएको छ। चितवनमा गणनाका लागि लगभग सबै तयारी पूरा भइसकेको छ।
"काठमाडौं र भरतपुरमा सर्वदलीय बैठक, अबको केही बेरमा मतगणना सुरु हुने",काठमाडौं : स्थानीय तह निर्वाचनअन्तर्गत काठमाडौं र भरतपुर महानगरपालिकामा मतगणनाको तयारी भइरहेको छ। मतगणनाको तयारी गर्न राति १२ बजे सर्वदलीय बैठक सुरु भएको छ। राति ९ बजे नै सर्वदलीय बैठक बसेर गणना सुरु गर्ने भनिए पनि तीन घण्टापछि मध्यराति १२ बजेपछि बैठक बसेको हो। काठमाडौं महानगरपालिकामा मुख्य निर्वाचन अधिकृतले सर्वदलीय बैठकका लागि दलका दुई जना प्रतिनिधि उपस्थित हुन राष्ट्रिय सभागृहमा आह्वान गरेका थिए। लगत्तै दलका प्रतिनिधि उपस्थित भएपछि बैठक सुरु भएको बताइएको छ। बैठकको साझा निर्णयपछि मतगणना सुरु हुनेछ। त्यसैगरी भरतपुरमा राति ९ बजे बोलाइएको सर्वदलीय बैठक १२ बजेतिर सुरु भएको छ। मतगणनास्थलमा बसेको बैठकबाट गणना कसरी सुरु गर्ने निर्णय हुनेछ।
काठमाडौं र भरतपुरको मतगणना विहान ८ बजेदेखि,काठमाडौं : स्थानीय तह निर्वाचनअन्तर्गत काठमाडौं र भरतपुर महानगरपालिकाको मतगणना शनिबार विहानमात्रै सुरु हुने भएको छ। काठमाडौं महानगरपालिकामा सर्वदलीय बैठकले बिहान ८ बजेबाट मतगणना सुरु गर्ने निर्णय गरेको हो। बैठकमा सहभागी दलका प्रतिनिधिहरुका अनुसार स्वतन्त्र उम्मेदवारको तर्फबाट कून पाँच जना राख्ने तय गरिएको छ। त्यसैगरी दलीय प्रतनिधि एकजना राख्ने निर्णय भएको छ। उम्मेदवारको एक जना प्रतिनिधि राख्ने निर्णय भएको छ। भरतपुरमा पनि सर्वदलीय बैठकबाट ८ बजे नै गणना थाल्ने सहमति भएको छ।
"मनाङमा मतगणना सुरु, विहानसम्म अन्तिम परिणाम आउने","काठमाडौं : स्थानीय तह निर्वाचनअन्तर्गत मनाङमा मतगणना सुरु भएको छ। मनाङका चार पालिकामा साँझ ८ बजेबाट मतगणना सुरु भएको प्रमुख जिल्ला अधिकारी रवीन्द्रप्रसाद आचार्यले जानकारी दिए। उनकाअनुसार मनाङ ङिस्याङ गाउँपालिकाको होम्बे, नार्पाभूमि गाउँपालिकाको च्याखु, चामे गाउँपालिकाको दामे र नासों माटो गाउँपालिकाको धारापानीमा मतदान भइरहेको छ। चारवटा ठाउँमा सुरु भएको छ। भोलि विहानसम्म सकिन्छ, आचार्यले भने। मुख्य निर्वाचन अधिकृतको कार्यालयका अनुसार मनाङमा ६२६० प्रतिशत मत खसेको छ। निर्वाचन आयोगको मतदाता अन्तिम नामावलीअनुसार यहाँ कूल ६ हजार ४९६ मतदाता छन्।"
"आईपीएलमा बेंगलोरमाथि पन्जाबको सानदार जित, प्लेअफ सम्भावना कायमै",काठमाडौं : इन्डियन प्रिमियर लिग (आईपीएल) क्रिकेटमा पन्जाब किंग्सले सानदार जित हासिल गरेको छ। ब्राबोर्ने स्टेडियममा शुक्रबार राति रोयल च्यालेन्जर्स बेंगलोरलाई ५४ रनको फराकिलो अन्तरले पारजित गर्दै पन्जाब विजयी भएको हो। टस हारेर ब्याटिङको निम्तो पाएको पन्जाबले निर्धारित २० ओभरमा ९ विकेट गुमाउँदै २०९ रनको विशाल योगदान तयार पारेको थियो। २१० रनको लक्ष्य पछ्याएको बेंगलोर ९ विकेटको क्षतिमा १५५ रनमा समेटियो। बेंगलोरका लागि ग्लेन मेक्सवेलले ३५ रन बनाए। रजत पाटिदरले २६ र विराट कोहलीले २० रन जोडे। पन्जाबका कसिगो राबडाले ३ विकेट लिए। ऋषि धवन र राहुल चाहरले समान २२ विकेट लिए। यसअघि पहिले ब्याटिङ गरेको पन्जाबका लागि २०९ रनको योगफल तयार पार्ने क्रममा लिएम लिभिङस्टोनले सर्वाधिक ७० रन बनाए। जोनी बारिस्टोले ६६ रन जोडे। शिखर धवनले २१ र मयंक अग्रवालले १९ रनको योगदान गरे। बेंगलोरका हर्शल पटेलले चार विकेट लिए। वानिन्दु हसरंगा २ तथा ग्लेन म्याक्सवेलले १ विकेट लिए। जितसँगै पन्जाबले प्लेअफ पुग्ने सम्भावना जिवितै राखेको छ। १२ खेलमा ६ जितसहित १२ अंक जोडेर पन्जाब अंकतालिकाको छैठौं स्थानमा उक्लिएको छ। हारेको बेंगलोर १३ खेलमा ७ जितसहित १४ अंक जोडेर चौथो स्थानमा छ। उसको प्लेअफ सम्भावना कायमै छ। आईपीएलमा शनिबार कोलकाता र हैदरावाद भिड्दैछन्। महाराष्ट्र क्रिकेट एसोसिएसन स्टेडियममा दुबै टिम प्लेअफ पुग्ने लक्ष्यका साथ मैदानमा उत्रिनेछन्।
मनाङको चामेमा एमाले र नार्पाभूमिमा कांग्रेसको विजयी शुरुआत,काठमाडौं : मनाङको दुई पालिकाको स्थानीय तह निर्वाचन मतपरिणाम सार्वजनिक भएको छ। यहाँको चामे गाउँपालिका अध्यक्षमा एमालेले जितेको छ भने नार्पाभूमि गाउँपालिका अध्यक्षमा कांग्रेस विजयी भएको हो। जिल्ला सदरमुकामस्थित चामे गाउँपालिका अध्यक्षमा एमालेका लोकेन्द्रबहादुर घले निर्वाचित भएका छन्। यहाँ उपाध्यक्षमा कांगेस उम्मेदवार विजयी भएकी छन्। यसैगरी नार्पाभूमि गाउँपालिकामा कांग्रेसका कोन्जोतेन्जिङ लामा अध्यक्ष निर्वाचित भएका छन्। उपाध्यक्षमा एमालेका फुन्चो लामा निर्विरोध निर्वाचित भएका छन्।
सप्तरीको रुपनीमा प्रहरीद्वारा पाँच राउन्ड हवाइ फायर,"राजविराज : सप्तरीको रुपनी गाउँपालिका५ बसविट्टीस्थित वडा कार्यालय भवनको मतदानस्थलमा शुक्रबार राति पाँच राउन्ड हवाइ फायर भएको छ। रोकिँदै सुचारु भएको मतदानस्थलमा अबेर राति उत्पन्न विवादले झडपको रुप लिएकाले हवाइ फायर गरिएको डीएसपी माधवप्रसाद काफ्लेले जानकारी दिए। दिउँसो सवा ४ बजे वर्षाले केहीबेर मतदान कार्य प्रभावित भएको थियो। मतदान कार्य पुनः सुरु भएपछि केहीले रुजु भइसकेर पनि अकस्मातको वर्षाले मत खसाउन नपाएको गुनासो गरे। केहीले रुजु गरिसकेर मत खसालेका व्यक्तिले पुनः मतदान गरेको भन्दै विरोध गरे। दुई पक्षबीच विवादले झडपको रुप लिएपछि अवस्था नियन्त्रणमा लिन राजविराजबाट ठूलो सङ्ख्यामा प्रहरी, सशस्त्र प्रहरी र नेपाली सेना परिचालित गरिएको छ। नेपाली कांग्रेसका सन्तोष यादवका अनुसार अर्काको नाममा मत खसाउन आएका व्यक्ति दिउँसै पक्राउ परेपछि एउटै व्यक्तिले धेरै पटक बोकस मत खसाएको भन्दै विवाद सुरु भएको थियो। विवादका बीच पुनः सुरु भएको मतदानमा हवाइ फायरपछि भागाभाग भएकाले मतदाताहरु डरले आउन नसकेको बताए। अर्कोतिर जसपाबाट गाउँपालिकाका अध्यक्षका उम्मेदवार हरेराम यादवले शान्तिपूर्ण तरिकाले भएको निर्वाचनमा कांग्रेसका कार्यकर्ताहरुले बीचबीचमा निहुँ खोजेर स्थगन गर्न चाहेको र कांग्रेसको इशारामा मतदान स्थगित गर्न खोजिएको बताए। निर्वाचन स्थगित गर्ने वा कायम राख्ने विषयमा दलहरुबीच विवाद रहेको छ। रुपनी गाउँपालिकाका निर्वाचन अधिकृत कुमार मास्केले हवाइ फायर भएकोले सो केन्द्रको निर्वाचन स्थगित गर्नुपर्ने भन्दै आएका छन्। जसपा पक्षबाट भने स्थगन गर्न नपाइने भन्दै नाराबाजी भइरहेको छ। मतदान केन्द्र क मा ७५६ मतदाता रहेकोमा ५९६ जनाले मतदान गरेका थिए भने केन्द्र ख ७६७ मतदाता रहेकोमा ५६२ जनाको मत खसेको निर्वाचन अधिकृत मास्केले बताए।"
काठमाडौंको मतगणनामा किन ढिलाई? यस्तो छ कारण,काठमाडौं : काठमाडौं महानगरपालिकाको मतगणनामा केही ढिलाइ हुने भएको छ। अझै मतपेटिका बुझाउने काम भइरहेकाले ढिलाइ हुने बताइएको छ। ३२ वटै वडाबाट काठमाडौं महानगरको मतगणना हुने स्थान राष्ट्रिय सभागृहमा साँझ नै मतपेटिका आए पनि कर्मचारी र दलहरुको उदासिनताका कारण समयमा मतपेटिका बुझिएन। अहिले पनि राष्ट्रिय सभागृह परिसरमा मतपेटिका छन्। तिनलाई मतदान अधिकृतले बुझेर भित्र लगिसकेपछि सर्वदलीय बैठक बसेर छलफल गर्ने र सर्वदलीय सहमतिमामात्रै गणना सुरु हुनेछ। तस्बिरहरु : सरोज बैजु
मतदानका क्रममा तनावग्रस्त बाजुराका दुई पालिकामा कर्फ्यू जारी,"काठमाडौं : बाजुराको दुई पालिकामा स्थानीय प्रशासनले कर्फ्यू आदेश जारी गरेको छ। स्थानीय तह निर्वाचनअन्तर्गत मतदानका क्रममा दलहरुबीच झडप भएपछि स्थिति नियन्त्रणमा लिन जिल्ला प्रशासन कार्यालयले बुढीनन्दा नगरपालिका ७, ८, ९, १० नम्बर वडा र बुढीगंगा नगरपालिका २, ३, ४, ५, ९ नम्बर वडा क्षेत्रमा कर्फ्यू आदेश जारी गरेको हो। दुवै पालिकाका कफ्यू जारी गरिएको क्षेत्रमा कसैले आवतजावत गर्न, भेला जम्मा हुन, नाराबाजी गर्न र हिंसात्मक गतिविधि गर्न नदिने गरी स्थानीय प्रशासन ऐन २०२८ अनुसार शुक्रबार राति ८ बजेदेखि शनिबार विहान ७ बजेसम्म कर्फ्यू आदेश जारी गरिएको प्रमुख जिल्ला अधिकारी उपेन्द्रराज पौड्यालले जानकारी दिएका छन्। आदेशको वर्खिलाप हुनेगरी गतिविधिहरु भएमा कानुनबमवजिम कारवाही गरिने प्रशासनले चेतावनी दिएको छ।"
कुन जिल्लामा कति प्रतिशत मत खस्यो ?,"दैलेखमा ७० प्रतिशत हिक्मतबहादुर नेपालीदैलेख संविधान जारी भएपछि दोस्रो पटक भएको स्थानीय तह निर्वाचन अन्तरगर्त दैलेखमा उत्साहपूर्ण मतदान सम्पन्न भएको छ। शुक्रवार सम्पन्न स्थानीय निर्वाचनमा दैलेखमा ७० प्रतिशत मत खसेको छ। चार वटा नगरपालिका र ७ वटा गाउँपालिका गरी ११ वटा स्थानीय तहमा साँझ पाँच बजेसम्म ७० प्रतिशत मत खसेको हो। कूल एक लाख ५८ हजार ४ सय ८९ जना मतदातामध्ये एक लाख १० हजार ८ सय २५ मत खसेको जिल्ला निर्वाचन कार्यालयले जनाएको छ। जिल्लाको नारायण नगरपालिकामा ६८ दशमलव ५ प्रतिशत मत खसेको छ। यहाँ कूल मतदाताको संख्या १७ हजार ६ सय ६७ जना छ। त्यसमध्ये १२ हजार २ सय ४७ मत खसेको हो। कुल २५ हजार ५ सय २८ जना मतदाता रहेको दुल्लु नगरपालिकामा १७ हजार ९ सय १ अर्थात ७० प्रतिशत मत खसेको छ। १४ हजार ६ सय ३३ जना कूल मतदाता रहेको चामुण्डाविन्द्रासैनी नगरपालिकामा १० हजार ५ सय ५३ अर्थात ७२ प्रतिशत मत खसेको जिल्ला निर्वाचन कार्यालयले जनाएको छ। आठबीस नगरपालिकाका १६ हजार ५ सय ६७ जना मतदाता मध्ये १२ हजार १ सय ४३ मतदाताले मात्रै मतदान गरेका छन्। यहाँ ७३ प्रतिशत मत खसेको छ। गुराँस गाउँपालिकामा १३ हजार ४ सय ९२ मतदातामध्ये ९ हजार ९ सुय ९५ अर्थात ७४ प्रतिशत मत खसेको छ। ताप्लेजुङमा ६४ प्रतिशत मत खस्यो बसन्त लिम्बुताप्लेजुङ ताप्लेजुङमा ६४ प्रतिशत मत खसेको छ। ९ वटा स्थानीय तह रहेको यहाँ ८९ हजार ६ सय ८० मतदाता रहेका छन्। जिल्ला निर्वाचन कार्यालयका निर्वाचन अधिकृत दिनेश खनालका अनुसार पाथिभरा याङ्वरक गाउँपालिकामा ६१९९ प्रतिशत, आठराई त्रिवेणी गाउँपालिकामा ६२ प्रतिशत, मैवाखोला गाउँपालिकामा ६५११ प्रतिशत, सिदिंवा गाउँपालिकामा ६२ प्रतिशत, फक्ताङलुङ गाउँपालिकामा ६५३५ प्रतिशत, सिरिजंघा गाउँपालिकामा ६२ प्रतिशत मत खसेको हो। त्यस्तै जिल्लाको एकमात्र फुङलिङ नगरपालिकामा ६४ प्रतिशत, मेरिङदेनमा ७१ प्रतिशत र मिक्वाखोला गाउँपालिकामा ६५ प्रतिशत मत खसेको हो। जिल्ला निर्वाचन सुरक्षा समितिका अनुसार ताप्लेजुङको मेरिङ्देन५ थुकिमा र मिक्वाखोला५ पापुङमा केही समय मतदान प्रक्रिया अवरुद्ध भएको थियो। थुकिमामा मतदानका क्रममा सामान्य विषयमा र पापुङमा अर्कैको नामबाट मतदान गर्ने प्रयास गरेपछि विवाद भएर केही समय मतदान प्रक्रिया स्थगित भएको हो। याङमामा १४ जनाले गरे मतदान जिल्लाको सबैभन्दा टाढाको बस्ती याङमामा १४ मत खसेको छ। जिल्ला निर्वाचन अधिकृत दिनेश खनालका अनुसार १० पुरुष र ४ महिलाले मतदान गरेका थिए। ६० मतदाता रहेको यहाँ जवकी यहाको मत संकलनका लागि कर्मचारी र सुरक्षाकर्मी गरी ९ जना गएका थिए। उनिहरुकालागि दुई लाख बढी खर्च भएको छ। सदरमुकाम फुङलिङबाट गाडीमा यात्रा गरेर र पैदल हिँडेर तीन दिनमा मात्रै यो बस्तीमा पुगिन्छ। सिन्धुलीमा ६५ प्रतिशत मतदान राजन गाउँले सिन्धुली सिन्धुलीमा करिब ६५ प्रतिशत मत खसेको छ। जिल्ला निर्वाचन कार्यालय सिन्धुलीका अनुसार सिन्धुलीमा शान्तिपूर्ण मतदान सम्पन्न भएको हो। मुख्य निर्वाचन अधिकृत ध्रुवप्रसाद सापकोटाका अनुसार जिल्लामा २ लाख ६ हजार ३ सय ३६ मतदाता थिए। प्राप्त जानकारी अनुसार गोलन्जोर गाउँपालिकामा १० हजार ३ सय ३१, फिक्कल गाउँपालिकामा ११ हजार ९ सय २५, मरिण गाउँपालिकामा १२ हजार १ सय ४३ मत खसेको छ। शुक्रबार दिउँसो परेको पानीका कारण केही समय मतदान कार्य स्थगित भए पनि समयमै सबै मतदान केन्द्रमा मतदान सम्पन्न भएको हो। जिल्लाका ९ वटै स्थानीय तहमा गरी १ सय ४७ मतदान स्थल र सोअन्तर्गत २ सय ६८ वटा मतदान केन्द्रहरु रहेका छन्। धनकुमा ६८ प्रतिशत मत खस्यो धनकुटा स्थानीय तह निर्वाचनमा जिल्लाभरि ६८ प्रतिशत मत खसेको छ। जिल्ला निर्वाचन कार्यालय धनकुटाले दिएको तथ्यांकअनुसार कूल मतदाता संख्या १ लाख १५ हजार ९ सय ६४ मध्ये ७८ हजार ४ सय १७ जनाले मात्रै स्थानीय तह निर्वाचनमा भोट हालेका छन्। बाँकी ३७ हजार ५ सय ४७ जना मतदान प्रक्रियामा सहभागी भएनन्। धनकुटामा तीन नगरपालिका र चार गाउँपालिका गरी सात स्थानीय तह रहेका छन्। सात स्थानीय तहमध्ये छथरजोरपाटी गाउँपालिकामा ६८ प्रतिशत मात्रै मत खसेको छ। १३ हजार ५ सय ४२ जना मतदाता रहेकोमा ९ हजार २ सय ५ जनाले मात्रै मतदान गरेका छन्। त्यस्तै चौविसे गाउँपालिकाको १४ हजार १ सय २७ जना मध्ये ७१ प्रतिशत अर्थात ९ हजार ९ सय ८७ जनाले मात्रै मतदान गरे। पाख्रिवास नगरपालिकामा पनि ६६ प्रतिशत मात्रै मत खसेको छ। १७ हजार ८७ जना कूल मतदाता रहेकामा ११ हजार २ सय ९४ जनाले मात्र मतदान गरेका छन्। गुल्मीमा ६४ प्रतिशत मतदान गंगा खड्कागुल्मी गुल्मीमा ६४ दशमलव ०१ प्रतिशत अर्थात् १ लाख ४३ हजार ५ सय ५९ जनाले मतदान गरेको जिल्ला निर्वाचन कार्यालय गुल्मीले जनाएको छ। जिल्ला निर्वाचन कार्यालय गुल्मीका सुचना अधिकारी मेघलाल पाण्डेका अनुसार महिला ७८ हजार ७ सय ३७ जना र पुरुष ६४ हजार ३ सय ६७ जनाले मतदान गरेको कार्यालयले जनाएको छ। इस्मा गाउँपालिकामा ११ हजार ४ सय ६५, कालिगण्डकी गाउँपालिकामा ९ हजार ६ सय ३४, गुल्मीदरवार गाउँपालिकामा १२ हजार ५६, चन्द्रकोट गाउँपालिकामा १० हजार २२, छत्रकोट गाउँपालिकामा १३ हजार ८९,धुर्कोट गाउँपालिकामा ११ हजार ५ सय ७४, मदाने गाउँपालिकामा १० हजार २ सय ५५, मालिका गाउँपालिकामा ११ हजार ४८, मुसिकोट नगरपालिकामा १४ हजार ८ सय २३, रुरुक्षेत्र गाउँपालिकामा १० हजार ९ सय १९, रेसुंगा नगरपालिकामा १६ हजार २ सय ३९, सत्यवती गाउँपालिकामा १२ हजार ४ सय ३५ जनाले मतदान गरेको जिल्ला निर्वाचन कार्यालयले जनाएको छ। गुल्मीमा जम्मा २ लाख २४ हजार २ सय ७६ मतदाता रहेका छन्। पाँचथरमा ६० प्रतिशत मतदान भीमकुमार बाँस्कोटाफिदिम प्रतिकुल मौसमका बावजुत पाँचथरमा ६० प्रतिशत मतदान भएको जिल्ला निर्वाचन कार्यालयले जनाएको छ। जिल्लाका आठ स्थानीय तहका एक सय एक मतदान स्थलका एक सय ७६ मतदान केन्द्रबाट मतदान भएको थियो। जिल्ला निर्वाचन अधिकारी कुमार भट्टराईका अनुसार कूल एक लाख ४० हजार दुई सय २५ मतदाता रहेको पाँचथरमा ६० प्रतिशत मतदान भएको हो। मतपेटिका संकलन भईसकेपछि आजबाटै मतगणना जारी गरिने बताइएको छ। रसुवाको लाङटाङको मतपेटिका भोलिमात्र ल्याइने हिमनाथ देवकोटारसुवा रसुवाको लाङटाङको मतपेटिका शनिबारमात्र ल्याइने भएको छ। अन्य क्षेत्रको मतपेटिका आज नै गणनास्थलमा पुर्याइने भए पनि लाङटाङबाट आज ल्याउन सम्भव नभएकाले भोली ल्याउन लागिएको हो। यसअघि भएका निर्वाचनमा मतपेटिका हेलिकोप्टरमार्फत् ल्याउने गरिएको थियो। तर यसपटक गृह मन्त्रालयले हेलिकोप्टरको प्रयोग हुने स्थानमा पनि मान्छेले नै ढुवानी गर्ने परिपत्र गरेका कारण शुक्रबार ल्याउन सम्भव नभएको हो। प्रमुख जिल्ला अधिकारी नवराज जैसीले लाङटाङ बाहेकको क्षेत्रको मतपेटिका ढुवानीको काम सुरु भएको बताए। हामीले लाङटाङ बाहेकको मतपत्र राति ९ बजे अगाडि नै मतगणनास्थलमा पुर्याउने गरी काम अघि बढाएका छौं, उनले भने, अहिले मतपेटिका संकलनको काम चलिरहेको छ। नवलपरासीमा ८ बजे रातिसम्म मतदान हरि शर्मापरासी पश्चिम नवलपरासीमा १० मतदान स्थलमा ८ बजे रातिसम्म मतदान कार्य जारी रहने भएको छ। पानी परेका कारण केही मतदान स्थलमा मतदान कार्य ढिलो भएको हो। एक मतदान स्थलमा मतदान अधिकृत बेहोस भएपछि ढिला हुन पुगेको हो। पानी परेका कारण ९ स्थानमा ढिला भएको हो। सुनवलको अमर ज्योति आधारभूत विद्यालयको मतदान केन्द्रका अधिकृत अचानक बेहोस भएपछि ढिला हुन पुग्यो, प्रमुख जिल्ला अधिकारी श्रवण कुमार पोखरेलेले भने। जिल्लाका ७ स्थानीय तहमा २ सय ८३ मतदान केन्द्र र १ सय २१ मतदान स्थल तोकेर मतदान भएको थियो।"
विवादका बीच रुपनी गाउँपालिकाको निर्वाचन मध्यरातमा स्थगित,"राजविराज : पुनः सुरु भएर हवाइ फायरपछि रोकिएको सप्तरीको रुपनी गाउँपालिका५ को निर्वाचन शुक्रबार राति स्थगित गरिएको छ। हवाइ फायरपछि उपस्थित मतदाता तितरबितर भई मतदान गर्न पाउने अवस्थाबाट वञ्चित भएकाले मतदान कार्य स्थगित गरिएको निर्वाचन अधिकृत कुमार मास्केले बताए। हवाइ फायर पछि पनि दलहरुबीच सहमति कायम हुन नसकी मतदान कार्यलाई व्यवस्थित ढंगले अघि बढाउन नसकिएकोले मतदाता स्वभाविक रुपमा मतदान गर्नबाट वञ्चित भएको मास्केको भनाई छ। दुई पक्षीय विवादका बीच रोकिदै सुचारु भएको मतदानको क्रममा उत्तेजित भिंडलाई नियन्त्रण गर्न सुरक्षाकर्मीले हवाइ फायर गर्नुपरेको डीएसपी माधवप्रसाद काफ्लेले बताए। दिउँसो सवा ४ बजे वर्षाले मतदान कार्य प्रभावित भएपछि मतदान कार्य पुनः सुचारु गरिएको थियो। जसपाका कार्यकर्ताले दोहोर्याएर मत खसालेको भन्दै कांग्रेस प्रतिनिधिबाट विरोध भएपछि दुई पक्षबीच झडप भएको स्थानीयले बताए। झडपका क्रममा तीन जना घाइते भएकोले उपचारार्थ राजविराज ल्याइएको प्रहरीले जनाएको छ। विवादले झडपको रुप लिएपछि राजविराजबाट ठूलो सङ्ख्यामा प्रहरी, सशस्त्र प्रहरी र नेपाली सेना परिचालित गरिएको छ। निर्वाचन स्थगन गर्न नहुने अडानमा रहेका जसपाबाट गाउँपालिकाका अध्यक्षका उम्मेदवार हरेराम यादवले शान्तिपूर्ण तरिकाले भएको मतदान पछि हवाइ फायर भएको बताए। आफ्नो पक्षमा कम मतदान भएको भन्दै कांग्रेसका कार्यकर्ताहरुले दिउँसैदेखि निहुँ खोजेर स्थगन गर्न चाहेको यादवले बताए। राति ९ बजे स्थगनको सूचना तयार पारे पनि जसपाका कार्यकर्ताको नाराबाजीसहितको प्रदर्शनका कारण ढिलो गरी सूचना टाँस गरेर कर्मचारीहरु मतदानस्थालबाट बाहिरिएका छन्। विवादका बेला मतदान केन्द्र क मा ५९६ र केन्द्र ख मा ५६२ जनाको मत खसेको थियो। निर्वाचन अधिकृत मास्केका अनुसार मतदान केन्द्र क मा ७५६। मतदान केन्द्र ख मा ७६७ मतदाता थिए। अर्को मिति बैठक गरेर तय गरिने उनले बताए।"
सर्लाहीका चार स्थानमा चल्यो गोली,"मलंगवा : निर्वाचनको विषयलाई लिएर झडप हुदाँ सर्लाहीका चार स्थानमा गोली चलेको छ। मतदान केन्द्रमा विवाद हुदाँ सर्लाहीको लालबन्दी नगरपालिका, धनकौल, रामनगर र चक्रघट्टा गाउँपालिकामा गोली चलेको हो। निर्वाचनका विषयलाई लिएर विभिन्न पक्षबीच झडप हुँदा स्थितलाई नियन्त्रणमा लिनका लागि प्रहरीले हवाई फायर गरेको छ। झडपले केहीबेर मतदान स्थलको स्थिति बिग्रेपनि केही बेरमा मतदान सुरु भएको थियो। जिल्लाको पश्चिमी क्षेत्र धनकौल गाउँपालिका वडा नं २ मा नेपाली कांग्रेस, माओवादी केन्द्र र नेकपा एमालेबीच झडप भएको थियो। मतदान स्थलमै झडप हुन थालेपछि प्रहरीले स्थितिलाई नियन्त्रणमा लिनका लागि करिब एक दर्जन हवाई फायर गरेका थिए। पटकपटक झडप हुन थालेपछि नेपाली सेना नै परिचालन गरिएको थियो। पहिले घेरामै सेनालाई राखेर निर्वाचन सुचारु गरिएको प्रमुख जिल्ला अधिकारी थानेश्वर गौतमले बताए। झडपले स्थिति असमान्य बनेपछि मतदान करिब ७ घण्टा जति अवरुद्ध भएको थियो। त्यस्तै चक्रघट्टा गाउँपालिका वडा नं १ शिवनगरमा पनि माओवादी केन्द्र र जनता समाजवादीबादी झडप भएको छ। राशनारायण प्राथमिक विद्यालयमा रहेको मतदान स्थलमा दुई दलका नेता कार्यकर्ताबीच झडप भएपछि प्रहरीले एक राउण्ड हवाई फायर गरेका थिए। झडपमा परेर दुबै दलका नेता कार्यकर्ता घाइते भएका छन्। चक्रघट्टासँगै टाँसिएको बहरथवा नगरपालिका वडा नं १७ मा दुई पक्षबीच विवाद हुदाँ दिउँसो एक बजेदेखि केही बेरका लागि मतदान कार्य रोकिएको थियो। त्यस्तै रामनगर गाउँपालिका ४ मा पनि झडप हुँदा प्रहरीले स्थितिले नियन्त्रणमा लिनका लागि करिब १५ राउण्ड हवाई फायर गरेको छ। विभिन्न समूहबीच झडप हुदाँ स्थितिलाई नियन्त्रणमा लिनका लागि प्रहरीले हवाई फायर गरेको प्रजिअ गौतमले बताएका छन्। लालबन्दी नगरपालिकाको पनि एक स्थानमा स्थिति असमान्य भएपछि प्रहरीले स्थितिलाई नियन्त्रणमा लिनका लागि हवाई फायर गरेको थियो। यी स्थानहरुबाहेक अरु स्थानमा शान्तिपूर्ण तरिकाले मतदान सम्पन्न भएको प्रजिअ गौतमले बताए। छिटफुट घटना बाहेक जिल्लाका सबै स्थानहरुमा मतदानको कार्य सम्पन्न भएको र मतपेटिका ओर्साने काम भइरहेको प्रजिअले बताए। सर्लाहीमा ११ नगरपालिका र ९ गाउँपालिका छन्। जसमा ३ सय १८ मतदान स्थल र ५ सय ९९ मतदान केन्द्र राखिएको छ। २० प्रमुख, २० उपप्रमुख, २ सय वडाध्यक्ष र ८ सय वडाध्यक्ष गरी एक हजार ४० जनप्रतिनिधि चुनिने छ। जिल्लामा ४ लाख ७४ हजार ३९ मतदाता रहेका छन्।"
मतपेटिका साँटेको आरोपमा मतपेटिका ढुवानी अवरुद्ध,"गोरखा : रञ्चोक मतदानकेन्द्रको मतपेटिका बोकेर गइरहेको गाडी कांग्रेस कार्यकर्ताले हुँडीखोलामा अवरुद्ध गरेका छन्। मतपेटिका बोकेको गाडीबाट कांग्रेसको एजेण्ट झारेर सो गाडीमा अर्को मतपेटिका हालेपछि साँटिएको आशंका भएको कांग्रेस कार्यकर्ता लक्ष्मण न्यौपानेले बताए। कांग्रेसको एजेण्ट गाडीबाट किन झारियो, बीच बाटोमा पुगेपछि सो गाडीको मटपेटिका झारेर अर्को मतपेटिका सो गाडीमा किन हालियो ? त्यसैले हामीलाई शंका छ। कुरा स्पष्ट हुनुपर्छ, उनले भने, सतप्रतिशत मतपेटिका साँटिएको छ। होइन भनेर हामीलाई विश्वस्त नपारेसम्म हामी गाडी अगाडि बढ्न दिँदैनौँ।"
"वीरगन्ज महानगरमा उत्साहजनक मतदान, मतगणना शनिबारदेखि","वीरगन्ज : मधेस प्रदेशका एक मात्र महानगरमा वीरगन्जमा उत्साहजनक मतदान भएको छ। स्थानीय तह निर्वाचन अन्तर्गत शुक्रबार भएको मतदानमा करिब ७५ प्रतिशत मत खसेको मुख्य निर्वाचन अधिकृत धर्मराज पौडेलले जानकारी दिए। वीरगन्जमा २०७४ को स्थानीय तह निर्वाचनमा भने ६५ प्रतिशत मात्रै मतदान भएको थियो। शुक्रबार महानगरका ३२ वटै वडामा छिटफुट सामान्य विवादबाहेक शान्तिपूर्णरुपमा मतदान सम्पन्न भएको उनले बताए। उनले भने,मतदाताले पनि उत्साहका साथ सहभागीता जनाए साँझसम्म प्राप्त विवरण अनुसार ७५ प्रतिशत भन्दाबढी नै मत खसेको अनुमान छ, यकिन विवरण संकलनको काम भइरहेको छ। वीरगन्ज महानगरपालिकामा कुल १ लाख २४ हजार ६ सय ४७ जना मतदाता थिए। स्थानीय तह निर्वाचनका लागि वीरगन्ज महानगरपालिकामा ५५ वटा मतदान स्थलमा १ सय ४३ वटा मतदान केन्द्र बनाइएको थियो। वीरगन्ज महानगरपालिका वडा नम्बर २८ स्थित बगहीको मतदानस्थलमा भने शुक्रबार दिउँसो विवाद हुँदा केही बेर तनाव भएको थियो। मतदान सुरु भएको ३ घण्टापछि लाइनको विषयमा विवाद भएको थियो। बगहीस्थित महानन्दप्रसाद उपाध्याय उच्च माविमा रहेको मतदानस्थलमा दुई पक्षका कार्यकर्ताले लाइनको विषयमा विवाद सुरु गरेपछि मतदानस्थल तनावग्रस्त बनेको थियो। प्रहरीले दुई पक्षलाई सम्झाइ बुझाइ गरेपछि भने अवस्था साम्य भइ मतदान सूचारु भएको थियो। अन्य मतदानस्थलमा भने कुनै पनि विवाद नभएको पौडेलले बताए। वीरगन्ज महानगरको मतगणना भने शनिबारदेखि मात्रै सुरु हुने उनले बताए। निर्वाचन आयोगले मतगणना शुक्रबार रातिदेखि नै सुरु हुने बताए पनि वीरगञ्ज महानगरमा भने शनिबारदेखि मात्रै मतगणना हुने भएको हो। महानगरको मतगणना शुक्रबार रातिदेखि सुरु गर्न सक्ने स्थिति नै नरहेको पौडेलले बताए। ३२ वटै वडाहरुका १ सय ४३ वटा मतदान केन्द्रबाट मतपेटिका, वीरगन्ज१४ पिपरास्थित मतगणना स्थलमा ल्याइ पुर्याउन शुक्रबार राति १२१ बजेसम्म लाग्ने भएको उनले बताए। त्यसपछि उम्मेदवार र तीनका प्रतिनिधिसहितको सर्वदलीय सर्वपक्षीय बैठक राखेर मतगणना सहजीकरणका लागि निर्णय गर्नुपर्ने भएकाले मतगणना शनिबार देखिसुरु गरिने उनले बताए। पौडेलले भने,शुक्रबार रातिदेखि मतगणना सुरु गर्न सक्ने स्थिती नै छैन, शनिबार बिहान देखि गर्ने तयारीमा छौं। महानगरको मतगणनाका लागि मुख्य निर्वाचन अधिकृतको कार्यालयले वीरगन्ज१४ पिपरास्थित नृसिंह माविको भवनलाइ मतगणनास्थल तोकेको छ। मतगणना गरिने कोठाहरुमा ८ फिट अग्लो तार जालीसहितको बार लगाइएको छ। यस्तै निर्वाचन आयोगको निर्देशन अनुसार मतगणना हुने र मतपेटिका भण्डार गर्ने सबै कोठाहरुमागरी कुल ८ वटा सिसिटिभी क्यामेरा जडान गरिएको छ। ३२ वटा वडा रहेको महानगरको मतगणनाका लागि निर्वाचन कार्यालयका तर्फबाट प्रत्येक कोठामा ६६ जनाको दरले कुल २४ जना गणक खटाइने जानकारी पनि उनले दिए।"
"यूएईका राष्ट्रपतिको निधनमा शोक व्यक्त गर्दै प्रधानमन्त्री देउवाले भने, नेपालले असल मित्र गुमायो","काठमाडौं : प्रधानमन्त्री शेरबहादुर देउवाले युएईका राष्ट्रपति शेख खलिफा बिन जायद अलनाह्यानको निधनमा दु:ख व्यक्त गरेका छन्। लामो समयदेखि दिर्घरोगबाट पीडित शेखको ७३ वर्षको उमेरमा शुक्रबार निधन भएको थियो। उनको निधनमा शोक व्यक्त गर्दै प्रधानमन्त्री देउवाले नेपालले एक असल मित्र गुमाएको उल्लेख गरेका छन्। उहाँ एक महान राजनेता, दूरदर्शी नेता र नेपालको महान मित्र हुनुहुन्थ्यो, देउवाले ट्वींट गरेका छन्, यूएईका जनता र सरकारप्रति हाम्रो हार्दिक समवेदना छ।"
"रौतहटको माधवनारायणमा तनावग्रस्त, मतपेटिका तोडफोड र आगजनी","रौतहट : यमुनामाई नगरपालिका १ र २ मा चुनाव स्थगित भएको छ। केही व्यक्तिहरुले मतपेटिका नै लिएर खेतैखेत भागेका छन्। अवस्था तनावग्रस्त भएपछि मतदान स्थगित भएको छ। मतदान केन्द्रमा हुलदुङ्गा भइ मतपेटिका तोडभोड भएको, खाली मतपत्रहरु च्यातिएको र केही मतपेटिका नै लगेपछि मतदान स्थगन भएको हो। यता रौतहटको बौद्धिमाई नगरपालिका वाड२ इनर्वाको मतदान स्थलमा पनि तोडफोड र स्थिति तनावग्रस्त बनेको छ। जिल्लाकै माधव नारायण नपा२ खेसरहिया टोलमा मतदान अधिकृतले गठबन्धनको पक्षमा मत छापेको भन्दै अन्य दलका उम्मेदवारका व्यक्तिहरूले मतपेटिका फुटाइदिएका छन्। यमुनामाई गाउँपालिका वडा नम्बर १ को मावी चिकना जेठरहिया 'क' मतदान केन्द्रमा दिउँसो साढे बजेको समयमा वादविवाद भई झड्प हुँदा मतपेटिकामा पानी खन्याएको, मतपेटिका तोडफोड भएको छ। मतदान स्थल सुरक्षामा खटिएका सुरक्षाकर्मी भने मुकदर्शक बनेका छन्। त्यसैगरी सोही गाउँपालिकाको वडा नम्बर २ भेडियाहीमा पनि २ वटा मतपेटिका दिउँसो साढे चार बजेको स्थानीयहरु लुटेर भागेका छन्। मतपेटिका लुटिँदा पनि सुरक्षाकर्मी मुकदर्शक नै बनेका छन्। यसैगरी बौधीमाई नपाको कंकालीमाई मावी सरमुजवा मतदान केन्द्र र इनर्वा मतदान केन्द्रमा मतपेटिका तोडफोड गरी आगो लगाइएको छ। माधवनारायणको खेसरहिया अहिले पूर्णरुपमा तनावग्रस्त बनेको छ। यमुनामाई गाउँपालिकामा निर्वाचन अधिकृत हरिप्रसाद शर्माले वडा नम्बर १ मा मतपेटिकामा क्षति पुर्याएको र वडा नम्वर २ मा मतपेटिका लिएर भाग्दा गर्दा सुरक्षाकर्मीले खोसेर ल्याएको बताएका छन्।"
हिमाली र दुर्गम जिल्लाबाट भोलि होलिकोप्टरमार्फत मतपेटिका ल्याइने,"काठमाडौं : स्थानीय तह निर्वाचनअन्तर्गत मतदान भएका हिमाली र दुर्गम जिल्लाबाट मतपेटिका भोलिमात्रै गणनास्थलमा ल्याइने भएको छ। निर्वाचन आयोगले शुक्रबार पत्रकार सम्मेलन गरेर हिमाली, दुर्गम र आवागमन अफ्ठेरो भएका जिल्लामा हेलिकोप्टर शनिबार ल्याइने जनाएको हो। प्रमुख निर्वाचन आयुक्त दिनेश थपलियाले हिमाली, दुर्गम र आवागमन अफ्ठेरो भएका जिल्लामा भोलि हेलिकोप्टरबाट मतपेटिका ओसार्ने व्यवस्था मिलाइएको बताए। मतदान भइसकेका केन्द्रमा सिल गरेर ढुवानी जारी रहेको उनले बताए।"
काठमाडौंमा ५२ प्रतिशत मत खस्यो,"काठमाडौं : स्थानीय तह निर्वाचनअन्तर्गत काठमाडौं जिल्लामा ५२ प्रतिशत मत खसेको छ। निर्वाचन आयोगले शुक्रबार साँझ पत्रकार सम्मेलन गरेर धेरै मतदाता भएको ठाउँमा कम खसेको भन्दै सन्तोषजनक नभएको टिप्पणी गरेको छ। प्रमुख निर्वाचन आयुक्त दिनेश थपलियाले काठमाडौंमा ५२ प्रतिशतमात्रै खसेको प्रारम्भिक तथ्यांक प्रस्तुत गरे। यो तथ्यांक सन्तोषजनक लागेको छैन। भोलि विस्तृत तथ्यांक आउँछ, उनले भने।"
पाँचखालको वडा नम्बर १३ मा मतदान स्थगित,"काठमाडौं : काभ्रेको पाँचखाल नगरपालिकाको वडा नम्बर १३ स्थित श्रीराम माध्यमिक विद्यालय मतदान केन्द्रमा मतदान स्थगित भएको छ। वडा नं १३ को मतदान अर्को सूचना जारी नहुन्जेल सम्मको लागि स्थगित भएको निर्वाचन अधिकृत जीवनप्रसाद दुलालले जानकारी दिए। दिउँसोबाट मतदान रोकिएको उक्त केन्द्रमा मतदान रोकेर मुख्य निर्वाचन कार्यालय धुलिखेल र निर्वाचन आयोगलाई पत्र काटेर अर्को सूचना जारी नहुन्जेलसम्मको लागि मतदानस्थगित सूचना टासेर स्थगित गरिएको निर्वाचन अधिकृत दुलालले बताए। उक्त मतदान केन्द्रमा आक्रोशित भिडले मतपेटिका, कुर्सी, टेबललगायतका निर्वाचन सामग्रीमा तोडफोड गरेका छन्। केही मतदान भएका मत भने प्रहरीले मतपेटिकासहित सुरक्षित राखेको छ।"
"गठबन्धनले हिंसा भड्काएको ओलीको आरोप, कब्जा गरिएका ठाउँमा पुन:मतदान गर्न माग","काठमाडौं : नेकपा एमालेका अध्यक्ष केपी शर्मा ओलीले विभिन्न मतदान केन्द्रमा सत्ताको दुरुपयोग गरेर हिंसा भड्काउने काम भएको आरोप लगाएका छन्। स्थानीय तह निर्वाचनअन्तर्गत मतदानपछि शुक्रबार साँझ विज्ञप्ति जारी गर्दै अध्यक्ष ओलीले सत्तापक्षीय गठबन्धनले केही स्थानमा एमालेविरूद्ध अग्रिम नक्कली मतपत्रसमेत छापी वितरण गर्ने, उत्तेजनापूर्ण गतिविधि गरी अनावश्यक रूपमा वातावरण बिथोल्ने र अनुचित ढंगले हिंसा भड्काउने जस्ता कार्यसमेत गरेको आरोप लगाएका हुन्। भयरहित र धाँधलीरहित वातावरणमा स्वच्छ, निष्पक्ष निर्वाचनका लागि आफ्नो सिंगो पार्टी र र समर्थकबाट लोकतान्त्रिक अधिकतम सकारात्मक भूमिका निर्वाह भएको दाबी गर्दै ओलीले तर लोकतन्त्र र अग्रगमनको नाम जपी अलोकतान्त्रिक र प्रतिगामी अभ्यासमा लिप्त रहने गठबन्धनबाट यसप्रकारको अधिनायकवादी कार्य भएको आरोप लगाएका हुन्। हिंसा भएका स्थानमा गृह प्रशासन अस्वभाविक रूपमा असन्तुलित देखिएको ओलीको आरोप छ। बाजुराको बुढीगंगा नगरपालिकामा निर्वाचन जारी रहेकै बेला रहस्यमय ढंगले सुरक्षाकर्मीलाई हटाई निर्वाचन बिथोल्न खोजिएको, केही पालिकाका प्रमुखका उम्मेदवारहरूलाई मतदान केन्द्र निरीक्षणमा बाधा पुर्याइएको ओलीले आरोप लगाएका छन्। प्रकृतिका घटना दर्जनौ स्थानमा भएका छन्। स्वतन्त्र निर्वाचनविरूद्ध भएका यस्ता घटनाको विरोध गर्दै सरकारको पूर्वाग्रही र पक्षपाती व्यवहारप्रति दुःख व्यक्त गर्दछु, ओलीले विज्ञप्तिमा उल्लेख गरेका छन्। यी स्थानमा पुन: मतदान गर्न ओलीले निर्वाचन आयोगसँग माग गरेका छन्। स्वच्छ निर्वाचन विपरितका घटना भएका, मतदान केन्द्रको अनधिकृत कब्जा गरिएका र भय त्रास सिर्जना गरी मतदाताहरूलाई आतंकित पारिएका स्थानमा पुनः मतदानको माग गरी विभिन्न जिल्लाबाट उजुरीसमेत गरिएको छ। यसलाई गम्भीरतापूर्वक लिन म निर्वाचन आयोगको ध्यानाकर्षण गराउँछु, विज्ञप्तिमा भनिएको छ। ओलीले अप्ठ्याराका बाबजुद निर्वाचनलाई सम्पन्न गर्न निष्पक्ष भूमिका खेलेकोमा निर्वाचन आयोगको नेतृत्व र परिचालित सम्पूर्ण राष्ट्रसेवक कर्मचारी, सुरक्षाकर्मी तथा सम्बद्ध सबैलाई धन्यवाद दिएका छन्। ओलीले मतदानमा सहभागी हुने आम मतदातालाई पनि धन्यवाद ज्ञापन गरेका छन्। मतदान गरेलगत्तै निधन हुनुभएका र मतदानको लागि जाँदै गर्दा सवारी दुर्घटनाबाट ज्यान गुमाएका मतदाताहरूप्रति भावपूर्ण श्रद्धाञ्जलि व्यक्त गर्दछु र शोकाकूल परिवारजनमा गहिरो समवेदना व्यक्त गर्दछु, विज्ञप्तिमा भनिएको छ।"
"परिणामले कांग्रेसलाई पहिलो दल बनाउँदैछ, प्रत्येक मतप्रति इमान्दार रहनेछौं : विश्वप्रकाश शर्मा","काठमाडौं : नेपाली कांग्रेसका महामन्त्री विश्वप्रकाश शर्माले स्थानीय तह निर्वाचनको परिणामले कांग्रेसलाई पहिलो दल बनाउने दाबी गरेका छन्। परिणामले नेपाली काँग्रेसलाई पहिलो दल बनाउँदैछ  क्रमशः बलियो बन्दै र क्रमशः बदलिँदै मतदाताको प्रत्येक मतप्रति हामी इमान्दार रहनेछौं, उनले प्रतिबद्धता जनाएका छन्। निर्वाचनअन्तर्गत मतदान सकिएपछि सामाजिक सञ्जाल ट्वीटरमार्फत शर्माले चुनावले लोकतन्त्रको जग बलियो भएको र छाना सुन्दर बनाउन अपिल गरेका छन्। मतदानमा उत्साहले सरिक भएर मतदाताले लोकतन्त्रको जग बलियो बनाउन महत्त्वपूर्ण भूमिका निभाएको भन्दै शर्माले भनेका छन्, परिणाम आत्मसात गरेर लोकतान्त्रिक चरित्र र चेतना बलियो बनाउने दायित्व उम्मेदवार र दलहरुको हो। यो दायित्व पूरा गर्न हामी सबै गम्भीर बनौं। शर्माले मतदानमा सहभागी देशभरका सबै मतदातालाई धन्यवाद दिएका छन्।"
अपेक्षाअनुसार मत खसेन : आयोग,"काठमाडौं : निर्वाचन आयोगले अपेक्षाअनुसार मतदान नभएको बताएको छ। धेरै मतदाता भएको ठाउँमा कम मतदान भएको र कम मतदाता भएको ठाउँमा धेरै मतदानको ट्रेण्ड देखिएको भन्दै आयोगले अपेक्षाकृत मतदान नभएको जनाएको छ। पालिकाहरुमा सबैभन्दा धेरै ७४७५ प्रतिशतसम्म मतदान खसेको र न्यूनतममा ५० प्रतिशत हाराहारीमा मत खसेको प्रमुख निर्वाचन आयुक्त दिनेश थपलियाले जानकारी दिए। जहाँ मतदान बढी हुन्छ भन्ने अनुमान त्यहाँ कम भयो। ६५ देखि ७२ प्रतिशत अपेक्षा हो। त्यो अनुसार हुन सकेन, उनले भने। आयोगको प्रारम्भिक अनुमानअनुसार ६२ प्रतिशत जति मत खसेको र विस्तृत वितरण शनिबार आउने थपलियाको भनाइ छ। एकैचरणमा निर्वाचन गर्न परेको कारण चाहेजस्तो सुरक्षा प्रबन्ध हुन नसकेको आयोगको प्रारम्भिक अनुमान रहेको उनले बताए। आयोग र दलहरुबीच सुझबुझ सम्बन्ध स्थापित गर्न नसक्दा र सानातिना विषयमा मतविभन्नता हुँदा सुरक्षामा आयोग संशकित र चिन्तित छौं, थपलियाले भने। आगामी दिनमा शान्तिपूर्ण बन्ने वातावरण बन्नुपर्नेमा उनले जोड दिए।"
नुवाकोटमा १ सय २० वर्षिया वृद्धाले गरिन् मतदान,नुवाकोट : नुवाकोटमा १ सय २० वर्षिया वृद्धा बाटुलीले मतदान गरेकि छिन्। नुवाकोटको ककनी गाउँपालिका८ थानसिङ छापथोककी १२० वर्षिया बाटुली लामिछानेले मतदान गरेकी हुन्। उनले सोही वडाको अरुणोदय आधारभूत विद्यालयबाट मतदान गरेकी हुन्। घरदेखि आधा घण्टा दुरीमा रहेको बाटोमा उनलाई गाडीमा लगेर मतदान गराइएको हो। सदरमुकाम बिदुरदेखि ५० किलोमिटर पूर्वमा रहेको मतदान केन्द्र पुगेर आफ्ना छोरा नेत्रप्रसाद लामिछानेको सहयोगमा मतदान गरेको उनका नाती श्याम ढुंगानाले जानकारी दिए।
१४ जिल्लाको ४४ वटा मतदान केन्द्रमा चुनाव स्थगित,"काठमाडौं : निर्वाचन आयोगले देशभरि ४४ वटा मतदान केन्द्रमा निर्वाचन स्थगित भएको जानकारी दिएको छ। शुक्रबार पत्रकार सम्मेलनमार्फत् १४ जिल्लाको १८ पालिकाअन्तर्गत २८ मतदानस्थलको ४४ वटा मतदान केन्द्रको निर्वाचन स्थगित भएको प्रमुख निर्वाचन आयुक्त दिनेशकुमार थपलियाले बताए। मौसम प्रतिकूलता र राजनीतिक दलहरुबीच भएको झडपका कारण निर्वाचन स्थगित गर्नुपरेको थपलियाले बताए। 'स्थानीय तह निर्वाचन उत्साहपूर्ण सम्पन्न भएको छ। तथापि मौसम प्रतिकूलता र राजनीतिक दलहरुबीच भएको झडपका कारण देशभरि ४४ वटा मतदान केन्द्रको निर्वाचन स्थगन गर्नुपरेको छ,' उनले भने। उनले स्थगित भएको ठाउँमा छिट्टै मतदान गर्ने बताए। 'स्थगित भएको ठाउँमा छिट्टै पुनः मतदान हुन्छ। त्यहाँ वस्तुस्थितिबारे जानकारी लिने काम भइरहेको छ,' उनले भने।"
पर्वतमा ६५४ प्रतिशत मत खस्यो,कुश्मा : पर्वतमा शुक्रबार भएको स्थानीय तहको निर्वाचनमा ६५ दशमलव ४ प्रतिशत मत खसेको छ। जिल्लाका ७ पालिकामा रहेका ७४ मतदान स्थलमा साँझ पाँच बजेसम्म ६५४ प्रतिशत मत खसेको हो। कुल १ लाख २२ हजार ५० जना मतदाता मध्ये ७९ हजार ८ सय ५० मत खसेको जिल्ला निर्वाचन अधिकारी लक्षु शर्माले जानकारी दिए। यद्यपी अझै यकिन बिवरण भने आउन बाँकी रहेको छ।
"इलाममा ६५ प्रतिशत मतदान, गणनाको तयारी सुरु","इलाम : स्थानीय तहको दोस्रो निर्वाचनको क्रममा इलाममा ६५ प्रतिशत मतदान भएको प्रारम्भिक बिवरण छ। जिल्लाका चार नगरपालिका र ६ गाउँपालिकामा शुक्रबार बिहानदेखि भएको मतदान शान्तिपूर्ण रुपमा सम्पन्न भएको प्रमुख जिल्ला अधिकारी माधवप्रसाद ढुंगानाले जानकारी दिए। इलामका १० पालिकामा १५१ वटा मतदानस्थल मा रहेका २८५ मतदान केन्द्रबाट मतदानको व्यवस्था गरिएको थियो। इलामका मतदाताले १ हजार ३ सय १९ जना प्रतिस्पर्धिलाई मतदान गरेका थिए। बिहान सात बजेदेखि सुरु भएको मतदान सकिएपछि शुक्रबार रातिदेखि नै मतगणना सुरु गर्ने प्रमुख जिल्ला अधिकारी ढुंगानाले जानकारी दिए। इलाममा स्थानीय तह निर्वाचनका लागि २ लाख २४ हजार ७ सय ४८ मतदाता रहेका छन्। इलामका ४ नगरपालिका, ६ गाउँपालिकाका ८१ वटा वडामा चार सय २५ जनप्रतिनिधि निर्वाचित गर्न मतदान सम्पन्न भएको छ। ५ जना जनप्रतिनिधि निर्विरोध भएका छन्। जिल्लाभर मतदान सम्पन्न गरी मत पेटिका मतगणना स्थलमा ल्याउन थालिएको छ। निर्वाचन व्यवस्थापन समितिको बैठक बसी मतगणना गर्ने बारे छलफल गर्न लागिएको मुख्य निर्वाचन अधिकृत हरिश्चन्द्र इङ्खनामले बताए। जिल्लाको चुलाचुली गाउँपालिका, फाकफोकथुम गाउँपालिका र माङसेबुङ गाउँपालिकाका केही वडाको मतपेटिका संकलनमा ढिलाई हुने देखिएको छ। अन्य पालिकामा भने ९ बजेसम्म मतपेटिका गणनास्थलसम्म पुर्याइने जनाइएको छ।"
सर्वदलीय छलफलपछि सहरी क्षेत्रमा आजै रातिदेखि मतगणना,"काठमाडौं : निर्वाचन आयोगले आज भएको स्थानीय तह सदस्य निर्वाचन, २०७९ निर्वाचन छिटपुट घटनाबाहेक शान्तिपूर्ण र उत्साहजनकरूपमा सम्पन्न भएको जनाएको छ। आयोगका प्रवक्ता एवं सहसचिव शालिग्राम शर्मा पौडेलले सञ्चारकर्मीसँग प्रतिक्रिया दिँदै केही स्थानमा दल र उम्मेदवारहरूका कारण विवाद भई मतदान अवरुद्ध भएको र स्थगनको विस्तृत विवरण आउन बाँकी रहेको जनाउँदै अधिकांश स्थानमा मतदान सम्पन्न भएको बताए। उनले साँझ ५ बजेसम्म मतदानका लागि समय निर्धारण गरिए पनि सो समयमा मतदान केन्द्रमा प्रवेश गर्ने मतदातालाई मतदान गर्न दिइने भएकाले कूल खसेको मत यकिन सङ्ख्या र प्रतिशत प्राप्त भइनसकेको स्पष्ट पारे। वर्षाका कारण मतदानमा कुनै गम्भीर असर नपरेको र खटिएका सुरक्षाकर्मी र कर्मचारीबाट आयोगलाई यथेष्ट सहयोग मिलेको बताउँदै प्रवक्ता शर्माले सबैलाई धन्यवाद दिए। एक प्रश्नको जवाफमा प्रवक्ता शर्माले मतदान सम्पन्न भई सुरक्षितरूपमा मतपेटिका मुख्य निर्वाचन अधिकृतको कार्यालयमा ढुवानी गरेर सर्वदलीय छलफलपछि सहरी क्षेत्रमा आजै रातिदेखि मतगणना कार्य सुरु हुने जानकारी दिए। आयोगका अनुसार जुम्ला, सप्तरी, काभ्रे, रौतहट, रामेछाप, बारा, बाजुरा, पर्वतलगायत जिल्लाका केही मतदानस्थलमा विवाद भएका कारण मतदान कार्य अवरुद्ध भएको थियो। अवरुद्ध भएका स्थानमा निर्वाचन अधिकृतको प्रतिवेदनका आधारमा आयोगलाई जानकारी दिएर पुनः मतदान गराउने निर्णय मुख्य निर्वाचन अधिकृतले गर्न सक्नेछन्।"
गुल्मीमा ६४ प्रतिशत मतदान,"गुल्मी : गुल्मीमा ६४ दशमलव ०१ प्रतिशत अर्थात १ लाख ४३ हजार ५ सय ५९ जनाले मतदान गरेको जिल्ला निर्वाचन कार्यालय गुल्मीले जनाएको छ। जिल्ला निर्वाचन कार्यालय गुल्मीका सूचना अधिकारी मेघलाल पाण्डेकाअनुसार महिला ७८ हजार ७ सय ३७ जना र पुरुष ६४ हजार ३ सय ६७ जनाले मतदान गरेको कार्यालयले जनाएको छ। ईस्मा गाउँपालिकामा ११ हजार ४ सय ६५, कालिगण्डकी गाउँपालिकामा ९ हजार ६ सय ३४, गुल्मीदरवार गाउँपालिकामा १२ हजार ५६, चन्द्रकोट गाउँपालिकामा १० हजार २२, छत्रकोट गाउँपालिकामा १३ हजार ८९,धुर्कोट गाउँपालिकामा ११ हजार ५ सय ७४, मदाने गाउँपालिकामा १० हजार २ सय ५५, मालिका गाउँपालिकामा ११ हजार ४८, मुसिकोट नगरपालिकामा १४ हजार ८ सय २३, रुरुक्षेत्र गाउँपालिकामा १० हजार ९ सय १९, रेसुंगा नगरपालिकामा १६ हजार २ सय ३९, सत्यवती गाउँपालिकामा १२ हजार ४ सय ३५ जनाले मतदान गरेको जिल्ला निर्वाचन कार्यालयले जनाएको छ। गुल्मीमा जम्मा २ लाख २४ हजार २ सय ७६ मतदाता रहेका छन्।"
"विराटनगर महानगरपालिका : ६७५१ प्रतिशत मत खस्यो, मतपेटिका संकलन जारी","विराटनगर : स्थानीय तह निर्वाचनअन्तर्गत शुक्रबार भएको मतदानमा विराटनगर महानगरपालिकामा ६७५१ प्रतिशत मत खसेको छ। प्रदेश १ को एउटा मात्रै महानगर विराटनगरमा ३२४९ प्रतिशत मत खस्न सकेन। कूल मतदाता १ लाख ३३ हजार १ सय ४२ रहेको विराटनगरमा ८९ हजार ८ सय ९६ मत खसेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले जानकारी दिए। उनका अनुसार ४३ हजार २ सय ४६ मतदाता मतदान प्रक्रियामा सहभागी भएनन्। मतदान सकिएपछि मतपेटिका संकलन सुरु गरिएको उनको भनाइ छ। बुढाथोकीका अनुसार मतपेटिका संकलन गरेर मतगणनास्थल आदर्श माध्यमिक विद्यालयमा ल्याउने क्रम जारी छ। विराटनगरमा मतदानका लागि २ सय ८० वटा मतपेटिका प्रयोग भएको जानकारी उनले दिए। मतदान केन्द्रबाट मतपेटिका गणनास्थलमा ल्याइसकिएपछि सहमतिका लागि सर्वदलीय छलफल राखिने बुढाथोकीले बताए। सर्वदलीय सहमतिपछि मतगणना सुरु गरिने छ, उनले भने, सर्वदलीय छलफल कतिबेला सुरु हुन्छ भन्ने नै यकिन छैन। सर्वदलीय छलफलबाट सहमति भएपछि मतगणनाको समय तोकिने सूचना अधिकारी बुढाथोकीले बताए। मतपेटिका संकलनमै समय लागेका कारण शुक्रबार रातिबाट मतगणना सुरु हुने सम्भावना न्यून छ। गणनास्थलमा ल्याएर मतपेटिका सुरक्षित गरिसकेपछि सर्वदलीय छलफल राखिने र छलफल कतिबेला सकिन्छभन्ने यकिन नभएको मुख्य निर्वाचन अधिकृतको कार्यालयले जनाएको छ। तर छलफल भने आजै राख्ने बताइएको छ। मोरङका प्रमुख जिल्ला अधिकारी काशीराज दाहालले मतगणना सुरु आजै रातिबाट गर्न सुझाव दिइएको बताए। मतगणना निर्वाचन अधिकृतको कार्यालयले गर्ने हो। प्रशासनले त सुरक्षा मात्रै दिन्छ, उनले भने, तर जतिसक्दो चाँडो गणना सुरु गर्न भनेका छौँ। आजै रातिदेखि गणना थाल्न सुझाव दिएका छौँ। प्रजिअ दाहालले विराटनगर लगायत मोरङका १७ वटै पालिकामा निर्वाचन शान्तिपूर्ण रुपमा सम्पन्न भएको जानकारी दिए। प्रदेश १ निर्वाचन कार्यालय विराटनगरका प्रमुख एवं उपसचिव लेवन काश्यप अधिकारीले मोरङभर समग्रमा ६८ प्रतिशत मत खसेको हुनसक्ने बताए। मोरङका १७ वटा पालिकामा समग्रमा ६८ प्रतिशत मत खसेको अनुमान गरेका छौँ। एकदुई प्रतिशत थपघट हुन सक्छ, उनले भने, अहिले विवरण संकलन गर्ने काम भइरहेको छ। पूर्ण विवरण आउन समय लाग्छ। मतदानको समय साँझ ५ बजेसम्मलाई तोकिएको भए पनि केही केन्द्रमा राति ८ बजेसम्म मतदान जारी थियो। ५ बजेभित्रमा मतदान केन्द्रमा प्रवेश गरेका मतदातालाई मतदान गर्न दिइएको हो। उपसचिव अधिकारीले मोरङका सबै पालिकामा शान्तिपूर्ण रूपमा मतदान सम्पन्न भएको जानकारी दिए। मोरङमा ७ लाख १५ हजार २ सय २३ मतदाता थिए। जसमा ३ लाख ६३ हजार ४ सय ४८ पुरुष र ३ लाख ५१ हजार ७ सय ६९ महिला छन्। ६ जना अन्य मतदाता थिए।"
त्यसपछि कुटिए दिपकराज जोशी,"तनहुँ : जिल्लाको व्यास नगरपालिका८, रिस्ती नेपाली कांग्रेसका वरिष्ठ नेता रामचन्द्र पौडेलको जन्मगाउँ हो। स्थानीय तहको निर्वाचनअन्तर्गत रिस्ती गाविस भवन फेदी मतदान स्थलमा दुई मतदान केन्द्र तोकिएको थियो। विहान ७ बजेदेखि सुरु भएको मतदान सामान्यरुपमा चलिरहेको थियो। मध्याह्न १२ बजेतिर मतदान केन्द्र (ख)मा एमाले र जोशी समूहका प्रतिनिधिहरुले निर्वाचन स्वच्छ र निष्पक्ष नभएको भन्दै मतदान केन्द्र छोडेका थिए। जोशी पक्षका प्रतिनिधिहरुले एउटै व्यक्तिले सहयोगीको बाहानामा पटकपटक एकलौटीरुपमा मत हालेको भन्दै असन्तुष्टि जनाएका थिए। प्रतिनिधिहरु बाहिरिएपछि केही बेर मतदान रोकियो। उनीहरुलाई पर्खिदासमेत केही प्रतिनिधि नआएपछि माथिको आदेशअनुसार मतदान सुरु गरेको मतदान केन्द्र अधिकृत दामोदर कार्की बताउँछन्। अधिकृत कार्कीका अनुसार मतदान चलिरहेको अवस्थामा दिउँसो ३ बजेतिर एमालेको तर्फका उम्मेदवार दिपकराज जोशी मतदान केन्द्र छिरे। अधिकृत कार्कीलगायत त्यहाँ खटिएका कर्मचारीहरुसँग किन यस्तो एकपक्षीय भयो भन्दै प्रश्न गर्दा गदै जोशीले आवेगमा मतपत्र च्यात्न थालेपछि जोशीलाई मतदाताहरुले नै कुटपिट गरेको अधिकृत कार्कीले जानकारी दिए। उनका अनुसार जोशी पक्षले लगाएको आरोप निराधर रहेको उनको भनाइ छ। उहाँहरुले एउटै व्यक्तिले दुईतीन पटकसम्म सहयोगीको बहाना बनाएर मतदान गरेको आरोप लगाउनुभयो। त्यस्तो केही पनि थिएन, उनले भने। प्रहरीको अनुसार उक्त घट्नामा परी जोशीको टाउको र जिउमा चोट लागेको छ। जिल्ला अस्पताल दमौलीमा सामान्य उपचारपछि थप उपचारका लागि उनलाई पोखरा लगिएको छ। काठमाडौं लैजाने तयारी भए पनि मौसम खराब भएपछि जोशीलाई स्थलमार्ग हुँदै पोखरा लगिएको हो। उनको फिस्टेल हस्पिटलमा उपचार भइरहेको छ। मेयरका उम्मेदवार जोशीले कांग्रेसका वरिष्ठ नेता रामचन्द्र पौडेलको गाउँमा आफूलाई मार्ने प्रयास भएको बताएका छन्। उनले भने, यहाँ हाम्रा एजेन्टहरु किन छैन भनेर मतदान अधिकृतसँग कुरा गर्दै गर्दा ममाथि हमला गरियो। मेरो टाउको फुटेको छ। दुई मिनेटमात्र पनि भित्र नआएको भए म मरिसकेको हुन्थे। उनले मेयरको उम्मेदवारको सुरक्षा दिन सक्दैन भने सर्वसाधरण जनताको सुरक्षा कसरी दिन्छ भन्द्र सरकारसँग प्रश्न गरेका छन्। जोशीले बहुदलीय व्यवस्थामा वरिष्ठ नेताको गाउँमा मार्ने प्रयास भएको भन्दै यो कार्यको भत्सर्ना गरेका छन्। यता, प्रत्यक्षदर्शी प्रमोद पौडेलका अनुसार जोशीले सुरुमा मतपत्र च्यातेका हुन्। उनले जोशी मत केन्द्रमा छिर्ने वित्तिकै मतपत्र च्यात्न सुरु गरेको उनको भनाइ छ। घट्ना हुदाँ हामी त्यही थियौं। काम गरिरहेको अवस्थामा एक्काशी मतपत्र च्यातियो। त्यसपछि हुलदङ्गा भयो। उहाँमाथि आक्रमण भयो, उनले भने, हामी पनि ज्यान जोगाउन भित्र छिर्यौँ, ककसले आक्रमण गर्यो हामीलाई थाहा भएन। घट्नाबारे जिल्ला प्रहरी कार्यालय तनहुँका प्रवक्ता एवं प्रहरी नायब उपरिक्षक (डीएसपी) युवराज खड्काले पनि मतपत्र च्यातेका मेयरका उम्मेदवार जोशीमाथि स्थानीय मतदाताहरुले कुटपिट गरेको बताएका छन्। उनका अनुसार जोशीको गाडीमा समेत तोडफोड भएको छ। घट्नाबारे अनुसन्धान अघि बढाइएको डीएसपी खड्काले बताएका छन्। घट्नापछि एमाले र जोशी समूहले निर्वाचन स्थगित गर्न निर्वाचन अधिकृतलाई निवेदनसहित माग गरेपनि त्यहाँ मतदान सुचारु गरी सम्पन्न गराइएको छ। अधिकृत कार्कीका अनुसार उक्त मतदानस्थलमा १ हजार ५ सय ६६ जना कूल मतदातामध्ये नौं सय २२ मत खसेको छ। जसमध्ये (क) मतदान केन्द्रमा ७ सय ५६ मा ४५१ मत खसेको छ भने (ख) मतदान केन्द्रमा कूल ८ सय १० मध्ये ४ सय ७१ मत खसेको कार्कीले जानकारी दिए। त्यस्तै नेकपा एमाले र गोविन्दराज जोशी समूहले रिस्तीमा पुनः मतदान गर्न माग गरेका छन्। शुक्रबार साँझ एक प्रेस विज्ञप्ती सार्वजनिक गर्दै उक्त समूहले गाविस भवन फेदीमा भएको मतदान स्थल (क) र (ख) केन्द्रमा भएको मतदान प्रक्रिया स्थगन गरी पुनः भयरहित वातावरणमा मतदान गर्न माग गरेका हुन्। मतदानका क्रममा भएका प्रक्रियाहरु छानबिन गरी पुनः मतदान हुने स्थिति नहुँदासम्म अन्य मतदान केन्द्रका मतपेटिकाका मतहरु समेत गणना नगर्न अनुरोध गर्दै मतगणनामा सहभागी नहुने बताएका छन्।"
"मतपेटिका लुट्ने प्रयासपछि गोली चल्यो, एक जनाको मृत्यु","उदयपुर : उदयपुरको कटारी नगरपालिका१० सोरुङ्गछविसेमा प्रहरीले चलाएको गोली लागेर एक युवाको घटनास्थलमा नै मृत्यु भएको छ। प्रहरीले चलाएको गोलीबाट अन्य एक जना र दलका कार्यकर्ताले ढुंगामुढा गर्दा एक जना प्रहरी घाईते भएका छन्। मृत्यु हुनेमा स्थानीय १९ बर्षिय नविन कटुवाल रहेका छन्। उनको छातिमा गोली लागेको छ। प्रहरीले चलाएको गोली लागेर घरमा बसिरहेका स्थानीय १३ बर्षीय मन श्रेष्ठ घाईते भएका छन्। उनको खुट्टामा गोली लागेको छ। वाहिरबाट ढुंगामुढा प्रहारगर्दा प्रहरी जवान विष्णु तामाङ्ग घाईते भएका छन्। उनको टाउकोमा चोट लागेको छ। घाईतेलाई उपचारका लागि कटारी ल्याईदैछ। प्रमुख जिल्ला अधिकारी बिरेन्द्रकुमार यादवले गोली चलेको बताएपनि घटनास्थल भौगोलिक विकट क्षेत्रमा रहेकाले मृत्यु पुष्टि भईनसकेको बताए। मृतक कटुवाल नेत्र विक्रम चन्द (विप्लव) नेतृत्वको नेपाल कम्युनिष्ट पार्टीकोतर्फबाट स्वतन्त्र उमेदवार बनेका गौरबहादुर कटुवालका भतिज हुन्। विप्लवका जिल्ला सेक्रेटरी लक्ष्मण पौडेलले भने आफ्नो पार्टीका कार्यकर्ताको प्रहरीको गोली लागि ज्यान गएको बताएका छन्। उनले काँग्रेस कार्यकर्ताले धाँधली गरी फर्जी मत खसाल्न लाग्दा रोक्नेक्रममा विवाद सृजना भएपछि प्रहरीले गोली चलाएको बताए। प्रजिअ यादवले मदतान प्रकृया ५:२० मा सकिसकेपछि दलका कार्यकर्ता विच विवाद सृजना भई प्रहरीमाथि ढुंगामुढा गर्दा शान्तिसुरक्षाका लागि गोली चलाइएको बताए। उनले भने, मतदान सकेर दलका प्रतिनिधिले मुचुल्कामासमेत हस्ताक्षर गर्दैगर्दा अकास्मात वाहिरबाट ढुगांमुढा हान्न थालेपछि प्रहरीले जवाफी फाईरिङ्ग गरेको हो। शिलबन्दी गर्नेक्रममा ५०६० जनाको समूहले मतपेटिका लुट्ने प्रयास गरेपछि स्थिति तनाव ग्रस्त भएको प्रजिअ यादवले बताए। उनले भने, स्थितीलाई नियन्त्रणमा लिन मतदान स्थल सुरक्षार्थ खटिएका नेपाल प्रहरीको टोलीले गोली फायर गरेको हो। कालिका मावि सोरूङ छविसे मतदान केन्द्रमा प्रहरी सहायक निरीक्षकको कमाण्डमा ४ जना प्रहरी र ८ जना म्यादी प्रहरी गरी जम्मा १२ जना रहेका थिए। त्यसैगरी प्रहरी निरीक्षकको कमाण्डमा मोबाइल गस्ती र बाहिरी भागमा नेपाली सेनापनि रहेको जिल्ला प्रहरी कार्यालयका एसपी सुबासचन्द्र वोहोराले बताए। उनले पहाडी भेग रहेकाले फोन सम्र्पक हुन नसकेको र विस्तृत विवरण आउन नसकेको बताए। प्रहरीले एसएलआरबाट ४ राउण्ड र थ्रिनटथ्री राईफलबाट ४ राउण्ड गरी जम्मा ८ राउण्ड गोली फायर गरेको जनाएको छ। कटारी१० मा वडाध्यक्षका लागि नेकपा एमालेबाट क्षेत्रबहादुर खड्का, कांग्रेसबाट बलबहादुर कार्की, नेकपा एकिकृत समाजबादीबाट लेटनारायण श्रेष्ठ र स्वतन्त्रबाट गौरबहादुर कटुवाल उम्मेदवार रहेका छन्।"
रसुवामा ७७ प्रतिशत मतदान,"रसुवा : रसुवामा ७७ प्रतिशत मतदान भएको छ। शुक्रबार साँझ ५ बजेसम्मको तथ्यांक अनुसार जिल्लामा करिब ७७ प्रतिशत मत खसेको जिल्ला निर्वाचन कार्यालय रसुवाले जनाएको छ। जिल्ला निर्वाचन अधिकारी श्रीराम थापाका अनुसार अहिले केन्द्रहरूमा मतपेटिका संकलनको काम चलिरहेको छ। जिल्लामा अहिले शान्तिपूर्ण तरिकाले मतदान भएको छ। जिल्लाको सबै मतदान केन्द्रमा बिहान ७ बजेदेखि नै मतदानको कार्य सुरु भएको थियो। मतदान गर्न ७ बजे अघिदेखि नै मतदाताहरु लाइनमा बसेका थिए। वृद्धवृद्धा, अशक्त, अपांगतालगायतका नागरिकहरुको पनि उत्साहजनकरुपमा मतदानमा सहभागी भएका छन्। जिल्लामा ३४ वटा मतदानस्थल र ५१ वटा मतदान केन्द्र तोकिएको थियो। जिल्लामा ५ वटा गाउँपालिका रहेको छ। जसमा २७ वटा वडा रहेका छन्। जिल्लामा निर्वाचनका लागि १४५ पदका लागि ४६७ जना प्रतिस्पर्धामा छन्। जसमा ५ जना निर्विरोध भइसकेका छन् भने तीन पदमा उम्मेदवारी नै परेको छैन्। अब १ सय ३७ पदका लागि मात्रै निर्वाचन हुने छ। जिल्लाको उत्तरगयामा ८ हजार ४ सय २, कालिकामा ८ हजार ६ सय ५६, गोसाइँकुण्डमा ५ हजार ८ सय ९०, नौकुण्डमा १० हजार ५ सय ३७ र आमाछोदिङ्मो गाउँपालिकामा ५ हजार ६० मतदाता रहेका छन्। जिल्लामा ३८ हजार ५ सय ४५ मतदाता रहेका छन्। जसमा १९ हजार ६ सय ८९ पुरुष र १८ हजार ८ सय ८५ महिला रहेका छन्।"
इलाममा १ सय ११ वर्षीयदेखि किरियापुत्रीसम्म मतदानस्थलमा,"इलाम : स्थानीय तहको दोस्रो निर्वाचनमा इलाममा युवासंगै जेष्ठ नागरीकदेखि किरिया पुत्रीसमेतमा मतदानमा सहभागिता देखिएको छ। मतदान सुरु हुनुभन्दा अघिदेखि मतदानस्थलमा पुगेका मतदाताले उत्साहपूर्वक मतदान गरेको इलामका प्रमुख जिल्ला अधिकारी माधवप्रसाद ढुंगानाले जानकारी दिए। इलामको सूर्योदय नगरपालिका१४ बतासेस्थित सरस्वती माध्यमिक विद्यालयमा रहेको मतदान केन्द्रमा १ सय ११ वर्षीय जेष्ठ नागरिक विष्णुमाया अधिकारीले मतदान गरिन्। राम्रो मान्छेलाई पाँच वर्षसम्म काम गर्ने अवसर प्रदान गर्न उनी मतदान स्थलमा पुगेकी हुन्। शुक्रबारसहित आठ पटक मतदान गरेकी अधिकारीले मतदानको सुरवात गरेको स्थानीय पत्रकार दुर्गा भवानी पोख्रेलले जानकारी दिए। यता इलामको माईजोगमाई गाउँपालिकामा २ जना किरियापुत्रीले ले पनि मतदान गरेको स्थानीय पत्रकार विनु खड्काले जानकारी दिए। माईजोगमाई गाउँपालिका१ प्रेमेजुङको शिवमाई माविमा तोया दहाल र प्रेम सागर दहालले मतदान गरेका हुन। ६ दिन अघि बुबाको निधन भएपछि काजकृयामा रहेका उनीहरुले पनि समाज बुझेको जनप्रतिनिधिलाई स्थानीयतहको नेतृत्व सुम्पन मतदान स्थलमा आएको बताए। माइजोगमाई४ कि प्राञ्जली अधिकारीले शुक्रबार पहिलो पटक मतदान गरिन्। उनले आफ्नै मतले यसपटक जनप्रतिनिधि छान्ने अवसर पाएकोमा खुशी व्यक्त गरिन्। उनले भनिन् विश्वास गरेर मत दिएकी छु, जनताको भावना बुझेर काम गर्ने आशा छ। इलामका १० पालिकामा १५१ वटा मतदान स्थल मा रहेका २८५ मतदान केन्द्रवाट १ हजार ३ सय १९ जना प्रतिस्पर्धिलाई मतदान गर्ने क्रम जारी छ। बिहान सात बजेदेखि सुरु भएको मतदान सकिएपछि शुक्रबार रातिदेखि नै मतगणना सुरु गर्ने प्रमुख जिल्ला अधिकारी ढुंगानाले जानकारी दिएका छन्। इलाममा मतदानमा एक लाख ९ हजार १९२ जना महिला, १ लाख १५ हजार ५ सय ५४ पुरुष र दुई जना तेस्रो लिंगी मतदाता छन्। मतदान अन्तिम चरणमा पुगेको छ। रातिनै स्थानीय तहमा मत पेटिकासंकलन गरेर मतगणनाको काम सुरु गर्ने तयारी गरीएको छ।"
"गोरखाको ताराखसे मतदान केन्द्रमा गोली चल्यो, निर्वाचन गराउन खटिएकी कर्मचारी घाइते","गोरखा : स्थानीय तह निर्वाचनअन्तर्गत गोरखाको भीमसेन थापा गाउँपालिका वडा नम्बर २ स्थित ताराखसे मतदान केन्द्र (सिद्धकाली मावि)मा गोली चलेको छ। मतदानका क्रममा कांग्रेस, माओवादी र एमालेका कार्यकर्ताबीचको विवाद उग्र रुप लिँदा स्थिति तनावग्रस्त बनेका बेला अज्ञात व्यक्तिले गोली चलाएको हो। निर्वाचन अधिकृत खिमानन्द गौतमले अज्ञात व्यक्तिले गोली चलाएको र अनुसन्धान भइरहेको जानकारी दिए। उनकाअनुसार ५५ प्रतिशत मत खसेको र करिब ८० जना लाइनमा रहेको अवस्थामा गोली चलेको हो। घटनास्थलमा रहेका अन्नपूर्णकर्मी नन्दलाल अमगाईंकाअनुसार २२ वर्षीया मनिषा थापालाई गोली लागेको छ। थापा निर्वाचन गराउन खटिएकी कर्मचारी हुन्। उनको घुँडामुनि पिँडुलामा गोली लागेको प्रहरीले जनाएको छ। घाइते थापालाई एम्बुलेन्स मगाएर अस्पताल लगिएको छ। मतदान केन्द्र तनावग्रस्त मतदान सकिन आधा घण्टा बाँकी रहँदा मतदान रोकिएको छ। घटनास्थलमा नेपाली सेनाको सहित थप सुरक्षाकर्मी परिचालन गरिएको छ।"
चिलीमा भइरहेको प्रदर्शनमा गोली चल्दा पत्रकारको मृत्यु,सान्टियागो : चिलीको राजधानी सान्टियागोमा मे दिवसको क्रममा भएको विरोध प्रदर्शनको क्रममा भएको गोली प्रहारको कारण एक जना पत्रकारको मृत्यु भएको छ। गोली प्रहारमा परी तीस वर्षीया फ्रान्सिस्का स्यान्डोभलको मृत्यु भएको हो। श्रमिक दिवसको अवसरमा भइरहेको युनियनको प्रदर्शनका क्रममा भएको हिंसात्मक झडपमा स्यान्डोवलको टाउकोमा गोली लागेको थियो। गोली लागेर अन्य दुईजना घाइते भएका थिए। उनको उपचार गरिएको अस्पतालको सघन हेरचाहका प्रमुख डेनियल रोड्रिगेजले स्यान्डोभलको गोली प्रहारबाट भएको मस्तिष्क रक्तस्रावका कारण मृत्यु भएको विज्ञप्तिमार्फत् बताएको छ।
"मतपेटिका सुरक्षितरुपमा गणनास्थलमा ल्याइँदै, कामपाको राष्ट्रिय सभागृह र ललितपुरको जावलाखेलमा गणना",काठमाडौं : स्थानीय तह निर्वाचनअन्तर्गत मतदान सकिएको छ। सुरक्षाकर्मी र निर्वाचन कर्मचारीको संयोजनमा नेपाली सेनाले मतपेटिका सुरक्षित रुपमा मतगणना स्थलमा ढुवानी गरिरहेको छ। काठमाडौं महानगरपालिकामा राष्ट्रिय सभागृहमा मतगणना हुँदैछ। त्यसैगरी ललितपुर महानगरपालिकामा मुख्य निर्वाचन अधिकृतको कार्यालय जावलाखेलमा मतगणना हुँदैछ। महानगरपालिकाभित्रका मतदान केन्द्रबाट मतपेटिका नेपाली सेनाले गतगणना स्थलमा ढुवानी गरिरहेको छ। आज विहान ७ बजेदेखि साँझ ५ बजेसम्म मतदान भएको थियो। निर्वाचन आयोगले २० प्रतिशत मतगणना आजै रातिदेखि सुरु हुने जनाएको छ। तस्बिरहरु : सरोज बैजु
मोरङमा ५५ प्रतिशत मतदान,"विराटनगर : स्थानीय तह निर्वाचनअन्तर्गत मोरङमा दिउँसो ३:३० सम्ममा ५५ प्रतिशतसम्म मत खसेको छ। प्रमुख जिल्ला अधिकारी काशीराज दाहालका अनुसार जिल्लाका १७ वटै स्थानीय तहमा मतदान जारी छ। मत हाल्नका लागि मतदाताहरु लाइनमा बसिरहेका छन्। पछिल्लो विवरण अनुसार समग्रमा मोरङमा अहिलेसम्म ५५ प्रतिशत मत खसेको छ, प्रजिअ दाहालले भने, सबै मतदानस्थलमा बिना अवरोध शान्तिपूर्ण रूपमा मतदान भइरहेको छ। खसेको मत प्रतिशत सबै पालिकाअनुसार भिन्दाभिन्दै रहेको उनले बताए। उनले दिएको जानकारी अनुसार प्रदेश१ को एउटा मात्रै महानगरपालिका विराटनगरमा ५० प्रतिशत मत खसेको छ। विराटनगरबाहेक धनपालथान, बूढीगंगा, ग्रामथान गाउँपालिका र रंगेली तथा रतुवामाई नगरपालिकामा ५०५० प्रतिशत मत खसेको दाहालले बताए। उर्लाबारी नगपालिकामा ५५ प्रतिशत मत खसेको छ। कटहरी, मिक्लाजुङ र कानेपोखरी गाउँपालिका तथा सुन्दरहरैँचा सुनवर्षी, बेलबारी र पथरीशनिश्चरे नगरपालिकामा ६०६० प्रतिशत मत खसेको जानकारी दाहालले दिए। उनका अनुसार जहदा र केराबारी गाउँपालिका तथा लेटाङ नगरपालिकामा ६५६५ मत खसेको छ। मोरङमा मतदान प्रक्रियामा सहभागी हुन पाउने मतदाताको संख्या ७ लाख १५ हजार २ सय २३ थियो। मतदातामध्ये ३ लाख ६३ हजार ४ सय ४८ पुरुष र ३ लाख ५१ हजार ७ सय ६९ महिला छन्। ६ जना अन्य मतदाता छन्। मोरङका मुख्य निर्वाचन अधिकृत भरत लम्सालसहितको टोलीले दिउँसो मतदान केन्द्रको अनुगमन गरेको थियो। टोलीमा प्रजिअ दाहाल, प्रमुख सेनानी अमृत थापा, मोरङ प्रहरी प्रमुख एसपी शान्तिराज कोइराला, सशस्त्र प्रहरी प्रमुख एसपी राजकुमार लामिछानेलगायत थिए। टोलीले मोरङका १७ वटै पालिकाका विभिन्न मतदान केन्द्रको अनुगमन गरेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले जानकारी दिए। उनका अनुसार सबै मतदान केन्द्रमा शान्तिपूर्ण रूपमा मतदान गर्ने क्रम जारी छ।"
बाबुरामलाई मतपत्रको फोटो खिच्न नरोकेको र कारबाही नगरेको भन्दै मतदान अधिकृत पनि कारबाहीमा,"काठमाडौं : निर्वाचन आयोगले पालुङटार अन्नपूर्ण मावि खोप्लाङका मतदान अधिकृत प्रदीपकुमार शर्मा रुपाखेतीलाई स्पष्टीकरण सोधेको छ। गोरखा पालुङटार नपा १ अन्नपूर्ण मावि खोप्लाङ मतदान केन्द्रमा जसपा संघीय परिषद् अध्यक्ष डा बाबुराम भट्टराईले आज विहान मतदान गरेर सामाजिक सञ्जालमा स्वस्तिक छाप लगाएको तस्बिर सार्वजनिक गरेका थिए। आयोगले निर्वाचन आचारसंहिता र निर्वाचन (कसूर तथा सजाय) ऐनविपरीत बाबुरामले मतपत्रको तस्बिर खिँच्दा किन नरोकेको र खिँचिसकेपछि कारवाही किन नगरेको भनेर मतदान अधिकृत रुपाखेतीलाई २४ घण्टे स्पष्टीकरण सोधेको हो। निर्वाचन (कसूर तथा सजाय) ऐनको दफा ९ को (२) मा मत संकेत सार्वजनिक गर्नेलाई मतदान अधिकृतले १५ हजार रुपैयाँ जरिवाना गर्नसक्ने व्यवस्था छ। आयोगले गोप्य मतदान सार्वजनिक गर्दा १५ हजार जरिवाना दिनुपर्ने कानुनी व्यवस्थाअनुसार किन कारवाही नगरेको भनेर सोधेको छ। आयोगले सोधेको छ, कसरी गोप्य मत संकेत गर्ने निषेध स्थानमा फोटो लिने अर्को व्यक्ति र फोटो लिने सामग्री (क्यामेरा बा मोबाइल) लगियो ? निज डा बाबुराम भट्टराईले फोटो लिने सामग्री (मोबाइल वा क्यामेरा) साथ लादा के कति कारणले सम्बन्धित मतदान अधिकृतले फोटो लिने सामग्री लानबाट निजलाई रोक्नु भएन? आयोगले बाबरामले मतदान अधिकृतलाई झुक्याएर फोटो खिच्ने सामग्री लगी मतपत्रमा गोप्य मत संकेतको फोटो खिचेको भए किन तत्काल निर्वाचन (कसुर तथा सजाय) ऐन, २०७३ को दफा ९ को उपदफा (२२) बमोजिमको कारबाही नगरेको भनि प्रश्न गरेको छ। साँचो विवरण खुलाई यथासिघ्र आयोगमा प्राप्त हुनेगरी स्पष्ट प्रतिवेदन पठाउन आयोगले मतदान अधिकृतलाई निर्देशन दिएको छ। यसअघि आयोगले नेता भट्टराईलाई मतपत्र सार्वजनिक गरिएकोबारे २४ घण्टाभित्र स्पष्ट जवाफ बुझाउन पत्राचार गरेको थियो।"
रौतहटमा मटपेटिका लुटियो,रौतहट : रौतहटको यमुनामाई गाउपालिकामा मतपेटिका लुटिएको छ। प्रहरीका अनुसार यमुनामाई गाउँपालिकाको दुई वटा मतदान केन्द्रबाट मतपेटिका लुटिएको हो। चिकना जेठरहिया क मतदान स्थल र वडा २ को भेडियाही टोलीबाट मपेटिका लुटिएको प्रहरीले जनाएको छ। स्थानीय पत्रकार अभिमन्यु पटेलले मतपेटिका लुटेर भाग्दै गरेको तस्बिर सार्वजनिक गरेका छन्। उनीहरु मतपेटिका लुटेर खेतैखेत भागेको पत्रकार पटेलले उल्लेख गरेका छन्।
उत्तर कोरियामा कोभिड१९ सङ्क्रमित एकको मृत्यु,"सोल : उत्तर कोरियामा एक जना कोभिड१९ सङ्क्रमितको मृत्यु भएको शुक्रबार पुष्टि गरिएको छ। उत्तर कोरियाले आफ्नो पहिलो कोभिड१९ को मृत्युको पुष्टि गर्दै ज्वरो विस्फोटक रूपमा राष्ट्रव्यापी रूपमा फैलिरहेको र हजारौं मानिसहरू बिरामी भएपछि अलग्गै अलग्गै राखि उपचार भइरहेको बताएको छ। कोरोनाका एक सङ्क्रमित भेटिएको सरकारी समाचार समिति, कोरियन सेन्ट्रल न्युज एजेन्सी, केसीएनएले बिहीबार जानकारी दिएको थियो। सो समाचार समितिले यहाँ गएको दुई वर्षपछि पहिलो पटक एक जनामा यो सङ्क्रमण पाइएको जानकरी दिएको थियो। केसीएनएकाअनुसार राजधानी प्योङयाङका केही बिरामीमा गरिएको परीक्षणबाट एक जनामा यो सङ्क्रमण पाइएका थिए। यहाँ पाइएको सङ्क्रमण कोभिडको ओमिक्रोन भर्सन भएको पनि समाचारमा जनाइएको छ। यो सङ्क्रमण पाइएपछि यहाँको सरकारले यसलाई राष्ट्रिय सङ्कटको अवस्था भनेको छ। एएफपी"
नेपाल र भारतको द्विपक्षीय परियोजनामा दुबै देशका प्रधानमन्त्री बोल्नेछन् : भारतीय विदेश मन्त्रालय,"काठमाडौं : भारतीय विदेश मन्त्रालयले प्रधानमन्त्री नरेन्द्र मोदीको नेपाल भ्रमणमा द्विपक्षीय परियोजनामा छलफल हुने प्रतिक्रिया दिएको छ। मन्त्रालयका सचिव विनयमोहन क्वात्राले शुक्रबार नयाँदिल्लीमा पत्रकार सम्मेलन गरेर दुई देशबीचका विभिन्न परियोजनाहरुमा दुबै देशका प्रधानमन्त्रीले चर्चा गर्ने जानकारी दिएका हुन्। नेपाल र भारत सम्बन्धको सम्पूर्ण दायरा फराकिलो रहेको भन्दै सचिव क्वात्राले लुम्बिनी भ्रमणका क्रममा दुई प्रधानमन्त्रीबीच विविध विषयमा वार्ता हुने बताए। गत चैतमा नेपालका प्रधानमन्त्रीको भारत भ्रमणका क्रममा सम्झौता भएका कनेक्टिभिटी, जलविद्युत परियोजनासम्बन्त्री सहयोगसहित समग्र द्विपक्षीय एजेण्डाहरुमा लुम्बिनीमा छलफल हुने उनले जानकारी दिए। नेपालको जलविद्युत परियोजना महत्त्वपूर्ण रहेको र भारतले नेपालमा जलविद्युतमा लगानी गरेको उनले बताए। जलविद्युत परियोजनामा सहकार्य विशाल रहेको र यसमा दुवै देशबीच वार्ता भइरहेको सचिव क्वात्राले उल्लेख गरे। यी सबै विषयमा दुबै प्रधानमन्त्रीले बोल्ने उनले बताए। भारतीय प्रधानमन्त्री मोदी जेठ २ गते बुद्ध जयन्तीका अवसरमा लुम्बिनी आउँदैछन्। लुम्बिनीमा मायादेवी मन्दिरको दर्शनदेखि भारतले बनाउने बौद्ध विहार शिलान्यासको धार्मिक कार्यक्रमका साथै प्रधानमन्त्री शेरबहादुर देउवासँग द्विपक्षीय भेटवार्ता तथा संयुक्त पत्रकार सम्मेलनको कार्यक्रम छ। प्रधानमन्त्री देउवाले केही दिनअघि पश्चिम सेती परियोजना भारतलाई दिने सार्वजनिक अभिव्यक्ति दिइसकेको र आज भारतीय विदेश मन्त्रालयले जलविद्युतको एजेण्डामा दुबै प्रधानमन्त्रीले बोल्ने भनेको अवस्थामा हाइड्रोपावरको विषय प्राथमिकताका उठ्ने संकेत गरेको छ।"
"कर्मचारीले भोट हालेपछि विवाद ,गोरखाको माइकोटमा अझै सुरु भएन मतदान",गोरखा : बारपाक सुलिकोट गाउँपालिका ६ माईकोट मावि मतदान केन्द्रमा दुई घण्टादेखि निर्वाचन रोकिएको छ । क मतदान केन्द्रमा खटिएका निर्वाचन कर्मचारीले मतदान गरेको विषयमा विवाद हुँदा मतदान कार्य रोकिएको पालिका निर्वाचन कार्यालयका प्रमुख शेषकान्त पौडेलले जानकारी दिए । सहायक कर्मचारी सन्जिव थापाले चन्द्रकला मावि केन्द्रस्थित आफ्नो नामावली रहेको ठाउँ मतदान गरी कर्मचारीको रुपमा काम गर्न आएपछि कांग्रेस कार्यकर्ताले विरोध गरेका थिए । विरोधपछि सो मतदान स्थलमा रहेको दुवै केन्द्रमा मतदान रोकिएको हो । दुई बजेदेखि सिर्जित सो समस्या अहिलेसम्म समाधान नभएको पौडेलले बताए । मतदान सुचारु गर्न सर्वदलीय बैठक बसेको छ ।
युएईका राष्ट्रपति शेख खलिफाको निधन,दुबई : संयुक्त अरब इमिरेट्सका राष्ट्रपति शेख खलिफा बिन जायद अलनाह्यानको शुक्रबार ७३ वर्षको उमेरमा निधन भएको छ। राज्य मिडियाका अनुसार उनी विगत लामो समयदेखि रोगसँग लडिरहेका थिए। राष्ट्रपति मामिला मन्त्रालयले शुक्रबार शेख खलिफा बिन जायद अलनाह्यानको निधन भएको र युएई र इस्लामिक संसारका जनतालाई शोक व्यक्त गरेको जनाएको छ।
संसद भवनको गेटमा अज्ञात व्यक्तिले एलपीजी ग्यासमा आगो लगाएर हिँडेपछि,"काठमाडौं : नयाँ बानेश्वरस्थित संसद भवनको गेट १ मा एलपीजी ग्यास विस्फोट भएको छ। अज्ञात समूहले बिहीबार मध्यरातमा ग्यासमा आगो लगाइ हिँडेको र केही क्षणमै उक्त ग्यास पड्किएको प्रहरीले जनाएको छ। ग्यास विस्फोट भएपछि मानवीय क्षति नभए पनि आसपासका घरहरुको सीसामा क्षति पुगेको महानगरी प्रहरी परिसर काठमाडौंका प्रवक्ता दिनेशराज मैनाललीले बताए। 'अज्ञात व्यक्तिले बिहीबार मध्यरातमा खाना पकाउने एलपीजी ग्यास ल्याइ आगो लगाइदिँदा विस्फोट भएको हो। विस्फोटबाट कुनै मानवीय क्षति नभए पनि आसपासका घरहरुको सीसामा क्षति पुगेको छ,' अन्नपूर्णसँग उनले भने। उनले संसद भवनको गेट १ मा पर्चा भेटिए पनि कुन समूहको हो भनेर नखुलेको बताए। ग्यास राखेर फरार रहेका व्यक्तिको खोजीकार्य तीव्र पारिएको उनले बताए।"
तिंकर र छाङरुमा मतदान सकियो,दार्चुला : व्याँस गाउँपालिका१ को तिंकरमा मतदान सकिएको छ। चीनको सीमा नजिकै रहेको तिंकर गाउँमा मतदान सकिएको हो। तिंकरमा १३६ जनाले मतदान गरेका छन्। मतदान गर्नेमा ७३ पुरुष र ६३ महिला मतदाता छन्। तिंकरमा मतदान सकिएको सशस्त्र प्रहरी बल नेपाल नम्बर ५० गुल्मका गुल्मपति धीरेन्द्र शाहले जानकारी दिए। तिंकर मतदान केन्द्रमा १११ पुरुष र १२० महिला गरी २३१ जना मतदाता रहेका छन्। व्याँस१ कैलाशपति आधारभूत विद्यालय छाङ्गरुमा मतदान अन्तिम चरणमा पुगेको जनाइएको छ। दिउँसोसम्म छांगरुमा २०९ ले मतदान गरेका छन्। यस केन्द्रमा ३७५ जना मतदाता छन्। यी दुवै गाउँका मतदाता एक साताअघि मात्रै भारतीय बाटो हुँदै छाङ्गरु तिंकर बसाई सरेका थिए। यहाँका स्थानीय छ महिना सदरमुकाम खलंगा र छ महिना छाङ्गरु तिंकर बसाई सर्ने गरेका छन्।
दाङमा ५ मतदान केन्द्रको जिम्मा महिलालाई,"दाङ : दाङमा ५ वटा मतदान केन्द्रमा निर्वाचन गराउन महिलाहरुलाई मात्रै जिम्मेवारी दिईएको छ। घोराही१६ को प्रावि सानी अम्बापुर क मा मतदान अधिकृत सहायक प्रमुख जिल्ला अधिकारी सावित्रा पुन, सहायक मतदान अधिकृतमा गुप्ताकुमारी अधिकारी, सहायक कर्मचारी ललिता यादव, रीता लामा र कार्यालय सहयोगीमा सरस्वती घर्तीमगर, सोही विद्यालयको ख मा मतदान अधिकृतमा मोतीकुमारी विश्वकर्मा, सहायक मतदान अधिकृतमा विमलाकुमारी पोखरेल, सहायक कर्मचारीमा मन्जु देवकोटा, अनिता सुबेदी र सहयोगीमा विष्णुकुमारी चौधरी रहेका छन्। सो विद्यालयको गमा मतदान अधिकृतमा प्रतिभा बोगटी, सहायक मतदान अधिकृतमा रामकुमारी मरासिनी, सहायक कर्मचारीमा कालिका अधिकारी, देवा केसी र सहयोगीमा भुमा वली रहेका छन्। तुलसीपुर५ स्थित अरनीको मैदान घ मा मतदान अधिकृतमा माया श्रेष्ठ, सहायक मतदान अधिकृतमा सावित्राकुमारी गौतम, सहायक कर्मचारीमा झरना बुढामगर, कमला रावत र सहयोगीमा रीता रिजाल रहेका छन्। त्यस्तै लमही ५ स्थित खिमबहादुर मावि कोलही मतदान केन्द्रमा सम्झना शर्मा मतदान अधिकृत, प्रभातरश्मी धिताल सहायक मतदान अधिकृत, शुशिला शाह, पुजा केसी सहायक मतदान अधिकृत र विष्णुकुमारी चौधरी सहयोगी रहेका छन्। यसैबीच ती महिला कर्मचारीहरु मात्रैभएका मतदानस्थलमा पनि महिला प्रहरीहरु मात्रै खटाइएको छ। जिल्लामा २ लाख ९ हजार ९९ जना महिला, २ लाख ७ हजार ९९ जना पुरुष र २ जना तेस्रोलिंगी गरी ४ लाख ९ हजार ९ सय २ जना मतदाता रहेका छन्।"
स्याङजामा मतदाता सवार गाडी दुर्घटनाप्रति कांग्रेसको दु:ख व्यक्त,काठमाडौं : स्याङजामा मतदाता सवार गाडी दुर्घटनामा निधन भएकोप्रति नेपाली कांग्रेसले दुःख व्यक्त गरेको छ। स्थानीय तहको निर्वाचनका क्रममा मतदानका लागि सहभागी हुन जादै गरेका स्याङ्जा वालिङ नगरपालिका वडा नं १६ का मतदाताको गाडी दुर्घटनामा परि निधन भएका प्रति दुख व्यक्त गरेको हो। नेपाली कांग्रेसका सभापति एवं प्रधानमन्त्री शेरबहादुर देउवाले श्रद्धाञ्जली अर्पण गर्दै समवेदना प्रकट गरेका छन्। साथै दुर्घटनापरि घाइते भएका सबैको सिघ्र स्वास्थ्य लाभको कामना गरेका छन्। स्याङ्जाको वालिङ१४ अर्खलबासमा मतदाता बोकेको जीप दुर्घटनामा १४ जनाको ज्यान गएको थियो। शुक्रबार वालिङ १४ को सिख्रेबाट तिवारीपसलतर्फ आउँदै गरेको ग२च ३०२६ नम्बरको को जीप पञ्चमूल अर्खलबासस्थित भित्री सडकखण्डमा अनियन्त्रित भई सडकबाट खस्दा जीपमा सवारमध्ये १४ जनाको मृत्यु भएको थियो।
सप्तरीको डाक्नेश्वरीमा निर्वाचन स्थगित,"राजविराज : सप्तरीको डाकेश्वरी नगरपालिका२ स्थित जनता मावि हरिराहामा रहेको दुई वटा मतदान केन्द्रको निर्वाचन स्थगित भएको छ। अपाङ्गता भएकी अशक्त महिलाले छाप लगाउन अह्राएको भन्दा मतदान अधिकृतले फरक छापमा मतदान गरेको आरोप लगाउँदै आक्रोशित समूहले मतदान अधिकृत बिपिन यादवलाई कुटपिट गर्दै मतपेटिका तोडफोड गरेपछि निर्वाचन स्थगित भएको हो। निर्वाचन अधिकृत र सहायक मतदान अधिकृतले राजनीतिक दलहरूलाई बोलाई पुनः मतदान प्रकृया सुरु गर्ने प्रयास गरेपनि मतपेटिका तोडफोड र मतपत्र च्यातेर छरिएकाले सर्वदलिय वैठकको निर्णयअनुसार निर्वाचन स्थगित गरिएको डिएसपी माधवप्रसाद काफ्लेले जानकारी दिए। निर्वाचनमा सहभागी राजनीतिक दलहरूको बैठकले मतदान अधिकृतले मतदाताको इच्छाविपरित छाप लगाएको स्थानीय मतदाता र प्रतिनिधिले मतपत्रसहित समातेकाले स्थानीयले कुटपिटसमेत गरेकोमा मतदान स्थगित गर्ने निर्णय गरेको छ। मतदान अधिकृतले जसपाको चुनाव चिन्हको साटो नेपाली कांग्रेसको चुनाव चिन्हमा मत लगाएको निर्णय पुस्तिकामा उल्लेख छ। सर्वसम्मतीले गरेको उक्त निर्णयामा कांग्रेसका तबारक मियाँ, उग्रनारायण चौधरी, मो हबिबुलसहित डाक्नेश्वरी नगरपालिकाका निर्वाचन अधिकृत शम्भुनाथ मगर, डिएसपी काफ्ले, सशस्त्र डिएसपी श्याम शर्मा पौडेल, जिल्ला निर्वाचन कार्यालयका कुलानन्द बिराजीसहित सबैजसो राजनीतिक दलको प्रतिनिधिको हस्ताक्षर छ। विवाद हुँदा क केन्द्रमा १ सय ३६ मत र ख केन्द्रमा १ सय ६० मत खसेको थियो। विवाद भएपछि खसेको मत पनि मतमेटिका फुटाएर छरिएको छ। कुटपिटबाट घाइते मतदान अधिकृत यादवलाई उपचारार्थ राजविराजस्थित छिन्नमस्ता अस्पताल भर्ना गरिएको छ। अशक्त महिलाले इशारा गरेर देखाएकै स्थानमा आफूले २ वटा रुख चिन्हमा छाप लगाए पछि पुनः सोधेको र त्यत्तिकैमा उनीसँग आएका युवकले मतपत्र खोसेर होहल्ला गरेको घाइते यादवले बताए। सर्वदलिय बैठकले नै अशक्तको मतदान गर्न मतदान अधिकृतलाई दिने निर्णय गरेअनुरुप आफूले मतपत्रमा छाप लगाएको उनले बताए।"
सप्तरीको स्थगित निर्वाचन आइतबार हुने,"राजविराज : मतदान अधिकृतमाथि कुटपिट र मतपेटिका तोडफोडपछि स्थगित भएको सप्तरीको दुई वटा मतदान केन्द्रको निर्वाचन आइतबार हुने भएको छ। डाक्नेश्वरी नगरपालिकाका निर्वाचन अधिकृत शम्भुनाथ मगरको उपस्थितीमा मतदानस्थलमै बसेको वैठकले स्थगित डाक्नेश्वरी नगरपालिका२ स्थित जनता मावि हरिराहाको २ वटा मतदान केन्द्रमा आइतबार विहान ७ बजेदेखि पुनः मतदान गर्ने निर्णय भएको हो। अशक्त महिला मतदाताले इच्छाएको जसपाको चुनाव चिन्हमा छाप लगाउनु पर्नेमा मतदान अधिकृत विपिन यादवले कांग्रेसको चुनाव चिन्हमा छाप लगाएको भन्दै स्थानीयवासीले यादवलाई कुटपिट गर्नुका साथै मतपेटिका समेत तोडफोड गरेपछि निर्वाचन स्थगित भएको थियो। मतदान केन्द्र क का मतदान अधिकृत राजविराज नगरपालिका स्वास्थ्य शाखामा कार्यरत विपिन यादवमाथि स्थानीयवासीले कुटपिट गर्नुका साथै मतपेटिका तोडफोड गरेपछि कानुन मन्त्रालयका सहसचिव फणिन्द्र गौतम, निर्वाचन अधिकृत मगर, सप्तरीका डीएसपी माधवप्रसाद काफ्ले, सशस्त्र डीएसपी श्याम शर्मा पौडेल घटनास्थल पुगेका छन्। उनीहरुको उपस्थितिमा मतदानस्थलमै बसेको सर्वदलीय बैठकले कुटपिट र तोडफोडपछि स्थगित भएको मतदान कार्य आइतबार गर्ने निर्णय गरेको हो। बैठकमा जिल्ला निर्वाचन कार्यालयका कुलानन्द बिराजी, मतदान केन्द्र ख का मतदान अधिकृत मुसहरु साह, सहायक मतदान अधिकृत जाकिर हुसेन, मतदान केन्द्र क का सहायक मतदान अधिकृत सुरेन्द्रकुमार यादवको उपस्थिति रहेको छ। त्यस्तै उक्त निर्णयमा निर्वाचनमा सहभागी राजनीतिक दलहरु नेकपा (एमाले), नेपाली कांग्रेस, जसपा, लोसपा, जनमत पार्टी, स्वतन्त्र उम्मेदवार सहभागी छन्। राजविराजस्थित छिन्नमस्ता अस्पतालमा उपचाररत घाइते मतदान अधिकृत यादवले उम्मेदवारका प्रतिनिधिहरुको निर्णयअनुसार नै आफूले अशक्त महिलाको मतदान गरेको र उनले औँलाले देखाएकै रुख चिन्हमा छाप लगाएको बताए। कूल जनसंख्या ४८ हजार ३१४ रहेको डाक्नेश्वरी नगरपालिकामा १५ हजार २३ पुरुष र १३ हजार ४१२ महिला गरी कूल मतदाता २८ हजार ४३५ रहेको छ। जम्मा १० वडा रहेको नगरपालिकामा २१ मतदानस्थल र ३७ मतदान केन्द्र छन्। आइतबार पुनः मतदान भएपछि मात्र डाक्नेश्वरी नगरपालिकाको मतगणना सुरु हुने मुख्य निर्वाचन अधिकृत चन्द्रमणि ज्ञवालीले बताए।"
अलमलिए मतदाता,"काठमाडौं : मतदाता शिक्षा अभावका कारण यस पटकको स्थानीय तहको निर्वाचनमा मतदाता अलमलिएका छन्। विभिन्न दलले साझा उम्मेदवार उठाएकाले कतिपय मतदाता मतदान गर्न अलमलिएका हुन्। केही मतदाताले उम्मेदवारै नभएका ठाउँमा पनि मतदान गरेको पाइएको छ। कतिपय स्थानमा ५ दलीय सत्ता गठबन्धनले साझा उम्मेदवार उठाए पनि कतिपय मतदाताले झुक्किएर उम्मेदवारै नभएको ठाउँमा मतदान गरेको बताएका छन्। तुरुन्तै थाहा पाए पनि सञ्चाउन नमिल्ने भएकाले दुःख लागेको अनामनगरका अर्जुन थापाले बताए। सरकार तथा राजनीतिक दलहरुले मतदाता शिक्षामा ध्यान नदिदाँ धेरै मतदाता अलमलिएका हुन्। निर्वाचन आयोगले यसपटक मतदाता शिक्षा दिन वेवास्ता गरेको सर्वसाधारणको आरोप छ। दाङको तुल्सीपुरका मतदाता रामु सुवेदीले मत हाल्ने तरिका कसैले नसिकाएकाले झुक्किएको बताए। अघिल्ला चुनावमा कसरी मत हाल्ने भन्ने सिकाउँथे अहिले मत हाल्ने तरिका सिकाइएन भने। उनले सात जनालाई हाल्नुपर्नेमा आठ जनालाई हाल्न पुगेको बताए। मत बदर नहोस् भन्ने थियो तर, सदस्य उम्मेदवारमा खेर जाने देखियो उनले भने। उम्मेदवार तथा राजनीतिक पार्टीहरुले पनि कसरी भोट हाल्ने भन्ने नसिकाएको सुवेदी बताउँछन्। काठमाडौंको अनामनगरका मतदाता अशोक दंगालले चुनावी नारा बोकेर उम्मेदवार आएपनि मत कसरी हाल्दा बदर हुँदैन भन्ने नसिकाएको बताए। यसपाली गत वर्षको तुलनामा धेरै मत बदर हुने आशंका बढेको छ, उनले भने। विगतका चुनावमा निर्वाचन कार्यालयले मतदाता शिक्षामा ध्यान दिने गरेको थियो। शिक्षक, कर्मचारी, बालविकास केन्द्रका सहयोगीलगायतबाट मतदाता शिक्षा दिने गरेको थियो। यस वर्ष निर्वाचनको अघिल्लो २ दिन मतदाता शिक्षा दिने भनिए पनि प्रभावकारी नभएको मतदाता गुनासो गर्छन्। निर्वाचन आयोगले मतदाता शिक्षाका लागि सरकारसँग बजेट मागेको थियो। तर, सरकारले कटौति गरिदिएपछि मतदाता शिक्षा पर्याप्तमात्रामा गर्न नसकेको निर्वाचन आयोगले जनाएको छ। निर्वाचन आयोगले १२ अर्ब बजेट मागेको थियो। तर, पछिल्लो समयमा मतदाता शिक्षा, गाडी खरिदलगायतको विगतमा हुँदै आएको खर्च कटौटी गर्दै निर्वाचन आयोगले ८ अर्ब बजेट पाएको थियो।"
"नमुना मतदान केन्द्र : प्यास लागे पानी, गर्मी लागे पंखा फोटो फिचर","बर्दिबास : मधेस प्रदेशका जिल्लाहरुमा तातो घाममा पनि उत्साहित भएर मतदाताहरु मतदान गरिरहेका छन्। स्थानीय तहको निर्वाचनमा मधेस प्रदेशका जिल्लामा चाडपर्व आएजस्तो मतदाताहरु रमाउँदै मतदान गरिरहेका छन्। सबै उम्मेदवारहरु मिलेर मतदान केन्द्रमा पण्डाल (टेन्ट) बनाएका छन्। पंखादेखि खानेपानीको प्रबन्ध मिलाएका छन्। महोत्तरीको बर्दिबास नगरपालिका१२ विजलपुरास्थित चल्की मतदान केन्द्रमा उम्मेदवारहरुले टेन्ट लगाएर मतदान केन्द्रलाई झकिझकाउ परेका छन्। उम्मेदवारहरुले मतदातालाई घाम छल्न पण्डाल लगाएको नेकपा माओवादी केन्द्रका वडा अध्यक्षका उम्मेदवार रामकिशोर साहले जनाए। गर्मीबाट मतदान गर्न सहज होस् भन्दै पंखा लगाएका छन्। मतदाताहरुलाई लाइनमै खानेपानीको प्रबन्ध गरेका छौं। वृद्धवृद्धा, गर्भवती महिला, सुत्केरी, अपाङ्गता भएका व्यक्ति तथा विरामीहरुलाई पहिलो प्राथमिकता राखेर मतदान गर्न व्यवस्था गरिएको छ। राजकरण महतोले खिचेका तस्बिरहरु"
"मतदानको समय सकियो, आजैदेखि गणना",काठमाडौं : स्थानीय तह निर्वाचन मतदानको समय सकिएको छ। निर्वाचन आयोगले विहान ७ देखि बेलुकी ५ बजेसम्म मतदानको समय निर्धारण गरेको थियो। निर्वाचन आयोगकाअनुसार सो समयमा मतदानका लागि लाइनमा बसेका मतदाताहरूले भने मतदान गर्न पाउनेछन्। प्रमुख आयुक्त दिनेशकुमार थपलियाले ७२ प्रतिशतसम्म मत खस्ने अपेक्षा गरिएको बताए। देशभर छिटपुट बाहेक अधिकांश केन्द्रमा शान्तिपुर्ण मतदान भएको आयोगले जनाएको छ। मतदान कार्य सकिएलगत्तै मतपेटिका संकलन गरिने र आजै बेलुकीदेखि मतगणना सुरु हुने आयोगले जनाएको छ।
"सुनसरीमा ५० प्रतिशत मत खस्यो, मतदाताको संख्या न्यून",धरान : सुनसरीमा ५० प्रतिशत मत खसेको छ । दिउँसो ३ बजेसम्म ५० प्रतिशत मत खसेको छ । जिल्ला निर्वाचन कार्यालयका प्रमुख कृष्ण पौडेलले ३ बजेसम्म ५० प्रतिशत मत खसेको बताए । सुनसरीमा १२ स्थानीय तह छ्न् । धेरैजसो मतदान स्थलमा मतदाताको उपस्थिति कम रहेको छ । इटहरी उपमहानगर पालिकाकी उपमेयर लक्ष्मी गौतमले मतदातको उपस्थिति धेरै कम भएको बताए । यसअघिका जनप्रतिनिधिले जनताको भावनाअनुसार काम नगरेकाले मतदाताहरु निरास भएर मत खसाल्न नआएको बुझिएको छ। कतिपय मतदाता विदेशमा रहेकाले पनि मतदानमा सहभागी हुन नसकेको बताइएको छ । सुनसरीमा ५ लाख ३४ हजार ७ सय ६५ मतदाता रहेका छन्।
"'कसैले भन्दैमा निर्वाचन रोकिदैन, आजै सबै ठाउँमा मतदान सक्ने पर्यत्न छ'","काठमाडौं : निर्वाचन आयोगका प्रमुख आयुक्त दिनेशकुमार थपलियाले कसैले निर्वाचन स्थगित गर्न भन्दैमा निर्वाचन नरोकिने बताएका छन् । पत्रकारहरुसँग कुराकानी गर्दै आयोगका प्रमुख आयुक्त थपलियाले सकेसम्म आजै बेलुकीसम्म सबै स्थानमा मतदान सक्ने प्रयास भइरहेको बताए। उनले निर्वाचन स्थगन गरेको तर रद्ध नगरेको बताए। उनले केहि मतदान केन्द्रमा उम्मेदवारकै प्रतिनिधिले मतपेटीकामा आक्रमण गरेको समेत देखिएको बताए। उनले भने, ' आयोगका कर्मचारीका गडबडी भए त्यसको जिम्मेवारी आयोगले लिन्छ । ५ बजेसम्म कर्मचारी रहनुहुन्छ । पुनः सुरु गर्ने सूचना निकाल्नुहुन्छ । मतदानको अधिकारबाट बञ्चित गर्दैनौं । मतदान रोक्नु हुँदैन । मतदान केन्द्र बाहिर गैरकानुनी र अवान्छित कार्य मान्य हुँदैन । ' उनले बेलुकी ५ बजेसम्म ६५ देखि ७२ प्रतिशत मतदान हुने आयोगको अपेक्षा रहेको बताए ।"
निर्वाचन परिणामले गठबन्धनको एकतामा असर पार्दैन : शेखर कोइराला,मोरङ : नेपाली कांग्रेसका नेता डा शेखर कोइरालाले स्थानीय तहको निर्वाचनको परिणामले गठबन्धन दलहरुको एकतामा कुनै असर नपार्ने बताएका छन्। आदर्श मावि मतदान केन्द्रमा शुक्रबार सञ्चारकर्मीसँग कुरा गर्दै उनले निर्वाचन परिणाम जस्तोसुकै आए पनि गठबन्धन दलहरुको बीचको एकता नटुट्ने उनले प्रष्ट पारे। नेता कोइरालाले निर्वाचन परिणामपछि गठबन्धन दलहरुबीच समीक्षा गरी सोहीअनुसार पार्टी अगाडि बढ्ने धारणा राखे। अहिलेको निर्वाचन नगर र ग्रामीण क्षेत्रको विकासका लागि भएकाले यसलाई दलहरुले प्रतिष्ठाको विषय बनाउन नहुने बताउँदै नेता कोइरालाले सङ्घ र प्रदेशको निर्वाचन राजनीतिक महत्वको हुने भए पनि पालिका निर्वाचन विशुद्ध विकास निर्माण कार्यमा केन्द्रीत हुने उल्लेख गरे।
तीन बीमा कम्पनी एक आपसमा गाभिने,"काठमाडौं : नेपालका तीन ओटा बीमा कम्पनी एकआपसमा गाभिने सहमति भएको छ। जसअनुरुप यूनियन लाइफ ईन्स्योरेन्स कम्पनी लिमिटेड, गुरांस लाइफ ईन्स्योरेन्स कम्पनी लिमिटेड र प्राइम लाइफ ईन्स्योरेन्स कम्पनी लिमिटेडबीच एक आपसमा गाभिने सहमती भएको हो। सो सम्बन्धमा तीनै कम्पनीका अध्यक्षहरुले सहमती पत्रमा हस्ताक्षर गरेका छन्। कम्पनीको पुँजीगत आधारलाई मजबुत र सुदृढ गरी प्रतिस्पर्धात्मक क्षमताको विकास गर्दै बीमित, लगानीकर्तालगायत सरोकारवालाहरुको दीर्घकालीन हित संरक्षण गर्नुको साथै तीनै कम्पनीको वित्तीय, मानव संशाधन, प्राविधिक एवं अन्य क्षमता अभिवृद्धि गर्दै सेवाग्राहीलाई आधुनिक प्रविधिजन्य बीमा सेवा सुविधा प्रदान गर्न सक्ने अवस्था सिर्जना गर्ने, मुलुकमा जीवन बीमालाई सुशासित, सुरक्षित, स्वस्थ्य, कुशल तथा सक्षम एवं प्रभावकारी बनाउन सहयोगी भुमिका निर्वाह गर्ने र मुलुकको समग्र जीवन बीमा प्रणालीको संवर्द्धन गरी सो प्रति सर्वसाधारणको विश्वसनीयता अभिवृद्धि गर्दै बिमितको हित संरक्षण गर्ने उद्धेश्य लिएको तीनै कम्पनीले जनाएका छन्।"
दाङमा उत्साहपूर्ण निर्वाचन,"दाङ : जिल्लामा शान्तिपूर्ण तरिकाले मतदान भइरहेको छ । पछिल्लो अद्यावधिक तथ्याकंअनुसार दाङमा ५० प्रतिशत मत खसेको छ । स्थानीय तह निर्वाचनमा अहिले पनि मतदाताहरु मत खसालिरहेका छन् । मतदान बिहान ७ बजेदेखि जिल्लामा एकैसाथ सुरु भएको हो। जिल्लाका दश पालिका र ९९ वडाका केन्द्रमा उत्साहजनक र शान्तिपूर्ण वातावरणमा मतदान भइरहेको छ । यस्तै, नेकपा एमालेका महासचिव शंकर पोखरेलले दाङको तुलसीपुर उपमहानगरपालिका वडा नं १९ को जनता विद्यापीठ विजौरीको 'ख' केन्द्रबाट मतदान गरेका छन् ।"
कुनै पनि केन्द्रको मतदान स्थगित भएको छैन : निर्वाचन आयोग,"काठमाडौं : निर्वाचन आयोगले अहिलेसम्म कुनै पनि मतदान केन्द्रमा निर्वाचन पक्रिया स्थगित नभएको जनाएको छ। केही स्थानमा छिटफुट घटना भए पनि पुनः मतदान कार्य सुचारु हुने पक्रियामा रहेको आयोगले जनाएको छ। 'अहिलेसम्म केही स्थानमा छिटफुट घटनाबाहेक देशभर स्थानीय तह सदस्य निर्वाचनमा शान्तिपूर्ण तथा उत्सादहपूर्वक रुपमा मतदान भइरहेको छ। केही मतदान केन्द्रमा सामान्य विवादका कारण मतदान रोकिएर सुचारु हुने क्रम जारी छ। कुनै पनि मतदान केन्द्रमा मतदान कार्य हालसम्म स्थगित भएको छ,' आयोगद्वारा जारी सूचनामा भनिएको छ।"
बझाङमा तीन ठाउँको मतदान प्रक्रिया ठप्प,"बझाङ : जिल्लामा शान्तिपूर्ण मतदान भएका मतदानस्थलमा करिब ५० प्रतिशत बढी मत खसिसकेको जिल्ला निर्वाचन कार्यालयले जनाएको छ। मतदान समय सकिन केही समयमात्रै बाँकी रहँदा बझाङका झडप भएका मतदान स्थल जयपृथ्वी नगरपालिका वडा नम्बर ७ स्थित सुनिपिपल चौर मावि सुवेडा, केदारस्युँ गाउँपालिका वडा नम्बर ४ स्थित जगन्नाथ माबि सैन्सु र मष्टा गाउँपालिका ५ स्थित द्वारिकानाथ माद्यामिक विद्यालयमा भने मतदान प्रक्रिया ठप्प भएको छ। यी तीनवटै मतदानस्थलमा सर्वदलीय बैठक बसिरहँदा सबै ठाउँमा नयाँ मतदान अधिकृतसहित पुन: मतदानको माग गरिरहेका छन्। जयपृथ्वी नगरपालिका वडा नम्बर ७ स्थित सुनिपिपल चौर मावि सुवेडाका मतदान अधिकृत डा सूर्य उपाध्यायले भने, 'छलफलका लागि सर्वदलीय बैठक बोलाएका छौं। एक पक्ष सम्पर्कविहीन बनेको छ। अब स्थगित गर्ने वा नगर्ने मुख्य निर्वाचन अधिकृतलेज्यूले निर्णय लिनुहोला।' त्यस मतदान केन्द्रमा १ हजार ९ सय ६ जना मतदाता रहेकोमा अहिलेसम्म जम्मा २० प्रतिशतमात्रै मत खसेको छ। स्वतन्त्र उम्मेदवारका आफन्तले फर्जी मत खसालेको भन्दै उत्पन्न भएको विवादले केदारस्युँ ४ स्थित जगन्नाथ माबि सैन्सु मतदान केन्द्र पनि दिनभर जसो तनावग्रस्त बन्यो। जहाँ १ हजार ५ सय ३७ जना मतदाता रहेकोमा अहिलेसम्म ५ सय ७० मत खसिसकेको मतदान अधिकृत केशवराज जोशीले बताए। उनका अनुसार त्यहाँ तनावग्रस्त भएपछि मत खसाल्न बाँकी मतदाता सबै घर फर्किसकेका छन्। अहिले सर्वदलीय बैठक बसिरहेको छ। सबै दलले पुन: मतदानको माग गरिरहेका छन्। बाँकी थलारा गाउँपालिका ५ स्थित थलारा मावि खोली मतदान केन्द्र र मा थलारा गाउँपालिका ८ स्थित शैलेश्वरी मावि मतदान केन्द्रमा पुन: मतदान सुरु भइसकेको छ। अन्य ठाउँमा फोन सम्पर्क हुन सकिरहेको छैन।"
बैतडीमा भोट हालेर फर्किने क्रममा ८४ वर्षीय वृद्धको मृत्यु,बैतडी : बैतडीमा मतदान गर्न गएका एक वृद्धको मृत्यु भएको छ । मृत्यु हुनेमा दोगडाकेदार गाउँपालिका३ कफल्डाका ८४ वर्षीय हरिसिंह भाट रहेको प्रहरी निरीक्षक दीपक विष्टले जानकारी दिए। भाटको शुक्रबार आज बिहान सनातन धर्म मावि खोचलेकमा मतदान गरेपछि फर्कने क्रममा मुर्छा परेका थिए। उनको बाटोमै मृत्यु भएको प्रहरीले जनाएको छ ।
"सुर्खेतमा हावाहुरीसहितको भारी वर्षा, मतदान प्रभावित",सुर्खेत : जिल्लामा हावाहुरीसहित आएको वर्षाका कारण मतदान स्थगित भएको छ । शुक्रबार दिउँसो एक बजेसम्म मतदान कार्य भएपनि हावाहुरीसहित पानी परेपछि मतदान प्रभावित भएको हो । अहिले सुर्खेतका अधिकांश स्थानमा इन्टरेट सेवा पनि अवरुद्ध भएको छ । हावाहुरीले वीरेन्द्रनगरमा दर्जनाैं रुख ढलेका छन् भने विधुतका पाेल ढल्दा विधुत र नेट सुविधा अवरुद्ध भएको हो। केहिबेर अघिदेखि पानी रोकिएकाले मतदान कार्य अघि बढाउनेबारे छलफल भइरहेको छ । सुर्खेतमा अहिलेसम्म ३० देखि ३५ प्रतिशत मत खसेको बताइएको छ।
सप्तकोशी डेभलपमेन्ट बैंकको बैंकिङ्ग सेवा आईतबार पनि,"काठमाडौं : सप्तकोशी डेभलपमेन्ट बैंक लिमिटेडले आफ्नो बैंकिङ्ग सेवा आईतबार पनि दिने जनाएको छ। नेपाल सरकारले २०७९ साल जेष्ठ १ गतेदेखि लागूहुने गरी हप्तामा शनिबार र आईतबारगरी दुई दिन बिदा दिने निर्णय गरेसंगै मेनरोड विराटनगरमा कर्पोरेट कार्यालय रहेको सप्तकोशी डेभलपमेन्ट वैंक लिमिटेडले ग्राहकहरुको सुविधालाई ध्यानमा राख्दैं आईतबार पनि बैंकिङ्ग सेवा प्रदान गर्ने निर्णय गरेको हो। यसअन्तर्गत हाल बैंकले प्रदेश नं१ मा रहेका आफ्ना ३५ शाखाहरुमध्ये १३ शाखाहरु (मेनरोड विराटनगर, बसन्तपुर, धनकुटा, धरान, इटहरी, टंकीसुनवरी, रंगेली)बाट जेष्ठ १ गतेदेखि नै सेवा प्रदान गर्ने र आगामी दिनमा बजारको आवश्यकता र ग्राहकको माग बमोजिम आईतबार संचालन हुने शाखा संख्या बडाउँदैं लैजाने नीति बैंकले लिएको जनाएको छ।"
मतपत्रको गोपनियता भंग गरेको भन्दै बाबुराम भट्टराईलाई निर्वाचन आयोगले काट्यो पत्र,"काठमाडौं : जनता समाजवादी पार्टी (जसपा) संघीय परिषद् अध्यक्ष डा बाबुराम भट्टराईलाई निर्वाचन आयोगले स्पष्टीकरण सोधेको छ। मतपत्रको गोपनियता उल्लंघन गरेको भन्दै आयोगले शुक्रबार भट्टराईलाई २४ घण्टाभित्र स्पष्टीकरण पेश गर्न पत्र काटेको हो। आयोगले भट्टराईलाई निर्वाचन (कसूर तथा सजाय) ऐनको दफा ९ को (२) बमोजिम किन कारवाही नगर्ने भनि सोधेको छ। स्थानीय तह निर्वाचनअन्तर्गत शुक्रबार विहान मतदान गरेका भट्टराईले सामाजिक सञ्जालमार्फत चिह्नमै स्वस्तिक छाप लगाएको देखिने मतपत्र सार्वजनिक गरेका थिए। मतपत्र सार्वजनिक गरेको भनेर प्रश्न उठेपछि बाबुरामले आफू सुरुदेखि नै खुल्ला मतदानको पक्षपाती रहेको स्पष्टीकरण दिएका छन्। राजीखुसी साथ मतदान गरेको कुरा कुनै अपराध गरेझै गरी लुकाउनु नपर्ने उनको भनाइ छ। कानूनमा भने गोप्य मतदानको व्यवस्था गरिएको छ। निर्वाचन (कसूर तथा सजाय) ऐनको दफा ९ को (२) मा मत संकेत सार्वजनिक गर्नेलाई मतदान अधिकृतले १५ हजार रुपैयाँ जरिवाना गर्नसक्ने उल्लेख छ। सार्वजनिक गरिएको मतपत्र खाममा सिलबन्दी गरेर छुट्टै राखी गणना नगर्ने व्यवस्था पनि छ। कानुनले कसैले पनि मतपत्रमा संकेत गरेपछि त्यस्तो मतपत्र कसैलाई देखाउन, प्रदर्शन गर्न, गोप्य मत सङ्केत स्थलमा सङ्केत नगरी त्यसभन्दा बाहिर गई मत संकेत गर्न वा संकेत गरेको व्यहोरा कुनै प्रकारले सार्वजनिक गर्न नहुने भनेको छ। बाबुरामले निर्वाचन आचारसंहिता र निर्वाचन (कसूर तथा सजाय) ऐनविपरीत हुनेगरी मतपत्र सार्वजनिक गर्ने तथा आफू खुला मतदान पक्षपाती भन्दै वकालत गर्दै हिँडेका बेला आयोगले स्पष्टीकरण सोधेको हो। आयोगका सहायक प्रवक्ता सूर्यप्रसाद अर्यालले अन्तर्राष्ट्रिय मान्यता नै सेक्रेसी अफ ब्यालेट रहेको भन्दै त्यो उल्लंघन भएको सूचना आएपछि आयोगले आवश्यक प्रक्रियामा लगेको बताए। यसरी खुलेर मत प्रकट गर्न पाइँदैन, उनले भने।"
मन्त्री साहले फुलकाहामा गरे मतदान,"महोत्तरी : मधेस प्रदेशका आन्तरिक मामिला तथा संचारमन्त्री भरतप्रसाद साहले महोत्तरीको गौशालास्थित श्रीमावि भेडियाही फुलकाहा मतदान केन्द्रबाट मतदान गरेका छन्। शुक्रवार दिउँसो मन्त्री साहले मतदान केन्द्रमा गई मतदान गरिएको हो। मतदान गरिएपछि पत्रकारहरुसँग संक्षिप्त कुराकानीको क्रममा मन्त्री साहले भने, प्रदेशभरिमा केही स्थानबाहेकको मतदान केन्द्रमा शान्तमय वातावरणमा मतदान कार्य जारी रहेको छ। आवश्यकमात्रामा सुरक्षाकर्मी परिचालन गरी मतदान केन्द्रलाई भयरहित वातावरणमा, स्वच्छ, निष्पक्ष ढंगले निर्वाचनमा भाग लिन सकिनेछ। मतदातालाई आवश्यक सहयोग प्रदान गर्नका लागि मतदान केन्द्रमा प्रहरी, प्रशासनले सहयोगीको भूमिकामा रहेको छ। सोहीबीच मन्त्री साहकी श्रीमती एवं प्रतिनिधिसभा सदस्य दिलकुमारी साहले पनि मतदान गरेकी थिईन्। त्यस्तै आजै बिहान नेकपा माओवादी केन्द्रका नेता एवं पूर्वमन्त्री गिरीराजमणि पोखरेलले बर्दिवास नगरपालिका३ स्थित दुधेश्वर प्रावि मतदानकेन्द्रमार्फत मतदान गरिएको हो।"
"दैलेख : कतै झडप, कतै विवाद, भीडलाई नियन्त्रण लिन हवाई फायर",दैलेख : नयाँ संविधान जारी भएपछि दोस्रो पटक भएको स्थानीय तह निर्वाचनमा दैलेखमा उत्साहपूर्ण मतदान भइरहेको छ। मतदाताहरु बिहानैदेखि लाइनमा बसेर आफ्नो मताधिकारको प्रयोग गरिरहेका छन्। मतदान केन्द्रहरुमा मतदाताको बाक्लो भीड रहेको छ। यद्धपी केही मतदान केन्द्रमा झडप र विवाद भएको छ। दैलेखको ठाटीकाँध गाउँपालिका६ को मालिका माविमा रहेको मतदान केन्द्रमा झण्डै एक घण्टा मतदान रोकिएको थियो। मतदानस्थल बाहिर एमाले र नेमकीपामा कार्यकताहरुबीच विवाद भएपछि मतदान रोकिएको थियो। भीडलाई नियन्त्रणमा लिन प्रहरीले हवाई फायरसमेत गरेको छ। उक्त मतदान केन्द्रमा सर्वदलीय बैठक बसेर विवाद समाधान पनि मतदान प्रक्रिया सुरु भएको दैलेखका प्रमुख जिल्ला अधिकारी हरि प्याकुरेलले जानकारी दिए। त्यहाँ अहिले प्रहरी परिचालन गरी सुरक्षा व्यवस्था कडा पारिएको छ। त्यहाँ कर्णाली प्रदेशका सभामुख राजबहादुर शाहीमाथि पनि हातपात भएको बताइएको छ। यस्तै दुल्लु नगरपालिका२ स्थित मालिका आधारभूत विद्यालय धारापानीस्थित मतदान केन्द्रमा एमाले कार्यकर्ताहरुले मतदान गर्न पुगेको मतदातामाथि आक्रमण गरेको स्थानीयले बताएका छन्। आक्रमणपछि उक्त वडाका मतदातासमेत रहेका दैलेखको नारायण नगरपालिकामा कार्यरत सामाजिक विकास अधिकृत खमबहादुर थापासहित उनको परिवारका १० जना घाइते भएको बताईएको छ। घटनापछि पेशागत नेपालले विज्ञप्ती जारी गरेर दोषीमाथि कारवाहीको माग गरेको छ। घटनापछि केहीबेर रोकिएको मतदान पक्रिया निर्वाधरुपमा सुरु भईसकेको प्रमुख जिल्ला अधिकारी प्याकुरेलले बताए। त्यसैगरी दैलेखको आठबिस नगरपालिका६ मा रहेको भैरव माध्यमिक विद्यालयको मतदान केन्द्रमा नेकपा एमाले र कांग्रेस कार्यकर्ताबीच झडप भएको छ। कांग्रेस कार्यकर्ता गणेश बहादुर शाहीले दर्जनौँ भोट हालेपछि झडपको अवस्था आएको एमाले नेताहरूले बताएका छन्। शाहीले धेरैको भोट आफैं हालेको र त्यस्तो नगर्नुस् भन्दा आक्रमण भएको उनीहरूले बताएका छन्। झडपमा एमालेका आधा दर्जन बढी कार्यकर्ता घाइते भएका छन्। अहिले मतपेटिकाहरू सुरक्षित स्थानमा राखिएको छ। मतदान स्थगित भएको छ। उक्त केन्द्रमा नेपाली सेनाको टोली समेत पुगिसकेको छ। विवाद समाधानको प्रयास भईरहेको र केहीबेरमा मतदान प्रक्रिया सुरु हुने प्रमुख जिल्ला अधिकारी प्याकुरेलले जानकारी दिए। उनका अनुसार जिल्लाभरी ६० प्रतिशत मतदान भईसकेको छ।
साँफेबगरको जाल्पादेवी मतदान केन्द्रमा ढुंगामुढा,अछाम : अछामको साँफेबगर नगरपालिका२ को जाल्पादेवीमा विवाद भएको छ। मतदान स्थलमा ढुंगामुढा प्रहार भएपछि मतदान प्रक्रिया स्थगित भएको छ। अहिलेसम्म करिब सात सय मत खसेको बताइएको छ। एमालेका वडा अध्यक्षका उम्मेदवार सुरत भुलले ढुंगा प्रहार गरेपछि विवाद सुरु भएको हो। एक जना अशक्त महिलाको भोट हाल्ने क्रममा विवाद भएको हो।
"पिज्जा हटको लाइटर, क्रिस्पियर सान फ्रान्सिस्को शैलीको पिज्जा सार्वजनिक","काठमाडौं : नेपालमा सर्वाधिक रुचाइएको ब्रान्ड पिज्जा हटले आफ्नो लाईटर, क्रिस्पियर र स्वादिलो सान फ्रान्सिस्को शैलीको पिज्जा सार्वजनिक गरेको छ। पिज्जा प्रेमीहरुले आनन्द लिने सक्ने सान फ्रान्सिस्को शैलीको पिज्जामा शेफको विशेष सस र एक्स्ट्रा भर्जिन आलिभ आयल ड्रिजलको प्रयोग गरिन्छ। सान फ्रान्सिस्को शैलीको पिज्जा, पिज्जा हटको मेनुमा मात्र ३८९ बाट उपलब्ध रहेको पिज्जा हटले जनाएको छ। यसको भेज र ननभेज दुबैको मज्जा लिन सकिने जनाएको छ। यो पिज्जा बनाउन सावर डोको प्रयोग गरिन्छ जसले सान फ्रान्सिस्को शैलीको पिज्जालाई हल्का, क्रिस्पी बनावटको साथ अद्वितीय र विशिष्ट स्वाद दिन सहयोग गर्ने पिज्जा हटले जनाएको छ।"
भक्तपुरमा ६५ र ललितपुरमा ५० प्रतिशत मत खस्यो,"भक्तपुर : भक्तपुरमा हालसम्म ६५ प्रतिशत मत खसेको छ। स्थानीय तह निर्वाचन शान्तिपूर्ण, निष्पक्ष र सौहार्दपूर्ण वातावरणमा मतदान भइरहेको मुख्य निर्वाचन कार्यालयले जनाएको छ । दिउँसो ३ बजेसम्म भक्तपुर जिल्लाभर करिब ६५ प्रतिशत मत खसेको मुख्य निर्वाचन अधिकृत गोपालप्रसाद बाँस्तोलाले जानकारी दिनुभयो । बेलुका ५ बजेसम्म मतदान समय निर्धारण गरिएको छ । जिल्लामा कूल एक लाख ८९ हजार ५८४ मतदाता छन् । जसमध्ये भक्तपुर नगरपालिकामा ५७ हजार २७०, चाँगुनारायण नगरमा ४३ हजार १०४, सूर्यविनायक नगरमा ४७ हजार ३६७ र मध्यपुर थिमी नगरमा ४१ हजार ८४३ जना छन् । यस्तै ललितपुरमा ५० प्रतिशत बढी मत खसेको जनाइएको छ। ललितपुर महानगरपालिकामा दिउँसो २:१५ बजे सम्ममा ५० प्रतिशतभन्दा बढी मत खसेको छ । कतिपय वडामा ५५ देखि ६० प्रतिशतसम्म मत खसेको मुख्य निर्वाचन अधिकृत किरणप्रसाद सिवाकोटीले जानकारी दिएका छन्। उनका अनुसार बेलुका पाँच बजेसम्म ६५ देखि ७० प्रतिशत मत खस्ने अनुमान गरिएको छ । '"
मुस्ताङमा शान्तिपूर्ण मतदान : ६५ प्रतिशत मत खस्यो,"जोमसोम : स्थानीय तह निर्वाचन अन्तर्गत हिमाली जिल्ला मुस्ताङमा दिउँसो २ बजेसम्म ६५ प्रतिशत मतदान सम्पन्न भएको जिल्ला निर्वाचन कार्यालय मुस्ताङले जनाएको छ। स्थानीय तहको दोश्रो कार्यकालका लागि आफूले रोजेको जनप्रतिनिधिलाई मतदान गर्न मतदाताहरुको उत्साहजनक सहभागी रहेको जिल्ला निर्वाचन कार्यालय मुस्ताङका निर्वाचन अधिकारी मदन अर्यालले जानकारी दिए। मुस्ताङको लोमान्थाङमा कुल मतदाता १९४८ मध्ये ७२ प्रतिशत, लोघेकर दामोदरकुण्डमा कुल मतदाता १४६२ मध्ये ६२ दशमलव ३ प्रतिशत, वारागुङ मुक्तिक्षेत्रमा कुल मतदाता २२४४ मध्ये ६५ प्रतिशत, घरपझोङमा २०८४ मतदाता मध्ये ७३ दशमलव ६० प्रतिशत र थासाङ गाउँपालिकामा कुल मतदाता २७४७ मध्ये ७१ प्रतिशत मतदान भएको जिल्ला निर्वाचन कार्यालयले जनाएको छ। कार्यालयले साँझ ५ बजेसम्म ८० प्रतिशत मत खस्ने अनुमान गरेको छ।"
ललितपुरमा नरिवल खसाल्ने जात्रा सम्पन्न,ललितपुर : रातो मच्छिन्द्रनाथ रथजात्राअन्तर्गत बिहीबार लगनखेलको थतिटोलमा नरिवल खसाल्ने जात्रा सम्पन्न भएको छ । मच्छिन्द्रनाथको रथ लगनखेल पुगेको चार दिनपछि रथ निर्मातामध्ये ज्येष्ठ व्यक्तिले रथको टुप्पोमा पुगेर नरिवल खसाल्ने चलन छ । रथलाई तान्दै लगनखेल पुयाएपछि खुसीयालीमा रथको माथिबाट नरिवल खसाल्न थालिएको मान्यता रहिआएको छ । किंवदन्ती अनुसार नरिवल खसाल्ने दिनलाई पाटनवासीले उत्सवको रूपमा लिन्छन् । त्यतिबेला रातो मच्छिन्द्रनाथलाई लगनखेल नपुयाउन्जेल पाटनवासी ढुक्क थिएनन्। जब पाटनमा पुयाए त्यसपछि उनीहरू खुसी भएका थिए। नरिवल खसाल्ने दिन रथको टुप्पोबाट योमरी पनि खसालिएको थियो। रथमाथिबाट खसालिएको नरिवल वा योमरी समात्ने व्यक्तिको पहिलो सन्तानको रूपमा छोरा जन्मिन्छ भन्ने मान्यता छ। थतिटोलमा नरिवल खसाल्ने जात्रा मनाएपछि शुक्रबार बिहान ६ बजेअघि नै महिलाले रथ तानेर थतिचोक पुर याउँदै छन् । नरिवल खसाल्ने जात्रा सकिएको पहिलो बिहीबार ज्योतिषले रातो मत्स्येन्द्रनाथलाई जावलाखेल लैजाने साइत हेर्ने परम्परा छ । मणिमण्डपस्थित सोह्रखुट्टे पाटीमा बसी मत्स्येन्द्रनाथका ज्योतिषले जावलाखेल लैजाने साइत निकाल्ने गर्छन् । रथ जावलाखेल पुगेको चार दिनपछि भोटो जात्रा मनाइन्छ । जावलाखेलमा भोटो देखाएपछि मत्स्येन्द्रनाथको जात्रा सकिन्छ ।
"वालिङ जीप दुर्घटना अपडेट : मृतक १४ जनाको सनाखत, घाइतेहरुको गण्डकी मेडिकलमा उपचार हुँदै","स्याङ्जा : स्याङ्जाको वालिङ१४ अर्खलबासमा मतदाता बोकेको जीप दुर्घटनामा ज्यान गुमाएका १४ जनाको सनाखत भएको छ। शुक्रबार बिहान १० :३० बजे वालिङ १४ को सिख्रेबाट तिवारीपसलतर्फ आउँदै गरेको ग२च ३०२६ नम्बरको को जीप पञ्चमूल अर्खलबासस्थित भित्री सडकखण्डमा अनियन्त्रित भई सडकबाट खस्दा जीपमा सवारमध्ये १४ जनाको मृत्यु भएको जिल्ला प्रहरी कार्यालय स्याङ्जाका प्रहरी प्रवक्ता रवीन्द्र खनालले जानकारी दिएका छन्। उक्त दुर्घटनामा परी ज्यान गुमाउनेमा वालिङ१४ अर्खलबास बस्ने ६३ वर्षीया माया पुन, सोही ठाउँका नौ वर्षीय प्रवीण कुँवर, ५० वर्षीय कुलदीप कुँवर, ५० वर्षीया डेमकुमारी कुँवर, ८६ वर्षीया हरिकला कुँवर, ५० वर्षीया टेककला कुँवर, २५ वर्षीया जमुना कुँवर, ७० वर्षीया भीमकला कुँवर, ७० वर्षीया मुवाकुमारी कुँवर, ४३ वर्षीया पोटकुमारी कुँवर, ४३ वर्षीया जानुका कुँवर, ४२ वर्षीया ज्ञानदली कुँवर, ५० वर्षीया मीना कुँवर र वर्ष नखुलेकी फूलदेवी कुँवर छन् । प्रहरी प्रवक्ता खनालका अनुसार ११ जना घाइते भएका छन्। उनीहरु सबैको अवस्था गम्भीर रहेको छ । सबैलाई वालिङस्थित गह्रौँ प्राथमिक अस्पतालमा उपचारपछि थप उपचारका लागि गण्डकी मेडिकल कलेज पोखरा पठाइएको छ । तिवारी पसलमा मतदान चलिरहेको छ । सोही मतदान केन्द्रमा मतदान गर्न आउँदै गरेका एकै गाउँका धेरैको सङ्ख्यामा मृत्यु भएपछि अहिले गाउँ नै पूरै शोकमा डुबेको छ।"
ओलाङचुङगोलामा मतदान अन्तिम चरणमा,"ताप्लेजुङ : ताप्लेजुङको फक्ताङलुङ गाउँपालिका७ ओलाङचुङगोलामा मतदान अन्तिम चरणमा पुगेको छ। गाउँमा भएका अधिकांशले मतदान गरिसकेको वडाध्यक्ष छेनेन भोटेले जानकारी दिए। उनका अनुसार वडा कार्यालय मतदान केन्द्रमा दिउँसो २:२५ बजेसम्म ८२ जनाले मतदान गरेका छन्। जसमा ४१ पुरुष र ४१ महिला छन्। अब बढीमा ३४ मतमात्रै खस्ने सम्भावना रहेको उनको भनाइ छ। यो केन्द्रमा मतदाता संख्या २ सय ७६ छ। यहाँ गाउँमा रहेका सबैले भोट लगाइसकेका छन्। मौमाटार र सिजेमा क्षेत्रमा गोठमा रहेका ३४ जना आउँदै छन्, भोटेले टेलिफोनमा भने, उहाँहरूलाई नै पर्खेर बसेका छौं। बाहिर रहेका धेरै स्थानीय नफर्किएकाले कम मत खसेको उनको भनाइ छ। ओलाङचुङगोलाको याङमा केन्द्रमा भने बिहानै मतदान सकिएको थियो। त्यहाँ कति मत खस्यो भन्ने यकिन भइनसकेको उनले बताए। चीनसँग सिमा जोडिएको यो वडामा गाउँपालिका अध्यक्ष र उपाध्यक्षका लागि मात्र मतदान भएको हो। वडा अध्यक्षसहित सबै सदस्य यसअघि नै निर्वारोध भइसकेका छन्।"
देशभर उल्लासमय मतदान हुँदै गर्दा जे देखियोफोटो फिचर,"काठमाडौं : स्थानीय तह निर्वाचनमा बिहानदेखिनै उत्साहपूर्ण मतदान भइरहेको छ। केही स्थानमा छिटपुट घटना भएपनि अधिकांश स्थानमा मतदान शान्तिपूर्ण ढंगले भएको छ। मतदानस्थलमा मतदाताहरु बिहान ७ बजेखि मतदान गरिरहेका छन्। संविधान जारी भएपछि दोस्रोपटक स्थानीय तह निर्वाचन भएको हो। निर्वाचनमा १८ वर्षदेखि बृद्धबृद्धासमेत मतदान गरिरहेका छन्। केही त अक्सिजनसमेत बोकेर मतदानमा सहभागी भएको देखिन्छ भने केही अरुको सहायतामा मतदान प्रकृयामा भाग लिएका छन्। २०७४ मा भएको निर्वाचनमा जनप्रतिनिधिको पाँच वर्षे कार्यकाल जेठ ५ मा देखि सकिँदै छ। जेष्ठ नागरिक, दृष्टिविहीन नागरिकहरु आफ्ना जनप्रनिनिधि चुन्न तयार छन्। निर्वाचन आयोगका अनुसार अहिलेसम्म ३५ प्रतिशत मतदान सम्पन्न भएको छ। देशभरका मतदानस्थलबाट अन्नपूर्णकर्मीले पठाएका केही तस्बिरहरु"
"गोरखाको बालकी मतदान केन्द्रमा माओवादी र कांग्रेसबीच झडप, मतदान रोकियो","गोरखा : गण्डकी गाउँपालिका ६ को बालकी आधारभूत विद्यालयमा माओवादी र कांग्रेस कार्यकर्ताबीच झडप हुँदा मतदान रोकिएको छ । आधा घण्टादेखि ढुंगा हाना हुँदा मतदान रोकिएको पालिकाका निर्वाचन अधिकृत बासुदेव रेग्मीले जानकारी दिए । बाहिर ढुंगा हानाहानको स्थिति छ । मतपत्र, मतपेटिका कोठाभित्र लगेर सुरक्षित राखिएको छ,' उनले भने, 'कर्मचारीहरु सुरक्षित हुनुहुन्छ । मतदान रोकिएको छ ।' घटनास्थलमा थप सशस्त्र प्रहरी, नेपाल प्रहरी, सेनाको टोली आउँदै गरेको जानकारी पाएको उनले बताए । गण्डकी गाउँपालिकाको ज्ञानमार्ग मावि मतदान केन्द्रमा यसअघि पनि माओवादीले अवाञ्छित गतिविधि गरेपछि दोहोरो झडप भएको हो । झडपछि हवाई फायरिङ भएको थियो । ज्ञानमार्ग केन्द्र सुचारु भएलगत्तै बालकीमा झडप भएको हो ।गण्डकी गाउँपालिकाको तीनवटा मतदान केन्द्र विगतका चुनावदेखि नै माओवादी केन्द्रले कब्जा गर्ने गरेको थियो । ती केन्द्रहरुलाई जिल्ला सुरक्षा समितिले अति संवेदनशीलको सूचीमा राखेको छ ।"
रुपन्देहीमा उत्साहपूर्ण मतदान तस्बिर,"भैरहवा : स्थानीय तह निर्वाचनमा रुपन्देहीमा उत्साहपूर्ण मतदान भइरहेको छ। मतदाता बिहानैदेखि लाइनमा बसेर आफ्नो मताधिकारको प्रयोग गरिरहेका छन्। मतदान केन्द्रमाहरु मतदाताको बाक्लो भीड छ। जिल्लामा ७ सय मतदान केन्द्र र २ सय ८ मतदानस्थल तोकिएको छ। ६ लाख ३२ हजार ३६० मतदाता रहेको रुपन्देहीका उत्साह र शान्तिपूर्वक मतदान भइरहेको रुपन्देहीका प्रमुख जिल्ला अधिकारी ऋषिराम तिवारीले जानकारी दिए। निर्वाचनलाई लक्षित गरेर जिल्लाको सुरक्षा व्यवस्था कडा बनाइएको छ। सबै मतदानस्थल, केन्द्रको सुरक्षा र निगरानीसँगै नागरिकलाई भयरहित वातावरणमा मतादान गर्ने वातावरण तयार गर्न सुरक्षा व्यवस्था मजबुत पारिएको रुपन्देहीका एसपी रविन्द्र रेग्मीले जानकारी दिए। उनले जिल्लामा निर्वाचन सुरक्षाका लागि चार हजार ६ सय चार सुरक्षाकर्मी परिचालन गरिएको बताए। नेपाल प्रहरी १ हजार ४ सय, सशस्त्र प्रहरी ६ सय, नेपाली सेना ६ सय र म्यादी प्रहरी २ हजार ४ सय परिचालन गरिएको जिल्ला प्रशासन कार्यालय रुपन्देहीले जनाएको छ। मतदाताहरु आफ्नो जनप्रतिनिधि चुन्नका लागि मतदान गर्न पाउँदा निकै हर्षित छन्। यसैबीच, गृहमन्त्री बालकृष्ण खाँणले मतदान गरेका छन्। गृहमन्त्री खाँणले रुपन्देहीको तिलोत्तमा वडा नम्बर ८ को ज्योति आधारभूत स्कूलमा मतदान गरेका हुन्। नेपाली कांग्रेसका केन्द्रिय सदस्यसमेत रहेका उनले बिहान सवा ७ बजे मतदान गरेका हुन्। यही मतदान केन्द्रबाट राष्ट्रिय जनमोर्चाका अध्यक्ष चित्रबहादुर केसीले पनि मतदान गरेका छन्। यस्तै, नेकपा एमालेका उपाध्यक्ष तथा पूर्व अर्थमन्त्री विष्णुप्रसाद पौडेलले बुटवल उपमहानगरपालिका वडा नम्बर ८ को सडक डिभिजन कार्यालयको मतदान केन्द्रमा पुगेर मतदान गरेका हुन्। एमालेका स्थायी कमिटी सदस्य तथा पूर्वमन्त्री घनश्याम भुसालले रुपन्देहीकै तिलोत्तमा नगरपालिका वडा नम्बर ९ को विश्वशान्ति आधारभूत स्कूलको मतदान केन्द्रमा पुगेर मतदान गरेका छन्। यस्तै, पूर्वमन्त्री एवं राप्रपा नेता दीपक बोहराले सिद्धार्थनगर वडा नम्बर ३ स्थित खजहना आधारभूत विद्यालयमा रहेको मतदान स्थलमा पुगेर मतदान गरेका छन्।"
"३५ प्रतिशत मतदान सकियो, ७ जिल्लाका केहि स्थानमा अवरुद्ध : निर्वाचन आयोग","काठमाडौं : निर्वाचन आयोगले अहिलेसम्म ३५ प्रतिशत मत खसेको जनाएको छ । आयोगले मध्यान्ह १२ बजेसम्म देशभर करिब ३५ प्रतिशत मतदान भइसकेको प्रारम्भिक तथ्यांक प्राप्त भएको जनाएको छ । ७५३ वटै स्थानीय तहका १० हजार ७५६ मतदान स्थलका २१ हजार ९५५ मतदानकेन्द्रमा मतदान जारी छ । दोलखा, सर्लाही, सप्तरी, रामेछाप, पर्वत, हुम्ला र बाजुराका केही मतदानस्थलमा सामान्य विवादका कारण मतदान कार्य अवरुद्ध भएकोमा सूरु गर्ने प्रयास भइरहेको आयोगका प्रवक्ता शालिग्राम शर्मा पौडेलले जानकारी दिए । उक्त स्थानहरूमा छिट्टै मतदान सुरु हुने आयोगले अपेक्षा लिएको छ।"
ताप्लेजुङ : मतदान शान्तिपूर्ण रुपमा जारी,"ताप्लेजुङ : एक नगरपालिका र ८ वटा गाउँपालिकासहित ९ स्थानीय तह रहेको ताप्लेजुङमा मतदान प्रक्रिया शान्तीपूर्ण रुपमा जारी छ। ताप्लेजुङमा सबैभन्दाबढी मत सिरिजंगा गाउँपालिकामा खसेको छ। त्यहाँ २८ प्रतिशत मतदान भएको छ। यसपछि सिदिङवा गाउँपालिकामा २५ प्रतिशत मतदान भएको छ। यो साढे ११ बजे सम्मको तथ्याङक हो। जिल्ला निर्वाचन अधिकारी दिनेश खनालका अनुसार सबैभन्दा कम फक्ताङलुङ गाउँपालिकामा ११ प्रतिशत मतदान भएको छ। फुङलिङ नगरपालिकामा १९ प्रतिशत, आठराइ त्रिबेणी गाउँपालिकामा १४ प्रतिशत, मिक्वाखोलामा १६ प्रतिशत, मेरिङदेनमा १६ प्रतिशत, मैवाखोलामा १९ प्रतिशत र पाथीभरा याङवरकमा १३ प्रतिशत मतदान भएको जिल्ला निर्वाचन कार्यालयले जनाएको छ। जिल्ला निर्वाचन अधिकारी खनालका अनुसार स्थानीय बासिन्दाको मृत्युपछि फक्ताङलुङ गाउँपालिकाको घुन्सामा रोकिएको मतदान ११ बजेदेखि सुरु भएको छ। अहिले सम्म शान्तिपूर्ण ढंगले निर्वाचन भइरहेकोसमेत जिल्ला निर्वाचन कार्यालयले जनाएको छ। यता फक्ताङलुङ गाउँपालिका७ ओलाङचुङगोलामा राजनीतिक दलको एजेण्ट नभएपछि वर्तमान वडाध्यक्ष र आगामी पाँच वर्षका लागि स्वतन्त्रबाट निर्विरोध निर्वाचित जनप्रतिनिधिलाई साक्षी राखेर मतदान सुरु भएको छ। पहिलो मत स्वतन्त्रबाट निर्वाचित छेतेन लामा शेर्पाले गरेका छन् भने सदस्य टाँसी शेर्पालगायतले पनि मत खसाएका छन्। ओलाङचुङगोलामा खटिएका मतदान अधिकृत मोहन अर्यालका अनुसार दलको कोही पनि एजेण्ट नआएपछि मतदान सुरु हुने मुचुल्कामा उनीहरुलाई हस्ताक्षर गराइएको हो। यस केन्द्रमा २ सय ७६ मतदाता रहेका छन्। तर यहाँ ७० देखि ९० भोटसम्म खस्ने स्थानीयको आकलन छ। जिल्लाबाहिर भएका मतदाता नआएकाले बस्तिमा भएकाले मात्रै मतदान गर्ने स्थानीय बताउँछन्। ताप्लेजुङ जिल्लामा ८९ हजार ६ सय ८० मतदाता रहेकाछन्।"
क्रियापुत्री बसेका वडाध्यक्षका उम्मेदवारले गरे मतदान,धनकुटा : क्रियापुत्री बसेका वडाध्यक्षका उम्मेदवार विकास घिमिरेले मतदान गरेका छन्। लोकतान्त्रिक गठबन्धनको तर्फबाट धनकुटा नगरपालिका३ को वडाध्यक्षका उम्मेदवार बनेका उनले बिहान करिव साढे १० बजे भाषा उच्च मावि मतदान केन्द्रमा पुगेर मतदान गरेका हुन्। घिमिरेसंगै दाजु विजय घिमिरेसहित परिवार अन्य पाँच जना सदस्यले पनि मतदान गरेका थिए। उनका बुवा हर्क घिमिरेको गत वैशाख २७ गते निधन भएको थियो। बुवाको निधन पछि उनी काजक्रियामा बसेका थिए। साहित्यकार झमक घिमिरेले पनि गरिन् मतदान मदन पुरस्कार विजेता प्रसिद्ध साहित्यकार झमककुमारी घिमिरेले पनि मतदान गरेकी छिन्। धनकुटा६ सामुदायिक वहुउेश्यीय सामुदायिक (क) मतदान केन्द्रमा परिवारका सदस्यसँगै पुगेर पहिलो मतदाताको रुपमा मतदान गरेकी थिइन्। उनको चर्चित आत्मकथा जीवन काँडा की फूल कृतिले मदन पुरस्कार पाएको थियो।
धनकुटाको सहिदभूमि६ मा मतदान प्रक्रियामा विवाद : मतदान स्थगित,धनकुटा : मतदान प्रक्रियाको विषयमा लोकतान्त्रिक गठवन्धन र नेकपा एमालेका प्रतिनिधिबीच विवाद हुँदा सहिदभूमि गाउँपालिका वडा नं ६ स्थित ठाकुरदेवी मावि र ६ नं वडा कार्यालय मतदान स्थलका तीन वटै केन्द्रको मतदान प्रक्रिया स्थगित भएको छ। मतदान प्रक्रियाको विषयमा दुवै पक्षवीच भएको विवादले केही समयको लागि मतदान कार्य स्थगित गरिएको मतदान केन्द्रक का मतदान अधिकृत गणेश एडीले बताए। उनका अनुसार भित्र मतदान कार्य शान्तिपूर्ण वातावरणमा चलिरहेको थियो। बाहिरको वातावरण होहल्ला र हुलदंगा भएको खबर सुनियो। सुरक्षाकर्मीहरु नियन्त्रणमा लिएपछि स्थगित भएको हो। स्थगित हुनुभन्दा अघिसम्म तीन वटै केन्द्रमा २० प्रतिशत भोट खसेको थियो।
मुगुमा पाँचजना क्रियापुत्रीले गरे मतदान,"मुगु : स्थानीय तह निर्वाचनमा पाँचजना क्रियापुत्रीले मतदान गरेका छन्। शुक्रबार बिहान ७ बजेबाट सुरु भएको मतदानमा छाँयाना रारा नगरपालिका२ का २ र खत्याड गाउँपालिकाका ३ जना गरी पाँचजना क्रियापुत्रीले मतदान गरेका हुन् । छाँयानाथ रारा नयरपालिका२ कि ७४ वर्षीया बिष्णुमति तिरुवाको तीनअघि मृत्यु भएको थियो। आमाको मृत्युपछि क्रिया बसेका तिरुवाको छोरा प्रेमसिंह तिरुवा र लालबहदुर तिरुवाले विधुत प्राधिकरण मतदान केन्द्रमा गएर मतदान गरेका हुन् । यस्तै, ११ दिन अगाडि आमाको मृत्यु भएपछि क्रियापुत्री बसेका तीन भाइ कविराज कार्की, वीरबहादुर कार्की र जयसुर कार्कीले बिहान ८ बजे सरस्वति आधारभूत विद्यालयमा मतदान गरेका हुन् । मतदान गर्न नेपालगंजबाट दुई दिन अगाडि छाँयानाथ रारा नगरपालिका२ की ७४ वर्षीया बिष्णुमता तिरुवा मतदान गर्न भनेर घर आएकी थिइन् । मतदान गर्न नपाउँदै उनको मृत्यु भएको हो। आमाको क्रियापुत्री बसेका दुई भाइ नाङ्गो खुट्टाले आधी घन्टाको पैदलयात्रा हिँडेर मतदान केन्द्र पुगेका थिए। अर्का क्रियापुत्री कबीराज कार्कीले पाँच वर्षको एकपटक आउने निर्वाचनमा नाङ्गो खुट्टामा १ घण्टा पैदल हिँडेर मत हालेको बताए ।"
संस्कृतिविद् जोशीको १०३औँ जन्मदिन : मतदान नगर्ने,काठमाडौं : संस्कृतिविद् एवं वाङ्मय शताब्दी पुरुष सत्यमोहन जोशीको १०३औँ जन्मदिन आज परिवारिकरुपमा मात्र मनाइने भएको छ। स्थानीय तहको निर्वाचनको दिन परेको र सवारी साधन आवतजावतमा समस्या भएकाले आफ्नो पारिवारका सीमित सदस्यबीच जन्मदिन मनाउन लागिएको जोशीका माइला छोरा हेमन्तले जानकारी दिए। केही दिनदेखि श्वासप्रश्वासमा समस्या आएपछि उनलाई समय समयमा अक्सिजन दिनुपरेकाले पनि मतदानका लागि जान कठिन भएको उनले जानकारी दिए। बुबालाई अहिले अरुको सहारामा पनि मतदान केन्द्रसम्म जान सक्ने अवस्था नभएको हेमन्तले बताए। रासस
सप्तरीको डाकेश्वरीमा पार्टी प्रतिनिधिहरुले नै मतपेटिका फोडेपछि,"राजविराज : सप्तरीको डाकेश्वरी नगरपालिकाको निर्वाचन स्थगितको संघारमा पुगेको छ। मतदान भइरहेका बेला पार्टी प्रतिनिधिहरुले मतपेटिका फोडेपछि निर्वाचन स्थगितको संघारमा पुगेको हो। मतदान अधिकृतले फरक चुनाव चिन्हमा स्वस्तिक छाप लगाइदिएको भन्दै विवाद उत्पन्न भएको थियो। सामान्य झडपका क्रममा मतदान अधिकृत घाइते भएको डीएसपी माधव प्रसाद काफ्लेले जानकारी दिए। उनका अनुसार उनको छिन्नमस्ता अस्पतालमा उपचार भइरहेको छ। 'निर्वाचन प्रक्रिया अगाडि बढाउने कि स्थगित गर्ने विषयमा सर्वदलीय बैठक बोलाइएको छ। उक्त छलफलपछि के गर्ने भन्ने निष्कर्ष निस्किन्छ,' डीएसपी काफ्लेले अन्नपूर्णसँग भने।"
"रौतहटमा कतै झडप, कतै आगजनी : माधव नेपाललाई अवरोध गर्दा प्रहरी हस्तक्षेप","रौतहट : जिल्लाको केही मतदान केन्द्रमा विवाद भएको छ। १५ जना बढी घाइते भएका छन्। रौतहटको गढीमाई नगरपालिका ३ लक्ष्मीपुरमा मतदानको क्रममा झडप हुँदा १५ जना घाइते भएका छन्। लक्ष्मीपुरमा मतदानको क्रममा झडप भएको हो। लक्ष्मीपुरस्थित खरिदी प्राथमिक विद्यालय भवनमा रहेको मतदान केन्द्रमा नेकपा एस, कांग्रेसबीच झडप भएको हो। दुई पक्षबीच मतदानकै क्रममा विवाद भएपछि अवस्था नियन्त्रणमा लिन प्रहरीले बल प्रयोग गरेको थियो। यस्तै गढिमाई ६ सिंगरवनमा नेकपा एसका वडाध्यक्ष उम्मेदवार रामविनोद यादवको मोटरसाइकल जलाइएको छ। त्यस केन्द्रमा मतदानको विषयमा छलफल भइरहेको छ। गौरमा मतदान केन्द्रभित्र छिर्न खोज्दा माधव नेपाललाई कांग्रेस कार्यकर्ताले अवरोध गरेका छन्। पूर्वप्रधानमन्त्री माधवकुमार नेपाललाई रौतहट सदरमुकाम गौरको विभिन्न वडाको मतदान केन्द्रमा घुम्ने क्रममा वडा नम्बर ५ गौरीशंकर यादव रौतहट क्याम्पस मतदान केन्द्रभित्र छिर्न खोज्दा स्थानीयहरुले नाराबाजी गरेका थिए। गौर २ मा रहेको रामजानकी कन्या प्राविमा मत खसालेर गौरीशकर क्याम्पसको बुथमा छिर्न खोजेका नेता नेपाललाई त्यहाँबाट नाराबाजी गर्दै लखेटेका हुन्। सुरक्षाकर्मीको सहयोगमा नेता नेपाल सो स्थानबाट बाहिरिएका थिए। यस्तै रौतहटको फतुवा विजयपुर नगरपालिकाको एउटा मतदान केन्द्रमा मतदानको विषय विवाद भएपछि प्रहरीले ५ राउन्ड हवाई फायर गरेको छ। उक्त नपाको शितलपुर बैरगनिया मतदान केन्द्रमा विवाद भएपछि स्थिति नियन्त्रणमा लिन प्रहरीले फायर गरेको हो। अहिले स्थिति सामान्य रहेको प्रहरीले जनाएको छ। गुजरा नपाको कनकपुरमा जसपा, कांग्रेस र एमाले कार्यकर्ताबीच भनाभन भएको छ, सोही नपाको पोखरभिन्डामा माओवादी केन्द्र र जसपा, उता लक्ष्मीपुरमा नेकपा एस, कांग्रेस र जसपा, मनहर्वामा माओवादी र जसपाले विरोध जनाएका छन्। अन्य केन्द्रहरुमा शान्तिपूर्ण रुपमा मतदान भैरहेको जनाएको छ। १६ नगर २ गाउँपालिकामा २६७ स्थल र ५१८ मतदान केन्द्र रहेको छ।"
बर्दियामा उत्साहपूर्वक मतदान,"गुलरिया : बर्दियामा मतदान भइरहेको छ । जिल्लाका गुलरिया, मधुवन, राजापुर, ठाकुरबाबा, बारबर्दिया बाँसगढी नगरपालिका तथा वढैयाताल र गेरुवा गाउँपालिकामा शान्तिपूर्ण रुपमा निर्वाचन भइरहेको छ । मतदाताहरु बिहानैदेखि मतदानस्थलमा मत हाल्न लाइनमा बसेका छन् । बर्दियामा अध्याधिक गर्मी भएपनि मतदाताहरुले प्रवाहै नगरी मतदान गर्न पालो पर्खेर बसेका छन् । बिहान ७ बजेदेखि बेलुकी ५ बजेभित्र मतदान स्थलमा प्रवेश गर्नेहरुले मतदान गर्न पाउने प्रावधान छ । विकास प्रेमी उम्मेदवार चयन गर्न मतदाताहरु आतुर छन् । बर्दियामा कुल ३ लाख ११ हजार ४ सय १० मतदाता छन् । जसमध्ये सबैभन्दा बढी बारबर्दिया नगरपालिकामा मतदाता छन् । जिल्लामा १ सय ५३ वटा मतदान स्थल र ३ सय ७१ वटा मतदान केन्द्र छ । निर्वाचनलाई शान्ति पूर्वक सम्पन्न गराउन नेपाल प्रहरी, म्यादी प्रहरी, शसस्त्र प्रहरी र नेपाली सेना गरी २ हजार ७ सय ५९ जना सुरक्षाकर्मी परिचालन गरिएको छ । बर्दियामा २९ वटा मतदान स्थलहरु संवेदनशील र १ सय २४ वटा मतदान स्थलहरु सुरक्षाका दृष्टिकोणले स्थानिय प्रशासनले सामान्य वर्गिकरण गरेको प्रमुख जिल्ला अधिकारी बन्धु प्रसाद बास्तोलाले बताए । मत पेटिकामा मत खसाल्दै स्थानिय महिला तस्बिर : यादव आचार्य"
तस्बिरमा धनगढी उपमहानगरको मतदान,"धनगढी : सुदूरपश्चिमको एक मात्र धनगढी उपमहानगरमा मतदान भईरहेको छ। १९ वटै वडामा रहेका मतदानस्थलहरुमा शान्तिपूर्ण रुपमा मतदान भईरहेको हो। धनगढीमा सत्ता गठबन्धन, नेकपा एमाले र स्वतन्त्रबीच प्रतिस्पर्धा छ। निवर्तमान मेयर तथा सत्ता गठबन्धनको तर्फबाट नेपाली कांग्रेसका निर्पबहादुर ओड, नेकपा एमालेका रणबहादुर चन्द र स्वतन्त्र उम्मेदवारी दिएका गोपाल हमालबीच कडा प्रतिस्पर्धा हुने अनुमान गरिएको छ। तीनै जना मेयर पदका उमेदवार मध्ये धनगढी उपमहानगरपालिका४ मा रहेको राष्ट्रिय तुलसीराम मावि मतदास्थलबाट नेकपा एमालेका रणबहादुर चन्द र स्वतन्त्र उमेदवार गोपाल हमालले मतदान गरेका छन्। मेयर पदका दुबै उम्मेदवार वडा नम्बर ४ का बासिन्दा हुन्। नृपबहादुर ओडले धनगढी उपमहानगरपालिका६ मा रहेको बासुदेबी मावि मतदानस्थलमा मतदान गरेका छन्। बिहीबार ठूलो पानी परेकाले केही मतदानस्थलहरुमा हिलो भएको छ भने तराईका जिल्लामा गर्मीले मतदातालाई समस्या भएको छ। सुदूरपश्चिमका पहाडि जिल्ला डडेल्धुरासहित केही स्थानमा वर्षा भईरहेको छ। वर्षाका बाबजुत पनि मतदाता छाता ओढेर मतदान गरिरहेका छन्।"
मत गणना आज साँझदेखि सुरु,"काठमाडौं : स्थानीय तह सदस्य निर्वाचनअन्तर्गत मतदान कार्य सकिएपछि आजै साँझबाट मतगणना सुरु हुने भएको छ । साँझ ५ बजेसम्म मतदान हुने भनिए पनि सो समयमा मतदान केन्द्रमा प्रवेश गरेका मतदातालाई मतदानमा सहभागी गराइने भएको छ। मतदानकार्य सम्पन्न भइसकेपछि मुचुल्का तयार गरी पार्टी र उम्मेदवारको रोहबरमा सुरक्षितरुपमा मतपेटिका निर्वाचन अधिकृतको कार्यालयमा ढुवानी गरेर सर्वदलीय छलफललगत्तै मतगणना कार्य सुरु हुने निर्वाचन आयोगका प्रवक्ता शालिग्राम शर्मा पौडेलले जानकारी दिए । अहिलेसम्म ४१ प्रतिशत मत खसेको प्रारम्भिक जानकारी प्राप्त भएको छ । बिहान ७ बजेदेखि सुरु भएको मतदानमा छिटपुट घटनाबाहेक समग्रमा शान्तिपूर्ण र उत्साहपूर्वक मतदान कार्य भइरहेको जनाइएको छ । मुलुकभर ७५३ पालिकामध्ये कपिलवस्तुको एक पालिकाबाहेक सबै पालिकाका २१ हजार ९५५ मतदान केन्द्रमा मतदान भइरहेको छ । दोलखा, सर्लाही, रामेछाप, पर्वत, हुम्ला र बाजुराका केही मतदानस्थलमा सामान्य विवादका कारण मतदानकार्य अवरुद्ध भएकामा सञ्चालन गर्ने प्रयास भइरहेको आयोगले जनाएको छ ।"
उमेदवारको पक्षमा भोट माग्ने प्रहरी प्रमुख मतदान केन्द्रबाट हटाइए,धरान : धरान उपमहानगरपालिका वडा नम्बर ६ को सरस्वती मावि मतदान केन्द्रमा सुरक्षामा खटिएका वरिष्ठ प्रहरी नायब निरीक्षक तिलक गिरीलाई मतदान केन्द्रबाट हटाइएको छ। गिरीले उमेदवारको पक्षमा भोट मागेको भन्दै अन्य राजनीतिक दलहरुले विरोध गरेपछि उनलाई हटाइएको हो। गिरीले मतदान केन्द्रको सुरक्षा मजबुत पार्नु पर्नेमा स्वतन्त्र उमेदवारको पक्षामा भोट मागेको कांग्रेस महासमिति सदस्य सुबास राईले बताए। सुरक्षामा खटिएका प्रहरीले नै उमेदवारको पक्षमा भोट मागेपछि कांग्रेस लगायतका दलले विरोध जनाएका थिए। विरोधपश्चात् इलाका प्रहरी कार्यालय धरानका प्रमुख डिएसपी बुद्ध श्रेष्ठले गिरीलाई हटाएर धरान १५ को शिक्षा आदन स्कुलका बिनोद श्रेष्ठलाई खटाएको बताए। उनले तत्काल प्रहरी अभावका कारण विवाद बढेपछि गिरीलाई १५ मा सारिएको र मतदान सकिएपश्चात् विभागीय कारवाही सुरु गर्ने बताए। प्रहरी प्रमुख हटाइएपश्चात् धरान ६ मा शान्तिपूर्ण मतदान सुरु भएको छ।
पूर्वप्रधानमन्त्री एवम् एमाले अध्यक्ष ओलीले गरे मतदान,"काठमाडौं : पूर्वप्रधानमन्त्री एवम् नेकपा (एमाले)का अध्यक्ष केपी शर्मा ओलीले मतदान गरेका छन्। ओलीले स्थानीय तह निर्वाचनमा बालकोटस्थित महेन्द्र शान्ति माविबाट शुक्रबार बिहान मतदान गरेका हुन्। मतदानपछि ओलीले भने: चुनाव सार्ने प्रधानमन्त्री देउवाको प्रस्ताव अस्वीकार गरेको थिएँ , एमालेकै कारण आज चुनाव भयो उक्त विद्यालय रहेको मतदानस्थलमा तीन मतदान केन्द्र रहेका छन्। ओलीले कमतदान केन्द्रबाट मतदान गरेका छन्। भक्तपुर जिल्ला ७७ मतदानस्थल र २ सय १९ वटा मतदान केन्द्र तोकिएको छ।"
काभ्रेको तेमालमा हवाई फायर,काभ्रे : तेमाल गाउँपालिका७ चापाखोरिको भुमेश्वर मावि मतदान केन्द्रमा झडप हुँदा हवाइ फायर भएको छ। इच्छाइएको व्यक्तिको मतदान गर्ने विषयमा युवाहरुबीच झडप हुँदा हावाइ फायर गरिएको जिल्ला प्रहरी प्रमुख चक्र राज जोशीले जानकारी दिए। अवस्था सामान्य लिनको लागि प्रहरीले १ राउन्ड हवाइ फायर भएको प्रहरिले जनाएको छ। मतदान रोकिएको केही समयपछि सुचारु गर्नको लागि छलफलमा रहेको प्रहरीले जनाएको छ। त्यसैगरी पाँचखाल नगरपालिका १३ कोशिदेखा सीता माविको मतदान केन्द्रमा पनि मतदान रोकिएको छ। मत पत्र दिने विषयमा विवाद हुदा मतदान रोकिएको छ।
"उत्तरी गोरखाका चार केन्द्रमा मतदान सकियो, औपचारिक घोषणा पाँच बजे मात्रै","गोरखा : उत्तरी गोरखाका चार केन्द्रमा मतदान कार्य सम्पन्न भएको छ। चुमनुब्री गाउँपालिका वडा १ र वडा नं ४ का चार मतदान केन्द्रमा मतदान सकिएको स्थानीयबासीले बताएका छन्। वडा नं १ को साम्दो आधारभूत विद्यालय मतदानकेन्द्रमा ७४ मत खसेको बताइएको छ। त्यस्तै वडा नं ४ को नाम्रुङगुम्बा मतदानकेन्द्रमा रहेका ८२ मतदाता मध्ये ७५ मत खसेको स्थानीय छिरिङ लामाले जानकारी दिए। अरु बाँकी मतदाता नआउने निश्चित भएको छ, उनले भने, मतपेटिका बाँध्ने तयारी गरिएको छ। त्यस्तै, १०५ जना मतदाता रहेको सोही वडाको हिमचुली प्रावि मतदानकेन्द्र छाकको पनि मतदान कार्य सम्पन्न भएको छ। त्यहाँ ३० महिला र २८ पुरुष गरी ५८ मत खसेको स्थानीय पेमा लामाले जानकारी दिएका छन्। सोही वडा अन्तर्गत १८२ मतदाता रहेको वुद्ध आधारभूत मतदानकेन्द्रको पनि मतदान सकिएको छ। त्यहाँ जम्मा ५५ महिला र ६५ पुरुष गरी एकसय २० मत खसेको उनले बताए। मतदान कार्य सम्पन्न भएपनि औपचारिक घोषणा गर्न पाँच बजेसम्म कुर्नुपर्ने उनीहरुले बताएका छन्।"
रसुवामा २५ प्रतिशत मत खस्यो,"रसुवा : रसुवामा २५ प्रतिशत मत खसेको छ। शुक्रबार बिहान साढे १० बजेसम्मको तथ्यांक अनुसार करिब २५ प्रतिशत मत खसेको जिल्ला निर्वाचन कार्यालय रसुवाले जनाएको छ। जिल्ला निर्वाचन अधिकारी श्रीराम थापाका अनुसार अहिले केन्द्रमा मतदान प्रक्रिया चलिरहेको छ। जिल्लामा अहिले शान्तिपूर्ण तरिकाले मतदान हुँदैछ। जिल्लाको सबै मतदान केन्द्रमा बिहान ७ बजेदेखि नै मतदानको कार्य सुरु भएको थियो। मतदान गर्न ७ बजे अघिदेखि नै मतदाताहरु लाइनमा बसेका थिए। मतदान केन्द्रहरुमा बिहानैदेखि भीड छ। वृद्धवृद्धा, अशक्त, अपांगतालगायतका नागरिकहरुको पनि उत्साहजनकरुपमा मतदानमा सहभागी भएका छन्। जिल्लामा ३४ वटा मतदानस्थल र ५१ वटा मतदान केन्द्र तोकिएको छ। जसमा २ सय ५५ जना कर्मचारी निर्वाचन गराउन खटिएका छन्। जिल्लाको सुरक्षा व्यवस्था कडा पारिएको छ। नेपाल प्रहरी, म्यादी प्रहरी, शसस्त्र प्रहरी र नेपाली खटिएका छन्। जिल्लामा ५ वटा गाउँपालिका रहेको छ। जसमा २७ वटा वडा रहेका छन्। जिल्लामा निर्वाचनका लागि १४५ पदका लागि ४६७ जना प्रतिस्पर्धामा छन्। जसमा ५ जना निर्विरोध भइसकेका छन् भने तीन पदमा उम्मेदवारी नै परेको छैन्। अब १ सय ३७ पदका लागि मात्रै निर्वाचन हुने छ। जिल्लामा ३८ हजार ५ सय ४५ मतदाता रहेका छन्। जसमा १९ हजार ६ सय ८९ पुरुष र १८ हजार ८ सय ८५ महिला रहेका छन्।"
"मतदानपछि ओलीले भने: चुनाव सार्ने प्रधानमन्त्री देउवाको प्रस्ताव अस्वीकार गरेको थिएँ , एमालेकै कारण आज चुनाव भयो","भक्तपुर : नेकपा एमालेका अध्यक्ष केपी शर्मा ओलीले स्थानीय तहको निर्वाचन सार्ने प्रधानमन्त्री शेरबहादुर देउवाको पटकपटककाे प्रस्ताव आफूले अस्वीकार गरेको बताएका छन्। भक्तपुरको बालकोटस्थित महेन्द्र शान्ति माविमा शुक्रबार मतदान गरेपछि पूर्वप्रधानमन्त्री ओलीले वैशाख ९ गतेसम्मसमेत प्रधानमन्त्री देउवाले स्थानीय तह निर्वाचन सार्न विभिन्न व्यक्तिमार्फत् आफूलाई प्रस्ताव पठाएको बताए। उनले भने' प्रधानमन्त्री देउवाले निर्वाचन सारौं भन्ने गरेको प्रस्ताव आफूले अस्वीकार गरेकाले आज स्थानीय तहको निर्वाचन संभव भएको हो। म निर्वाचन सार्ने पक्षमा थिइनँ। गठबन्धनले निर्वाचन सार्न अनेकौं बाहना गरेको थियो।' ओलीले एमालेका कारणले मात्र चुनाव संभव भएको बताए। उनले अब मुलुक दुई दलीय प्रणालीतर्फ उन्मुख भएको बताए। ' कांग्रेस एक्लै वडामा समेत चुनाव लड्ने हिम्मत गर्दैन। कांग्रेस गठबन्धन नै चाहन्छ,'उनले भने,' एकतिर एमाले अर्कोतिर गठबन्धन।' गठबन्धनको अर्को चैत्रमा मात्र स्थानीय तहको निर्वाचन गर्ने नियत भएको उनको भनाइ छ।"
महिलाले कमाण्ड गरेको गोरखाको बालमन्दिर केन्द्रमा निर्वाचन शान्तिपूर्ण,गोरखा : महिला जनशक्तिले मात्र सञ्चालन गरेको सदरमुकामको बालमन्दिर मावि मतदान केन्द्रमा निर्वाचन शान्तिपूर्ण रुपमा सुचारु भइरहेको छ । बिहान सातबजेदेखि सुरु भएको सो मतदान केन्द्रमा निर्वाधरुपमा मतदान चलिरहेको मतदान अधिकृत पूर्ण ढुंगानाले जानकारी दिइन् । सो केन्द्रमा नौ सय ८० मतदाताले शुक्रबार मतदान गर्दैछन् । बालमन्दिर मतदानकेन्द्रमा प्रधानमन्त्री कृषि आधुनिकीकरण परियोजनाकी वरिष्ठ कृषि अधिकृत पूर्ण ढुङ्गाना यो केन्द्रको मतदान अधिकृत छिन् । उनीसहित गोरखा नगरपालिकाकी अधिकृत जानुका कुँवर सहायक मतदान अधिकृतको रुपमा खटिरहेकी छिन् । जिल्ला अदालतकी सुष्मा अधिकारी र प्रशासनकी सिर्जना श्रेष्ठ सहायक कर्मचारीका रुपमा काम गरिरहेका छन् । सहयोगीमा अदालतकी कालिक वली छिन् । नेपाल प्रहरीकी सई सिर्जनाकुमारी सेनको नेतृत्वमा आठजना सुरक्षाकर्मी बालमन्दिर केन्द्रमा खटिएका ढुंगानाले बताइन् । उनीहरुमध्य तीनजना नेपाल प्रहरी र पाँचजना म्यादी प्रहरी हुन् । जिल्लाभरका तीन सय ११ मध्ये बालमन्दिर माध्यमिक विद्यालको मतदान केन्द्रमा मात्र महिला जनशक्तिले सञ्चालन गरेका हुन् ।
"बझाङमा एमाले र गठबन्धनबीच झडप, मतपेटिका फुटायो, तीन राउण्ड हवाई फायर","बझाङ :जिल्लाको जयपृथ्वी नगरपालिका ७ अन्तर्गतको मतदानस्थल सुनिपिपल चौर माविमा मतपेटिका फुटाएको छ। नेकपा एमाले र गठबन्धनका कार्यकर्ताबीच सोही विषयलाई लिएर झडप भइरहेको छ । झडपको परिस्थिति नियन्त्रणमा लिन प्रहरीले ३ राउन्ड हवाई फायरिङ गरेको छ। यस्तै, केदारस्युँ ४ जगन्नाथ मावि 'ख' केन्द्रमा पनि झडप भएको छ। मतदाताबीच झडप हुँदा मतदान रोकिएको छ। झडप हुँदा मतदान रोकिएको स्थानीय शोभा भण्डारीले अन्नपूर्णलाई जानकारी दिइन्।"
"देखाएर भोट हालेपछि बाबुरामले भने, म सुरुदेखि खुल्ला मतदानको पक्षपाती हुँ","गोरखा : मतपत्रमा स्वस्तिक छाप लगाएको तस्बिर सार्वजनिक गरेपछि पूर्व प्रधानमन्त्री तथा जसपाका संघीय परिषद् अध्यक्ष डाक्टर बाबुराम भट्टराईले आफूले सुझबुझका साथ यसो गरेको दाबी गरेका छन्। स्वस्तिक छाप लगाएको तस्बिर सामाजिक सञ्जालमार्फत सार्वजनिक गरेर आफूले कुनै गल्ती नगरेको उनको तर्क छ। मतदान भनेको लोकतान्त्रिक पद्धति हो। यसमा लुकाउनु पर्ने कुनै कुरा छैन, अन्नपूर्णपोष्टसित कुरा गर्दै डाक्टर भट्टराईले भने, अरुलाई प्रभावित पो पार्नुहुन्न तर आफूले राजिखुशीका साथ मतदान गरेको कुरा कुनै अपराध गरेझै गरी लुकाउनु पर्छ भन्ने मलाई लाग्दैन। आफू सुरुदेखि नै खुल्ला मतदानको पक्षपाती रहेको तर्क गरे। म सुरुदेखि नै खुल्लमखुल्ला हात ठड्याएर मतदान गर्नुपर्छ भन्ने मान्यताको मान्छे हुँ, उनले भने। साथै जसपा र एमालेबीच गठबन्धन गरेकाले आफूले गठबन्धनकै आधारमा मतदान गरेको दाबी गरेका छन्। एमालेसित जुन सर्तमा गठबन्धन गरिएको थियो, त्यही इमान्दारिता पालना गरेको छु। बाहिर चर्चा गरेजस्तो गरेको छैन, उनले भने। सत्ता गठबन्धनमा रहेका दलसित मात्र चुनावी तालमेल गर्नुपर्छ भन्नेमा आफू कन्भिन्स नरहेको उनले बताए। स्थानीय तहको चुनाव भनेको वर्तमान नेपालको शासन व्यवस्थाको सबैभन्दा ठूलो आधारशीला हो, उनले भने, त्यसैले स्थानीय तहमा चुनावी गठबन्धन गर्दा स्थानीयस्तरको आवश्यकता र औचित्यताको आधारमा गर्नुपर्छ। केन्द्रले लाद्नु हुँदैन भन्दै आएको थिएँ। त्यसैले हाम्रो पार्टी जसपाले पालुङटारमा एमालेसित तालमेल गरेको हो।"
देशभर उत्साहपूर्ण मतदान,"काठमाडौं : स्थानीय तह निर्वाचनमा बिहानदेखि नै उत्साहपूर्ण मतदान भइरहेको छ। केही स्थानमा छिटपुट घटना भए पनि अधिकांश स्थानमा मतदान शान्तिपूर्ण ढंगले अघि बढेको छ। मतदानस्थलमा मतदाताहरु बिहान ७ बजेखि मतदान गरिरहेका छन्। संविधान जारी भएपछि दोस्रोपटक स्थानीय तह निर्वाचन भएको हो। निर्वाचनमा १८ वर्षदेखि वृद्धवृद्धासमेत मतदान गरिरहेका छन्। २०७४ मा भएको निर्वाचनमा जनप्रतिनिधिको पाँच वर्षे कार्यकाल जेठ ५ मा सकिँदै छ । यसै क्रममा ललितपुर महानगर वडा नम्बर ३, १६ र २० मा जेष्ठ नागरिक, दृष्टिवीहीन नागरिक आफ्ना जनप्रतिनिधि चुन्न तमतयार छन्।"
"रामेछापको खाडाँदेवी१ र मन्थली१२ मा झडप, प्रहरीले गर्यो हवाई फायर",काठमाडौं : रामेछापको खाडाँदेवी गाउँपालिका १ र मन्थली नगरपालिका१२ मा झडप भएको छ। जिल्ला प्रहरी कार्यालय रामेछापमा अनुसार मतदान केन्द्रमा झडप भएपछि स्थिति नियन्त्रणमा लिन प्रहरीले हवाई फायर गरेको छ। प्रहरीका अनुसार खाडाँदेवी गाउँपालिका १ राकाथुम मतदान केन्द्रमा झडप भएपछि स्थिति नियन्त्रणका लागि प्रहरीले ७ राउण्ड हवाई फायर गरेको हो। यसैगरी मन्थली नगरपालिका१२ स्थित स्रिकाल मावि मतदान केन्द्रमा झडप भएपछि प्रहरीले ३ राउण्ड फायर गरेको प्रहरीले जनाएको छ। झडप भएपछि मतदान प्रभावित भएको छ।
"गोरखाको ज्ञानमार्ग मतदान केन्द्रमा कांग्रेसमाओवादी झडप, हवाई फायर","गोरखा : कांग्रेस र माओवादी कार्यकर्ताबीच झडप भएपछि गोरखाको गण्डकी गाउँपालिका ७ ज्ञानमार्ग माविमा हवाई फायर भएको छ। सो माविको खमतदान केन्द्रमा दोहोरो झडप भएपछि एक राउण्ड हवाइ फायर गरिएको जिल्ला प्रहरी प्रमुख एसपी केदार खनालले जानकारी दिए। एक व्यक्तिले जेष्ठ नागरिकको मतदान गरिसकेपछि पुन अर्को अपाङ्गता भएको व्यक्तिको पनि मतदान गर्ने प्रयास गरेपछि दुई पक्षबीच बिवाद भएको उनले बताए। दुई पक्षबीच विवादसँगै झडपको अवस्था सिर्जना भयो। डेढ घण्टासम्म मतदान कार्य पनि रोकियो, गोरखाका प्रहरी प्रमुख एसपी केदार खनालले भने,एक राउण्ड हवाई फायर गर्नुपर्ने अवस्था आयो। अहिले मतदान कार्य सुचारु भएको छ।"
पाल्पाका सबै मतदान केन्द्रमा शान्तिपूर्ण मतदान हुँदै,"पाल्पा : शुक्रबार पाल्पामा बिहान ७ बजेदेखी सबै मतदान स्थलका मतदान केन्द्रमा शान्तिपूर्ण रुपमा मतदान सुरु भएको छ। पाल्पामा ११८ वटा मतदान स्थलका २४७ वटा मतदान केन्द्रमा बिहान ७ बजेदखि नै शान्तिपूर्ण रुपमा मतदान सुरु भएको मुख्य निर्वाचन अधिृतकको कार्यालय तानसेनले जनाएको छ। ५ वर्षमा हुने स्थानीयतह निर्वाचनको लागि पाल्पाली मतदाता उत्साहित हुँदै मतदानमा सहभागी भएका छन्। पाल्पामा २ नगरपालिका र ८ गाउँपालिकाको लागि ४२५ जना जनप्रतिनिधिहरुको लागि १०७२ जना उम्मेदवार मैदानमा उत्रिएका छन्। पाल्पामा स्थानीय निर्वाचनको लागि १०८० जना म्यादी प्रहरी, नेपाल प्रहरी ७०४, शसस्त्र प्रहरी २१८, नेपाली सेना ४१६ जना र १९७१ जना कर्मचारी खटिएका छन्। पाल्पामा ११८ मतदान स्थलमध्ये ५७ वटा सामान्य, ४५ वटा संवेदनशील र १६ वटा अति संवेदनशील रहेका छन्। पाल्पाका ११८ मतदान स्थलमध्ये तानसेनको मोहनन्या माध्यमिक विधालयमा संचालित मतदान केन्द्र नमुना मतदान केन्द्रको रुपमा मतदान भइरहेको छ। नमुना मतदान केन्द्रमा सबै मतदान अधिकृतदिखी, कर्मचारी, सुरक्षाकर्मी सबै महिला रहेका छन्।"
तनहुँमा ४० प्रतिशत मत खस्यो,"तनहुँ : जिल्लामा बिहान ७ बजेदेखि नै सौहार्द वातावरणमा उत्साजनक रुपमा मतदान भइरहेको छ। दश स्थानीय तह रहेको जिल्लामा दिउँसो चर्को घाम लाग्ने हुँदा बिहानै मतदाताहरु मतदान गर्न पुगेका हुन्। ज्येष्ठ नागरिक, अपांग, अशक्त र बिरामीहरुलाई लाइनमा नबसीकन सिधैँ मतदान गर्न पाउने व्यवस्था मिलाईएको छ। कुनै मतदान स्थलमा भने लाइन व्यवस्थित नभएको भन्दै मतदाताले गुनासो गरेका छन्। जिल्लाको शुक्लागण्डकी नगरपालिका६, खैरेनीटार माध्यमिक विद्यालयमा मतदान गर्न गएका नेपाल बार एशोसियसन तनहुँका अध्यक्ष भानुभक्त सुवेदीले लाइन अस्तव्यस्त भएको गुनासो गरे। मतदाता चिरञ्जिवी सापकोटाले ५ बजेबाट लाइनमा बसी मतदान गरे। वडाको विकास गर्न सक्षम उम्मेदवारलाई मत दिएको बताउने सापकोटा जनताको अपेक्षा अनुसारको काम हुनेमा विश्वस्त छन्। खैरेनीटार माविका पूर्व प्रधानाध्यापक केशवराज घिमरेले राजनीतिक दलको घोषणा पत्र पढेर शिक्षा, स्वास्थ्य, कृषि र रोजगारलाई जोड दिने पार्टीको उम्मेदवारलाई मत दिएको बताए। आज भइरहेको मतदानबाट जिल्लाको १० स्थानीय तहको ८५ वडामा ४४४ जनप्रतिनिधि निर्वाचित हुनेछन्। एक हजार ६३५ जना चुनावी मैदानमा छन्। देवघाट गाउँपालिका३ को दलित महिला सदस्यमा ४१ वर्षीया मनमाया विक निर्विरोध निर्वाचित भइसकेकी छिन्। जिल्लाका दुई लाख ४४ हजार ३४० मतदाताले आफ्नो गाउँ, नगर र वडा हाँक्ने जनप्रतिनिधि चयन गर्नेछन्। १३६ मतदानस्थलका २९७ मतदान केन्द्रमा शान्तिपूर्ण तरिकाले मतदान भइरहेको जिल्ला निर्वाचन कार्यालय तनहुँका प्रमुख हरी ढकालले जानकारी दिए। समाचार तयार पार्दासम्म सरदर ४० प्रतिशत मत खसेको उनले जानकारी दिए।"
नवलपरासीमा उत्साहजनक मतदान हुँदै,परासी : पश्चिम नवलपरासीमा निर्वाचनमा मतदाताहरुको उत्साहजनक सहभागितामा मतदान भइरहेको छ । जिल्लाका ७ स्थानीय तहका २ सय ८३ मतदान केन्द्र र १ सय २१ मतदान स्थलबाट निर्वाचन भइरहेको छ । जिल्लाबाट कुल ३ सय ८४ जना जनप्रतिनिधिहरु चुनिने छन् । त्यसका लागि २१ सय ९ जनाको उमेदवारी परेको छ । जिल्लामा ३ नगरपालिका ४ गाउँपालिका छन् । कुल मतदाताको संख्या २ लाख ३७ हजार १ सय २५ रहेको मुख्य निर्वाचन अधिकृतको कार्यालय नवलपरासीले जनाएको छ ।
स्थानीय तह निर्वाचन अपडेट : कहाँकहाँ भयो झडप ?,"काठमाडौं : बिहानैदेखि स्थानीय तह निर्वाचन भइरहेको छ। केहि स्थानमा झडपको स्थिती समेत सिर्जना भएको छ। झडप भएपछि परिस्थित नियन्त्रण गर्न प्रहरीले केहि ठाउँमा प्रहरीले हवाई फायर गरेको छ। अन्नपूर्ण जिल्ला सम्वाददाताका अनुसार हुम्लाको चंखेली गाउँपालिकामा झडप भएको छ । नेपाली कांग्रेस, नेकपा माओवादी केन्द्र र स्वतन्त्र उम्मेदवारबीच झडप भएको हो । चंखेलीको महादेव मतदान केन्द्रमा झडप हुँदा प्रहरीले आठ राउन्ड हवाई फायर गरेको थियो । मतदान केन्द्रका अधिकृत कृष्णप्रसाद आचार्य घाइते भएको स्थानीयले बताएका छन् । केहि समयका लागि मतदान रोकिएको छ । यस्तै, दोलखाको वैतेश्वर गाउँपालिका १ र २ का मतदान स्थलमा तनावको स्थिति सिर्जना भएको छ । नेपाली कांग्रेस, एमाले र नेकपा माओवादी केन्द्रका कार्यकर्ताबीच झडप भएपछि तनावको स्थिती सिर्जना भएको हो । अहिले मतदान रोकिएको जिल्ला प्रहरी कार्यालय दोलखाले जनाएको छ । यस्तै, बाराको देवताल गााउँपालिका वडा नम्बर ७ मा मतदान रोकिएको छ। वडा नम्बर ७ स्थित पिपरपाति प्राविको मतदान केन्द्रमा नेपाली कांग्रेस र लोकतान्त्रिक समाजवादी पार्टीबीच झडप भएको थियो । झडपमा दुवै दलका वडा अध्यक्षका उम्मेदवार सामान्य घाइते भएका छन् । झडप भएपछि स्थगित भएको मतदान कार्य केहिबेर अघिदेखि सुरु भएको हो । प्रहरीका अनुसार लोसपाका वडा अध्यक्षका उम्मेदवार विकास कुमार सिंहले एक वृद्ध मतदाताको मतपत्र लिएपछि त्यही विषयलाई लिएर कांग्रेसका वडा अध्यक्षका उम्मेदवार सत्यन्द्र यादव समूहले विरोध गरेपछि विवादले झडप रुप लिएको हो । रामेछापको खाँडादेवी गाउँपालिका १ र मन्थली नगरपालिका १२ मा झडप भएको हो। झडप भएपछि प्रहरीले स्थिती नियन्त्रणमा लिन हवाई फायर गरेको थियो । यस्तै काभ्रेको कात्तिके देउराली वडानम्बर ६ मा मतपेटीका तोडफोड भएको छ । गोरखाको गण्डकी गाउँपालिका७ घ्याल्चोकको ज्ञानमार्ग मावि खमतदान केन्द्रमा पनि झडप भएको छ । नेपाली कांग्रेस र माओवादी केन्द्रका कार्यकर्ताबीच झडप भएपछि प्रहरीले एक राउन्ड हवाई फायर गरेको छ । सर्लाहीको धनकौल गाउँपालिकास्थित पशुसेवा मतदान केन्द्रमा गोली चलेको छ । मतदानस्थल र प्रतिनिधि छनोटबारे दलहरुबीच विवाद बढेको थियो । विवाद बढ्दा ढुंगामुढा प्रहार हुन थालेपछि प्रहरीले स्थिति नियन्त्रणमा लिन ६ राउण्ड हवाई फायर गरेको हो ।"
"मतदानपछि देउवाले भने : निर्वाचन हुँदैन भन्नेहरु गलत सावित भए, ओलीजी पनि मतदान गर्दै हुनुहुन्छ होला","डडेलधुरा : नेपाली कांग्रेसका सभापित शेरबहादुर देउवाले मतदान गरेका छन्। देउवाले डडेलधुराको गन्यापधुरा वडा नम्बर १ स्थित असिग्राम मावि रुवाखोला मतदान केन्द्रबाट मतदान गरेका हुन्। मतदानपछि सञ्चारकर्मीसँग कुरा गर्दै देउवाले निर्वाचन हुँदैन भन्नेहरु गलत सावित भएको प्रतिक्रिया दिए। उनले भने, 'निर्वाचन हुँदैन भन्नेहरु गलत सावित भए, ओलीजी पनि मतदान गर्दै हुनुहुन्छ होला।' देउवाले हर्षोल्लाका साथ मतदान गर्न मतदातालाई आग्रह गरे। डडेलधुरामा शान्तिपूर्ण ढंगले चुनाव भइरहेको जनाइएको छ। मतदान गर्न देउवा करिब १ हप्तादेखि गृहजिल्ला डडेलधुरामा छन्। देउवा आजै काठमाडौं फर्किने कार्यतालिका छ।"
"सूर्य विजयी हुन्छ, गठबन्धनले हार स्वीकार गरिसक्यो : रामबहादुर थापा","चितवन : नेकपा एमालेका उपाध्यक्ष रामबहादुर थापा बादलले स्थानीय तहको निर्वाचनमा सूर्यको विजयी हुने बताएका छन् । भरतपुर १० नारायणी मावी केन्द्रबाट मतदान गरेपछि पत्रकारसँग संक्षिप्त प्रतिक्रिया दिँदै थापाले यो निर्वाचनमा सूर्यको विजय निश्चित भएको दावी गरे। उनले भने, 'गठबन्धनले हार स्वीकार गरिसकेको अवस्था छ । प्रचण्डले आज (शुक्रबार) जीत र हार जे भएपनि स्वीकार्नुपर्छ भन्नुभयो । त्यो कुराले पनि सूर्य चिन्हको जित भइसक्यो।' उनले स्थानीय तह निर्वाचनले लोकतन्त्र सुदृढ गराउने र देशको विकासमा गति दिने बताए ।"
काभ्रेको प्रभा माविको मतदान केन्द्रमा मतपेटिका फुटाइयो,"काभ्रे : काभ्रेको चौरिदेउराली गाउँपालिका वडा नं ६ को प्रभा मावि मतदान केन्द्रमा मतपेटिका फुटाइएको छ । हुल्दङगा हुँदा खाली राखिएको मत पेटिका फुटाएको निर्वाचन अधिकृत सम्भुकुमार बस्नेतले जानकारी दिए । अहिले दलीय संयन्त्रको बैठक बस्नको लागि तयारी गरिएको बस्नेतले जानकारी दिए। यता एमाले केन्द्रीय सदस्य एवम् सांसद् नेकपा एमालेको जीतलाई स्विकार गर्न नसकेर कातिके देउराली वडा नम्बर ६ मा गठबन्दनले मत पेटिका फ़ुटाएको आरोप लगाएकी छन् । उनले फेसबुकमार्फत मतदान अधिकृत, ग्रह प्रशासनको पनि सहयोग निपक्ष नदेखिएको उल्लेख गरेकी छन् । उनका अनुसार एकजनाको अवस्था गम्भीर रहेको छ। त्यहाँ अहिले निर्वाचन प्रक्रिया स्थगित भएको छ ।"
"हुम्लाको चंखेलीमा झडप, आठ राउन्ड हवाई फायर, मतदान अधिकृत घाइते","हुम्ला : हुम्लाको चंखेली गाउँपालिकामा झडप भएको छ । नेपाली कांग्रेस, नेकपा माओवादी केन्द्र र स्वतन्त्र उम्मेदवारबीच झडप भएको हो । चंखेलीको महादेव मतदान केन्द्रमा झडप हुँदा प्रहरीले आठ राउन्ड हवाई फायर गरेको थियो । मतदान केन्द्रका अधिकृत कृष्णप्रसाद आचार्य घाइते भएको स्थानीयले बताएका छन् । केहि समयका लागि मतदान रोकिएको छ ।"
"मतदानस्थलमा राइफल पड्कियो, मतदाताको भागाभाग",विराटनगर : सुनसरीमा मतदानस्थलको सुरक्षाका लागि खटिएका एकजना प्रहरी जवानले बोकेको राइफल अचानक पड्किएको छ । भोक्राहानरसिंह गाउँपालिका२ स्थित श्री आधारभूत विद्यालय मतदानस्थलमा खटिएका प्रहरी जवान विशेष याक्खाले बोकेको इन्सास राइफल आफै पड्किएको हो । घटनामा कुनै मानवीय एवं भौतिक क्षति भने नभएको प्रहरीले जनाएको छ । राइफल पड्किएपछि मत हाल्न लाइनमा बसेका मतदाताको भागाभाग भएको थियो। तर मतदान प्रक्रिया भने जारी छ । प्रदेश १ प्रहरी कार्यालयले घटनाका बारेमा छानबिन एवं अनुसन्धान हुने जनाएको छ ।
पारपाचुके नभएको भए केही गलत हुन्थ्यो,"मुम्बई : दक्षिण भारतीय अभिनेत्री सामन्था रुथ प्रभु नागा चैतन्यसँग प्रेम मात्रै गरिनन्, उनीसँगै विवाह पनि गरिन्। तर, उनीहरूको वैवाहिक सम्बन्ध लामो समयसम्म टिक्न सकेन। गत अक्टोबरमा यो जोडी अलग भएको थियो। हालै एक सञ्चार माध्यमसँग कुरा गर्दै समन्थाले त्यतिखेर पारपाचुके नगरेको भए केही गलत हुन्थ्यो भन्ने खुलासा गरेकी छन्। उनले आफ्नो जीवनमा आएको उचारचढाव आफैले अभिनय गरेको सावित्री पायोपिक चलचित्रसँग केही मेल खान सक्ने पनि बताइन्। आफ्नो सम्बन्धले घातक रुप लिन सक्ने खतरा देखेपछि मैले नागासँग छुट्टिने निर्णयमा पुगेकी हुँ, समन्थाले भनेकी छन्, यदि त्यसो नगरेको भए सायद केही गलत हुन सक्थ्यो। आपसी असमझदारीका कारण विवाह बन्धनमा बाँधिएको चार वर्षमै समान्था र चैतन्यले बैवाहिक सम्बन्ध टुंग्याएका थिए। यी दुई जोडीमध्ये एकले करियरलाई महत्व दिने र अर्को चाहिँ परिवारलाई अगाडि बढाउनु पर्नेमा अडिग भएका कारण दुईबीच सम्बन्धमा दरार आएको बताइएको थियो। सामन्था करियर अगाडि बढाउन चाहन्थिन भने नागा चैतन्य अभिनय छाडेर उनले घरपरिवार हेरोस् भन्ने चाहन्थें। यो जोडी छुट्टिनुको अर्को महत्वपूर्ण कारण पारिवारिक हस्तक्षेप हुन नपाउनु पनि भएको भारतीय सञ्चार माध्यमले जनाएका थिए। उनीहरूको सम्बन्धका बारेमा परिवारले जानकारी पाउनुअघि नै उनीहरूले सँगै बस्न नसकिने निर्णयमा पुगिसकेका थिए। निकै सोच विचार गरेर नै चैतन्यसँगको सम्बन्ध टुङ्ग्याउने निर्णय गरेको हुँ। १० वर्ष लामो मित्रतापछि हामीले संगै बस्ने निर्णय गरेका थियौं, सामन्थाले सामाजिक सञ्जालमा लेखेकी थिइन्, हामी बैवाहिक सम्बन्धबाट अलग भएका छौं। तर, हामी असल साथीका रुपमा संधै रहिरहने छौं। अहिलेको मुस्किल समयमा हामीलाई साथ र सहयोग गर्नुहुने सबैप्रति आभारी छौं। समन्थाले नागा चैतन्यसँगको सम्बन्ध बिच्छेदपछि एक्लै बस्दा खुसी लागेको बताएकी थिइन्। सामन्था र नागा चैतन्यको विवाह सन् २०१७ को अक्टोबरमा भएको थियो। यी दुईले थुप्रै चलचित्र र विज्ञापनहरूमा सँगै काम गरेका थिए। तेलुगु र तमिल चलचित्र क्षेत्रमा चिनिएकी अभिनेत्री सामन्था पहिलो पटक बलिउड चलचित्र फेमिली मेन २ मा देखिएकी थिइन्। अभिनेत्री सामन्थाले सन् २०१० बाट अभिनय यात्रा थालेकी हुन्। नागा चैतन्य दक्षिण भारतका सुपरस्टार नागार्जुनका छोरा हुन्।"
सन्धिखर्कमा ९७ वर्षीय वृद्धद्वारा मतदान,सन्धिखर्क : अर्घाखाँचीको सन्धिखर्क १० मा ९७ वर्षीय टोपबहादुर हमाल ठकुरीले मतदान गरेका छन्। अर्घाखाँचीमा महिला ८१ हजार ४ सय ४९ जना पुरुष ८२ हजार ३ सय ६६ जना मतदाता गरी कुल १ लाख ६३ हजार ८ सय १५ जना मतदाता रहेका छन्। जिल्लामा ३ नगरपालिका र ३ गाउँपालिका गरी ६ स्थानीय तहका ६१ वटा वडाका जनप्रतिनिधिको लागि निर्वाचन हुँदै छ।
झापामा मापसे गरेर मतदान केन्द्र छिरेका सहायक मतदान अधिकृत निष्कासित,"विराटनगर : झापामा मापसे (मादक पदार्थ सेवन) गरेर मतदान केन्द्रमा छिरेका एक जना सहायक मतदान अधिकृतलाई निष्कासन गरिएको छ। झापा गाउँपालिका६ सरणामतिस्थित जनता माध्यमिक विद्यालय मतदान केन्द्र गका सहायक मतदान अधिकृत सुरेन्द्र बस्नेतले मापसे गरेको पाइएको हो। मतदान प्रक्रिया सुरु भएको निक्कै बेरपछि उनले मासपे गरेर आएको खुलेको थियो। बस्नेतले मतदान केन्द्रमा छिरेर काम पनि गरेका थिए। सहायक मतदान अधिकृतले मापसे गरेको गुनासो मतदाताले गरेपछि निष्कासन गरिएको मतदान अधिकृत युवराज नेपालले जानकारी दिए। उनका अनुसार मतदानको प्रक्रिया भने सहायक मतदान अधिकृत बिना नै जारी राखिएको छ। मतदानका क्रममा मतदाताले गुनासो गरेपछि सहायक मतदान अधिकृतलाई निष्कासन गरिएको छ, नेपालले भने, अर्को व्यक्तिलाई सहायक मतदान अधिकृत तोक्न सक्ने अवस्था नभएपछि भएका कर्मचारीबाटै मतदान प्रक्रियालाई भने जारी राखिएको छ।"
स्याङ्जामा मतदाता बोकेको गाडी दुर्घटना: १४ जनाको मृत्यु,स्याङ्जा : मतदाता बोकेको गाडी दुर्घटना हुँदा स्याङ्जाको वालिङमा १४ जनाको मृत्यु भएको छ। मृत्यु भएका १० जनाको सनाखत भएको प्रमुख जिल्ला अधिकारी राजु पौडेलले अन्नपूर्णलाई जानकारी दिए। उनका अनुसार अहिले उद्धार कार्य भइरहेको छ। दुर्घटनामा घाइते भएकाहरुलाई पोखरा पठाइएको छ।
स्थानीय तह निर्वाचन : डोटीमा करिब २५ प्रतिशत मत खस्यो,डोटी : डोटीमा अहिलेसम्म करिब २५ प्रतिशत मत खसेको बताइएको छ । मुख्य निर्वाचन अधिकृतको कार्यालयले दिएको जानकारी अनुसार करिब २० देखि २५ प्रतिशत मत खसेको पाइएको छ । मतदान शान्तिपूर्ण तरिकाबाट सञ्चलन भइरहेको छ। बिहान ७ बजेदेखिनै सबै मतदान केन्दहरूमा मतदान सुरू भएको मुख्य निर्वाचन अधिकृत बिदुर काफ्लेले जानकारी दिए । मौसमले समेत साथ दिएका कारण मतदान उल्लासपूर्ण वातावरणमा भइरहेको काफ्लेले बताए । डोटीका अधिकांश मतदान केन्द्रहरूमा सबैभन्दा वृद्ध व्यक्तिबाट मतदान सुरू गरिएको बताइएको छ । डोटीको शिखर नगरपालिका( ५ तिजाली स्थित राधाकृष्ण माविको मतदान केन्द्रमा ९५ वर्षीय वृद्ध चेतराज ओझाबाट मतदान गराएर सुरू मतदान प्रक्रिया सुरू भएको छ । डोटीमा एक सय ७१ मतदान केन्द्र रहेका छन भने एक सय १५ मतदान स्थलहरू छन् । डोटीमा मतदाताको संख्या एक लाख २३ हजार पाँच सय ५४ रहेको छ ।
नेतृत्व नविकरण गर्ने अवसर : खनाल,"इलाम : नेकपा एकीकृत समाजवादीका सम्मानित नेता झलनाथ खनालले आज देशभरका मतदाताले उत्साहका साथ नेतृत्व नविकरणका लागि मतदानमा भाग लिइ रहेको बताएका छन् । इलामको सूर्योदय नगरपालिका वाड न ९ रमफोकको शारदा आधारभूत विद्यालयमा मतदान गर्न पुगेका खनालले विकासलाई नागरिकसँग जोड्नुपर्ने बताए । उनले गलत नेतृत्वको कारण संघीयता र गणतन्त्र नै अप्ठ्यारोमा परेको टिप्पणी गरे । यस्तै प्रमुख प्रतिपक्ष दल नेकपा (एमाले) संसदीय दलका उपनेता सुवास नेम्वाङले मतदान गरेका छन् । नेता नेम्वाङ चुनावी अभियानका क्रममा विगत केही दिनदेखि इलाममै छन् । उनले इलाम नगरपालिका७ स्थित महेन्द्र रत्न बहुमुखी क्याम्पस केन्द्रबाट मतदान गरेका हुन् । मतदानपश्चात् उनले आवधिक निर्वाचनमा मतदान गर्न पाउनु जनताको अधिकार भएको बताए । यसरी नै पोहिलो संविधानसभाको पोहिलो बैठकको अध्यक्षता गरी गणतन्त्र घोषणा गर्ने नेपाली कांग्रेसका पूर्वमहामन्त्री केबि गुरुङले पनि महेन्द्र रत्न बहुमुखि क्याम्पसको मतदान केन्द्रबाट मतदान गरेका छन् । त्यस्तै १ नम्बर प्रदेश सरकारकी पर्यटन तथा संस्कृति मन्त्री खिनु लङ्वा लिम्बूले इलामको सूर्योदय नगरपालिका ३ को वडा कार्यालयमा रहेको मतदान केन्द्रबाट मतदान गरेकी छन् । यो मतदान केन्द्र बौद्धधाममा रहेको छ । उनले 'क' मतदान केन्द्रबाट मतदान गरेकी हुन् । आज इलामका १० पालिकामा १५१ वटा मतदान स्थल मा रहेका २८५ मतदान केन्द्रवाट १ हजार ३ सय १९ जना प्रतिस्पर्धिलाई मतदान गरिँदै छ । बिहान सात बजेदेखि सुरु भएको छ । इलाममा मतदानमा एक लाख ९ हजार १९२ जना महिला, १ लाख १५ हजार ५ सय ५४ पुरुष र दुई जना तेस्रो लिंगी मतदाता रहेका छन् ।"
मतदानपछि गगन थापाको प्रतिक्रियाः स्थानीय चुनावमा कांग्रेस पहिलो पार्टी बन्छ,"काठमाडौंः नेपाली कांग्रेसका महामन्त्री गगन थापाले मतदान गरेका छन् । थापाले काठमाडौं महानगरपालिका३१ को मैतीदेवीको मतदानस्थलमा मतदान गरेका हुन् । मतदानपछि कांग्रेस महामन्त्री थापाले स्थानीय तह निर्वाचनमा कांग्रेस पहिलो पार्टी हुने बताएका छन् । उनले भने, कांग्रेस सजिलोसँग पहिलो पार्टी हुन्छ । लोकतन्त्र र संविधानको रक्षाको लागि गठबन्धन बनेको हो । उनले आफूहरुसँग प्रतिस्पर्धा गर्ने पार्टी छियाछिया भएको बताए ।"
सभामुख अग्निप्रसाद सापकोटाले गरे मतदान,काठमाडौंः सभामुख अग्निप्रसाद सापकोटाले मतदान गरेका छन् । सापकोटाले गृह जिल्ला सिन्धुपाल्चोकको चौतारा साँगाचोकगढी नगरपालिका वडा नम्बर ४ कुवीण्डेस्थित सेतीदेवी पञ्चकन्या माध्यामिक विद्यालयबाट मतदान गरेका हुन् । स्थानीय तह निर्वाचनअन्तर्गत शुक्रबार बिहानदेखि देशभर मतदान भइरहेको छ । मतदानका लागि शीर्ष नेताहरू शुक्रबार बिहानै मतदानस्थलमा पुगेका छन् ।
"दोलखाको वैतेश्वर गाउँपालिकामा झडप, मतदान रोकियो","काठमाडौं : दोलखाको वैतेश्वर गाउँपालिका १ र २ का मतदान स्थलमा तनावको स्थिति सिर्जना भएको छ । नेपाली कांग्रेस, एमाले र नेकपा माओवादी केन्द्रका कार्यकर्ताबीच झडप भएपछि तनावको स्थिती सिर्जना भएको हो । अहिले मतदान रोकिएको जिल्ला प्रहरी कार्यालय दोलखाले जनाएको छ । एक सयको हाराहारीमा मत खसिसकेको अवस्थामा सत्ताधारी दुवै दलका कार्यकर्ताहरूबीच झडप भएपछि प्रहरीले एक राउन्ड हवाई फायर गरेको थियो । अहिले सर्वदलीय बैठक बसेर सहमतिको प्रयास खोजिएको छ।"
मतगणनास्थलमा तारजाली,"जब निर्वाचन आउँछ मतपत्र च्यातिएको घटनाले चर्चा पाउँछ। त्यस्ता घटनाले देशव्यापी चर्चा पाएसँगै पाठ पनि सिकाएको छ। अघिल्लो घटनापछि भएको पुनःमतदानपश्चात् गणनाको बेला तारजाली बनाइयो। त्यसपछि देशभर तारजाली लगाएर मत गन्न थालियो। २०५४ सालमा पनि बागलुङमा मतपत्र च्यातिएको थियो। त्यसबेला एमाले कार्यकर्ताले मतपत्र च्यातेका थिए। तत्कालीन अमलाचौर गाविस हालको बाग्लुङ नपा १२ मा मतगणना हुँदै गर्दा एमाले प्रतिनिधिले मतपत्र च्यातेपछि पुनः मतदान भएको थियो। यसपटक त्यस्तो नहोस भनेर भरतपुरको मतगणनास्थललाई निकै कडा र सुरक्षित बनाइएको छ। मतगणना हुने स्थानमा जिआई तारको सात फिट अग्लो बार लगाइएको छ। भित्र छिर्न दुईवटा जालीका ढोका छन्। उम्मेदवारका प्रतिनिधिले त्यही तारजाली बाहिर बसेर गणना हेर्नेछन्। त्यसमा कडा निगरानी राख्न आठ वटा सीसी क्यामेरा जडान गरिएको छ। मतपेटिका भण्डारण गरिएको कक्षमा पनि सीसी क्यामेरा जडान छ। २०७४ जेठ १४ गते राती वडा नम्बर १९ को मतगणना हुँदै गर्दा नेकपा (माओवादी केन्द्र) का प्रतिनिधिले मतपत्र च्यातेका थिए। त्यो घटनालाई लिएर नेताहरूले घोचपेच समेत गर्दै आएका छन्। जेठ १४ गते मध्यरातमा भएको घटनापछि सो वडामा पुनः मतदान भएको थियो। त्यसबेलाको विवादपछि पुनः मतदान भएर नतिजा आउन झण्डै तीन महिना लागेको थियो। सोही घटनाबाट पाठ सिक्दै भरतपुर महानगरपालिकाको मतगणनास्थलमा तारजालीसहित सीसीटीभी जडान गरिएको छ। भरतपुर१० स्थित चितवन उद्योग संघमा मतगणना हुँदैछ। मतपत्रको सुरक्षा र मतगणनालाई सुरक्षित बनाउन खोजेका हौं, मुख्य निर्वाचन अधिकृतको कार्यालय भरतपुरका प्रवक्ता पुरुषोत्तम पौड्यालले भने, मतगणनास्थलमा सीसीटीभी जडानको काम भइरहेको छ। निर्वाचन आयोगलेसमेत यसको निगरानी गर्नेछ। मतगणना गर्ने र उम्मेदवारका प्रतिनिधि बस्ने ठाउँ छुट्टै बनाइएको छ। उनीहरूले मतगणना हेर्न पाउँछन् तर गन्नेको छेउमा पुग्न पाउँदैनन्। आयोगको निर्देशनअनुसार मतगणनाको सुरक्षालाई बढी केन्द्रीत गरेका छौं, जिल्ला निर्वाचन कार्यालय चितवनका प्रमुख भीमसेन कार्कीले भने। मधेसमा पनि तयारी पूरा मधेस प्रदेशको एक मात्र महानगर वीरगन्ज महानगरपालिकामा शुक्रबार हुने निर्वाचनको मतगणनाका लागि मतगणनास्थलको तयारी पूरा भएको छ। महानगरको मतगणनाका लागि मुख्य निर्वाचन अधिकृतको कार्यालयले वीरगन्ज१४ पिपरास्थित नृसिंह माविको भवनलाई मतगणनास्थल तोकेको छ। मतगणनास्थलको बिहीबार साँझसम्म सम्पूर्ण तयारी पुरा भइसकेको प्रमुख निर्वाचन अधिकृत धर्मराज पौडेलले जानकारी दिए। पौडेलका अनुसार मतगणना गरिने कोठाहरूमा ८ फिट अग्लो तार जालीसहितको बार लगाइएको छ। यस्तै निर्वाचन आयोगको निर्देशन अनुसार मतगणना हुने र मतपेटिका भण्डारण गर्ने सबै कोठामा ८ वटा सीसीटीभी क्यामेरा जडान गरिएको छ। नृसिंह माविको चार वटा कोठामा मतगणना गरिने र चार वटा कोठामै मतपेटिका भण्डारण गरिने जानकारी पौडेलले दिए। मतगणनाका क्रममा कुनै अवाञ्छित गतिविधि वा गडबडी हुन नदिन निगरानीका लागि हरेक कोठामा एकएक वटाका दरले सीसीटीभी क्यामेरा जडान गरिएको उनले बताए। सीसीटीभी क्यामेराबाट मतपत्रको भण्डारण क्षेत्र, गणनास्थल, उम्मेदवारका प्रतिनिधि र गणकहरूको गतिविधि निगरानीसमेत गर्ने पौडेलले बताए। ३२ वटा वडा रहेको महानगरको मतगणनाका लागि निर्वाचन कार्यालयका तर्फबाट प्रत्येक कोठामा ६६ जनाका दरले गणक खटाइने जानकारी पनि उनले दिए। धनगढीको मतगणना आफ्नै भवनमा सुदूरपश्चिम प्रदेशका ८८ वटा स्थानीय तहका लागि मतगणनास्थल तोकिएका छन्। सुरक्षाका हिसाबले पायक पर्ने, पालिका केन्द्रमा मतगणनास्थल तोकिएका हुन्। प्रदेश निर्वाचन कार्यालयका प्रमुख प्रेमराज भट्टले प्रदेशभरी सबै तयारी पुरा भएको बताए। निर्वाचन आयोगले मतपेटिका संकलन भएलगत्तै मतगणना गर्ने जनाएको छ। मतगणनास्थलमा बिहीबारदेखि नै सुरक्षा ब्यवस्था कडा पारिएको छ। धनगढी उपमहानगरपालिको मतगणना भने आफ्नै नवनिर्मित भवनमा हुनेछ। मुख्य निर्वाचन अधिकृतको कार्यालयले बिहीबार सूचना जारी गर्दै उपमहानगरकै नव निर्मित भवनलाई मतगणनास्थल बनाउने निर्णय गरेको हो। मतगणनास्थलमा फलामको तारजाली धनकुटा नगरपालिकाको सामुदायिक भवनमा यसपटक मतगणना गर्ने व्यवस्था मिलाइएको छ। निर्वाचनपछि मतगणनास्थलमा सीसीटीभी क्यामेरा जडान र फलामको तारजाली लगाउने कार्य सकिएको छ। स्थानीय तह निर्वाचनको मतगणना गर्ने ठाउँमा मतको सुरक्षाका लागि फलामको तारजाली लगाइएको मुख्य निर्वाचन अधिकृत फडिन्द्रप्रसाद पराजुलीले बताए। सबै स्थानीय तहका मतगणनास्थलमा सीसी क्यामरा राख्न निर्देशन मतगणनास्थलमा सिसी क्यामरा अनिवार्य रसुवाका सबै मतगणनास्थलमा सिसिटिभी जडान दैलेखका सबै मतगणनास्थलमा मापसे जाँच गरिने भरतपुर मतगणनास्थलमा सात फिट अग्लो फलामको बार त्यस्तै जोरपाटी बजारस्थित छथरजोरपाटी गाउँपालिका कार्यालय नजिकै रहेको घरलाई मतगणनास्थल तोकिएको छ। सो घरभित्र मतगणना हुने स्थानमा सीसी क्यामेरा जडान कार्य सम्पन्न भइसकेको निर्वाचन अधिकृत गोकुलबहादुर निरौलाले बताए। उनका अनुसार मतपत्र गणना हुने स्थानलाई फलामको तारजालीले घेरिएको छ। साँगुरीगढी गाउँपालिकाको भवनलाई मतगणनास्थल बनाइएको छ। उक्त स्थानमा सीसी क्यामेरा जडान र तार घेराबार गरिएको निर्वाचन अधिकृत रत्नबहादुर कटुवालले बताए। जिल्लाको चौविसे गाउँपालिका, सहिदभूमि गाउँपालिका, महालक्ष्मी नगरपालिका, पाख्रिबास नगरपालिकाको मतगणनास्थलमा सुरक्षाका लागि सीसी क्यामेरा र तारजाली लगाइएको छ। पोखरामा पनि मतगणनास्थल तयार निर्वाचनलगतै हुने मतगणनाका लागि पोखरामा मतगणनास्थल तयार भएको छ। मतगणना गर्दा पार्टीका प्रतिनिधिबीच हुने झगडाका कारण मतपत्रमा क्षति नपुगोस भन्ने उद्देश्यले तारको जाली प्रयोग गरेर बारिएको हो। जिल्ला समन्वय समितिको कार्यालय कास्की र मुख्य निर्वाचन अधिकृतको कार्यलय भवनका ६ वटा ठूलासाना कोठामा मतगणना गर्ने गरी तयारी गरिएको हो। ६ वटा कोठाका दश स्थानमा मतगणना गर्ने गरी मतदानस्थल तयार गरिएको मुख्य निर्वाचन अधिकृतको कार्यालय कास्कीका सूचना अधिकारी निल पनेरुले जानकारी दिए। शान्तिपूर्ण रुपमा मतादन र मतगणना सम्पन्न गराउने गरी तयारी भएको उनले बताए। सर्वदलीय बैठक बसेर निर्वाचनको आचारसंहिताप्रति प्रतिवद्धता जनाएर मतदान र मतगणना अघि बढाइने गरी सम्पूर्ण तयारी पुरा भएको निर्वाचन कार्यालयले जनाएको छ। पोखरामा २०७४ सालको निर्वाचनमा मतगणनास्थल सुरक्षित राख्न यस्तै तारजालीको प्रयोग गरेर तयार पारिएको थियो। यस वर्ष पनि उसैगरी मतगणनास्थल तयार पारिएको हो। पोखरा महानगरमा ३३ वटा वडा छन्। यसैगरी कास्की जिल्लामा अन्नपूर्ण, माछापुच्छे, मादी र रुपा गाउँपालिका गरी ४ वटा गाउँपालिका छन्। पोखरा महानगर र ४ गाउँपालिका समेत गरी कास्कीमा २ लाख ८१ हजार ८ सय ३३ मतदाता रहेका छन्। कास्कीमा १ सय ५० मतदानस्थल र ३ सय ३६ वटा मतदान केन्द्र तोकिएको छ। अनिल ढकाल चितवन, शिवराज भट्टधनगढी, क्रान्ति शाहवीरगन्ज, हरिबहादुर लम्जेलधनकुटा, कृष्णमणि बरालपोखरा"
बर्थिङ सेन्टर बन्द गरी निर्वाचनमा,"नेपालगन्ज : बाँकेको बैजनाथ गाउँपालिका१ चिसापानी स्वास्थ्य चौकीको बर्थिङ सेन्टरको सेवा बुधबारदेखि शुक्रबारसम्म बन्द भएको छ। स्वास्थ्य चौकीका इन्चार्ज प्रेम शाहका अनुसार स्वास्थ्य संस्थाका ७ जना कर्मचारीलाई नै निर्वाचनमा खटाइएको छ। बैजनाथ गाउँपालिकाका स्वास्थ्य शाखा प्रमुख सिनियर अहेब लक्ष्मणराज शाहीले गाउँपालिकाको वनकटवा प्राथमिक उपचार केन्द्र, टिटिहिरिया र नौबस्ता स्वास्थ्य चौकीले बर्थिङ सेन्टर बन्द गरे पनि अनुकुल सेवा दिने भनेर सूचना प्रकाशन गरेको बताए। उनले प्रष्ट पारे, मतदान केन्द्र नजिकै भएका बर्थिङ सेन्टरमा बिरामीले फोन गर्दा सेवा दिने व्यवस्था गरिएको छ। कतिपय स्वास्थ्यकर्मीले दोहोरो सेवा दिएका छन्। राष्ट्रिय मानवअधिकार आयोग नेपालगन्जका प्रमुख झंकरबहादुर रावल नेतृत्वको ३ सदस्यीय टोली बिहीबार बिहान ११ बजे चिसापानी स्वास्थ्य चौकी पुग्दा बर्थिङ सेन्टर र स्वास्थ्य संस्थाका सबै सेवाकक्षमा तालाबन्दी गरिएको पाएको थियो। आयोगको टोली बुधबार दिउँसो २ बजे नरैनापुर गाउँपालिका४ नरैनापुर स्वास्थ्य चौकी पुग्दा त्यहाँ पनि तालाबन्दी नैै भएको थियो। त्यहाँका स्वास्थ्य संस्थामा ६ जना स्वास्थ्यकर्मी छन्। गाउँपालिकाको स्वास्थ्य शाखाका जनस्वास्थ्य निरीक्षक नागेन्द्रकुमार साहका अनुसार २८ देखि ३० वैशाखसम्म ३ दिन स्वास्थ्य संस्था बन्द गरेर सबै स्वास्थ्यकर्मीलाई जयरामपुर मतदान केन्द्रमा खटाइएको छ। त्यहाँ सिनियर अहेब १, पाँचौ तहका २, अनमी चौथो २ र थप एक जना अनमी कार्यरत छन्। सबै निर्वाचनमा खटिएका छन्। स्वास्थ्यशाखा प्र्रमुख साह बर्थिङ सेन्टर बन्द गरिए पनि सेवाग्राही आएको बेला सुत्केरी सेवा दिइरहेको दाबी गर्छन्। उनले भने, हामीले बर्थिङ सेन्टर बन्द गरे पनि बुधबार दिउँसो ३ बजे नरैनापुर स्वास्थ्य चौकीबाट एक जना महिलालाई सुत्केरी सेवा दिएका थियौं। इमरजेन्सी सेवा रोक्ने कुरै हुँदैन। नरैनापुरमा आधा दर्जन बर्थिङ सेन्टर छन्। त्यहाँ कार्यरत स्वास्थ्यकर्मीलाई नजिकैको मतदान केन्द्रमा खटाइएको र आवश्यक परेको खण्डमा स्वास्थ्य संस्थामा खटाइरहेकोे साह बताउँछन्।"
ओखलढुंगामा झडपपछि ९ राउण्ड हवाई फायर,विराटनगर : मतदान गर्ने विषयलाई लिएर नेपाली कांग्रेस र एमालेका कार्यकर्ताबीच झडप भएपछि ओखलढुंगामा प्रहरीले ९ राउण्ड हवाई फायर गरेको छ । प्रदेश १ प्रहरी कार्यालय विराटनगरका अनुसार स्थितिलाई नियन्त्रणमा लिन ९ राउण्ड हवाई फायर गरिएको हो । चम्पादेवी गाउँपालिका९ स्थित जीवन ज्योति आधारभूत विद्यालय मतदान केन्द्रमा मतदाताको लाइन मिलाउने क्रममा कांग्रेस र एमालेका कार्यकर्ताबीच झडप भएको प्रहरीले जनाएको छ । दोहोरो झडपपछि त्यहाँ तत्काललाई मतदान कार्य स्थगित भएको छ । मतदान सुचारु गर्ने विषयमा सर्वदलीय बैठकका लागि पहल भइरहेको प्रहरीले जनाएको छ ।
तारजाली लगाएर पोखरामा बनाइयो मतगणना स्थल,"पोखरा : वैशाख ३० गते हुने स्थानीय तहको निर्वाचनलगत्तै हुने मतगणनाका लागि पोखरामा मतगणना स्थल बनाइएको छ। मतगणना गर्दा पार्टीका प्रतिनिधिबीच हुने झगडाका कारण मतपत्रमा क्षति नपुगोस् भन्ने उद्देश्यले मतगणना स्थलमा तारको जाली प्रयोग गरेर बारिएको हो। जिल्ला समन्वय समितिको कार्यालय कास्की र मुख्य निर्वाचन अधिकृतको कार्यलयको भवनका ६ वटा ठूला साना कोठामा मतगणना गर्ने गरी तयारी गरिएको हो। ६ वटा कोठामा दश स्थानमा मतगणना गर्ने गरी मतदान स्थल तयार गरिएको मुख्य निर्वाचन अधिकृतको कार्यालय कास्कीका सूचना अधिकारी निल पनेरुले जानकारी दिए। शान्तिपूर्ण रुपमा मतादन र मतगणना सम्पन्न गराउने गरी तयारी भएको उनले बताए। सर्वदलीय बैठक बसेर निर्वाचनको आचारसंहिता प्रति प्रतिवद्धता जनाएर मतदान र मतगणना अघि बढाइने गरी सम्पूर्ण तयारी पूरा भएको निर्वाचन कार्यालयले जनाएको छ। पोखरामा २०७४ सालमा निर्वाचनमा पनि मतगणना स्थल सुरक्षित राख्न यस्तै तारको जालीको प्रयोग गरेर मतगणना स्थल तयार पारिएको थियो। यस वर्ष पनि उसै गरी मतगणनाको क्रममा हुन सक्ने क्षति रोक्न सुरक्षा सर्तकता अपनाएर मतगणना स्थल तयार पारिएको हो। पोखरा महानगपालिकामा ३३ वटा वडा रहेका छन्। यसै गरी कास्की जिल्लामा अन्नपूर्ण, माछापुच्छ्रे, मादी र रुपा गाउँपालिका गरी ४ गाउँपालिका रहेका छन्। पोखरा महानगर र ४ गाउँपालिका समेत गरी कास्कीमा २ लाख ८१ हजार ८ सय ३३ मतदाता रहेका छन्। कास्कीमा १ सय ५० मतदान स्थल र ३ सय ३६ वटा मतदान केन्द्र तोकिएको छ।"
विश्वप्रकाश शर्माले गरे मतदान,झापा : नेपाली काङ्ग्रेसका महामन्त्री विश्वप्रकाश शर्माले मतदान गरेका छन् । उनले झापा मेचीनगर९ को कविशिरोमणी मतदान केन्द्रमा मतदान गरेका हुन्। यो महामन्त्री शर्माको वडा हो।
विराटनगरमा मेयरका चार प्रतिस्पर्धीले गरे मतदान,"विराटनगर : स्थानीय तह निर्वाचनअन्तर्गत विराटनगर महानगरपालिकाको मेयरको प्रतिस्पर्धामा रहेका चार जनाले मतदान गरिसकेका छन्। मेयरमा उम्मेदवारी दिएका सागर थापा, नागेश कोइराला, प्रल्हाद साह र उमेश यादवले मत हालिसकेका हुन्। नेकपा (एमाले)का तर्फबाट मेयरको उम्मेदवार रहेको थापाले विराटनगर४ स्थित मतदान केन्द्रबाट मत हालेका छन्। सत्तारुढ गठबन्धनबाट मेयरको उम्मेदवार रहेको नेपाली कांग्रेसका कोइरालाले विराटनगर७ स्थित सरस्वती माध्यमिक विद्यालय केन्द्रबाट मतदान गरेका छन्। राप्रपाका मेयर उम्मदेवार साहले विराटनगरको सत्य नारायण मावि मतदान केन्द्रमा मतदान गरेका छन्। स्वतन्त्रतर्फबाट मेयरको उम्मेदवार रहेका यादवले विराटनगर१४ स्थित स्नातकोत्तर क्याम्पस मतदान केन्द्रमा मत हालेका छन्। एमाले नेता लालबाबु पण्डितले विराटनगर१२ स्थित महेन्द्र मोरङ क्याम्पस मतदान केन्द्रमा मत हालेका छन्। कांग्रेस नेता डा शेखर कोइरालाले आदर्श विद्यालय मतदा केन्द्रबाट मतदान गरेका छन्।"
शेरबहादुर देउवाले गरे मतदान,डडेलधुरा : नेपाली कांग्रेसका सभापति शेरबहादुर देउवाले मतदान गरेका छन्। देउवाले डडेलधुराको गन्यापधुरा वडा नम्बर १ स्थित असिग्राम मावि रुवाखोला मतदान केन्द्रबाट मतदान गरेका हुन्। मतदान गर्न उनी करिब १ हप्तादेखि गृहजिल्ला डडेलधुरामा छन्। देउवाले सोही विद्यालयबाट प्रारम्भिक शिक्षा हाँसिल गरेका थिए। ७३ वर्षीय देउवाले कक्षा ३ सम्मको पढाइ यही विद्यालयबाट गरेका हुन्। देउवा आजै काठमाडौं फर्किने कार्यतालिका छ।
मतदान गरेर पूर्व प्रधानमन्त्री भट्टराई राजधानी प्रस्थान,गोरखा : पूर्व प्रधानमन्त्री एवं जनता समाजवादी पार्टीका संघीय परिषद् अध्यक्ष डाक्टर बाबुराम भट्टराईले मतदान गरेका छन्। पालुङ्टार नगरपालिका वडा नं १ अन्नपूर्ण मावि मतदानकेन्द्रमा बिहान साँढे आठ बजे लाइनमा बसेर मतदान गरेका उनका सहयोगी लक्ष्मण परियारले जानकारी दिए। उनको पुर्ख्यौली घर सोही वडाको बेलबास भन्ने ठाउँमा रहेको छ। उनकी धर्मपत्नी जसपा नेतृ हिसिला यमीले काठमाडौंको मतदानकेन्द्रमा मतदान गर्नुपर्ने भएकाले भट्टराई दम्पत्ति मतदान सकेर अहिले बिहान काठमाडौं फर्कंदै छन्। उनले आफ्नो मतदान पत्रमा छाप लगाएर सबैलाई देखाएका थिए।
नारायणमान बिजुक्छेले गरे मतदान,"काठमाडौं : नेपाल मजदुर किसान पार्टीका अध्यक्ष नारायणमान बिजुक्छेले मतदान गरेका छन्। उनले भक्तपुर नगरपालिका५स्थित विद्यार्थी निकेतन माध्यमिक विद्यालयको मतदान केन्द्रबाट मतदान गरेका हुन्। मतदानपछि उनले जनताको आधारभूत आवश्यकतामा ध्यान दिनुपर्ने बताए । खानेपानी, शिक्षा, स्वास्थ्यलगायतका विषयमा आफ्नो पार्टीको ध्यान केन्द्रीय हुने उनको भनाइ छ। जिल्लाका सबै मतदान केन्द्रमा शान्तिपूर्ण मतदान जारी रहेको मुख्य निर्वाचन अधिकृत गोपालप्रसाद बास्तोलाले जानकारी दिए।"
"प्रकाशमान सिंहको दावी : संविधान जोगाउन गठबन्धन बनेको हो, देशैभर जित्छौं","काठमाडौं : नेपाली कांग्रेसका नेता प्रकाशमान सिंहले लोकतन्त्रलाई बचाउन गठबन्धन भएको बताएका छन् । मतदान गरेपछि पत्रकारसँग कुरा गर्दै सिंहले संविधान जोगाउन गठबन्धन बनेको बताएका हुन् । उनले भने, 'जनतालाई सेवा दिन गठबन्धन बनेको हो । देशैभर गठबन्धनका उम्मेदवार विजयी हुन्छन् । संविधानले दिएको अधिकार सुरक्षित एवं संस्थागत गर्न जनताले गठबन्धनका उम्मेदवारहरुलाई मत दिनुहुन्छ । काठमाडौं महानगरपालिका१६ स्थित नेपाल युवक माध्यमिक विद्यालयबाट सिंहले मतदान गरेका हुन् ।"
"बाराको देवतालमा कांग्रेस र लोसपाबीच झडप, मतदान रोकियो",वीरगन्ज : बाराको देवताल गााउँपालिका वडा नम्बर ७ मा मतदान रोकिएको छ। वडा नम्बर ७ स्थित पिपरपाति प्राविको मतदान केन्द्रमा नेपाली कांग्रेस र लोकतान्त्रिक समाजवादी पार्टीबीच झडप भएपछि बिहान ८ बजे देखि मतदान स्थगित भएको हो । झडपमा दुवै दलका वडा अध्यक्षका उम्मेदवार सामान्य घाइते भएका छन् । प्रहरीका अनुसार लोसपाका वडा अध्यक्षका उम्मेदवार विकास कुमार सिंहले एक वृद्ध मतदाताको मतपत्र लिएपछि त्यही विषयलाई लिएर कांग्रेसका वडा अध्यक्षका उम्मेदवार सत्यन्द्र यादव समूहले विरोध गरेपछि विवादले झडप रुप लिएको हो। स्थगित मतदान सुचारु गराउन जिल्लाका सुरक्षा निकायका प्रमुखहरु मतदान केन्द्रमा पुग्ने क्रममा रहेको प्रहरीले जनाएको छ ।
"प्रमुख निर्वाचन आयुक्त थपलियाले गरे मतदान, उत्साहपूर्वक सहभागी हुन आह्वान",काठमाडौं : प्रमुख निर्वाचन आयुक्त दिनेश थपलियाले भक्तपुरको मध्यपुरथिमि१ लोकन्थलीस्थित उपस्वास्थ्यचौकी मतदानस्थलबाट मतदान गरेका छन् । उनले बिहान ७ बजे उक्त मतदानस्थलको ख केन्द्रमा मतदान गरेका हुन्। सो अवसरमा सञ्चारकर्मीसँग कुराकानी गर्दै उनले पाँच वर्षपछि आफ्नो ठाउँको प्रतिनिधि चयन गर्न पाउँदा गर्व लागेको बताए। उनले आम मतदातालाई उत्साहपूर्वक मतदानमा भाग लिन आह्वान गरे। मतदान गर्नुअघि उनले मतदानस्थलको अवलोकन गरेका थिए। रासस
स्याङ्जामा १०४ वर्षीयाले गरिन् मतदान,स्याङ्जा : पुतलीबजार नगरपालिका ३ स्थित सरस्वती मावि गैरीखेतमा १०४ वर्षीया सकिना मियाले मतदान गरेकी छन्। शुक्रबार भएको स्थानीय तहको निर्वाचनमा मिया गैरीखेत मतदान केन्द्रको पहिलो मतदाता पनि हुन्। उनलाई उनका नाति खालिद मियाले सहजीकरण गरेका थिए। २ छोरा ४ छोरी लगायत उनका ४२ जना नातिनातिना छन्। स्याङ्जामा ११ पालिकामा ३ सय १८ मतदान केन्द्र र १ सय ९९ वटा मतदान स्थल बनाइएका छन्। ती केन्द्रमा ३ सय १८ मतदान अधिकृत र ३ सय १८ सहायक मतदानअधिकृत खटाइएका छन्। जिल्लाभर २ लाख ४० हजार ५३५ मतदाता छन्। तीमध्ये १ लाख २३ हजार ८६८ महिला हुन् भने १ लाख १६ हजार ६६६ पुरुष र एक अन्य छन्। जिल्लामा १९ वटा विभिन्न राजनीतिक दलले मान्यता पाएका छन्। यहाँ मुख्य प्रतिस्पर्धा भने नेपाली कांग्रेस र नेकपा एमालेबीच नै हो।
मोरङको लेटाङस्थित शान्ति भगवती माविमा दुई घण्टा ढिलो मतदान सुरु,विराटनगर : मोरङको लेटाङ नगरपालिका४ स्थित शान्ति भगवती माध्यमिक विद्यालय मतदान केन्द्रमा निर्धारित समयभन्दा दुई घण्टा ढिलो गरी मतदान सुरु भएको छ। मतदाता नामावली तयार पार्ने क्रममा वडाभन्दा बाहिरका १ सय ६२ जना मतदाताको नामावली शान्ति भगवती माविमा परेको र ती मतदाताको बसाइँसराइ पनि नरहेको भन्दै कांग्रेस मोरङका सभापति डिगबहादुर लिम्बू लगायतका नेताहरुले निर्वाचन अधिकृतको कार्यालयमा जानकारी गराएका थिए। मतदान प्रभावित हुनसक्ने भन्दै जानकारी गराएपछि निर्धारित समयमा मतदान सुरु हुन सकेन। तर निर्वाचन अधिकृतको कार्यालयले निर्वाचन आयोगले जारी गरेको अन्तिम नामावली अनुसार नै मतदाताले मतदानमा सहभागी हुन पाउने जानकारी गराएपछि बिहान ९ बजेदेखि मतदान सुरु भएको हो। लेटाङका निर्वाचन अधिकृत पुण्य ढकालका अनुसार सबै राजनीतिक दलसँग छलफल गरेर मतदानको वातावरण बनाइयो। निर्धारित समयमा मतदान सुरु नभएपछि मतदानको अधिकार प्रयोग गर्न पाउनुपर्ने माग राखेर मतदान केन्द्रमा ३४ सय जना मतदाता भेला भएका थिए। ढकालका अनुसार अहिले लेटाङका १४ मतदानस्थलका ३४ वटै केन्द्रमा धमाधम मतदान भइरहेको छ। लेटाङमा २८ हजार ४ सय २१ जना मतदाताले मतदान प्रक्रियामा सहभागी हुन पाउने जनकारी उनले दिए।
बाराको देवतालमा रोकिएको मतदान सुरु,वीरगन्ज : बाराको देवताल गााउँपालिका वडा नम्बर ७ मा रोकिएको मतदान फेरि सुरु भएको छ । शुक्रबार बिहान ८ बजे देखि रोकिएको मतदान करिब डेढ घण्टा पछि बिहान साढे ९ बजे देखि सुरु भएको हो । वडा नम्बर ७ स्थित पिपरपाति प्राविको मतदान केन्द्रमा नेपाली कांग्रेस र लोकतान्त्रिक समाजवादी पार्टीबीच झडप भएपछि बिहान ८ बजे देखि मतदान स्थगित भएको थियो । झडपमा दुर्व दलका वडा अध्यक्षका उम्मेदवार सामान्य घाइते पनि भएका थिए । प्रहरीका अनुसार लोसपाका वडा अध्यक्षका उम्मेदवार विकास कुमार सिंहले एक वृद्ध मतदाताको मतपत्र लिएपछि त्यहि विषयलाई लिएर कांग्रेसका वडा अध्यक्षका उम्मेदवार सत्यन्द्र यादव समूहले विरोध गरेपछि विवाद भइ झडप भएको थियो । झडप नियन्त्रणमा लिन प्रहरीले ४ राउण्ड अश्रु ग्याँस पनि प्रहार गरेको थियो । मतदान स्थगित भएको खबर पाएपछि जिल्ला सुरक्षा निकायका प्रमुखहरुले मतदान केन्द्रमा पुगेर मतदान सुचारु गराएको बाराका प्रमुख जिल्ला अधिकारी कृष्ण बहादुर कटुवालले जानकारी दिए ।
बजारमा थप ९ अर्ब नोट,"काठमाडौं : नेपाल राष्ट्र बैंकले यो चुनाव आसपास २० अर्ब रुपैयाँ बाहिरिने अनुमान गरेको थियो। तर ९ अर्ब रुपैयाँ मात्रै थप रकम बैंकिङ प्रणालीबाट बाहिरिएको नेपाल राष्ट्र बैंकले जनाएको छ। अनुमानभन्दा कम रकम बाहिरिएको नेपाल राष्ट्र बैंक मुद्रा व्यवस्थापन विभागका कार्यकारी निर्देशक रेवतीप्रसाद नेपालले जानकारी दिए। यो रकम ठ्याक्कै चुनावकै लागि मात्र हो भन्न भने नसकिने उनी बताउँछन्। तर विगत १० कार्य दिनमा थप ९ अर्ब रुपैयाँको माग बढ्यो। सो रकमबराबरको नोट राष्ट्र बैंकबाट बाहिर गएको छ, उनले भने, यो चुनावकै लागि निर्वाचन आयोगले भुक्तानीमा खर्च गर्यो कि म्यादी प्रहरीलाई दिइयो यकिन भने थाहा भएन। वैशाख ९ गतेसम्म बजारमा ६ खर्ब ४३ अर्ब रुपैयाँ रहेको तर वैशाख २८ गतेसम्ममा ६ खर्ब ५२ अर्ब हाराहारीका नोट चलनचल्तीमा रहेको नेपालले बताए। अपेक्षा गरेअनुसार माग भएको छैन। हुन त अझै अवधि बाँकी नै छ। किनभने अन्तिम समयमा नै म्यादी पुलिसको, निर्वाचन आयोगको भुक्तानी हुने गरेको छ, उनले भने। यसको कारण अनौपचारिक अर्थतन्त्रको पैसा खर्च गरेको उनको अनुमान छ। अर्थ मन्त्रालयले निर्वाचन आयोग, म्यादी प्रहरी, सुरक्षा निक(ायलगायतलाई लक्षित गर्दै करिब १६ अर्ब रकम स्वीकृत गरेको थियो। अर्थका प्रवक्ता ढुण्डीप्रसाद निरौलाका अनुसार आयोगलाई निर्वाचन खर्चबापत ८ अर्ब ११ करोड रुपैयाँ स्वीकृत गरिएको छ। यसबाहेक नेपाल प्रहरी (म्यादीसमेत), सशस्त्र प्रहरीका लागि ६ अर्ब ३७ करोड रुपैयाँ स्वीकृत गरिएको उनले बताए। चलनचल्तीमा कुल ६ खर्ब ५२ अर्ब निर्वाचन लक्षित खर्च मात्रै १६ अर्बभन्दा बढी स्वीकृत सुरक्षाकर्मीको सेवाको आधारमा स्थलमा खटिनेलाई भत्ताको पनि स्वीकृत गरेको छ। नेपाली सेनालाई २६ करोड र राष्ट्रिय अनुसन्धान केन्द्रका लागि ३ अर्ब हाराहारी रकम छुट्ट्याइएको प्रवक्ता निरौलाले जानकारी दिए। यता निर्वाचन आयोगले मतपत्र मतपेटिका, सीसीटीभीलगायत निर्वाचन सामग्री किन्ने गर्छ। तर बैंकबाट झिकेको तथा खर्च गरेको तथ्यांक आइनसकेको कार्यकारी निर्देशक नेपाल बताउँछन्। किनभने सरकारले खर्च बैंकिङ प्रणालीबाटै गर्छ। यसको पनि सबै फिगर आइसकेको छैन, राष्ट्र बैंक मुद्रा व्यवस्थापन विभागका कार्यकारी निर्देशक नेपालले भने। चलनचल्तीमा ६ खर्ब ५२ अर्ब रुपैयाँ अहिले बजारमा चलनचल्तीको कागजी नोट बढेर ६ खर्ब ५२ अर्ब रुपैयाँ हाराहारीमा पुगेको छ। जबकि चुनाव चहलपहल हुनुअघि बजारमा चलनचल्तीमा ६ खर्ब ४३ अर्ब रुपैयाँबराबरको कागजी नोट थियो। यद्यपि असारको तुलनामा चालू आर्थिक वर्षको १० महिनामा भने बजारमा थप १ खर्ब ५८ अर्ब थप रकम चलनचल्तीमा गएको छ। राष्ट्र बैंकबाट वित्तीय प्रणालीमा गएका र पुनःप्रणालीमा नआएका नोटलाई चलनचल्तीमा रहेको मानिन्छ। वर्षौंपहिले निष्कासन बन्द भएका १, २, २५ र २ सय ५० दरका नोट पनि चलनचल्तीमा रहेको देखिएको छ। राष्ट्र बैंकका अनुसार तर अहिले बजारमा चलनचल्तीमा हजार दरका नोट करिब ७० प्रतिशत छ। यस्तै, २० प्रतिशत ५ सय दरका, ३ प्रतिशत १ सय दरका र बाँकी ७ प्रतिशत जति साना दरका नोट (१, २, ५, १०, २० र ५०) को हिस्सा छ। नक्कली नोट हल्ला अहिले चुनावकै मौका छोपेर बजारमा नक्कली तथा जाली नोट पनि भित्रिएको हल्ला छ। तर यसबारे राष्ट्र बैंकमा कुनै पनि उजुरी नपरेको उनले जानकारी दिए। यसलाई प्रमाणले पुष्टि गर्नुपर्छ। नक्कली नोट आयो भनेर हल्लामा चल्नु भएन। यसबारे बैंक तथा प्रहरीमार्फत नक्कली नोट देखियो भनेर नोटै आएको स्थिति छैन, उनले भने।"
मतदातालाई मनमा लाग्ने प्रश्नहरू,"१ मतपेटिकामा पहिल्यै मतपत्र राखिएको हुन्न ? मतदान केन्द्रमा मतपेटिका राख्नुअघि दलीय प्रतिनिधिसहितको उपस्थितिमा खाली छ भनेर देखाइन्छ। सिल नम्बर हालिन्छ र मतदान सुरु हुन्छ। त्यसकारण मतपत्र भित्र राख्ने सम्भावना हुँदैन। २मतदान केन्द्रमा राजनीतिक दलउम्मेदवारका प्रतिनिधि कति हुन्छन् ? किन राखिन्छन् ? मतदान केन्द्रमा प्रत्येक राजनीतिक दलका एकएक जना प्रतिनिधि राख्ने व्यवस्था हुन्छ। १० जना स्वतन्त्र उम्मेदवारको हकमा बढीमा २ जना मतदान प्रतिनिधि राख्ने व्यवस्था छ। प्रतिनिधि परिचयपत्रको पनि व्यवस्था गरिएको हुन्छ। कर्मचारी अर्कै स्थानबाट गएका हुन्छन् उनीहरूले मतदाता चिनेका हुँदैनन्। मतदाता हो, होइन भनेर चिन्नको लागि नै दलीय प्रतिनिधि राख्ने व्यवस्था गरिएको हो। उनीहरूको रोहबरमा मतदाताको पहिचान भएपछि मात्रै कर्मचारीको घेरामा मतदातालाई पठाइन्छ । दलीय प्रतिनिधि निर्वाचन पारदर्शिताका लागि राखिएको हो। ३ मतदान अघि केकस्ता कागज गरिन्छन् ? मतदान सुरु हुनुअघि (दलीय) प्रतिनिधिलाई सबै प्रक्रियामा सहभागी गराइन्छ। ती प्रक्रियामा दलीय प्रतिनिधिको हस्ताक्षर गराइन्छ । उनीहरूकै रोहबरमा मुचुल्का हुन्छ। ४ मतदान सकिएपछि मतपेटिका बन्द कसरी गरिन्छ ? सबै दलीय प्रतिनिधिकै उपस्थितिमा मतदान गरिएपछि मतपेटिकाको मुखमा लाहा छाप लगाएर सिल गरिन्छ। सिल गरेपछि दलीय प्रतिनिधिकै साथ लगाएर मतपेटिका लगिन्छ। मतदान सकियो भन्नेमा उनीहरूको हस्ताक्षर हुन्छ। ५ मतगणनाअघि मतपेटिका गणनास्थलसम्म कसरी लगिन्छ, सुरक्षाको ग्यारेन्टी के हुन्छ ? सिल गरेपछि मतदान प्रतिनिधिको साथ लगाएर मतपेटिका बुझाइन्छ। सिल गरेको मतपेटिका मतगणनास्थलमा लागिन्छ। त्यहाँ लैजाँदा पनि दलीय प्रतिनिधि साथमै हुन्छन्। उनीहरूको रोहबरमा नै कोठामा राखिन्छ। ताला लगाएर कोठामा सिल गरिन्छ। साथमा नेपाल प्रहरी पनि हुन्छ। मतदान केन्द्रमा प्रहरीको टिम तथा सशस्त्र प्रहरी र नेपाली सेना पनि खटिएका हुन्छन्। ६ मतपेटिका फेरिनेसाटिने सम्भावनाबाट जोगाउन केके उपाय अपनाइन्छ ? पछिल्लो समय फेरिने साटिने सम्भावना एकदमै कम हुन्छ। मतदान केन्द्रमा सीसीटीभीको व्यवस्था पनि गरिएको हुन्छ। ७ गणनाअघि मतपेटिका खोल्दा कोको हुन्छन् अनि केके प्रतिक्रया अपनाइन्छ ? मतपेटिका दलीय प्रतिनिधिको रोहबरमा खोलिन्छ। मतपेटिका खोल्नुपूर्व मतदानस्थलमा लगाइएको सिल नम्बरसँग म्याच गरिन्छ। तब मात्रै खोलिन्छ। अनि गणनास्थलमा खन्याइन्छ। खन्याउँदा पुरै खाली गराइन्छ।"
काठमाडौं महानगर मेयरका उम्मेदवार केशव स्थापितले गरे मतदान,"काठमाडौं : नेकपा एमालेबाट काठमाडौं महानगरपालिकाको मेयरमा उम्मदवार दिएका केशव स्थापितले मतदान गरेका छन्। शुक्रबार बिहान काठमाडौं महानगरको वडा नं २८ बागबजारस्थित मतदानस्थलबाट मतदान गरेका हुन् । २०५४ सालमा मेयर जितेका स्थापितलाई एमालेले यसपटक फेरि दोहोर्याएको हो। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ।"
मतदान गर्न गएका ८४ वर्षीय वृद्धको मृत्यु,बैतडी : बैतडीमा मतदान गर्न गएका एक वृद्धको मृत्यु भएको छ। दोगडाकेदार गाउँपालिका ३ कफल्डाका ८४ वर्षीय हरिसिंह भाटको मृत्यु भएको प्रहरी निरीक्षक दीपक विष्टले जानकारी दिए। भाटको आज बिहान ८ बजे सनातन धर्म मावि खोचलेकमा मतदान गरेपछि फर्कने क्रममा मतदानस्थलबाहिर पुग्नेबेला मुर्छा परेका र बाटो मै मृत्यु भएको प्रहरीले जनाएको छ।
"मतदान केन्द्रमा ताल्चा, मतदाता लाइनमा",धरान : सुनसरीको धरान उपमहानगरपालिका १५ स्थित सदन स्कुल मतदान केन्द्रमा भोटे ताल्चा लगाएर कर्मचारीभित्र बसेका छन्। बिहान ७ बजे मतदान सुरु गर्नु पर्ने भएपनि मतदानमा खटिएका कर्मचारीको लापरबाहीका कारण समयमा मतदान सुरु हुन नसकेको हो । मतदाता नामावलिको क्रम संख्या नमिलेको र मतदानमा खटिएका कर्मचारीको चरम लापरबाहीले समयमा मतदान गर्न नपाएको कांग्रेस केन्द्रीय सदस्य मीन बिकले बताए । बिहान ६ बजेदेखि मतदान गर्न लाइन बस्दा पनि साढे सात बजेपनि मत हाल्न नपाएको मतदाता भक्तबहादुर पौडेलले बताए।
एमाले उपाध्यक्ष पौडेलले गरे मतदान,"बुटवल : नेकपा एमालेका उपाध्यक्ष तथा पूर्वअर्थमन्त्री विष्णु पौडेलले मतदान गरेका छन् । पौडेलले बुटवल उपमहानगरपालिका ८ को सडक डिभिजन कार्यालयमा रहेको मतदानस्थलबाट मतदान गरे । मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन भइरहेको छ।"
"भीरकोटका उपप्रमुख, अध्यक्षका उम्मेदवार र बहालवाला अध्यक्ष नगदसहित पक्राउ","स्याङ्जा : आचार संहिता विपरित पैसा बाढ्दै गर्दा भीरकोट नगरपालिकाका उपप्रमुख, वडाअध्यक्ष पदका उम्मेदवार र बहालवाला अध्यक्ष वडा नं ४ छाङ्छाङ्दीबाट बिहीबार राती पक्राउ परेका छन्। भीरकोट नगरपालिकामा नेकपा एमालेका उम्मेदवार सरस्वती अधिकारी र वडाअध्यक्ष मेघनारायण ढुंगाना र बहालवाला अध्यक्ष चन्द्रबहादुर बस्नेत पैसा बाढ्दै गरेको अवस्थामा समातिएका कांग्रेसका नगरसभापति लक्ष्मण अधिकारीले जानकारी दिए। उपप्रमुखका उम्मेदवार अधिकारी, अध्यक्ष उम्मेदवार मेघनारायण ढुंगाना तथा बहालावाला अध्यक्ष चन्द्रबहादुर बस्नेतलाई प्रहरीले पैसासँगै समातेको हो । रातको समयमा पैसामा बाढ्दै मत खरिद गर्न आएको भन्दै सोही वडाबासीले प्रहरीमा खबर गरेको बताइएको छ। उनीहरुका साथबाट ७३ हजार नगद र बिभिन्न बैंकका ७ वटा चेक बुकसमेत बरामद भएको प्रहरीले जनाएको छ। कति रकम र चेक बाढियो भन्ने नखुलेको र सो बारेमा अनुसन्धान जारी रहेको प्रहरीको भनाइ छ। शुक्रबार स्थानीय तहको निर्वाचनका लागि मतदान सुरु भैसकेको छ। भीरकोट नगरपालिका नेपाली कांग्रेसको बलियो पकड क्षेत्र हो। पकड क्षेत्रलाई प्रभावित बनाउन नेकपा एमालेले मत खरिदका लागि पैसाको चलखेल गर्दे आएको कांग्रेस सभापति अधिकारीको भनाइ छ।"
एमाले महासचिव शंकर पोखरेलले गरे मतदान,"दाङ : नेकपा एमालेका महासचिव शंकर पोखरेलले मतदान मतदान गरेका छन्। दाङको तुलसीपुर उपमहानगरपालिका वडा नं १९ को जनता विद्यापीठ विजौरीको ख केन्द्रबाट उनले मतदान गरेका हुन् । उनले मतदान गरेको वडामा मतदाता सङ्ख्या ४ हजार ८ सय ४० रहेको छ। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन भइरहेको छ।"
काठमाडौं महानगर मेयरकी उम्मेदवार सिर्जना सिंहले गरिन् मतदान,काठमाडौं : काठमाडौं महानगरपालिकाकी मेयरका उम्मेदवार सिर्जना सिंहले मतदान गरेकी छन्। काठमाडौं महानगरपालिका१६ स्थित नेपाल युवक माध्यमिक विद्यालयबाट सिंहले मतदान गरेकी हुन् । सिंहको साथमा श्रीमान एवम् कांग्रेस नेता प्रकाशमानले पनि मतदान गरेका छन्। ललितपुर महानगरका मेयरका उम्मेदवार चिरिबाबु महर्जनले गरे मतदान काठमाडौं महानगर मेयरका उम्मेदवार केशव स्थापितले गरे मतदान मतदान समय बिहान ७ देखि बेलुकी ५ बजेसम्म मतदान समय तोकिएको छ । देशभर मतदाताले मतदान गरिरहेका छन् । सिंहले संचारकर्मीसंग संक्षिप्त प्रतिकृया दिदैं आफू महानगर बनाउन आएको प्रतिकृया दिइन् ।
ललितपुर महानगरका मेयर उम्मेदवार हरिकृष्ण व्यञ्जनकारले गरे मतदान,"ललितपुर : ललितपुर महानगरपालिकाका मेयर उम्मेदवार हरिकृष्ण व्यञ्जनकारले मतदान गरेका छन् । ललितपुर९ स्थित च्यासल मतदान केन्द्र उनले मतदान गरेका हुन् । ललितपुर महानगरको मेयरमा नेकपा एमालेबाट हरिकृष्ण व्यञ्जनकारले उम्मेदवारी दिएका हुन्। गएको निर्वाचनमा मतगणनामा नेपाली कांग्रेसले धाँधली गरेका कारण ३२६ मतले हार बेहोर्नुपरेको एमालेले जनाएको छ। २०७४ सालको निर्वाचनमा नेपाली कांग्रेसले मत गणना गर्दा धाँधली गरेको भन्दै जिल्ला अदालतमा मुद्दा पर्दा अदालतले जिल्ला निर्वाचन कार्यालय ललितपुरसँग मत गणनाको फाइल झिकाएको थियो। त्यसबेला अदातलले ढिलो रिट दायर गरेको, प्रमाण पनि नपुगेको भन्दै नेपाली कांग्रेसका उम्मेदवार चिरिवावु महर्जनलाई जिताएको थियो। २०७७ साल फागुनमा एमाले पुनःस्थापनपछि सो पार्टीको ललितपुर जिल्ला अध्यक्ष, २०७८ सालको दशौं महाधिवेशनमा केन्द्रीय प्रतिनिधि र पार्टीको दोस्रो केन्द्रीय कमिटीको बैठकबाट केन्द्रीय सदस्यमा मनोनित भएका ब्यन्जनकार हाल ललितपुर जिल्लाको सह इन्चार्ज हुन्।"
परिवर्तनको सपना साकार हुन्छ : बालेन,"काठमाडौं : काठमाडौं महानगरपालिकाका मेयरका उम्मेदवार बालेन शाहले यो निर्वाचनमा मतदाता खुसी भएको बताएका छन् । काठमाडौंको बसन्तपुर मतदान केन्द्रमा सञ्चारकर्मीसँग कुराकानी गर्दै बालेनले परिवर्तनको सपना साकार पार्न मतदाता खुसी भएको बताएका हुन् । उनले भने, काठमाडौंले खोजेको परिवर्तनको सपना आज साकार हुन्छ । मतदातको हौंसलाले म निकै खुसी छु । यो परिवर्तनको लागि पनि मतदान हो । बालेन काठमाडौंका मेयरका स्वतन्त्रतर्फका उम्मेदवार हुन् ।"
मतदान गरेपछि सुनिता डंगोलले भनिन्ः जनताको माया जित्ने आधार हो,"काठमाडौंः काठमाडौं महानगरपालिकाका उपमेयरकी उम्मेदवार सुनिता डंगोलले मतदान गरेकी छन् । काठमाडौं वडा नम्बर २१ फसिगाँ लगनटोलबाट मतदान गरेकी हुन् । मतदानपछि आफू उत्साहित भएको बताइन् । उनले जनताको माया जित्ने आधार भएको बताइन् । डंगोलले भनिन्, 'म निकै खुसी छु । जनताको माया र आसिरवाद पाउँछु भन्नेमा विश्वस्त छु । डंगोलले आफूले जिते जनताको चाहना अनुसार काम गर्ने बताइन् ।"
खुम्चिँदो बहिरंग सेवा,"इन्धन बचत र अन्य मितव्ययितालाई ध्यानमा राख्दै नेपाल सरकारले परीक्षणात्मक रूपमा आउँदो जेठदेखि कर्मचारीको साप्ताहिक ४० घण्टे कार्यभार यथावत् रहने गरी हप्ताको दुई दिन बिदा हुने निर्णय गरेको छ। यसका सकारात्मक पक्ष होलान्। हप्ताको दुई दिन बिदा गर्दा उपचारात्मक स्वास्थ्य सेवा र खासगरी अस्पतालमा उपलब्ध हुने बहिरंग सेवा भने प्रभावित हुने देखिन्छ। पूर्वनियोजित तरिकाले लिन मिल्ने सेवा र नसोचिएको समयमा आवश्यक पर्न सक्ने स्वास्थ्योपचार सेवामा फरक छ। जन्मदर्ता, नागरिकता वितरण, जग्गा पास, वृद्धभत्ता वितरणजस्ता सेवा हप्ताको केही दिन बन्द रहेर ठूलो फरक पर्दैन। स्वास्थ्य सेवा जतिखेर पनि आवश्यक पर्न सक्छ। सीमित अस्पतालमा उपलब्ध हुने आपत्कालीन (इमर्जेन्सी) सेवा बहिरंग सेवाको विकल्प हुन सक्दैन। यसै पनि उपलब्ध भौतिक संरचना र जनशक्तिको अनुपातमा सरकारी अस्पतालका आपत्कालीन सेवाहरूमाथि अत्यधिक चाप छ। आपत्कालीन सेवा कक्षमा एउटै शैय्यामा तीनजनासम्म बिरामी राख्नपर्ने, बिरामीको अत्यधिक चापले खुट्टा हाल्ने ठाउँसम्म नरहने, स्वास्थ्यकर्मी र कुरुवालाई आवत्जावत गर्नसमेत मुस्किल पर्ने अवस्था धेरै अस्पतालमा देखिन्छ। स्वास्थ्यकर्मी बिरामीको भीडमा कसलाई पहिले हेर्नु भन्ने समस्यामा पर्ने गरेका छन्। लगातार दुईदिनसम्म बहिरंग सेवा बन्द हुँदा त्यसको प्रत्यक्ष चाप इमर्जेन्सी सेवामा पर्न जान्छ। सरकारी इमर्जेन्सी सेवाले धान्न नसकेपछि बिरामी या त निजी अस्पताल धाउन बाध्य हुन्छन्, या त स्वास्थ्य सेवाबाट वञ्चित हुन्छन्। पछिल्लो अवस्था भनेको नेपाली नागरिकले संविधानले व्यवस्था गरेको स्वास्थ्यसम्बन्धी अधिकार नपाउनु हो। हप्ताको दुईदिन बिदा हुने देश संसारमा धेरै छन्। छिमेकी देश भारतमा शनिबार र आइतबार सरकारी बिदाको व्यवस्था छ। अस्पतालका बहिरंग सेवा शनिबार पनि खुल्छन्। बंगलादेशमा शुक्रबार र शनिबार सरकारी बिदा हुन्छ, तर बहिरंग सेवा शनिबार पनि खुल्छ। चीनमा शनिबार र आइतबार सरकारी बिदा भए पनि बहिरंग सेवा साताको एक दिनभन्दा बढी बन्द हुँदैन। शनिबार र आइतबार बिदा हुने पाकिस्तानमा (अहिले शनिबारको बिदा कटाइएको छ) शनिबार पनि बहिरंग सेवा खुल्ने गरेको थियो। जापान र दक्षिण कोरियामा सातामा दुई दिन सरकारी बिदा भए पनि बहिरंग सेवा एक दिनमात्र बन्द हुन्छ। समष्टिमा, साताको दुई दिन सरकारी बिदा हुने देशमा पनि बहिरंग सेवा एक दिनमात्र बन्द गर्ने चलन छ। बहिरंग स्वास्थ्य सेवा नखुल्नुको असर बहिरंग सेवा आफैंमा सीमित रहँदैन। यसले प्रयोगशालाका परीक्षण, एक्सरेलगायत रेडियोग्राफी र रेडियोलोजी, फार्मेसी, शल्यक्रिया, अस्पताल भर्नाजस्ता धेरै सेवालाई प्रभाव पार्छ। बहिरंग सेवा निजी अस्पतालमा लिएपछि बिरामी अन्य सेवा पनि तिनै अस्पतालमा लिनपर्ने अवस्थामा पुग्छन्। यी सबै प्रकारका सेवा निजी क्षेत्रमा निकै महँगो पर्छन्। निजी क्षेत्र महँगो भएकैले अहिल्यै पनि बिरामीहरू नगरी नहुने शल्यक्रियाका लागि सरकारी अस्पतालमा महिनौं र वर्षौंको पालो कुर्छन्। साताको दुई दिन अस्पताल बन्द हुँदा बिरामीले थप सास्ती बेहोर्न पर्ने कुरा प्रष्ट छ। सरकारी अस्पताल दुई दिनसम्म बन्द हुँदा निजी अस्पतालको कार्यशैली फेरिने सम्भावना पनि सानो छैन। केही वर्ष पहिलेको कुरा हो, अस्पताल फार्मेसी बन्द रहने रातको समयमा त्रिवि शिक्षण अस्पताल वरिपरिका फार्मेसीले औषधिको मूल्य महँगो गर्ने गरेका गुनासा आउने गरेका थिए। सरकारी अस्पताल खुला रहँदा निजी अस्पतालको सेवा पनि प्रतिस्पर्धी हुन पुगी बिरामीहरूलाई फाइदा पुग्छ। स्तरीय स्वास्थ्य सेवाका लागि ग्रामीण क्षेत्रका बिरामीहरू अझै पनि सहरी क्षेत्रमै पुग्नपर्ने बाध्यता छ। जँचाउन थप एक दिन कुर्न पर्दा बिरामीले सहरमा बस्नखानमा थप खर्च गर्नुपर्ने र रोगले थप क्षति पुयाउने अवस्था आउँछ। यसो हुँदा धेरै बिरामी औषधि पसलमा गएर दुखाइ कम गर्ने औषधि सेवन गर्न पुग्छन्। यसरी अन्दाजमा सेवन गरिएका औषधिले हानि पनि गर्न सक्छन्। तुलनात्मक रूपमा शिक्षित र व्यवस्थित अमेरिकामा त औषधिको नराम्रो असरबाट प्रतिवर्ष ३० अर्ब डलरबराबरको नोक्सानी हुने गरेको छ। यसरी नेपालको अवस्था कस्तो होला ? अझ दुई दिन बहिरंग सेवा बन्द हुँदा के होला ? यो भनेको मितव्ययी र गुणस्तरीय स्वास्थ्य सेवा सुलभ नहुनु हो। नेपालमा के गर्नु उचित ? अस्पताल हप्ताको एक दिन बन्द गर्ने कि दुई दिन भन्ने कुरामा छलफल हुँदैछ। स्वास्थ्य सचिव डा रोशन पोखरेलको भनाइमा सरकारको निर्णय सबैलाई लागू हुन्छ, याने कि अस्पताल दुई दिन बन्द रहन्छन्। स्वास्थ्यकर्मीको आँखामा अरूले पाएको सुविधा उनीहरूले पनि पाउनु पक्कै पनि उचित हो। तर, उपचारात्मक स्वास्थ्य सेवा उपलब्ध गराउने निकाय बिरामीका आवश्यकताप्रति संवेदनशील हुनैपर्छ। जनस्वास्थ्यप्रति दायित्वबोध गरेर नै त्रिवि शिक्षण अस्पताललगायत धेरै अस्पताल पर्व वा अन्य सरकारी बिदा परेमा पनि शनिबारबाहेक अन्य सबैजसो दिन खुल्ने गरेका हुन्। यी अस्पतालले सरकारी बिदाको दिन काम गरेबापत आफ्ना कर्मचारीलाई सट्टा बिदा वा थप आर्थिक भत्ता दिने गरेका छन्। अस्पतालमा कार्यरत कर्मचारीको कार्यभार हप्ताको ४० घण्टाभन्दा बढी भएको तथ्यलाई मध्यनजर राखी शिक्षण र वीर अस्पतालले ५० प्रतिशत, पश्चिमाञ्चल क्षेत्रीय अस्पतालले २५ प्रतिशत र अन्य कतिपय अस्पतालले धेरथोर अतिरिक्त भत्ता दिँदै आएका छन्। कतिपय जिल्ला अस्पतालदेखि सामुदायिक स्वास्थ्य सेवा केन्द्र हप्ताको दुई दिन बिदा भए पनि कर्मचारीको कार्यभार हप्ताको ४० घण्टा नै रहने भएकाले हाल कायम रहेको समयतालिका यथावत् राख्दा अस्पताललाई थप आर्थिक भार पर्दैन। तुलनात्मक रूपमा हप्ताको एक दिन बढी अस्पताल जान पर्दा उत्पन्न हुने बाटो समय र बाटो खर्च बराबर र थप केही आर्थिक सुविधा थपिदिने हो भने कर्मचारी थप एक दिन काम गर्न सहमत हुन सक्छन्। बढीमा स्वास्थ्य मन्त्रालय र सम्बन्धित अस्पतालले यसतर्फ प्रयत्न गर्न आवश्यक छ। जसमा सरकारको सहमति नरहनु पर्ने कारण देखिँदैन। बिरामीहरू शल्यक्रियाका लागि सरकारी अस्पतालमा महिनौंको पालो कुर्छन्। साताको दुई दिन अस्पताल बन्द हुँदा बिरामीले थप सास्ती बेहोर्ने निश्चित छ। अहिले कतिपय जिल्ला अस्पतालले सार्वजनिक बिदामा वा एकै दिन २४ घण्टा काम गरेबापत काममा संलग्न स्वास्थ्यकर्मीलाई अतिरिक्त पारिश्रमिक दिने गरेका छन्। बहिरंग सेवासहित सिंगै अस्पताल खोल्ने व्यवस्था नभई बिरामीले पूर्ण स्वास्थ्य सेवा प्राप्त गर्न सक्दैनन्। यसर्थ अस्पतालका सबै सेवा कम्तीमा साताको ६ दिन खुल्ने गरी व्यवस्था हुन आवश्यक छ। सो व्यवस्थाको मुख्य गाँठो अतिरिक्त पारिश्रमिक नै हो। समाधानस्वरूप बिरामीले बढी तिर्न पर्ने गरी साताको एक दिन विस्तारित स्वास्थ्य सेवा सञ्चालन गरिनुपर्ने विकल्प पनि अघि सारिएको छ। यस्तो प्रस्ताव गरिब बिरामीमैत्री छैन। शिक्षण अस्पतालकै हकमा बिरामी पुर्जी लिन नियमित सेवाको एक सय रुपैयाँ पर्छ भने सशुल्क सेवाको पाँच सय रुपैयाँ। अन्य सशुल्क सेवा पनि महँगा छन्। सम्पन्न व्यक्ति झन्झट बिसाउनभन्दा निजी अस्पतालतिर जाने गर्छन्। सरकारी अस्पतालको बहिरंग सेवा साताको एक दिनभन्दा बढी बन्द गर्न हुँदैन भन्ने कुरा गरिब बिरामीको हितलाई केन्द्रमा राखेर उठाइएको हो। सशुल्क विस्तारित स्वास्थ्य सेवाले यो मर्म बुझ्दैन। स्वास्थ्य सेवाका लागि पूरै खर्च गर्ने सामथ्र्य सरकारमा छैन भने सबै दिन उपलब्ध हुने सेवाशुल्कमा समान रूपले सामान्य वृद्धि गर्न सकिन्छ। साताको दुई दिन बिदा गर्ने सरकारी निर्णयबाट स्वास्थ्य सेवामा पर्ने असरको दीर्घकालीन समाधानका लागि सरकारले अध्ययन र नीति निर्धारण गर्न आवश्यक छ। अहिलेलाई स्वास्थ्य सेवा साताको दुई दिन खुल्ने व्यवस्था गर्न र जनतालाई सुलभ स्वास्थ्य सेवाको प्रत्याभूति दिन आवश्यक छ।"
"३३ प्रतिशत, कुरै मात्र","नेपाली राजनीतिमा महिलाको संख्यामा आएको सहभागिता पहिलाको दाँजोमा सकारात्मक छ। इतिहास र महिला आन्दोलनहरूलाई हेर्दा महिलाले अधिकार पाउन गरेको संघर्ष सबैसामु ज्वलन्त नै छ। २००४ सालको काठमाडौं म्युनिसिपालिटीको निर्वाचनमा मताधिकारबाट समेत वञ्चित महिलाहरू हाल नेतृत्व तहको पदमा उम्मेदवारको दाबेदार छन्। जसको एकमात्र कारण लोकतान्त्रिक राजनीति हो। राजनीतिले नै नेपालको हरेक क्षेत्रमा हस्तक्षेपकारी भूमिका खेल्छ। राजनीति समाज रूपान्तरणका लागि हुनुपर्ने हो। त्यो हुन सकेन। पेसागत राजनीतिकर्मीहरूको स्वार्थ पूरा गर्ने एक शक्तिशाली माध्यम मात्र बन्न पुग्यो। जसको कारण नेपाली समाजको उन्नति प्रगति र विकास भएन र भ्रष्टाचार मौलायो। सामाजिक परिवेशअनुरूप हाम्रो राजनीतिक परिवेशमा आजभोलि कताकता परिवर्तन भने आएको पाइन्छ। नेपालको उच्च तह र ओहोदामा महिलाको प्रतिनिधित्व देख्न पाउनु समाज रूपान्तरण हो। यतिमै सन्तुष्ट भने हुन सक्ने अवस्था छैन। किनकि महिलाका समस्या र भोग्नुपरेका कानुनी, सामाजिक, सांस्कृतिक, लैंगिक विभेदमा भने तात्विक परिवर्तन आएको छैन। यस प्रवृत्तिलाई न्यूनीकरण गर्न महिलाले राज्यका हरेक निकायमा पुरुषसरह प्रतिनिधित्व गर्ने अवसर महिलाले पाउनुपर्छ। हरेक निकाय र संयन्त्रमा अपनत्वको प्रत्याभूति दिलाउन राजनीतिमा समेत महिलाको कार्यकारिणी भूमिका हुनुपर्छ। संख्यात्मक रूपमा हरेक क्षेत्र र विधामा महिलाको सक्रिय सहभागिता देखिन्छ। जब नेतृत्व लिने अवसर आउँछ तब महिलालाई विभिन्न बहानामा पदच्युत गर्ने र वञ्चितीकरणमा पार्ने पुरानै शैली हाबी छ। आजभोलिको गठबन्धनले महिलाहरू चेपुवामा परेका छन्। २०६८ सालको जनगणनाले महिलाको जनसंख्या ५१ प्रतिशत पुगे पनि सोअनुरूप हुन सकेको छैन। नेपालको आधाभन्दा बढी जनसंख्या ओगट्ने महिलालाई सोहीअनुरूप राज्यले मूल धारमा ल्याउन सकेको छैन। नेपालको कुनै पनि कार्यकारिणी पदमा महिला निर्वाचित भएको इतिहास छैन। प्रधानसेनापति, प्रधानमन्त्री, मुख्यसचिव, प्रहरी प्रमुख एवं प्रमुख तहको नेतृत्व सम्हाल्ने अवसर दिइएको छैन। राजनीतिक सहमतिमा महिलालाई ओहदा दिइए पनि प्रत्यक्ष शक्ति प्रयोग गर्न सक्ने पदका लागि अझै महिलालाई उपेक्षा गरिएको सत्य हो। राजनीतिक र न्यायिक क्षेत्रमा महिलाले नगन्य रूपमा भए पनि प्रशासनिक र निजामती क्षेत्रमा अझै शून्य देखिन्छ। नेपालको संविधान जारीपश्चात् बनेको मन्त्रिपरिषद्मा महिलाको ३३ प्रतिशत सहभागिता देखिँदैन। महिलाले केवल ३३ प्रतिशत भनिरहेर मात्र पुग्ने देखिँदैन। व्यावहारिकतामा विगतको सरकारको विश्लेषण गर्ने हो भने माधवकुमार नेपालको सरकारमा ११६३ प्रतिशत, झलनाथ खनालको सरकारमा २० प्रतिशत र बाबुराम भट्टराई नेतृत्वको सरकारमा २४५ प्रतिशत मात्र सहभागिता देख्न पाइयो। वर्तमान मन्त्रिमण्डलमा समेत ३३ प्रतिशत महिला छैनन्। संघ, प्रदेश र स्थानीय तहमा नियालेर हेर्दा महिलाको उपस्थिति संविधानले व्यवस्था गरेअनुसार देख्न पाइन्न। यो प्रावधानलाई व्यावहारिकतामा लागू गर्न संघ र प्रदेशमा समेत नीतिगत रूपमा नै महिला सहभागिता बढाउनुपर्ने देखिन्छ। जुन हुन सकिरहेको छैन। संविधानको धारा २१५ को ५ ले स्पष्ट उल्लेख गरेको प्रवधानलाई नेपाल सरकारले कार्यान्वयन गर्दा राजनीतिमा महिला सशक्तीकरणमा निकै नै सकारात्मक ऊर्जा थपेको छ। दलित महिला र अल्पसंख्यक समूहबाट प्रतिनिधित्व गर्ने महिलालाई ठूलो अवसर राज्यले प्रदान गरेको छ। महिलाको राजनीतिमा प्रभावकारी भूमिकाका लागि पनि पहल कदम चाल्नुपर्छ। यस प्रावधानलाई स्थानीय तहमा मात्र सीमित राखिनु हुँदैन। यस अनुरूपको नीतिगत कार्यदिशामा संघ र प्रदेशमा लागू गर्नुपर्ने आवश्यकता छ। हरेक तह र ओहोदाले महिलाको प्रभावकारी भूमिकालाई कुरिरहेको अवस्था छ। राज्यले नियम बनाई कार्यान्वयन गर्न सक्छ भन्ने उदाहरण हो स्थानीय तहमा महिलाको सहभागिता। यसै मर्मअनुरूप हरेक तहको निर्वाचनसम्बन्धी नियममा महिला समावेशिताको सिद्धान्तलाई कार्यान्वयन गर्न जरुरी छ। वैशाख ३० गतेको स्थानीय निर्वाचनका जनप्रतिनिधिको संख्यालाई हेरौं। यसमा लैंगिक समावेशितालाई नियाल्दा महिलालाई निर्णायक तहमा चयन न्यून मात्रामा गरिएको छ। संविधानको धारा ३८(४) ले राज्यका सबै निकायमा महिलालाई समानुपातिक समावेशी सिद्धान्तको आधारमा सहभागी हुने हक हुनेछ भने तापनि वडाध्यक्ष पदमा यो नियम आकर्षित भएको पाइँदैन। वैशाख ३० गतेलाई प्रमुख राजनीतिक पार्टीहरू कांग्रेस र माओवादीलाई पछि पार्दै केपी ओलीको पार्टीले एमालेले लैंगिक र जातीय समानुपातिक समावेशीमा जोड दिएको छ। ६ महानगर, ११ नगरपालिका र अन्य पालिकामा प्रमुख र उपप्रमुख फरक लिंग हुनुपर्ने भनेता पनि गठबन्धनको नाममा महिलालाई ओझेलमा पारेको स्पष्ट देखिन्छ। प्रजातान्त्रिक लोकतन्त्रको मर्मलाई मेरुदण्ड मानेका नेतृत्वहरू समेत यस पटकको चुनाव महिलामैत्री र समावेशिताको सवालमा चुकेका छन्। यसले राजनीतिमा महिलापुरुषबीचको लैंगिक असमानतालाई देखाउँछ। यो किसिमको लैंगिक असमानतालाई हरेक पार्टीले न्यूनीकरण गर्नुपर्ने देखिन्छ। महिलालाई जनताले पत्याएर जिताएका पनि छन् तर पार्टीले उचित प्रतिनिधि छनोटमा उदासीनता देखाएको पाइन्छ। समानुपातिक समावेशीको सिद्धान्त लागू गरी लैंगिक असमानतालाई न्यूनीकरणमा जोड दिनुपर्छ। लैंगिक समानता कायम गराउन संविधानले गरेको व्यवस्था र बनेका नीति नियम छन् त्यसलाई केवल स्थानीय तहमा मात्र सीमित गराइनु हँुदैन। प्रदेश र संघसम्म समेत लागू गरिनुपर्छ। महिलालाई दिइने उम्मेदवारी र भूमिकाले नै महिलाले पाउने नेतृत्वको अवसरलाई निक्र्याेल गर्छ। महिलालाई राजनीतिमा केवल संख्या देखाउने माध्यम बनाइनु हुँदैन। उनीहरूको सहभागिता र क्रियाशीलताको आधारमा महिला पुरुषको मूल्यांकन गर्नुपर्ने आवश्यकता छ। देशमा दिगो विकास, लैंगिक समानता, गरिबी निवारण, रोजगारी र समुन्नत समाजका लागि महिला सहभागिता आवश्यक छ। हरेक पार्टीले आउने निर्वाचनहरूमा महिलाको ३३ प्रतिशतलाई सुनिश्चित गर्दै महिलाको निर्णायक तहमा प्रभावकारी भूमिका महत्त्व दिनुपर्छ। यसरी जिम्मेवारीलाई प्राथमिकता दिनुपर्ने आजको आवश्यकता हो। लेखक नेपाली, अधिवक्ता हुन्।"
स्थानीय तह निर्वाचन : प्रदेश १ मा पाँच हजारभन्दा बढी सशस्त्र प्रहरी परिचालन,"विराटनगर : स्थानीय तह निर्वाचन सुरक्षाका लागि प्रदेश १ मा पाँच हजारभन्दा बढी सशस्त्र प्रहरी परिचालन गरिएको छ। सशस्त्र प्रहरीले दोस्रो घेरामा रहेर शुक्रबार सुरु भएको निर्वाचनमा सुरक्षा प्रदान गर्ने छ। पहिलो घेरामा नेपाल प्रहरी र तेस्रो घेरामा नेपाली सेनाले सुरक्षा दिने छ। निर्वाचनलाई लक्षित गरेर मोबाइल गस्ती र स्ट्राइकिङ बढाएको सशस्त्रले रिजर्व टोलीसमेत तैनाथ गरेर राखेको छ। १४ जिल्ला रहेको प्रदेश १ मा निर्वाचन सुरक्षार्थ ५ हजार ४ सय ४८ जना सशस्त्र प्रहरी परिचालन गरिएको हो। प्रदेश १ मा डीआईजी कमल गिरीको नेतृत्वमा सशस्त्र प्रहरी रहेको छ। प्रदेशका विभिन्न जिल्लामध्ये झापामा ७५५, सुनसरीमा ७२८, मोरङमा ६७६, इलाममा ४३१, संखुवासभामा ३४४, खोटाङमा ३१२, भोजपुरमा ३०९, उदयपुरमा ३०५, ताप्लेजुङमा ३०५, पाँचथरमा ३०२, ओखलढुंगामा २६२, सोलुखुम्बुमा २५२, धनकुटामा २४७ र तेह्रथुममा २२० जना सशस्त्रलाई निर्वाचन सुरक्षाका लागि परिचालन गरिएको छ। आवश्यकता परेका बेला जुनसुकै ठाउँमा तत्काल खटाउने गरी ५७० जनाको रिजर्व फोर्स तैनाथ गरिएको छ। सशस्त्रले निर्वाचनका लागि महानगरपालिका, उपमहानगरपालिका र नगरपालिकामा प्रहरी नायव उपरीक्षक (डीएसपी)को नेतृत्वमा टोली परिचालन गरेको छ। गाउँपालिकामा प्रहरी निरीक्षक (इन्सपेक्टर)को नेतृत्वमा खटाइएको छ। प्रदेश १ मा एउटा महानगरपालिका, दुईवटा उपमहानगरपालिका, ४६ वटा नगरपालिका र ८८ वटा गाउँपालिका रहेका छन्। निर्वाचनलाई लक्षित गरेर नेपालभारत सीमा क्षेत्रमा हुनसक्ने अपराधिक गतिविधि नियन्त्रणका लागि विशेष सतर्कता अपनाइएको डीआईजी गिरीले बताए। उनका अनुसार सीमा वारपार अपराध नियन्त्रण र निर्वाचन केन्द्रित सुरक्षामा सशस्त्र प्रहरी सक्रिय बनेको छ। निर्वाचनका बेला हुनसक्ने सबै खालका अवाञ्छित गतिविधि र अपराध नियन्त्रणका लागि सीमा क्षेत्रमा सशस्त्र र भारतीय सीमा सुरक्षा बल (एसएसबी)ले संयुक्त गस्तीसमेत गरिरहेका छन्। स्थानीय प्रशासनले जारी गरेको ७२ घण्टे सीमा शीलको कार्यान्वयनमा पनि अन्य सुरक्षा निकायसँग समन्वय गर्दै सशस्त्रले काम गरिरहेको डीआईजी गिरीको भनाइ छ। सशस्त्रले सीमा क्षेत्रलाई उच्च निगरानीमा राखेर काम गरिरहेको छ। नेपालको निर्वाचन सुरक्षामा एसएसबीले पनि सहयोग गरिरहेको छ, उनले भने, कुनै पनि अपराधिक घटना र गतिविधि हुन नदिने गरी सुरक्षा व्यवस्था मिलाइएको छ। मतगणना नसकिएसम्म निर्वाचन सुरक्षामा सशस्त्रले विशेष भूमिका खेल्ने छ। प्रदेश १ मा नेपालभारत ४२७६ किलोमिटर खुला सीमा रहेको छ।"
गृहमन्त्री खाणले गरे मतदान,"काठमाडौं : गृहमन्त्री बालकृष्ण खाणले मतदान गरेका छन्। रुपन्देहीको तिलोत्तमा नगरपालिका८ स्थित ज्योति मावि ज्योतिनगर मतदान केन्दबाट उनले मतदान गरेका हुन्। शुक्रबार बिहान ७ बजेदेखि बेलुकी ५ बजेसम्म तोकिएको मतदान केन्द्रमा मतदान हुनेछ। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ।"
राष्ट्रिय सभा अध्यक्ष तिमिल्सिनाले गरे मतदान,पर्वत : राष्ट्रिय सभा अध्यक्ष गणेशप्रसाद तिमिल्सिनाले मतदान गरेका छन्। आफ्नो गृह जिल्ला पर्वतको मोदी गाउँपालिका वडा नं ७ राम्जाको पशुपति मावि ककेन्द्रबाट मतदान गरेका हुन्। उनले पशुपति केन्द्रबाट बिहान ७:३० बजे मतदान गरेका हुन्। स्थानीय तहको निर्वाचनमा मतदान गर्न अध्यक्ष तिमिल्सिना दुई दिन अगाडि आफ्नो गाउँ पुगेका थिए। सात स्थानीय तह तथा ६१ वडा रहेको पर्वतका सबै मतदान केन्द्रमा मतदान बिहान ७ बजेदेखि मतदान सुरु भइसकेको छ।
ललितपुर महानगरका मेयरका उम्मेदवार चिरिबाबु महर्जनले गरे मतदान,"काठमाडौं : स्थानीय तह निर्वाचन देशभर एकै साथ सुरु भएको छ। संघीयता कार्यान्वयनमा आएपछि दोस्रो पटक आज बिहान ७ बजेबाट मतदान सुरु भएको हो। ललितपुर महानगरपालिकाको मेयरमा नेपाली कांग्रेसबाट चिरिबाबु महर्जनले मतदान गरेका छन्। कांग्रेसबाट मेयरमा महर्जनले उम्मेदवारी दर्ता गराएका उनले आइडल मोडल कलेजबाट मतदान गरेका हुन्। मतदान गरेका हुन् । महर्जन ललितपुरका वर्तमान मेयर हुन्। उनले २०७४ सालको निर्वाचनमा लगभग दुई सय मतान्तरले मेयरमा जितेका थिए। यस पटक थप ३६ लाख ५९ हजार २ सय ९९ नयाँ मतदाताले भोट हाल्दैछन्। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ। ललितपुर महानगरका मेयरका उम्मेदवार चिरिबाबु महर्जनले गरे मतदान काठमाडौं महानगर मेयरका उम्मेदवार केशव स्थापितले गरे मतदान काठमाडौं महानगर मेयरकी उम्मेदवार सिर्जना सिंहले गरिन् मतदान"
जीतमा हौसिने र पराजयमा निराश हुने मानसिकताबाट लोकतन्त्र सुदृढ हुँदैन : प्रचण्ड,"चितवन : नेकपा माओबादी केन्द्रका अध्यक्ष पुष्पकमल दाहाल प्रचण्डले स्थानीय तह नै जनताको शान्ति , समृद्धिको आधारशीला भएको बताएका छन्। भरतपुर महानगरपालिका १४ स्थित नेपाल प्रहरीको विद्यालयमा पहिलो मतदान गरेपछि प्रचण्डले समृद्ध नेपालको निर्माण गर्न निर्वाचनको भूमिका अग्रणी रहने बताएका हुन्। उनले भने, निर्वाचन सफल हुनुपर्छ। आत्मविश्वासका साथ , स्वतन्त्रतापूर्वक सहभागी हुन आग्रह गर्छु। स्थानीय तह नै जनताको शान्ति , समृद्धिको आधारशीला हो। सिंहदरबारको अधिकार जनदरबार हो। निर्धक्कसँग मतदान गरौं। उनले भने, आफैं हुर्के बढेको ठाउँमा मतदान गर्दा खुशी लागेको छ। जित्ने र हार्ने कुरा निर्वाचनमा स्वभाविक हो भनेर मान्नु पर्छ। जित हार हुनकै लागि निर्वाचन हुने हो। त्यसकारण जितमा हौसिने र पराजयमा निराश हुने मानसिकताबाट लोकतन्त्र सुदृढ हुन सक्दैन। उनले भने, हामिले गठबन्धन गरेका छौं। राजनैतिक अप्ठ्यारो भएको बेलामा गठबन्धन गरेको हो। जनता र देशका बुद्धिजिवी तथा सबै तह तप्काको बिचबाट आन्दोलनको रुपमा गठबन्धन जन्मेको हो। आम जनताले राजनैतिक स्थायित्वको लागि विजयी गराउँछन्।"
निर्वाचन आयोगले पैसाको चलखेल रोक्न सकेन : माधव नेपाल,रौतहट : नेकपा एकीकृत समाजवादीका अध्यक्ष माधव कुमार नेपालले स्थानीय तहको निर्वाचनमा पैसाको चलखेल भएको बताएका छन् । उनले मतदाता प्रभावित पार्न पैसा बाँडिएको र त्यसलाई रोक्न निर्वाचन आयोग असफल भएको बताएका हुन् । गौर स्थित रामजानकी कन्या विद्यालयबाट शुक्रबार बिहान मतदान गर्दै नेता नेपालले भोजभतेर र पैसाको बिगबिगी रोक्न निर्वाचन आयोग असफल भएको दावी गरे ।
चुनावी मनोविश्लेषण,"मुलुक चुनावमय छ अचेल ! गणतन्त्र नेपालको दोस्रो स्थानीय चुनाव हाम्रो घरदैलोमा नै आइसकेको छ। त्यसपछि प्रदेश अनि संघीय संसद्का लागि हुने चुनाव पनि करिब करिब सन्निकट नै छ। यस लेखको उद्देश्य भने राजनीतिक रूपमा त्यसको चर्चा गर्नु नभई चुनावका तीन प्रमुख पक्ष : राजनीतिक दलका नेता, उम्मेदवार एवं मतदाताको मनोवैज्ञानिक परिस्थितिको विश्लेषण गर्नु हो। आमजनताको मनोसामाजिक अवस्थाको यथार्थपरक चित्रण गर्नु हो। राजनीतिक दलका नेता को मनस्थितिको आकलन गर्दा यस समय सब दल (चाहे ती पुराना वा स्थापित, नयाँ खुलेका, ठूला हुन् या साना, सत्तापक्ष हुन् या प्रतिपक्ष)को उद्देश्य जित्नु नै हुन्छ। जितको व्यग्र चाहनाले तिनमा एकअर्काप्रति शंकाउपशंका जन्माउने त छँदैछ। त्यस्तै हारको डर पनि हुन्छ। आफ्नो हार प्रतिपक्षीको जित त हुँदै नै हो, पार्टीभित्रैका पनि समवयी नेतासँगको प्रतियोगी भावनाले अर्कोले पार्टीको शक्ति लिन सक्ला भन्ने त्रास हुन्छ। अतः राजनीतिक दलका नेतालाई आफ्नो पार्टीको जितमात्र नभई पार्टीका अन्य नेताभन्दा आफ्नो उत्कृष्टता कायम राख्ने चुनौतीसमेत विद्यमान रहन्छ। अतः यस्ता चुनौती एवं जितको उत्कट उत्कण्ठाले गर्दा नेतृत्ववर्ग सधैं नै तनावमा रहेका हुन्छन्। त्यस्तो तनाव चुनावको समयमा अझै बढी हुने गर्छ। अतः ज्यादा दौडधुप, ज्यादा परिश्रम, अधिक भाषणबाजी, चर्काे नारा चुनावको समयमा नेताहरूको स्वास्थ्य क्षयीकरणका प्रमुख कारण हुन सक्छन्। आहारबिहारमा सजगताको अभाव, व्यायाम आदिमा आउने सुस्तता, अनि धूमपानमद्यपानमा हुन सक्ने वृद्धि आदिका कारण तिनको शारीरिकभन्दा मानसिक स्वास्थ्यमा बढी प्रभाव पर्ने गर्छ। ज्यादा उत्तेजना, बोली व्यवहारमा हुने परिवर्तन, हिंसाप्रतिहिंसाको भावना जाग्नु, विपक्षीको चरित्र हत्यातर्फ लाग्नु, यी सबै मनोवैज्ञानिक समस्याका द्योतक हुन सक्छन्। उम्मेदवारले त झन् बढी तनाव महसुस गर्छन्। स्थानीयस्तरका राजनीतिक कार्यकर्ता प्रायः स्थानीय जनताको चिनजानकै रहन्छन्। ती उम्मेदवारले गर्ने भाषण, देखाउने व्यवहार, बाँड्ने आश्वासन आदि त भइनै हाले। पहिलेकै विजयी नेता भए तिनले पुर्याउन नसकेका वाचा, मिडियामा आएका तिनका नकारात्मक समाचारहरू (भ्रष्टाचार, पदलोलुपता, नातावादकृपावाद आदि) अनि तिनको जीवनस्तरमा देखिने गरी भएको परिवर्तन सबै जनता (मतदाता)ले अनुभव गरिरहेका हुन्छन्। अतः उम्मेदवारको मनस्थितिमा त्यस्ता कारणले असर पारिरहेका हुन्छन्। हीनताबोध, पश्चाताप आदिले दह्रो रूपमा जरा गाडिरहेकै हुन्छ। तर तिनले ती मनोविकारहरू प्रकट गर्न चाहँदैनन् या सक्दैनन्। त्यस प्रकारको अवस्थाले ल्याउने उद्वेलन, उत्तेजना आदिका कारण मनोवैज्ञानिक रूपमा कमजोर भइसकेका हुन्छन्। त्यस्तो कमजोरीलाई ढाक्न, छोप्न या घटाउन (?)का लागि मद्यपानको सहारा लिने उम्मेदवार अत्यधिक मात्रामा हुन्छन्। जनतासँग घुलमिल भएको देखाउन भोजभतेरको आयोजना गर्न या नगदै बाँड्नसमेत पछि पर्दैनन् ती। आजकल मिडियामा देखिने तिनले जनताको खेत जोतिदिएको या तिनको सरसफाइको काम गरिदिएको आदि सबै तिनको मनोवैज्ञानिक अवस्थाका द्योतक हुन्। माथि उल्लेख भएझैं तिनको खानपिनमा आउने परिवर्तन, निद्रामा हुने गडबडी, ज्यादा धपेडी आदिका कारण तिनको स्वास्थ्य (शारीरिक मात्र नभई मानसिकसमेत) मा हुने गिरावटको नजरअन्दाज गर्न सकिन्न। मतदाताहरू त चुनावका मेरुदण्ड नै भए। तिनको मनस्थितिमा पनि उल्लेखनीय परिवर्तन ल्याउँछ चुनावले। जागरुक मतदाताहरू राम्रा उम्मेदवारले जितुन् भन्ने चाहनामा हुन्छन्। तर, आफ्नै नातागोता या चिनजानका व्यक्ति आफूले नचाहेको दलका उम्मेदवार बनेर आइदिन्छन्। कसलाई जिताउने भन्ने दुविधामा रहन्छन्। थाहा नपाएका एवं राजनीतिक प्रणाली नबुझेका मतदाता भने फेरि चुनाव ?, कत्ति भोट दिने ?, यिनलाई जिताएर के हुन्छ र ?, यसपालि त म नो भोट, कसलाई भोट दिने ?, तिनलाई जिताएर हामीले के पाउँछौं र ?, सबै उस्तै त हुन् नि !, भन्नेजस्ता अनेक मनोवेगका कारण तनावमा रहन्छन्। अझ भोजभतेरद्वारा खुसी पारिएका या नगदैबाट किनिएका या धम्कीदबाबका कारण कमजोर पारिएका मतदाताको मनस्थिति त झन् कमजोर हुने नै भयो। यी तीनबाहेक अन्य पक्ष पनि छन्। चुनावसँग प्रत्यक्ष जोडिएका, जस्तै ः सुरक्षाकर्मी, प्रशासनिक कर्मचारी आदि। मनोचिकित्सक या मनोविश्लेषकको नजरबाट हेर्दा या मसँग परामर्शमा आउने नेता, कार्यकर्ता, उम्मेदवार या आमजनता (मतदाता)मा पाइने गरेका मनोसामाजिक समस्याको विश्लेषणात्मक प्रस्तुति नै हो। आफ्नै सौर्य, ऊर्जा, स्वाभिमान या निष्कलंक सेवाका कारण जानिएकाचिनिएकामानिएका, अनि अवश्य विजयी हुने या हारलाई पनि सहर्ष स्वीकार्न सक्ने सच्चा राजनेता पनि हामीकहाँ नभएका होइनन्। तिनको मनोविश्लेषण गर्नुपर्ने म देख्दिनँ। जितको तीव्र चाहना बोकेका या जितका लागि साम, दाम, दण्ड, भेद, उचित या अनुचित जुनसुकै कदम उठाउन पछि नपर्नेहरूले कथंकदाचित हारे के होला ? तिनमा आउने व्यग्रता, रिस, आवेग आदिले तिनलाई मनोरोगी नै बनाउने अवस्था आई नपर्ला पनि भन्न सकिन्नँ। हुन त, सबै जितका लागि नै चुनावमा उठेका हुन्छन्। तर आत्मसंयमता, आहारविहारमा सन्तुलन, सकारात्मक ऊर्जा कायम राख्न सकेमा तिनले जित या हारलाई समान रूपले स्वीकार्न सक्ने, पुराना गल्तीहरूलाई सुधार गर्न सक्ने अनि असल राजनीतिक संस्कार कायमै राखी स्वास्थ्य स्थितिलाई पनि सबल पारिराख्न सक्ने हुन्छन्। यसका लागि सबै राजनीतिक दलमा नियमित परामर्श, छलफल, मनोविमर्श चलाउन जरुरी देखिन्छ। त्यस्तै, आम मतदातामा चेतनाको कमीका कारण या मतदानशिक्षाको अभावका कारण देखा पर्न सक्ने तनावको उचित व्यवस्थापन गर्न पनि सम्बन्धित पक्षले ध्यान दिन जरुरी छ। रिसाल मनोचिकित्सक हुन्।"
स्थानीय तह निर्वाचन२०७९ : देशभर मतदान सुरु (फोटो फिचर),"काठमाडौं : स्थानीय तह निर्वाचन देशभर एकैसाथ सुरु भएको छ। संघीयता कार्यान्वयनमा आएपछि दोस्रो पटक आज बिहान ७ बजेबाट मतदान सुरु भएको हो। यस पटक थप ३६ लाख ५९ हजार २ सय ९९ नयाँ मतदाताले भोट हाल्दैछन्। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ। निर्वाचन आयोगका अनुसार यही वैशाख २९ गतेसम्म १८ वर्ष पूरा भएका कूल मतदाता एक करोड ७७ लाख ३३ हजार ७२३ छन्। तीमध्ये पुरुष मतदाता ८९ लाख ९२ हजार १०, महिला मतदाताको सङ्ख्या ८७ लाख ४१ हजार ५३० र अन्य मतदाताको सङ्ख्या १८३ रहेको छ। त्यसैगरी यस निर्वाचनका लागि १० हजार ७५६ मतदानस्थल र २१ हजार ९५५ मतदान केन्द्रको व्यवस्था गरिएको आयोगले जनाएको छ। निर्वाचनमा कूल उम्मेदवारमध्ये ९५ हजार २५३ पुरुष र ५७ हजार ९६७ महिला छन्। निर्वाचनमा राष्ट्रिय मान्यता प्राप्त ६ दलमध्ये नेकपा (एमाले) का ३३ हजार ५०३, नेपाली कांग्रेसका ३१ हजार ४२५, नेकपा (माओवादी केन्द्र) का २२ हजार २७९, नेकपा (एकीकृत समाजवादी) का ११ हजार ३३०, जनता समाजवादी पार्टी नेपालका नौ हजार ४८१ र लोकतान्त्रिक समाजवादी पार्टी नेपालका चार हजार ७६१ उम्मेदवार छन्। त्यसैगरी यस निर्वाचनमा १२ हजार ७८९ जनाले स्वतन्त्र उम्मेदवारी दिएका छन्। हाल निर्वाचन आयोगमा दर्ता भएका जम्मा ८९ राजनीतिक दलमध्ये निर्वाचनमा १३ दलका उम्मेदवार शून्य छन्। तस्बिर : सरोज बैजु सुनीता डंगोल"
मतदाता शिक्षा कमजोर,"मतदान कसरी गर्ने भनी अन्योलमै छन्, मतदाता। अत्यन्तै कमजोर मतदाता शिक्षाले गर्दा मतदातामा समस्या देखिएको छ। रूपन्देही बुटवल १४ का टीकाराम उपाध्यायलाई भोट कसरी दिने भन्ने पत्तो छैन। भोट माग्न झन्डा लिएर धेरै समूह आए तर मतपत्र लिएर सिकाउन कोही आएनन्। सात स्थानमा छाप हान्ने भनेका छन्। कताकता हो थाहै छैन, उनले भने। उनले अब भोट हाल्न अब अरूको सहारा लिनुपर्ने बताए। निर्वाचन आयोगले यो वर्ष मतदान कसरी गर्ने भन्ने सिकाएन। कुनै पनि राजनीतिक दलले पनि भोट हाल्न सिकाउने अभियान चलाएनन्। मतदानको अघिल्लो दुई दिन मतदाता शिक्षा दिइने बताइए पनि रूपन्देहीका अधिकांश मतदान केन्द्रमा सिकाइएको छैन। त्यस्तै, बुटवल१२ नयाँगाउँ माविको मतदान केन्द्रमा पुगेका स्थानीयलाई गेटमै बसेका प्रहरीले भित्र पस्नसमेत दिएनन्। यहाँ मत हाल्न सिकाइएको छैन भन्दै प्रहरीले भित्र पस्नै दिएन, नयाँगाउँका स्थानीय लेखनाथ शर्माले भने। रूपन्देही शुद्धोधनका गोपाल परियारलाई लगातार ७ छाप लगाउने भन्ने थाहा छ। तर, दलअनुसार उम्मेदवार छानेर मत खसाल्न नजानेको उनले बताए। स्वतन्त्र रूपमा मतदाता शिक्षा निकै कमजोर देखिएको छ। पढेलेखेका युवा पुस्तालाई समेत मत कसरी दिने भन्ने अन्योल छ। ७ छापमध्ये अन्तिम २ चिह्नमा धेरै मतदाता झुक्किने गरेका छन्। पहिलोपटक मतदान गर्न लागेका बुटवल१३ का सन्देश पन्थीले अन्तिम दुई सदस्यलाई कसरी भोट दिने भन्ने अलमल परेको बताए। सुदूरपश्चिममा पनि अन्योल तुलाराम चौधरी धनगढी उपमहानगर८ का बासिन्दा हुन्। १२ कक्षा पास गरेका उनी धनगढीकै एउटा पुस्तक पसलमा काम गर्छन्। तर, उनलाई राम्ररी मत हाल्ने थाहा छैन। उनी भन्छन्, गठबन्धनका कारण धेरै मत बदर हुन्छन्। मेयरमा एक पार्टी, उपमेयरमा अर्को पार्टी फेरि वडाध्यक्ष र सदस्यहरूमा पनि फरक पार्टी भएकाले कन्फ्युज भएको छु। बैतडीको दशरथचन्द नगरपालिका२ की ७० वर्षीया सरस्वती बोगटीले यसअघिको मतदानमा उनलाई अलि सहज लाग्थ्यो तर, यसपालि गठबन्धनका कारण उनलाई पनि सकस भएको छ। भोट माग्ने धेरै आए। तर, भोट हाल्ने तरिका सिकाएनन् उनले भनिन्, गाउँमा आएका नेताहरूले हो नि त मत हाल्न सिकाउने आए, भाषण गरे, अनि फर्के। त्यस्तै, बैतडीकै पाटन नगरपालिका१ की हेमन्ती भट्ट अहिले स्नातक पढिरहेकी छिन्। तर उनलाई पनि भोट हाल्न समस्या देखिएको छ। यसपालि गाउँमा मतदाता शिक्षा नै दिइएन। युट्युबबाट भोट हाल्ने तरिका सिकेँ, भन्छिन्, एकै दलमा भोट दिनेलाई त समस्या नहोला। तर, गठबन्धनका कारण नजानेर एकै दलमा हालेपछि उम्मेदवार नै नभएकोलाई पनि मत हालेपछि बदर हुने देखिन्छ। दार्चुलाको मालिकार्जुन गाउँपालिका२ का स्थानीय पदमसिंह धामीले पनि यसपालि गाउँमा मतदाता शिक्षा नपुगेको बताए। पहिलोपटक भएर पनि होला, २०७४ को निर्वाचनमा मतदाता शिक्षा राम्रो थियो। तर, यसपालि धेरै मत बदर हुने दखेको छु, उनले भने। निर्वाचन कार्यालय दार्चुलाका प्रमुख प्रदीप धामीले यसपालि मतदाता शिक्षाका लागि धेरै बजेट नआएको बताए। पत्रपत्रिका, रेडियो र केन्द्रबाट टेलिभिजनमा समेत विज्ञापन दिइएको छ। फिल्डमा खासै कार्यक्रमहरू गरिएनन्, उनले भने। सुदूरपश्चिममा ७ वटा पहाडी जिल्ला छन्। तराईमा चुनावी चहलपहल बढी हुने भएकाले र पहाडको तुलनामा शिक्षित व्यक्ति हुने भएकाले पनि मतदाता शिक्षा केही हदसम्म ठीक छ। तर, पहाडका दुर्गममा भने मतदाता शिक्षा पुगेको छैन। नेकपा एमालेका सुदूरपश्चिम सहइन्चार्ज गणेश ठगुन्ना भन्छन्, दार्चुला, बझाङ, अछाम, बैतडी, डँडेलधुरा, डोटी र बाजुराका ग्रामीण भेगमा मतादाता शिक्षा पुगेको छैन। दैलेखको विकट मानिने नौमुले गाउँपालिका३ द्वारिका ५२ वर्षीय अमर बुढामगर मतदान कसरी गर्ने भन्नेमा अलमलमै छन्। मतदान कसरी गर्ने भनेर सामान्य कुरा थाहा पाए पनि अझै अलमलमा छु। आफूले सिकेपछि घरमा गएर परिवारलाई समेत सिकाउनु भन्नु भएको छ। तर, कसरी सिकाउने ? उनले भने। द्वारी मतदानस्थलमा खटिएका मतदान अधिकृत सन्दीप विकले चासो राखेर आउने मतदाताहरूलाई सामान्य मतदाता शिक्षा दिइएको बताउँछन्। ठाटीकाँध गाउँपालिका१ का ७० वर्षीया कुलबहादुर शाही पनि मतदान कसरी गर्ने भन्नेमा अलमलमै छन्। पहिलेपहिलेको चुनावमा कर्मचारीहरू आउँथे। मतदान गर्न सिकाउँथे, अहिले त कोही पनि आएनन््, उनले भने, दलका उम्मेदवारहरूले पनि मत मात्रै मागे, मतदान गर्न सिकाएनन्। नारायण नगरपालिका२ जाहरकोटकी तुलसा थापा पनि आफ्नो मत बदर हुने हो कि भन्ने चिन्तामा छन्। भैरवी गाउँपालिका४ स्थित मतदान केन्द्रका मतदान अधिकृत विकास विष्टले मतदान केन्द्रमा मतदाता परिचयपत्र लिन आउने मतदातालाई कसरी मतपत्रमा छाप हान्नेबारे सिकाएको बताए। दैलेखका जिल्ला निर्वाचन अधिकारी मनमाया काउचाले यसपटक मतदाता शिक्षा कार्यक्रम सञ्चालन नभए पनि मतदान केन्द्र र स्थलमा मतदाता सूचना कक्षमार्फत इच्छुक मतदातालाई मतदान कसरी गर्ने भन्नेबारे सिकाइएको बताइन्। निर्वाचन आयोगले प्रविधिको प्रयोगलाई प्राथमिकतामा राखेर मतदाता शिक्षा अभियान चलाए पनि कर्णालीका दूरदराजका नागरिकहरू समक्ष मतदाता शिक्षा नपुगेको अधिवक्ता खड्गबहादुर सिजापतीले बताए। आयोगले मतदाता शिक्षा सामग्रीस्वरूप सामाजिक सञ्जालमा फोटो र भिडियोहरू पोस्ट्याइरहेको छ। जुन कर्णालीका नागरिकको पहुँचमा छैन्, उनले भने। डुंगेश्वर गाउँपालिका२ का टंकबहादुर ओलीले मतदाता शिक्षा कार्यक्रम सञ्चालन नहुँदा मत बदर हुने जोखिम बढेको बताए। उनले निर्वाचनको अन्तिम घडीमा मतदान केन्द्रमा सिकाएर प्रभावकारी नहुने बताए। दलका कार्यकर्ताले सिकाए भोट हाल्न सदाझैं टोलटोलमा मतदाता शिक्षा लिएर आउने निर्वाचन कार्यालयका कर्मचारीहरू यसपटक मतदाताको घरदैलोमा नआएका कारण मतदाताहरूले छाप लगाउने तरिका जान्न पाएनन्। आयोगका कर्मचारीहरू मतदाता शिक्षा कार्यक्रम लिएर घरघरमा नआएकै कारण यसपटकको निर्वाचनमा धेरै मत बदर हुने निश्चित जस्तै बनेको छ। यसपटकको निर्वाचनमा धेरै ठाउँमा विभिन्न दलहरूले गठबन्धन गरी सिट विभाजन गरी उम्मेदवार उठाएपछि धेरै मत बदर हुने सम्भावना बढेको हो। आयोगले उम्मेदवार नै नउठाएका पार्टीको चुुनाव चिह्नसमेत राखेपछि मतदातामा अन्योल सिर्जना भएको सुनसरी इटहरीकी मतदाता दुर्गादेवी गेलालको गुनासो छ। धरान१५ का ७५ वर्षीय कर्णबहादुर गुरुङले पनि निर्वाचन कार्यालयबाट कर्मचारीहरू मतदाता शिक्षा कार्यक्रम लिएर घरमा नआएका कारण यसपटक भोट कसरी हाल्ने भन्ने थाहा नभएको बताए। आयोगले मतदाता शिक्षा नदिएपछि आफ्ना मतदाताहरूलाई नमुना मतपत्रमार्फत सचेत गराउन थालेको एमाले धरानका इन्चार्ज नारायण सुवेदीले बताए। कांग्रेस महासमिति सदस्य पर्वत राईले सुनसरीका १२ वटै स्थानीय निकायमा कार्यकर्ता परिचालन गरी नमुना मतपत्रमार्फत मतदाताहरूलाई भोट हाल्ने तरिका सिकाइएको बताए। त्यस्तै, जिल्ला निर्वाचन कार्यालय सुनसरीका प्रमुख कृष्णप्रसाद पौडेलले आयोगले मतदाता शिक्षा कार्यक्रम नराखेका कारण सुनसरीमा उक्त कार्यक्रम सञ्चालन गर्न नसकिएको बताए। निकै लामो मतपत्र र थरीथरीका चुनाव चिह्नहरूले अधिकांश मतदाताहरूलाई अन्योलमा पारेको छ। मतदानबारे नबुझेकाहरूमा बढीजसो महिला वर्ग छन्। पुरुषहरूलाई मतदान कसरी गर्नेबारे जानकारी भए पनि गृहिणी महिलाहरूलाई मत प्रयोग गर्नेबारे सही ज्ञानको अभाव देखिन्छ। यो मत खसाउन निकै झ्याउ काम छ। यति धेरै चिह्नहरू छन् कसलाई हाल्ने हो के गर्ने खै जसरी मन लाग्छ त्यसरी नै मत हाल्दिन्छु जे होलाहोला, जनकपुरधाम उपमहानगरपालिका७ की रानी साहले भनिन्। त्यस्तै गुनासो २९ वर्षीया सोनी झाको छ। भन्छिन्, छाप खोज्दा खोज्दै तनाव होला जस्तो छ। आयोगबाट यसपटक स्थानीय तहमा मतदाता शिक्षा खासै प्रभावकारी रूपमा नदिइएको निर्वाचन कार्यालय धनुषाका प्रमुख श्रीधर पन्थी स्वीकार्छन्। ताप्लेजुङ सदरमुकाम फुङलिङमा जिल्ला निर्वाचन कार्यालयले सञ्चालन गरेको नमुना मतदान कार्यक्रममा १ जनाले मतपत्रमा औंठा छाप लगाएका थिए । ५१ जनाले सहभागिता जनाएको नमुना मतदानमा ७ वटा मत बदर भएको थियो । जुन करिब १३ प्रतिशत हो । शिवराज भट्टधनगढी, सुन्दरसिंह धामीदार्चुला, लक्ष्मण पोखरेलबुटवल, हिक्मतबहादुर नेपालीदैलेख, रत्नप्रसाद आचार्यधरान, मनिका झाजनकपुरधाम, शंकरप्रसाद खनालनेपालगन्ज, सन्तोष ढुंगेलरामेछाप, बसन्त लिम्बूताप्लेजुङ"
"अन्तिम घडी बलजफ्ती : मौन अवधिको व्यापक दुरुपयोग, प्रचण्डलाई दोहोर्याएर स्पष्टीकरण","काठमाडौं : माओवादी केन्द्रका अध्यक्ष पुष्पकमल दाहाल मौन अवधिमै भरतपुर पुगे। बलजफ्ती एक उम्मेदवारको पक्षमा भोट माग्न निस्किए। उम्मेदवार र कार्यकर्तासहित बिहीबार बिहानै माडी र भरतपुरका विभिन्न ठाउँमा भेटघाटमा सहभागी भए। निर्वाचन आयोगबाट खटिएको विशेष अनुगमन टोली, सूक्ष्म टोली र सुरक्षा निकायले दाहाल आचारसंहिताविपरीत गतिविधिमा संलग्न भएको भेटाएको हो। यसबारे आठ घण्टाभित्र स्पष्टीकरण पेस गर्न आयोगले बिहीबारै दाहाललाई पत्र पठाएको छ। प्रस्तुत सन्दर्भमा यहाँबाट निर्वाचन आचारसंहिताको उल्लंघन भएको अवस्थामा यहाँको नाम निर्वाचन आचारसंहिताको उल्लंघनकर्ताको रूपमा किन सार्वजनिक गर्नु नपर्ने हो, आयोगले दाहाललाई लेखेको पत्रमा छ, निर्वाचन आचारसंहिताविपरीत हुने गरी मौन अवधिमा राजनीतिक गतिविधि र निर्वाचन प्रचारप्रसार गरी निर्वाचन आचारसंहिता उल्लंघन गरेकोमा यहाँलाई निर्वाचन आयोग ऐन, २०७३ को दफा २३ को उपदफा (२) र (३) बमोजिम किन कारबाही गर्नु नपर्ने हो ? उपदफा २ मा आचारसंहिता उल्लंघन भएको देखिएमा त्यस्तो काम तुरुन्त रोक्न वा बदर गर्न आयोगले सम्बन्धितलाई आदेश दिने उल्लेख छ। उपदफा ३ मा उक्त आदेशबमोजिम नगर्ने दल, उम्मेदवार, व्यक्ति, संस्था, पदाधिकारी वा निकायलाई एक लाख रुपैयाँसम्म जरिवाना गर्न सक्ने व्यवस्था छ। माडी नगरपालिका५ स्थित एक होटलमा उम्मेदवार र कार्यकर्तासहित ३० जनासँग भेट गरेको पत्रमा उल्लेख छ। भरतपुर२६ चनौली र दिव्यनगरमा भोट मागेर मेयरको निवासमा फर्किएका थिए। आयोगले दाहालकै घटनामा चितवनका प्रमुख जिल्ला अधिकारी अस्मान तामाङ, बागमतीका प्रदेश प्रहरी प्रमुख पूजा सिंह, चितवनका एसपी नवराज अधिकारीलाई पनि स्पष्टीकरण सोधेको छ। आचारसंहिता उल्लंघन भइरहँदा आवश्यक कारबाही नगरी मौन बस्ने कार्य भएबाट निर्वाचनको स्वच्छता र निष्पक्षतामा गम्भीर प्रश्न उब्जिएको उनीहरूलाई पठाएको पत्रमा उल्लेख छ। दाहाल भरतपुर आई मौन अवधिमा निर्वाचन प्रचारमा संलग्न भएको जानकारी भएनभएको, दाहालसँग भेट गरी उनको कार्यक्रमबारे जानकारी लिएनलिएको, प्रहरी स्कर्टिङलगायत सुरक्षा उपलब्ध गराउन आदेश भएनभएको सोधिएको छ। दाहाल बुधबार राति १४ः०० बजे भरतपुर पुगेको पत्रमा उल्लेख छ। यसअघि चुनावी सभाबाट मतदातालाई धम्की दिएको विषयमा दाहाललाई आयोगले बुधबार मात्रै पत्राचार गरेको थियो। मतदातालाई धम्क्याउने उद्देश्यले प्रेरित भई आपत्तिजनक अभिव्यक्ति दिएको नेपाली कांग्रेस (बीपी) को उजुरीमा उल्लेख छ। मौन अवधिमै आचारसंहिताविपरीत गरेको भन्दै आयोगले बुधबार एमाले उपमहासचिव पृथ्वीसुब्बा गुरुङ र माओवादी केन्द्रकी बागमती प्रदेश कमिटी सदस्य गंगा दाहाललाई २४ घण्टे स्पष्टीकरण सोधेको थियो। गुरुङ र दाहालले आफ्नो पार्टीका उम्मेदवारलाई जिताउन आग्रह गरेको पोस्ट गरेको जनाइएको छ। यसरी दल तथा उम्मेदवारहरूले मौन अवधिमै व्यापक चलखेल गर्ने गरेको पाइएको छ। उनीहरूले मनी अर्थात् पैसाको प्रलोभन देखाउने गरेका छन्। त्यसबाट पनि नभए मसल अर्थात् शक्तिको धम्की दिने गरेका छन्। आचारसंहिता लागू भएयता ६६ वटा स्पष्टीकरण सोधिएको आयोगले प्रेस विज्ञप्तिमा जनाएको छ। जति उजुरी परेका छन् त्यसमा आयोगले सामान्य सोधपुछ गरेर छाड्ने गरेको छ। आचारसंहिता उल्लंघन गरे उम्मेदवारी खारेज गर्नेसम्म अधिकार छ । लिली थापा सदस्य, राष्ट्रिय मानवअधिकार आयोग नौवटा सचेत र एउटा ध्यानाकर्षण निर्णय भएको जनाइएको छ। यसबाहेक अरू कारबाही गरेको देखिँदैन। राष्ट्रिय मानवअधिकार आयोग सदस्य लिली थापा आयोगले आचारसंहिता पालनामा कडाइ नगरेको बताउँछिन्। जे जति उजुरी परेका छन् त्यसमा निर्वाचन आयोगले सामान्य सोधपुछ गरेर छाड्ने गरेको छ। उल्लंघन गरे उम्मेदवारी खारेज गर्नेसम्म अधिकार भएको आयोगले सामान्य सोधपुछ गरेर छाड्नु भनेको कडाइ नगरेको हाम्रो ठम्याइँ छ, थापा भन्छिन्। अधिवक्ता दिनेश त्रिपाठी आयोगले आचारसंहिता उल्लंघन गर्नेमाथि शक्ति र अधिकार प्रयोग गर्न नसकेको बताउँछन्। आचारसंहिताको व्यापक दुरुपयोग भइरहेको छ । दलका शीर्ष नेतासमेतले दुरुपयोग गरेका छन्, अधिवक्ता त्रिपाठी भन्छन्, निर्वाचन आयोगको आचारसंहिता केवल देखावटी कस्मेटिकजस्तो भयो। आयोगले शक्ति प्रयोग गर्न सकेन। केवल स्पष्टीकरण सोधेर मात्र हुँदैन। पूर्वनिर्वाचन आयुक्त ईला शर्मा भने दलहरूले आफ्नै वाचा पूरा गर्न नसक्नु र आचारसंहिता उल्लंघन गर्नु दुःखद् रहेको बताउँछिन्। म आचारसंहिता पालना गर्छु भनेर सबै दलले हस्ताक्षर गरेका हुन्छन्। उनीहरूले अहिले आफ्नै वाचा पूरा गर्न सक्दैनन् भने चुनावी प्रतिबद्धता कसरी पूरा गर्छन् ?, शर्मा भन्छिन्। आयोगले स्पष्टीकरण सोध्नु भनेकै कारबाही गरेको मान्न सकिने उनको भनाइ छ। भन्छिन्, निर्वाचन आयोग सबै ठाँउमा पुग्न सक्दैन। परेको उजुरीमा कारबाही गर्छ। यसको उद्देश्य त चुनाव गराउनु हो। दलहरूले विवेकपूर्ण व्यवहार देखाउनुपर्छ। आयोग प्रवक्ता शालिग्राम पौडेल आचारसंहिता उल्लंघनका विषयमा गम्भीर ध्यानाकर्षण भएको बताउँछन्। भन्छन्, आयोगले चनाखो भएर हेरेको छ। धेरै उच्च पदस्थ पदाधिकारी कर्मचारीलाई स्पष्टीकरण सोधेको छ। आयोगलाई उम्मेदवारी खारेज गर्नेसम्म अधिकार छ नि त भन्ने प्रश्नमा प्रवक्ता पौडेल भन्छन्, स्पष्टीकरण दिने मौका त दिनुपर्यो नि ! सोध्नुपर्यो। कानुनबमोजिम सुनुवाइको मौका नदिई कारबाही गर्न हुँदैन। थापाका अनुसार ३७ जिल्लामा पूर्वअनुगमन गर्दा आचारसंहिताको पूर्ण पालना भएको छैन। उम्मेदवारको प्रचारमा कर्मचारी, बालबालिका हिँडेका छन्। बागी उम्मेदवार एक जनाले दबाबमा आत्महत्या गरेको अवस्था छ। अर्को बागी उम्मेदवार पनि दबाब दिँदा अस्पताल भर्ना भएका छन्। बढी मात्रामा बागी उम्मेदवारलाई सुरक्षाको डर छ। स्वास्थ्य कर्मचारी मतदानमा खटाएर स्वाथ्यचौकी बन्द गरेको अवस्था छ। विद्यालयलाई नै प्रचार, भोजभतेरको ठाउँ बनाइएको छ। हुम्लामा मतदान गर्ने ठाउँ पुग्न १० दिन लाग्ने र कुनै ठाउँमा सामान लिएर चार दिन हिँडेर पुग्न समय लागेको छ। आयोगले त्यस्ता ठाउँमा हेलिकप्टरमार्फत पुर्याउन सहयोग गर्नुपर्ने थियो, थापा भन्छिन्।"
निर्धक्क भई मतदान गर्न राष्ट्रपतिको आह्वान,"काठमाडौं : राष्ट्रपति विद्यादेवी भण्डारीले स्थानीय निर्वाचनमा निर्धक्क भई मतदान गर्न आह्वान गरेकी छन्। निर्वाचन लोकतन्त्रको सबैभन्दा ठूलो उत्सव भएको स्मरण राष्ट्रपति भण्डारीेले सन्देशमार्फत गराएकी छन्। त्यसकारण स्वतन्त्र, निष्पक्ष र भयरहित वातावरणमा हरेक नागरिकले आफ्नो मताधिकार प्रयोग गर्ने वातावरण बनाउनु सबैको दायित्व भएको राष्ट्रपतिको भनाइ छ। उनले समाज र राष्ट्रका विकासका मुद्दाहरूलाई जनताको घरदैलोसम्म पुर्याउने विशेष अवसरका रूपमा निर्वाचनलाई ग्रहण गर्नुपर्ने बताएकी छन्। लोकतन्त्रको सबैभन्दा सुन्दर पक्ष नै जनताले निर्वाचित गरेका प्रतिनिधिबाट मुलुकको शासन सञ्चालन हुनु हो, राष्ट्रपतिले भनेकी छन्। निर्धक्कसँग आफ्नो मताधिकार प्रयोग गर्न अपिल प्रधानमन्त्री शेरबहादुर देउवाले निर्वाचनमा निर्धक्कसँग आफ्नो मताधिकार प्रयोग गर्न देशवासीलाई अपिल गरेका छन्। निर्वाचनलाई स्वच्छ, निष्पक्ष र भयरहित वातावरणमा सम्पन्न गर्न सरकारले सम्पूर्ण व्यवस्थापनलाई चुस्तदुरुस्त बनाएको प्रधानमन्त्री देउवाको भनाइ छ। बालिग मताधिकार तपाईं हाम्रो संवैधानिक अधिकार र लोकतन्त्रको आधारस्तम्भ हो, प्रधानमन्त्रीले अपिलमा भनेका छन्, स्थानीय तहदेखि नै लोकतान्त्रिक अभ्यासमा सहभागी भई लोकतान्त्रिक शासन पद्धतिको संस्थागत विकासमा योगदान पुर्याउन म सबैमा आग्रह गर्दछु।"
"खनाल, नेम्वाङ र गुरूङ मतदान गर्न इलाममा",ईलाम : पूर्व प्रधानमन्त्री एवं नेकपा एमालेका बरिष्ठ नेता झलनाथ खनालले इलामको सूर्योदय नगरपालिका स्थित राष्ट्रिय आधारभूत विद्यालयमा रहको मतदान स्थलमा मतदान गर्दैछन्। उनले राष्ट्रिय आधारभूत विद्यालयको 'क' केन्द्रमा मतदान गर्ने छन्। नेकपा एकीकृत समाजवादी पार्टीका सम्मानित नेता खनाल अहिले गृह जिल्ला इलाममै छन्। झलनाथ खनालका प्रमुख स्वकीय सचिव कृष्ण भट्टराईका अनुसार पूर्व प्रधानमन्त्री खनालले बिहान ७ बजे मतदान गर्ने कार्यक्रम रहेको छ। एमाले नेता तथा पूर्व सभामुख सुवास नेम्वाङ इलाम नगरपालिका ७ को महेन्द्र रत्न बहुमुखी क्याम्पसमा रहेको मतदान केन्द्रमा मतदान गर्नेछन्। नेम्बाङले महेन्द्र रत्न बहुमुखी क्याम्पस 'ग' केन्द्रमा मतदान गर्ने भएका हुन्। यसरी नै पोहिलो संविधानसभाको पोहिलो बैठकको अध्यक्षता गरी गणतन्त्र घोषणा गर्ने नेपाली काँग्रेसका पूर्व महामन्त्री केबि गुरुङले पनि महेन्द्र रत्न बहुमुखि क्याम्पसको मतदान केन्द्रबाट मतदान गर्नेछन्। त्यस्तै १ नम्बर प्रदेश सरकारकी पर्यटन तथा सस्कृति मन्त्री खिनु लङ्वा लिम्बुले इलामको सूर्योदय नगरपालिका ३ को वडा कार्यालयमा रहेको मतदान केन्द्रबाट मतदान गर्नेछिन्। यो मतदान केन्द्र बौद्धधाममा रहेको छ। उनले क मतदान केन्द्रबाट मतदान गर्नेछिन्।
स्थानीय र पश्चिमी वायुको प्रभाव : कुनकुन प्रदेशमा वर्षाको सम्भावना छ ?,"काठमाडौं : नेपालमा स्थानीय वायु र पश्चिमी वायुको प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाले शुक्रबार बिहान जारी बुलेटिनमा लुम्बिनी र प्रदेश १ का एकदुई स्थानमा हल्का वर्षा भइरहेको उल्लेख छ। शुक्रबार दिउँसो प्रदेश नं १, मधेश प्रदेश र बागमती प्रदेशमा सामान्य बदली रही अन्य प्रदेशमा आंशिकदेखि सामान्य बदली रहनेछ। प्रदेश नं १, बागमती प्रदेश र गण्डकी प्रदेशका केही स्थानहरुमा मेघ गर्जन चटयाङ्गसहित मध्यम वर्षाको सम्भावना रहेको छ। अन्य प्रदेशका थोरै स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको महाशाखाले जनाएको छ। प्रदेश नं १ का केही स्थानहरूमा साथै बागमती र गण्डकी प्रदेशका एकदुई स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको बुलेटिनमा उल्लेख छ। शनिबार प्रदेश नं १, गण्डकी प्रदेश र बागमती प्रदेशमा आंशिकदेखि सामान्य बदली रही अन्य प्रदेशमा आंशिक बदलीदेखि मौसम सामान्यतया सफा रहनेछ। प्रदेश नं १, बागमती प्रदेश र गण्डकी प्रदेशका केही स्थानहरुमा साथै कर्णाली प्रदेश र सुदूरपश्चिम प्रदेशका पहाडी भुभागका थोरै स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको महाशाखाको भनाई छ। आइतबार प्रदेश नं १, गण्डकी प्रदेश, लुम्बिनी र बागमती प्रदेशका केही स्थानहरुमा साथै कर्णाली प्रदेश र सुदूरपश्चिम प्रदेशका पहाडी भूभागका एकदुई स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको बुलेटिनमा उल्लेख छ।"
आफैं कोरौं उज्ज्वल भविष्य,"निर्वाचन लोकतान्त्रिक पद्धति हो। लोकतन्त्रको मेरुदण्ड निर्वाचन हो। लोकतन्त्रले विधि माग्छ। विद्यमान पद्धतिहरूमध्ये निर्वाचनभन्दा सर्वाेत्तम विधि अर्को भेटिएको छैन। नेपालका ७ सय ५३ स्थानीय तहमा नयाँ जनप्रतिनिधिको चयन लोकतान्त्रिक विधिबाट गर्न आज मतदान हुँदैछ। निर्वाचनका अनेक स्वरूपमध्ये सबैभन्दा महत्त्वपूर्ण मतदान हो। पूर्वतयारी र परिणाम मतदान अघि र पछिका प्रक्रिया हुन्। उम्मेदवारबीच स्वच्छ प्रतिस्पर्धा भई मतदाताले भयरहित वातावरणमा मतदान गर्न पाउनु लोकतन्त्रको आधारभूत सर्त हो। मतदानको अघिल्लो साँझसम्म देशभर छिटफुटबाहेक अप्रिय घटना नहुनु सुखद संकेत छ। निर्वाचनको चरण र प्रक्रियाका धेरै काम निर्वाचन आयोग, सरकार, दलहरूले गरेका छन्। मतदाताले अब असल उम्मेदवारलाई मत दिने प्रमुख काम आज गर्नुछ। देशभरका १ करोड ७७ लाख मतदाता सबैले मतदान गरे भने यो निर्वाचन सार्थक हुन्छ। जहाँसम्म अहिलेसम्मका निर्वाचनमा शतप्रतिशत मतदाताले मतदान गरेको रेकर्ड छैन। देशबाहिर भएर वा विविध कारणले सबै मतदाता मतदानमा सहभागी हुन सक्दैनन्। तर निर्वाचनको मर्म के हुनुपर्छ भने धेरैभन्दा धेरै मतदाताले यसमा सहभागिता जनाऊन्। मतदाताको उत्साहपूर्ण सहभागिताले नै निर्वाचनलाई सार्थक बनाउँछ। निर्वाचनमा भाग लिनु मतदाताको अधिकार र कर्तव्य दुवै हो। आफ्नो जनप्रतिनिधि आफैं चुन्ने व्यवस्था ल्याउन धेरै नेपालीले त्याग, तपस्या, संघर्ष र बलिदान गर्नु परेको छ। साना संघर्षले नेपाली नागरिकलाई मतदानको अधिकार प्राप्त भएको होइन। मतदानमार्फत असल जनप्रतिनिधि चुनेर राज्य सञ्चालनलाई उत्तरदायी र विधिसम्म बनाउने मतदाताको कर्तव्य हो। यो निर्वाचनबाट ३५ हजार जनप्रतिनिधि चुनिने छन्। स्थानीय तह भनेको जनताको सबैभन्दा नजिकको सरकार हो। स्थानीय सरकारहरूको भूमिका कति महत्त्वपूर्ण हुन्छ भन्ने कोभिड महामारीका बेला जनताले अनुभूति गरेका छन्। थुप्रै कमी, कमजोरीका बाबजुद स्थानीय सरकारले विकासका पूर्वाधार तयार पारेका छन्। जनताले छुँदा छोइने र हेर्दा देखिने रूपमा स्थानीय सरकारको उपस्थिति भएको छ। यसै पनि २०७४ सालमा पहिलोचोटि आएका जनप्रतिनिधिले कानुन, पूर्वाधार, मानव संसाधनलगायत अभाव झेले। अब भने यसको जग बसिसकेको छ। आगामी दिनमा झन् धेरै उपस्थिति देखाउने आधार तयार भइसकेको छ। बहुदलीय प्रतिस्पर्धात्मक व्यवस्था भएको हुँदा उत्तम दलको उत्तम प्रतिनिधि छान्ने मौका मतदातालाई छ। दलबाहेक स्वतन्त्र उम्मेदवार पनि मैदानमा छन्। उम्मेदवारको विगत र वर्तमान मात्रै नहेरी उसको भविष्यको आकलन पनि जनताले गर्न सक्नुपर्छ। सोही आधारमा भविष्यका लागि जनप्रतिनिधि चुन्नुपर्छ। विगतमा थुप्रै कमी, कमजोरीसहितका जनप्रतिनिधि चुनिएको पनि देखियो। थुप्रैलाई भ्रष्टाचारदेखि बलात्कारसम्मका जघन्य अपराधका मुद्दा लागेका छन्। त्यो हाम्रो लोकतन्त्रका लागि बेइज्जत हो। जनताका लागिभन्दा आफ्ना लागि मरिमेटेर लाग्ने, स्रोतको दोहन गर्ने, राज्यकोषमा अनियमितता गर्नेलगायत काममा जनप्रतिनिधि मुछिए। आउँदा जनप्रतिनिधिबारे त्यस्तो सुन्न र देख्न नपरोस्। जनीतिलाई सेवा मानेर कर्तव्यमा लाग्ने जनप्रतिनिधि नै असल जनप्रतिनिधि हो। निर्वाचन जित्न पैसाको खोलो बगाउने, बल प्रयोग गर्ने वा अनेक हतकण्डा अपनाउने उम्मेदवारलाई जनताले चिन्न सक्नुपर्छ। मतदाताले कुनै डर, धाक, धम्कीका अघि सम्झौता गर्नुपर्ने कुनै कारण छैन। यो मतदान गोप्य हुन्छ। गोप्य मतदानको तात्पर्य नै मतदाताले कसैसँग सम्झौता गर्नु नपरोस् भन्ने नै हो। तसर्थ आफ्नो भविष्य सुन्दर बनाउने उम्मेदवार रोजेर ढुक्कले मतदान गरौं। ता कि भोलिको दिन उज्ज्वल होऊन्।"
"चुनाव उत्साहप्रद, आज मतदान","काठमाडौं : स्थानीय तह निर्वाचन शुक्रबार देशभर एकैसाथ हुँदै छ। संघीयता कार्यान्वयनमा आएपछि दोस्रो पटक हुन लागेको निर्वाचनमा सहभागी हुन नागरिक यसपटक अझै बढी उत्साहित छन्। उम्मेदवारको उत्साह पनि कम छैन। स्थानीय तहमा दिइएको अधिकार र स्रोतसाधनका कारण पनि मतदाता र उम्मेदवारमा यसको महत्त्व बढेको छ। यसअघिका निर्वाचनभन्दा सुरक्षा चुनौती पनि कम भएकाले निर्वाचन उत्सवकै रूपमा देखिएको बताउँछन् राष्ट्रियसभा सदस्य एवं संघीयताविज्ञ डाखिमलाल देवकोटा। मतदानका लागि चुनावको अघिल्लो दिनसम्म सहरबाट गाउँगाउँ पुग्नेको भीड नै रह्यो। गाउँसहर सबैतिर चुनावी माहोल बनेको छ। पाँच वर्षमा स्थानीय तहको महत्त्व नागरिकले बुझेकाले यसपटक उत्साह बढी देखिन्छ, डा देवकोटा भन्छन्। कार्यथलो बनाएका नागरिक मतदान गर्न घर फर्किएपछि संघीय राजधानीलगायत प्रदेशका राजधानी र मुख्य सहरहरू सुनसान छन्। २०५२ सालयताकै यो निर्वाचनमा सुरक्षा थ्रेट न्यून रहेको सुरक्षा निकायको दाबी छ। २०५२ सालमा माओवादीको हिंसात्मक द्वन्द्व सुरुवातपछि निर्वाचन सुरक्षा थ्रेटकाबीच चुनावहरू भएका थिए। २०५४ सालको स्थानीय होस् वा २०५६ सालको आम निर्वाचन त्यस समय सुरक्षा चुनौती उच्च थियो। २०६४ सालको पहिलो संविधानसभाको निर्वाचन र २०७० सालको दोस्रो संविधानसभा निर्वाचनमा पनि चुनाव बहिष्कार गर्ने शक्ति थिए। २०७४ को स्थानीय, प्रदेश तथा संघको निर्वाचनमा शान्ति सुरक्षाको अवस्था सहज थिएन। नेपाल प्रहरीका प्रवक्ता एवं प्रहरी वरिष्ठ उपरीक्षक विष्णुकुमार केसी यो निर्वाचन विगतभन्दा शान्त रहेको बताउँछन्। फर्किए मतदाता यसपटक चुनाव नजिकिँदै गर्दा १५ लाख हाराहारीको संख्यामा नागरिकले काठमाडौं उपत्यका छाडेका छन्। दुई साता दिनहुँजसो करिब एक लाखको हाराहारीमा मानिसले काठमाडौं छोडेको ट्राफिक प्रहरीको दाबी छ। अधिकांश मतदाताको लागि राजनीतिक दलले नै सवारीसाधनको व्यवस्था पनि गरेर लगेका छन्। कतिपय भने भोट हाल्नकै लागि आफैं पनि हवाई र स्थल यातायातमा भोट हाल्न मतदाता नामावली भएको स्थान पुगेका छन्। भोजपुरको अरुण गाउँपालिका याकु पुगेका कृष्ण ओझा भोट हाल्नैका लागि आफू गाउँ पुगेको बताउँछन्। काठमाडौंबाट पाँच जना परिवार लिएर याकु पुगेको उनले बताए। डा देवकोटा पनि गठबन्धन र एमालेको प्रतिष्ठाको लडाइँले निर्वाचनलाई थप रोचक बनाएको बताउँछन्। युवामा आशाको सञ्चार यस पटकको निर्वाचनमा युवा पुस्ता अझै बढी उत्साहित देखिएका छन्। उम्मेदवारी दिनेदेखि उम्मेदवार छनोट गर्नमा पनि युवाको उत्साह बढी छ। काठमाडौं महानगरको मेयरमा स्वतन्त्रबाट बालेन साह, एमालेबाट उपमेयरमा सुनिता डंगोललगायत धेरै युवाहरू चुनाव उत्रिएका छन्। उम्मेदवारीसँगै उनीहरू सक्रिय भएपछि युवामा आशा बढी देखिन्छ। मतदान गर्न लाइनमा बसेका मतदाता विगतका निर्वाचनमा नेता र निर्वाचनप्रति युवाका वितृष्णाका कुरा सामाजिक सञ्जाल धेरै देखिन्थे। तर, यो पटक उनीहरू सामाजिक सञ्जालमा निर्वाचनको क्याम्पेनिङ गर्न लागिपरेका छन्। युवाहरूले पनि आफूलाई मन परेको उम्मेदवारलाई भोट मागिरहेका छन्। जसले निर्वाचनको वातावरण बनेको छ। युवा नेता रश्मी आचार्य नयाँ युवा अनुहार उम्मेदवार भएका ठाउँमा युवाहरू उत्साहित भएको र नभएको ठाउँमा भने उत्साहित नभएको बताउँछन्। राजनीतिक दलले युवालाई अगाडि बढाउन सकेमा अझ थप उत्साह आउने उनको तर्क छ। यस पटक थप ३६ लाख ५९ हजार २ सय ९९ नयाँ मतदाताले भोट हाल्दैछन्। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। कोभिड पछि बनेको माहोल दुई वर्ष कोरोना महामारीका कारण नागरिक घरमा नै बस्नु पर्यो। यस समय स्थानीय तहमा आएका जनप्रतिनिधिको सक्रियतामा उपचार, आइसोलेसन र क्वारेन्टाइन बने। कोभिडले नागरिकमा स्थानीय तहको महत्त्व अझै बढी देखायो। अहिले दुई वर्षदेखिको कोभिडबाट नागरिकले उन्मुक्ति पाएका छन्। पछिल्लो समयमा कोभिडको प्रभाव छैन। चुनावको निहुँमा भए पनि घरमा लामो समय कोठामा नै थुनिएकाहरू गाउँ पुगेका छन्। राहतको सास फेर्ने मौका पाएका छन्। आफ्नो मताधिकार पनि प्रयोग गर्न पाउने भएका छन्। शान्तिपूर्ण वातावरण तुलनात्मक रूपमा यो निर्वाचनको माहोल शान्तिपूर्ण रूपमा भइरहेको सुरक्षा निकायको विश्लेषण छ। अघिल्लो स्थानीय तहको निर्वाचनमा नेत्रविक्रम चन्द विप्लव नेतृत्वको नेकपा र सीके राउतको पार्टीबाट चुनौती थियो। यस पटक विप्लव र सीके राउत प्रत्यक्षअप्रत्यक्ष रूपमा निर्वाचनमा भाग लिएका छन्। सीके राउतको जनमत पार्टी निर्वाचनमा उम्मेदवार नै प्रत्यक्ष खडा गरेर आएको छ। विप्लव स्वतन्त्र उम्मेदवार खडा गरेर निर्वाचनमा होमिएका छन्। निर्वाचन बिथोल्ने वा बहिष्कार गर्ने कुनै पार्टी वा समूह सतहमा पनि देखिएका छैनन्। विप्लवबाट फुटेको धमेन्द्र बाँस्तोलाको नेकपा (बहुमत)ले पनि निर्वाचन बहिष्कार पनि नगर्ने र भाग पनि नलिने रणनीति लिएको छ। निर्वाचनमा प्रतिस्पर्धी दलबीच सामान्य झगडा, विवाद भए पनि खासै ठूला घटना नभएको प्रहरीको दाबी छ। एकै चरणको प्रभाव विगतमा स्थानीय निर्वाचन चरणचरणमा भएको थियो। २०७४ सालको स्थानीय तहको निर्वाचन तीन चरणमा भएको थियो। शुक्रबार बिहान मतदानस्थलमा पहिलो चरण वैशाख ३१, दोस्रो असार १४ र तेस्रो चरणको असोज २ गते निर्वाचन भएको थियो। तर यस पटक भने देशभर नै एकै चरण निर्वाचन हुँदैछ। एक चरणमा निर्वाचन भइरहेकाले माहोल उत्साहित छ। जागरण वृद्धि संघीयता कार्यान्वयनमा आएसँगै स्थानीय तहको महत्त्व नागरिकले बुझेका छन्। मतदातामा जागरण वृद्धि भएको छ। स्थानीय शासनविज्ञ डा श्यामकृष्ण भुर्तेल पछिल्लो समय नागरिकमा सचेतना बढेको बताउँछन्। उम्मेदवारी नै आमचाहना विपरीतको भएमा विद्रोह हुनेसम्मको अवस्था हुनु सकारात्मक भएको उनको तर्क छ। जनता सचेत भएका छन्। उम्मेदवार चयन पनि आम भावनाविपरीत भएमा विद्रोह हुने, जनताविरुद्ध बोलेमा प्रतिवाद हुने अवस्था पनि स्थानीय नागरिकमा आएको छ, उनले भने। उनका अनुसार पछिल्लो समय पारदर्शिता र जवाफदेहिताका विषयमा जनताले औंला ठड्याउने गरेका छन्। भोट हाल्नु अधिकार हो भन्ने विषयमा जनता सचेत भएको भुर्तेलको बुझाइ छ। एउटा भोटको महत्त्व कति हुन्छ ?, एक भोट देश बनाउने र बिगार्ने कुराको निर्णायक हुन्छ। वडा तहको हकमा मान्छे हेर्ने जागरुकता पनि जनतामा आएको छ, उनले भने। स्थानीय तहको प्रभावकारिता निर्वाचनमा उत्साह बढ्नुमा स्थानीय तहको प्रभावकारिता प्रमुख कारण बनेको छ। तीन तहमध्ये यो पाँच वर्षमा सबैभन्दा प्रभावकारी सरकारको रूपमा स्थानीय तह देखिएको छ। केही विकृति, विसंगति भए पनि समग्रमा स्थानीय तहप्रति जनताको आकर्षण संघीयताले बढाएको छ। हाई प्रोफाइलको उच्च प्राथमिकतामा स्थानीय तह परेको छ। मतदानस्थलमा म्यादी प्रहरी। स्थानीय तहको प्रभावकारिताकै कारण केन्द्रीय नेतासमेत तहको उम्मेदवार बनेका छन्। संघीयताविज्ञ डादेवकोटा सबै चासो स्थानीय तहमा रहेको बताउँछन्। स्रोत साधन, सेवासुविधा स्थानीय तहमा प्रशस्त भएका कारणले निर्वाचनमय भएको छ। पूर्व निर्वाचन आयुक्त प्राडा वीरेन्द्रप्रसाद मिश्र अधिकार र साधनस्रोत पुगेका कारणले स्थानीय तह निर्वाचन उत्साहजनक देखिएको बताए। उनले माओवादी जनयुद्धको बेला काठमाडौं केन्द्रित भएका पनि साधनस्रोत र अधिकारका कारण गाउँ फर्किएको बताउँछन्। स्थानीय शासनविज्ञ डा भुर्तेल समग्रमा स्थानीय तहको महत्त्व यो पाँच वर्षमा धेरैै बढेको अनुभव सुनाउँछन्। पछिल्लो समयमा वडा तहको महत्त्वसमेत बुझेकाले वडाध्यक्षमा पनि उम्मेदवारको आकांक्षा बढी देखिएको छ। तलबाट माग्ने र माथिबाट दिन हिच्किचाउने जस्ता चुनौती अब स्थानीय तहमा आउने उनको विश्लेषण छ। विद्यार्थीको फुर्सदिलो समय शैक्षिक संस्था बिदा भएको कारण पनि विद्यार्थी गाउँ गएका छन्। बिदाको पनि सदुपयोग हुने र भोट पनि हाल्ने, दुई काम एक पन्थ भएको छ। उच्च शिक्षा अध्ययनरत र मतदाता नामावलीमा नाम भएका विद्यार्थीले भोट नै हाल्ने अवसर पाएका छन्। उम्मेदवारसँग कहीँ न कहीँ जोडिने यो पटक स्थानीय तहमा धेरै उम्मेदवार छन्। यसपटक विभिन्न पदमा १ लाख ४५ हजार १० उम्मेदवार छन्। मतदाता कुनै राजनीतिक दलसँग मात्रै नभई उम्मेदवारसँग पनि कहीँ न कहीँ जोडिएका हुन्छन्। उनीहरूका नातागोता, दाजुभाइ नै उम्मेदवार भएका छन्। पूर्व निर्वाचन आयुक्त डा मिश्र स्थानीय तहको चुनाव उत्साह हुनुमा नातागोता र परिवारका सदस्य नै उम्मेदवार हुनु पनि रहेको बताउँछन्। नातागोता, आफन्त, दाजुभाइ र साथीसंगी नै उम्मेदवार छन्। जसले गर्दा पनि भोट हाल्न जानै पर्ने अवस्था हुन्छ, उनले भने, म पनि पञ्चायतकालमा समेत भाइ नै उठेकोले भोट हाल्न गएको थिएँ। अहिले त अझ धेरै उम्मेदवार छन्। कोही न कोही उम्मेदवार कसै न कसैको त नातेदार, आफन्त नभएका पाइनै गाह्रो छ। एक भोटकै ठूलो महत्त्व हुन्छ। त्यस कारण पनि जानै पर्ने अवस्था छ। फर्किनेको संख्या उल्लेख्य विदेशबाट फर्किनेको संख्या पनि उल्लेख छ। धेरै भारतमा रोजगारीका लागि गएकाहरू भोट हाल्नकै लागि फर्किएका छन्। भारतसँग सिमाना जोडिएका नाकाहरूमा एक हप्ता यता घर फर्किनेको भीड नै छ। गौरीफन्डा, रूपेडिया, सुनौलीलगायतका नाकाबाट धेरै मानिस भोट हाल्न नै घर आएका छन्। ठूलो संख्या नेपालीहरू कामका लागि भारत कालापहाड जाने गर्छन्। मतदानका लागि चुनावको अघिल्लो दिनसम्म सहरबाट गाउँगाउँ पुग्नेको भीड नै रह्यो। गाउँसहर सबैतिर चुनावी माहोल बनेको छ। पाँच वर्षमा स्थानीय तहको महत्व नागरिकले बुझेकाले यसपटक उत्साह बढी देखिन्छ। डा खिमलाल देवकोटा, राष्ट्रियसभा सदस्य तथा संघीयताविज्ञ जनता सचेत भएका छन्। उम्मेदवार चयन आम भावनाविपरीत भएमा विद्रोह हुने, जनताविरुद्ध बोलेमा प्रतिवाद गर्ने अवस्था पनि नागरिकमा आएको छ। यो सकरात्मक पक्ष हो। पछिल्लो समय चुनावप्रति उत्साह देखिन्छ। डा श्यामकृष्ण भुर्तेल, स्थानीय शासनविज्ञ तस्बिर : सरोज बैजु"
सुरक्षामा खटिए २ लाख ६० हजार,"विराटनगरकाठमाडौं : यसपटकको स्थानीय निर्वाचनमा २ लाख ६० हजार सुरक्षाकर्मी परिचालन गरिएको छ। सबै मतदानस्थलमा सुरक्षाकर्मी पुगेको र मजबुत व्यवस्था मिलाइएको गृह मन्त्रालयले जनाएको छ। सम्पूर्ण सीमा बन्द गरिएको छ। निर्वाचनलाई भयरहित र शान्तिपूर्ण बनाउन पर्याप्त सुरक्षाकर्मी परिचालन गरिएको छ, गृह मन्त्रालयका प्रवक्ता फणीन्द्रमणि पोखरेलले भने। देशभरका १० हजार ७ सय ५६ वटै मतदान स्थलमा आवश्यक कर्मचारी, सुरक्षाकर्मी तथा निर्वाचन सामग्रीको ढुवानीको काम सम्पन्न भएको र अब सुरक्षित मतदान हुने पोखरेलले जानकारी दिए। यता, गृहमन्त्री बालकृष्ण खाँणले पनि सम्पूर्ण मतदातालाई निर्भयपूर्वक, विवेकसम्मत तरिकाले सक्षम व्यक्ति छनौट गर्न अनुरोध गरेका छन्। उनले, संघीय लोकतान्त्रिक गणतन्त्रलाई जनताको पक्षमा मजबुत पार्न अमूल्य मत प्रदान गर्न जरुरी भएको उनको भनाइ छ। नेपाल प्रहरीका प्रवक्ता विष्णुकुमार केसीका अनुसार देशभरका सम्पूर्ण मतदान केन्द्रमा ८ देखि ११ जनासम्मको नेपाल प्रहरीको अफिसर लेभलको प्रहरी नेतृत्वको टोली पुगिसकेको छ। यसका साथै सशस्त्र प्रहरी, नेपाली सेना र म्यादी प्रहरी पनि परिचालित छन्। अघिल्लो चुनावमा चुनाव स्थगित भएका जिल्ला र मतदान केन्द्रमा विशेष निगरानी गरिएको उनले बताए। गृह मन्त्रालयका अनुसार निर्वाचनको सुरक्षाका लागि नेपाली सेना, नेपाल र सशस्त्र प्रहरी, राष्ट्रिय अनुसन्धान तथा म्यादी प्रहरी गरेर २ लाख ६० हजार ५ सय ९७ जना सुरक्षाकर्मी परिचालित छन्। ७३ हजार २ सय ४९ नेपाली सेना, ६१ हजार ८ सय ३१ नेपाल प्रहरी, २३ हजार ५ सय ३२ सशस्त्र प्रहरी र १ हजार ९ सय ८५ जना राष्ट्रिय अनुसन्धानका प्रहरी चुनावमा परिचालित छन्। त्यसबाहेक १ लाख म्यादी प्रहरी खटाइएको छ। मतदानस्थल तथा मतदान केन्द्रको संवेदनशीलता वर्गीकरण गरेर रणनीतिक हिसाबमा सुरक्षा व्यवस्था मिलाइएको गृह मन्त्रालयका प्रवक्ता पोखरेलले बताए। उनका अनुसार निर्वाचनको पहिलो सुरक्षा घेरामा नेपाल तथा म्यादी प्रहरी, दोस्रोमा सशस्त्र र तेस्रो घेरामा नेपाली सेना रहने छ। मतदानस्थललाई अति संवेदनशील, संवेदनशील र सामान्य गरेर ३ भागमा वर्गीकरण गर्दै त्यही हिसाबको सुरक्षा व्यवस्था मिलाइएको छ। एकीकृत सुरक्षा योजनाअनुसार नेपाली सेना र सशस्त्रको रिजर्भ फोर्सलाई मतदानस्थलबाट ३० मिनेटको दूरीमा राखिनेछ। सेनाले यसअघि देखिनै नियमित गस्ती र पेट्रोलिङ थालेको थियो। निर्वाचनमा मतपत्र छपाइ, विकट क्षेत्रमा निर्वाचनसामग्री ढुवानी, नेपाल र सशस्त्र प्रहरीले सुरक्षा प्रदान गरिरहेका महत्त्वपूर्ण प्रतिष्ठान, कारागार र विमानस्थलको सुरक्षाको जिम्मा सेनालाई दिइएको छ। यस्तै, पेट्रोलिङ, आपत्कालीन उद्धारमा जनशक्ति र हेलिकप्टरको प्रयोग, बम डिस्पोजल टोली परिचालन, रणनीतिक बिन्दुमा पिकेटिङको व्यवस्था, मतदानस्थलको बाहिरी सुरक्षा व्यवस्थापन र संवेदनशीलताको आधारमा जनशक्ति परिचालन गर्ने सेनाको जिम्मेवारीमा परेको छ। जिल्ला सुरक्षा समितिको निर्णयबमोजिम सेनाले स्ट्राइकिङ, मोबाइल तथा हवाईगस्ती र रिजर्भफोर्स परिचालन गर्नेछ। नेपाल प्रहरीले मतदानस्थल, मतदान केन्द्र मतगणनास्थल तथा निर्वाचन कार्यालयमा हतियार, गोलीगट्ठा र सञ्चारसाधनको सुरक्षाको जिम्मा पाएको छ। यस्तै, मोबाइल टोली परिचालन, रिजर्भफोर्स तैनाथ, सुरक्षासम्बन्धी सूचना संकलन, मूल्यांकन र विश्लेषणको जिम्मा प्रहरीकै हो। निर्वाचन अवधिभर हतियार बोक्न प्रतिबन्ध, अनुमति लिएकाबाहेक निर्वाचनको दिन अन्य सवारीसाधन सञ्चालनमा रोक, गुण्डागर्दी, हुल्याहा प्रवृत्ति भएका र मतदानस्थल कब्जा गर्ने, तोडफोड, हुलदंगा, निर्वाचनसामग्री लुट्न सक्ने सम्भावित व्यक्तिको पहिचान एवं पक्राउ र सीमा क्षेत्रमा हुने अवाञ्छित गतिविधिविरुद्धको कारबाही पनि प्रहरीले गर्नेछ। प्रहरीले ड्रोनको प्रयोग गरेर खबर संकलन गर्ने, सीमानाकामा योजनाबद्ध जाँचको व्यवस्था मिलाएर गैरकानुनी साना तथा घरेलु हतियार एवं विस्फोटक पदार्थको ओसारपसार, आयात र प्रयोगलाई कडाइपूर्वक नियन्त्रण गर्न भूमिका खेल्नेछ। निर्वाचनमा मतदानस्थलको बाहिरी सुरक्षाको जिम्मा पाएको सशस्त्रले निर्वाचन सम्पन्न भएको भोलिपल्ट अर्थात् शनिबारसम्म हातहतियार तथा सवारीसाधनसहित टोली परिचालन गर्नेछ। त्यसबाहेक जिल्ला सुरक्षा समितिको निर्णयअनुसार सशस्त्र प्रहरी परिचालित हुने छ। निर्वाचनमा सूचना संकलन, विश्लेषण, सम्प्रेषण तथा सुरक्षा व्यवस्थापनका लागि सूचना समन्वय गर्ने जिम्मेवारी राष्ट्रिय अनुसन्धानका कर्मचारीलाई तोकिएको छ। अतिसंवेदनशील भित्र परेको मतदानस्थलमा एउटा मात्रै केन्द्र छ भने ३ प्रहरी र ८ जना म्यादी परिचालन हुनेछन्। २ केन्द्र रहेका ठाउँमा भने ५ प्रहरी र १० म्यादी खटाइनेछ। ११ वटासम्म मतदान केन्द्र रहने स्थानमा १७ प्रहरी र २८ म्यादी परिचालन हुने गरिनेछ। संवेदनशीलभित्र परेको मतदानस्थलमा एउटा मात्रै मतदान केन्द्र छ भने ३ प्रहरी र ६ म्यादी, २ केन्द्र रहेका ठाउँमा ४ प्रहरी र ८ म्यादी तथा ११ वटासम्म केन्द्र रहेका स्थानमा १७ प्रहरी र २६ म्यादी परिचालन गरिनेछ। सामान्य मा परेका मतदानस्थलमा एउटा मात्रै मतदान केन्द्रमा ३ प्रहरी र ५ म्यादी, २ केन्द्र रहेका ठाउँमा ४ प्रहरी र ७ म्यादी तथा ११ वटासम्म केन्द्र रहेका मतदानस्थलमा १७ प्रहरी र २५ म्यादी परिचालन गरिनेछ।"
"कांग्रेसका मेयरले मध्यराति पैसा बाँडेको आरोप, स्थानीयले घेरेपछि प्रहरीले गर्यो उद्धार","तनहुँ : नेपाली कांग्रेसका तर्फबाट व्यास नगरपालिकाका मेयरको उम्मेदवार वैकुण्ठ न्यौपानेलाई मध्यरातमा प्रहरीले उद्धार गरेको छ। मौन अवधिमा बिहीबार राती व्यास१२ छिर्कने पुगेका न्यौपानेलाई स्थानीयले घेरेपछि सशस्त्र प्रहरी र नेपाल प्रहरीले न्यौपानेलाई उद्धार गरेको हो। राति १२ बजे छिर्कनेबाट उद्धार गरी न्यौपानेलाई दमौली ल्याइएको प्रहरीले बताएको छ। न्यौपाने मौन अवधिमा मतदाता प्रभावित गर्न छिर्कने पुगेको स्थानीयको आरोप छ। न्यौपानेले भने आफू साथीको घरमा आएको र पैसा बाँडेको आरोप निराधार रहेको बताएका छन्। उनले आफूलाई लाञ्छित गर्ने कोशिस गरिएको बताएका हुन्। न्यौपानेले भने, 'यसमा कुनै सत्यता छैन। मेरा साथी रामकृष्ण अधिकारीको छोरी ज्वाइँकोमा चिया खाएर निस्कने क्रममा विपक्षीको पार्टीको तर्फबाट हामीलाई लाञ्छित गर्ने कोशिश भएको छ, अशान्त वातावरण सिर्जना भइरहेको छ। गलत भ्रम सिर्जना गर्ने ढगंले प्रायोजित भइरहेको छ। न्यौपाने कांग्रेसका बरिष्ठ नेता रामचन्द्र पौडेलको गृहनगरबाट मेयरका उम्मेदवार हुन्। व्यासको निर्वाचनलाई वरिष्ठ नेता पौडेल र पार्टीबाट कारबाहीमा परेका पार्टीका पुर्व सहमहामन्त्री गोविन्दराज जोशीको प्रतिष्ठाको लडाँईको रुपमा हेरिएको छ। काँग्रेसबाट मेयरमा न्यौपानेलाई अगाडि बढाइएको हो भने एमाले  जोशी समूहबाट दिपक जोशी मेयरको प्रतिष्पर्धामा छन्। गाडी तोडफोड नेकपा माओवादी केन्द्रबाट शुक्लागण्डकी नगरपालिका२ का वडाध्यक्षको उम्मेदवार शंकर पन्तको गाडी तोडफोड भएको छ । गएराती घर अगाडि रोकि राखेको ग ३ च ७४९५ नंम्बरको गाडी अज्ञात समूहले तोडफोड गरेको पन्तले जानकारी दिए । गाडीमा ढुङ्गा हान्दा गाडीको सिसाहरु फुटेका छन् ।"
शीर्ष नेताले कहाँबाट हाल्दै छन् भोट ?,"काठमाडौं (अन्नपूर्ण) : स्थानीय तह निर्वाचनमा मतदान गर्न अधिकांश शीर्ष नेताहरू गृह जिल्ला पुगेका छन्। प्रधानमन्त्री तथा नेपाली कांग्रेसका सभापति शेरबहादुर देउवा मत हाल्न डँडेलधुरा पुगिसकेका छन्। उनको मतदान केन्द्र गन्यापधुरा असिग्राम माध्यमिक विद्यालय रुवाखोला तोकिएको मतदान केन्द्र ख हो। राष्ट्रियसभा अध्यक्ष गणेश तिमिल्सिनाले पर्वतको मोदी गाउँपालिका७ राम्जाबाटस्थित पशुपति माविबाट मतदान गर्दैछन्। त्यस्तै, सभामुख अग्निप्रसाद सापकोटाले सिन्धुपाल्चोकको चौतारा साँगाचोक गढी नगरपालिका४ कुबिन्डे सेतीदेवी पञ्चकन्या माविबाट मतदान गर्नेछन्। यस्तै, एमाले अध्यक्ष केपी शर्मा ओली भक्तपुरबाट मतदान गर्ने भएका छन्। ओलीले सूर्यविनायक नगरपालिका२ बालकोटस्थित महेन्द्र शान्ति माविबाट मतदान गर्नेछन्। यसअघिको स्थानीय तह निर्वाचनमा पनि ओलीले भक्तपुरबाटै मतदान गरेका थिए। नेकपा माओवादी केन्द्रका अध्यक्ष पुष्पकमल दाहाल प्रचण्ड मतदान गर्न चितवन पुगेका छन्। उनले भरतपुर१४ मा मतदान गर्नेछन्। कांग्रेसका उपसभापति पूर्णबहादुर खड्काले सुर्खेतको गुरुवाकोट नगरपालिका८ को सूर्यज्योति उमाविबाट मतदान गर्दैछन्। नेकपा एकीकृत समाजवादीका अध्यक्ष माधवकुमार नेपालले रौतहटको गौर नगरपालिका२ स्थित रामजानकी कन्या मन्दिर मतदान केन्द्रबाट मतदान गर्नेछन्। त्यस्तै, कांग्रेसका उपसभापति धनराज गुरुङले स्याङ्जाको अर्जुनचौंपारी, नेपाल मजदुर किसान पार्टीका अध्यक्ष नारायणमान बिजुक्छेले भक्तपुरको विद्यार्थी निकेतन माविबाट, जनमोर्चाका अध्यक्ष चित्रबहादुर केसी रूपन्देहीको तिलोत्तमा नगरपालिकास्थित९ को ४ नम्बरबाट, कांग्रेसका नेता प्रकाशमान सिंहले काठमाडौं महानगर१६ पकनाजोलस्थित नेपाल युवक मावि केन्द्रबाट मतदान गर्नेछन्।"
"स्थानीय निर्वाचन, राष्ट्रिय उत्सव","आज स्थानीय तह निर्वाचन। जनताले पाँच वर्षका लागि घरदैलोको सरकार छान्ने महान दिन। देश विकासका लागि राष्ट्रिय महायज्ञ। निर्वाचनको राष्ट्रिय उत्सवमा सिंगो देश होमिएको छ। संविधान र लोकतान्त्रिक व्यवस्थालाई समुन्नत, बलियो, परिस्कृत र दिगो बनाउन यो निर्वाचनले महत्त्वपूर्ण योगदान पुर्याउने नै छ। लोकतन्त्रको आधारभूत मूल्यभित्र पर्छ, आवधिक निर्वाचन। २०६२०६३ को दोस्रो जनआन्दोलनको सफलतापछि संविधानसभा बनेको संविधानले तीन तहको सरकारसहित आवधिक निर्वाचनको व्यवस्था गरेको छ। त्यस अनुरूप २०७४ मा तीनै तहको चुनाव भयो। कार्यवधि समाप्तिपछि स्थानीय तहको चुनाव हुँदैछ। यसपछि प्रतिनिधिसभा र प्रदेशसभाका निर्वाचन हुनेछन्। घर नजिकको सरकार छनोटको गम्भीर र महत्त्वपूर्ण जिम्मेवारी जनताको काँधमा आएको छ। लोकतन्त्रमा जनता सर्वाेपरि हुन र जनताको आदेशले मात्रै शासन सत्ता सञ्चालन हुन्छ भन्ने मान्यता हुन्छ। अर्थात्, जनताले प्रत्येक पाँच वर्षमा निर्वाचनको माध्यममार्फत राम्रालाई सत्तामा पुर्याउने र गलतलाई दण्डको फैसला गर्छन्। लोकतन्त्रको सार्थक अभ्यास निर्वाचनबाट मात्रै हुन्छ भन्ने सर्वोपरि मान्यता छ। लोकतन्त्रले प्रत्येक नागरिकलाई आफ्नो मन र भावना जित्नेलाई मात्रै प्रतिनिधि छनोट गर्ने सुअवसर प्रदान गर्छ। निर्वाचनको मूल मान्यता नै यो स्वच्छ, निष्पक्ष र धाँधलीरहित हुनुपर्छ भन्ने हो। सबै नागरिकले आफ्नो मत निर्धक्कसाथ राख्ने पाउने र प्रत्येकको मत जाहेर गर्न पाउने हकलाई निर्वाचनले ग्यारेन्टी गरेको हुन्छ। निर्वाचन भनेको प्रत्येक नागरिकको मत हाल्ने र मत व्यक्त गर्न पाउने अधिकार हो। कुनै पनि बहानामा कुनै पनि नागरिकको मताधिकार खोस्न मिल्दैन। मताधिकार खोस्नु वा वञ्चित गर्नु भनेको उसको मानवअधिकार हनन् गर्नु हो। लोकतन्त्रमा सबै नागरिक समान हुन्छन् र प्रतिनिधि छनोटमा सबैको मताधिकार बराबर हुन्छ। संविधानले निश्चित उमेर पुगेका सबै नागरिकलाई उम्मेदवार बन्न वा मत जाहेर गर्ने अधिकारको सुनिश्चित गरेको छ। त्यसैले लोकतन्त्रको समृद्धि र समुन्नति गर्ने उच्चतम प्रणाली नै चुनाव हो। दोस्रो पटक हुन लागेको स्थानीय तह निर्वाचनमा १ करोड ७७ लाख मतदाता छन। तीमध्ये ३१ लाख नयाँ मतदाता छन। सबै मतदाताले स्थानीय वा केन्द्र सरकारको नेतृत्व एकैपटक गर्न मिल्दैन। त्यसैले जनतालाई आफ्ना प्रतिनिधिमार्फत सरकार बनाउने अवसर दिइएको हुन्छ। निर्वाचनमा एक मत नै निर्णायक हुन्छ। मतदाताले कसैको दबाब, रवाफ र प्रभावमा नपरी स्वइच्छाले भोट हाल्नुपर्छ। पार्टी र उम्मेदवारको सही मूल्यांकन गरेर विकास र समाजप्रति इमान्दारलाई भोट दिन सकियो भने मात्रै स्थानीय सरकार बलियो हुन्छ, गाउँ समाजको विकास हुन्छ। जनताले चाहेको विकास र समृद्धि आउँछ। तर, मेरो एक भोट त हो नि भनेर हेलचेक्र््याइँ गर्नु हुँदैन। त्यही एक मतले सही मान्छे नेतृत्वमा आउँछ, र एक मत भन्दै हेलचेक्र््याइँ गर्र्यौं भने फेरि खराब मान्छेबाट शासित हुन पुग्छौं। आफ्नो गाउँ ठाउँको विकास गर्न सक्ने नेतृत्वलाई मात्रै मत दिऔं। जनतालाई सुखी र समृद्धि बनाउन सक्ने प्रतिनिधि छानौं। मत हाल्नु अघि आफूले चुन्ने व्यक्तिका विषयमा एक पटक राम्रोसँग मनन् गरौं। उपयुक्तलाई भोट दिन सकेनौं भने आफू र समाजका लागि दुःख निम्त्याउनु हो। मत खेर फाल्नु हो। त्यस्ता व्यक्तिले देश, समाज र गाउँका लागि काम गर्दैनन्। पहिलेदेखि नै मत हाल्दै आएका मतदाता भोट कसरी हाल्ने भन्नेमा केही हदसम्म जानकार हुन्छन्। मतपत्रमा स्वस्तिक छाप लगाउनेदेखि पट्याएर बाकसमा खसाल्न पनि उनीहरू अभ्यस्त भइसकेका हुन्छन्। तर, नयाँ मतदाताका लागि मतदाता शिक्षा अति नै आवश्यक हुन्छ। नयाँ मतदाता भोट हाल्न उत्साहित त हुन्छन्। तर, मतदाता शिक्षाको कमीका कारण बिग्रने सम्भावना पनि उत्तिकै हुन्छ। उनीहरूले किन मतदान गर्दैछु ? कसलाई दिँदा ठीक होला ? भन्ने बुझेर मात्रै मतदान गर्नुपर्छ। हल्ला, प्रलोभन वा त्रासका कारण मत दिनु हुँदैन। मतदान गर्न जानुअघि घरबाट मतदाता परिचयपत्र बोकेर जानुपर्छ भन्ने ख्याल गर्नुपर्छ। हाम्रो समाजमा यस्ता पनि मान्छे हुन्छन्, जो अघिपछि घर बाहिर निस्किन पाउँदैनन्। चुनावका बेला निस्कने र अरूसँग भेटघाट गर्ने मौका पाउँछन्। खुसी हुँदै, नयाँ लुगा लगाएर, गीत गाउँदै, भोट हाल्न जाने गर्छन्। यस्ता उमंग र खुसीका अनेक दृश्य चुनावमा देख्न पाइन्छ। प्रतिनिधिसभा र प्रदेशसभाको निर्वाचनभन्दा स्थानीय तहको मतपत्र अलि जटिल छ। सात ठाउँमा सात छाप लगाउनुपर्छ। त्यो पनि कोठाभित्रै। वृद्धवृद्धा, शारीरिक अपांगता, हात काम्ने गरेका र आँखा राम्ररी नदेख्नेका लागि त्यति सानो कोठाभित्र छाप लगाउनु निकै कठिन हुन्छ। त्यसकारण मत रद्द हुने जोखिम निकै हुन्छ। त्यसका लागि पर्याप्त मतदाता शिक्षा चाहिन्छ। विगतका निर्वाचनमा पाँच प्रतिशतसम्म मत बदर भएको तथ्यांक छ। बदर मतसंख्या उल्लेख्य रूपमा घटाउन सकेका छैनौं। त्यसैले मतदान गरेर मात्र पुग्दैन। सही मतदान गर्न जान्नुपर्छ। अभ्यासको कमी र मतदाता शिक्षाका कारण मत बिग्रिने हुन्छ। मतदाता आफैं सजग भएर जान्नेसँग सोधेर, बुझेर मात्रै मत हाल्न जानुपर्छ। दान गरेको मत नै बिग्रियो भने के अर्थ हुन्छ र ? निर्वाचन आयोगले पनि चुनावका बेला मात्र नभई वार्षिक कार्यक्रममै मतदाता शिक्षालाई राख्नुपर्छ। जिल्लास्थित निर्वाचन कार्यालयमार्फत अघिपछि पनि मतदाता शिक्षाका कार्यक्रम सञ्चालन गरेर मतदातालाई जान्ने र बुझ्ने बनाउन सकिन्छ। निर्वाचन आयोगले यसपटक मतदाता शिक्षाका लागि विगतमा जस्तो घर दैलो गरेन। घरघरमा स्वयंसेवक पनि पठाएन। स्वयंसेवक पठाउँदा मतदाता शिक्षा प्रभावकारी नभएको र स्वयंसेवकले पनि तोकिएको जिम्मेवारी पूरा नगरेको भन्ने गुनासा विगतमा आएका थिए। आयोगले यसपटक मतदान केन्द्रमै मतदाता शिक्षा कार्यक्रम सञ्चालन गर्ने जनाएको थियो। मतदातालाई सही रूपमा मतदान गर्न सक्षम बनाउने आयोगको जिम्मेवारी त छँदैछ। स्वयं मतदाता पनि मत खेर नजाओस् भन्नेमा सचेत हुनैपर्छ। कसलाई मत दिनेभन्दा पनि कसरी मत दिने ? भनेर मतदातालाई सिकाउन जरुरी छ। त्यसका लागि आयोगले नमुना मतपत्र छापेको हुन्छ। आयोगले सामाजिक सञ्जालबाट सही मतदानका लागि प्रचारप्रसार पनि गरिरहेको छ। तर आयोगको पहलमात्रै पर्याप्त नहुन सक्छ। राजनीतिक दलका कार्यकर्ता, सञ्चारजगत् वा जजसले मतदान गर्न जानेका छन, उनीहरूले अरूलाई सिकाउनुपर्छ। मत खेर फाल्नु भनेको पनि दुरुपयोग हो। कुनै पनि दुरुपयोग निर्वाचनका लागि सकारात्मक मान्न सकिन्न। निर्वाचन आयोगलाई चुनावको तयारीका लागि यसपटक समय निकै कम भयो। पाँच वर्षमा चुनावको चक्र (साइक्लिनिङ) आउँछ भन्ने ख्याल गरिएन। त्यसअनुसार तयारी पनि गरिएन। सरकार र दलहरूले चुनावको मिति कहिले तोक्छन् भनेर आयोग पर्खेर बस्नुपर्छ। ढिलोगरी मिति तोकिदिँदा निर्वाचन व्यवस्थापनका काममा प्रत्यक्ष प्रभाव पर्छ। निर्वाचन हामी नेपालीका लागि राष्ट्रिय उत्सव हो। सबै जाति, क्षेत्र, लिंग र समुदायका व्यक्तिहरू निकै नै उत्साहित भएर निर्वाचनमा सहभागी हुने गरेका छन्। काठमाडौं रहेका अधिकांश मतदाता भोट हाल्न गाउँ गएका छन्। धनगढी, विराटनगर, नेपालगन्जलगायतका सहरमा रहेका मतदाता पनि गाउँ छिरेका छन्। गाउँमा उल्लास छ। काठमाडौं दसैंको बेलाको जस्तो भएको छ। सडकमा गाडी पातलिएका छन्। अर्कोतिर हाम्रो समाजमा यस्ता पनि मान्छे हुन्छन्, जो अघिपछि घर बाहिर निस्किन पाउँदैनन्। उनीहरू चुनावका बेला निस्कने र अरूसँग भेटघाट गर्ने मौका पाउँछन्। खुसी हुँदै, नयाँ लुगा लगाएर, गीत गाउँदै, भोट हाल्न जाने गर्छन्। यस्ता उमंग र खुसीका अनेक दृश्य चुनावमा देख्न पाइन्छ। शान्तिपूर्ण रूपमा खुसीसाथ सहभागी भइयो भने यसले अर्कै आनन्द दिन्छ। तर हरेक नागरिकले आचारसंहिताको भने ख्याल गर्नैपर्छ। आयोगले पनि मतदातामैत्री निर्वाचनका लागि प्रविधिको प्रयोगलाई बढाउनुपर्छ। विद्युतीय मेसिनको प्रयोगदेखि मतपत्रको डिजाइन मा परिवर्तन गरेर पनि मतदानलाई सहज र सरल बनाउन सकिन्छ । उप्रेती, पूर्वप्रमुख निर्वाचन आयुक्त हुन्।"
आफैं कोरौं उज्ज्वल भविष्य,"निर्वाचन लोकतान्त्रिक पद्धति हो। लोकतन्त्रको मेरुदण्ड निर्वाचन हो। लोकतन्त्रले विधि माग्छ। विद्यमान पद्धतिहरूमध्ये निर्वाचनभन्दा सर्वाेत्तम विधि अर्को भेटिएको छैन। नेपालका ७ सय ५३ स्थानीय तहमा नयाँ जनप्रतिनिधिको चयन लोकतान्त्रिक विधिबाट गर्न आज मतदान हुँदैछ। निर्वाचनका अनेक स्वरूपमध्ये सबैभन्दा महत्त्वपूर्ण मतदान हो। पूर्वतयारी र परिणाम मतदान अघि र पछिका प्रक्रिया हुन्। उम्मेदवारबीच स्वच्छ प्रतिस्पर्धा भई मतदाताले भयरहित वातावरणमा मतदान गर्न पाउनु लोकतन्त्रको आधारभूत सर्त हो। मतदानको अघिल्लो साँझसम्म देशभर छिटफुटबाहेक अप्रिय घटना नहुनु सुखद संकेत छ। निर्वाचनको चरण र प्रक्रियाका धेरै काम निर्वाचन आयोग, सरकार, दलहरूले गरेका छन्। मतदाताले अब असल उम्मेदवारलाई मत दिने प्रमुख काम आज गर्नुछ। देशभरका १ करोड ७७ लाख मतदाता सबैले मतदान गरे भने यो निर्वाचन सार्थक हुन्छ। जहाँसम्म अहिलेसम्मका निर्वाचनमा शतप्रतिशत मतदाताले मतदान गरेको रेकर्ड छैन। देशबाहिर भएर वा विविध कारणले सबै मतदाता मतदानमा सहभागी हुन सक्दैनन्। तर निर्वाचनको मर्म के हुनुपर्छ भने धेरैभन्दा धेरै मतदाताले यसमा सहभागिता जनाऊन्। मतदाताको उत्साहपूर्ण सहभागिताले नै निर्वाचनलाई सार्थक बनाउँछ। निर्वाचनमा भाग लिनु मतदाताको अधिकार र कर्तव्य दुवै हो। आफ्नो जनप्रतिनिधि आफैं चुन्ने व्यवस्था ल्याउन धेरै नेपालीले त्याग, तपस्या, संघर्ष र बलिदान गर्नु परेको छ। साना संघर्षले नेपाली नागरिकलाई मतदानको अधिकार प्राप्त भएको होइन। मतदानमार्फत असल जनप्रतिनिधि चुनेर राज्य सञ्चालनलाई उत्तरदायी र विधिसम्म बनाउने मतदाताको कर्तव्य हो। यो निर्वाचनबाट ३५ हजार जनप्रतिनिधि चुनिने छन्। स्थानीय तह भनेको जनताको सबैभन्दा नजिकको सरकार हो। स्थानीय सरकारहरूको भूमिका कति महत्त्वपूर्ण हुन्छ भन्ने कोभिड महामारीका बेला जनताले अनुभूति गरेका छन्। थुप्रै कमी, कमजोरीका बाबजुद स्थानीय सरकारले विकासका पूर्वाधार तयार पारेका छन्। जनताले छुँदा छोइने र हेर्दा देखिने रूपमा स्थानीय सरकारको उपस्थिति भएको छ। यसै पनि २०७४ सालमा पहिलोचोटि आएका जनप्रतिनिधिले कानुन, पूर्वाधार, मानव संसाधनलगायत अभाव झेले। अब भने यसको जग बसिसकेको छ। आगामी दिनमा झन् धेरै उपस्थिति देखाउने आधार तयार भइसकेको छ। बहुदलीय प्रतिस्पर्धात्मक व्यवस्था भएको हुँदा उत्तम दलको उत्तम प्रतिनिधि छान्ने मौका मतदातालाई छ। दलबाहेक स्वतन्त्र उम्मेदवार पनि मैदानमा छन्। उम्मेदवारको विगत र वर्तमान मात्रै नहेरी उसको भविष्यको आकलन पनि जनताले गर्न सक्नुपर्छ। सोही आधारमा भविष्यका लागि जनप्रतिनिधि चुन्नुपर्छ। विगतमा थुप्रै कमी, कमजोरीसहितका जनप्रतिनिधि चुनिएको पनि देखियो। थुप्रैलाई भ्रष्टाचारदेखि बलात्कारसम्मका जघन्य अपराधका मुद्दा लागेका छन्। त्यो हाम्रो लोकतन्त्रका लागि बेइज्जत हो। जनताका लागिभन्दा आफ्ना लागि मरिमेटेर लाग्ने, स्रोतको दोहन गर्ने, राज्यकोषमा अनियमितता गर्नेलगायत काममा जनप्रतिनिधि मुछिए। आउँदा जनप्रतिनिधिबारे त्यस्तो सुन्न र देख्न नपरोस्। जनीतिलाई सेवा मानेर कर्तव्यमा लाग्ने जनप्रतिनिधि नै असल जनप्रतिनिधि हो। निर्वाचन जित्न पैसाको खोलो बगाउने, बल प्रयोग गर्ने वा अनेक हतकण्डा अपनाउने उम्मेदवारलाई जनताले चिन्न सक्नुपर्छ। मतदाताले कुनै डर, धाक, धम्कीका अघि सम्झौता गर्नुपर्ने कुनै कारण छैन। यो मतदान गोप्य हुन्छ। गोप्य मतदानको तात्पर्य नै मतदाताले कसैसँग सम्झौता गर्नु नपरोस् भन्ने नै हो। तसर्थ आफ्नो भविष्य सुन्दर बनाउने उम्मेदवार रोजेर ढुक्कले मतदान गरौं। ता कि भोलिको दिन उज्ज्वल होऊन्।"
"स्थानीय निर्वाचन, राष्ट्रिय उत्सव","आज स्थानीय तह निर्वाचन। जनताले पाँच वर्षका लागि घरदैलोको सरकार छान्ने महान दिन। देश विकासका लागि राष्ट्रिय महायज्ञ। निर्वाचनको राष्ट्रिय उत्सवमा सिंगो देश होमिएको छ। संविधान र लोकतान्त्रिक व्यवस्थालाई समुन्नत, बलियो, परिस्कृत र दिगो बनाउन यो निर्वाचनले महत्त्वपूर्ण योगदान पुर्याउने नै छ। लोकतन्त्रको आधारभूत मूल्यभित्र पर्छ, आवधिक निर्वाचन। २०६२०६३ को दोस्रो जनआन्दोलनको सफलतापछि संविधानसभा बनेको संविधानले तीन तहको सरकारसहित आवधिक निर्वाचनको व्यवस्था गरेको छ। त्यस अनुरूप २०७४ मा तीनै तहको चुनाव भयो। कार्यवधि समाप्तिपछि स्थानीय तहको चुनाव हुँदैछ। यसपछि प्रतिनिधिसभा र प्रदेशसभाका निर्वाचन हुनेछन्। घर नजिकको सरकार छनोटको गम्भीर र महत्त्वपूर्ण जिम्मेवारी जनताको काँधमा आएको छ। लोकतन्त्रमा जनता सर्वाेपरि हुन र जनताको आदेशले मात्रै शासन सत्ता सञ्चालन हुन्छ भन्ने मान्यता हुन्छ। अर्थात्, जनताले प्रत्येक पाँच वर्षमा निर्वाचनको माध्यममार्फत राम्रालाई सत्तामा पुर्याउने र गलतलाई दण्डको फैसला गर्छन्। लोकतन्त्रको सार्थक अभ्यास निर्वाचनबाट मात्रै हुन्छ भन्ने सर्वोपरि मान्यता छ। लोकतन्त्रले प्रत्येक निर्वाचनको मूल मान्यता नै यो स्वच्छ, निष्पक्ष र धाँधलीरहित हुनुपर्छ भन्ने हो। सबै नागरिकले आफ्नो मत निर्धक्कसाथ राख्ने पाउने र प्रत्येकको मत जाहेर गर्न पाउने हकलाई निर्वाचनले ग्यारेन्टी गरेको हुन्छ। निर्वाचन भनेको प्रत्येक नागरिकको मत हाल्ने र मत व्यक्त गर्न पाउने अधिकार हो। कुनै पनि बहानामा कुनै पनि नागरिकको मताधिकार खोस्न मिल्दैन। मताधिकार खोस्नु वा वञ्चित गर्नु भनेको उसको मानवअधिकार हनन् गर्नु हो। लोकतन्त्रमा सबै नागरिक समान हुन्छन् र प्रतिनिधि छनोटमा सबैको मताधिकार बराबर हुन्छ। संविधानले निश्चित उमेर पुगेका सबै नागरिकलाई उम्मेदवार बन्न वा मत जाहेर गर्ने अधिकारको सुनिश्चित गरेको छ। त्यसैले लोकतन्त्रको समृद्धि र समुन्नति गर्ने उच्चतम प्रणाली नै चुनाव हो। दोस्रो पटक हुन लागेको स्थानीय तह निर्वाचनमा १ करोड ७७ लाख मतदाता छन। तीमध्ये ३१ लाख नयाँ मतदाता छन। सबै मतदाताले स्थानीय वा केन्द्र सरकारको नेतृत्व एकैपटक गर्न मिल्दैन। त्यसैले जनतालाई आफ्ना प्रतिनिधिमार्फत सरकार बनाउने अवसर दिइएको हुन्छ। निर्वाचनमा एक मत नै निर्णायक हुन्छ। मतदाताले कसैको दबाब, रवाफ र प्रभावमा नपरी स्वइच्छाले भोट हाल्नुपर्छ। पार्टी र उम्मेदवारको सही मूल्यांकन गरेर विकास र समाजप्रति इमान्दारलाई भोट दिन सकियो भने मात्रै स्थानीय सरकार बलियो हुन्छ, गाउँ समाजको विकास हुन्छ। जनताले चाहेको विकास र समृद्धि आउँछ। तर, मेरो एक भोट त हो नि भनेर हेलचेक्र््याइँ गर्नु हुँदैन। त्यही एक मतले सही मान्छे नेतृत्वमा आउँछ, र एक मत भन्दै हेलचेक्र््याइँ गर्र्यौं भने फेरि खराब मान्छेबाट शासित हुन पुग्छौं। आफ्नो गाउँ ठाउँको विकास गर्न सक्ने नेतृत्वलाई मात्रै मत दिऔं। जनतालाई सुखी र समृद्धि बनाउन सक्ने प्रतिनिधि छानौं। मत हाल्नु अघि आफूले चुन्ने व्यक्तिका विषयमा एक पटक राम्रोसँग मनन् गरौं। उपयुक्तलाई भोट दिन सकेनौं भने आफू र समाजका लागि दुःख निम्त्याउनु हो। मत खेर फाल्नु हो। त्यस्ता व्यक्तिले देश, समाज र गाउँका लागि काम गर्दैनन्। पहिलेदेखि नै मत हाल्दै आएका मतदाता भोट कसरी हाल्ने भन्नेमा केही हदसम्म जानकार हुन्छन्। मतपत्रमा स्वस्तिक छाप लगाउनेदेखि पट्याएर बाकसमा खसाल्न पनि उनीहरू अभ्यस्त भइसकेका हुन्छन्। तर, नयाँ मतदाताका लागि मतदाता शिक्षा अति नै आवश्यक हुन्छ। नयाँ मतदाता भोट हाल्न उत्साहित त हुन्छन्। तर, मतदाता शिक्षाको कमीका कारण बिग्रने सम्भावना पनि उत्तिकै हुन्छ। उनीहरूले किन मतदान गर्दैछु ? कसलाई दिँदा ठीक होला ? भन्ने बुझेर मात्रै मतदान गर्नुपर्छ। हल्ला, प्रलोभन वा त्रासका कारण मत दिनु हुँदैन। मतदान गर्न जानुअघि घरबाट मतदाता परिचयपत्र बोकेर जानुपर्छ भन्ने ख्याल गर्नुपर्छ। हाम्रो समाजमा यस्ता पनि मान्छे हुन्छन्, जो अघिपछि घर बाहिर निस्किन पाउँदैनन्। चुनावका बेला निस्कने र अरूसँग भेटघाट गर्ने मौका पाउँछन्। खुसी हुँदै, नयाँ लुगा लगाएर, गीत गाउँदै, भोट हाल्न जाने गर्छन्। यस्ता उमंग र खुसीका अनेक दृश्य चुनावमा देख्न पाइन्छ। प्रतिनिधिसभा र प्रदेशसभाको निर्वाचनभन्दा स्थानीय तहको मतपत्र अलि जटिल छ। सात ठाउँमा सात छाप लगाउनुपर्छ। त्यो पनि कोठाभित्रै। वृद्धवृद्धा, शारीरिक अपांगता, हात काम्ने गरेका र आँखा राम्ररी नदेख्नेका लागि त्यति सानो कोठाभित्र छाप लगाउनु निकै कठिन हुन्छ। त्यसकारण मत रद्द हुने जोखिम निकै हुन्छ। त्यसका लागि पर्याप्त मतदाता शिक्षा चाहिन्छ। विगतका निर्वाचनमा पाँच प्रतिशतसम्म मत बदर भएको तथ्यांक छ। बदर मतसंख्या उल्लेख्य रूपमा घटाउन सकेका छैनौं। त्यसैले मतदान गरेर मात्र पुग्दैन। सही मतदान गर्न जान्नुपर्छ। अभ्यासको कमी र मतदाता शिक्षाका कारण मत बिग्रिने हुन्छ। मतदाता आफैं सजग भएर जान्नेसँग सोधेर, बुझेर मात्रै मत हाल्न जानुपर्छ। दान गरेको मत नै बिग्रियो भने के अर्थ हुन्छ र ? निर्वाचन आयोगले पनि चुनावका बेला मात्र नभई वार्षिक कार्यक्रममै मतदाता शिक्षालाई राख्नुपर्छ। जिल्लास्थित निर्वाचन कार्यालयमार्फत अघिपछि पनि मतदाता शिक्षाका कार्यक्रम सञ्चालन गरेर मतदातालाई जान्ने र बुझ्ने बनाउन सकिन्छ। निर्वाचन आयोगले यसपटक मतदाता शिक्षाका लागि विगतमा जस्तो घर दैलो गरेन। घरघरमा स्वयंसेवक पनि पठाएन। स्वयंसेवक पठाउँदा मतदाता शिक्षा प्रभावकारी नभएको र स्वयंसेवकले पनि तोकिएको जिम्मेवारी पूरा नगरेको भन्ने गुनासा विगतमा आएका थिए। आयोगले यसपटक मतदान केन्द्रमै मतदाता शिक्षा कार्यक्रम सञ्चालन गर्ने जनाएको थियो। मतदातालाई सही रूपमा मतदान गर्न सक्षम बनाउने आयोगको जिम्मेवारी त छँदैछ। स्वयं मतदाता पनि मत खेर नजाओस् भन्नेमा सचेत हुनैपर्छ। कसलाई मत दिनेभन्दा पनि कसरी मत दिने ? भनेर मतदातालाई सिकाउन जरुरी छ। त्यसका लागि आयोगले नमुना मतपत्र छापेको हुन्छ। आयोगले सामाजिक सञ्जालबाट सही मतदानका लागि प्रचारप्रसार पनि गरिरहेको छ। तर आयोगको पहलमात्रै पर्याप्त नहुन सक्छ। राजनीतिक दलका कार्यकर्ता, सञ्चारजगत् वा जजसले मतदान गर्न जानेका छन, उनीहरूले अरूलाई सिकाउनुपर्छ। मत खेर फाल्नु भनेको पनि दुरुपयोग हो। कुनै पनि दुरुपयोग निर्वाचनका लागि सकारात्मक मान्न सकिन्न। निर्वाचन आयोगलाई चुनावको तयारीका लागि यसपटक समय निकै कम भयो। पाँच वर्षमा चुनावको चक्र (साइक्लिनिङ) आउँछ भन्ने ख्याल गरिएन। त्यसअनुसार तयारी पनि गरिएन। सरकार र दलहरूले चुनावको मिति कहिले तोक्छन् भनेर आयोग पर्खेर बस्नुपर्छ। ढिलोगरी मिति तोकिदिँदा निर्वाचन व्यवस्थापनका काममा प्रत्यक्ष प्रभाव पर्छ। निर्वाचन हामी नेपालीका लागि राष्ट्रिय उत्सव हो। सबै जाति, क्षेत्र, लिंग र समुदायका व्यक्तिहरू निकै नै उत्साहित भएर निर्वाचनमा सहभागी हुने गरेका छन्। काठमाडौं रहेका अधिकांश मतदाता भोट हाल्न गाउँ गएका छन्। धनगढी, विराटनगर, नेपालगन्जलगायतका सहरमा रहेका मतदाता पनि गाउँ छिरेका छन्। गाउँमा उल्लास छ। काठमाडौं दसैंको बेलाको जस्तो भएको छ। सडकमा गाडी पातलिएका छन्। अर्कोतिर हाम्रो समाजमा यस्ता पनि मान्छे हुन्छन्, जो अघिपछि घर बाहिर निस्किन पाउँदैनन्। उनीहरू चुनावका बेला निस्कने र अरूसँग भेटघाट गर्ने मौका पाउँछन्। खुसी हुँदै, नयाँ लुगा लगाएर, गीत गाउँदै, भोट हाल्न जाने गर्छन्। यस्ता उमंग र खुसीका अनेक दृश्य चुनावमा देख्न पाइन्छ। शान्तिपूर्ण रूपमा खुसीसाथ सहभागी भइयो भने यसले अर्कै आनन्द दिन्छ। तर हरेक नागरिकले आचारसंहिताको भने ख्याल गर्नैपर्छ। आयोगले पनि मतदातामैत्री निर्वाचनका लागि प्रविधिको प्रयोगलाई बढाउनुपर्छ। विद्युतीय मेसिनको प्रयोगदेखि मतपत्रको डिजाइन मा परिवर्तन गरेर पनि मतदानलाई सहज र सरल बनाउन सकिन्छ । उप्रेती, पूर्वप्रमुख निर्वाचन आयुक्त हुन्।"
मतगणनास्थलमा तारजाली,"जब निर्वाचन आउँछ मतपत्र च्यातिएको घटनाले चर्चा पाउँछ। त्यस्ता घटनाले देशव्यापी चर्चा पाएसँगै पाठ पनि सिकाएको छ। अघिल्लो घटनापछि भएको पुनःमतदानपश्चात् गणनाको बेला तारजाली बनाइयो। त्यसपछि देशभर तारजाली लगाएर मत गन्न थालियो। २०५४ सालमा पनि बागलुङमा मतपत्र च्यातिएको थियो। त्यसबेला एमाले कार्यकर्ताले मतपत्र च्यातेका थिए। तत्कालीन अमलाचौर गाविस हालको बाग्लुङ नपा १२ मा मतगणना हुँदै गर्दा एमाले प्रतिनिधिले मतपत्र च्यातेपछि पुनः मतदान भएको थियो। यसपटक त्यस्तो नहोस भनेर भरतपुरको मतगणनास्थललाई निकै कडा र सुरक्षित बनाइएको छ। मतगणना हुने स्थानमा जिआई तारको सात फिट अग्लो बार लगाइएको छ। भित्र छिर्न दुईवटा जालीका ढोका छन्। उम्मेदवारका प्रतिनिधिले त्यही तारजाली बाहिर बसेर गणना हेर्नेछन्। त्यसमा कडा निगरानी राख्न आठ वटा सीसी क्यामेरा जडान गरिएको छ। मतपेटिका भण्डारण गरिएको कक्षमा पनि सीसी क्यामेरा जडान छ। भरतपुर१० स्थित चितवन उद्योग संघमा मतगणना हुँदैछ। मतपत्रको सुरक्षा र मतगणनालाई सुरक्षित बनाउन खोजेका हौं, मुख्य निर्वाचन अधिकृतको कार्यालय भरतपुरका प्रवक्ता पुरुषोत्तम पौड्यालले भने, मतगणनास्थलमा सीसीटीभी जडानको काम भइरहेको छ। निर्वाचन आयोगलेसमेत यसको निगरानी गर्नेछ। मतगणना गर्ने र उम्मेदवारका प्रतिनिधि बस्ने ठाउँ छुट्टै बनाइएको छ। उनीहरूले मतगणना हेर्न पाउँछन् तर गन्नेको छेउमा पुग्न पाउँदैनन्। आयोगको निर्देशनअनुसार मतगणनाको सुरक्षालाई बढी केन्द्रीत गरेका छौं, जिल्ला निर्वाचन कार्यालय चितवनका प्रमुख भीमसेन कार्कीले भने। मधेस प्रदेशको एक मात्र महानगर वीरगन्ज महानगरपालिकामा शुक्रबार हुने निर्वाचनको मतगणनाका लागि मतगणनास्थलको तयारी पूरा भएको छ। महानगरको मतगणनाका लागि मुख्य निर्वाचन अधिकृतको कार्यालयले वीरगन्ज१४ पिपरास्थित नृसिंह माविको भवनलाई मतगणनास्थल तोकेको छ। मतगणनास्थलको बिहीबार साँझसम्म सम्पूर्ण तयारी पुरा भइसकेको प्रमुख निर्वाचन अधिकृत धर्मराज पौडेलले जानकारी दिए। पौडेलका अनुसार मतगणना गरिने कोठाहरूमा ८ फिट अग्लो तार जालीसहितको बार लगाइएको छ। यस्तै निर्वाचन आयोगको निर्देशन अनुसार मतगणना हुने र मतपेटिका भण्डारण गर्ने सबै कोठामा ८ वटा सीसीटीभी क्यामेरा जडान गरिएको छ। नृसिंह माविको चार वटा कोठामा मतगणना गरिने र चार वटा कोठामै मतपेटिका भण्डारण गरिने जानकारी पौडेलले दिए। मतगणनाका क्रममा कुनै अवाञ्छित गतिविधि वा गडबडी हुन नदिन निगरानीका लागि हरेक कोठामा एकएक वटाका दरले सीसीटीभी क्यामेरा जडान गरिएको उनले बताए। सीसीटीभी क्यामेराबाट मतपत्रको भण्डारण क्षेत्र, गणनास्थल, उम्मेदवारका प्रतिनिधि र गणकहरूको गतिविधि निगरानीसमेत गर्ने पौडेलले बताए। ३२ वटा वडा रहेको महानगरको मतगणनाका लागि निर्वाचन कार्यालयका तर्फबाट प्रत्येक कोठामा ६६ जनाका दरले गणक खटाइने जानकारी पनि उनले दिए। सुदूरपश्चिम प्रदेशका ८८ वटा स्थानीय तहका लागि मतगणनास्थल तोकिएका छन्। सुरक्षाका हिसाबले पायक पर्ने, पालिका केन्द्रमा मतगणनास्थल तोकिएका हुन्। प्रदेश निर्वाचन कार्यालयका प्रमुख प्रेमराज भट्टले प्रदेशभरी सबै तयारी पुरा भएको बताए। निर्वाचन आयोगले मतपेटिका संकलन भएलगत्तै मतगणना गर्ने जनाएको छ। मतगणनास्थलमा बिहीबारदेखि नै सुरक्षा ब्यवस्था कडा पारिएको छ। धनगढी उपमहानगरपालिको मतगणना भने आफ्नै नवनिर्मित भवनमा हुनेछ। मुख्य निर्वाचन अधिकृतको कार्यालयले बिहीबार सूचना जारी गर्दै उपमहानगरकै नव निर्मित भवनलाई मतगणनास्थल बनाउने निर्णय गरेको हो। धनकुटा नगरपालिकाको सामुदायिक भवनमा यसपटक मतगणना गर्ने व्यवस्था मिलाइएको छ। निर्वाचनपछि मतगणनास्थलमा सीसीटीभी क्यामेरा जडान र फलामको तारजाली लगाउने कार्य सकिएको छ। स्थानीय तह निर्वाचनको मतगणना गर्ने ठाउँमा मतको सुरक्षाका लागि फलामको तारजाली लगाइएको मुख्य निर्वाचन अधिकृत फडिन्द्रप्रसाद पराजुलीले बताए। त्यस्तै जोरपाटी बजारस्थित छथरजोरपाटी गाउँपालिका कार्यालय नजिकै रहेको घरलाई मतगणनास्थल तोकिएको छ। सो घरभित्र मतगणना हुने स्थानमा सीसी क्यामेरा जडान कार्य सम्पन्न भइसकेको निर्वाचन अधिकृत गोकुलबहादुर निरौलाले बताए। उनका अनुसार मतपत्र गणना हुने स्थानलाई फलामको तारजालीले घेरिएको छ। साँगुरीगढी गाउँपालिकाको भवनलाई मतगणनास्थल बनाइएको छ। उक्त स्थानमा सीसी क्यामेरा जडान र तार घेराबार गरिएको निर्वाचन अधिकृत रत्नबहादुर कटुवालले बताए। जिल्लाको चौविसे गाउँपालिका, सहिदभूमि गाउँपालिका, महालक्ष्मी नगरपालिका, पाख्रिबास नगरपालिकाको मतगणनास्थलमा सुरक्षाका लागि सीसी क्यामेरा र तारजाली लगाइएको छ। निर्वाचनलगतै हुने मतगणनाका लागि पोखरामा मतगणनास्थल तयार भएको छ। मतगणना गर्दा पार्टीका प्रतिनिधिबीच हुने झगडाका कारण मतपत्रमा क्षति नपुगोस भन्ने उद्देश्यले तारको जाली प्रयोग गरेर बारिएको हो। जिल्ला समन्वय समितिको कार्यालय कास्की र मुख्य निर्वाचन अधिकृतको कार्यलय भवनका ६ वटा ठूलासाना कोठामा मतगणना गर्ने गरी तयारी गरिएको हो। ६ वटा कोठाका दश स्थानमा मतगणना गर्ने गरी मतदानस्थल तयार गरिएको मुख्य निर्वाचन अधिकृतको कार्यालय कास्कीका सूचना अधिकारी निल पनेरुले जानकारी दिए। शान्तिपूर्ण रुपमा मतादन र मतगणना सम्पन्न गराउने गरी तयारी भएको उनले बताए। सर्वदलीय बैठक बसेर निर्वाचनको आचारसंहिताप्रति प्रतिवद्धता जनाएर मतदान र मतगणना अघि बढाइने गरी सम्पूर्ण तयारी पुरा भएको निर्वाचन कार्यालयले जनाएको छ। पोखरामा २०७४ सालको निर्वाचनमा मतगणनास्थल सुरक्षित राख्न यस्तै तारजालीको प्रयोग गरेर तयार पारिएको थियो। यस वर्ष पनि उसैगरी मतगणनास्थल तयार पारिएको हो। पोखरा महानगरमा ३३ वटा वडा छन्। यसैगरी कास्की जिल्लामा अन्नपूर्ण, माछापुच्छे, मादी र रुपा गाउँपालिका गरी ४ वटा गाउँपालिका छन्। पोखरा महानगर र ४ गाउँपालिका समेत गरी कास्कीमा २ लाख ८१ हजार ८ सय ३३ मतदाता रहेका छन्। कास्कीमा १ सय ५० मतदानस्थल र ३ सय ३६ वटा मतदान केन्द्र तोकिएको छ। अनिल ढकाल चितवन, शिवराज भट्टधनगढी, क्रान्ति शाहवीरगन्ज, हरिबहादुर लम्जेलधनकुटा, कृष्णमणि बरालपोखरा"
मनाङको चामेमा एमाले र नार्पाभूमिमा कांग्रेसको विजयी शुरुआत,काठमाडौं : मनाङको दुई पालिकाको स्थानीय तह निर्वाचन मतपरिणाम सार्वजनिक भएको छ। यहाँको चामे गाउँपालिका अध्यक्षमा एमालेले जितेको छ भने नार्पाभूमि गाउँपालिका अध्यक्षमा कांग्रेस विजयी भएको हो। जिल्ला सदरमुकामस्थित चामे गाउँपालिका अध्यक्षमा एमालेका लोकेन्द्रबहादुर घले निर्वाचित भएका छन्। यहाँ उपाध्यक्षमा कांगेस उम्मेदवार विजयी भएकी छन्। यसैगरी नार्पाभूमि गाउँपालिकामा कांग्रेसका कोन्जोतेन्जिङ लामा अध्यक्ष निर्वाचित भएका छन्। उपाध्यक्षमा एमालेका फुन्चो लामा निर्विरोध निर्वाचित भएका छन्।
काठमाडौंको मतगणनामा किन ढिलाई? यस्तो छ कारण,काठमाडौं : काठमाडौं महानगरपालिकाको मतगणनामा केही ढिलाइ हुने भएको छ। अझै मतपेटिका बुझाउने काम भइरहेकाले ढिलाइ हुने बताइएको छ। ३२ वटै वडाबाट काठमाडौं महानगरको मतगणना हुने स्थान राष्ट्रिय सभागृहमा साँझ नै मतपेटिका आए पनि कर्मचारी र दलहरुको उदासिनताका कारण समयमा मतपेटिका बुझिएन। अहिले पनि राष्ट्रिय सभागृह परिसरमा मतपेटिका छन्। तिनलाई मतदान अधिकृतले बुझेर भित्र लगिसकेपछि सर्वदलीय बैठक बसेर छलफल गर्ने र सर्वदलीय सहमतिमामात्रै गणना सुरु हुनेछ। तस्बिरहरु : सरोज बैजु
काठमाडौं र भरतपुरमा किन भयो मतगणनामा ढिलाई ?,काठमाडौं : स्थानीय तह निर्वाचनअन्तर्गत काठमाडौं र भरतपुर महानगरपालिकामा आजै राति मतगणना हुने भनिएको थियो। साँझ ५ बजे मतदान सकिएपछि मतपेटिका संकलन गरेर ढिलोमा राति ९ बजेसम्ममा मतगणना सुरु हुने अनुमान गरिएको थियो। तर राति ११ बजेसम्म मतगणना सुरु भएको छैन। काठमाडौं महानगरपालिकामा अझै मतपेटिका बुझिसकेको अवस्था छैन। ३२ वटै वडाबाट काठमाडौं महानगरको मतगणना हुने स्थान राष्ट्रिय सभागृहमा साँझ नै मतपेटिका आए पनि कर्मचारी र दलहरुको उदासिनताका कारण समयमा मतपेटिका बुझिएन। अहिले पनि राष्ट्रिय सभागृह परिसरमा मतपेटिका छन्। तिनलाई मतदान अधिकृतले बुझेर भित्र लगिसकेपछि सर्वदलीय बैठक बसेर छलफल गर्ने र सर्वदलीय सहमतिमामात्रै गणना सुरु हुनेछ। शुक्रबार राति १०:५० मा निर्वाचन अधिकृतले प्रेस ब्रिफिङ दिँदै ६० जति मतपेटिका बुझ्न बाँकी रहेको र बुझिसकेपछि सर्वदलीय बैठक बसेर गणना सुरु हुने जानकारी गराए। मतपेटिका बुझ्नै एक घण्टा लाग्ने उनले बताएका छन्। मतपेटिका बुझिसकेर भण्डार गरिसकेपछि सर्वदलीय बैठक बस्नेछ । उनकाअनुसार ६ वटा काउन्टरबाट भण्डारण भइरहेको छ। यस हिसाबले काठमाडौं महानगरपालिकाको मतगणना प्रारम्भ हुन अझै एक घण्टाभन्दा बढी लाग्नेछ। अर्थात १२ बजेपछि मात्रै कामपाको मतगणना सुरु हुनेछ। त्यसैगरी भरतपुर महानगरपालिकामा पनि राति १२ बजेदेखि मतगणना गर्ने सहमति भएको छ। वर्षा र चट्याङ भएकाले भरतपुरमा गणनामा ढिलाई भएको जिल्ला प्रशासन कार्यालयले जनाएको छ। चितवनमा गणनाका लागि लगभग सबै तयारी पूरा भइसकेको छ।
मनाङको चामे गाउँपालिकामा एमालेको अग्रता,"मनाङ : मनाङको चामे गाउँपालिकाको मतगणनामा नेकपा एमालेले अग्रता लिएको छ। पछिल्लो मत परिणामअनुसार एमालेका अध्यक्ष उम्मेदवार लोकेन्द्रबहादु्र घलेले १५२ मत प्राप्त गरेका छन् भने उपाध्यक्षमा एमालेकै आशाकुमारी गुरुङले १५४ मत प्राप्त गरेकी छन्। त्यस्तै नेपाली कांग्रेसका अध्यक्ष उम्मेदवार छिरिङ लामाले १३० र कांग्रेसकै उपाध्यक्ष उम्मेदवार मिङमार ढोमा लामाले १२९ मत प्राप्त गरेकी छन्। मनाङका चार पालिकामा साँझ ८ बजेबाट मतगणना सुरु भएको छ। प्रमुख जिल्ला अधिकारी रवीन्द्रप्रसाद आचार्यका अनुसार मनाङ ङिस्याङ गाउँपालिकाको होम्बे, नार्पाभूमि गाउँपालिकाको च्याखु, चामे गाउँपालिकाको दामे र नासों माटो गाउँपालिकाको धारापानीमा मतदान भइरहेको छ। मुख्य निर्वाचन अधिकृतको कार्यालयका अनुसार मनाङमा ६२६० प्रतिशत मत खसेको छ। निर्वाचन आयोगको मतदाता अन्तिम नामावलीअनुसार यहाँ कूल ६ हजार ४९६ मतदाता छन्।"
मतगणनामा शंका गर्दै बालेनले मध्यरातमा गराए निर्वाचन आयोगको ध्यानाकर्षण,"काठमाडौं : काठमाडौं महानगरपालिकाका मेयर उम्मेदवार बालेन शाहले मतगणनामा प्रतिनिधि राख्न नदिएको भन्दै आपत्ति जनाएका छन्। उनले मध्यराति सामाजिक सञ्जालमार्फत् आफत्ति जनाएका हुन्। '५ जना स्वतन्त्रको एक जना साझा प्रतिनिधि भन्ने कुरा कानुनी, व्यवहारिक र लोकतन्त्रको कसीमा हदैसम्मको अन्यायपूर्ण छ र यो लोकतन्त्रको विरुद्धमा छ। यसले विवादको सिर्जना गरेर मतगणना नै शान्तिपूर्ण हुँदैन कि भन्ने शंका उत्पन्न गराउँछ। यसप्रति निर्वाचन आयोग सजग बनोस्। र, हरेक स्वतन्त्र उम्मेदवारलाई पनि आफ्नो प्रतिनिधि मतगणनामा सामेल गर्न दिओस्,' बालेनले लेखेको छ। उनले निर्वाचन आयोगको ध्यानाकर्षण र तत्काल कार्यान्वयनका लागि अपिल गरेका छन्। उनले स्वतन्त्र उम्मेदवारले पनि प्रतिनिधि पाउनुपर्ने माग गरेका छन्। 'मतगणना गर्दा पाँच जना स्वतन्त्र उम्मेदवारको एकजना प्रतिनिधी भन्ने कुरा आयो। सबै उम्मेदवार बराबर भनेर लोकतान्त्रिक पद्दतिको निर्वाचन भएको छ। उम्मेदवारी दिने समय होस् वा शुल्क वा प्रक्रिया, कतै पनि पार्टीगत उम्मेदवार र स्वतन्त्र उम्मेदवारको भिन्नता सोचिएको छैन। हरेकलाई हरेकसँग प्रतिष्पर्धी मानिएको छ। हरेकले पाउने प्रत्येक मतको 'मतभार' बराबर छ। यस्तोमा दलगत र स्वतन्त्र भनेर गणनामा किन फरक गर्न खोजिदैछ?,' उनले भनेका छन्, 'स्वतन्त्रहरु आफैँमा फरकफरक विचार, समूह र उम्मेदवार हुन्। उनीहरु आफैँ बीचमा प्रतिस्पर्धा हुन्छ। यस्तोमा पाँच जना स्वतन्त्र भनेर के आधारमा एकै डालोमा राखिएको हो? कुनकुन विचारधारा वा सम्बन्धले पाँच जना स्वतन्त्र उम्मेदवारले एक जनामात्रै प्रतिनिधि छान्ने हो? पाँचजनाले एकजना मात्रै प्रतिनिधिको छनौट गर्ने प्रकिया र बिधि के हो? आयोगले सो किसिमको चुनावका लागि बनाएको कार्यबिधि कहाँ छ ? पक्कै पनि यसको लोकतान्त्रिक जवाफ छैन। त्यसैले, सामान्य प्राबिधिक कुराहरुमा सम्झौता नगर्न लोकतन्त्रसँग र आफ्नो प्रतिनिधि राख्न पाउने उम्मेदवारको अधिकारसँग खेलवाड नगरियोस्।'"
निर्वाचन सम्पन्न गरेकोमा प्रधानमन्त्रीले दिए बधाई,"काठमाडौं : प्रधानमन्त्री शेरबहादुर देउवाले सफलतापूर्वक निर्वाचन सम्पन्न गराएकोमा धन्यवाद दिएका छन्। शुक्रबार निर्वाचन सम्पन्न भएपछि प्रधानमन्त्री देउवाले सामाजिक सञ्जालमार्फत् धन्यवाद दिएका हुन्। 'स्थानीय तह निर्वाचनमा उत्साह पूर्वक सहभागी भएर निर्वाचनलाई सफलतापूर्वक सम्पन्न गराउनुभएकोमा सम्पूर्ण दिदीबहिनी तथा दाजुभाइहरु, निर्वाचन सम्पन्न गराउन अहोरात्र खटिनुभएका निर्वाचन आयोग, राष्ट्र सेवक कर्मचारी, सुरक्षा निकाय, राजनीतिक दल लगायत सबैलाई हार्दिक धन्यवाद व्यक्त गर्दछु,' उनले लेखेका छन्।"
कुन जिल्लामा कति प्रतिशत मत खस्यो ?,"दैलेखमा ७० प्रतिशत हिक्मतबहादुर नेपालीदैलेख संविधान जारी भएपछि दोस्रो पटक भएको स्थानीय तह निर्वाचन अन्तरगर्त दैलेखमा उत्साहपूर्ण मतदान सम्पन्न भएको छ। शुक्रवार सम्पन्न स्थानीय निर्वाचनमा दैलेखमा ७० प्रतिशत मत खसेको छ। चार वटा नगरपालिका र ७ वटा गाउँपालिका गरी ११ वटा स्थानीय तहमा साँझ पाँच बजेसम्म ७० प्रतिशत मत खसेको हो। कूल एक लाख ५८ हजार ४ सय ८९ जना मतदातामध्ये एक लाख १० हजार ८ सय २५ मत खसेको जिल्ला निर्वाचन कार्यालयले जनाएको छ। जिल्लाको नारायण नगरपालिकामा ६८ दशमलव ५ प्रतिशत मत खसेको छ। यहाँ कूल मतदाताको संख्या १७ हजार ६ सय ६७ जना छ। त्यसमध्ये १२ हजार २ सय ४७ मत खसेको हो। कुल २५ हजार ५ सय २८ जना मतदाता रहेको दुल्लु नगरपालिकामा १७ हजार ९ सय १ अर्थात ७० प्रतिशत मत खसेको छ। १४ हजार ६ सय ३३ जना कूल मतदाता रहेको चामुण्डाविन्द्रासैनी नगरपालिकामा १० हजार ५ सय ५३ अर्थात ७२ प्रतिशत मत खसेको जिल्ला निर्वाचन कार्यालयले जनाएको छ। आठबीस नगरपालिकाका १६ हजार ५ सय ६७ जना मतदाता मध्ये १२ हजार १ सय ४३ मतदाताले मात्रै मतदान गरेका छन्। यहाँ ७३ प्रतिशत मत खसेको छ। गुराँस गाउँपालिकामा १३ हजार ४ सय ९२ मतदातामध्ये ९ हजार ९ सुय ९५ अर्थात ७४ प्रतिशत मत खसेको छ। ताप्लेजुङमा ६४ प्रतिशत मत खस्यो बसन्त लिम्बुताप्लेजुङ ताप्लेजुङमा ६४ प्रतिशत मत खसेको छ। ९ वटा स्थानीय तह रहेको यहाँ ८९ हजार ६ सय ८० मतदाता रहेका छन्। जिल्ला निर्वाचन कार्यालयका निर्वाचन अधिकृत दिनेश खनालका अनुसार पाथिभरा याङ्वरक गाउँपालिकामा ६१९९ प्रतिशत, आठराई त्रिवेणी गाउँपालिकामा ६२ प्रतिशत, मैवाखोला गाउँपालिकामा ६५११ प्रतिशत, सिदिंवा गाउँपालिकामा ६२ प्रतिशत, फक्ताङलुङ गाउँपालिकामा ६५३५ प्रतिशत, सिरिजंघा गाउँपालिकामा ६२ प्रतिशत मत खसेको हो। त्यस्तै जिल्लाको एकमात्र फुङलिङ नगरपालिकामा ६४ प्रतिशत, मेरिङदेनमा ७१ प्रतिशत र मिक्वाखोला गाउँपालिकामा ६५ प्रतिशत मत खसेको हो। जिल्ला निर्वाचन सुरक्षा समितिका अनुसार ताप्लेजुङको मेरिङ्देन५ थुकिमा र मिक्वाखोला५ पापुङमा केही समय मतदान प्रक्रिया अवरुद्ध भएको थियो। थुकिमामा मतदानका क्रममा सामान्य विषयमा र पापुङमा अर्कैको नामबाट मतदान गर्ने प्रयास गरेपछि विवाद भएर केही समय मतदान प्रक्रिया स्थगित भएको हो। याङमामा १४ जनाले गरे मतदान जिल्लाको सबैभन्दा टाढाको बस्ती याङमामा १४ मत खसेको छ। जिल्ला निर्वाचन अधिकृत दिनेश खनालका अनुसार १० पुरुष र ४ महिलाले मतदान गरेका थिए। ६० मतदाता रहेको यहाँ जवकी यहाको मत संकलनका लागि कर्मचारी र सुरक्षाकर्मी गरी ९ जना गएका थिए। उनिहरुकालागि दुई लाख बढी खर्च भएको छ। सदरमुकाम फुङलिङबाट गाडीमा यात्रा गरेर र पैदल हिँडेर तीन दिनमा मात्रै यो बस्तीमा पुगिन्छ। सिन्धुलीमा ६५ प्रतिशत मतदान राजन गाउँले सिन्धुली सिन्धुलीमा करिब ६५ प्रतिशत मत खसेको छ। जिल्ला निर्वाचन कार्यालय सिन्धुलीका अनुसार सिन्धुलीमा शान्तिपूर्ण मतदान सम्पन्न भएको हो। मुख्य निर्वाचन अधिकृत ध्रुवप्रसाद सापकोटाका अनुसार जिल्लामा २ लाख ६ हजार ३ सय ३६ मतदाता थिए। प्राप्त जानकारी अनुसार गोलन्जोर गाउँपालिकामा १० हजार ३ सय ३१, फिक्कल गाउँपालिकामा ११ हजार ९ सय २५, मरिण गाउँपालिकामा १२ हजार १ सय ४३ मत खसेको छ। शुक्रबार दिउँसो परेको पानीका कारण केही समय मतदान कार्य स्थगित भए पनि समयमै सबै मतदान केन्द्रमा मतदान सम्पन्न भएको हो। जिल्लाका ९ वटै स्थानीय तहमा गरी १ सय ४७ मतदान स्थल र सोअन्तर्गत २ सय ६८ वटा मतदान केन्द्रहरु रहेका छन्। धनकुमा ६८ प्रतिशत मत खस्यो धनकुटा स्थानीय तह निर्वाचनमा जिल्लाभरि ६८ प्रतिशत मत खसेको छ। जिल्ला निर्वाचन कार्यालय धनकुटाले दिएको तथ्यांकअनुसार कूल मतदाता संख्या १ लाख १५ हजार ९ सय ६४ मध्ये ७८ हजार ४ सय १७ जनाले मात्रै स्थानीय तह निर्वाचनमा भोट हालेका छन्। बाँकी ३७ हजार ५ सय ४७ जना मतदान प्रक्रियामा सहभागी भएनन्। धनकुटामा तीन नगरपालिका र चार गाउँपालिका गरी सात स्थानीय तह रहेका छन्। सात स्थानीय तहमध्ये छथरजोरपाटी गाउँपालिकामा ६८ प्रतिशत मात्रै मत खसेको छ। १३ हजार ५ सय ४२ जना मतदाता रहेकोमा ९ हजार २ सय ५ जनाले मात्रै मतदान गरेका छन्। त्यस्तै चौविसे गाउँपालिकाको १४ हजार १ सय २७ जना मध्ये ७१ प्रतिशत अर्थात ९ हजार ९ सय ८७ जनाले मात्रै मतदान गरे। पाख्रिवास नगरपालिकामा पनि ६६ प्रतिशत मात्रै मत खसेको छ। १७ हजार ८७ जना कूल मतदाता रहेकामा ११ हजार २ सय ९४ जनाले मात्र मतदान गरेका छन्। गुल्मीमा ६४ प्रतिशत मतदान गंगा खड्कागुल्मी गुल्मीमा ६४ दशमलव ०१ प्रतिशत अर्थात् १ लाख ४३ हजार ५ सय ५९ जनाले मतदान गरेको जिल्ला निर्वाचन कार्यालय गुल्मीले जनाएको छ। जिल्ला निर्वाचन कार्यालय गुल्मीका सुचना अधिकारी मेघलाल पाण्डेका अनुसार महिला ७८ हजार ७ सय ३७ जना र पुरुष ६४ हजार ३ सय ६७ जनाले मतदान गरेको कार्यालयले जनाएको छ। इस्मा गाउँपालिकामा ११ हजार ४ सय ६५, कालिगण्डकी गाउँपालिकामा ९ हजार ६ सय ३४, गुल्मीदरवार गाउँपालिकामा १२ हजार ५६, चन्द्रकोट गाउँपालिकामा १० हजार २२, छत्रकोट गाउँपालिकामा १३ हजार ८९,धुर्कोट गाउँपालिकामा ११ हजार ५ सय ७४, मदाने गाउँपालिकामा १० हजार २ सय ५५, मालिका गाउँपालिकामा ११ हजार ४८, मुसिकोट नगरपालिकामा १४ हजार ८ सय २३, रुरुक्षेत्र गाउँपालिकामा १० हजार ९ सय १९, रेसुंगा नगरपालिकामा १६ हजार २ सय ३९, सत्यवती गाउँपालिकामा १२ हजार ४ सय ३५ जनाले मतदान गरेको जिल्ला निर्वाचन कार्यालयले जनाएको छ। गुल्मीमा जम्मा २ लाख २४ हजार २ सय ७६ मतदाता रहेका छन्। पाँचथरमा ६० प्रतिशत मतदान भीमकुमार बाँस्कोटाफिदिम प्रतिकुल मौसमका बावजुत पाँचथरमा ६० प्रतिशत मतदान भएको जिल्ला निर्वाचन कार्यालयले जनाएको छ। जिल्लाका आठ स्थानीय तहका एक सय एक मतदान स्थलका एक सय ७६ मतदान केन्द्रबाट मतदान भएको थियो। जिल्ला निर्वाचन अधिकारी कुमार भट्टराईका अनुसार कूल एक लाख ४० हजार दुई सय २५ मतदाता रहेको पाँचथरमा ६० प्रतिशत मतदान भएको हो। मतपेटिका संकलन भईसकेपछि आजबाटै मतगणना जारी गरिने बताइएको छ। रसुवाको लाङटाङको मतपेटिका भोलिमात्र ल्याइने हिमनाथ देवकोटारसुवा रसुवाको लाङटाङको मतपेटिका शनिबारमात्र ल्याइने भएको छ। अन्य क्षेत्रको मतपेटिका आज नै गणनास्थलमा पुर्याइने भए पनि लाङटाङबाट आज ल्याउन सम्भव नभएकाले भोली ल्याउन लागिएको हो। यसअघि भएका निर्वाचनमा मतपेटिका हेलिकोप्टरमार्फत् ल्याउने गरिएको थियो। तर यसपटक गृह मन्त्रालयले हेलिकोप्टरको प्रयोग हुने स्थानमा पनि मान्छेले नै ढुवानी गर्ने परिपत्र गरेका कारण शुक्रबार ल्याउन सम्भव नभएको हो। प्रमुख जिल्ला अधिकारी नवराज जैसीले लाङटाङ बाहेकको क्षेत्रको मतपेटिका ढुवानीको काम सुरु भएको बताए। हामीले लाङटाङ बाहेकको मतपत्र राति ९ बजे अगाडि नै मतगणनास्थलमा पुर्याउने गरी काम अघि बढाएका छौं, उनले भने, अहिले मतपेटिका संकलनको काम चलिरहेको छ। नवलपरासीमा ८ बजे रातिसम्म मतदान हरि शर्मापरासी पश्चिम नवलपरासीमा १० मतदान स्थलमा ८ बजे रातिसम्म मतदान कार्य जारी रहने भएको छ। पानी परेका कारण केही मतदान स्थलमा मतदान कार्य ढिलो भएको हो। एक मतदान स्थलमा मतदान अधिकृत बेहोस भएपछि ढिला हुन पुगेको हो। पानी परेका कारण ९ स्थानमा ढिला भएको हो। सुनवलको अमर ज्योति आधारभूत विद्यालयको मतदान केन्द्रका अधिकृत अचानक बेहोस भएपछि ढिला हुन पुग्यो, प्रमुख जिल्ला अधिकारी श्रवण कुमार पोखरेलेले भने। जिल्लाका ७ स्थानीय तहमा २ सय ८३ मतदान केन्द्र र १ सय २१ मतदान स्थल तोकेर मतदान भएको थियो।"
सप्तरीको रुपनीमा प्रहरीद्वारा पाँच राउन्ड हवाइ फायर,"राजविराज : सप्तरीको रुपनी गाउँपालिका५ बसविट्टीस्थित वडा कार्यालय भवनको मतदानस्थलमा शुक्रबार राति पाँच राउन्ड हवाइ फायर भएको छ। रोकिँदै सुचारु भएको मतदानस्थलमा अबेर राति उत्पन्न विवादले झडपको रुप लिएकाले हवाइ फायर गरिएको डीएसपी माधवप्रसाद काफ्लेले जानकारी दिए। दिउँसो सवा ४ बजे वर्षाले केहीबेर मतदान कार्य प्रभावित भएको थियो। मतदान कार्य पुनः सुरु भएपछि केहीले रुजु भइसकेर पनि अकस्मातको वर्षाले मत खसाउन नपाएको गुनासो गरे। केहीले रुजु गरिसकेर मत खसालेका व्यक्तिले पुनः मतदान गरेको भन्दै विरोध गरे। दुई पक्षबीच विवादले झडपको रुप लिएपछि अवस्था नियन्त्रणमा लिन राजविराजबाट ठूलो सङ्ख्यामा प्रहरी, सशस्त्र प्रहरी र नेपाली सेना परिचालित गरिएको छ। नेपाली कांग्रेसका सन्तोष यादवका अनुसार अर्काको नाममा मत खसाउन आएका व्यक्ति दिउँसै पक्राउ परेपछि एउटै व्यक्तिले धेरै पटक बोकस मत खसाएको भन्दै विवाद सुरु भएको थियो। विवादका बीच पुनः सुरु भएको मतदानमा हवाइ फायरपछि भागाभाग भएकाले मतदाताहरु डरले आउन नसकेको बताए। अर्कोतिर जसपाबाट गाउँपालिकाका अध्यक्षका उम्मेदवार हरेराम यादवले शान्तिपूर्ण तरिकाले भएको निर्वाचनमा कांग्रेसका कार्यकर्ताहरुले बीचबीचमा निहुँ खोजेर स्थगन गर्न चाहेको र कांग्रेसको इशारामा मतदान स्थगित गर्न खोजिएको बताए। निर्वाचन स्थगित गर्ने वा कायम राख्ने विषयमा दलहरुबीच विवाद रहेको छ। रुपनी गाउँपालिकाका निर्वाचन अधिकृत कुमार मास्केले हवाइ फायर भएकोले सो केन्द्रको निर्वाचन स्थगित गर्नुपर्ने भन्दै आएका छन्। जसपा पक्षबाट भने स्थगन गर्न नपाइने भन्दै नाराबाजी भइरहेको छ। मतदान केन्द्र क मा ७५६ मतदाता रहेकोमा ५९६ जनाले मतदान गरेका थिए भने केन्द्र ख ७६७ मतदाता रहेकोमा ५६२ जनाको मत खसेको निर्वाचन अधिकृत मास्केले बताए।"
मतदानका क्रममा तनावग्रस्त बाजुराका दुई पालिकामा कर्फ्यू जारी,"काठमाडौं : बाजुराको दुई पालिकामा स्थानीय प्रशासनले कर्फ्यू आदेश जारी गरेको छ। स्थानीय तह निर्वाचनअन्तर्गत मतदानका क्रममा दलहरुबीच झडप भएपछि स्थिति नियन्त्रणमा लिन जिल्ला प्रशासन कार्यालयले बुढीनन्दा नगरपालिका ७, ८, ९, १० नम्बर वडा र बुढीगंगा नगरपालिका २, ३, ४, ५, ९ नम्बर वडा क्षेत्रमा कर्फ्यू आदेश जारी गरेको हो। दुवै पालिकाका कफ्यू जारी गरिएको क्षेत्रमा कसैले आवतजावत गर्न, भेला जम्मा हुन, नाराबाजी गर्न र हिंसात्मक गतिविधि गर्न नदिने गरी स्थानीय प्रशासन ऐन २०२८ अनुसार शुक्रबार राति ८ बजेदेखि शनिबार विहान ७ बजेसम्म कर्फ्यू आदेश जारी गरिएको प्रमुख जिल्ला अधिकारी उपेन्द्रराज पौड्यालले जानकारी दिएका छन्। आदेशको वर्खिलाप हुनेगरी गतिविधिहरु भएमा कानुनबमवजिम कारवाही गरिने प्रशासनले चेतावनी दिएको छ।"
"काठमाडौं र भरतपुरमा सर्वदलीय बैठक, अबको केही बेरमा मतगणना सुरु हुने",काठमाडौं : स्थानीय तह निर्वाचनअन्तर्गत काठमाडौं र भरतपुर महानगरपालिकामा मतगणनाको तयारी भइरहेको छ। मतगणनाको तयारी गर्न राति १२ बजे सर्वदलीय बैठक सुरु भएको छ। राति ९ बजे नै सर्वदलीय बैठक बसेर गणना सुरु गर्ने भनिए पनि तीन घण्टापछि मध्यराति १२ बजेपछि बैठक बसेको हो। काठमाडौं महानगरपालिकामा मुख्य निर्वाचन अधिकृतले सर्वदलीय बैठकका लागि दलका दुई जना प्रतिनिधि उपस्थित हुन राष्ट्रिय सभागृहमा आह्वान गरेका थिए। लगत्तै दलका प्रतिनिधि उपस्थित भएपछि बैठक सुरु भएको बताइएको छ। बैठकको साझा निर्णयपछि मतगणना सुरु हुनेछ। त्यसैगरी भरतपुरमा राति ९ बजे बोलाइएको सर्वदलीय बैठक १२ बजेतिर सुरु भएको छ। मतगणनास्थलमा बसेको बैठकबाट गणना कसरी सुरु गर्ने निर्णय हुनेछ।
त्यसपछि कुटिए दिपकराज जोशी,"तनहुँ : जिल्लाको व्यास नगरपालिका८, रिस्ती नेपाली कांग्रेसका वरिष्ठ नेता रामचन्द्र पौडेलको जन्मगाउँ हो। स्थानीय तहको निर्वाचनअन्तर्गत रिस्ती गाविस भवन फेदी मतदान स्थलमा दुई मतदान केन्द्र तोकिएको थियो। विहान ७ बजेदेखि सुरु भएको मतदान सामान्यरुपमा चलिरहेको थियो। मध्याह्न १२ बजेतिर मतदान केन्द्र (ख)मा एमाले र जोशी समूहका प्रतिनिधिहरुले निर्वाचन स्वच्छ र निष्पक्ष नभएको भन्दै मतदान केन्द्र छोडेका थिए। जोशी पक्षका प्रतिनिधिहरुले एउटै व्यक्तिले सहयोगीको बाहानामा पटकपटक एकलौटीरुपमा मत हालेको भन्दै असन्तुष्टि जनाएका थिए। प्रतिनिधिहरु बाहिरिएपछि केही बेर मतदान रोकियो। उनीहरुलाई पर्खिदासमेत केही प्रतिनिधि नआएपछि माथिको आदेशअनुसार मतदान सुरु गरेको मतदान केन्द्र अधिकृत दामोदर कार्की बताउँछन्। अधिकृत कार्कीका अनुसार मतदान चलिरहेको अवस्थामा दिउँसो ३ बजेतिर एमालेको तर्फका उम्मेदवार दिपकराज जोशी मतदान केन्द्र छिरे। अधिकृत कार्कीलगायत त्यहाँ खटिएका कर्मचारीहरुसँग किन यस्तो एकपक्षीय भयो भन्दै प्रश्न गर्दा गदै जोशीले आवेगमा मतपत्र च्यात्न थालेपछि जोशीलाई मतदाताहरुले नै कुटपिट गरेको अधिकृत कार्कीले जानकारी दिए। उनका अनुसार जोशी पक्षले लगाएको आरोप निराधर रहेको उनको भनाइ छ। उहाँहरुले एउटै व्यक्तिले दुईतीन पटकसम्म सहयोगीको बहाना बनाएर मतदान गरेको आरोप लगाउनुभयो। त्यस्तो केही पनि थिएन, उनले भने। प्रहरीको अनुसार उक्त घट्नामा परी जोशीको टाउको र जिउमा चोट लागेको छ। जिल्ला अस्पताल दमौलीमा सामान्य उपचारपछि थप उपचारका लागि उनलाई पोखरा लगिएको छ। काठमाडौं लैजाने तयारी भए पनि मौसम खराब भएपछि जोशीलाई स्थलमार्ग हुँदै पोखरा लगिएको हो। उनको फिस्टेल हस्पिटलमा उपचार भइरहेको छ। मेयरका उम्मेदवार जोशीले कांग्रेसका वरिष्ठ नेता रामचन्द्र पौडेलको गाउँमा आफूलाई मार्ने प्रयास भएको बताएका छन्। उनले भने, यहाँ हाम्रा एजेन्टहरु किन छैन भनेर मतदान अधिकृतसँग कुरा गर्दै गर्दा ममाथि हमला गरियो। मेरो टाउको फुटेको छ। दुई मिनेटमात्र पनि भित्र नआएको भए म मरिसकेको हुन्थे। उनले मेयरको उम्मेदवारको सुरक्षा दिन सक्दैन भने सर्वसाधरण जनताको सुरक्षा कसरी दिन्छ भन्द्र सरकारसँग प्रश्न गरेका छन्। जोशीले बहुदलीय व्यवस्थामा वरिष्ठ नेताको गाउँमा मार्ने प्रयास भएको भन्दै यो कार्यको भत्सर्ना गरेका छन्। यता, प्रत्यक्षदर्शी प्रमोद पौडेलका अनुसार जोशीले सुरुमा मतपत्र च्यातेका हुन्। उनले जोशी मत केन्द्रमा छिर्ने वित्तिकै मतपत्र च्यात्न सुरु गरेको उनको भनाइ छ। घट्ना हुदाँ हामी त्यही थियौं। काम गरिरहेको अवस्थामा एक्काशी मतपत्र च्यातियो। त्यसपछि हुलदङ्गा भयो। उहाँमाथि आक्रमण भयो, उनले भने, हामी पनि ज्यान जोगाउन भित्र छिर्यौँ, ककसले आक्रमण गर्यो हामीलाई थाहा भएन। घट्नाबारे जिल्ला प्रहरी कार्यालय तनहुँका प्रवक्ता एवं प्रहरी नायब उपरिक्षक (डीएसपी) युवराज खड्काले पनि मतपत्र च्यातेका मेयरका उम्मेदवार जोशीमाथि स्थानीय मतदाताहरुले कुटपिट गरेको बताएका छन्। उनका अनुसार जोशीको गाडीमा समेत तोडफोड भएको छ। घट्नाबारे अनुसन्धान अघि बढाइएको डीएसपी खड्काले बताएका छन्। घट्नापछि एमाले र जोशी समूहले निर्वाचन स्थगित गर्न निर्वाचन अधिकृतलाई निवेदनसहित माग गरेपनि त्यहाँ मतदान सुचारु गरी सम्पन्न गराइएको छ। अधिकृत कार्कीका अनुसार उक्त मतदानस्थलमा १ हजार ५ सय ६६ जना कूल मतदातामध्ये नौं सय २२ मत खसेको छ। जसमध्ये (क) मतदान केन्द्रमा ७ सय ५६ मा ४५१ मत खसेको छ भने (ख) मतदान केन्द्रमा कूल ८ सय १० मध्ये ४ सय ७१ मत खसेको कार्कीले जानकारी दिए। त्यस्तै नेकपा एमाले र गोविन्दराज जोशी समूहले रिस्तीमा पुनः मतदान गर्न माग गरेका छन्। शुक्रबार साँझ एक प्रेस विज्ञप्ती सार्वजनिक गर्दै उक्त समूहले गाविस भवन फेदीमा भएको मतदान स्थल (क) र (ख) केन्द्रमा भएको मतदान प्रक्रिया स्थगन गरी पुनः भयरहित वातावरणमा मतदान गर्न माग गरेका हुन्। मतदानका क्रममा भएका प्रक्रियाहरु छानबिन गरी पुनः मतदान हुने स्थिति नहुँदासम्म अन्य मतदान केन्द्रका मतपेटिकाका मतहरु समेत गणना नगर्न अनुरोध गर्दै मतगणनामा सहभागी नहुने बताएका छन्।"
काठमाडौं र भरतपुरको मतगणना विहान ८ बजेदेखि,काठमाडौं : स्थानीय तह निर्वाचनअन्तर्गत काठमाडौं र भरतपुर महानगरपालिकाको मतगणना शनिबार विहानमात्रै सुरु हुने भएको छ। काठमाडौं महानगरपालिकामा सर्वदलीय बैठकले बिहान ८ बजेबाट मतगणना सुरु गर्ने निर्णय गरेको हो। बैठकमा सहभागी दलका प्रतिनिधिहरुका अनुसार स्वतन्त्र उम्मेदवारको तर्फबाट कून पाँच जना राख्ने तय गरिएको छ। त्यसैगरी दलीय प्रतनिधि एकजना राख्ने निर्णय भएको छ। उम्मेदवारको एक जना प्रतिनिधि राख्ने निर्णय भएको छ। भरतपुरमा पनि सर्वदलीय बैठकबाट ८ बजे नै गणना थाल्ने सहमति भएको छ।
"गठबन्धनले हिंसा भड्काएको ओलीको आरोप, कब्जा गरिएका ठाउँमा पुन:मतदान गर्न माग","काठमाडौं : नेकपा एमालेका अध्यक्ष केपी शर्मा ओलीले विभिन्न मतदान केन्द्रमा सत्ताको दुरुपयोग गरेर हिंसा भड्काउने काम भएको आरोप लगाएका छन्। स्थानीय तह निर्वाचनअन्तर्गत मतदानपछि शुक्रबार साँझ विज्ञप्ति जारी गर्दै अध्यक्ष ओलीले सत्तापक्षीय गठबन्धनले केही स्थानमा एमालेविरूद्ध अग्रिम नक्कली मतपत्रसमेत छापी वितरण गर्ने, उत्तेजनापूर्ण गतिविधि गरी अनावश्यक रूपमा वातावरण बिथोल्ने र अनुचित ढंगले हिंसा भड्काउने जस्ता कार्यसमेत गरेको आरोप लगाएका हुन्। भयरहित र धाँधलीरहित वातावरणमा स्वच्छ, निष्पक्ष निर्वाचनका लागि आफ्नो सिंगो पार्टी र र समर्थकबाट लोकतान्त्रिक अधिकतम सकारात्मक भूमिका निर्वाह भएको दाबी गर्दै ओलीले तर लोकतन्त्र र अग्रगमनको नाम जपी अलोकतान्त्रिक र प्रतिगामी अभ्यासमा लिप्त रहने गठबन्धनबाट यसप्रकारको अधिनायकवादी कार्य भएको आरोप लगाएका हुन्। हिंसा भएका स्थानमा गृह प्रशासन अस्वभाविक रूपमा असन्तुलित देखिएको ओलीको आरोप छ। बाजुराको बुढीगंगा नगरपालिकामा निर्वाचन जारी रहेकै बेला रहस्यमय ढंगले सुरक्षाकर्मीलाई हटाई निर्वाचन बिथोल्न खोजिएको, केही पालिकाका प्रमुखका उम्मेदवारहरूलाई मतदान केन्द्र निरीक्षणमा बाधा पुर्याइएको ओलीले आरोप लगाएका छन्। प्रकृतिका घटना दर्जनौ स्थानमा भएका छन्। स्वतन्त्र निर्वाचनविरूद्ध भएका यस्ता घटनाको विरोध गर्दै सरकारको पूर्वाग्रही र पक्षपाती व्यवहारप्रति दुःख व्यक्त गर्दछु, ओलीले विज्ञप्तिमा उल्लेख गरेका छन्। यी स्थानमा पुन: मतदान गर्न ओलीले निर्वाचन आयोगसँग माग गरेका छन्। स्वच्छ निर्वाचन विपरितका घटना भएका, मतदान केन्द्रको अनधिकृत कब्जा गरिएका र भय त्रास सिर्जना गरी मतदाताहरूलाई आतंकित पारिएका स्थानमा पुनः मतदानको माग गरी विभिन्न जिल्लाबाट उजुरीसमेत गरिएको छ। यसलाई गम्भीरतापूर्वक लिन म निर्वाचन आयोगको ध्यानाकर्षण गराउँछु, विज्ञप्तिमा भनिएको छ। ओलीले अप्ठ्याराका बाबजुद निर्वाचनलाई सम्पन्न गर्न निष्पक्ष भूमिका खेलेकोमा निर्वाचन आयोगको नेतृत्व र परिचालित सम्पूर्ण राष्ट्रसेवक कर्मचारी, सुरक्षाकर्मी तथा सम्बद्ध सबैलाई धन्यवाद दिएका छन्। ओलीले मतदानमा सहभागी हुने आम मतदातालाई पनि धन्यवाद ज्ञापन गरेका छन्। मतदान गरेलगत्तै निधन हुनुभएका र मतदानको लागि जाँदै गर्दा सवारी दुर्घटनाबाट ज्यान गुमाएका मतदाताहरूप्रति भावपूर्ण श्रद्धाञ्जलि व्यक्त गर्दछु र शोकाकूल परिवारजनमा गहिरो समवेदना व्यक्त गर्दछु, विज्ञप्तिमा भनिएको छ।"
विवादका बीच रुपनी गाउँपालिकाको निर्वाचन मध्यरातमा स्थगित,"राजविराज : पुनः सुरु भएर हवाइ फायरपछि रोकिएको सप्तरीको रुपनी गाउँपालिका५ को निर्वाचन शुक्रबार राति स्थगित गरिएको छ। हवाइ फायरपछि उपस्थित मतदाता तितरबितर भई मतदान गर्न पाउने अवस्थाबाट वञ्चित भएकाले मतदान कार्य स्थगित गरिएको निर्वाचन अधिकृत कुमार मास्केले बताए। हवाइ फायर पछि पनि दलहरुबीच सहमति कायम हुन नसकी मतदान कार्यलाई व्यवस्थित ढंगले अघि बढाउन नसकिएकोले मतदाता स्वभाविक रुपमा मतदान गर्नबाट वञ्चित भएको मास्केको भनाई छ। दुई पक्षीय विवादका बीच रोकिदै सुचारु भएको मतदानको क्रममा उत्तेजित भिंडलाई नियन्त्रण गर्न सुरक्षाकर्मीले हवाइ फायर गर्नुपरेको डीएसपी माधवप्रसाद काफ्लेले बताए। दिउँसो सवा ४ बजे वर्षाले मतदान कार्य प्रभावित भएपछि मतदान कार्य पुनः सुचारु गरिएको थियो। जसपाका कार्यकर्ताले दोहोर्याएर मत खसालेको भन्दै कांग्रेस प्रतिनिधिबाट विरोध भएपछि दुई पक्षबीच झडप भएको स्थानीयले बताए। झडपका क्रममा तीन जना घाइते भएकोले उपचारार्थ राजविराज ल्याइएको प्रहरीले जनाएको छ। विवादले झडपको रुप लिएपछि राजविराजबाट ठूलो सङ्ख्यामा प्रहरी, सशस्त्र प्रहरी र नेपाली सेना परिचालित गरिएको छ। निर्वाचन स्थगन गर्न नहुने अडानमा रहेका जसपाबाट गाउँपालिकाका अध्यक्षका उम्मेदवार हरेराम यादवले शान्तिपूर्ण तरिकाले भएको मतदान पछि हवाइ फायर भएको बताए। आफ्नो पक्षमा कम मतदान भएको भन्दै कांग्रेसका कार्यकर्ताहरुले दिउँसैदेखि निहुँ खोजेर स्थगन गर्न चाहेको यादवले बताए। राति ९ बजे स्थगनको सूचना तयार पारे पनि जसपाका कार्यकर्ताको नाराबाजीसहितको प्रदर्शनका कारण ढिलो गरी सूचना टाँस गरेर कर्मचारीहरु मतदानस्थालबाट बाहिरिएका छन्। विवादका बेला मतदान केन्द्र क मा ५९६ र केन्द्र ख मा ५६२ जनाको मत खसेको थियो। निर्वाचन अधिकृत मास्केका अनुसार मतदान केन्द्र क मा ७५६। मतदान केन्द्र ख मा ७६७ मतदाता थिए। अर्को मिति बैठक गरेर तय गरिने उनले बताए।"
"रौतहटको माधवनारायणमा तनावग्रस्त, मतपेटिका तोडफोड र आगजनी","रौतहट : यमुनामाई नगरपालिका १ र २ मा चुनाव स्थगित भएको छ। केही व्यक्तिहरुले मतपेटिका नै लिएर खेतैखेत भागेका छन्। अवस्था तनावग्रस्त भएपछि मतदान स्थगित भएको छ। मतदान केन्द्रमा हुलदुङ्गा भइ मतपेटिका तोडभोड भएको, खाली मतपत्रहरु च्यातिएको र केही मतपेटिका नै लगेपछि मतदान स्थगन भएको हो। यता रौतहटको बौद्धिमाई नगरपालिका वाड२ इनर्वाको मतदान स्थलमा पनि तोडफोड र स्थिति तनावग्रस्त बनेको छ। जिल्लाकै माधव नारायण नपा२ खेसरहिया टोलमा मतदान अधिकृतले गठबन्धनको पक्षमा मत छापेको भन्दै अन्य दलका उम्मेदवारका व्यक्तिहरूले मतपेटिका फुटाइदिएका छन्। यमुनामाई गाउँपालिका वडा नम्बर १ को मावी चिकना जेठरहिया 'क' मतदान केन्द्रमा दिउँसो साढे बजेको समयमा वादविवाद भई झड्प हुँदा मतपेटिकामा पानी खन्याएको, मतपेटिका तोडफोड भएको छ। मतदान स्थल सुरक्षामा खटिएका सुरक्षाकर्मी भने मुकदर्शक बनेका छन्। त्यसैगरी सोही गाउँपालिकाको वडा नम्बर २ भेडियाहीमा पनि २ वटा मतपेटिका दिउँसो साढे चार बजेको स्थानीयहरु लुटेर भागेका छन्। मतपेटिका लुटिँदा पनि सुरक्षाकर्मी मुकदर्शक नै बनेका छन्। यसैगरी बौधीमाई नपाको कंकालीमाई मावी सरमुजवा मतदान केन्द्र र इनर्वा मतदान केन्द्रमा मतपेटिका तोडफोड गरी आगो लगाइएको छ। माधवनारायणको खेसरहिया अहिले पूर्णरुपमा तनावग्रस्त बनेको छ। यमुनामाई गाउँपालिकामा निर्वाचन अधिकृत हरिप्रसाद शर्माले वडा नम्बर १ मा मतपेटिकामा क्षति पुर्याएको र वडा नम्वर २ मा मतपेटिका लिएर भाग्दा गर्दा सुरक्षाकर्मीले खोसेर ल्याएको बताएका छन्।"
मतपेटिका साँटेको आरोपमा मतपेटिका ढुवानी अवरुद्ध,"गोरखा : रञ्चोक मतदानकेन्द्रको मतपेटिका बोकेर गइरहेको गाडी कांग्रेस कार्यकर्ताले हुँडीखोलामा अवरुद्ध गरेका छन्। मतपेटिका बोकेको गाडीबाट कांग्रेसको एजेण्ट झारेर सो गाडीमा अर्को मतपेटिका हालेपछि साँटिएको आशंका भएको कांग्रेस कार्यकर्ता लक्ष्मण न्यौपानेले बताए। कांग्रेसको एजेण्ट गाडीबाट किन झारियो, बीच बाटोमा पुगेपछि सो गाडीको मटपेटिका झारेर अर्को मतपेटिका सो गाडीमा किन हालियो ? त्यसैले हामीलाई शंका छ। कुरा स्पष्ट हुनुपर्छ, उनले भने, सतप्रतिशत मतपेटिका साँटिएको छ। होइन भनेर हामीलाई विश्वस्त नपारेसम्म हामी गाडी अगाडि बढ्न दिँदैनौँ।"
"'कसैले भन्दैमा निर्वाचन रोकिदैन, आजै सबै ठाउँमा मतदान सक्ने पर्यत्न छ'","काठमाडौं : निर्वाचन आयोगका प्रमुख आयुक्त दिनेशकुमार थपलियाले कसैले निर्वाचन स्थगित गर्न भन्दैमा निर्वाचन नरोकिने बताएका छन् । पत्रकारहरुसँग कुराकानी गर्दै आयोगका प्रमुख आयुक्त थपलियाले सकेसम्म आजै बेलुकीसम्म सबै स्थानमा मतदान सक्ने प्रयास भइरहेको बताए। उनले निर्वाचन स्थगन गरेको तर रद्ध नगरेको बताए। उनले केहि मतदान केन्द्रमा उम्मेदवारकै प्रतिनिधिले मतपेटीकामा आक्रमण गरेको समेत देखिएको बताए। उनले भने, ' आयोगका कर्मचारीका गडबडी भए त्यसको जिम्मेवारी आयोगले लिन्छ । ५ बजेसम्म कर्मचारी रहनुहुन्छ । पुनः सुरु गर्ने सूचना निकाल्नुहुन्छ । मतदानको अधिकारबाट बञ्चित गर्दैनौं । मतदान रोक्नु हुँदैन । मतदान केन्द्र बाहिर गैरकानुनी र अवान्छित कार्य मान्य हुँदैन । ' उनले बेलुकी ५ बजेसम्म ६५ देखि ७२ प्रतिशत मतदान हुने आयोगको अपेक्षा रहेको बताए ।"
हिमाली र दुर्गम जिल्लाबाट भोलि होलिकोप्टरमार्फत मतपेटिका ल्याइने,"काठमाडौं : स्थानीय तह निर्वाचनअन्तर्गत मतदान भएका हिमाली र दुर्गम जिल्लाबाट मतपेटिका भोलिमात्रै गणनास्थलमा ल्याइने भएको छ। निर्वाचन आयोगले शुक्रबार पत्रकार सम्मेलन गरेर हिमाली, दुर्गम र आवागमन अफ्ठेरो भएका जिल्लामा हेलिकोप्टर शनिबार ल्याइने जनाएको हो। प्रमुख निर्वाचन आयुक्त दिनेश थपलियाले हिमाली, दुर्गम र आवागमन अफ्ठेरो भएका जिल्लामा भोलि हेलिकोप्टरबाट मतपेटिका ओसार्ने व्यवस्था मिलाइएको बताए। मतदान भइसकेका केन्द्रमा सिल गरेर ढुवानी जारी रहेको उनले बताए।"
बाबुरामलाई मतपत्रको फोटो खिच्न नरोकेको र कारबाही नगरेको भन्दै मतदान अधिकृत पनि कारबाहीमा,"काठमाडौं : निर्वाचन आयोगले पालुङटार अन्नपूर्ण मावि खोप्लाङका मतदान अधिकृत प्रदीपकुमार शर्मा रुपाखेतीलाई स्पष्टीकरण सोधेको छ। गोरखा पालुङटार नपा १ अन्नपूर्ण मावि खोप्लाङ मतदान केन्द्रमा जसपा संघीय परिषद् अध्यक्ष डा बाबुराम भट्टराईले आज विहान मतदान गरेर सामाजिक सञ्जालमा स्वस्तिक छाप लगाएको तस्बिर सार्वजनिक गरेका थिए। आयोगले निर्वाचन आचारसंहिता र निर्वाचन (कसूर तथा सजाय) ऐनविपरीत बाबुरामले मतपत्रको तस्बिर खिँच्दा किन नरोकेको र खिँचिसकेपछि कारवाही किन नगरेको भनेर मतदान अधिकृत रुपाखेतीलाई २४ घण्टे स्पष्टीकरण सोधेको हो। निर्वाचन (कसूर तथा सजाय) ऐनको दफा ९ को (२) मा मत संकेत सार्वजनिक गर्नेलाई मतदान अधिकृतले १५ हजार रुपैयाँ जरिवाना गर्नसक्ने व्यवस्था छ। आयोगले गोप्य मतदान सार्वजनिक गर्दा १५ हजार जरिवाना दिनुपर्ने कानुनी व्यवस्थाअनुसार किन कारवाही नगरेको भनेर सोधेको छ। आयोगले सोधेको छ, कसरी गोप्य मत संकेत गर्ने निषेध स्थानमा फोटो लिने अर्को व्यक्ति र फोटो लिने सामग्री (क्यामेरा बा मोबाइल) लगियो ? निज डा बाबुराम भट्टराईले फोटो लिने सामग्री (मोबाइल वा क्यामेरा) साथ लादा के कति कारणले सम्बन्धित मतदान अधिकृतले फोटो लिने सामग्री लानबाट निजलाई रोक्नु भएन? आयोगले बाबरामले मतदान अधिकृतलाई झुक्याएर फोटो खिच्ने सामग्री लगी मतपत्रमा गोप्य मत संकेतको फोटो खिचेको भए किन तत्काल निर्वाचन (कसुर तथा सजाय) ऐन, २०७३ को दफा ९ को उपदफा (२२) बमोजिमको कारबाही नगरेको भनि प्रश्न गरेको छ। साँचो विवरण खुलाई यथासिघ्र आयोगमा प्राप्त हुनेगरी स्पष्ट प्रतिवेदन पठाउन आयोगले मतदान अधिकृतलाई निर्देशन दिएको छ। यसअघि आयोगले नेता भट्टराईलाई मतपत्र सार्वजनिक गरिएकोबारे २४ घण्टाभित्र स्पष्ट जवाफ बुझाउन पत्राचार गरेको थियो।"
"यूएईका राष्ट्रपतिको निधनमा शोक व्यक्त गर्दै प्रधानमन्त्री देउवाले भने, नेपालले असल मित्र गुमायो","काठमाडौं : प्रधानमन्त्री शेरबहादुर देउवाले युएईका राष्ट्रपति शेख खलिफा बिन जायद अलनाह्यानको निधनमा दु:ख व्यक्त गरेका छन्। लामो समयदेखि दिर्घरोगबाट पीडित शेखको ७३ वर्षको उमेरमा शुक्रबार निधन भएको थियो। उनको निधनमा शोक व्यक्त गर्दै प्रधानमन्त्री देउवाले नेपालले एक असल मित्र गुमाएको उल्लेख गरेका छन्। उहाँ एक महान राजनेता, दूरदर्शी नेता र नेपालको महान मित्र हुनुहुन्थ्यो, देउवाले ट्वींट गरेका छन्, यूएईका जनता र सरकारप्रति हाम्रो हार्दिक समवेदना छ।"
भक्तपुरमा ६५ र ललितपुरमा ५० प्रतिशत मत खस्यो,"भक्तपुर : भक्तपुरमा हालसम्म ६५ प्रतिशत मत खसेको छ। स्थानीय तह निर्वाचन शान्तिपूर्ण, निष्पक्ष र सौहार्दपूर्ण वातावरणमा मतदान भइरहेको मुख्य निर्वाचन कार्यालयले जनाएको छ । दिउँसो ३ बजेसम्म भक्तपुर जिल्लाभर करिब ६५ प्रतिशत मत खसेको मुख्य निर्वाचन अधिकृत गोपालप्रसाद बाँस्तोलाले जानकारी दिनुभयो । बेलुका ५ बजेसम्म मतदान समय निर्धारण गरिएको छ । जिल्लामा कूल एक लाख ८९ हजार ५८४ मतदाता छन् । जसमध्ये भक्तपुर नगरपालिकामा ५७ हजार २७०, चाँगुनारायण नगरमा ४३ हजार १०४, सूर्यविनायक नगरमा ४७ हजार ३६७ र मध्यपुर थिमी नगरमा ४१ हजार ८४३ जना छन् । यस्तै ललितपुरमा ५० प्रतिशत बढी मत खसेको जनाइएको छ। ललितपुर महानगरपालिकामा दिउँसो २:१५ बजे सम्ममा ५० प्रतिशतभन्दा बढी मत खसेको छ । कतिपय वडामा ५५ देखि ६० प्रतिशतसम्म मत खसेको मुख्य निर्वाचन अधिकृत किरणप्रसाद सिवाकोटीले जानकारी दिएका छन्। उनका अनुसार बेलुका पाँच बजेसम्म ६५ देखि ७० प्रतिशत मत खस्ने अनुमान गरिएको छ । '"
"नमुना मतदान केन्द्र : प्यास लागे पानी, गर्मी लागे पंखा फोटो फिचर","बर्दिबास : मधेस प्रदेशका जिल्लाहरुमा तातो घाममा पनि उत्साहित भएर मतदाताहरु मतदान गरिरहेका छन्। स्थानीय तहको निर्वाचनमा मधेस प्रदेशका जिल्लामा चाडपर्व आएजस्तो मतदाताहरु रमाउँदै मतदान गरिरहेका छन्। सबै उम्मेदवारहरु मिलेर मतदान केन्द्रमा पण्डाल (टेन्ट) बनाएका छन्। पंखादेखि खानेपानीको प्रबन्ध मिलाएका छन्। महोत्तरीको बर्दिबास नगरपालिका१२ विजलपुरास्थित चल्की मतदान केन्द्रमा उम्मेदवारहरुले टेन्ट लगाएर मतदान केन्द्रलाई झकिझकाउ परेका छन्। उम्मेदवारहरुले मतदातालाई घाम छल्न पण्डाल लगाएको नेकपा माओवादी केन्द्रका वडा अध्यक्षका उम्मेदवार रामकिशोर साहले जनाए। गर्मीबाट मतदान गर्न सहज होस् भन्दै पंखा लगाएका छन्। मतदाताहरुलाई लाइनमै खानेपानीको प्रबन्ध गरेका छौं। वृद्धवृद्धा, गर्भवती महिला, सुत्केरी, अपाङ्गता भएका व्यक्ति तथा विरामीहरुलाई पहिलो प्राथमिकता राखेर मतदान गर्न व्यवस्था गरिएको छ। राजकरण महतोले खिचेका तस्बिरहरु"
स्याङजामा मतदाता सवार गाडी दुर्घटनाप्रति कांग्रेसको दु:ख व्यक्त,काठमाडौं : स्याङजामा मतदाता सवार गाडी दुर्घटनामा निधन भएकोप्रति नेपाली कांग्रेसले दुःख व्यक्त गरेको छ। स्थानीय तहको निर्वाचनका क्रममा मतदानका लागि सहभागी हुन जादै गरेका स्याङ्जा वालिङ नगरपालिका वडा नं १६ का मतदाताको गाडी दुर्घटनामा परि निधन भएका प्रति दुख व्यक्त गरेको हो। नेपाली कांग्रेसका सभापति एवं प्रधानमन्त्री शेरबहादुर देउवाले श्रद्धाञ्जली अर्पण गर्दै समवेदना प्रकट गरेका छन्। साथै दुर्घटनापरि घाइते भएका सबैको सिघ्र स्वास्थ्य लाभको कामना गरेका छन्। स्याङ्जाको वालिङ१४ अर्खलबासमा मतदाता बोकेको जीप दुर्घटनामा १४ जनाको ज्यान गएको थियो। शुक्रबार वालिङ १४ को सिख्रेबाट तिवारीपसलतर्फ आउँदै गरेको ग२च ३०२६ नम्बरको को जीप पञ्चमूल अर्खलबासस्थित भित्री सडकखण्डमा अनियन्त्रित भई सडकबाट खस्दा जीपमा सवारमध्ये १४ जनाको मृत्यु भएको थियो।
सप्तरीको स्थगित निर्वाचन आइतबार हुने,"राजविराज : मतदान अधिकृतमाथि कुटपिट र मतपेटिका तोडफोडपछि स्थगित भएको सप्तरीको दुई वटा मतदान केन्द्रको निर्वाचन आइतबार हुने भएको छ। डाक्नेश्वरी नगरपालिकाका निर्वाचन अधिकृत शम्भुनाथ मगरको उपस्थितीमा मतदानस्थलमै बसेको वैठकले स्थगित डाक्नेश्वरी नगरपालिका२ स्थित जनता मावि हरिराहाको २ वटा मतदान केन्द्रमा आइतबार विहान ७ बजेदेखि पुनः मतदान गर्ने निर्णय भएको हो। अशक्त महिला मतदाताले इच्छाएको जसपाको चुनाव चिन्हमा छाप लगाउनु पर्नेमा मतदान अधिकृत विपिन यादवले कांग्रेसको चुनाव चिन्हमा छाप लगाएको भन्दै स्थानीयवासीले यादवलाई कुटपिट गर्नुका साथै मतपेटिका समेत तोडफोड गरेपछि निर्वाचन स्थगित भएको थियो। मतदान केन्द्र क का मतदान अधिकृत राजविराज नगरपालिका स्वास्थ्य शाखामा कार्यरत विपिन यादवमाथि स्थानीयवासीले कुटपिट गर्नुका साथै मतपेटिका तोडफोड गरेपछि कानुन मन्त्रालयका सहसचिव फणिन्द्र गौतम, निर्वाचन अधिकृत मगर, सप्तरीका डीएसपी माधवप्रसाद काफ्ले, सशस्त्र डीएसपी श्याम शर्मा पौडेल घटनास्थल पुगेका छन्। उनीहरुको उपस्थितिमा मतदानस्थलमै बसेको सर्वदलीय बैठकले कुटपिट र तोडफोडपछि स्थगित भएको मतदान कार्य आइतबार गर्ने निर्णय गरेको हो। बैठकमा जिल्ला निर्वाचन कार्यालयका कुलानन्द बिराजी, मतदान केन्द्र ख का मतदान अधिकृत मुसहरु साह, सहायक मतदान अधिकृत जाकिर हुसेन, मतदान केन्द्र क का सहायक मतदान अधिकृत सुरेन्द्रकुमार यादवको उपस्थिति रहेको छ। त्यस्तै उक्त निर्णयमा निर्वाचनमा सहभागी राजनीतिक दलहरु नेकपा (एमाले), नेपाली कांग्रेस, जसपा, लोसपा, जनमत पार्टी, स्वतन्त्र उम्मेदवार सहभागी छन्। राजविराजस्थित छिन्नमस्ता अस्पतालमा उपचाररत घाइते मतदान अधिकृत यादवले उम्मेदवारका प्रतिनिधिहरुको निर्णयअनुसार नै आफूले अशक्त महिलाको मतदान गरेको र उनले औँलाले देखाएकै रुख चिन्हमा छाप लगाएको बताए। कूल जनसंख्या ४८ हजार ३१४ रहेको डाक्नेश्वरी नगरपालिकामा १५ हजार २३ पुरुष र १३ हजार ४१२ महिला गरी कूल मतदाता २८ हजार ४३५ रहेको छ। जम्मा १० वडा रहेको नगरपालिकामा २१ मतदानस्थल र ३७ मतदान केन्द्र छन्। आइतबार पुनः मतदान भएपछि मात्र डाक्नेश्वरी नगरपालिकाको मतगणना सुरु हुने मुख्य निर्वाचन अधिकृत चन्द्रमणि ज्ञवालीले बताए।"
रौतहटमा मटपेटिका लुटियो,रौतहट : रौतहटको यमुनामाई गाउपालिकामा मतपेटिका लुटिएको छ। प्रहरीका अनुसार यमुनामाई गाउँपालिकाको दुई वटा मतदान केन्द्रबाट मतपेटिका लुटिएको हो। चिकना जेठरहिया क मतदान स्थल र वडा २ को भेडियाही टोलीबाट मपेटिका लुटिएको प्रहरीले जनाएको छ। स्थानीय पत्रकार अभिमन्यु पटेलले मतपेटिका लुटेर भाग्दै गरेको तस्बिर सार्वजनिक गरेका छन्। उनीहरु मतपेटिका लुटेर खेतैखेत भागेको पत्रकार पटेलले उल्लेख गरेका छन्।
नेपाल र भारतको द्विपक्षीय परियोजनामा दुबै देशका प्रधानमन्त्री बोल्नेछन् : भारतीय विदेश मन्त्रालय,"काठमाडौं : भारतीय विदेश मन्त्रालयले प्रधानमन्त्री नरेन्द्र मोदीको नेपाल भ्रमणमा द्विपक्षीय परियोजनामा छलफल हुने प्रतिक्रिया दिएको छ। मन्त्रालयका सचिव विनयमोहन क्वात्राले शुक्रबार नयाँदिल्लीमा पत्रकार सम्मेलन गरेर दुई देशबीचका विभिन्न परियोजनाहरुमा दुबै देशका प्रधानमन्त्रीले चर्चा गर्ने जानकारी दिएका हुन्। नेपाल र भारत सम्बन्धको सम्पूर्ण दायरा फराकिलो रहेको भन्दै सचिव क्वात्राले लुम्बिनी भ्रमणका क्रममा दुई प्रधानमन्त्रीबीच विविध विषयमा वार्ता हुने बताए। गत चैतमा नेपालका प्रधानमन्त्रीको भारत भ्रमणका क्रममा सम्झौता भएका कनेक्टिभिटी, जलविद्युत परियोजनासम्बन्त्री सहयोगसहित समग्र द्विपक्षीय एजेण्डाहरुमा लुम्बिनीमा छलफल हुने उनले जानकारी दिए। नेपालको जलविद्युत परियोजना महत्त्वपूर्ण रहेको र भारतले नेपालमा जलविद्युतमा लगानी गरेको उनले बताए। जलविद्युत परियोजनामा सहकार्य विशाल रहेको र यसमा दुवै देशबीच वार्ता भइरहेको सचिव क्वात्राले उल्लेख गरे। यी सबै विषयमा दुबै प्रधानमन्त्रीले बोल्ने उनले बताए। भारतीय प्रधानमन्त्री मोदी जेठ २ गते बुद्ध जयन्तीका अवसरमा लुम्बिनी आउँदैछन्। लुम्बिनीमा मायादेवी मन्दिरको दर्शनदेखि भारतले बनाउने बौद्ध विहार शिलान्यासको धार्मिक कार्यक्रमका साथै प्रधानमन्त्री शेरबहादुर देउवासँग द्विपक्षीय भेटवार्ता तथा संयुक्त पत्रकार सम्मेलनको कार्यक्रम छ। प्रधानमन्त्री देउवाले केही दिनअघि पश्चिम सेती परियोजना भारतलाई दिने सार्वजनिक अभिव्यक्ति दिइसकेको र आज भारतीय विदेश मन्त्रालयले जलविद्युतको एजेण्डामा दुबै प्रधानमन्त्रीले बोल्ने भनेको अवस्थामा हाइड्रोपावरको विषय प्राथमिकताका उठ्ने संकेत गरेको छ।"
अलमलिए मतदाता,"काठमाडौं : मतदाता शिक्षा अभावका कारण यस पटकको स्थानीय तहको निर्वाचनमा मतदाता अलमलिएका छन्। विभिन्न दलले साझा उम्मेदवार उठाएकाले कतिपय मतदाता मतदान गर्न अलमलिएका हुन्। केही मतदाताले उम्मेदवारै नभएका ठाउँमा पनि मतदान गरेको पाइएको छ। कतिपय स्थानमा ५ दलीय सत्ता गठबन्धनले साझा उम्मेदवार उठाए पनि कतिपय मतदाताले झुक्किएर उम्मेदवारै नभएको ठाउँमा मतदान गरेको बताएका छन्। तुरुन्तै थाहा पाए पनि सञ्चाउन नमिल्ने भएकाले दुःख लागेको अनामनगरका अर्जुन थापाले बताए। सरकार तथा राजनीतिक दलहरुले मतदाता शिक्षामा ध्यान नदिदाँ धेरै मतदाता अलमलिएका हुन्। निर्वाचन आयोगले यसपटक मतदाता शिक्षा दिन वेवास्ता गरेको सर्वसाधारणको आरोप छ। दाङको तुल्सीपुरका मतदाता रामु सुवेदीले मत हाल्ने तरिका कसैले नसिकाएकाले झुक्किएको बताए। अघिल्ला चुनावमा कसरी मत हाल्ने भन्ने सिकाउँथे अहिले मत हाल्ने तरिका सिकाइएन भने। उनले सात जनालाई हाल्नुपर्नेमा आठ जनालाई हाल्न पुगेको बताए। मत बदर नहोस् भन्ने थियो तर, सदस्य उम्मेदवारमा खेर जाने देखियो उनले भने। उम्मेदवार तथा राजनीतिक पार्टीहरुले पनि कसरी भोट हाल्ने भन्ने नसिकाएको सुवेदी बताउँछन्। काठमाडौंको अनामनगरका मतदाता अशोक दंगालले चुनावी नारा बोकेर उम्मेदवार आएपनि मत कसरी हाल्दा बदर हुँदैन भन्ने नसिकाएको बताए। यसपाली गत वर्षको तुलनामा धेरै मत बदर हुने आशंका बढेको छ, उनले भने। विगतका चुनावमा निर्वाचन कार्यालयले मतदाता शिक्षामा ध्यान दिने गरेको थियो। शिक्षक, कर्मचारी, बालविकास केन्द्रका सहयोगीलगायतबाट मतदाता शिक्षा दिने गरेको थियो। यस वर्ष निर्वाचनको अघिल्लो २ दिन मतदाता शिक्षा दिने भनिए पनि प्रभावकारी नभएको मतदाता गुनासो गर्छन्। निर्वाचन आयोगले मतदाता शिक्षाका लागि सरकारसँग बजेट मागेको थियो। तर, सरकारले कटौति गरिदिएपछि मतदाता शिक्षा पर्याप्तमात्रामा गर्न नसकेको निर्वाचन आयोगले जनाएको छ। निर्वाचन आयोगले १२ अर्ब बजेट मागेको थियो। तर, पछिल्लो समयमा मतदाता शिक्षा, गाडी खरिदलगायतको विगतमा हुँदै आएको खर्च कटौटी गर्दै निर्वाचन आयोगले ८ अर्ब बजेट पाएको थियो।"
निर्वाचन परिणामले गठबन्धनको एकतामा असर पार्दैन : शेखर कोइराला,मोरङ : नेपाली कांग्रेसका नेता डा शेखर कोइरालाले स्थानीय तहको निर्वाचनको परिणामले गठबन्धन दलहरुको एकतामा कुनै असर नपार्ने बताएका छन्। आदर्श मावि मतदान केन्द्रमा शुक्रबार सञ्चारकर्मीसँग कुरा गर्दै उनले निर्वाचन परिणाम जस्तोसुकै आए पनि गठबन्धन दलहरुको बीचको एकता नटुट्ने उनले प्रष्ट पारे। नेता कोइरालाले निर्वाचन परिणामपछि गठबन्धन दलहरुबीच समीक्षा गरी सोहीअनुसार पार्टी अगाडि बढ्ने धारणा राखे। अहिलेको निर्वाचन नगर र ग्रामीण क्षेत्रको विकासका लागि भएकाले यसलाई दलहरुले प्रतिष्ठाको विषय बनाउन नहुने बताउँदै नेता कोइरालाले सङ्घ र प्रदेशको निर्वाचन राजनीतिक महत्वको हुने भए पनि पालिका निर्वाचन विशुद्ध विकास निर्माण कार्यमा केन्द्रीत हुने उल्लेख गरे।
"कर्मचारीले भोट हालेपछि विवाद ,गोरखाको माइकोटमा अझै सुरु भएन मतदान",गोरखा : बारपाक सुलिकोट गाउँपालिका ६ माईकोट मावि मतदान केन्द्रमा दुई घण्टादेखि निर्वाचन रोकिएको छ । क मतदान केन्द्रमा खटिएका निर्वाचन कर्मचारीले मतदान गरेको विषयमा विवाद हुँदा मतदान कार्य रोकिएको पालिका निर्वाचन कार्यालयका प्रमुख शेषकान्त पौडेलले जानकारी दिए । सहायक कर्मचारी सन्जिव थापाले चन्द्रकला मावि केन्द्रस्थित आफ्नो नामावली रहेको ठाउँ मतदान गरी कर्मचारीको रुपमा काम गर्न आएपछि कांग्रेस कार्यकर्ताले विरोध गरेका थिए । विरोधपछि सो मतदान स्थलमा रहेको दुवै केन्द्रमा मतदान रोकिएको हो । दुई बजेदेखि सिर्जित सो समस्या अहिलेसम्म समाधान नभएको पौडेलले बताए । मतदान सुचारु गर्न सर्वदलीय बैठक बसेको छ ।
"मतदानको समय सकियो, आजैदेखि गणना",काठमाडौं : स्थानीय तह निर्वाचन मतदानको समय सकिएको छ। निर्वाचन आयोगले विहान ७ देखि बेलुकी ५ बजेसम्म मतदानको समय निर्धारण गरेको थियो। निर्वाचन आयोगकाअनुसार सो समयमा मतदानका लागि लाइनमा बसेका मतदाताहरूले भने मतदान गर्न पाउनेछन्। प्रमुख आयुक्त दिनेशकुमार थपलियाले ७२ प्रतिशतसम्म मत खस्ने अपेक्षा गरिएको बताए। देशभर छिटपुट बाहेक अधिकांश केन्द्रमा शान्तिपुर्ण मतदान भएको आयोगले जनाएको छ। मतदान कार्य सकिएलगत्तै मतपेटिका संकलन गरिने र आजै बेलुकीदेखि मतगणना सुरु हुने आयोगले जनाएको छ।
काठमाडौंमा ५२ प्रतिशत मत खस्यो,"काठमाडौं : स्थानीय तह निर्वाचनअन्तर्गत काठमाडौं जिल्लामा ५२ प्रतिशत मत खसेको छ। निर्वाचन आयोगले शुक्रबार साँझ पत्रकार सम्मेलन गरेर धेरै मतदाता भएको ठाउँमा कम खसेको भन्दै सन्तोषजनक नभएको टिप्पणी गरेको छ। प्रमुख निर्वाचन आयुक्त दिनेश थपलियाले काठमाडौंमा ५२ प्रतिशतमात्रै खसेको प्रारम्भिक तथ्यांक प्रस्तुत गरे। यो तथ्यांक सन्तोषजनक लागेको छैन। भोलि विस्तृत तथ्यांक आउँछ, उनले भने।"
अपेक्षाअनुसार मत खसेन : आयोग,"काठमाडौं : निर्वाचन आयोगले अपेक्षाअनुसार मतदान नभएको बताएको छ। धेरै मतदाता भएको ठाउँमा कम मतदान भएको र कम मतदाता भएको ठाउँमा धेरै मतदानको ट्रेण्ड देखिएको भन्दै आयोगले अपेक्षाकृत मतदान नभएको जनाएको छ। पालिकाहरुमा सबैभन्दा धेरै ७४७५ प्रतिशतसम्म मतदान खसेको र न्यूनतममा ५० प्रतिशत हाराहारीमा मत खसेको प्रमुख निर्वाचन आयुक्त दिनेश थपलियाले जानकारी दिए। जहाँ मतदान बढी हुन्छ भन्ने अनुमान त्यहाँ कम भयो। ६५ देखि ७२ प्रतिशत अपेक्षा हो। त्यो अनुसार हुन सकेन, उनले भने। आयोगको प्रारम्भिक अनुमानअनुसार ६२ प्रतिशत जति मत खसेको र विस्तृत वितरण शनिबार आउने थपलियाको भनाइ छ। एकैचरणमा निर्वाचन गर्न परेको कारण चाहेजस्तो सुरक्षा प्रबन्ध हुन नसकेको आयोगको प्रारम्भिक अनुमान रहेको उनले बताए। आयोग र दलहरुबीच सुझबुझ सम्बन्ध स्थापित गर्न नसक्दा र सानातिना विषयमा मतविभन्नता हुँदा सुरक्षामा आयोग संशकित र चिन्तित छौं, थपलियाले भने। आगामी दिनमा शान्तिपूर्ण बन्ने वातावरण बन्नुपर्नेमा उनले जोड दिए।"
"परिणामले कांग्रेसलाई पहिलो दल बनाउँदैछ, प्रत्येक मतप्रति इमान्दार रहनेछौं : विश्वप्रकाश शर्मा","काठमाडौं : नेपाली कांग्रेसका महामन्त्री विश्वप्रकाश शर्माले स्थानीय तह निर्वाचनको परिणामले कांग्रेसलाई पहिलो दल बनाउने दाबी गरेका छन्। परिणामले नेपाली काँग्रेसलाई पहिलो दल बनाउँदैछ  क्रमशः बलियो बन्दै र क्रमशः बदलिँदै मतदाताको प्रत्येक मतप्रति हामी इमान्दार रहनेछौं, उनले प्रतिबद्धता जनाएका छन्। निर्वाचनअन्तर्गत मतदान सकिएपछि सामाजिक सञ्जाल ट्वीटरमार्फत शर्माले चुनावले लोकतन्त्रको जग बलियो भएको र छाना सुन्दर बनाउन अपिल गरेका छन्। मतदानमा उत्साहले सरिक भएर मतदाताले लोकतन्त्रको जग बलियो बनाउन महत्त्वपूर्ण भूमिका निभाएको भन्दै शर्माले भनेका छन्, परिणाम आत्मसात गरेर लोकतान्त्रिक चरित्र र चेतना बलियो बनाउने दायित्व उम्मेदवार र दलहरुको हो। यो दायित्व पूरा गर्न हामी सबै गम्भीर बनौं। शर्माले मतदानमा सहभागी देशभरका सबै मतदातालाई धन्यवाद दिएका छन्।"
१४ जिल्लाको ४४ वटा मतदान केन्द्रमा चुनाव स्थगित,"काठमाडौं : निर्वाचन आयोगले देशभरि ४४ वटा मतदान केन्द्रमा निर्वाचन स्थगित भएको जानकारी दिएको छ। शुक्रबार पत्रकार सम्मेलनमार्फत् १४ जिल्लाको १८ पालिकाअन्तर्गत २८ मतदानस्थलको ४४ वटा मतदान केन्द्रको निर्वाचन स्थगित भएको प्रमुख निर्वाचन आयुक्त दिनेशकुमार थपलियाले बताए। मौसम प्रतिकूलता र राजनीतिक दलहरुबीच भएको झडपका कारण निर्वाचन स्थगित गर्नुपरेको थपलियाले बताए। 'स्थानीय तह निर्वाचन उत्साहपूर्ण सम्पन्न भएको छ। तथापि मौसम प्रतिकूलता र राजनीतिक दलहरुबीच भएको झडपका कारण देशभरि ४४ वटा मतदान केन्द्रको निर्वाचन स्थगन गर्नुपरेको छ,' उनले भने। उनले स्थगित भएको ठाउँमा छिट्टै मतदान गर्ने बताए। 'स्थगित भएको ठाउँमा छिट्टै पुनः मतदान हुन्छ। त्यहाँ वस्तुस्थितिबारे जानकारी लिने काम भइरहेको छ,' उनले भने।"
मन्त्री साहले फुलकाहामा गरे मतदान,"महोत्तरी : मधेस प्रदेशका आन्तरिक मामिला तथा संचारमन्त्री भरतप्रसाद साहले महोत्तरीको गौशालास्थित श्रीमावि भेडियाही फुलकाहा मतदान केन्द्रबाट मतदान गरेका छन्। शुक्रवार दिउँसो मन्त्री साहले मतदान केन्द्रमा गई मतदान गरिएको हो। मतदान गरिएपछि पत्रकारहरुसँग संक्षिप्त कुराकानीको क्रममा मन्त्री साहले भने, प्रदेशभरिमा केही स्थानबाहेकको मतदान केन्द्रमा शान्तमय वातावरणमा मतदान कार्य जारी रहेको छ। आवश्यकमात्रामा सुरक्षाकर्मी परिचालन गरी मतदान केन्द्रलाई भयरहित वातावरणमा, स्वच्छ, निष्पक्ष ढंगले निर्वाचनमा भाग लिन सकिनेछ। मतदातालाई आवश्यक सहयोग प्रदान गर्नका लागि मतदान केन्द्रमा प्रहरी, प्रशासनले सहयोगीको भूमिकामा रहेको छ। सोहीबीच मन्त्री साहकी श्रीमती एवं प्रतिनिधिसभा सदस्य दिलकुमारी साहले पनि मतदान गरेकी थिईन्। त्यस्तै आजै बिहान नेकपा माओवादी केन्द्रका नेता एवं पूर्वमन्त्री गिरीराजमणि पोखरेलले बर्दिवास नगरपालिका३ स्थित दुधेश्वर प्रावि मतदानकेन्द्रमार्फत मतदान गरिएको हो।"
बैतडीमा भोट हालेर फर्किने क्रममा ८४ वर्षीय वृद्धको मृत्यु,बैतडी : बैतडीमा मतदान गर्न गएका एक वृद्धको मृत्यु भएको छ । मृत्यु हुनेमा दोगडाकेदार गाउँपालिका३ कफल्डाका ८४ वर्षीय हरिसिंह भाट रहेको प्रहरी निरीक्षक दीपक विष्टले जानकारी दिए। भाटको शुक्रबार आज बिहान सनातन धर्म मावि खोचलेकमा मतदान गरेपछि फर्कने क्रममा मुर्छा परेका थिए। उनको बाटोमै मृत्यु भएको प्रहरीले जनाएको छ ।
मुगुमा पाँचजना क्रियापुत्रीले गरे मतदान,"मुगु : स्थानीय तह निर्वाचनमा पाँचजना क्रियापुत्रीले मतदान गरेका छन्। शुक्रबार बिहान ७ बजेबाट सुरु भएको मतदानमा छाँयाना रारा नगरपालिका२ का २ र खत्याड गाउँपालिकाका ३ जना गरी पाँचजना क्रियापुत्रीले मतदान गरेका हुन् । छाँयानाथ रारा नयरपालिका२ कि ७४ वर्षीया बिष्णुमति तिरुवाको तीनअघि मृत्यु भएको थियो। आमाको मृत्युपछि क्रिया बसेका तिरुवाको छोरा प्रेमसिंह तिरुवा र लालबहदुर तिरुवाले विधुत प्राधिकरण मतदान केन्द्रमा गएर मतदान गरेका हुन् । यस्तै, ११ दिन अगाडि आमाको मृत्यु भएपछि क्रियापुत्री बसेका तीन भाइ कविराज कार्की, वीरबहादुर कार्की र जयसुर कार्कीले बिहान ८ बजे सरस्वति आधारभूत विद्यालयमा मतदान गरेका हुन् । मतदान गर्न नेपालगंजबाट दुई दिन अगाडि छाँयानाथ रारा नगरपालिका२ की ७४ वर्षीया बिष्णुमता तिरुवा मतदान गर्न भनेर घर आएकी थिइन् । मतदान गर्न नपाउँदै उनको मृत्यु भएको हो। आमाको क्रियापुत्री बसेका दुई भाइ नाङ्गो खुट्टाले आधी घन्टाको पैदलयात्रा हिँडेर मतदान केन्द्र पुगेका थिए। अर्का क्रियापुत्री कबीराज कार्कीले पाँच वर्षको एकपटक आउने निर्वाचनमा नाङ्गो खुट्टामा १ घण्टा पैदल हिँडेर मत हालेको बताए ।"
काभ्रेको तेमालमा हवाई फायर,काभ्रे : तेमाल गाउँपालिका७ चापाखोरिको भुमेश्वर मावि मतदान केन्द्रमा झडप हुँदा हवाइ फायर भएको छ। इच्छाइएको व्यक्तिको मतदान गर्ने विषयमा युवाहरुबीच झडप हुँदा हावाइ फायर गरिएको जिल्ला प्रहरी प्रमुख चक्र राज जोशीले जानकारी दिए। अवस्था सामान्य लिनको लागि प्रहरीले १ राउन्ड हवाइ फायर भएको प्रहरिले जनाएको छ। मतदान रोकिएको केही समयपछि सुचारु गर्नको लागि छलफलमा रहेको प्रहरीले जनाएको छ। त्यसैगरी पाँचखाल नगरपालिका १३ कोशिदेखा सीता माविको मतदान केन्द्रमा पनि मतदान रोकिएको छ। मत पत्र दिने विषयमा विवाद हुदा मतदान रोकिएको छ।
बर्दियामा उत्साहपूर्वक मतदान,"गुलरिया : बर्दियामा मतदान भइरहेको छ । जिल्लाका गुलरिया, मधुवन, राजापुर, ठाकुरबाबा, बारबर्दिया बाँसगढी नगरपालिका तथा वढैयाताल र गेरुवा गाउँपालिकामा शान्तिपूर्ण रुपमा निर्वाचन भइरहेको छ । मतदाताहरु बिहानैदेखि मतदानस्थलमा मत हाल्न लाइनमा बसेका छन् । बर्दियामा अध्याधिक गर्मी भएपनि मतदाताहरुले प्रवाहै नगरी मतदान गर्न पालो पर्खेर बसेका छन् । बिहान ७ बजेदेखि बेलुकी ५ बजेभित्र मतदान स्थलमा प्रवेश गर्नेहरुले मतदान गर्न पाउने प्रावधान छ । विकास प्रेमी उम्मेदवार चयन गर्न मतदाताहरु आतुर छन् । बर्दियामा कुल ३ लाख ११ हजार ४ सय १० मतदाता छन् । जसमध्ये सबैभन्दा बढी बारबर्दिया नगरपालिकामा मतदाता छन् । जिल्लामा १ सय ५३ वटा मतदान स्थल र ३ सय ७१ वटा मतदान केन्द्र छ । निर्वाचनलाई शान्ति पूर्वक सम्पन्न गराउन नेपाल प्रहरी, म्यादी प्रहरी, शसस्त्र प्रहरी र नेपाली सेना गरी २ हजार ७ सय ५९ जना सुरक्षाकर्मी परिचालन गरिएको छ । बर्दियामा २९ वटा मतदान स्थलहरु संवेदनशील र १ सय २४ वटा मतदान स्थलहरु सुरक्षाका दृष्टिकोणले स्थानिय प्रशासनले सामान्य वर्गिकरण गरेको प्रमुख जिल्ला अधिकारी बन्धु प्रसाद बास्तोलाले बताए । मत पेटिकामा मत खसाल्दै स्थानिय महिला तस्बिर : यादव आचार्य"
"सुर्खेतमा हावाहुरीसहितको भारी वर्षा, मतदान प्रभावित",सुर्खेत : जिल्लामा हावाहुरीसहित आएको वर्षाका कारण मतदान स्थगित भएको छ । शुक्रबार दिउँसो एक बजेसम्म मतदान कार्य भएपनि हावाहुरीसहित पानी परेपछि मतदान प्रभावित भएको हो । अहिले सुर्खेतका अधिकांश स्थानमा इन्टरेट सेवा पनि अवरुद्ध भएको छ । हावाहुरीले वीरेन्द्रनगरमा दर्जनाैं रुख ढलेका छन् भने विधुतका पाेल ढल्दा विधुत र नेट सुविधा अवरुद्ध भएको हो। केहिबेर अघिदेखि पानी रोकिएकाले मतदान कार्य अघि बढाउनेबारे छलफल भइरहेको छ । सुर्खेतमा अहिलेसम्म ३० देखि ३५ प्रतिशत मत खसेको बताइएको छ।
"दैलेख : कतै झडप, कतै विवाद, भीडलाई नियन्त्रण लिन हवाई फायर",दैलेख : नयाँ संविधान जारी भएपछि दोस्रो पटक भएको स्थानीय तह निर्वाचनमा दैलेखमा उत्साहपूर्ण मतदान भइरहेको छ। मतदाताहरु बिहानैदेखि लाइनमा बसेर आफ्नो मताधिकारको प्रयोग गरिरहेका छन्। मतदान केन्द्रहरुमा मतदाताको बाक्लो भीड रहेको छ। यद्धपी केही मतदान केन्द्रमा झडप र विवाद भएको छ। दैलेखको ठाटीकाँध गाउँपालिका६ को मालिका माविमा रहेको मतदान केन्द्रमा झण्डै एक घण्टा मतदान रोकिएको थियो। मतदानस्थल बाहिर एमाले र नेमकीपामा कार्यकताहरुबीच विवाद भएपछि मतदान रोकिएको थियो। भीडलाई नियन्त्रणमा लिन प्रहरीले हवाई फायरसमेत गरेको छ। उक्त मतदान केन्द्रमा सर्वदलीय बैठक बसेर विवाद समाधान पनि मतदान प्रक्रिया सुरु भएको दैलेखका प्रमुख जिल्ला अधिकारी हरि प्याकुरेलले जानकारी दिए। त्यहाँ अहिले प्रहरी परिचालन गरी सुरक्षा व्यवस्था कडा पारिएको छ। त्यहाँ कर्णाली प्रदेशका सभामुख राजबहादुर शाहीमाथि पनि हातपात भएको बताइएको छ। यस्तै दुल्लु नगरपालिका२ स्थित मालिका आधारभूत विद्यालय धारापानीस्थित मतदान केन्द्रमा एमाले कार्यकर्ताहरुले मतदान गर्न पुगेको मतदातामाथि आक्रमण गरेको स्थानीयले बताएका छन्। आक्रमणपछि उक्त वडाका मतदातासमेत रहेका दैलेखको नारायण नगरपालिकामा कार्यरत सामाजिक विकास अधिकृत खमबहादुर थापासहित उनको परिवारका १० जना घाइते भएको बताईएको छ। घटनापछि पेशागत नेपालले विज्ञप्ती जारी गरेर दोषीमाथि कारवाहीको माग गरेको छ। घटनापछि केहीबेर रोकिएको मतदान पक्रिया निर्वाधरुपमा सुरु भईसकेको प्रमुख जिल्ला अधिकारी प्याकुरेलले बताए। त्यसैगरी दैलेखको आठबिस नगरपालिका६ मा रहेको भैरव माध्यमिक विद्यालयको मतदान केन्द्रमा नेकपा एमाले र कांग्रेस कार्यकर्ताबीच झडप भएको छ। कांग्रेस कार्यकर्ता गणेश बहादुर शाहीले दर्जनौँ भोट हालेपछि झडपको अवस्था आएको एमाले नेताहरूले बताएका छन्। शाहीले धेरैको भोट आफैं हालेको र त्यस्तो नगर्नुस् भन्दा आक्रमण भएको उनीहरूले बताएका छन्। झडपमा एमालेका आधा दर्जन बढी कार्यकर्ता घाइते भएका छन्। अहिले मतपेटिकाहरू सुरक्षित स्थानमा राखिएको छ। मतदान स्थगित भएको छ। उक्त केन्द्रमा नेपाली सेनाको टोली समेत पुगिसकेको छ। विवाद समाधानको प्रयास भईरहेको र केहीबेरमा मतदान प्रक्रिया सुरु हुने प्रमुख जिल्ला अधिकारी प्याकुरेलले जानकारी दिए। उनका अनुसार जिल्लाभरी ६० प्रतिशत मतदान भईसकेको छ।
रुपन्देहीमा उत्साहपूर्ण मतदान तस्बिर,"भैरहवा : स्थानीय तह निर्वाचनमा रुपन्देहीमा उत्साहपूर्ण मतदान भइरहेको छ। मतदाता बिहानैदेखि लाइनमा बसेर आफ्नो मताधिकारको प्रयोग गरिरहेका छन्। मतदान केन्द्रमाहरु मतदाताको बाक्लो भीड छ। जिल्लामा ७ सय मतदान केन्द्र र २ सय ८ मतदानस्थल तोकिएको छ। ६ लाख ३२ हजार ३६० मतदाता रहेको रुपन्देहीका उत्साह र शान्तिपूर्वक मतदान भइरहेको रुपन्देहीका प्रमुख जिल्ला अधिकारी ऋषिराम तिवारीले जानकारी दिए। निर्वाचनलाई लक्षित गरेर जिल्लाको सुरक्षा व्यवस्था कडा बनाइएको छ। सबै मतदानस्थल, केन्द्रको सुरक्षा र निगरानीसँगै नागरिकलाई भयरहित वातावरणमा मतादान गर्ने वातावरण तयार गर्न सुरक्षा व्यवस्था मजबुत पारिएको रुपन्देहीका एसपी रविन्द्र रेग्मीले जानकारी दिए। उनले जिल्लामा निर्वाचन सुरक्षाका लागि चार हजार ६ सय चार सुरक्षाकर्मी परिचालन गरिएको बताए। नेपाल प्रहरी १ हजार ४ सय, सशस्त्र प्रहरी ६ सय, नेपाली सेना ६ सय र म्यादी प्रहरी २ हजार ४ सय परिचालन गरिएको जिल्ला प्रशासन कार्यालय रुपन्देहीले जनाएको छ। मतदाताहरु आफ्नो जनप्रतिनिधि चुन्नका लागि मतदान गर्न पाउँदा निकै हर्षित छन्। यसैबीच, गृहमन्त्री बालकृष्ण खाँणले मतदान गरेका छन्। गृहमन्त्री खाँणले रुपन्देहीको तिलोत्तमा वडा नम्बर ८ को ज्योति आधारभूत स्कूलमा मतदान गरेका हुन्। नेपाली कांग्रेसका केन्द्रिय सदस्यसमेत रहेका उनले बिहान सवा ७ बजे मतदान गरेका हुन्। यही मतदान केन्द्रबाट राष्ट्रिय जनमोर्चाका अध्यक्ष चित्रबहादुर केसीले पनि मतदान गरेका छन्। यस्तै, नेकपा एमालेका उपाध्यक्ष तथा पूर्व अर्थमन्त्री विष्णुप्रसाद पौडेलले बुटवल उपमहानगरपालिका वडा नम्बर ८ को सडक डिभिजन कार्यालयको मतदान केन्द्रमा पुगेर मतदान गरेका हुन्। एमालेका स्थायी कमिटी सदस्य तथा पूर्वमन्त्री घनश्याम भुसालले रुपन्देहीकै तिलोत्तमा नगरपालिका वडा नम्बर ९ को विश्वशान्ति आधारभूत स्कूलको मतदान केन्द्रमा पुगेर मतदान गरेका छन्। यस्तै, पूर्वमन्त्री एवं राप्रपा नेता दीपक बोहराले सिद्धार्थनगर वडा नम्बर ३ स्थित खजहना आधारभूत विद्यालयमा रहेको मतदान स्थलमा पुगेर मतदान गरेका छन्।"
मतपत्रको गोपनियता भंग गरेको भन्दै बाबुराम भट्टराईलाई निर्वाचन आयोगले काट्यो पत्र,"काठमाडौं : जनता समाजवादी पार्टी (जसपा) संघीय परिषद् अध्यक्ष डा बाबुराम भट्टराईलाई निर्वाचन आयोगले स्पष्टीकरण सोधेको छ। मतपत्रको गोपनियता उल्लंघन गरेको भन्दै आयोगले शुक्रबार भट्टराईलाई २४ घण्टाभित्र स्पष्टीकरण पेश गर्न पत्र काटेको हो। आयोगले भट्टराईलाई निर्वाचन (कसूर तथा सजाय) ऐनको दफा ९ को (२) बमोजिम किन कारवाही नगर्ने भनि सोधेको छ। स्थानीय तह निर्वाचनअन्तर्गत शुक्रबार विहान मतदान गरेका भट्टराईले सामाजिक सञ्जालमार्फत चिह्नमै स्वस्तिक छाप लगाएको देखिने मतपत्र सार्वजनिक गरेका थिए। मतपत्र सार्वजनिक गरेको भनेर प्रश्न उठेपछि बाबुरामले आफू सुरुदेखि नै खुल्ला मतदानको पक्षपाती रहेको स्पष्टीकरण दिएका छन्। राजीखुसी साथ मतदान गरेको कुरा कुनै अपराध गरेझै गरी लुकाउनु नपर्ने उनको भनाइ छ। कानूनमा भने गोप्य मतदानको व्यवस्था गरिएको छ। निर्वाचन (कसूर तथा सजाय) ऐनको दफा ९ को (२) मा मत संकेत सार्वजनिक गर्नेलाई मतदान अधिकृतले १५ हजार रुपैयाँ जरिवाना गर्नसक्ने उल्लेख छ। सार्वजनिक गरिएको मतपत्र खाममा सिलबन्दी गरेर छुट्टै राखी गणना नगर्ने व्यवस्था पनि छ। कानुनले कसैले पनि मतपत्रमा संकेत गरेपछि त्यस्तो मतपत्र कसैलाई देखाउन, प्रदर्शन गर्न, गोप्य मत सङ्केत स्थलमा सङ्केत नगरी त्यसभन्दा बाहिर गई मत संकेत गर्न वा संकेत गरेको व्यहोरा कुनै प्रकारले सार्वजनिक गर्न नहुने भनेको छ। बाबुरामले निर्वाचन आचारसंहिता र निर्वाचन (कसूर तथा सजाय) ऐनविपरीत हुनेगरी मतपत्र सार्वजनिक गर्ने तथा आफू खुला मतदान पक्षपाती भन्दै वकालत गर्दै हिँडेका बेला आयोगले स्पष्टीकरण सोधेको हो। आयोगका सहायक प्रवक्ता सूर्यप्रसाद अर्यालले अन्तर्राष्ट्रिय मान्यता नै सेक्रेसी अफ ब्यालेट रहेको भन्दै त्यो उल्लंघन भएको सूचना आएपछि आयोगले आवश्यक प्रक्रियामा लगेको बताए। यसरी खुलेर मत प्रकट गर्न पाइँदैन, उनले भने।"
"उत्तरी गोरखाका चार केन्द्रमा मतदान सकियो, औपचारिक घोषणा पाँच बजे मात्रै","गोरखा : उत्तरी गोरखाका चार केन्द्रमा मतदान कार्य सम्पन्न भएको छ। चुमनुब्री गाउँपालिका वडा १ र वडा नं ४ का चार मतदान केन्द्रमा मतदान सकिएको स्थानीयबासीले बताएका छन्। वडा नं १ को साम्दो आधारभूत विद्यालय मतदानकेन्द्रमा ७४ मत खसेको बताइएको छ। त्यस्तै वडा नं ४ को नाम्रुङगुम्बा मतदानकेन्द्रमा रहेका ८२ मतदाता मध्ये ७५ मत खसेको स्थानीय छिरिङ लामाले जानकारी दिए। अरु बाँकी मतदाता नआउने निश्चित भएको छ, उनले भने, मतपेटिका बाँध्ने तयारी गरिएको छ। त्यस्तै, १०५ जना मतदाता रहेको सोही वडाको हिमचुली प्रावि मतदानकेन्द्र छाकको पनि मतदान कार्य सम्पन्न भएको छ। त्यहाँ ३० महिला र २८ पुरुष गरी ५८ मत खसेको स्थानीय पेमा लामाले जानकारी दिएका छन्। सोही वडा अन्तर्गत १८२ मतदाता रहेको वुद्ध आधारभूत मतदानकेन्द्रको पनि मतदान सकिएको छ। त्यहाँ जम्मा ५५ महिला र ६५ पुरुष गरी एकसय २० मत खसेको उनले बताए। मतदान कार्य सम्पन्न भएपनि औपचारिक घोषणा गर्न पाँच बजेसम्म कुर्नुपर्ने उनीहरुले बताएका छन्।"
रसुवामा २५ प्रतिशत मत खस्यो,रसुवा : रसुवामा २५ प्रतिशत मत खसेको छ। शुक्रबार बिहान साढे १० बजेसम्मको तथ्यांक अनुसार करिब २५ प्रतिशत मत खसेको जिल्ला निर्वाचन कार्यालय रसुवाले जनाएको छ। जिल्ला निर्वाचन अधिकारी श्रीराम थापाका अनुसार अहिले केन्द्रमा मतदान प्रक्रिया चलिरहेको छ। जिल्लामा ३८ हजार ५ सय ४५ मतदाता रहेका छन्। जसमा १९ हजार ६ सय ८९ पुरुष र १८ हजार ८ सय ८५ महिला रहेका छन्।
साँफेबगरको जाल्पादेवी मतदान केन्द्रमा ढुंगामुढा,अछाम : अछामको साँफेबगर नगरपालिका२ को जाल्पादेवीमा विवाद भएको छ। मतदान स्थलमा ढुंगामुढा प्रहार भएपछि मतदान प्रक्रिया स्थगित भएको छ। अहिलेसम्म करिब सात सय मत खसेको बताइएको छ। एमालेका वडा अध्यक्षका उम्मेदवार सुरत भुलले ढुंगा प्रहार गरेपछि विवाद सुरु भएको हो। एक जना अशक्त महिलाको भोट हाल्ने क्रममा विवाद भएको हो।
सप्तरीको डाकेश्वरीमा पार्टी प्रतिनिधिहरुले नै मतपेटिका फोडेपछि,"राजविराज : सप्तरीको डाकेश्वरी नगरपालिकाको निर्वाचन स्थगितको संघारमा पुगेको छ। मतदान भइरहेका बेला पार्टी प्रतिनिधिहरुले मतपेटिका फोडेपछि निर्वाचन स्थगितको संघारमा पुगेको हो। मतदान अधिकृतले फरक चुनाव चिन्हमा स्वस्तिक छाप लगाइदिएको भन्दै विवाद उत्पन्न भएको थियो। सामान्य झडपका क्रममा मतदान अधिकृत घाइते भएको डीएसपी माधव प्रसाद काफ्लेले जानकारी दिए। उनका अनुसार उनको छिन्नमस्ता अस्पतालमा उपचार भइरहेको छ। 'निर्वाचन प्रक्रिया अगाडि बढाउने कि स्थगित गर्ने विषयमा सर्वदलीय बैठक बोलाइएको छ। उक्त छलफलपछि के गर्ने भन्ने निष्कर्ष निस्किन्छ,' डीएसपी काफ्लेले अन्नपूर्णसँग भने।"
कुनै पनि केन्द्रको मतदान स्थगित भएको छैन : निर्वाचन आयोग,"काठमाडौं : निर्वाचन आयोगले अहिलेसम्म कुनै पनि मतदान केन्द्रमा निर्वाचन पक्रिया स्थगित नभएको जनाएको छ। केही स्थानमा छिटफुट घटना भए पनि पुनः मतदान कार्य सुचारु हुने पक्रियामा रहेको आयोगले जनाएको छ। 'अहिलेसम्म केही स्थानमा छिटफुट घटनाबाहेक देशभर स्थानीय तह सदस्य निर्वाचनमा शान्तिपूर्ण तथा उत्सादहपूर्वक रुपमा मतदान भइरहेको छ। केही मतदान केन्द्रमा सामान्य विवादका कारण मतदान रोकिएर सुचारु हुने क्रम जारी छ। कुनै पनि मतदान केन्द्रमा मतदान कार्य हालसम्म स्थगित भएको छ,' आयोगद्वारा जारी सूचनामा भनिएको छ।"
"सुनसरीमा ५० प्रतिशत मत खस्यो, मतदाताको संख्या न्यून",धरान : सुनसरीमा ५० प्रतिशत मत खसेको छ । दिउँसो ३ बजेसम्म ५० प्रतिशत मत खसेको छ । जिल्ला निर्वाचन कार्यालयका प्रमुख कृष्ण पौडेलले ३ बजेसम्म ५० प्रतिशत मत खसेको बताए । सुनसरीमा १२ स्थानीय तह छ्न् । धेरैजसो मतदान स्थलमा मतदाताको उपस्थिति कम रहेको छ । इटहरी उपमहानगर पालिकाकी उपमेयर लक्ष्मी गौतमले मतदातको उपस्थिति धेरै कम भएको बताए । यसअघिका जनप्रतिनिधिले जनताको भावनाअनुसार काम नगरेकाले मतदाताहरु निरास भएर मत खसाल्न नआएको बुझिएको छ। कतिपय मतदाता विदेशमा रहेकाले पनि मतदानमा सहभागी हुन नसकेको बताइएको छ ।
"३५ प्रतिशत मतदान सकियो, ७ जिल्लाका केहि स्थानमा अवरुद्ध : निर्वाचन आयोग","काठमाडौं : निर्वाचन आयोगले अहिलेसम्म ३५ प्रतिशत मत खसेको जनाएको छ । आयोगले मध्यान्ह १२ बजेसम्म देशभर करिब ३५ प्रतिशत मतदान भइसकेको प्रारम्भिक तथ्यांक प्राप्त भएको जनाएको छ । ७५३ वटै स्थानीय तहका १० हजार ७५६ मतदान स्थलका २१ हजार ९५५ मतदानकेन्द्रमा मतदान जारी छ । दोलखा, सर्लाही, सप्तरी, रामेछाप, पर्वत, हुम्ला र बाजुराका केही मतदानस्थलमा सामान्य विवादका कारण मतदान कार्य अवरुद्ध भएकोमा सूरु गर्ने प्रयास भइरहेको आयोगका प्रवक्ता शालिग्राम शर्मा पौडेलले जानकारी दिए । उक्त स्थानहरूमा छिट्टै मतदान सुरु हुने आयोगले अपेक्षा लिएको छ।"
उमेदवारको पक्षमा भोट माग्ने प्रहरी प्रमुख मतदान केन्द्रबाट हटाइए,धरान : धरान उपमहानगरपालिका वडा नम्बर ६ को सरस्वती मावि मतदान केन्द्रमा सुरक्षामा खटिएका वरिष्ठ प्रहरी नायब निरीक्षक तिलक गिरीलाई मतदान केन्द्रबाट हटाइएको छ। गिरीले उमेदवारको पक्षमा भोट मागेको भन्दै अन्य राजनीतिक दलहरुले विरोध गरेपछि उनलाई हटाइएको हो। गिरीले मतदान केन्द्रको सुरक्षा मजबुत पार्नु पर्नेमा स्वतन्त्र उमेदवारको पक्षामा भोट मागेको कांग्रेस महासमिति सदस्य सुबास राईले बताए। सुरक्षामा खटिएका प्रहरीले नै उमेदवारको पक्षमा भोट मागेपछि कांग्रेस लगायतका दलले विरोध जनाएका थिए। विरोधपश्चात् इलाका प्रहरी कार्यालय धरानका प्रमुख डिएसपी बुद्ध श्रेष्ठले गिरीलाई हटाएर धरान १५ को शिक्षा आदन स्कुलका बिनोद श्रेष्ठलाई खटाएको बताए। उनले तत्काल प्रहरी अभावका कारण विवाद बढेपछि गिरीलाई १५ मा सारिएको र मतदान सकिएपश्चात् विभागीय कारवाही सुरु गर्ने बताए। प्रहरी प्रमुख हटाइएपश्चात् धरान ६ मा शान्तिपूर्ण मतदान सुरु भएको छ।
मत गणना आज साँझदेखि सुरु,"काठमाडौं : स्थानीय तह सदस्य निर्वाचनअन्तर्गत मतदान कार्य सकिएपछि आजै साँझबाट मतगणना सुरु हुने भएको छ । साँझ ५ बजेसम्म मतदान हुने भनिए पनि सो समयमा मतदान केन्द्रमा प्रवेश गरेका मतदातालाई मतदानमा सहभागी गराइने भएको छ। मतदानकार्य सम्पन्न भइसकेपछि मुचुल्का तयार गरी पार्टी र उम्मेदवारको रोहबरमा सुरक्षितरुपमा मतपेटिका निर्वाचन अधिकृतको कार्यालयमा ढुवानी गरेर सर्वदलीय छलफललगत्तै मतगणना कार्य सुरु हुने निर्वाचन आयोगका प्रवक्ता शालिग्राम शर्मा पौडेलले जानकारी दिए । अहिलेसम्म ४१ प्रतिशत मत खसेको प्रारम्भिक जानकारी प्राप्त भएको छ । बिहान ७ बजेदेखि सुरु भएको मतदानमा छिटपुट घटनाबाहेक समग्रमा शान्तिपूर्ण र उत्साहपूर्वक मतदान कार्य भइरहेको जनाइएको छ । मुलुकभर ७५३ पालिकामध्ये कपिलवस्तुको एक पालिकाबाहेक सबै पालिकाका २१ हजार ९५५ मतदान केन्द्रमा मतदान भइरहेको छ । दोलखा, सर्लाही, रामेछाप, पर्वत, हुम्ला र बाजुराका केही मतदानस्थलमा सामान्य विवादका कारण मतदानकार्य अवरुद्ध भएकामा सञ्चालन गर्ने प्रयास भइरहेको आयोगले जनाएको छ ।"
ताप्लेजुङ : मतदान शान्तिपूर्ण रुपमा जारी,ताप्लेजुङ : एक नगरपालिका र ८ वटा गाउँपालिकासहित ९ स्थानीय तह रहेको ताप्लेजुङमा मतदान प्रक्रिया शान्तीपूर्ण रुपमा जारी छ। ताप्लेजुङमा सबैभन्दाबढी मत सिरिजंगा गाउँपालिकामा खसेको छ। त्यहाँ २८ प्रतिशत मतदान भएको छ। यसपछि सिदिङवा गाउँपालिकामा २५ प्रतिशत मतदान भएको छ। यो साढे ११ बजे सम्मको तथ्याङक हो। जिल्ला निर्वाचन अधिकारी दिनेश खनालका अनुसार सबैभन्दा कम फक्ताङलुङ गाउँपालिकामा ११ प्रतिशत मतदान भएको छ। यता फक्ताङलुङ गाउँपालिका७ ओलाङचुङगोलामा राजनीतिक दलको एजेण्ट नभएपछि वर्तमान वडाध्यक्ष र आगामी पाँच वर्षका लागि स्वतन्त्रबाट निर्विरोध निर्वाचित जनप्रतिनिधिलाई साक्षी राखेर मतदान सुरु भएको छ। पहिलो मत स्वतन्त्रबाट निर्वाचित छेतेन लामा शेर्पाले गरेका छन् भने सदस्य टाँसी शेर्पालगायतले पनि मत खसाएका छन्। ओलाङचुङगोलामा खटिएका मतदान अधिकृत मोहन अर्यालका अनुसार दलको कोही पनि एजेण्ट नआएपछि मतदान सुरु हुने मुचुल्कामा उनीहरुलाई हस्ताक्षर गराइएको हो। यस केन्द्रमा २ सय ७६ मतदाता रहेका छन्। तर यहाँ ७० देखि ९० भोटसम्म खस्ने स्थानीयको आकलन छ। जिल्लाबाहिर भएका मतदाता नआएकाले बस्तिमा भएकाले मात्रै मतदान गर्ने स्थानीय बताउँछन्। ताप्लेजुङ जिल्लामा ८९ हजार ६ सय ८० मतदाता रहेकाछन्।
बझाङमा तीन ठाउँको मतदान प्रक्रिया ठप्प,"बझाङ : जिल्लामा शान्तिपूर्ण मतदान भएका मतदानस्थलमा करिब ५० प्रतिशत बढी मत खसिसकेको जिल्ला निर्वाचन कार्यालयले जनाएको छ। मतदान समय सकिन केही समयमात्रै बाँकी रहँदा बझाङका झडप भएका मतदान स्थल जयपृथ्वी नगरपालिका वडा नम्बर ७ स्थित सुनिपिपल चौर मावि सुवेडा, केदारस्युँ गाउँपालिका वडा नम्बर ४ स्थित जगन्नाथ माबि सैन्सु र मष्टा गाउँपालिका ५ स्थित द्वारिकानाथ माद्यामिक विद्यालयमा भने मतदान प्रक्रिया ठप्प भएको छ। यी तीनवटै मतदानस्थलमा सर्वदलीय बैठक बसिरहँदा सबै ठाउँमा नयाँ मतदान अधिकृतसहित पुन: मतदानको माग गरिरहेका छन्। जयपृथ्वी नगरपालिका वडा नम्बर ७ स्थित सुनिपिपल चौर मावि सुवेडाका मतदान अधिकृत डा सूर्य उपाध्यायले भने, 'छलफलका लागि सर्वदलीय बैठक बोलाएका छौं। एक पक्ष सम्पर्कविहीन बनेको छ। अब स्थगित गर्ने वा नगर्ने मुख्य निर्वाचन अधिकृतलेज्यूले निर्णय लिनुहोला।' त्यस मतदान केन्द्रमा १ हजार ९ सय ६ जना मतदाता रहेकोमा अहिलेसम्म जम्मा २० प्रतिशतमात्रै मत खसेको छ। स्वतन्त्र उम्मेदवारका आफन्तले फर्जी मत खसालेको भन्दै उत्पन्न भएको विवादले केदारस्युँ ४ स्थित जगन्नाथ माबि सैन्सु मतदान केन्द्र पनि दिनभर जसो तनावग्रस्त बन्यो। जहाँ १ हजार ५ सय ३७ जना मतदाता रहेकोमा अहिलेसम्म ५ सय ७० मत खसिसकेको मतदान अधिकृत केशवराज जोशीले बताए। उनका अनुसार त्यहाँ तनावग्रस्त भएपछि मत खसाल्न बाँकी मतदाता सबै घर फर्किसकेका छन्। अहिले सर्वदलीय बैठक बसिरहेको छ। सबै दलले पुन: मतदानको माग गरिरहेका छन्। बाँकी थलारा गाउँपालिका ५ स्थित थलारा मावि खोली मतदान केन्द्र र मा थलारा गाउँपालिका ८ स्थित शैलेश्वरी मावि मतदान केन्द्रमा पुन: मतदान सुरु भइसकेको छ। अन्य ठाउँमा फोन सम्पर्क हुन सकिरहेको छैन।"
तनहुँमा ४० प्रतिशत मत खस्यो,"तनहुँ : जिल्लामा बिहान ७ बजेदेखि नै सौहार्द वातावरणमा उत्साजनक रुपमा मतदान भइरहेको छ। दश स्थानीय तह रहेको जिल्लामा दिउँसो चर्को घाम लाग्ने हुँदा बिहानै मतदाताहरु मतदान गर्न पुगेका हुन्। ज्येष्ठ नागरिक, अपांग, अशक्त र बिरामीहरुलाई लाइनमा नबसीकन सिधैँ मतदान गर्न पाउने व्यवस्था मिलाईएको छ। कुनै मतदान स्थलमा भने लाइन व्यवस्थित नभएको भन्दै मतदाताले गुनासो गरेका छन्। जिल्लाको शुक्लागण्डकी नगरपालिका६, खैरेनीटार माध्यमिक विद्यालयमा मतदान गर्न गएका नेपाल बार एशोसियसन तनहुँका अध्यक्ष भानुभक्त सुवेदीले लाइन अस्तव्यस्त भएको गुनासो गरे। मतदाता चिरञ्जिवी सापकोटाले ५ बजेबाट लाइनमा बसी मतदान गरे। वडाको विकास गर्न सक्षम उम्मेदवारलाई मत दिएको बताउने सापकोटा जनताको अपेक्षा अनुसारको काम हुनेमा विश्वस्त छन्। खैरेनीटार माविका पूर्व प्रधानाध्यापक केशवराज घिमरेले राजनीतिक दलको घोषणा पत्र पढेर शिक्षा, स्वास्थ्य, कृषि र रोजगारलाई जोड दिने पार्टीको उम्मेदवारलाई मत दिएको बताए। आज भइरहेको मतदानबाट जिल्लाको १० स्थानीय तहको ८५ वडामा ४४४ जनप्रतिनिधि निर्वाचित हुनेछन्। एक हजार ६३५ जना चुनावी मैदानमा छन्। देवघाट गाउँपालिका३ को दलित महिला सदस्यमा ४१ वर्षीया मनमाया विक निर्विरोध निर्वाचित भइसकेकी छिन्। जिल्लाका दुई लाख ४४ हजार ३४० मतदाताले आफ्नो गाउँ, नगर र वडा हाँक्ने जनप्रतिनिधि चयन गर्नेछन्। १३६ मतदानस्थलका २९७ मतदान केन्द्रमा शान्तिपूर्ण तरिकाले मतदान भइरहेको जिल्ला निर्वाचन कार्यालय तनहुँका प्रमुख हरी ढकालले जानकारी दिए। समाचार तयार पार्दासम्म सरदर ४० प्रतिशत मत खसेको उनले जानकारी दिए।"
स्थानीय तह निर्वाचन अपडेट : कहाँकहाँ भयो झडप ?,"काठमाडौं : बिहानैदेखि स्थानीय तह निर्वाचन भइरहेको छ। केहि स्थानमा झडपको स्थिती समेत सिर्जना भएको छ। झडप भएपछि परिस्थित नियन्त्रण गर्न प्रहरीले केहि ठाउँमा प्रहरीले हवाई फायर गरेको छ। अन्नपूर्ण जिल्ला सम्वाददाताका अनुसार हुम्लाको चंखेली गाउँपालिकामा झडप भएको छ । नेपाली कांग्रेस, नेकपा माओवादी केन्द्र र स्वतन्त्र उम्मेदवारबीच झडप भएको हो । चंखेलीको महादेव मतदान केन्द्रमा झडप हुँदा प्रहरीले आठ राउन्ड हवाई फायर गरेको थियो । मतदान केन्द्रका अधिकृत कृष्णप्रसाद आचार्य घाइते भएको स्थानीयले बताएका छन् । केहि समयका लागि मतदान रोकिएको छ । यस्तै, दोलखाको वैतेश्वर गाउँपालिका १ र २ का मतदान स्थलमा तनावको स्थिति सिर्जना भएको छ । नेपाली कांग्रेस, एमाले र नेकपा माओवादी केन्द्रका कार्यकर्ताबीच झडप भएपछि तनावको स्थिती सिर्जना भएको हो । अहिले मतदान रोकिएको जिल्ला प्रहरी कार्यालय दोलखाले जनाएको छ । यस्तै, बाराको देवताल गााउँपालिका वडा नम्बर ७ मा मतदान रोकिएको छ। वडा नम्बर ७ स्थित पिपरपाति प्राविको मतदान केन्द्रमा नेपाली कांग्रेस र लोकतान्त्रिक समाजवादी पार्टीबीच झडप भएको थियो । झडपमा दुवै दलका वडा अध्यक्षका उम्मेदवार सामान्य घाइते भएका छन् । झडप भएपछि स्थगित भएको मतदान कार्य केहिबेर अघिदेखि सुरु भएको हो । प्रहरीका अनुसार लोसपाका वडा अध्यक्षका उम्मेदवार विकास कुमार सिंहले एक वृद्ध मतदाताको मतपत्र लिएपछि त्यही विषयलाई लिएर कांग्रेसका वडा अध्यक्षका उम्मेदवार सत्यन्द्र यादव समूहले विरोध गरेपछि विवादले झडप रुप लिएको हो । रामेछापको खाँडादेवी गाउँपालिका १ र मन्थली नगरपालिका १२ मा झडप भएको हो। झडप भएपछि प्रहरीले स्थिती नियन्त्रणमा लिन हवाई फायर गरेको थियो । यस्तै काभ्रेको कात्तिके देउराली वडानम्बर ६ मा मतपेटीका तोडफोड भएको छ । गोरखाको गण्डकी गाउँपालिका७ घ्याल्चोकको ज्ञानमार्ग मावि खमतदान केन्द्रमा पनि झडप भएको छ । नेपाली कांग्रेस र माओवादी केन्द्रका कार्यकर्ताबीच झडप भएपछि प्रहरीले एक राउन्ड हवाई फायर गरेको छ । सर्लाहीको धनकौल गाउँपालिकास्थित पशुसेवा मतदान केन्द्रमा गोली चलेको छ । मतदानस्थल र प्रतिनिधि छनोटबारे दलहरुबीच विवाद बढेको थियो । विवाद बढ्दा ढुंगामुढा प्रहार हुन थालेपछि प्रहरीले स्थिति नियन्त्रणमा लिन ६ राउण्ड हवाई फायर गरेको हो ।"
झापामा मापसे गरेर मतदान केन्द्र छिरेका सहायक मतदान अधिकृत निष्कासित,"विराटनगर : झापामा मापसे (मादक पदार्थ सेवन) गरेर मतदान केन्द्रमा छिरेका एक जना सहायक मतदान अधिकृतलाई निष्कासन गरिएको छ। झापा गाउँपालिका६ सरणामतिस्थित जनता माध्यमिक विद्यालय मतदान केन्द्र गका सहायक मतदान अधिकृत सुरेन्द्र बस्नेतले मापसे गरेको पाइएको हो। मतदान प्रक्रिया सुरु भएको निक्कै बेरपछि उनले मासपे गरेर आएको खुलेको थियो। बस्नेतले मतदान केन्द्रमा छिरेर काम पनि गरेका थिए। सहायक मतदान अधिकृतले मापसे गरेको गुनासो मतदाताले गरेपछि निष्कासन गरिएको मतदान अधिकृत युवराज नेपालले जानकारी दिए। उनका अनुसार मतदानको प्रक्रिया भने सहायक मतदान अधिकृत बिना नै जारी राखिएको छ। मतदानका क्रममा मतदाताले गुनासो गरेपछि सहायक मतदान अधिकृतलाई निष्कासन गरिएको छ, नेपालले भने, अर्को व्यक्तिलाई सहायक मतदान अधिकृत तोक्न सक्ने अवस्था नभएपछि भएका कर्मचारीबाटै मतदान प्रक्रियालाई भने जारी राखिएको छ।"
देशभर उत्साहपूर्ण मतदान,"काठमाडौं : स्थानीय तह निर्वाचनमा बिहानदेखि नै उत्साहपूर्ण मतदान भइरहेको छ। केही स्थानमा छिटपुट घटना भए पनि अधिकांश स्थानमा मतदान शान्तिपूर्ण ढंगले अघि बढेको छ। मतदानस्थलमा मतदाताहरु बिहान ७ बजेखि मतदान गरिरहेका छन्। संविधान जारी भएपछि दोस्रोपटक स्थानीय तह निर्वाचन भएको हो। निर्वाचनमा १८ वर्षदेखि वृद्धवृद्धासमेत मतदान गरिरहेका छन्। २०७४ मा भएको निर्वाचनमा जनप्रतिनिधिको पाँच वर्षे कार्यकाल जेठ ५ मा सकिँदै छ । यसै क्रममा ललितपुर महानगर वडा नम्बर ३, १६ र २० मा जेष्ठ नागरिक, दृष्टिवीहीन नागरिक आफ्ना जनप्रतिनिधि चुन्न तमतयार छन्।"
"सूर्य विजयी हुन्छ, गठबन्धनले हार स्वीकार गरिसक्यो : रामबहादुर थापा","चितवन : नेकपा एमालेका उपाध्यक्ष रामबहादुर थापा बादलले स्थानीय तहको निर्वाचनमा सूर्यको विजयी हुने बताएका छन् । भरतपुर १० नारायणी मावी केन्द्रबाट मतदान गरेपछि पत्रकारसँग संक्षिप्त प्रतिक्रिया दिँदै थापाले यो निर्वाचनमा सूर्यको विजय निश्चित भएको दावी गरे। उनले भने, 'गठबन्धनले हार स्वीकार गरिसकेको अवस्था छ । प्रचण्डले आज (शुक्रबार) जीत र हार जे भएपनि स्वीकार्नुपर्छ भन्नुभयो । त्यो कुराले पनि सूर्य चिन्हको जित भइसक्यो।' उनले स्थानीय तह निर्वाचनले लोकतन्त्र सुदृढ गराउने र देशको विकासमा गति दिने बताए ।"
स्थानीय तह निर्वाचन : डोटीमा करिब २५ प्रतिशत मत खस्यो,डोटी : डोटीमा अहिलेसम्म करिब २५ प्रतिशत मत खसेको बताइएको छ । मुख्य निर्वाचन अधिकृतको कार्यालयले दिएको जानकारी अनुसार करिब २० देखि २५ प्रतिशत मत खसेको पाइएको छ । मतदान शान्तिपूर्ण तरिकाबाट सञ्चलन भइरहेको छ। बिहान ७ बजेदेखिनै सबै मतदान केन्दहरूमा मतदान सुरू भएको मुख्य निर्वाचन अधिकृत बिदुर काफ्लेले जानकारी दिए । मौसमले समेत साथ दिएका कारण मतदान उल्लासपूर्ण वातावरणमा भइरहेको काफ्लेले बताए । डोटीका अधिकांश मतदान केन्द्रहरूमा सबैभन्दा वृद्ध व्यक्तिबाट मतदान सुरू गरिएको बताइएको छ । डोटीको शिखर नगरपालिका( ५ तिजाली स्थित राधाकृष्ण माविको मतदान केन्द्रमा ९५ वर्षीय वृद्ध चेतराज ओझाबाट मतदान गराएर सुरू मतदान प्रक्रिया सुरू भएको छ । डोटीमा एक सय ७१ मतदान केन्द्र रहेका छन भने एक सय १५ मतदान स्थलहरू छन् । डोटीमा मतदाताको संख्या एक लाख २३ हजार पाँच सय ५४ रहेको छ ।
"गोरखाको ज्ञानमार्ग मतदान केन्द्रमा कांग्रेसमाओवादी झडप, हवाई फायर","गोरखा : कांग्रेस र माओवादी कार्यकर्ताबीच झडप भएपछि गोरखाको गण्डकी गाउँपालिका ७ ज्ञानमार्ग माविमा हवाई फायर भएको छ। सो माविको खमतदान केन्द्रमा दोहोरो झडप भएपछि एक राउण्ड हवाइ फायर गरिएको जिल्ला प्रहरी प्रमुख एसपी केदार खनालले जानकारी दिए। एक व्यक्तिले जेष्ठ नागरिकको मतदान गरिसकेपछि पुन अर्को अपाङ्गता भएको व्यक्तिको पनि मतदान गर्ने प्रयास गरेपछि दुई पक्षबीच बिवाद भएको उनले बताए। दुई पक्षबीच विवादसँगै झडपको अवस्था सिर्जना भयो। डेढ घण्टासम्म मतदान कार्य पनि रोकियो, गोरखाका प्रहरी प्रमुख एसपी केदार खनालले भने,एक राउण्ड हवाई फायर गर्नुपर्ने अवस्था आयो। अहिले मतदान कार्य सुचारु भएको छ।"
"गोरखाको बालकी मतदान केन्द्रमा माओवादी र कांग्रेसबीच झडप, मतदान रोकियो","गोरखा : गण्डकी गाउँपालिका ६ को बालकी आधारभूत विद्यालयमा माओवादी र कांग्रेस कार्यकर्ताबीच झडप हुँदा मतदान रोकिएको छ । आधा घण्टादेखि ढुंगा हाना हुँदा मतदान रोकिएको पालिकाका निर्वाचन अधिकृत बासुदेव रेग्मीले जानकारी दिए । बाहिर ढुंगा हानाहानको स्थिति छ । मतपत्र, मतपेटिका कोठाभित्र लगेर सुरक्षित राखिएको छ,' उनले भने, 'कर्मचारीहरु सुरक्षित हुनुहुन्छ । मतदान रोकिएको छ ।' घटनास्थलमा थप सशस्त्र प्रहरी, नेपाल प्रहरी, सेनाको टोली आउँदै गरेको जानकारी पाएको उनले बताए । गण्डकी गाउँपालिकाको ज्ञानमार्ग मावि मतदान केन्द्रमा यसअघि पनि माओवादीले अवाञ्छित गतिविधि गरेपछि दोहोरो झडप भएको हो । झडपछि हवाई फायरिङ भएको थियो । ज्ञानमार्ग केन्द्र सुचारु भएलगत्तै बालकीमा झडप भएको हो ।गण्डकी गाउँपालिकाको तीनवटा मतदान केन्द्र विगतका चुनावदेखि नै माओवादी केन्द्रले कब्जा गर्ने गरेको थियो । ती केन्द्रहरुलाई जिल्ला सुरक्षा समितिले अति संवेदनशीलको सूचीमा राखेको छ ।"
"रामेछापको खाडाँदेवी१ र मन्थली१२ मा झडप, प्रहरीले गर्यो हवाई फायर",काठमाडौं : रामेछापको खाडाँदेवी गाउँपालिका १ र मन्थली नगरपालिका१२ मा झडप भएको छ। जिल्ला प्रहरी कार्यालय रामेछापमा अनुसार मतदान केन्द्रमा झडप भएपछि स्थिति नियन्त्रणमा लिन प्रहरीले हवाई फायर गरेको छ। प्रहरीका अनुसार खाडाँदेवी गाउँपालिका १ राकाथुम मतदान केन्द्रमा झडप भएपछि स्थिति नियन्त्रणका लागि प्रहरीले ७ राउण्ड हवाई फायर गरेको हो। यसैगरी मन्थली नगरपालिका१२ स्थित स्रिकाल मावि मतदान केन्द्रमा झडप भएपछि प्रहरीले ३ राउण्ड फायर गरेको प्रहरीले जनाएको छ। झडप भएपछि मतदान प्रभावित भएको छ।
धनकुटाको सहिदभूमि६ मा मतदान प्रक्रियामा विवाद : मतदान स्थगित,धनकुटा : मतदान प्रक्रियाको विषयमा लोकतान्त्रिक गठवन्धन र नेकपा एमालेका प्रतिनिधिबीच विवाद हुँदा सहिदभूमि गाउँपालिका वडा नं ६ स्थित ठाकुरदेवी मावि र ६ नं वडा कार्यालय मतदान स्थलका तीन वटै केन्द्रको मतदान प्रक्रिया स्थगित भएको छ। मतदान प्रक्रियाको विषयमा दुवै पक्षवीच भएको विवादले केही समयको लागि मतदान कार्य स्थगित गरिएको मतदान केन्द्रक का मतदान अधिकृत गणेश एडीले बताए। उनका अनुसार भित्र मतदान कार्य शान्तिपूर्ण वातावरणमा चलिरहेको थियो। बाहिरको वातावरण होहल्ला र हुलदंगा भएको खबर सुनियो। सुरक्षाकर्मीहरु नियन्त्रणमा लिएपछि स्थगित भएको हो। स्थगित हुनुभन्दा अघिसम्म तीन वटै केन्द्रमा २० प्रतिशत भोट खसेको थियो।
"बझाङमा एमाले र गठबन्धनबीच झडप, मतपेटिका फुटायो, तीन राउण्ड हवाई फायर",बझाङ :जिल्लाको जयपृथ्वी नगरपालिका ७ अन्तर्गतको मतदानस्थल सुनिपिपल चौर माविमा मतपेटिका फुटाएको छ। नेकपा एमाले र गठबन्धनका कार्यकर्ताबीच सोही विषयलाई लिएर झडप भइरहेको छ । झडपको परिस्थिति नियन्त्रणमा लिन प्रहरीले ३ राउन्ड हवाई फायरिङ गरेको छ।
सन्धिखर्कमा ९७ वर्षीय वृद्धद्वारा मतदान,सन्धिखर्क : अर्घाखाँचीको सन्धिखर्क १० मा ९७ वर्षीय टोपबहादुर हमाल ठकुरीले मतदान गरेका छन्। अर्घाखाँचीमा महिला ८१ हजार ४ सय ४९ जना पुरुष ८२ हजार ३ सय ६६ जना मतदाता गरी कुल १ लाख ६३ हजार ८ सय १५ जना मतदाता रहेका छन्। जिल्लामा ३ नगरपालिका र ३ गाउँपालिका गरी ६ स्थानीय तहका ६१ वटा वडाका जनप्रतिनिधिको लागि निर्वाचन हुँदै छ।
"मतदानस्थलमा राइफल पड्कियो, मतदाताको भागाभाग",विराटनगर : सुनसरीमा मतदानस्थलको सुरक्षाका लागि खटिएका एकजना प्रहरी जवानले बोकेको राइफल अचानक पड्किएको छ । भोक्राहानरसिंह गाउँपालिका२ स्थित श्री आधारभूत विद्यालय मतदानस्थलमा खटिएका प्रहरी जवान विशेष याक्खाले बोकेको इन्सास राइफल आफै पड्किएको हो । घटनामा कुनै मानवीय एवं भौतिक क्षति भने नभएको प्रहरीले जनाएको छ । राइफल पड्किएपछि मत हाल्न लाइनमा बसेका मतदाताको भागाभाग भएको थियो। तर मतदान प्रक्रिया भने जारी छ । प्रदेश १ प्रहरी कार्यालयले घटनाका बारेमा छानबिन एवं अनुसन्धान हुने जनाएको छ ।
"देखाएर भोट हालेपछि बाबुरामले भने, म सुरुदेखि खुल्ला मतदानको पक्षपाती हुँ","गोरखा : मतपत्रमा स्वस्तिक छाप लगाएको तस्बिर सार्वजनिक गरेपछि पूर्व प्रधानमन्त्री तथा जसपाका संघीय परिषद् अध्यक्ष डाक्टर बाबुराम भट्टराईले आफूले सुझबुझका साथ यसो गरेको दाबी गरेका छन्। स्वस्तिक छाप लगाएको तस्बिर सामाजिक सञ्जालमार्फत सार्वजनिक गरेर आफूले कुनै गल्ती नगरेको उनको तर्क छ। मतदान भनेको लोकतान्त्रिक पद्धति हो। यसमा लुकाउनु पर्ने कुनै कुरा छैन, अन्नपूर्णपोष्टसित कुरा गर्दै डाक्टर भट्टराईले भने, अरुलाई प्रभावित पो पार्नुहुन्न तर आफूले राजिखुशीका साथ मतदान गरेको कुरा कुनै अपराध गरेझै गरी लुकाउनु पर्छ भन्ने मलाई लाग्दैन। आफू सुरुदेखि नै खुल्ला मतदानको पक्षपाती रहेको तर्क गरे। म सुरुदेखि नै खुल्लमखुल्ला हात ठड्याएर मतदान गर्नुपर्छ भन्ने मान्यताको मान्छे हुँ, उनले भने। साथै जसपा र एमालेबीच गठबन्धन गरेकाले आफूले गठबन्धनकै आधारमा मतदान गरेको दाबी गरेका छन्। एमालेसित जुन सर्तमा गठबन्धन गरिएको थियो, त्यही इमान्दारिता पालना गरेको छु। बाहिर चर्चा गरेजस्तो गरेको छैन, उनले भने। सत्ता गठबन्धनमा रहेका दलसित मात्र चुनावी तालमेल गर्नुपर्छ भन्नेमा आफू कन्भिन्स नरहेको उनले बताए। स्थानीय तहको चुनाव भनेको वर्तमान नेपालको शासन व्यवस्थाको सबैभन्दा ठूलो आधारशीला हो, उनले भने, त्यसैले स्थानीय तहमा चुनावी गठबन्धन गर्दा स्थानीयस्तरको आवश्यकता र औचित्यताको आधारमा गर्नुपर्छ। केन्द्रले लाद्नु हुँदैन भन्दै आएको थिएँ। त्यसैले हाम्रो पार्टी जसपाले पालुङटारमा एमालेसित तालमेल गरेको हो।"
"हुम्लाको चंखेलीमा झडप, आठ राउन्ड हवाई फायर, मतदान अधिकृत घाइते","हुम्ला : हुम्लाको चंखेली गाउँपालिकामा झडप भएको छ । नेपाली कांग्रेस, नेकपा माओवादी केन्द्र र स्वतन्त्र उम्मेदवारबीच झडप भएको हो । चंखेलीको महादेव मतदान केन्द्रमा झडप हुँदा प्रहरीले आठ राउन्ड हवाई फायर गरेको थियो । मतदान केन्द्रका अधिकृत कृष्णप्रसाद आचार्य घाइते भएको स्थानीयले बताएका छन् । केहि समयका लागि मतदान रोकिएको छ ।"
"मतदानपछि ओलीले भने: चुनाव सार्ने प्रधानमन्त्री देउवाको प्रस्ताव अस्वीकार गरेको थिएँ , एमालेकै कारण आज चुनाव भयो","भक्तपुर : नेकपा एमालेका अध्यक्ष केपी शर्मा ओलीले स्थानीय तहको निर्वाचन सार्ने प्रधानमन्त्री शेरबहादुर देउवाको पटकपटककाे प्रस्ताव आफूले अस्वीकार गरेको बताएका छन्। भक्तपुरको बालकोटस्थित महेन्द्र शान्ति माविमा शुक्रबार मतदान गरेपछि पूर्वप्रधानमन्त्री ओलीले वैशाख ९ गतेसम्मसमेत प्रधानमन्त्री देउवाले स्थानीय तह निर्वाचन सार्न विभिन्न व्यक्तिमार्फत् आफूलाई प्रस्ताव पठाएको बताए। उनले भने' प्रधानमन्त्री देउवाले निर्वाचन सारौं भन्ने गरेको प्रस्ताव आफूले अस्वीकार गरेकाले आज स्थानीय तहको निर्वाचन संभव भएको हो। म निर्वाचन सार्ने पक्षमा थिइनँ। गठबन्धनले निर्वाचन सार्न अनेकौं बाहना गरेको थियो।' ओलीले एमालेका कारणले मात्र चुनाव संभव भएको बताए। उनले अब मुलुक दुई दलीय प्रणालीतर्फ उन्मुख भएको बताए। ' कांग्रेस एक्लै वडामा समेत चुनाव लड्ने हिम्मत गर्दैन। कांग्रेस गठबन्धन नै चाहन्छ,'उनले भने,' एकतिर एमाले अर्कोतिर गठबन्धन।' गठबन्धनको अर्को चैत्रमा मात्र स्थानीय तहको निर्वाचन गर्ने नियत भएको उनको भनाइ छ।"
काभ्रेको प्रभा माविको मतदान केन्द्रमा मतपेटिका फुटाइयो,"काभ्रे : काभ्रेको चौरिदेउराली गाउँपालिका वडा नं ६ को प्रभा मावि मतदान केन्द्रमा मतपेटिका फुटाइएको छ । हुल्दङगा हुँदा खाली राखिएको मत पेटिका फुटाएको निर्वाचन अधिकृत सम्भुकुमार बस्नेतले जानकारी दिए । अहिले दलीय संयन्त्रको बैठक बस्नको लागि तयारी गरिएको बस्नेतले जानकारी दिए। यता एमाले केन्द्रीय सदस्य एवम् सांसद् नेकपा एमालेको जीतलाई स्विकार गर्न नसकेर कातिके देउराली वडा नम्बर ६ मा गठबन्दनले मत पेटिका फ़ुटाएको आरोप लगाएकी छन् । उनले फेसबुकमार्फत मतदान अधिकृत, ग्रह प्रशासनको पनि सहयोग निपक्ष नदेखिएको उल्लेख गरेकी छन् । उनका अनुसार एकजनाको अवस्था गम्भीर रहेको छ। त्यहाँ अहिले निर्वाचन प्रक्रिया स्थगित भएको छ ।"
स्याङ्जामा मतदाता बोकेको गाडी दुर्घटना: १४ जनाको मृत्यु,स्याङ्जा : मतदाता बोकेको गाडी दुर्घटना हुँदा स्याङ्जाको वालिङमा १४ जनाको मृत्यु भएको छ। मृत्यु भएका १० जनाको सनाखत भएको प्रमुख जिल्ला अधिकारी राजु पौडेलले अन्नपूर्णलाई जानकारी दिए। उनका अनुसार अहिले उद्धार कार्य भइरहेको छ। दुर्घटनामा घाइते भएकाहरुलाई पोखरा पठाइएको छ।
पूर्वप्रधानमन्त्री एवम् एमाले अध्यक्ष ओलीले गरे मतदान,काठमाडौं : पूर्वप्रधानमन्त्री एवम् नेकपा (एमाले)का अध्यक्ष केपी शर्मा ओलीले मतदान गरेका छन्। ओलीले स्थानीय तह निर्वाचनमा बालकोटस्थित महेन्द्र शान्ति माविबाट शुक्रबार बिहान मतदान गरेका हुन्। उक्त विद्यालय रहेको मतदानस्थलमा तीन मतदान केन्द्र रहेका छन्। ओलीले कमतदान केन्द्रबाट मतदान गरेका छन्। भक्तपुर जिल्ला ७७ मतदानस्थल र २ सय १९ वटा मतदान केन्द्र तोकिएको छ।
"मतदानपछि देउवाले भने : निर्वाचन हुँदैन भन्नेहरु गलत सावित भए, ओलीजी पनि मतदान गर्दै हुनुहुन्छ होला","डडेलधुरा : नेपाली कांग्रेसका सभापित शेरबहादुर देउवाले मतदान गरेका छन्। देउवाले डडेलधुराको गन्यापधुरा वडा नम्बर १ स्थित असिग्राम मावि रुवाखोला मतदान केन्द्रबाट मतदान गरेका हुन्। मतदानपछि सञ्चारकर्मीसँग कुरा गर्दै देउवाले निर्वाचन हुँदैन भन्नेहरु गलत सावित भएको प्रतिक्रिया दिए। उनले भने, 'निर्वाचन हुँदैन भन्नेहरु गलत सावित भए, ओलीजी पनि मतदान गर्दै हुनुहुन्छ होला।' देउवाले हर्षोल्लाका साथ मतदान गर्न मतदातालाई आग्रह गरे। डडेलधुरामा शान्तिपूर्ण ढंगले चुनाव भइरहेको जनाइएको छ। मतदान गर्न देउवा करिब १ हप्तादेखि गृहजिल्ला डडेलधुरामा छन्। देउवा आजै काठमाडौं फर्किने कार्यतालिका छ।"
बजारमा थप ९ अर्ब नोट,"काठमाडौं : नेपाल राष्ट्र बैंकले यो चुनाव आसपास २० अर्ब रुपैयाँ बाहिरिने अनुमान गरेको थियो। तर ९ अर्ब रुपैयाँ मात्रै थप रकम बैंकिङ प्रणालीबाट बाहिरिएको नेपाल राष्ट्र बैंकले जनाएको छ। अनुमानभन्दा कम रकम बाहिरिएको नेपाल राष्ट्र बैंक मुद्रा व्यवस्थापन विभागका कार्यकारी निर्देशक रेवतीप्रसाद नेपालले जानकारी दिए। यो रकम ठ्याक्कै चुनावकै लागि मात्र हो भन्न भने नसकिने उनी बताउँछन्। तर विगत १० कार्य दिनमा थप ९ अर्ब रुपैयाँको माग बढ्यो। सो रकमबराबरको नोट राष्ट्र बैंकबाट बाहिर गएको छ, उनले भने, यो चुनावकै लागि निर्वाचन आयोगले भुक्तानीमा खर्च गर्यो कि म्यादी प्रहरीलाई दिइयो यकिन भने थाहा भएन। वैशाख ९ गतेसम्म बजारमा ६ खर्ब ४३ अर्ब रुपैयाँ रहेको तर वैशाख २८ गतेसम्ममा ६ खर्ब ५२ अर्ब हाराहारीका नोट चलनचल्तीमा रहेको नेपालले बताए। अपेक्षा गरेअनुसार माग भएको छैन। हुन त अझै अवधि बाँकी नै छ। किनभने अन्तिम समयमा नै म्यादी पुलिसको, निर्वाचन आयोगको भुक्तानी हुने गरेको छ, उनले भने। यसको कारण अनौपचारिक अर्थतन्त्रको पैसा खर्च गरेको उनको अनुमान छ। अर्थ मन्त्रालयले निर्वाचन आयोग, म्यादी प्रहरी, सुरक्षा निक(ायलगायतलाई लक्षित गर्दै करिब १६ अर्ब रकम स्वीकृत गरेको थियो। अर्थका प्रवक्ता ढुण्डीप्रसाद निरौलाका अनुसार आयोगलाई निर्वाचन खर्चबापत ८ अर्ब ११ करोड रुपैयाँ स्वीकृत गरिएको छ। यसबाहेक नेपाल प्रहरी (म्यादीसमेत), सशस्त्र प्रहरीका लागि ६ अर्ब ३७ करोड रुपैयाँ स्वीकृत गरिएको उनले बताए। सुरक्षाकर्मीको सेवाको आधारमा स्थलमा खटिनेलाई भत्ताको पनि स्वीकृत गरेको छ। नेपाली सेनालाई २६ करोड र राष्ट्रिय अनुसन्धान केन्द्रका लागि ३ अर्ब हाराहारी रकम छुट्ट्याइएको प्रवक्ता निरौलाले जानकारी दिए। यता निर्वाचन आयोगले मतपत्र मतपेटिका, सीसीटीभीलगायत निर्वाचन सामग्री किन्ने गर्छ। तर बैंकबाट झिकेको तथा खर्च गरेको तथ्यांक आइनसकेको कार्यकारी निर्देशक नेपाल बताउँछन्। किनभने सरकारले खर्च बैंकिङ प्रणालीबाटै गर्छ। यसको पनि सबै फिगर आइसकेको छैन, राष्ट्र बैंक मुद्रा व्यवस्थापन विभागका कार्यकारी निर्देशक नेपालले भने। अहिले बजारमा चलनचल्तीको कागजी नोट बढेर ६ खर्ब ५२ अर्ब रुपैयाँ हाराहारीमा पुगेको छ। जबकि चुनाव चहलपहल हुनुअघि बजारमा चलनचल्तीमा ६ खर्ब ४३ अर्ब रुपैयाँबराबरको कागजी नोट थियो। यद्यपि असारको तुलनामा चालू आर्थिक वर्षको १० महिनामा भने बजारमा थप १ खर्ब ५८ अर्ब थप रकम चलनचल्तीमा गएको छ। राष्ट्र बैंकबाट वित्तीय प्रणालीमा गएका र पुनःप्रणालीमा नआएका नोटलाई चलनचल्तीमा रहेको मानिन्छ। वर्षौंपहिले निष्कासन बन्द भएका १, २, २५ र २ सय ५० दरका नोट पनि चलनचल्तीमा रहेको देखिएको छ। राष्ट्र बैंकका अनुसार तर अहिले बजारमा चलनचल्तीमा हजार दरका नोट करिब ७० प्रतिशत छ। यस्तै, २० प्रतिशत ५ सय दरका, ३ प्रतिशत १ सय दरका र बाँकी ७ प्रतिशत जति साना दरका नोट (१, २, ५, १०, २० र ५०) को हिस्सा छ। अहिले चुनावकै मौका छोपेर बजारमा नक्कली तथा जाली नोट पनि भित्रिएको हल्ला छ। तर यसबारे राष्ट्र बैंकमा कुनै पनि उजुरी नपरेको उनले जानकारी दिए। यसलाई प्रमाणले पुष्टि गर्नुपर्छ। नक्कली नोट आयो भनेर हल्लामा चल्नु भएन। यसबारे बैंक तथा प्रहरीमार्फत नक्कली नोट देखियो भनेर नोटै आएको स्थिति छैन, उनले भने।"
मतदानपछि गगन थापाको प्रतिक्रियाः स्थानीय चुनावमा कांग्रेस पहिलो पार्टी बन्छ,"काठमाडौंः नेपाली कांग्रेसका महामन्त्री गगन थापाले मतदान गरेका छन् । थापाले काठमाडौं महानगरपालिका३१ को मैतीदेवीको मतदानस्थलमा मतदान गरेका हुन् । मतदानपछि कांग्रेस महामन्त्री थापाले स्थानीय तह निर्वाचनमा कांग्रेस पहिलो पार्टी हुने बताएका छन् । उनले भने, कांग्रेस सजिलोसँग पहिलो पार्टी हुन्छ । लोकतन्त्र र संविधानको रक्षाको लागि गठबन्धन बनेको हो । उनले आफूहरुसँग प्रतिस्पर्धा गर्ने पार्टी छियाछिया भएको बताए ।"
"दोलखाको वैतेश्वर गाउँपालिकामा झडप, मतदान रोकियो","काठमाडौं : दोलखाको वैतेश्वर गाउँपालिका १ र २ का मतदान स्थलमा तनावको स्थिति सिर्जना भएको छ । नेपाली कांग्रेस, एमाले र नेकपा माओवादी केन्द्रका कार्यकर्ताबीच झडप भएपछि तनावको स्थिती सिर्जना भएको हो । अहिले मतदान रोकिएको जिल्ला प्रहरी कार्यालय दोलखाले जनाएको छ । एक सयको हाराहारीमा मत खसिसकेको अवस्थामा सत्ताधारी दुवै दलका कार्यकर्ताहरूबीच झडप भएपछि प्रहरीले एक राउन्ड हवाई फायर गरेको थियो । अहिले सर्वदलीय बैठक बसेर सहमतिको प्रयास खोजिएको छ।"
बाराको देवतालमा रोकिएको मतदान सुरु,वीरगन्ज : बाराको देवताल गााउँपालिका वडा नम्बर ७ मा रोकिएको मतदान फेरि सुरु भएको छ । शुक्रबार बिहान ८ बजे देखि रोकिएको मतदान करिब डेढ घण्टा पछि बिहान साढे ९ बजे देखि सुरु भएको हो । वडा नम्बर ७ स्थित पिपरपाति प्राविको मतदान केन्द्रमा नेपाली कांग्रेस र लोकतान्त्रिक समाजवादी पार्टीबीच झडप भएपछि बिहान ८ बजे देखि मतदान स्थगित भएको थियो । झडपमा दुर्व दलका वडा अध्यक्षका उम्मेदवार सामान्य घाइते पनि भएका थिए । प्रहरीका अनुसार लोसपाका वडा अध्यक्षका उम्मेदवार विकास कुमार सिंहले एक वृद्ध मतदाताको मतपत्र लिएपछि त्यहि विषयलाई लिएर कांग्रेसका वडा अध्यक्षका उम्मेदवार सत्यन्द्र यादव समूहले विरोध गरेपछि विवाद भइ झडप भएको थियो । झडप नियन्त्रणमा लिन प्रहरीले ४ राउण्ड अश्रु ग्याँस पनि प्रहार गरेको थियो । मतदान स्थगित भएको खबर पाएपछि जिल्ला सुरक्षा निकायका प्रमुखहरुले मतदान केन्द्रमा पुगेर मतदान सुचारु गराएको बाराका प्रमुख जिल्ला अधिकारी कृष्ण बहादुर कटुवालले जानकारी दिए ।
मतगणनास्थलमा तारजाली,"जब निर्वाचन आउँछ मतपत्र च्यातिएको घटनाले चर्चा पाउँछ। त्यस्ता घटनाले देशव्यापी चर्चा पाएसँगै पाठ पनि सिकाएको छ। अघिल्लो घटनापछि भएको पुनःमतदानपश्चात् गणनाको बेला तारजाली बनाइयो। त्यसपछि देशभर तारजाली लगाएर मत गन्न थालियो। २०५४ सालमा पनि बागलुङमा मतपत्र च्यातिएको थियो। त्यसबेला एमाले कार्यकर्ताले मतपत्र च्यातेका थिए। तत्कालीन अमलाचौर गाविस हालको बाग्लुङ नपा १२ मा मतगणना हुँदै गर्दा एमाले प्रतिनिधिले मतपत्र च्यातेपछि पुनः मतदान भएको थियो। यसपटक त्यस्तो नहोस भनेर भरतपुरको मतगणनास्थललाई निकै कडा र सुरक्षित बनाइएको छ। मतगणना हुने स्थानमा जिआई तारको सात फिट अग्लो बार लगाइएको छ। भित्र छिर्न दुईवटा जालीका ढोका छन्। उम्मेदवारका प्रतिनिधिले त्यही तारजाली बाहिर बसेर गणना हेर्नेछन्। त्यसमा कडा निगरानी राख्न आठ वटा सीसी क्यामेरा जडान गरिएको छ। मतपेटिका भण्डारण गरिएको कक्षमा पनि सीसी क्यामेरा जडान छ। भरतपुर१० स्थित चितवन उद्योग संघमा मतगणना हुँदैछ। मतपत्रको सुरक्षा र मतगणनालाई सुरक्षित बनाउन खोजेका हौं, मुख्य निर्वाचन अधिकृतको कार्यालय भरतपुरका प्रवक्ता पुरुषोत्तम पौड्यालले भने, मतगणनास्थलमा सीसीटीभी जडानको काम भइरहेको छ। निर्वाचन आयोगलेसमेत यसको निगरानी गर्नेछ। मतगणना गर्ने र उम्मेदवारका प्रतिनिधि बस्ने ठाउँ छुट्टै बनाइएको छ। उनीहरूले मतगणना हेर्न पाउँछन् तर गन्नेको छेउमा पुग्न पाउँदैनन्। आयोगको निर्देशनअनुसार मतगणनाको सुरक्षालाई बढी केन्द्रीत गरेका छौं, जिल्ला निर्वाचन कार्यालय चितवनका प्रमुख भीमसेन कार्कीले भने। मधेस प्रदेशको एक मात्र महानगर वीरगन्ज महानगरपालिकामा शुक्रबार हुने निर्वाचनको मतगणनाका लागि मतगणनास्थलको तयारी पूरा भएको छ। महानगरको मतगणनाका लागि मुख्य निर्वाचन अधिकृतको कार्यालयले वीरगन्ज१४ पिपरास्थित नृसिंह माविको भवनलाई मतगणनास्थल तोकेको छ। मतगणनास्थलको बिहीबार साँझसम्म सम्पूर्ण तयारी पुरा भइसकेको प्रमुख निर्वाचन अधिकृत धर्मराज पौडेलले जानकारी दिए। पौडेलका अनुसार मतगणना गरिने कोठाहरूमा ८ फिट अग्लो तार जालीसहितको बार लगाइएको छ। यस्तै निर्वाचन आयोगको निर्देशन अनुसार मतगणना हुने र मतपेटिका भण्डारण गर्ने सबै कोठामा ८ वटा सीसीटीभी क्यामेरा जडान गरिएको छ। नृसिंह माविको चार वटा कोठामा मतगणना गरिने र चार वटा कोठामै मतपेटिका भण्डारण गरिने जानकारी पौडेलले दिए। मतगणनाका क्रममा कुनै अवाञ्छित गतिविधि वा गडबडी हुन नदिन निगरानीका लागि हरेक कोठामा एकएक वटाका दरले सीसीटीभी क्यामेरा जडान गरिएको उनले बताए। सीसीटीभी क्यामेराबाट मतपत्रको भण्डारण क्षेत्र, गणनास्थल, उम्मेदवारका प्रतिनिधि र गणकहरूको गतिविधि निगरानीसमेत गर्ने पौडेलले बताए। ३२ वटा वडा रहेको महानगरको मतगणनाका लागि निर्वाचन कार्यालयका तर्फबाट प्रत्येक कोठामा ६६ जनाका दरले गणक खटाइने जानकारी पनि उनले दिए। सुदूरपश्चिम प्रदेशका ८८ वटा स्थानीय तहका लागि मतगणनास्थल तोकिएका छन्। सुरक्षाका हिसाबले पायक पर्ने, पालिका केन्द्रमा मतगणनास्थल तोकिएका हुन्। प्रदेश निर्वाचन कार्यालयका प्रमुख प्रेमराज भट्टले प्रदेशभरी सबै तयारी पुरा भएको बताए। निर्वाचन आयोगले मतपेटिका संकलन भएलगत्तै मतगणना गर्ने जनाएको छ। मतगणनास्थलमा बिहीबारदेखि नै सुरक्षा ब्यवस्था कडा पारिएको छ। धनगढी उपमहानगरपालिको मतगणना भने आफ्नै नवनिर्मित भवनमा हुनेछ। मुख्य निर्वाचन अधिकृतको कार्यालयले बिहीबार सूचना जारी गर्दै उपमहानगरकै नव निर्मित भवनलाई मतगणनास्थल बनाउने निर्णय गरेको हो। धनकुटा नगरपालिकाको सामुदायिक भवनमा यसपटक मतगणना गर्ने व्यवस्था मिलाइएको छ। निर्वाचनपछि मतगणनास्थलमा सीसीटीभी क्यामेरा जडान र फलामको तारजाली लगाउने कार्य सकिएको छ। स्थानीय तह निर्वाचनको मतगणना गर्ने ठाउँमा मतको सुरक्षाका लागि फलामको तारजाली लगाइएको मुख्य निर्वाचन अधिकृत फडिन्द्रप्रसाद पराजुलीले बताए। त्यस्तै जोरपाटी बजारस्थित छथरजोरपाटी गाउँपालिका कार्यालय नजिकै रहेको घरलाई मतगणनास्थल तोकिएको छ। सो घरभित्र मतगणना हुने स्थानमा सीसी क्यामेरा जडान कार्य सम्पन्न भइसकेको निर्वाचन अधिकृत गोकुलबहादुर निरौलाले बताए। उनका अनुसार मतपत्र गणना हुने स्थानलाई फलामको तारजालीले घेरिएको छ। साँगुरीगढी गाउँपालिकाको भवनलाई मतगणनास्थल बनाइएको छ। उक्त स्थानमा सीसी क्यामेरा जडान र तार घेराबार गरिएको निर्वाचन अधिकृत रत्नबहादुर कटुवालले बताए। जिल्लाको चौविसे गाउँपालिका, सहिदभूमि गाउँपालिका, महालक्ष्मी नगरपालिका, पाख्रिबास नगरपालिकाको मतगणनास्थलमा सुरक्षाका लागि सीसी क्यामेरा र तारजाली लगाइएको छ। निर्वाचनलगतै हुने मतगणनाका लागि पोखरामा मतगणनास्थल तयार भएको छ। मतगणना गर्दा पार्टीका प्रतिनिधिबीच हुने झगडाका कारण मतपत्रमा क्षति नपुगोस भन्ने उद्देश्यले तारको जाली प्रयोग गरेर बारिएको हो। जिल्ला समन्वय समितिको कार्यालय कास्की र मुख्य निर्वाचन अधिकृतको कार्यलय भवनका ६ वटा ठूलासाना कोठामा मतगणना गर्ने गरी तयारी गरिएको हो। ६ वटा कोठाका दश स्थानमा मतगणना गर्ने गरी मतदानस्थल तयार गरिएको मुख्य निर्वाचन अधिकृतको कार्यालय कास्कीका सूचना अधिकारी निल पनेरुले जानकारी दिए। शान्तिपूर्ण रुपमा मतादन र मतगणना सम्पन्न गराउने गरी तयारी भएको उनले बताए। सर्वदलीय बैठक बसेर निर्वाचनको आचारसंहिताप्रति प्रतिवद्धता जनाएर मतदान र मतगणना अघि बढाइने गरी सम्पूर्ण तयारी पुरा भएको निर्वाचन कार्यालयले जनाएको छ। पोखरामा २०७४ सालको निर्वाचनमा मतगणनास्थल सुरक्षित राख्न यस्तै तारजालीको प्रयोग गरेर तयार पारिएको थियो। यस वर्ष पनि उसैगरी मतगणनास्थल तयार पारिएको हो। पोखरा महानगरमा ३३ वटा वडा छन्। यसैगरी कास्की जिल्लामा अन्नपूर्ण, माछापुच्छे, मादी र रुपा गाउँपालिका गरी ४ वटा गाउँपालिका छन्। पोखरा महानगर र ४ गाउँपालिका समेत गरी कास्कीमा २ लाख ८१ हजार ८ सय ३३ मतदाता रहेका छन्। कास्कीमा १ सय ५० मतदानस्थल र ३ सय ३६ वटा मतदान केन्द्र तोकिएको छ। अनिल ढकाल चितवन, शिवराज भट्टधनगढी, क्रान्ति शाहवीरगन्ज, हरिबहादुर लम्जेलधनकुटा, कृष्णमणि बरालपोखरा"
बर्थिङ सेन्टर बन्द गरी निर्वाचनमा,"नेपालगन्ज : बाँकेको बैजनाथ गाउँपालिका१ चिसापानी स्वास्थ्य चौकीको बर्थिङ सेन्टरको सेवा बुधबारदेखि शुक्रबारसम्म बन्द भएको छ। स्वास्थ्य चौकीका इन्चार्ज प्रेम शाहका अनुसार स्वास्थ्य संस्थाका ७ जना कर्मचारीलाई नै निर्वाचनमा खटाइएको छ। बैजनाथ गाउँपालिकाका स्वास्थ्य शाखा प्रमुख सिनियर अहेब लक्ष्मणराज शाहीले गाउँपालिकाको वनकटवा प्राथमिक उपचार केन्द्र, टिटिहिरिया र नौबस्ता स्वास्थ्य चौकीले बर्थिङ सेन्टर बन्द गरे पनि अनुकुल सेवा दिने भनेर सूचना प्रकाशन गरेको बताए। उनले प्रष्ट पारे, मतदान केन्द्र नजिकै भएका बर्थिङ सेन्टरमा बिरामीले फोन गर्दा सेवा दिने व्यवस्था गरिएको छ। कतिपय स्वास्थ्यकर्मीले दोहोरो सेवा दिएका छन्। राष्ट्रिय मानवअधिकार आयोग नेपालगन्जका प्रमुख झंकरबहादुर रावल नेतृत्वको ३ सदस्यीय टोली बिहीबार बिहान ११ बजे चिसापानी स्वास्थ्य चौकी पुग्दा बर्थिङ सेन्टर र स्वास्थ्य संस्थाका सबै सेवाकक्षमा तालाबन्दी गरिएको पाएको थियो। आयोगको टोली बुधबार दिउँसो २ बजे नरैनापुर गाउँपालिका४ नरैनापुर स्वास्थ्य चौकी पुग्दा त्यहाँ पनि तालाबन्दी नैै भएको थियो। त्यहाँका स्वास्थ्य संस्थामा ६ जना स्वास्थ्यकर्मी छन्। गाउँपालिकाको स्वास्थ्य शाखाका जनस्वास्थ्य निरीक्षक नागेन्द्रकुमार साहका अनुसार २८ देखि ३० वैशाखसम्म ३ दिन स्वास्थ्य संस्था बन्द गरेर सबै स्वास्थ्यकर्मीलाई जयरामपुर मतदान केन्द्रमा खटाइएको छ। त्यहाँ सिनियर अहेब १, पाँचौ तहका २, अनमी चौथो २ र थप एक जना अनमी कार्यरत छन्। सबै निर्वाचनमा खटिएका छन्। स्वास्थ्यशाखा प्र्रमुख साह बर्थिङ सेन्टर बन्द गरिए पनि सेवाग्राही आएको बेला सुत्केरी सेवा दिइरहेको दाबी गर्छन्। उनले भने, हामीले बर्थिङ सेन्टर बन्द गरे पनि बुधबार दिउँसो ३ बजे नरैनापुर स्वास्थ्य चौकीबाट एक जना महिलालाई सुत्केरी सेवा दिएका थियौं। इमरजेन्सी सेवा रोक्ने कुरै हुँदैन। नरैनापुरमा आधा दर्जन बर्थिङ सेन्टर छन्। त्यहाँ कार्यरत स्वास्थ्यकर्मीलाई नजिकैको मतदान केन्द्रमा खटाइएको र आवश्यक परेको खण्डमा स्वास्थ्य संस्थामा खटाइरहेकोे साह बताउँछन्।"
नारायणमान बिजुक्छेले गरे मतदान,"काठमाडौं : नेपाल मजदुर किसान पार्टीका अध्यक्ष नारायणमान बिजुक्छेले मतदान गरेका छन्। उनले भक्तपुर नगरपालिका५स्थित विद्यार्थी निकेतन माध्यमिक विद्यालयको मतदान केन्द्रबाट मतदान गरेका हुन्। मतदानपछि उनले जनताको आधारभूत आवश्यकतामा ध्यान दिनुपर्ने बताए । खानेपानी, शिक्षा, स्वास्थ्यलगायतका विषयमा आफ्नो पार्टीको ध्यान केन्द्रीय हुने उनको भनाइ छ। जिल्लाका सबै मतदान केन्द्रमा शान्तिपूर्ण मतदान जारी रहेको मुख्य निर्वाचन अधिकृत गोपालप्रसाद बास्तोलाले जानकारी दिए।"
तारजाली लगाएर पोखरामा बनाइयो मतगणना स्थल,"पोखरा : वैशाख ३० गते हुने स्थानीय तहको निर्वाचनलगत्तै हुने मतगणनाका लागि पोखरामा मतगणना स्थल बनाइएको छ। मतगणना गर्दा पार्टीका प्रतिनिधिबीच हुने झगडाका कारण मतपत्रमा क्षति नपुगोस् भन्ने उद्देश्यले मतगणना स्थलमा तारको जाली प्रयोग गरेर बारिएको हो। जिल्ला समन्वय समितिको कार्यालय कास्की र मुख्य निर्वाचन अधिकृतको कार्यलयको भवनका ६ वटा ठूला साना कोठामा मतगणना गर्ने गरी तयारी गरिएको हो। ६ वटा कोठामा दश स्थानमा मतगणना गर्ने गरी मतदान स्थल तयार गरिएको मुख्य निर्वाचन अधिकृतको कार्यालय कास्कीका सूचना अधिकारी निल पनेरुले जानकारी दिए। शान्तिपूर्ण रुपमा मतादन र मतगणना सम्पन्न गराउने गरी तयारी भएको उनले बताए। सर्वदलीय बैठक बसेर निर्वाचनको आचारसंहिता प्रति प्रतिवद्धता जनाएर मतदान र मतगणना अघि बढाइने गरी सम्पूर्ण तयारी पूरा भएको निर्वाचन कार्यालयले जनाएको छ। पोखरामा २०७४ सालमा निर्वाचनमा पनि मतगणना स्थल सुरक्षित राख्न यस्तै तारको जालीको प्रयोग गरेर मतगणना स्थल तयार पारिएको थियो। यस वर्ष पनि उसै गरी मतगणनाको क्रममा हुन सक्ने क्षति रोक्न सुरक्षा सर्तकता अपनाएर मतगणना स्थल तयार पारिएको हो। पोखरा महानगपालिकामा ३३ वटा वडा रहेका छन्। यसै गरी कास्की जिल्लामा अन्नपूर्ण, माछापुच्छ्रे, मादी र रुपा गाउँपालिका गरी ४ गाउँपालिका रहेका छन्। पोखरा महानगर र ४ गाउँपालिका समेत गरी कास्कीमा २ लाख ८१ हजार ८ सय ३३ मतदाता रहेका छन्। कास्कीमा १ सय ५० मतदान स्थल र ३ सय ३६ वटा मतदान केन्द्र तोकिएको छ।"
शेरबहादुर देउवाले गरे मतदान,डडेलधुरा : नेपाली कांग्रेसका सभापति शेरबहादुर देउवाले मतदान गरेका छन्। देउवाले डडेलधुराको गन्यापधुरा वडा नम्बर १ स्थित असिग्राम मावि रुवाखोला मतदान केन्द्रबाट मतदान गरेका हुन्। मतदान गर्न उनी करिब १ हप्तादेखि गृहजिल्ला डडेलधुरामा छन्। देउवाले सोही विद्यालयबाट प्रारम्भिक शिक्षा हाँसिल गरेका थिए। ७३ वर्षीय देउवाले कक्षा ३ सम्मको पढाइ यही विद्यालयबाट गरेका हुन्। देउवा आजै काठमाडौं फर्किने कार्यतालिका छ।
विश्वप्रकाश शर्माले गरे मतदान,झापा : नेपाली काङ्ग्रेसका महामन्त्री विश्वप्रकाश शर्माले मतदान गरेका छन् । उनले झापा मेचीनगर९ को कविशिरोमणी मतदान केन्द्रमा मतदान गरेका हुन्। यो महामन्त्री शर्माको वडा हो।
महिलाले कमाण्ड गरेको गोरखाको बालमन्दिर केन्द्रमा निर्वाचन शान्तिपूर्ण,गोरखा : महिला जनशक्तिले मात्र सञ्चालन गरेको सदरमुकामको बालमन्दिर मावि मतदान केन्द्रमा निर्वाचन शान्तिपूर्ण रुपमा सुचारु भइरहेको छ । बिहान सातबजेदेखि सुरु भएको सो मतदान केन्द्रमा निर्वाधरुपमा मतदान चलिरहेको मतदान अधिकृत पूर्ण ढुंगानाले जानकारी दिइन् । सो केन्द्रमा नौ सय ८० मतदाताले शुक्रबार मतदान गर्दैछन् । बालमन्दिर मतदानकेन्द्रमा प्रधानमन्त्री कृषि आधुनिकीकरण परियोजनाकी वरिष्ठ कृषि अधिकृत पूर्ण ढुङ्गाना यो केन्द्रको मतदान अधिकृत छिन् । उनीसहित गोरखा नगरपालिकाकी अधिकृत जानुका कुँवर सहायक मतदान अधिकृतको रुपमा खटिरहेकी छिन् । जिल्ला अदालतकी सुष्मा अधिकारी र प्रशासनकी सिर्जना श्रेष्ठ सहायक कर्मचारीका रुपमा काम गरिरहेका छन् । सहयोगीमा अदालतकी कालिक वली छिन् । नेपाल प्रहरीकी सई सिर्जनाकुमारी सेनको नेतृत्वमा आठजना सुरक्षाकर्मी बालमन्दिर केन्द्रमा खटिएका ढुंगानाले बताइन् । उनीहरुमध्य तीनजना नेपाल प्रहरी र पाँचजना म्यादी प्रहरी हुन् । जिल्लाभरका तीन सय ११ मध्ये बालमन्दिर माध्यमिक विद्यालको मतदान केन्द्रमा मात्र महिला जनशक्तिले सञ्चालन गरेका हुन् ।
मोरङको लेटाङस्थित शान्ति भगवती माविमा दुई घण्टा ढिलो मतदान सुरु,विराटनगर : मोरङको लेटाङ नगरपालिका४ स्थित शान्ति भगवती माध्यमिक विद्यालय मतदान केन्द्रमा निर्धारित समयभन्दा दुई घण्टा ढिलो गरी मतदान सुरु भएको छ। मतदाता नामावली तयार पार्ने क्रममा वडाभन्दा बाहिरका १ सय ६२ जना मतदाताको नामावली शान्ति भगवती माविमा परेको र ती मतदाताको बसाइँसराइ पनि नरहेको भन्दै कांग्रेस मोरङका सभापति डिगबहादुर लिम्बू लगायतका नेताहरुले निर्वाचन अधिकृतको कार्यालयमा जानकारी गराएका थिए। मतदान प्रभावित हुनसक्ने भन्दै जानकारी गराएपछि निर्धारित समयमा मतदान सुरु हुन सकेन। तर निर्वाचन अधिकृतको कार्यालयले निर्वाचन आयोगले जारी गरेको अन्तिम नामावली अनुसार नै मतदाताले मतदानमा सहभागी हुन पाउने जानकारी गराएपछि बिहान ९ बजेदेखि मतदान सुरु भएको हो। लेटाङका निर्वाचन अधिकृत पुण्य ढकालका अनुसार सबै राजनीतिक दलसँग छलफल गरेर मतदानको वातावरण बनाइयो। निर्धारित समयमा मतदान सुरु नभएपछि मतदानको अधिकार प्रयोग गर्न पाउनुपर्ने माग राखेर मतदान केन्द्रमा ३४ सय जना मतदाता भेला भएका थिए। ढकालका अनुसार अहिले लेटाङका १४ मतदानस्थलका ३४ वटै केन्द्रमा धमाधम मतदान भइरहेको छ। लेटाङमा २८ हजार ४ सय २१ जना मतदाताले मतदान प्रक्रियामा सहभागी हुन पाउने जनकारी उनले दिए।
नेतृत्व नविकरण गर्ने अवसर : खनाल,"इलाम : नेकपा एकीकृत समाजवादीका सम्मानित नेता झलनाथ खनालले आज देशभरका मतदाताले उत्साहका साथ नेतृत्व नविकरणका लागि मतदानमा भाग लिइ रहेको बताएका छन् । इलामको सूर्योदय नगरपालिका वाड न ९ रमफोकको शारदा आधारभूत विद्यालयमा मतदान गर्न पुगेका खनालले विकासलाई नागरिकसँग जोड्नुपर्ने बताए । उनले गलत नेतृत्वको कारण संघीयता र गणतन्त्र नै अप्ठ्यारोमा परेको टिप्पणी गरे । यस्तै प्रमुख प्रतिपक्ष दल नेकपा (एमाले) संसदीय दलका उपनेता सुवास नेम्वाङले मतदान गरेका छन् । नेता नेम्वाङ चुनावी अभियानका क्रममा विगत केही दिनदेखि इलाममै छन् । उनले इलाम नगरपालिका७ स्थित महेन्द्र रत्न बहुमुखी क्याम्पस केन्द्रबाट मतदान गरेका हुन् । मतदानपश्चात् उनले आवधिक निर्वाचनमा मतदान गर्न पाउनु जनताको अधिकार भएको बताए । यसरी नै पोहिलो संविधानसभाको पोहिलो बैठकको अध्यक्षता गरी गणतन्त्र घोषणा गर्ने नेपाली कांग्रेसका पूर्वमहामन्त्री केबि गुरुङले पनि महेन्द्र रत्न बहुमुखि क्याम्पसको मतदान केन्द्रबाट मतदान गरेका छन् । त्यस्तै १ नम्बर प्रदेश सरकारकी पर्यटन तथा संस्कृति मन्त्री खिनु लङ्वा लिम्बूले इलामको सूर्योदय नगरपालिका ३ को वडा कार्यालयमा रहेको मतदान केन्द्रबाट मतदान गरेकी छन् । यो मतदान केन्द्र बौद्धधाममा रहेको छ । उनले 'क' मतदान केन्द्रबाट मतदान गरेकी हुन् । आज इलामका १० पालिकामा १५१ वटा मतदान स्थल मा रहेका २८५ मतदान केन्द्रवाट १ हजार ३ सय १९ जना प्रतिस्पर्धिलाई मतदान गरिँदै छ । बिहान सात बजेदेखि सुरु भएको छ । इलाममा मतदानमा एक लाख ९ हजार १९२ जना महिला, १ लाख १५ हजार ५ सय ५४ पुरुष र दुई जना तेस्रो लिंगी मतदाता रहेका छन् ।"
"बाराको देवतालमा कांग्रेस र लोसपाबीच झडप, मतदान रोकियो",वीरगन्ज : बाराको देवताल गााउँपालिका वडा नम्बर ७ मा मतदान रोकिएको छ। वडा नम्बर ७ स्थित पिपरपाति प्राविको मतदान केन्द्रमा नेपाली कांग्रेस र लोकतान्त्रिक समाजवादी पार्टीबीच झडप भएपछि बिहान ८ बजे देखि मतदान स्थगित भएको हो । झडपमा दुवै दलका वडा अध्यक्षका उम्मेदवार सामान्य घाइते भएका छन् । प्रहरीका अनुसार लोसपाका वडा अध्यक्षका उम्मेदवार विकास कुमार सिंहले एक वृद्ध मतदाताको मतपत्र लिएपछि त्यही विषयलाई लिएर कांग्रेसका वडा अध्यक्षका उम्मेदवार सत्यन्द्र यादव समूहले विरोध गरेपछि विवादले झडप रुप लिएको हो। स्थगित मतदान सुचारु गराउन जिल्लाका सुरक्षा निकायका प्रमुखहरु मतदान केन्द्रमा पुग्ने क्रममा रहेको प्रहरीले जनाएको छ ।
"प्रकाशमान सिंहको दावी : संविधान जोगाउन गठबन्धन बनेको हो, देशैभर जित्छौं","काठमाडौं : नेपाली कांग्रेसका नेता प्रकाशमान सिंहले लोकतन्त्रलाई बचाउन गठबन्धन भएको बताएका छन् । मतदान गरेपछि पत्रकारसँग कुरा गर्दै सिंहले संविधान जोगाउन गठबन्धन बनेको बताएका हुन् । उनले भने, 'जनतालाई सेवा दिन गठबन्धन बनेको हो । देशैभर गठबन्धनका उम्मेदवार विजयी हुन्छन् । संविधानले दिएको अधिकार सुरक्षित एवं संस्थागत गर्न जनताले गठबन्धनका उम्मेदवारहरुलाई मत दिनुहुन्छ । काठमाडौं महानगरपालिका१६ स्थित नेपाल युवक माध्यमिक विद्यालयबाट सिंहले मतदान गरेका हुन् ।"
विराटनगरमा मेयरका चार प्रतिस्पर्धीले गरे मतदान,"विराटनगर : स्थानीय तह निर्वाचनअन्तर्गत विराटनगर महानगरपालिकाको मेयरको प्रतिस्पर्धामा रहेका चार जनाले मतदान गरिसकेका छन्। मेयरमा उम्मेदवारी दिएका सागर थापा, नागेश कोइराला, प्रल्हाद साह र उमेश यादवले मत हालिसकेका हुन्। नेकपा (एमाले)का तर्फबाट मेयरको उम्मेदवार रहेको थापाले विराटनगर४ स्थित मतदान केन्द्रबाट मत हालेका छन्। सत्तारुढ गठबन्धनबाट मेयरको उम्मेदवार रहेको नेपाली कांग्रेसका कोइरालाले विराटनगर७ स्थित सरस्वती माध्यमिक विद्यालय केन्द्रबाट मतदान गरेका छन्। राप्रपाका मेयर उम्मदेवार साहले विराटनगरको सत्य नारायण मावि मतदान केन्द्रमा मतदान गरेका छन्। स्वतन्त्रतर्फबाट मेयरको उम्मेदवार रहेका यादवले विराटनगर१४ स्थित स्नातकोत्तर क्याम्पस मतदान केन्द्रमा मत हालेका छन्। एमाले नेता लालबाबु पण्डितले विराटनगर१२ स्थित महेन्द्र मोरङ क्याम्पस मतदान केन्द्रमा मत हालेका छन्। कांग्रेस नेता डा शेखर कोइरालाले आदर्श विद्यालय मतदा केन्द्रबाट मतदान गरेका छन्।"
पाल्पाका सबै मतदान केन्द्रमा शान्तिपूर्ण मतदान हुँदै,"पाल्पा : शुक्रबार पाल्पामा बिहान ७ बजेदेखी सबै मतदान स्थलका मतदान केन्द्रमा शान्तिपूर्ण रुपमा मतदान सुरु भएको छ। पाल्पामा ११८ वटा मतदान स्थलका २४७ वटा मतदान केन्द्रमा बिहान ७ बजेदखि नै शान्तिपूर्ण रुपमा मतदान सुरु भएको मुख्य निर्वाचन अधिृतकको कार्यालय तानसेनले जनाएको छ। ५ वर्षमा हुने स्थानीयतह निर्वाचनको लागि पाल्पाली मतदाता उत्साहित हुँदै मतदानमा सहभागी भएका छन्। पाल्पामा २ नगरपालिका र ८ गाउँपालिकाको लागि ४२५ जना जनप्रतिनिधिहरुको लागि १०७२ जना उम्मेदवार मैदानमा उत्रिएका छन्। पाल्पामा स्थानीय निर्वाचनको लागि १०८० जना म्यादी प्रहरी, नेपाल प्रहरी ७०४, शसस्त्र प्रहरी २१८, नेपाली सेना ४१६ जना र १९७१ जना कर्मचारी खटिएका छन्। पाल्पामा ११८ मतदान स्थलमध्ये ५७ वटा सामान्य, ४५ वटा संवेदनशील र १६ वटा अति संवेदनशील रहेका छन्। पाल्पाका ११८ मतदान स्थलमध्ये तानसेनको मोहनन्या माध्यमिक विधालयमा संचालित मतदान केन्द्र नमुना मतदान केन्द्रको रुपमा मतदान भइरहेको छ। नमुना मतदान केन्द्रमा सबै मतदान अधिकृतदिखी, कर्मचारी, सुरक्षाकर्मी सबै महिला रहेका छन्।"
ओखलढुंगामा झडपपछि ९ राउण्ड हवाई फायर,विराटनगर : मतदान गर्ने विषयलाई लिएर नेपाली कांग्रेस र एमालेका कार्यकर्ताबीच झडप भएपछि ओखलढुंगामा प्रहरीले ९ राउण्ड हवाई फायर गरेको छ । प्रदेश १ प्रहरी कार्यालय विराटनगरका अनुसार स्थितिलाई नियन्त्रणमा लिन ९ राउण्ड हवाई फायर गरिएको हो । चम्पादेवी गाउँपालिका९ स्थित जीवन ज्योति आधारभूत विद्यालय मतदान केन्द्रमा मतदाताको लाइन मिलाउने क्रममा कांग्रेस र एमालेका कार्यकर्ताबीच झडप भएको प्रहरीले जनाएको छ ।
नवलपरासीमा उत्साहजनक मतदान हुँदै,परासी : पश्चिम नवलपरासीमा निर्वाचनमा मतदाताहरुको उत्साहजनक सहभागितामा मतदान भइरहेको छ । जिल्लाका ७ स्थानीय तहका २ सय ८३ मतदान केन्द्र र १ सय २१ मतदान स्थलबाट निर्वाचन भइरहेको छ । जिल्लाबाट कुल ३ सय ८४ जना जनप्रतिनिधिहरु चुनिने छन् । त्यसका लागि २१ सय ९ जनाको उमेदवारी परेको छ । जिल्लामा ३ नगरपालिका ४ गाउँपालिका छन् । कुल मतदाताको संख्या २ लाख ३७ हजार १ सय २५ रहेको मुख्य निर्वाचन अधिकृतको कार्यालय नवलपरासीले जनाएको छ ।
"प्रमुख निर्वाचन आयुक्त थपलियाले गरे मतदान, उत्साहपूर्वक सहभागी हुन आह्वान",काठमाडौं : प्रमुख निर्वाचन आयुक्त दिनेश थपलियाले भक्तपुरको मध्यपुरथिमि१ लोकन्थलीस्थित उपस्वास्थ्यचौकी मतदानस्थलबाट मतदान गरेका छन् । उनले बिहान ७ बजे उक्त मतदानस्थलको ख केन्द्रमा मतदान गरेका हुन्। सो अवसरमा सञ्चारकर्मीसँग कुराकानी गर्दै उनले पाँच वर्षपछि आफ्नो ठाउँको प्रतिनिधि चयन गर्न पाउँदा गर्व लागेको बताए। उनले आम मतदातालाई उत्साहपूर्वक मतदानमा भाग लिन आह्वान गरे। मतदान गर्नुअघि उनले मतदानस्थलको अवलोकन गरेका थिए। रासस
ललितपुर महानगरका मेयर उम्मेदवार हरिकृष्ण व्यञ्जनकारले गरे मतदान,"ललितपुर : ललितपुर महानगरपालिकाका मेयर उम्मेदवार हरिकृष्ण व्यञ्जनकारले मतदान गरेका छन् । ललितपुर९ स्थित च्यासल मतदान केन्द्र उनले मतदान गरेका हुन् । ललितपुर महानगरको मेयरमा नेकपा एमालेबाट हरिकृष्ण व्यञ्जनकारले उम्मेदवारी दिएका हुन्। गएको निर्वाचनमा मतगणनामा नेपाली कांग्रेसले धाँधली गरेका कारण ३२६ मतले हार बेहोर्नुपरेको एमालेले जनाएको छ। २०७४ सालको निर्वाचनमा नेपाली कांग्रेसले मत गणना गर्दा धाँधली गरेको भन्दै जिल्ला अदालतमा मुद्दा पर्दा अदालतले जिल्ला निर्वाचन कार्यालय ललितपुरसँग मत गणनाको फाइल झिकाएको थियो। त्यसबेला अदातलले ढिलो रिट दायर गरेको, प्रमाण पनि नपुगेको भन्दै नेपाली कांग्रेसका उम्मेदवार चिरिवावु महर्जनलाई जिताएको थियो। २०७७ साल फागुनमा एमाले पुनःस्थापनपछि सो पार्टीको ललितपुर जिल्ला अध्यक्ष, २०७८ सालको दशौं महाधिवेशनमा केन्द्रीय प्रतिनिधि र पार्टीको दोस्रो केन्द्रीय कमिटीको बैठकबाट केन्द्रीय सदस्यमा मनोनित भएका ब्यन्जनकार हाल ललितपुर जिल्लाको सह इन्चार्ज हुन्।"
मतदातालाई मनमा लाग्ने प्रश्नहरू,"१ मतपेटिकामा पहिल्यै मतपत्र राखिएको हुन्न ? मतदान केन्द्रमा मतपेटिका राख्नुअघि दलीय प्रतिनिधिसहितको उपस्थितिमा खाली छ भनेर देखाइन्छ। सिल नम्बर हालिन्छ र मतदान सुरु हुन्छ। त्यसकारण मतपत्र भित्र राख्ने सम्भावना हुँदैन। २मतदान केन्द्रमा राजनीतिक दलउम्मेदवारका प्रतिनिधि कति हुन्छन् ? किन राखिन्छन् ? मतदान केन्द्रमा प्रत्येक राजनीतिक दलका एकएक जना प्रतिनिधि राख्ने व्यवस्था हुन्छ। १० जना स्वतन्त्र उम्मेदवारको हकमा बढीमा २ जना मतदान प्रतिनिधि राख्ने व्यवस्था छ। प्रतिनिधि परिचयपत्रको पनि व्यवस्था गरिएको हुन्छ। कर्मचारी अर्कै स्थानबाट गएका हुन्छन् उनीहरूले मतदाता चिनेका हुँदैनन्। मतदाता हो, होइन भनेर चिन्नको लागि नै दलीय प्रतिनिधि राख्ने व्यवस्था गरिएको हो। उनीहरूको रोहबरमा मतदाताको पहिचान भएपछि मात्रै कर्मचारीको घेरामा मतदातालाई पठाइन्छ । दलीय प्रतिनिधि निर्वाचन पारदर्शिताका लागि राखिएको हो। ३ मतदान अघि केकस्ता कागज गरिन्छन् ? मतदान सुरु हुनुअघि (दलीय) प्रतिनिधिलाई सबै प्रक्रियामा सहभागी गराइन्छ। ती प्रक्रियामा दलीय प्रतिनिधिको हस्ताक्षर गराइन्छ । उनीहरूकै रोहबरमा मुचुल्का हुन्छ। ४ मतदान सकिएपछि मतपेटिका बन्द कसरी गरिन्छ ? सबै दलीय प्रतिनिधिकै उपस्थितिमा मतदान गरिएपछि मतपेटिकाको मुखमा लाहा छाप लगाएर सिल गरिन्छ। सिल गरेपछि दलीय प्रतिनिधिकै साथ लगाएर मतपेटिका लगिन्छ। मतदान सकियो भन्नेमा उनीहरूको हस्ताक्षर हुन्छ। ५ मतगणनाअघि मतपेटिका गणनास्थलसम्म कसरी लगिन्छ, सुरक्षाको ग्यारेन्टी के हुन्छ ? सिल गरेपछि मतदान प्रतिनिधिको साथ लगाएर मतपेटिका बुझाइन्छ। सिल गरेको मतपेटिका मतगणनास्थलमा लागिन्छ। त्यहाँ लैजाँदा पनि दलीय प्रतिनिधि साथमै हुन्छन्। उनीहरूको रोहबरमा नै कोठामा राखिन्छ। ताला लगाएर कोठामा सिल गरिन्छ। साथमा नेपाल प्रहरी पनि हुन्छ। मतदान केन्द्रमा प्रहरीको टिम तथा सशस्त्र प्रहरी र नेपाली सेना पनि खटिएका हुन्छन्। ६ मतपेटिका फेरिनेसाटिने सम्भावनाबाट जोगाउन केके उपाय अपनाइन्छ ? पछिल्लो समय फेरिने साटिने सम्भावना एकदमै कम हुन्छ। मतदान केन्द्रमा सीसीटीभीको व्यवस्था पनि गरिएको हुन्छ। ७ गणनाअघि मतपेटिका खोल्दा कोको हुन्छन् अनि केके प्रतिक्रया अपनाइन्छ ? मतपेटिका दलीय प्रतिनिधिको रोहबरमा खोलिन्छ। मतपेटिका खोल्नुपूर्व मतदानस्थलमा लगाइएको सिल नम्बरसँग म्याच गरिन्छ। तब मात्रै खोलिन्छ। अनि गणनास्थलमा खन्याइन्छ। खन्याउँदा पुरै खाली गराइन्छ।"
ललितपुर महानगरका मेयरका उम्मेदवार चिरिबाबु महर्जनले गरे मतदान,"काठमाडौं : स्थानीय तह निर्वाचन देशभर एकै साथ सुरु भएको छ। संघीयता कार्यान्वयनमा आएपछि दोस्रो पटक आज बिहान ७ बजेबाट मतदान सुरु भएको हो। ललितपुर महानगरपालिकाको मेयरमा नेपाली कांग्रेसबाट चिरिबाबु महर्जनले मतदान गरेका छन्। कांग्रेसबाट मेयरमा महर्जनले उम्मेदवारी दर्ता गराएका उनले आइडल मोडल कलेजबाट मतदान गरेका हुन्। यस पटक थप ३६ लाख ५९ हजार २ सय ९९ नयाँ मतदाताले भोट हाल्दैछन्। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ।"
"भीरकोटका उपप्रमुख, अध्यक्षका उम्मेदवार र बहालवाला अध्यक्ष नगदसहित पक्राउ","स्याङ्जा : आचार संहिता विपरित पैसा बाढ्दै गर्दा भीरकोट नगरपालिकाका उपप्रमुख, वडाअध्यक्ष पदका उम्मेदवार र बहालवाला अध्यक्ष वडा नं ४ छाङ्छाङ्दीबाट बिहीबार राती पक्राउ परेका छन्। भीरकोट नगरपालिकामा नेकपा एमालेका उम्मेदवार सरस्वती अधिकारी र वडाअध्यक्ष मेघनारायण ढुंगाना र बहालवाला अध्यक्ष चन्द्रबहादुर बस्नेत पैसा बाढ्दै गरेको अवस्थामा समातिएका कांग्रेसका नगरसभापति लक्ष्मण अधिकारीले जानकारी दिए। रातको समयमा पैसामा बाढ्दै मत खरिद गर्न आएको भन्दै सोही वडाबासीले प्रहरीमा खबर गरेको बताइएको छ। उनीहरुका साथबाट ७३ हजार नगद र बिभिन्न बैंकका ७ वटा चेक बुकसमेत बरामद भएको प्रहरीले जनाएको छ। कति रकम र चेक बाढियो भन्ने नखुलेको र सो बारेमा अनुसन्धान जारी रहेको प्रहरीको भनाइ छ। शुक्रबार स्थानीय तहको निर्वाचनका लागि मतदान सुरु भैसकेको छ। भीरकोट नगरपालिका नेपाली कांग्रेसको बलियो पकड क्षेत्र हो। पकड क्षेत्रलाई प्रभावित बनाउन नेकपा एमालेले मत खरिदका लागि पैसाको चलखेल गर्दे आएको कांग्रेस सभापति अधिकारीको भनाइ छ।"
गृहमन्त्री खाणले गरे मतदान,"काठमाडौं : गृहमन्त्री बालकृष्ण खाणले मतदान गरेका छन्। रुपन्देहीको तिलोत्तमा नगरपालिका८ स्थित ज्योति मावि ज्योतिनगर मतदान केन्दबाट उनले मतदान गरेका हुन्। शुक्रबार बिहान ७ बजेदेखि बेलुकी ५ बजेसम्म तोकिएको मतदान केन्द्रमा मतदान हुनेछ। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ।"
मतदान गरेर पूर्व प्रधानमन्त्री भट्टराई राजधानी प्रस्थान,गोरखा : पूर्व प्रधानमन्त्री एवं जनता समाजवादी पार्टीका संघीय परिषद् अध्यक्ष डाक्टर बाबुराम भट्टराईले मतदान गरेका छन्। पालुङ्टार नगरपालिका वडा नं १ अन्नपूर्ण मावि मतदानकेन्द्रमा बिहान साँढे आठ बजे लाइनमा बसेर मतदान गरेका उनका सहयोगी लक्ष्मण परियारले जानकारी दिए। उनको पुर्ख्यौली घर सोही वडाको बेलबास भन्ने ठाउँमा रहेको छ। उनकी धर्मपत्नी जसपा नेतृ हिसिला यमीले काठमाडौंको मतदानकेन्द्रमा मतदान गर्नुपर्ने भएकाले भट्टराई दम्पत्ति मतदान सकेर अहिले बिहान काठमाडौं फर्कंदै छन्। उनले आफ्नो मतदान पत्रमा छाप लगाएर सबैलाई देखाएका थिए।
जीतमा हौसिने र पराजयमा निराश हुने मानसिकताबाट लोकतन्त्र सुदृढ हुँदैन : प्रचण्ड,"चितवन : नेकपा माओबादी केन्द्रका अध्यक्ष पुष्पकमल दाहाल प्रचण्डले स्थानीय तह नै जनताको शान्ति , समृद्धिको आधारशीला भएको बताएका छन्। भरतपुर महानगरपालिका १४ स्थित नेपाल प्रहरीको विद्यालयमा पहिलो मतदान गरेपछि प्रचण्डले समृद्ध नेपालको निर्माण गर्न निर्वाचनको भूमिका अग्रणी रहने बताएका हुन्। उनले भने, निर्वाचन सफल हुनुपर्छ। आत्मविश्वासका साथ , स्वतन्त्रतापूर्वक सहभागी हुन आग्रह गर्छु। स्थानीय तह नै जनताको शान्ति , समृद्धिको आधारशीला हो। सिंहदरबारको अधिकार जनदरबार हो। निर्धक्कसँग मतदान गरौं। उनले भने, आफैं हुर्के बढेको ठाउँमा मतदान गर्दा खुशी लागेको छ। जित्ने र हार्ने कुरा निर्वाचनमा स्वभाविक हो भनेर मान्नु पर्छ। जित हार हुनकै लागि निर्वाचन हुने हो। त्यसकारण जितमा हौसिने र पराजयमा निराश हुने मानसिकताबाट लोकतन्त्र सुदृढ हुन सक्दैन। उनले भने, हामिले गठबन्धन गरेका छौं। राजनैतिक अप्ठ्यारो भएको बेलामा गठबन्धन गरेको हो। जनता र देशका बुद्धिजिवी तथा सबै तह तप्काको बिचबाट आन्दोलनको रुपमा गठबन्धन जन्मेको हो। आम जनताले राजनैतिक स्थायित्वको लागि विजयी गराउँछन्।"
निर्वाचन आयोगले पैसाको चलखेल रोक्न सकेन : माधव नेपाल,रौतहट : नेकपा एकीकृत समाजवादीका अध्यक्ष माधव कुमार नेपालले स्थानीय तहको निर्वाचनमा पैसाको चलखेल भएको बताएका छन् । उनले मतदाता प्रभावित पार्न पैसा बाँडिएको र त्यसलाई रोक्न निर्वाचन आयोग असफल भएको बताएका हुन् । गौर स्थित रामजानकी कन्या विद्यालयबाट शुक्रबार बिहान मतदान गर्दै नेता नेपालले भोजभतेर र पैसाको बिगबिगी रोक्न निर्वाचन आयोग असफल भएको दावी गरे ।
परिवर्तनको सपना साकार हुन्छ : बालेन,"काठमाडौं : काठमाडौं महानगरपालिकाका मेयरका उम्मेदवार बालेन शाहले यो निर्वाचनमा मतदाता खुसी भएको बताएका छन् । काठमाडौंको बसन्तपुर मतदान केन्द्रमा सञ्चारकर्मीसँग कुराकानी गर्दै बालेनले परिवर्तनको सपना साकार पार्न मतदाता खुसी भएको बताएका हुन् । उनले भने, काठमाडौंले खोजेको परिवर्तनको सपना आज साकार हुन्छ । मतदातको हौंसलाले म निकै खुसी छु । यो परिवर्तनको लागि पनि मतदान हो । बालेन काठमाडौंका मेयरका स्वतन्त्रतर्फका उम्मेदवार हुन् ।"
स्थानीय तह निर्वाचन२०७९ : देशभर मतदान सुरु (फोटो फिचर),"काठमाडौं : स्थानीय तह निर्वाचन देशभर एकैसाथ सुरु भएको छ। संघीयता कार्यान्वयनमा आएपछि दोस्रो पटक आज बिहान ७ बजेबाट मतदान सुरु भएको हो। यस पटक थप ३६ लाख ५९ हजार २ सय ९९ नयाँ मतदाताले भोट हाल्दैछन्। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ। निर्वाचन आयोगका अनुसार यही वैशाख २९ गतेसम्म १८ वर्ष पूरा भएका कूल मतदाता एक करोड ७७ लाख ३३ हजार ७२३ छन्। तीमध्ये पुरुष मतदाता ८९ लाख ९२ हजार १०, महिला मतदाताको सङ्ख्या ८७ लाख ४१ हजार ५३० र अन्य मतदाताको सङ्ख्या १८३ रहेको छ। त्यसैगरी यस निर्वाचनका लागि १० हजार ७५६ मतदानस्थल र २१ हजार ९५५ मतदान केन्द्रको व्यवस्था गरिएको आयोगले जनाएको छ। निर्वाचनमा कूल उम्मेदवारमध्ये ९५ हजार २५३ पुरुष र ५७ हजार ९६७ महिला छन्। निर्वाचनमा राष्ट्रिय मान्यता प्राप्त ६ दलमध्ये नेकपा (एमाले) का ३३ हजार ५०३, नेपाली कांग्रेसका ३१ हजार ४२५, नेकपा (माओवादी केन्द्र) का २२ हजार २७९, नेकपा (एकीकृत समाजवादी) का ११ हजार ३३०, जनता समाजवादी पार्टी नेपालका नौ हजार ४८१ र लोकतान्त्रिक समाजवादी पार्टी नेपालका चार हजार ७६१ उम्मेदवार छन्। त्यसैगरी यस निर्वाचनमा १२ हजार ७८९ जनाले स्वतन्त्र उम्मेदवारी दिएका छन्। हाल निर्वाचन आयोगमा दर्ता भएका जम्मा ८९ राजनीतिक दलमध्ये निर्वाचनमा १३ दलका उम्मेदवार शून्य छन्। तस्बिर : सरोज बैजु सुनीता डंगोल"
काठमाडौं महानगर मेयरकी उम्मेदवार सिर्जना सिंहले गरिन् मतदान,काठमाडौं : काठमाडौं महानगरपालिकाकी मेयरका उम्मेदवार सिर्जना सिंहले मतदान गरेकी छन्। काठमाडौं महानगरपालिका१६ स्थित नेपाल युवक माध्यमिक विद्यालयबाट सिंहले मतदान गरेकी हुन् । सिंहको साथमा श्रीमान एवम् कांग्रेस नेता प्रकाशमानले पनि मतदान गरेका छन्। मतदान समय बिहान ७ देखि बेलुकी ५ बजेसम्म मतदान समय तोकिएको छ । देशभर मतदाताले मतदान गरिरहेका छन् । सिंहले संचारकर्मीसंग संक्षिप्त प्रतिकृया दिदैं आफू महानगर बनाउन आएको प्रतिकृया दिइन् ।
राष्ट्रिय सभा अध्यक्ष तिमिल्सिनाले गरे मतदान,पर्वत : राष्ट्रिय सभा अध्यक्ष गणेशप्रसाद तिमिल्सिनाले मतदान गरेका छन्। आफ्नो गृह जिल्ला पर्वतको मोदी गाउँपालिका वडा नं ७ राम्जाको पशुपति मावि ककेन्द्रबाट मतदान गरेका हुन्। उनले पशुपति केन्द्रबाट बिहान ७:३० बजे मतदान गरेका हुन्। स्थानीय तहको निर्वाचनमा मतदान गर्न अध्यक्ष तिमिल्सिना दुई दिन अगाडि आफ्नो गाउँ पुगेका थिए। सात स्थानीय तह तथा ६१ वडा रहेको पर्वतका सबै मतदान केन्द्रमा मतदान बिहान ७ बजेदेखि मतदान सुरु भइसकेको छ।
एमाले महासचिव शंकर पोखरेलले गरे मतदान,"दाङ : नेकपा एमालेका महासचिव शंकर पोखरेलले मतदान मतदान गरेका छन्। दाङको तुलसीपुर उपमहानगरपालिका वडा नं १९ को जनता विद्यापीठ विजौरीको ख केन्द्रबाट उनले मतदान गरेका हुन् । उनले मतदान गरेको वडामा मतदाता सङ्ख्या ४ हजार ८ सय ४० रहेको छ। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन भइरहेको छ।"
"मतदान केन्द्रमा ताल्चा, मतदाता लाइनमा",धरान : सुनसरीको धरान उपमहानगरपालिका १५ स्थित सदन स्कुल मतदान केन्द्रमा भोटे ताल्चा लगाएर कर्मचारीभित्र बसेका छन्। बिहान ७ बजे मतदान सुरु गर्नु पर्ने भएपनि मतदानमा खटिएका कर्मचारीको लापरबाहीका कारण समयमा मतदान सुरु हुन नसकेको हो । मतदाता नामावलिको क्रम संख्या नमिलेको र मतदानमा खटिएका कर्मचारीको चरम लापरबाहीले समयमा मतदान गर्न नपाएको कांग्रेस केन्द्रीय सदस्य मीन बिकले बताए । बिहान ६ बजेदेखि मतदान गर्न लाइन बस्दा पनि साढे सात बजेपनि मत हाल्न नपाएको मतदाता भक्तबहादुर पौडेलले बताए।
काठमाडौं महानगर मेयरका उम्मेदवार केशव स्थापितले गरे मतदान,"काठमाडौं : नेकपा एमालेबाट काठमाडौं महानगरपालिकाको मेयरमा उम्मदवार दिएका केशव स्थापितले मतदान गरेका छन्। शुक्रबार बिहान काठमाडौं महानगरको वडा नं २८ बागबजारस्थित मतदानस्थलबाट मतदान गरेका हुन् । २०५४ सालमा मेयर जितेका स्थापितलाई एमालेले यसपटक फेरि दोहोर्याएको हो। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन हुँदैछ।"
मतदान गरेपछि सुनिता डंगोलले भनिन्ः जनताको माया जित्ने आधार हो,"काठमाडौंः काठमाडौं महानगरपालिकाका उपमेयरकी उम्मेदवार सुनिता डंगोलले मतदान गरेकी छन् । काठमाडौं वडा नम्बर २१ फसिगाँ लगनटोलबाट मतदान गरेकी हुन् । मतदानपछि आफू उत्साहित भएको बताइन् । उनले जनताको माया जित्ने आधार भएको बताइन् । डंगोलले भनिन्, 'म निकै खुसी छु । जनताको माया र आसिरवाद पाउँछु भन्नेमा विश्वस्त छु । डंगोलले आफूले जिते जनताको चाहना अनुसार काम गर्ने बताइन् ।"
एमाले उपाध्यक्ष पौडेलले गरे मतदान,"बुटवल : नेकपा एमालेका उपाध्यक्ष तथा पूर्वअर्थमन्त्री विष्णु पौडेलले मतदान गरेका छन् । पौडेलले बुटवल उपमहानगरपालिका ८ को सडक डिभिजन कार्यालयमा रहेको मतदानस्थलबाट मतदान गरे । मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। यी स्थानीय तहमध्ये महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचन भइरहेको छ।"
सभामुख अग्निप्रसाद सापकोटाले गरे मतदान,काठमाडौंः सभामुख अग्निप्रसाद सापकोटाले मतदान गरेका छन् । सापकोटाले गृह जिल्ला सिन्धुपाल्चोकको चौतारा साँगाचोकगढी नगरपालिका वडा नम्बर ४ कुवीण्डेस्थित सेतीदेवी पञ्चकन्या माध्यामिक विद्यालयबाट मतदान गरेका हुन् । स्थानीय तह निर्वाचनअन्तर्गत शुक्रबार बिहानदेखि देशभर मतदान भइरहेको छ । मतदानका लागि शीर्ष नेताहरू शुक्रबार बिहानै मतदानस्थलमा पुगेका छन् ।
मतदाता शिक्षा कमजोर,"मतदान कसरी गर्ने भनी अन्योलमै छन्, मतदाता। अत्यन्तै कमजोर मतदाता शिक्षाले गर्दा मतदातामा समस्या देखिएको छ। रूपन्देही बुटवल १४ का टीकाराम उपाध्यायलाई भोट कसरी दिने भन्ने पत्तो छैन। भोट माग्न झन्डा लिएर धेरै समूह आए तर मतपत्र लिएर सिकाउन कोही आएनन्। सात स्थानमा छाप हान्ने भनेका छन्। कताकता हो थाहै छैन, उनले भने। उनले अब भोट हाल्न अब अरूको सहारा लिनुपर्ने बताए। निर्वाचन आयोगले यो वर्ष मतदान कसरी गर्ने भन्ने सिकाएन। कुनै पनि राजनीतिक दलले पनि भोट हाल्न सिकाउने अभियान चलाएनन्। मतदानको अघिल्लो दुई दिन मतदाता शिक्षा दिइने बताइए पनि रूपन्देहीका अधिकांश मतदान केन्द्रमा सिकाइएको छैन। त्यस्तै, बुटवल१२ नयाँगाउँ माविको मतदान केन्द्रमा पुगेका स्थानीयलाई गेटमै बसेका प्रहरीले भित्र पस्नसमेत दिएनन्। यहाँ मत हाल्न सिकाइएको छैन भन्दै प्रहरीले भित्र पस्नै दिएन, नयाँगाउँका स्थानीय लेखनाथ शर्माले भने। रूपन्देही शुद्धोधनका गोपाल परियारलाई लगातार ७ छाप लगाउने भन्ने थाहा छ। तर, दलअनुसार उम्मेदवार छानेर मत खसाल्न नजानेको उनले बताए। स्वतन्त्र रूपमा मतदाता शिक्षा निकै कमजोर देखिएको छ। पढेलेखेका युवा पुस्तालाई समेत मत कसरी दिने भन्ने अन्योल छ। ७ छापमध्ये अन्तिम २ चिह्नमा धेरै मतदाता झुक्किने गरेका छन्। पहिलोपटक मतदान गर्न लागेका बुटवल१३ का सन्देश पन्थीले अन्तिम दुई सदस्यलाई कसरी भोट दिने भन्ने अलमल परेको बताए। सुदूरपश्चिममा पनि अन्योल तुलाराम चौधरी धनगढी उपमहानगर८ का बासिन्दा हुन्। १२ कक्षा पास गरेका उनी धनगढीकै एउटा पुस्तक पसलमा काम गर्छन्। तर, उनलाई राम्ररी मत हाल्ने थाहा छैन। उनी भन्छन्, गठबन्धनका कारण धेरै मत बदर हुन्छन्। मेयरमा एक पार्टी, उपमेयरमा अर्को पार्टी फेरि वडाध्यक्ष र सदस्यहरूमा पनि फरक पार्टी भएकाले कन्फ्युज भएको छु। बैतडीको दशरथचन्द नगरपालिका२ की ७० वर्षीया सरस्वती बोगटीले यसअघिको मतदानमा उनलाई अलि सहज लाग्थ्यो तर, यसपालि गठबन्धनका कारण उनलाई पनि सकस भएको छ। भोट माग्ने धेरै आए। तर, भोट हाल्ने तरिका सिकाएनन् उनले भनिन्, गाउँमा आएका नेताहरूले हो नि त मत हाल्न सिकाउने आए, भाषण गरे, अनि फर्के। त्यस्तै, बैतडीकै पाटन नगरपालिका१ की हेमन्ती भट्ट अहिले स्नातक पढिरहेकी छिन्। तर उनलाई पनि भोट हाल्न समस्या देखिएको छ। यसपालि गाउँमा मतदाता शिक्षा नै दिइएन। युट्युबबाट भोट हाल्ने तरिका सिकेँ, भन्छिन्, एकै दलमा भोट दिनेलाई त समस्या नहोला। तर, गठबन्धनका कारण नजानेर एकै दलमा हालेपछि उम्मेदवार नै नभएकोलाई पनि मत हालेपछि बदर हुने देखिन्छ। दार्चुलाको मालिकार्जुन गाउँपालिका२ का स्थानीय पदमसिंह धामीले पनि यसपालि गाउँमा मतदाता शिक्षा नपुगेको बताए। पहिलोपटक भएर पनि होला, २०७४ को निर्वाचनमा मतदाता शिक्षा राम्रो थियो। तर, यसपालि धेरै मत बदर हुने दखेको छु, उनले भने। निर्वाचन कार्यालय दार्चुलाका प्रमुख प्रदीप धामीले यसपालि मतदाता शिक्षाका लागि धेरै बजेट नआएको बताए। पत्रपत्रिका, रेडियो र केन्द्रबाट टेलिभिजनमा समेत विज्ञापन दिइएको छ। फिल्डमा खासै कार्यक्रमहरू गरिएनन्, उनले भने। सुदूरपश्चिममा ७ वटा पहाडी जिल्ला छन्। तराईमा चुनावी चहलपहल बढी हुने भएकाले र पहाडको तुलनामा शिक्षित व्यक्ति हुने भएकाले पनि मतदाता शिक्षा केही हदसम्म ठीक छ। तर, पहाडका दुर्गममा भने मतदाता शिक्षा पुगेको छैन। नेकपा एमालेका सुदूरपश्चिम सहइन्चार्ज गणेश ठगुन्ना भन्छन्, दार्चुला, बझाङ, अछाम, बैतडी, डँडेलधुरा, डोटी र बाजुराका ग्रामीण भेगमा मतादाता शिक्षा पुगेको छैन। दैलेखको विकट मानिने नौमुले गाउँपालिका३ द्वारिका ५२ वर्षीय अमर बुढामगर मतदान कसरी गर्ने भन्नेमा अलमलमै छन्। मतदान कसरी गर्ने भनेर सामान्य कुरा थाहा पाए पनि अझै अलमलमा छु। आफूले सिकेपछि घरमा गएर परिवारलाई समेत सिकाउनु भन्नु भएको छ। तर, कसरी सिकाउने ? उनले भने। द्वारी मतदानस्थलमा खटिएका मतदान अधिकृत सन्दीप विकले चासो राखेर आउने मतदाताहरूलाई सामान्य मतदाता शिक्षा दिइएको बताउँछन्। ठाटीकाँध गाउँपालिका१ का ७० वर्षीया कुलबहादुर शाही पनि मतदान कसरी गर्ने भन्नेमा अलमलमै छन्। पहिलेपहिलेको चुनावमा कर्मचारीहरू आउँथे। मतदान गर्न सिकाउँथे, अहिले त कोही पनि आएनन््, उनले भने, दलका उम्मेदवारहरूले पनि मत मात्रै मागे, मतदान गर्न सिकाएनन्। नारायण नगरपालिका२ जाहरकोटकी तुलसा थापा पनि आफ्नो मत बदर हुने हो कि भन्ने चिन्तामा छन्। भैरवी गाउँपालिका४ स्थित मतदान केन्द्रका मतदान अधिकृत विकास विष्टले मतदान केन्द्रमा मतदाता परिचयपत्र लिन आउने मतदातालाई कसरी मतपत्रमा छाप हान्नेबारे सिकाएको बताए। दैलेखका जिल्ला निर्वाचन अधिकारी मनमाया काउचाले यसपटक मतदाता शिक्षा कार्यक्रम सञ्चालन नभए पनि मतदान केन्द्र र स्थलमा मतदाता सूचना कक्षमार्फत इच्छुक मतदातालाई मतदान कसरी गर्ने भन्नेबारे सिकाइएको बताइन्। निर्वाचन आयोगले प्रविधिको प्रयोगलाई प्राथमिकतामा राखेर मतदाता शिक्षा अभियान चलाए पनि कर्णालीका दूरदराजका नागरिकहरू समक्ष मतदाता शिक्षा नपुगेको अधिवक्ता खड्गबहादुर सिजापतीले बताए। आयोगले मतदाता शिक्षा सामग्रीस्वरूप सामाजिक सञ्जालमा फोटो र भिडियोहरू पोस्ट्याइरहेको छ। जुन कर्णालीका नागरिकको पहुँचमा छैन्, उनले भने। डुंगेश्वर गाउँपालिका२ का टंकबहादुर ओलीले मतदाता शिक्षा कार्यक्रम सञ्चालन नहुँदा मत बदर हुने जोखिम बढेको बताए। उनले निर्वाचनको अन्तिम घडीमा मतदान केन्द्रमा सिकाएर प्रभावकारी नहुने बताए। दलका कार्यकर्ताले सिकाए भोट हाल्न सदाझैं टोलटोलमा मतदाता शिक्षा लिएर आउने निर्वाचन कार्यालयका कर्मचारीहरू यसपटक मतदाताको घरदैलोमा नआएका कारण मतदाताहरूले छाप लगाउने तरिका जान्न पाएनन्। आयोगका कर्मचारीहरू मतदाता शिक्षा कार्यक्रम लिएर घरघरमा नआएकै कारण यसपटकको निर्वाचनमा धेरै मत बदर हुने निश्चित जस्तै बनेको छ। यसपटकको निर्वाचनमा धेरै ठाउँमा विभिन्न दलहरूले गठबन्धन गरी सिट विभाजन गरी उम्मेदवार उठाएपछि धेरै मत बदर हुने सम्भावना बढेको हो। आयोगले उम्मेदवार नै नउठाएका पार्टीको चुुनाव चिह्नसमेत राखेपछि मतदातामा अन्योल सिर्जना भएको सुनसरी इटहरीकी मतदाता दुर्गादेवी गेलालको गुनासो छ। धरान१५ का ७५ वर्षीय कर्णबहादुर गुरुङले पनि निर्वाचन कार्यालयबाट कर्मचारीहरू मतदाता शिक्षा कार्यक्रम लिएर घरमा नआएका कारण यसपटक भोट कसरी हाल्ने भन्ने थाहा नभएको बताए। आयोगले मतदाता शिक्षा नदिएपछि आफ्ना मतदाताहरूलाई नमुना मतपत्रमार्फत सचेत गराउन थालेको एमाले धरानका इन्चार्ज नारायण सुवेदीले बताए। कांग्रेस महासमिति सदस्य पर्वत राईले सुनसरीका १२ वटै स्थानीय निकायमा कार्यकर्ता परिचालन गरी नमुना मतपत्रमार्फत मतदाताहरूलाई भोट हाल्ने तरिका सिकाइएको बताए। त्यस्तै, जिल्ला निर्वाचन कार्यालय सुनसरीका प्रमुख कृष्णप्रसाद पौडेलले आयोगले मतदाता शिक्षा कार्यक्रम नराखेका कारण सुनसरीमा उक्त कार्यक्रम सञ्चालन गर्न नसकिएको बताए। निकै लामो मतपत्र र थरीथरीका चुनाव चिह्नहरूले अधिकांश मतदाताहरूलाई अन्योलमा पारेको छ। मतदानबारे नबुझेकाहरूमा बढीजसो महिला वर्ग छन्। पुरुषहरूलाई मतदान कसरी गर्नेबारे जानकारी भए पनि गृहिणी महिलाहरूलाई मत प्रयोग गर्नेबारे सही ज्ञानको अभाव देखिन्छ। यो मत खसाउन निकै झ्याउ काम छ। यति धेरै चिह्नहरू छन् कसलाई हाल्ने हो के गर्ने खै जसरी मन लाग्छ त्यसरी नै मत हाल्दिन्छु जे होलाहोला, जनकपुरधाम उपमहानगरपालिका७ की रानी साहले भनिन्। त्यस्तै गुनासो २९ वर्षीया सोनी झाको छ। भन्छिन्, छाप खोज्दा खोज्दै तनाव होला जस्तो छ। आयोगबाट यसपटक स्थानीय तहमा मतदाता शिक्षा खासै प्रभावकारी रूपमा नदिइएको निर्वाचन कार्यालय धनुषाका प्रमुख श्रीधर पन्थी स्वीकार्छन्। ताप्लेजुङ सदरमुकाम फुङलिङमा जिल्ला निर्वाचन कार्यालयले सञ्चालन गरेको नमुना मतदान कार्यक्रममा १ जनाले मतपत्रमा औंठा छाप लगाएका थिए । ५१ जनाले सहभागिता जनाएको नमुना मतदानमा ७ वटा मत बदर भएको थियो । जुन करिब १३ प्रतिशत हो । शिवराज भट्टधनगढी, सुन्दरसिंह धामीदार्चुला, लक्ष्मण पोखरेलबुटवल, हिक्मतबहादुर नेपालीदैलेख, रत्नप्रसाद आचार्यधरान,मनिका झाजनकपुरधाम, शंकरप्रसाद खनालनेपालगन्ज, सन्तोष ढुंगेलरामेछाप, बसन्त लिम्बूताप्लेजुङ"
स्थानीय तह निर्वाचन : प्रदेश १ मा पाँच हजारभन्दा बढी सशस्त्र प्रहरी परिचालन,"विराटनगर : स्थानीय तह निर्वाचन सुरक्षाका लागि प्रदेश १ मा पाँच हजारभन्दा बढी सशस्त्र प्रहरी परिचालन गरिएको छ। सशस्त्र प्रहरीले दोस्रो घेरामा रहेर शुक्रबार सुरु भएको निर्वाचनमा सुरक्षा प्रदान गर्ने छ। पहिलो घेरामा नेपाल प्रहरी र तेस्रो घेरामा नेपाली सेनाले सुरक्षा दिने छ। निर्वाचनलाई लक्षित गरेर मोबाइल गस्ती र स्ट्राइकिङ बढाएको सशस्त्रले रिजर्व टोलीसमेत तैनाथ गरेर राखेको छ। १४ जिल्ला रहेको प्रदेश १ मा निर्वाचन सुरक्षार्थ ५ हजार ४ सय ४८ जना सशस्त्र प्रहरी परिचालन गरिएको हो। प्रदेश १ मा डीआईजी कमल गिरीको नेतृत्वमा सशस्त्र प्रहरी रहेको छ। प्रदेशका विभिन्न जिल्लामध्ये झापामा ७५५, सुनसरीमा ७२८, मोरङमा ६७६, इलाममा ४३१, संखुवासभामा ३४४, खोटाङमा ३१२, भोजपुरमा ३०९, उदयपुरमा ३०५, ताप्लेजुङमा ३०५, पाँचथरमा ३०२, ओखलढुंगामा २६२, सोलुखुम्बुमा २५२, धनकुटामा २४७ र तेह्रथुममा २२० जना सशस्त्रलाई निर्वाचन सुरक्षाका लागि परिचालन गरिएको छ। आवश्यकता परेका बेला जुनसुकै ठाउँमा तत्काल खटाउने गरी ५७० जनाको रिजर्व फोर्स तैनाथ गरिएको छ। सशस्त्रले निर्वाचनका लागि महानगरपालिका, उपमहानगरपालिका र नगरपालिकामा प्रहरी नायव उपरीक्षक (डीएसपी)को नेतृत्वमा टोली परिचालन गरेको छ। गाउँपालिकामा प्रहरी निरीक्षक (इन्सपेक्टर)को नेतृत्वमा खटाइएको छ। प्रदेश १ मा एउटा महानगरपालिका, दुईवटा उपमहानगरपालिका, ४६ वटा नगरपालिका र ८८ वटा गाउँपालिका रहेका छन्। निर्वाचनलाई लक्षित गरेर नेपालभारत सीमा क्षेत्रमा हुनसक्ने अपराधिक गतिविधि नियन्त्रणका लागि विशेष सतर्कता अपनाइएको डीआईजी गिरीले बताए। उनका अनुसार सीमा वारपार अपराध नियन्त्रण र निर्वाचन केन्द्रित सुरक्षामा सशस्त्र प्रहरी सक्रिय बनेको छ। निर्वाचनका बेला हुनसक्ने सबै खालका अवाञ्छित गतिविधि र अपराध नियन्त्रणका लागि सीमा क्षेत्रमा सशस्त्र र भारतीय सीमा सुरक्षा बल (एसएसबी)ले संयुक्त गस्तीसमेत गरिरहेका छन्। स्थानीय प्रशासनले जारी गरेको ७२ घण्टे सीमा शीलको कार्यान्वयनमा पनि अन्य सुरक्षा निकायसँग समन्वय गर्दै सशस्त्रले काम गरिरहेको डीआईजी गिरीको भनाइ छ। सशस्त्रले सीमा क्षेत्रलाई उच्च निगरानीमा राखेर काम गरिरहेको छ। नेपालको निर्वाचन सुरक्षामा एसएसबीले पनि सहयोग गरिरहेको छ, उनले भने, कुनै पनि अपराधिक घटना र गतिविधि हुन नदिने गरी सुरक्षा व्यवस्था मिलाइएको छ। मतगणना नसकिएसम्म निर्वाचन सुरक्षामा सशस्त्रले विशेष भूमिका खेल्ने छ। प्रदेश १ मा नेपालभारत ४२७६ किलोमिटर खुला सीमा रहेको छ।"
"खनाल, नेम्वाङ र गुरूङ मतदान गर्न इलाममा",ईलाम : पूर्व प्रधानमन्त्री एवं नेकपा एमालेका बरिष्ठ नेता झलनाथ खनालले इलामको सूर्योदय नगरपालिका स्थित राष्ट्रिय आधारभूत विद्यालयमा रहको मतदान स्थलमा मतदान गर्दैछन्। उनले राष्ट्रिय आधारभूत विद्यालयको 'क' केन्द्रमा मतदान गर्ने छन्। नेकपा एकीकृत समाजवादी पार्टीका सम्मानित नेता खनाल अहिले गृह जिल्ला इलाममै छन्। झलनाथ खनालका प्रमुख स्वकीय सचिव कृष्ण भट्टराईका अनुसार पूर्व प्रधानमन्त्री खनालले बिहान ७ बजे मतदान गर्ने कार्यक्रम रहेको छ। एमाले नेता तथा पूर्व सभामुख सुवास नेम्वाङ इलाम नगरपालिका ७ को महेन्द्र रत्न बहुमुखी क्याम्पसमा रहेको मतदान केन्द्रमा मतदान गर्नेछन्। नेम्बाङले महेन्द्र रत्न बहुमुखी क्याम्पस 'ग' केन्द्रमा मतदान गर्ने भएका हुन्। यसरी नै पोहिलो संविधानसभाको पोहिलो बैठकको अध्यक्षता गरी गणतन्त्र घोषणा गर्ने नेपाली काँग्रेसका पूर्व महामन्त्री केबि गुरुङले पनि महेन्द्र रत्न बहुमुखि क्याम्पसको मतदान केन्द्रबाट मतदान गर्नेछन्। त्यस्तै १ नम्बर प्रदेश सरकारकी पर्यटन तथा सस्कृति मन्त्री खिनु लङ्वा लिम्बुले इलामको सूर्योदय नगरपालिका ३ को वडा कार्यालयमा रहेको मतदान केन्द्रबाट मतदान गर्नेछिन्। यो मतदान केन्द्र बौद्धधाममा रहेको छ। उनले क मतदान केन्द्रबाट मतदान गर्नेछिन्।
"चुनाव उत्साहप्रद, आज मतदान","काठमाडौं : स्थानीय तह निर्वाचन शुक्रबार देशभर एकैसाथ हुँदै छ। संघीयता कार्यान्वयनमा आएपछि दोस्रो पटक हुन लागेको निर्वाचनमा सहभागी हुन नागरिक यसपटक अझै बढी उत्साहित छन्। उम्मेदवारको उत्साह पनि कम छैन। स्थानीय तहमा दिइएको अधिकार र स्रोतसाधनका कारण पनि मतदाता र उम्मेदवारमा यसको महत्त्व बढेको छ। यसअघिका निर्वाचनभन्दा सुरक्षा चुनौती पनि कम भएकाले निर्वाचन उत्सवकै रूपमा देखिएको बताउँछन् राष्ट्रियसभा सदस्य एवं संघीयताविज्ञ डाखिमलाल देवकोटा। मतदानका लागि चुनावको अघिल्लो दिनसम्म सहरबाट गाउँगाउँ पुग्नेको भीड नै रह्यो। गाउँसहर सबैतिर चुनावी माहोल बनेको छ। पाँच वर्षमा स्थानीय तहको महत्त्व नागरिकले बुझेकाले यसपटक उत्साह बढी देखिन्छ, डा देवकोटा भन्छन्। कार्यथलो बनाएका नागरिक मतदान गर्न घर फर्किएपछि संघीय राजधानीलगायत प्रदेशका राजधानी र मुख्य सहरहरू सुनसान छन्। २०५२ सालयताकै यो निर्वाचनमा सुरक्षा थ्रेट न्यून रहेको सुरक्षा निकायको दाबी छ। २०५२ सालमा माओवादीको हिंसात्मक द्वन्द्व सुरुवातपछि निर्वाचन सुरक्षा थ्रेटकाबीच चुनावहरू भएका थिए। २०५४ सालको स्थानीय होस् वा २०५६ सालको आम निर्वाचन त्यस समय सुरक्षा चुनौती उच्च थियो। २०६४ सालको पहिलो संविधानसभाको निर्वाचन र २०७० सालको दोस्रो संविधानसभा निर्वाचनमा पनि चुनाव बहिष्कार गर्ने शक्ति थिए। २०७४ को स्थानीय, प्रदेश तथा संघको निर्वाचनमा शान्ति सुरक्षाको अवस्था सहज थिएन। नेपाल प्रहरीका प्रवक्ता एवं प्रहरी वरिष्ठ उपरीक्षक विष्णुकुमार केसी यो निर्वाचन विगतभन्दा शान्त रहेको बताउँछन्। यसपटक चुनाव नजिकिँदै गर्दा १५ लाख हाराहारीको संख्यामा नागरिकले काठमाडौं उपत्यका छाडेका छन्। दुई साता दिनहुँजसो करिब एक लाखको हाराहारीमा मानिसले काठमाडौं छोडेको ट्राफिक प्रहरीको दाबी छ। अधिकांश मतदाताको लागि राजनीतिक दलले नै सवारीसाधनको व्यवस्था पनि गरेर लगेका छन्। कतिपय भने भोट हाल्नकै लागि आफैं पनि हवाई र स्थल यातायातमा भोट हाल्न मतदाता नामावली भएको स्थान पुगेका छन्। भोजपुरको अरुण गाउँपालिका याकु पुगेका कृष्ण ओझा भोट हाल्नैका लागि आफू गाउँ पुगेको बताउँछन्। काठमाडौंबाट पाँच जना परिवार लिएर याकु पुगेको उनले बताए। डा देवकोटा पनि गठबन्धन र एमालेको प्रतिष्ठाको लडाइँले निर्वाचनलाई थप रोचक बनाएको बताउँछन्। यस पटकको निर्वाचनमा युवा पुस्ता अझै बढी उत्साहित देखिएका छन्। उम्मेदवारी दिनेदेखि उम्मेदवार छनोट गर्नमा पनि युवाको उत्साह बढी छ। काठमाडौं महानगरको मेयरमा स्वतन्त्रबाट बालेन साह, एमालेबाट उपमेयरमा सुनिता डंगोललगायत धेरै युवाहरू चुनाव उत्रिएका छन्। उम्मेदवारीसँगै उनीहरू सक्रिय भएपछि युवामा आशा बढी देखिन्छ। मतदान गर्न लाइनमा बसेका मतदाता विगतका निर्वाचनमा नेता र निर्वाचनप्रति युवाका वितृष्णाका कुरा सामाजिक सञ्जाल धेरै देखिन्थे। तर, यो पटक उनीहरू सामाजिक सञ्जालमा निर्वाचनको क्याम्पेनिङ गर्न लागिपरेका छन्। युवाहरूले पनि आफूलाई मन परेको उम्मेदवारलाई भोट मागिरहेका छन्। जसले निर्वाचनको वातावरण बनेको छ। युवा नेता रश्मी आचार्य नयाँ युवा अनुहार उम्मेदवार भएका ठाउँमा युवाहरू उत्साहित भएको र नभएको ठाउँमा भने उत्साहित नभएको बताउँछन्। राजनीतिक दलले युवालाई अगाडि बढाउन सकेमा अझ थप उत्साह आउने उनको तर्क छ। यस पटक थप ३६ लाख ५९ हजार २ सय ९९ नयाँ मतदाताले भोट हाल्दैछन्। निर्वाचनमा १ करोड ७७ लाख ३३ हजार ७ सय २३ मतदाता कायम भएका छन्। दुई वर्ष कोरोना महामारीका कारण नागरिक घरमा नै बस्नु पर्यो। यस समय स्थानीय तहमा आएका जनप्रतिनिधिको सक्रियतामा उपचार, आइसोलेसन र क्वारेन्टाइन बने। कोभिडले नागरिकमा स्थानीय तहको महत्त्व अझै बढी देखायो। अहिले दुई वर्षदेखिको कोभिडबाट नागरिकले उन्मुक्ति पाएका छन्। पछिल्लो समयमा कोभिडको प्रभाव छैन। चुनावको निहुँमा भए पनि घरमा लामो समय कोठामा नै थुनिएकाहरू गाउँ पुगेका छन्। राहतको सास फेर्ने मौका पाएका छन्। आफ्नो मताधिकार पनि प्रयोग गर्न पाउने भएका छन्। तुलनात्मक रूपमा यो निर्वाचनको माहोल शान्तिपूर्ण रूपमा भइरहेको सुरक्षा निकायको विश्लेषण छ। अघिल्लो स्थानीय तहको निर्वाचनमा नेत्रविक्रम चन्द विप्लव नेतृत्वको नेकपा र सीके राउतको पार्टीबाट चुनौती थियो। यस पटक विप्लव र सीके राउत प्रत्यक्षअप्रत्यक्ष रूपमा निर्वाचनमा भाग लिएका छन्। सीके राउतको जनमत पार्टी निर्वाचनमा उम्मेदवार नै प्रत्यक्ष खडा गरेर आएको छ। विप्लव स्वतन्त्र उम्मेदवार खडा गरेर निर्वाचनमा होमिएका छन्। निर्वाचन बिथोल्ने वा बहिष्कार गर्ने कुनै पार्टी वा समूह सतहमा पनि देखिएका छैनन्। विप्लवबाट फुटेको धमेन्द्र बाँस्तोलाको नेकपा (बहुमत)ले पनि निर्वाचन बहिष्कार पनि नगर्ने र भाग पनि नलिने रणनीति लिएको छ। निर्वाचनमा प्रतिस्पर्धी दलबीच सामान्य झगडा, विवाद भए पनि खासै ठूला घटना नभएको प्रहरीको दाबी छ। विगतमा स्थानीय निर्वाचन चरणचरणमा भएको थियो। २०७४ सालको स्थानीय तहको निर्वाचन तीन चरणमा भएको थियो। शुक्रबार बिहान मतदानस्थलमा पहिलो चरण वैशाख ३१, दोस्रो असार १४ र तेस्रो चरणको असोज २ गते निर्वाचन भएको थियो। तर यस पटक भने देशभर नै एकै चरण निर्वाचन हुँदैछ। एक चरणमा निर्वाचन भइरहेकाले माहोल उत्साहित छ। संघीयता कार्यान्वयनमा आएसँगै स्थानीय तहको महत्त्व नागरिकले बुझेका छन्। मतदातामा जागरण वृद्धि भएको छ। स्थानीय शासनविज्ञ डा श्यामकृष्ण भुर्तेल पछिल्लो समय नागरिकमा सचेतना बढेको बताउँछन्। उम्मेदवारी नै आमचाहना विपरीतको भएमा विद्रोह हुनेसम्मको अवस्था हुनु सकारात्मक भएको उनको तर्क छ। जनता सचेत भएका छन्। उम्मेदवार चयन पनि आम भावनाविपरीत भएमा विद्रोह हुने, जनताविरुद्ध बोलेमा प्रतिवाद हुने अवस्था पनि स्थानीय नागरिकमा आएको छ, उनले भने। उनका अनुसार पछिल्लो समय पारदर्शिता र जवाफदेहिताका विषयमा जनताले औंला ठड्याउने गरेका छन्। भोट हाल्नु अधिकार हो भन्ने विषयमा जनता सचेत भएको भुर्तेलको बुझाइ छ। एउटा भोटको महत्त्व कति हुन्छ ?, एक भोट देश बनाउने र बिगार्ने कुराको निर्णायक हुन्छ। वडा तहको हकमा मान्छे हेर्ने जागरुकता पनि जनतामा आएको छ, उनले भने। निर्वाचनमा उत्साह बढ्नुमा स्थानीय तहको प्रभावकारिता प्रमुख कारण बनेको छ। तीन तहमध्ये यो पाँच वर्षमा सबैभन्दा प्रभावकारी सरकारको रूपमा स्थानीय तह देखिएको छ। केही विकृति, विसंगति भए पनि समग्रमा स्थानीय तहप्रति जनताको आकर्षण संघीयताले बढाएको छ। हाई प्रोफाइलको उच्च प्राथमिकतामा स्थानीय तह परेको छ। मतदानस्थलमा म्यादी प्रहरी। स्थानीय तहको प्रभावकारिताकै कारण केन्द्रीय नेतासमेत तहको उम्मेदवार बनेका छन्। संघीयताविज्ञ डादेवकोटा सबै चासो स्थानीय तहमा रहेको बताउँछन्। स्रोत साधन, सेवासुविधा स्थानीय तहमा प्रशस्त भएका कारणले निर्वाचनमय भएको छ। पूर्व निर्वाचन आयुक्त प्राडा वीरेन्द्रप्रसाद मिश्र अधिकार र साधनस्रोत पुगेका कारणले स्थानीय तह निर्वाचन उत्साहजनक देखिएको बताए। उनले माओवादी जनयुद्धको बेला काठमाडौं केन्द्रित भएका पनि साधनस्रोत र अधिकारका कारण गाउँ फर्किएको बताउँछन्। स्थानीय शासनविज्ञ डा भुर्तेल समग्रमा स्थानीय तहको महत्त्व यो पाँच वर्षमा धेरैै बढेको अनुभव सुनाउँछन्। पछिल्लो समयमा वडा तहको महत्त्वसमेत बुझेकाले वडाध्यक्षमा पनि उम्मेदवारको आकांक्षा बढी देखिएको छ। तलबाट माग्ने र माथिबाट दिन हिच्किचाउने जस्ता चुनौती अब स्थानीय तहमा आउने उनको विश्लेषण छ। शैक्षिक संस्था बिदा भएको कारण पनि विद्यार्थी गाउँ गएका छन्। बिदाको पनि सदुपयोग हुने र भोट पनि हाल्ने, दुई काम एक पन्थ भएको छ। उच्च शिक्षा अध्ययनरत र मतदाता नामावलीमा नाम भएका विद्यार्थीले भोट नै हाल्ने अवसर पाएका छन्। यो पटक स्थानीय तहमा धेरै उम्मेदवार छन्। यसपटक विभिन्न पदमा १ लाख ४५ हजार १० उम्मेदवार छन्। मतदाता कुनै राजनीतिक दलसँग मात्रै नभई उम्मेदवारसँग पनि कहीँ न कहीँ जोडिएका हुन्छन्। उनीहरूका नातागोता, दाजुभाइ नै उम्मेदवार भएका छन्। पूर्व निर्वाचन आयुक्त डा मिश्र स्थानीय तहको चुनाव उत्साह हुनुमा नातागोता र परिवारका सदस्य नै उम्मेदवार हुनु पनि रहेको बताउँछन्। नातागोता, आफन्त, दाजुभाइ र साथीसंगी नै उम्मेदवार छन्। जसले गर्दा पनि भोट हाल्न जानै पर्ने अवस्था हुन्छ, उनले भने, म पनि पञ्चायतकालमा समेत भाइ नै उठेकोले भोट हाल्न गएको थिएँ। अहिले त अझ धेरै उम्मेदवार छन्। कोही न कोही उम्मेदवार कसै न कसैको त नातेदार, आफन्त नभएका पाइनै गाह्रो छ। एक भोटकै ठूलो महत्त्व हुन्छ। त्यस कारण पनि जानै पर्ने अवस्था छ। विदेशबाट फर्किनेको संख्या पनि उल्लेख छ। धेरै भारतमा रोजगारीका लागि गएकाहरू भोट हाल्नकै लागि फर्किएका छन्। भारतसँग सिमाना जोडिएका नाकाहरूमा एक हप्ता यता घर फर्किनेको भीड नै छ। गौरीफन्डा, रूपेडिया, सुनौलीलगायतका नाकाबाट धेरै मानिस भोट हाल्न नै घर आएका छन्। ठूलो संख्या नेपालीहरू कामका लागि भारत कालापहाड जाने गर्छन्। मतदानका लागि चुनावको अघिल्लो दिनसम्म सहरबाट गाउँगाउँ पुग्नेको भीड नै रह्यो। गाउँसहर सबैतिर चुनावी माहोल बनेको छ। पाँच वर्षमा स्थानीय तहको महत्व नागरिकले बुझेकाले यसपटक उत्साह बढी देखिन्छ। डा खिमलाल देवकोटा, राष्ट्रियसभा सदस्य तथा संघीयताविज्ञ जनता सचेत भएका छन्। उम्मेदवार चयन आम भावनाविपरीत भएमा विद्रोह हुने, जनताविरुद्ध बोलेमा प्रतिवाद गर्ने अवस्था पनि नागरिकमा आएको छ। यो सकरात्मक पक्ष हो। पछिल्लो समय चुनावप्रति उत्साह देखिन्छ। डा श्यामकृष्ण भुर्तेल, स्थानीय शासनविज्ञ तस्बिर : सरोज बैजु"
सुरक्षामा खटिए २ लाख ६० हजार,"विराटनगरकाठमाडौं : यसपटकको स्थानीय निर्वाचनमा २ लाख ६० हजार सुरक्षाकर्मी परिचालन गरिएको छ। सबै मतदानस्थलमा सुरक्षाकर्मी पुगेको र मजबुत व्यवस्था मिलाइएको गृह मन्त्रालयले जनाएको छ। सम्पूर्ण सीमा बन्द गरिएको छ। निर्वाचनलाई भयरहित र शान्तिपूर्ण बनाउन पर्याप्त सुरक्षाकर्मी परिचालन गरिएको छ, गृह मन्त्रालयका प्रवक्ता फणीन्द्रमणि पोखरेलले भने। देशभरका १० हजार ७ सय ५६ वटै मतदान स्थलमा आवश्यक कर्मचारी, सुरक्षाकर्मी तथा निर्वाचन सामग्रीको ढुवानीको काम सम्पन्न भएको र अब सुरक्षित मतदान हुने पोखरेलले जानकारी दिए। यता, गृहमन्त्री बालकृष्ण खाँणले पनि सम्पूर्ण मतदातालाई निर्भयपूर्वक, विवेकसम्मत तरिकाले सक्षम व्यक्ति छनौट गर्न अनुरोध गरेका छन्। उनले, संघीय लोकतान्त्रिक गणतन्त्रलाई जनताको पक्षमा मजबुत पार्न अमूल्य मत प्रदान गर्न जरुरी भएको उनको भनाइ छ। नेपाल प्रहरीका प्रवक्ता विष्णुकुमार केसीका अनुसार देशभरका सम्पूर्ण मतदान केन्द्रमा ८ देखि ११ जनासम्मको नेपाल प्रहरीको अफिसर लेभलको प्रहरी नेतृत्वको टोली पुगिसकेको छ। यसका साथै सशस्त्र प्रहरी, नेपाली सेना र म्यादी प्रहरी पनि परिचालित छन्। अघिल्लो चुनावमा चुनाव स्थगित भएका जिल्ला र मतदान केन्द्रमा विशेष निगरानी गरिएको उनले बताए। गृह मन्त्रालयका अनुसार निर्वाचनको सुरक्षाका लागि नेपाली सेना, नेपाल र सशस्त्र प्रहरी, राष्ट्रिय अनुसन्धान तथा म्यादी प्रहरी गरेर २ लाख ६० हजार ५ सय ९७ जना सुरक्षाकर्मी परिचालित छन्। ७३ हजार २ सय ४९ नेपाली सेना, ६१ हजार ८ सय ३१ नेपाल प्रहरी, २३ हजार ५ सय ३२ सशस्त्र प्रहरी र १ हजार ९ सय ८५ जना राष्ट्रिय अनुसन्धानका प्रहरी चुनावमा परिचालित छन्। त्यसबाहेक १ लाख म्यादी प्रहरी खटाइएको छ। मतदानस्थल तथा मतदान केन्द्रको संवेदनशीलता वर्गीकरण गरेर रणनीतिक हिसाबमा सुरक्षा व्यवस्था मिलाइएको गृह मन्त्रालयका प्रवक्ता पोखरेलले बताए। उनका अनुसार निर्वाचनको पहिलो सुरक्षा घेरामा नेपाल तथा म्यादी प्रहरी, दोस्रोमा सशस्त्र र तेस्रो घेरामा नेपाली सेना रहने छ। मतदानस्थललाई अति संवेदनशील, संवेदनशील र सामान्य गरेर ३ भागमा वर्गीकरण गर्दै त्यही हिसाबको सुरक्षा व्यवस्था मिलाइएको छ। एकीकृत सुरक्षा योजनाअनुसार नेपाली सेना र सशस्त्रको रिजर्भ फोर्सलाई मतदानस्थलबाट ३० मिनेटको दूरीमा राखिनेछ। सेनाले यसअघि देखिनै नियमित गस्ती र पेट्रोलिङ थालेको थियो। निर्वाचनमा मतपत्र छपाइ, विकट क्षेत्रमा निर्वाचनसामग्री ढुवानी, नेपाल र सशस्त्र प्रहरीले सुरक्षा प्रदान गरिरहेका महत्त्वपूर्ण प्रतिष्ठान, कारागार र विमानस्थलको सुरक्षाको जिम्मा सेनालाई दिइएको छ। यस्तै, पेट्रोलिङ, आपत्कालीन उद्धारमा जनशक्ति र हेलिकप्टरको प्रयोग, बम डिस्पोजल टोली परिचालन, रणनीतिक बिन्दुमा पिकेटिङको व्यवस्था, मतदानस्थलको बाहिरी सुरक्षा व्यवस्थापन र संवेदनशीलताको आधारमा जनशक्ति परिचालन गर्ने सेनाको जिम्मेवारीमा परेको छ। जिल्ला सुरक्षा समितिको निर्णयबमोजिम सेनाले स्ट्राइकिङ, मोबाइल तथा हवाईगस्ती र रिजर्भफोर्स परिचालन गर्नेछ। नेपाल प्रहरीले मतदानस्थल, मतदान केन्द्र मतगणनास्थल तथा निर्वाचन कार्यालयमा हतियार, गोलीगट्ठा र सञ्चारसाधनको सुरक्षाको जिम्मा पाएको छ। यस्तै, मोबाइल टोली परिचालन, रिजर्भफोर्स तैनाथ, सुरक्षासम्बन्धी सूचना संकलन, मूल्यांकन र विश्लेषणको जिम्मा प्रहरीकै हो। निर्वाचन अवधिभर हतियार बोक्न प्रतिबन्ध, अनुमति लिएकाबाहेक निर्वाचनको दिन अन्य सवारीसाधन सञ्चालनमा रोक, गुण्डागर्दी, हुल्याहा प्रवृत्ति भएका र मतदानस्थल कब्जा गर्ने, तोडफोड, हुलदंगा, निर्वाचनसामग्री लुट्न सक्ने सम्भावित व्यक्तिको पहिचान एवं पक्राउ र सीमा क्षेत्रमा हुने अवाञ्छित गतिविधिविरुद्धको कारबाही पनि प्रहरीले गर्नेछ। प्रहरीले ड्रोनको प्रयोग गरेर खबर संकलन गर्ने, सीमानाकामा योजनाबद्ध जाँचको व्यवस्था मिलाएर गैरकानुनी साना तथा घरेलु हतियार एवं विस्फोटक पदार्थको ओसारपसार, आयात र प्रयोगलाई कडाइपूर्वक नियन्त्रण गर्न भूमिका खेल्नेछ। निर्वाचनमा मतदानस्थलको बाहिरी सुरक्षाको जिम्मा पाएको सशस्त्रले निर्वाचन सम्पन्न भएको भोलिपल्ट अर्थात् शनिबारसम्म हातहतियार तथा सवारीसाधनसहित टोली परिचालन गर्नेछ। त्यसबाहेक जिल्ला सुरक्षा समितिको निर्णयअनुसार सशस्त्र प्रहरी परिचालित हुने छ। निर्वाचनमा सूचना संकलन, विश्लेषण, सम्प्रेषण तथा सुरक्षा व्यवस्थापनका लागि सूचना समन्वय गर्ने जिम्मेवारी राष्ट्रिय अनुसन्धानका कर्मचारीलाई तोकिएको छ। अतिसंवेदनशील भित्र परेको मतदानस्थलमा एउटा मात्रै केन्द्र छ भने ३ प्रहरी र ८ जना म्यादी परिचालन हुनेछन्। २ केन्द्र रहेका ठाउँमा भने ५ प्रहरी र १० म्यादी खटाइनेछ। ११ वटासम्म मतदान केन्द्र रहने स्थानमा १७ प्रहरी र २८ म्यादी परिचालन हुने गरिनेछ। संवेदनशीलभित्र परेको मतदानस्थलमा एउटा मात्रै मतदान केन्द्र छ भने ३ प्रहरी र ६ म्यादी, २ केन्द्र रहेका ठाउँमा ४ प्रहरी र ८ म्यादी तथा ११ वटासम्म केन्द्र रहेका स्थानमा १७ प्रहरी र २६ म्यादी परिचालन गरिनेछ। सामान्य मा परेका मतदानस्थलमा एउटा मात्रै मतदान केन्द्रमा ३ प्रहरी र ५ म्यादी, २ केन्द्र रहेका ठाउँमा ४ प्रहरी र ७ म्यादी तथा ११ वटासम्म केन्द्र रहेका मतदानस्थलमा १७ प्रहरी र २५ म्यादी परिचालन गरिनेछ।"
"कांग्रेसका मेयरले मध्यराति पैसा बाँडेको आरोप, स्थानीयले घेरेपछि प्रहरीले गर्यो उद्धार","तनहुँ : नेपाली कांग्रेसका तर्फबाट व्यास नगरपालिकाका मेयरको उम्मेदवार वैकुण्ठ न्यौपानेलाई मध्यरातमा प्रहरीले उद्धार गरेको छ। मौन अवधिमा बिहीबार राती व्यास१२ छिर्कने पुगेका न्यौपानेलाई स्थानीयले घेरेपछि सशस्त्र प्रहरी र नेपाल प्रहरीले न्यौपानेलाई उद्धार गरेको हो। राति १२ बजे छिर्कनेबाट उद्धार गरी न्यौपानेलाई दमौली ल्याइएको प्रहरीले बताएको छ। न्यौपाने मौन अवधिमा मतदाता प्रभावित गर्न छिर्कने पुगेको स्थानीयको आरोप छ। न्यौपानेले भने आफू साथीको घरमा आएको र पैसा बाँडेको आरोप निराधार रहेको बताएका छन्। उनले आफूलाई लाञ्छित गर्ने कोशिस गरिएको बताएका हुन्। न्यौपानेले भने, 'यसमा कुनै सत्यता छैन। मेरा साथी रामकृष्ण अधिकारीको छोरी ज्वाइँकोमा चिया खाएर निस्कने क्रममा विपक्षीको पार्टीको तर्फबाट हामीलाई लाञ्छित गर्ने कोशिश भएको छ, अशान्त वातावरण सिर्जना भइरहेको छ। गलत भ्रम सिर्जना गर्ने ढगंले प्रायोजित भइरहेको छ। न्यौपाने कांग्रेसका बरिष्ठ नेता रामचन्द्र पौडेलको गृहनगरबाट मेयरका उम्मेदवार हुन्। व्यासको निर्वाचनलाई वरिष्ठ नेता पौडेल र पार्टीबाट कारबाहीमा परेका पार्टीका पुर्व सहमहामन्त्री गोविन्दराज जोशीको प्रतिष्ठाको लडाँईको रुपमा हेरिएको छ। काँग्रेसबाट मेयरमा न्यौपानेलाई अगाडि बढाइएको हो भने एमाले  जोशी समूहबाट दिपक जोशी मेयरको प्रतिष्पर्धामा छन्। नेकपा माओवादी केन्द्रबाट शुक्लागण्डकी नगरपालिका२ का वडाध्यक्षको उम्मेदवार शंकर पन्तको गाडी तोडफोड भएको छ । गएराती घर अगाडि रोकि राखेको ग ३ च ७४९५ नंम्बरको गाडी अज्ञात समूहले तोडफोड गरेको पन्तले जानकारी दिए । गाडीमा ढुङ्गा हान्दा गाडीको सिसाहरु फुटेका छन् ।"
"अन्तिम घडी बलजफ्ती : मौन अवधिको व्यापक दुरुपयोग, प्रचण्डलाई दोहोर्याएर स्पष्टीकरण","काठमाडौं : माओवादी केन्द्रका अध्यक्ष पुष्पकमल दाहाल मौन अवधिमै भरतपुर पुगे। बलजफ्ती एक उम्मेदवारको पक्षमा भोट माग्न निस्किए। उम्मेदवार र कार्यकर्तासहित बिहीबार बिहानै माडी र भरतपुरका विभिन्न ठाउँमा भेटघाटमा सहभागी भए। निर्वाचन आयोगबाट खटिएको विशेष अनुगमन टोली, सूक्ष्म टोली र सुरक्षा निकायले दाहाल आचारसंहिताविपरीत गतिविधिमा संलग्न भएको भेटाएको हो। यसबारे आठ घण्टाभित्र स्पष्टीकरण पेस गर्न आयोगले बिहीबारै दाहाललाई पत्र पठाएको छ। प्रस्तुत सन्दर्भमा यहाँबाट निर्वाचन आचारसंहिताको उल्लंघन भएको अवस्थामा यहाँको नाम निर्वाचन आचारसंहिताको उल्लंघनकर्ताको रूपमा किन सार्वजनिक गर्नु नपर्ने हो, आयोगले दाहाललाई लेखेको पत्रमा छ, निर्वाचन आचारसंहिताविपरीत हुने गरी मौन अवधिमा राजनीतिक गतिविधि र निर्वाचन प्रचारप्रसार गरी निर्वाचन आचारसंहिता उल्लंघन गरेकोमा यहाँलाई निर्वाचन आयोग ऐन, २०७३ को दफा २३ को उपदफा (२) र (३) बमोजिम किन कारबाही गर्नु नपर्ने हो ? उपदफा २ मा आचारसंहिता उल्लंघन भएको देखिएमा त्यस्तो काम तुरुन्त रोक्न वा बदर गर्न आयोगले सम्बन्धितलाई आदेश दिने उल्लेख छ। उपदफा ३ मा उक्त आदेशबमोजिम नगर्ने दल, उम्मेदवार, व्यक्ति, संस्था, पदाधिकारी वा निकायलाई एक लाख रुपैयाँसम्म जरिवाना गर्न सक्ने व्यवस्था छ। माडी नगरपालिका५ स्थित एक होटलमा उम्मेदवार र कार्यकर्तासहित ३० जनासँग भेट गरेको पत्रमा उल्लेख छ। भरतपुर२६ चनौली र दिव्यनगरमा भोट मागेर मेयरको निवासमा फर्किएका थिए। आयोगले दाहालकै घटनामा चितवनका प्रमुख जिल्ला अधिकारी अस्मान तामाङ, बागमतीका प्रदेश प्रहरी प्रमुख पूजा सिंह, चितवनका एसपी नवराज अधिकारीलाई पनि स्पष्टीकरण सोधेको छ। आचारसंहिता उल्लंघन भइरहँदा आवश्यक कारबाही नगरी मौन बस्ने कार्य भएबाट निर्वाचनको स्वच्छता र निष्पक्षतामा गम्भीर प्रश्न उब्जिएको उनीहरूलाई पठाएको पत्रमा उल्लेख छ। दाहाल भरतपुर आई मौन अवधिमा निर्वाचन प्रचारमा संलग्न भएको जानकारी भएनभएको, दाहालसँग भेट गरी उनको कार्यक्रमबारे जानकारी लिएनलिएको, प्रहरी स्कर्टिङलगायत सुरक्षा उपलब्ध गराउन आदेश भएनभएको सोधिएको छ। दाहाल बुधबार राति १४ः०० बजे भरतपुर पुगेको पत्रमा उल्लेख छ। यसअघि चुनावी सभाबाट मतदातालाई धम्की दिएको विषयमा दाहाललाई आयोगले बुधबार मात्रै पत्राचार गरेको थियो। मतदातालाई धम्क्याउने उद्देश्यले प्रेरित भई आपत्तिजनक अभिव्यक्ति दिएको नेपाली कांग्रेस (बीपी) को उजुरीमा उल्लेख छ। मौन अवधिमै आचारसंहिताविपरीत गरेको भन्दै आयोगले बुधबार एमाले उपमहासचिव पृथ्वीसुब्बा गुरुङ र माओवादी केन्द्रकी बागमती प्रदेश कमिटी सदस्य गंगा दाहाललाई २४ घण्टे स्पष्टीकरण सोधेको थियो। गुरुङ र दाहालले आफ्नो पार्टीका उम्मेदवारलाई जिताउन आग्रह गरेको पोस्ट गरेको जनाइएको छ। यसरी दल तथा उम्मेदवारहरूले मौन अवधिमै व्यापक चलखेल गर्ने गरेको पाइएको छ। उनीहरूले मनी अर्थात् पैसाको प्रलोभन देखाउने गरेका छन्। त्यसबाट पनि नभए मसल अर्थात् शक्तिको धम्की दिने गरेका छन्। आचारसंहिता लागू भएयता ६६ वटा स्पष्टीकरण सोधिएको आयोगले प्रेस विज्ञप्तिमा जनाएको छ। जति उजुरी परेका छन् त्यसमा आयोगले सामान्य सोधपुछ गरेर छाड्ने गरेको छ। आचारसंहिता उल्लंघन गरे उम्मेदवारी खारेज गर्नेसम्म अधिकार छ ।लिली थापा सदस्य, राष्ट्रिय मानवअधिकार आयोग नौवटा सचेत र एउटा ध्यानाकर्षण निर्णय भएको जनाइएको छ। यसबाहेक अरू कारबाही गरेको देखिँदैन। राष्ट्रिय मानवअधिकार आयोग सदस्य लिली थापा आयोगले आचारसंहिता पालनामा कडाइ नगरेको बताउँछिन्। जे जति उजुरी परेका छन् त्यसमा निर्वाचन आयोगले सामान्य सोधपुछ गरेर छाड्ने गरेको छ। उल्लंघन गरे उम्मेदवारी खारेज गर्नेसम्म अधिकार भएको आयोगले सामान्य सोधपुछ गरेर छाड्नु भनेको कडाइ नगरेको हाम्रो ठम्याइँ छ, थापा भन्छिन्। अधिवक्ता दिनेश त्रिपाठी आयोगले आचारसंहिता उल्लंघन गर्नेमाथि शक्ति र अधिकार प्रयोग गर्न नसकेको बताउँछन्। आचारसंहिताको व्यापक दुरुपयोग भइरहेको छ । दलका शीर्ष नेतासमेतले दुरुपयोग गरेका छन्, अधिवक्ता त्रिपाठी भन्छन्, निर्वाचन आयोगको आचारसंहिता केवल देखावटी कस्मेटिकजस्तो भयो। आयोगले शक्ति प्रयोग गर्न सकेन। केवल स्पष्टीकरण सोधेर मात्र हुँदैन। पूर्वनिर्वाचन आयुक्त ईला शर्मा भने दलहरूले आफ्नै वाचा पूरा गर्न नसक्नु र आचारसंहिता उल्लंघन गर्नु दुःखद् रहेको बताउँछिन्। म आचारसंहिता पालना गर्छु भनेर सबै दलले हस्ताक्षर गरेका हुन्छन्। उनीहरूले अहिले आफ्नै वाचा पूरा गर्न सक्दैनन् भने चुनावी प्रतिबद्धता कसरी पूरा गर्छन् ?, शर्मा भन्छिन्। आयोगले स्पष्टीकरण सोध्नु भनेकै कारबाही गरेको मान्न सकिने उनको भनाइ छ। भन्छिन्, निर्वाचन आयोग सबै ठाँउमा पुग्न सक्दैन। परेको उजुरीमा कारबाही गर्छ। यसको उद्देश्य त चुनाव गराउनु हो। दलहरूले विवेकपूर्ण व्यवहार देखाउनुपर्छ। आयोग प्रवक्ता शालिग्राम पौडेल आचारसंहिता उल्लंघनका विषयमा गम्भीर ध्यानाकर्षण भएको बताउँछन्। भन्छन्, आयोगले चनाखो भएर हेरेको छ। धेरै उच्च पदस्थ पदाधिकारी कर्मचारीलाई स्पष्टीकरण सोधेको छ। आयोगलाई उम्मेदवारी खारेज गर्नेसम्म अधिकार छ नि त भन्ने प्रश्नमा प्रवक्ता पौडेल भन्छन्, स्पष्टीकरण दिने मौका त दिनुपर्यो नि ! सोध्नुपर्यो। कानुनबमोजिम सुनुवाइको मौका नदिई कारबाही गर्न हुँदैन। थापाका अनुसार ३७ जिल्लामा पूर्वअनुगमन गर्दा आचारसंहिताको पूर्ण पालना भएको छैन। उम्मेदवारको प्रचारमा कर्मचारी, बालबालिका हिँडेका छन्। बागी उम्मेदवार एक जनाले दबाबमा आत्महत्या गरेको अवस्था छ। अर्को बागी उम्मेदवार पनि दबाब दिँदा अस्पताल भर्ना भएका छन्। बढी मात्रामा बागी उम्मेदवारलाई सुरक्षाको डर छ। स्वास्थ्य कर्मचारी मतदानमा खटाएर स्वाथ्यचौकी बन्द गरेको अवस्था छ। विद्यालयलाई नै प्रचार, भोजभतेरको ठाउँ बनाइएको छ। हुम्लामा मतदान गर्ने ठाउँ पुग्न १० दिन लाग्ने र कुनै ठाउँमा सामान लिएर चार दिन हिँडेर पुग्न समय लागेको छ। आयोगले त्यस्ता ठाउँमा हेलिकप्टरमार्फत पुर्याउन सहयोग गर्नुपर्ने थियो, थापा भन्छिन्।"
निर्धक्क भई मतदान गर्न राष्ट्रपतिको आह्वान,"काठमाडौं : राष्ट्रपति विद्यादेवी भण्डारीले स्थानीय निर्वाचनमा निर्धक्क भई मतदान गर्न आह्वान गरेकी छन्। निर्वाचन लोकतन्त्रको सबैभन्दा ठूलो उत्सव भएको स्मरण राष्ट्रपति भण्डारीेले सन्देशमार्फत गराएकी छन्। त्यसकारण स्वतन्त्र, निष्पक्ष र भयरहित वातावरणमा हरेक नागरिकले आफ्नो मताधिकार प्रयोग गर्ने वातावरण बनाउनु सबैको दायित्व भएको राष्ट्रपतिको भनाइ छ। उनले समाज र राष्ट्रका विकासका मुद्दाहरूलाई जनताको घरदैलोसम्म पुर्याउने विशेष अवसरका रूपमा निर्वाचनलाई ग्रहण गर्नुपर्ने बताएकी छन्। लोकतन्त्रको सबैभन्दा सुन्दर पक्ष नै जनताले निर्वाचित गरेका प्रतिनिधिबाट मुलुकको शासन सञ्चालन हुनु हो, राष्ट्रपतिले भनेकी छन्। प्रधानमन्त्री शेरबहादुर देउवाले निर्वाचनमा निर्धक्कसँग आफ्नो मताधिकार प्रयोग गर्न देशवासीलाई अपिल गरेका छन्। निर्वाचनलाई स्वच्छ, निष्पक्ष र भयरहित वातावरणमा सम्पन्न गर्न सरकारले सम्पूर्ण व्यवस्थापनलाई चुस्तदुरुस्त बनाएको प्रधानमन्त्री देउवाको भनाइ छ। बालिग मताधिकार तपाईं हाम्रो संवैधानिक अधिकार र लोकतन्त्रको आधारस्तम्भ हो, प्रधानमन्त्रीले अपिलमा भनेका छन्, स्थानीय तहदेखि नै लोकतान्त्रिक अभ्यासमा सहभागी भई लोकतान्त्रिक शासन पद्धतिको संस्थागत विकासमा योगदान पुर्याउन म सबैमा आग्रह गर्दछु।"
शीर्ष नेताले कहाँबाट हाल्दै छन् भोट ?,"काठमाडौं (अन्नपूर्ण) : स्थानीय तह निर्वाचनमा मतदान गर्न अधिकांश शीर्ष नेताहरू गृह जिल्ला पुगेका छन्। प्रधानमन्त्री तथा नेपाली कांग्रेसका सभापति शेरबहादुर देउवा मत हाल्न डँडेलधुरा पुगिसकेका छन्। उनको मतदान केन्द्र गन्यापधुरा असिग्राम माध्यमिक विद्यालय रुवाखोला तोकिएको मतदान केन्द्र ख हो। राष्ट्रियसभा अध्यक्ष गणेश तिमिल्सिनाले पर्वतको मोदी गाउँपालिका७ राम्जाबाटस्थित पशुपति माविबाट मतदान गर्दैछन्। त्यस्तै, सभामुख अग्निप्रसाद सापकोटाले सिन्धुपाल्चोकको चौतारा साँगाचोक गढी नगरपालिका४ कुबिन्डे सेतीदेवी पञ्चकन्या माविबाट मतदान गर्नेछन्। यस्तै, एमाले अध्यक्ष केपी शर्मा ओली भक्तपुरबाट मतदान गर्ने भएका छन्। ओलीले सूर्यविनायक नगरपालिका२ बालकोटस्थित महेन्द्र शान्ति माविबाट मतदान गर्नेछन्। यसअघिको स्थानीय तह निर्वाचनमा पनि ओलीले भक्तपुरबाटै मतदान गरेका थिए। नेकपा माओवादी केन्द्रका अध्यक्ष पुष्पकमल दाहाल प्रचण्ड मतदान गर्न चितवन पुगेका छन्। उनले भरतपुर१४ मा मतदान गर्नेछन्। कांग्रेसका उपसभापति पूर्णबहादुर खड्काले सुर्खेतको गुरुवाकोट नगरपालिका८ को सूर्यज्योति उमाविबाट मतदान गर्दैछन्। नेकपा एकीकृत समाजवादीका अध्यक्ष माधवकुमार नेपालले रौतहटको गौर नगरपालिका२ स्थित रामजानकी कन्या मन्दिर मतदान केन्द्रबाट मतदान गर्नेछन्। त्यस्तै, कांग्रेसका उपसभापति धनराज गुरुङले स्याङ्जाको अर्जुनचौंपारी, नेपाल मजदुर किसान पार्टीका अध्यक्ष नारायणमान बिजुक्छेले भक्तपुरको विद्यार्थी निकेतन माविबाट, जनमोर्चाका अध्यक्ष चित्रबहादुर केसी रूपन्देहीको तिलोत्तमा नगरपालिकास्थित९ को ४ नम्बरबाट, कांग्रेसका नेता प्रकाशमान सिंहले काठमाडौं महानगर१६ पकनाजोलस्थित नेपाल युवक मावि केन्द्रबाट मतदान गर्नेछन्।"
सर्लाहीका चार स्थानमा चल्यो गोली,"मलंगवा : निर्वाचनको विषयलाई लिएर झडप हुदाँ सर्लाहीका चार स्थानमा गोली चलेको छ। मतदान केन्द्रमा विवाद हुदाँ सर्लाहीको लालबन्दी नगरपालिका, धनकौल, रामनगर र चक्रघट्टा गाउँपालिकामा गोली चलेको हो। निर्वाचनका विषयलाई लिएर विभिन्न पक्षबीच झडप हुँदा स्थितलाई नियन्त्रणमा लिनका लागि प्रहरीले हवाई फायर गरेको छ। झडपले केहीबेर मतदान स्थलको स्थिति बिग्रेपनि केही बेरमा मतदान सुरु भएको थियो। जिल्लाको पश्चिमी क्षेत्र धनकौल गाउँपालिका वडा नं २ मा नेपाली कांग्रेस, माओवादी केन्द्र र नेकपा एमालेबीच झडप भएको थियो। मतदान स्थलमै झडप हुन थालेपछि प्रहरीले स्थितिलाई नियन्त्रणमा लिनका लागि करिब एक दर्जन हवाई फायर गरेका थिए। पटकपटक झडप हुन थालेपछि नेपाली सेना नै परिचालन गरिएको थियो। पहिले घेरामै सेनालाई राखेर निर्वाचन सुचारु गरिएको प्रमुख जिल्ला अधिकारी थानेश्वर गौतमले बताए। झडपले स्थिति असमान्य बनेपछि मतदान करिब ७ घण्टा जति अवरुद्ध भएको थियो। त्यस्तै चक्रघट्टा गाउँपालिका वडा नं १ शिवनगरमा पनि माओवादी केन्द्र र जनता समाजवादीबादी झडप भएको छ। राशनारायण प्राथमिक विद्यालयमा रहेको मतदान स्थलमा दुई दलका नेता कार्यकर्ताबीच झडप भएपछि प्रहरीले एक राउण्ड हवाई फायर गरेका थिए। झडपमा परेर दुबै दलका नेता कार्यकर्ता घाइते भएका छन्। चक्रघट्टासँगै टाँसिएको बहरथवा नगरपालिका वडा नं १७ मा दुई पक्षबीच विवाद हुदाँ दिउँसो एक बजेदेखि केही बेरका लागि मतदान कार्य रोकिएको थियो। त्यस्तै रामनगर गाउँपालिका ४ मा पनि झडप हुँदा प्रहरीले स्थितिले नियन्त्रणमा लिनका लागि करिब १५ राउण्ड हवाई फायर गरेको छ। विभिन्न समूहबीच झडप हुदाँ स्थितिलाई नियन्त्रणमा लिनका लागि प्रहरीले हवाई फायर गरेको प्रजिअ गौतमले बताएका छन्। लालबन्दी नगरपालिकाको पनि एक स्थानमा स्थिति असमान्य भएपछि प्रहरीले स्थितिलाई नियन्त्रणमा लिनका लागि हवाई फायर गरेको थियो। यी स्थानहरुबाहेक अरु स्थानमा शान्तिपूर्ण तरिकाले मतदान सम्पन्न भएको प्रजिअ गौतमले बताए। छिटफुट घटना बाहेक जिल्लाका सबै स्थानहरुमा मतदानको कार्य सम्पन्न भएको र मतपेटिका ओर्साने काम भइरहेको प्रजिअले बताए। सर्लाहीमा ११ नगरपालिका र ९ गाउँपालिका छन्। जसमा ३ सय १८ मतदान स्थल र ५ सय ९९ मतदान केन्द्र राखिएको छ। २० प्रमुख, २० उपप्रमुख, २ सय वडाध्यक्ष र ८ सय वडाध्यक्ष गरी एक हजार ४० जनप्रतिनिधि चुनिने छ। जिल्लामा ४ लाख ७४ हजार ३९ मतदाता रहेका छन्।"
"मनाङमा मतगणना सुरु, विहानसम्म अन्तिम परिणाम आउने","काठमाडौं : स्थानीय तह निर्वाचनअन्तर्गत मनाङमा मतगणना सुरु भएको छ। मनाङका चार पालिकामा साँझ ८ बजेबाट मतगणना सुरु भएको प्रमुख जिल्ला अधिकारी रवीन्द्रप्रसाद आचार्यले जानकारी दिए। उनकाअनुसार मनाङ ङिस्याङ गाउँपालिकाको होम्बे, नार्पाभूमि गाउँपालिकाको च्याखु, चामे गाउँपालिकाको दामे र नासों माटो गाउँपालिकाको धारापानीमा मतदान भइरहेको छ। चारवटा ठाउँमा सुरु भएको छ। भोलि विहानसम्म सकिन्छ, आचार्यले भने। मुख्य निर्वाचन अधिकृतको कार्यालयका अनुसार मनाङमा ६२६० प्रतिशत मत खसेको छ। निर्वाचन आयोगको मतदाता अन्तिम नामावलीअनुसार यहाँ कूल ६ हजार ४९६ मतदाता छन्।"
पाँचखालको वडा नम्बर १३ मा मतदान स्थगित,"काठमाडौं : काभ्रेको पाँचखाल नगरपालिकाको वडा नम्बर १३ स्थित श्रीराम माध्यमिक विद्यालय मतदान केन्द्रमा मतदान स्थगित भएको छ। वडा नं १३ को मतदान अर्को सूचना जारी नहुन्जेल सम्मको लागि स्थगित भएको निर्वाचन अधिकृत जीवनप्रसाद दुलालले जानकारी दिए। दिउँसोबाट मतदान रोकिएको उक्त केन्द्रमा मतदान रोकेर मुख्य निर्वाचन कार्यालय धुलिखेल र निर्वाचन आयोगलाई पत्र काटेर अर्को सूचना जारी नहुन्जेलसम्मको लागि मतदानस्थगित सूचना टासेर स्थगित गरिएको निर्वाचन अधिकृत दुलालले बताए। उक्त मतदान केन्द्रमा आक्रोशित भिडले मतपेटिका, कुर्सी, टेबललगायतका निर्वाचन सामग्रीमा तोडफोड गरेका छन्। केही मतदान भएका मत भने प्रहरीले मतपेटिकासहित सुरक्षित राखेको छ।"
इलाममा १ सय ११ वर्षीयदेखि किरियापुत्रीसम्म मतदानस्थलमा,"इलाम : स्थानीय तहको दोस्रो निर्वाचनमा इलाममा युवासंगै जेष्ठ नागरीकदेखि किरिया पुत्रीसमेतमा मतदानमा सहभागिता देखिएको छ। मतदान सुरु हुनुभन्दा अघिदेखि मतदानस्थलमा पुगेका मतदाताले उत्साहपूर्वक मतदान गरेको इलामका प्रमुख जिल्ला अधिकारी माधवप्रसाद ढुंगानाले जानकारी दिए। इलामको सूर्योदय नगरपालिका१४ बतासेस्थित सरस्वती माध्यमिक विद्यालयमा रहेको मतदान केन्द्रमा १ सय ११ वर्षीय जेष्ठ नागरिक विष्णुमाया अधिकारीले मतदान गरिन्। राम्रो मान्छेलाई पाँच वर्षसम्म काम गर्ने अवसर प्रदान गर्न उनी मतदान स्थलमा पुगेकी हुन्। शुक्रबारसहित आठ पटक मतदान गरेकी अधिकारीले मतदानको सुरवात गरेको स्थानीय पत्रकार दुर्गा भवानी पोख्रेलले जानकारी दिए। यता इलामको माईजोगमाई गाउँपालिकामा २ जना किरियापुत्रीले ले पनि मतदान गरेको स्थानीय पत्रकार विनु खड्काले जानकारी दिए। माईजोगमाई गाउँपालिका१ प्रेमेजुङको शिवमाई माविमा तोया दहाल र प्रेम सागर दहालले मतदान गरेका हुन। ६ दिन अघि बुबाको निधन भएपछि काजकृयामा रहेका उनीहरुले पनि समाज बुझेको जनप्रतिनिधिलाई स्थानीयतहको नेतृत्व सुम्पन मतदान स्थलमा आएको बताए। माइजोगमाई४ कि प्राञ्जली अधिकारीले शुक्रबार पहिलो पटक मतदान गरिन्। उनले आफ्नै मतले यसपटक जनप्रतिनिधि छान्ने अवसर पाएकोमा खुशी व्यक्त गरिन्। उनले भनिन् विश्वास गरेर मत दिएकी छु, जनताको भावना बुझेर काम गर्ने आशा छ। इलामका १० पालिकामा १५१ वटा मतदान स्थल मा रहेका २८५ मतदान केन्द्रवाट १ हजार ३ सय १९ जना प्रतिस्पर्धिलाई मतदान गर्ने क्रम जारी छ। बिहान सात बजेदेखि सुरु भएको मतदान सकिएपछि शुक्रबार रातिदेखि नै मतगणना सुरु गर्ने प्रमुख जिल्ला अधिकारी ढुंगानाले जानकारी दिएका छन्। इलाममा मतदानमा एक लाख ९ हजार १९२ जना महिला, १ लाख १५ हजार ५ सय ५४ पुरुष र दुई जना तेस्रो लिंगी मतदाता छन्। मतदान अन्तिम चरणमा पुगेको छ। रातिनै स्थानीय तहमा मत पेटिकासंकलन गरेर मतगणनाको काम सुरु गर्ने तयारी गरीएको छ।"
मोरङमा ५५ प्रतिशत मतदान,"विराटनगर : स्थानीय तह निर्वाचनअन्तर्गत मोरङमा दिउँसो ३:३० सम्ममा ५५ प्रतिशतसम्म मत खसेको छ। प्रमुख जिल्ला अधिकारी काशीराज दाहालका अनुसार जिल्लाका १७ वटै स्थानीय तहमा मतदान जारी छ। मत हाल्नका लागि मतदाताहरु लाइनमा बसिरहेका छन्। पछिल्लो विवरण अनुसार समग्रमा मोरङमा अहिलेसम्म ५५ प्रतिशत मत खसेको छ, प्रजिअ दाहालले भने, सबै मतदानस्थलमा बिना अवरोध शान्तिपूर्ण रूपमा मतदान भइरहेको छ। खसेको मत प्रतिशत सबै पालिकाअनुसार भिन्दाभिन्दै रहेको उनले बताए। उनले दिएको जानकारी अनुसार प्रदेश१ को एउटा मात्रै महानगरपालिका विराटनगरमा ५० प्रतिशत मत खसेको छ। विराटनगरबाहेक धनपालथान, बूढीगंगा, ग्रामथान गाउँपालिका र रंगेली तथा रतुवामाई नगरपालिकामा ५०५० प्रतिशत मत खसेको दाहालले बताए। उर्लाबारी नगपालिकामा ५५ प्रतिशत मत खसेको छ। कटहरी, मिक्लाजुङ र कानेपोखरी गाउँपालिका तथा सुन्दरहरैँचा सुनवर्षी, बेलबारी र पथरीशनिश्चरे नगरपालिकामा ६०६० प्रतिशत मत खसेको जानकारी दाहालले दिए। उनका अनुसार जहदा र केराबारी गाउँपालिका तथा लेटाङ नगरपालिकामा ६५६५ मत खसेको छ। मोरङमा मतदान प्रक्रियामा सहभागी हुन पाउने मतदाताको संख्या ७ लाख १५ हजार २ सय २३ थियो। मतदातामध्ये ३ लाख ६३ हजार ४ सय ४८ पुरुष र ३ लाख ५१ हजार ७ सय ६९ महिला छन्। ६ जना अन्य मतदाता छन्। मोरङका मुख्य निर्वाचन अधिकृत भरत लम्सालसहितको टोलीले दिउँसो मतदान केन्द्रको अनुगमन गरेको थियो। टोलीमा प्रजिअ दाहाल, प्रमुख सेनानी अमृत थापा, मोरङ प्रहरी प्रमुख एसपी शान्तिराज कोइराला, सशस्त्र प्रहरी प्रमुख एसपी राजकुमार लामिछानेलगायत थिए। टोलीले मोरङका १७ वटै पालिकाका विभिन्न मतदान केन्द्रको अनुगमन गरेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले जानकारी दिए। उनका अनुसार सबै मतदान केन्द्रमा शान्तिपूर्ण रूपमा मतदान गर्ने क्रम जारी छ।"
गुल्मीमा ६४ प्रतिशत मतदान,"गुल्मी : गुल्मीमा ६४ दशमलव ०१ प्रतिशत अर्थात १ लाख ४३ हजार ५ सय ५९ जनाले मतदान गरेको जिल्ला निर्वाचन कार्यालय गुल्मीले जनाएको छ। जिल्ला निर्वाचन कार्यालय गुल्मीका सूचना अधिकारी मेघलाल पाण्डेकाअनुसार महिला ७८ हजार ७ सय ३७ जना र पुरुष ६४ हजार ३ सय ६७ जनाले मतदान गरेको कार्यालयले जनाएको छ। ईस्मा गाउँपालिकामा ११ हजार ४ सय ६५, कालिगण्डकी गाउँपालिकामा ९ हजार ६ सय ३४, गुल्मीदरवार गाउँपालिकामा १२ हजार ५६, चन्द्रकोट गाउँपालिकामा १० हजार २२, छत्रकोट गाउँपालिकामा १३ हजार ८९,धुर्कोट गाउँपालिकामा ११ हजार ५ सय ७४, मदाने गाउँपालिकामा १० हजार २ सय ५५, मालिका गाउँपालिकामा ११ हजार ४८, मुसिकोट नगरपालिकामा १४ हजार ८ सय २३, रुरुक्षेत्र गाउँपालिकामा १० हजार ९ सय १९, रेसुंगा नगरपालिकामा १६ हजार २ सय ३९, सत्यवती गाउँपालिकामा १२ हजार ४ सय ३५ जनाले मतदान गरेको जिल्ला निर्वाचन कार्यालयले जनाएको छ। गुल्मीमा जम्मा २ लाख २४ हजार २ सय ७६ मतदाता रहेका छन्।"
रसुवामा ७७ प्रतिशत मतदान,"रसुवा : रसुवामा ७७ प्रतिशत मतदान भएको छ। शुक्रबार साँझ ५ बजेसम्मको तथ्यांक अनुसार जिल्लामा करिब ७७ प्रतिशत मत खसेको जिल्ला निर्वाचन कार्यालय रसुवाले जनाएको छ। जिल्ला निर्वाचन अधिकारी श्रीराम थापाका अनुसार अहिले केन्द्रहरूमा मतपेटिका संकलनको काम चलिरहेको छ। जिल्लामा अहिले शान्तिपूर्ण तरिकाले मतदान भएको छ। जिल्लाको सबै मतदान केन्द्रमा बिहान ७ बजेदेखि नै मतदानको कार्य सुरु भएको थियो। मतदान गर्न ७ बजे अघिदेखि नै मतदाताहरु लाइनमा बसेका थिए। वृद्धवृद्धा, अशक्त, अपांगतालगायतका नागरिकहरुको पनि उत्साहजनकरुपमा मतदानमा सहभागी भएका छन्। जिल्लामा ३४ वटा मतदानस्थल र ५१ वटा मतदान केन्द्र तोकिएको थियो। जिल्लामा ५ वटा गाउँपालिका रहेको छ। जसमा २७ वटा वडा रहेका छन्। जिल्लामा निर्वाचनका लागि १४५ पदका लागि ४६७ जना प्रतिस्पर्धामा छन्। जसमा ५ जना निर्विरोध भइसकेका छन् भने तीन पदमा उम्मेदवारी नै परेको छैन्। अब १ सय ३७ पदका लागि मात्रै निर्वाचन हुने छ। जिल्लाको उत्तरगयामा ८ हजार ४ सय २, कालिकामा ८ हजार ६ सय ५६, गोसाइँकुण्डमा ५ हजार ८ सय ९०, नौकुण्डमा १० हजार ५ सय ३७ र आमाछोदिङ्मो गाउँपालिकामा ५ हजार ६० मतदाता रहेका छन्। जिल्लामा ३८ हजार ५ सय ४५ मतदाता रहेका छन्। जसमा १९ हजार ६ सय ८९ पुरुष र १८ हजार ८ सय ८५ महिला रहेका छन्।"
सर्वदलीय छलफलपछि सहरी क्षेत्रमा आजै रातिदेखि मतगणना,"काठमाडौं : निर्वाचन आयोगले आज भएको स्थानीय तह सदस्य निर्वाचन, २०७९ निर्वाचन छिटपुट घटनाबाहेक शान्तिपूर्ण र उत्साहजनकरूपमा सम्पन्न भएको जनाएको छ। आयोगका प्रवक्ता एवं सहसचिव शालिग्राम शर्मा पौडेलले सञ्चारकर्मीसँग प्रतिक्रिया दिँदै केही स्थानमा दल र उम्मेदवारहरूका कारण विवाद भई मतदान अवरुद्ध भएको र स्थगनको विस्तृत विवरण आउन बाँकी रहेको जनाउँदै अधिकांश स्थानमा मतदान सम्पन्न भएको बताए। उनले साँझ ५ बजेसम्म मतदानका लागि समय निर्धारण गरिए पनि सो समयमा मतदान केन्द्रमा प्रवेश गर्ने मतदातालाई मतदान गर्न दिइने भएकाले कूल खसेको मत यकिन सङ्ख्या र प्रतिशत प्राप्त भइनसकेको स्पष्ट पारे। वर्षाका कारण मतदानमा कुनै गम्भीर असर नपरेको र खटिएका सुरक्षाकर्मी र कर्मचारीबाट आयोगलाई यथेष्ट सहयोग मिलेको बताउँदै प्रवक्ता शर्माले सबैलाई धन्यवाद दिए। एक प्रश्नको जवाफमा प्रवक्ता शर्माले मतदान सम्पन्न भई सुरक्षितरूपमा मतपेटिका मुख्य निर्वाचन अधिकृतको कार्यालयमा ढुवानी गरेर सर्वदलीय छलफलपछि सहरी क्षेत्रमा आजै रातिदेखि मतगणना कार्य सुरु हुने जानकारी दिए। आयोगका अनुसार जुम्ला, सप्तरी, काभ्रे, रौतहट, रामेछाप, बारा, बाजुरा, पर्वतलगायत जिल्लाका केही मतदानस्थलमा विवाद भएका कारण मतदान कार्य अवरुद्ध भएको थियो। अवरुद्ध भएका स्थानमा निर्वाचन अधिकृतको प्रतिवेदनका आधारमा आयोगलाई जानकारी दिएर पुनः मतदान गराउने निर्णय मुख्य निर्वाचन अधिकृतले गर्न सक्नेछन्।"
नुवाकोटमा १ सय २० वर्षिया वृद्धाले गरिन् मतदान,नुवाकोट : नुवाकोटमा १ सय २० वर्षिया वृद्धा बाटुलीले मतदान गरेकि छिन्। नुवाकोटको ककनी गाउँपालिका८ थानसिङ छापथोककी १२० वर्षिया बाटुली लामिछानेले मतदान गरेकी हुन्। उनले सोही वडाको अरुणोदय आधारभूत विद्यालयबाट मतदान गरेकी हुन्। घरदेखि आधा घण्टा दुरीमा रहेको बाटोमा उनलाई गाडीमा लगेर मतदान गराइएको हो। सदरमुकाम बिदुरदेखि ५० किलोमिटर पूर्वमा रहेको मतदान केन्द्र पुगेर आफ्ना छोरा नेत्रप्रसाद लामिछानेको सहयोगमा मतदान गरेको उनका नाती श्याम ढुंगानाले जानकारी दिए।
पर्वतमा ६५४ प्रतिशत मत खस्यो,कुश्मा : पर्वतमा शुक्रबार भएको स्थानीय तहको निर्वाचनमा ६५ दशमलव ४ प्रतिशत मत खसेको छ। जिल्लाका ७ पालिकामा रहेका ७४ मतदान स्थलमा साँझ पाँच बजेसम्म ६५४ प्रतिशत मत खसेको हो। कुल १ लाख २२ हजार ५० जना मतदाता मध्ये ७९ हजार ८ सय ५० मत खसेको जिल्ला निर्वाचन अधिकारी लक्षु शर्माले जानकारी दिए। यद्यपी अझै यकिन बिवरण भने आउन बाँकी रहेको छ।
"विराटनगर महानगरपालिका : ६७५१ प्रतिशत मत खस्यो, मतपेटिका संकलन जारी","विराटनगर : स्थानीय तह निर्वाचनअन्तर्गत शुक्रबार भएको मतदानमा विराटनगर महानगरपालिकामा ६७५१ प्रतिशत मत खसेको छ। प्रदेश १ को एउटा मात्रै महानगर विराटनगरमा ३२४९ प्रतिशत मत खस्न सकेन। कूल मतदाता १ लाख ३३ हजार १ सय ४२ रहेको विराटनगरमा ८९ हजार ८ सय ९६ मत खसेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले जानकारी दिए। उनका अनुसार ४३ हजार २ सय ४६ मतदाता मतदान प्रक्रियामा सहभागी भएनन्। मतदान सकिएपछि मतपेटिका संकलन सुरु गरिएको उनको भनाइ छ। बुढाथोकीका अनुसार मतपेटिका संकलन गरेर मतगणनास्थल आदर्श माध्यमिक विद्यालयमा ल्याउने क्रम जारी छ। विराटनगरमा मतदानका लागि २ सय ८० वटा मतपेटिका प्रयोग भएको जानकारी उनले दिए। मतदान केन्द्रबाट मतपेटिका गणनास्थलमा ल्याइसकिएपछि सहमतिका लागि सर्वदलीय छलफल राखिने बुढाथोकीले बताए। सर्वदलीय सहमतिपछि मतगणना सुरु गरिने छ, उनले भने, सर्वदलीय छलफल कतिबेला सुरु हुन्छ भन्ने नै यकिन छैन। सर्वदलीय छलफलबाट सहमति भएपछि मतगणनाको समय तोकिने सूचना अधिकारी बुढाथोकीले बताए। मतपेटिका संकलनमै समय लागेका कारण शुक्रबार रातिबाट मतगणना सुरु हुने सम्भावना न्यून छ। गणनास्थलमा ल्याएर मतपेटिका सुरक्षित गरिसकेपछि सर्वदलीय छलफल राखिने र छलफल कतिबेला सकिन्छभन्ने यकिन नभएको मुख्य निर्वाचन अधिकृतको कार्यालयले जनाएको छ। तर छलफल भने आजै राख्ने बताइएको छ। मोरङका प्रमुख जिल्ला अधिकारी काशीराज दाहालले मतगणना सुरु आजै रातिबाट गर्न सुझाव दिइएको बताए। मतगणना निर्वाचन अधिकृतको कार्यालयले गर्ने हो। प्रशासनले त सुरक्षा मात्रै दिन्छ, उनले भने, तर जतिसक्दो चाँडो गणना सुरु गर्न भनेका छौँ। आजै रातिदेखि गणना थाल्न सुझाव दिएका छौँ। प्रजिअ दाहालले विराटनगर लगायत मोरङका १७ वटै पालिकामा निर्वाचन शान्तिपूर्ण रुपमा सम्पन्न भएको जानकारी दिए। प्रदेश १ निर्वाचन कार्यालय विराटनगरका प्रमुख एवं उपसचिव लेवन काश्यप अधिकारीले मोरङभर समग्रमा ६८ प्रतिशत मत खसेको हुनसक्ने बताए। मोरङका १७ वटा पालिकामा समग्रमा ६८ प्रतिशत मत खसेको अनुमान गरेका छौँ। एकदुई प्रतिशत थपघट हुन सक्छ, उनले भने, अहिले विवरण संकलन गर्ने काम भइरहेको छ। पूर्ण विवरण आउन समय लाग्छ। मतदानको समय साँझ ५ बजेसम्मलाई तोकिएको भए पनि केही केन्द्रमा राति ८ बजेसम्म मतदान जारी थियो। ५ बजेभित्रमा मतदान केन्द्रमा प्रवेश गरेका मतदातालाई मतदान गर्न दिइएको हो। उपसचिव अधिकारीले मोरङका सबै पालिकामा शान्तिपूर्ण रूपमा मतदान सम्पन्न भएको जानकारी दिए। मोरङमा ७ लाख १५ हजार २ सय २३ मतदाता थिए। जसमा ३ लाख ६३ हजार ४ सय ४८ पुरुष र ३ लाख ५१ हजार ७ सय ६९ महिला छन्। ६ जना अन्य मतदाता थिए।"
"इलाममा ६५ प्रतिशत मतदान, गणनाको तयारी सुरु","इलाम : स्थानीय तहको दोस्रो निर्वाचनको क्रममा इलाममा ६५ प्रतिशत मतदान भएको प्रारम्भिक बिवरण छ। जिल्लाका चार नगरपालिका र ६ गाउँपालिकामा शुक्रबार बिहानदेखि भएको मतदान शान्तिपूर्ण रुपमा सम्पन्न भएको प्रमुख जिल्ला अधिकारी माधवप्रसाद ढुंगानाले जानकारी दिए। इलामका १० पालिकामा १५१ वटा मतदानस्थल मा रहेका २८५ मतदान केन्द्रबाट मतदानको व्यवस्था गरिएको थियो। इलामका मतदाताले १ हजार ३ सय १९ जना प्रतिस्पर्धिलाई मतदान गरेका थिए। बिहान सात बजेदेखि सुरु भएको मतदान सकिएपछि शुक्रबार रातिदेखि नै मतगणना सुरु गर्ने प्रमुख जिल्ला अधिकारी ढुंगानाले जानकारी दिए। इलाममा स्थानीय तह निर्वाचनका लागि २ लाख २४ हजार ७ सय ४८ मतदाता रहेका छन्। इलामका ४ नगरपालिका, ६ गाउँपालिकाका ८१ वटा वडामा चार सय २५ जनप्रतिनिधि निर्वाचित गर्न मतदान सम्पन्न भएको छ। ५ जना जनप्रतिनिधि निर्विरोध भएका छन्। जिल्लाभर मतदान सम्पन्न गरी मत पेटिका मतगणना स्थलमा ल्याउन थालिएको छ। निर्वाचन व्यवस्थापन समितिको बैठक बसी मतगणना गर्ने बारे छलफल गर्न लागिएको मुख्य निर्वाचन अधिकृत हरिश्चन्द्र इङ्खनामले बताए। जिल्लाको चुलाचुली गाउँपालिका, फाकफोकथुम गाउँपालिका र माङसेबुङ गाउँपालिकाका केही वडाको मतपेटिका संकलनमा ढिलाई हुने देखिएको छ। अन्य पालिकामा भने ९ बजेसम्म मतपेटिका गणनास्थलसम्म पुर्याइने जनाइएको छ।"
"मतपेटिका सुरक्षितरुपमा गणनास्थलमा ल्याइँदै, कामपाको राष्ट्रिय सभागृह र ललितपुरको जावलाखेलमा गणना",काठमाडौं : स्थानीय तह निर्वाचनअन्तर्गत मतदान सकिएको छ। सुरक्षाकर्मी र निर्वाचन कर्मचारीको संयोजनमा नेपाली सेनाले मतपेटिका सुरक्षित रुपमा मतगणना स्थलमा ढुवानी गरिरहेको छ। काठमाडौं महानगरपालिकामा राष्ट्रिय सभागृहमा मतगणना हुँदैछ। त्यसैगरी ललितपुर महानगरपालिकामा मुख्य निर्वाचन अधिकृतको कार्यालय जावलाखेलमा मतगणना हुँदैछ। महानगरपालिकाभित्रका मतदान केन्द्रबाट मतपेटिका नेपाली सेनाले गतगणना स्थलमा ढुवानी गरिरहेको छ। आज विहान ७ बजेदेखि साँझ ५ बजेसम्म मतदान भएको थियो। निर्वाचन आयोगले २० प्रतिशत मतगणना आजै रातिदेखि सुरु हुने जनाएको छ। तस्बिरहरु : सरोज बैजु
मुस्ताङमा शान्तिपूर्ण मतदान : ६५ प्रतिशत मत खस्यो,"जोमसोम : स्थानीय तह निर्वाचन अन्तर्गत हिमाली जिल्ला मुस्ताङमा दिउँसो २ बजेसम्म ६५ प्रतिशत मतदान सम्पन्न भएको जिल्ला निर्वाचन कार्यालय मुस्ताङले जनाएको छ। स्थानीय तहको दोश्रो कार्यकालका लागि आफूले रोजेको जनप्रतिनिधिलाई मतदान गर्न मतदाताहरुको उत्साहजनक सहभागी रहेको जिल्ला निर्वाचन कार्यालय मुस्ताङका निर्वाचन अधिकारी मदन अर्यालले जानकारी दिए। मुस्ताङको लोमान्थाङमा कुल मतदाता १९४८ मध्ये ७२ प्रतिशत, लोघेकर दामोदरकुण्डमा कुल मतदाता १४६२ मध्ये ६२ दशमलव ३ प्रतिशत, वारागुङ मुक्तिक्षेत्रमा कुल मतदाता २२४४ मध्ये ६५ प्रतिशत, घरपझोङमा २०८४ मतदाता मध्ये ७३ दशमलव ६० प्रतिशत र थासाङ गाउँपालिकामा कुल मतदाता २७४७ मध्ये ७१ प्रतिशत मतदान भएको जिल्ला निर्वाचन कार्यालयले जनाएको छ। कार्यालयले साँझ ५ बजेसम्म ८० प्रतिशत मत खस्ने अनुमान गरेको छ।"
ओलाङचुङगोलामा मतदान अन्तिम चरणमा,"ताप्लेजुङ : ताप्लेजुङको फक्ताङलुङ गाउँपालिका७ ओलाङचुङगोलामा मतदान अन्तिम चरणमा पुगेको छ। गाउँमा भएका अधिकांशले मतदान गरिसकेको वडाध्यक्ष छेनेन भोटेले जानकारी दिए। उनका अनुसार वडा कार्यालय मतदान केन्द्रमा दिउँसो २:२५ बजेसम्म ८२ जनाले मतदान गरेका छन्। जसमा ४१ पुरुष र ४१ महिला छन्। अब बढीमा ३४ मतमात्रै खस्ने सम्भावना रहेको उनको भनाइ छ। यो केन्द्रमा मतदाता संख्या २ सय ७६ छ। यहाँ गाउँमा रहेका सबैले भोट लगाइसकेका छन्। मौमाटार र सिजेमा क्षेत्रमा गोठमा रहेका ३४ जना आउँदै छन्, भोटेले टेलिफोनमा भने, उहाँहरूलाई नै पर्खेर बसेका छौं। बाहिर रहेका धेरै स्थानीय नफर्किएकाले कम मत खसेको उनको भनाइ छ। ओलाङचुङगोलाको याङमा केन्द्रमा भने बिहानै मतदान सकिएको थियो। त्यहाँ कति मत खस्यो भन्ने यकिन भइनसकेको उनले बताए। चीनसँग सिमा जोडिएको यो वडामा गाउँपालिका अध्यक्ष र उपाध्यक्षका लागि मात्र मतदान भएको हो। वडा अध्यक्षसहित सबै सदस्य यसअघि नै निर्वारोध भइसकेका छन्।"
तिंकर र छाङरुमा मतदान सकियो,दार्चुला : व्याँस गाउँपालिका१ को तिंकरमा मतदान सकिएको छ। चीनको सीमा नजिकै रहेको तिंकर गाउँमा मतदान सकिएको हो। तिंकरमा १३६ जनाले मतदान गरेका छन्। मतदान गर्नेमा ७३ पुरुष र ६३ महिला मतदाता छन्। तिंकरमा मतदान सकिएको सशस्त्र प्रहरी बल नेपाल नम्बर ५० गुल्मका गुल्मपति धीरेन्द्र शाहले जानकारी दिए। तिंकर मतदान केन्द्रमा १११ पुरुष र १२० महिला गरी २३१ जना मतदाता रहेका छन्। व्याँस१ कैलाशपति आधारभूत विद्यालय छाङ्गरुमा मतदान अन्तिम चरणमा पुगेको जनाइएको छ। दिउँसोसम्म छांगरुमा २०९ ले मतदान गरेका छन्। यस केन्द्रमा ३७५ जना मतदाता छन्। यी दुवै गाउँका मतदाता एक साताअघि मात्रै भारतीय बाटो हुँदै छाङ्गरु तिंकर बसाई सरेका थिए। यहाँका स्थानीय छ महिना सदरमुकाम खलंगा र छ महिना छाङ्गरु तिंकर बसाई सर्ने गरेका छन्।
"वीरगन्ज महानगरमा उत्साहजनक मतदान, मतगणना शनिबारदेखि","वीरगन्ज : मधेस प्रदेशका एक मात्र महानगरमा वीरगन्जमा उत्साहजनक मतदान भएको छ। स्थानीय तह निर्वाचन अन्तर्गत शुक्रबार भएको मतदानमा करिब ७५ प्रतिशत मत खसेको मुख्य निर्वाचन अधिकृत धर्मराज पौडेलले जानकारी दिए। वीरगन्जमा २०७४ को स्थानीय तह निर्वाचनमा भने ६५ प्रतिशत मात्रै मतदान भएको थियो। शुक्रबार महानगरका ३२ वटै वडामा छिटफुट सामान्य विवादबाहेक शान्तिपूर्णरुपमा मतदान सम्पन्न भएको उनले बताए। उनले भने,मतदाताले पनि उत्साहका साथ सहभागीता जनाए साँझसम्म प्राप्त विवरण अनुसार ७५ प्रतिशत भन्दाबढी नै मत खसेको अनुमान छ, यकिन विवरण संकलनको काम भइरहेको छ। वीरगन्ज महानगरपालिकामा कुल १ लाख २४ हजार ६ सय ४७ जना मतदाता थिए। स्थानीय तह निर्वाचनका लागि वीरगन्ज महानगरपालिकामा ५५ वटा मतदान स्थलमा १ सय ४३ वटा मतदान केन्द्र बनाइएको थियो। वीरगन्ज महानगरपालिका वडा नम्बर २८ स्थित बगहीको मतदानस्थलमा भने शुक्रबार दिउँसो विवाद हुँदा केही बेर तनाव भएको थियो। मतदान सुरु भएको ३ घण्टापछि लाइनको विषयमा विवाद भएको थियो। बगहीस्थित महानन्दप्रसाद उपाध्याय उच्च माविमा रहेको मतदानस्थलमा दुई पक्षका कार्यकर्ताले लाइनको विषयमा विवाद सुरु गरेपछि मतदानस्थल तनावग्रस्त बनेको थियो। प्रहरीले दुई पक्षलाई सम्झाइ बुझाइ गरेपछि भने अवस्था साम्य भइ मतदान सूचारु भएको थियो। अन्य मतदानस्थलमा भने कुनै पनि विवाद नभएको पौडेलले बताए। वीरगन्ज महानगरको मतगणना भने शनिबारदेखि मात्रै सुरु हुने उनले बताए। निर्वाचन आयोगले मतगणना शुक्रबार रातिदेखि नै सुरु हुने बताए पनि वीरगञ्ज महानगरमा भने शनिबारदेखि मात्रै मतगणना हुने भएको हो। महानगरको मतगणना शुक्रबार रातिदेखि सुरु गर्न सक्ने स्थिति नै नरहेको पौडेलले बताए। ३२ वटै वडाहरुका १ सय ४३ वटा मतदान केन्द्रबाट मतपेटिका, वीरगन्ज१४ पिपरास्थित मतगणना स्थलमा ल्याइ पुर्याउन शुक्रबार राति १२१ बजेसम्म लाग्ने भएको उनले बताए। त्यसपछि उम्मेदवार र तीनका प्रतिनिधिसहितको सर्वदलीय सर्वपक्षीय बैठक राखेर मतगणना सहजीकरणका लागि निर्णय गर्नुपर्ने भएकाले मतगणना शनिबार देखिसुरु गरिने उनले बताए। पौडेलले भने,शुक्रबार रातिदेखि मतगणना सुरु गर्न सक्ने स्थिती नै छैन, शनिबार बिहान देखि गर्ने तयारीमा छौं। महानगरको मतगणनाका लागि मुख्य निर्वाचन अधिकृतको कार्यालयले वीरगन्ज१४ पिपरास्थित नृसिंह माविको भवनलाइ मतगणनास्थल तोकेको छ। मतगणना गरिने कोठाहरुमा ८ फिट अग्लो तार जालीसहितको बार लगाइएको छ। यस्तै निर्वाचन आयोगको निर्देशन अनुसार मतगणना हुने र मतपेटिका भण्डार गर्ने सबै कोठाहरुमागरी कुल ८ वटा सिसिटिभी क्यामेरा जडान गरिएको छ। ३२ वटा वडा रहेको महानगरको मतगणनाका लागि निर्वाचन कार्यालयका तर्फबाट प्रत्येक कोठामा ६६ जनाको दरले कुल २४ जना गणक खटाइने जानकारी पनि उनले दिए।"
सप्तरीको डाक्नेश्वरीमा निर्वाचन स्थगित,"राजविराज : सप्तरीको डाकेश्वरी नगरपालिका२ स्थित जनता मावि हरिराहामा रहेको दुई वटा मतदान केन्द्रको निर्वाचन स्थगित भएको छ। अपाङ्गता भएकी अशक्त महिलाले छाप लगाउन अह्राएको भन्दा मतदान अधिकृतले फरक छापमा मतदान गरेको आरोप लगाउँदै आक्रोशित समूहले मतदान अधिकृत बिपिन यादवलाई कुटपिट गर्दै मतपेटिका तोडफोड गरेपछि निर्वाचन स्थगित भएको हो। निर्वाचन अधिकृत र सहायक मतदान अधिकृतले राजनीतिक दलहरूलाई बोलाई पुनः मतदान प्रकृया सुरु गर्ने प्रयास गरेपनि मतपेटिका तोडफोड र मतपत्र च्यातेर छरिएकाले सर्वदलिय वैठकको निर्णयअनुसार निर्वाचन स्थगित गरिएको डिएसपी माधवप्रसाद काफ्लेले जानकारी दिए। निर्वाचनमा सहभागी राजनीतिक दलहरूको बैठकले मतदान अधिकृतले मतदाताको इच्छाविपरित छाप लगाएको स्थानीय मतदाता र प्रतिनिधिले मतपत्रसहित समातेकाले स्थानीयले कुटपिटसमेत गरेकोमा मतदान स्थगित गर्ने निर्णय गरेको छ। मतदान अधिकृतले जसपाको चुनाव चिन्हको साटो नेपाली कांग्रेसको चुनाव चिन्हमा मत लगाएको निर्णय पुस्तिकामा उल्लेख छ। सर्वसम्मतीले गरेको उक्त निर्णयामा कांग्रेसका तबारक मियाँ, उग्रनारायण चौधरी, मो हबिबुलसहित डाक्नेश्वरी नगरपालिकाका निर्वाचन अधिकृत शम्भुनाथ मगर, डिएसपी काफ्ले, सशस्त्र डिएसपी श्याम शर्मा पौडेल, जिल्ला निर्वाचन कार्यालयका कुलानन्द बिराजीसहित सबैजसो राजनीतिक दलको प्रतिनिधिको हस्ताक्षर छ। विवाद हुँदा क केन्द्रमा १ सय ३६ मत र ख केन्द्रमा १ सय ६० मत खसेको थियो। विवाद भएपछि खसेको मत पनि मतमेटिका फुटाएर छरिएको छ। कुटपिटबाट घाइते मतदान अधिकृत यादवलाई उपचारार्थ राजविराजस्थित छिन्नमस्ता अस्पताल भर्ना गरिएको छ। अशक्त महिलाले इशारा गरेर देखाएकै स्थानमा आफूले २ वटा रुख चिन्हमा छाप लगाए पछि पुनः सोधेको र त्यत्तिकैमा उनीसँग आएका युवकले मतपत्र खोसेर होहल्ला गरेको घाइते यादवले बताए। सर्वदलिय बैठकले नै अशक्तको मतदान गर्न मतदान अधिकृतलाई दिने निर्णय गरेअनुरुप आफूले मतपत्रमा छाप लगाएको उनले बताए।"
"मतपेटिका लुट्ने प्रयासपछि गोली चल्यो, एक जनाको मृत्यु","उदयपुर : उदयपुरको कटारी नगरपालिका१० सोरुङ्गछविसेमा प्रहरीले चलाएको गोली लागेर एक युवाको घटनास्थलमा नै मृत्यु भएको छ। प्रहरीले चलाएको गोलीबाट अन्य एक जना र दलका कार्यकर्ताले ढुंगामुढा गर्दा एक जना प्रहरी घाईते भएका छन्। मृत्यु हुनेमा स्थानीय १९ बर्षिय नविन कटुवाल रहेका छन्। उनको छातिमा गोली लागेको छ। प्रहरीले चलाएको गोली लागेर घरमा बसिरहेका स्थानीय १३ बर्षीय मन श्रेष्ठ घाईते भएका छन्। उनको खुट्टामा गोली लागेको छ। वाहिरबाट ढुंगामुढा प्रहारगर्दा प्रहरी जवान विष्णु तामाङ्ग घाईते भएका छन्। उनको टाउकोमा चोट लागेको छ। घाईतेलाई उपचारका लागि कटारी ल्याईदैछ। प्रमुख जिल्ला अधिकारी बिरेन्द्रकुमार यादवले गोली चलेको बताएपनि घटनास्थल भौगोलिक विकट क्षेत्रमा रहेकाले मृत्यु पुष्टि भईनसकेको बताए। मृतक कटुवाल नेत्र विक्रम चन्द (विप्लव) नेतृत्वको नेपाल कम्युनिष्ट पार्टीकोतर्फबाट स्वतन्त्र उमेदवार बनेका गौरबहादुर कटुवालका भतिज हुन्। विप्लवका जिल्ला सेक्रेटरी लक्ष्मण पौडेलले भने आफ्नो पार्टीका कार्यकर्ताको प्रहरीको गोली लागि ज्यान गएको बताएका छन्। उनले काँग्रेस कार्यकर्ताले धाँधली गरी फर्जी मत खसाल्न लाग्दा रोक्नेक्रममा विवाद सृजना भएपछि प्रहरीले गोली चलाएको बताए। प्रजिअ यादवले मदतान प्रकृया ५:२० मा सकिसकेपछि दलका कार्यकर्ता विच विवाद सृजना भई प्रहरीमाथि ढुंगामुढा गर्दा शान्तिसुरक्षाका लागि गोली चलाइएको बताए। उनले भने, मतदान सकेर दलका प्रतिनिधिले मुचुल्कामासमेत हस्ताक्षर गर्दैगर्दा अकास्मात वाहिरबाट ढुगांमुढा हान्न थालेपछि प्रहरीले जवाफी फाईरिङ्ग गरेको हो। शिलबन्दी गर्नेक्रममा ५०६० जनाको समूहले मतपेटिका लुट्ने प्रयास गरेपछि स्थिति तनाव ग्रस्त भएको प्रजिअ यादवले बताए। उनले भने, स्थितीलाई नियन्त्रणमा लिन मतदान स्थल सुरक्षार्थ खटिएका नेपाल प्रहरीको टोलीले गोली फायर गरेको हो। कालिका मावि सोरूङ छविसे मतदान केन्द्रमा प्रहरी सहायक निरीक्षकको कमाण्डमा ४ जना प्रहरी र ८ जना म्यादी प्रहरी गरी जम्मा १२ जना रहेका थिए। त्यसैगरी प्रहरी निरीक्षकको कमाण्डमा मोबाइल गस्ती र बाहिरी भागमा नेपाली सेनापनि रहेको जिल्ला प्रहरी कार्यालयका एसपी सुबासचन्द्र वोहोराले बताए। उनले पहाडी भेग रहेकाले फोन सम्र्पक हुन नसकेको र विस्तृत विवरण आउन नसकेको बताए। प्रहरीले एसएलआरबाट ४ राउण्ड र थ्रिनटथ्री राईफलबाट ४ राउण्ड गरी जम्मा ८ राउण्ड गोली फायर गरेको जनाएको छ। कटारी१० मा वडाध्यक्षका लागि नेकपा एमालेबाट क्षेत्रबहादुर खड्का, कांग्रेसबाट बलबहादुर कार्की, नेकपा एकिकृत समाजबादीबाट लेटनारायण श्रेष्ठ र स्वतन्त्रबाट गौरबहादुर कटुवाल उम्मेदवार रहेका छन्।"
दाङमा ५ मतदान केन्द्रको जिम्मा महिलालाई,"दाङ : दाङमा ५ वटा मतदान केन्द्रमा निर्वाचन गराउन महिलाहरुलाई मात्रै जिम्मेवारी दिईएको छ। घोराही१६ को प्रावि सानी अम्बापुर क मा मतदान अधिकृत सहायक प्रमुख जिल्ला अधिकारी सावित्रा पुन, सहायक मतदान अधिकृतमा गुप्ताकुमारी अधिकारी, सहायक कर्मचारी ललिता यादव, रीता लामा र कार्यालय सहयोगीमा सरस्वती घर्तीमगर, सोही विद्यालयको ख मा मतदान अधिकृतमा मोतीकुमारी विश्वकर्मा, सहायक मतदान अधिकृतमा विमलाकुमारी पोखरेल, सहायक कर्मचारीमा मन्जु देवकोटा, अनिता सुबेदी र सहयोगीमा विष्णुकुमारी चौधरी रहेका छन्। सो विद्यालयको गमा मतदान अधिकृतमा प्रतिभा बोगटी, सहायक मतदान अधिकृतमा रामकुमारी मरासिनी, सहायक कर्मचारीमा कालिका अधिकारी, देवा केसी र सहयोगीमा भुमा वली रहेका छन्। तुलसीपुर५ स्थित अरनीको मैदान घ मा मतदान अधिकृतमा माया श्रेष्ठ, सहायक मतदान अधिकृतमा सावित्राकुमारी गौतम, सहायक कर्मचारीमा झरना बुढामगर, कमला रावत र सहयोगीमा रीता रिजाल रहेका छन्। त्यस्तै लमही ५ स्थित खिमबहादुर मावि कोलही मतदान केन्द्रमा सम्झना शर्मा मतदान अधिकृत, प्रभातरश्मी धिताल सहायक मतदान अधिकृत, शुशिला शाह, पुजा केसी सहायक मतदान अधिकृत र विष्णुकुमारी चौधरी सहयोगी रहेका छन्। यसैबीच ती महिला कर्मचारीहरु मात्रैभएका मतदानस्थलमा पनि महिला प्रहरीहरु मात्रै खटाइएको छ। जिल्लामा २ लाख ९ हजार ९९ जना महिला, २ लाख ७ हजार ९९ जना पुरुष र २ जना तेस्रोलिंगी गरी ४ लाख ९ हजार ९ सय २ जना मतदाता रहेका छन्।"
ललितपुरमा नरिवल खसाल्ने जात्रा सम्पन्न,ललितपुर : रातो मच्छिन्द्रनाथ रथजात्राअन्तर्गत बिहीबार लगनखेलको थतिटोलमा नरिवल खसाल्ने जात्रा सम्पन्न भएको छ । मच्छिन्द्रनाथको रथ लगनखेल पुगेको चार दिनपछि रथ निर्मातामध्ये ज्येष्ठ व्यक्तिले रथको टुप्पोमा पुगेर नरिवल खसाल्ने चलन छ । रथलाई तान्दै लगनखेल पुयाएपछि खुसीयालीमा रथको माथिबाट नरिवल खसाल्न थालिएको मान्यता रहिआएको छ । किंवदन्ती अनुसार नरिवल खसाल्ने दिनलाई पाटनवासीले उत्सवको रूपमा लिन्छन् । त्यतिबेला रातो मच्छिन्द्रनाथलाई लगनखेल नपुयाउन्जेल पाटनवासी ढुक्क थिएनन्। जब पाटनमा पुयाए त्यसपछि उनीहरू खुसी भएका थिए। नरिवल खसाल्ने दिन रथको टुप्पोबाट योमरी पनि खसालिएको थियो। रथमाथिबाट खसालिएको नरिवल वा योमरी समात्ने व्यक्तिको पहिलो सन्तानको रूपमा छोरा जन्मिन्छ भन्ने मान्यता छ। थतिटोलमा नरिवल खसाल्ने जात्रा मनाएपछि शुक्रबार बिहान ६ बजेअघि नै महिलाले रथ तानेर थतिचोक पुर याउँदै छन् । नरिवल खसाल्ने जात्रा सकिएको पहिलो बिहीबार ज्योतिषले रातो मत्स्येन्द्रनाथलाई जावलाखेल लैजाने साइत हेर्ने परम्परा छ । मणिमण्डपस्थित सोह्रखुट्टे पाटीमा बसी मत्स्येन्द्रनाथका ज्योतिषले जावलाखेल लैजाने साइत निकाल्ने गर्छन् । रथ जावलाखेल पुगेको चार दिनपछि भोटो जात्रा मनाइन्छ । जावलाखेलमा भोटो देखाएपछि मत्स्येन्द्रनाथको जात्रा सकिन्छ ।
संसद भवनको गेटमा अज्ञात व्यक्तिले एलपीजी ग्यासमा आगो लगाएर हिँडेपछि,"काठमाडौं : नयाँ बानेश्वरस्थित संसद भवनको गेट १ मा एलपीजी ग्यास विस्फोट भएको छ। अज्ञात समूहले बिहीबार मध्यरातमा ग्यासमा आगो लगाइ हिँडेको र केही क्षणमै उक्त ग्यास पड्किएको प्रहरीले जनाएको छ। ग्यास विस्फोट भएपछि मानवीय क्षति नभए पनि आसपासका घरहरुको सीसामा क्षति पुगेको महानगरी प्रहरी परिसर काठमाडौंका प्रवक्ता दिनेशराज मैनाललीले बताए। 'अज्ञात व्यक्तिले बिहीबार मध्यरातमा खाना पकाउने एलपीजी ग्यास ल्याइ आगो लगाइदिँदा विस्फोट भएको हो। विस्फोटबाट कुनै मानवीय क्षति नभए पनि आसपासका घरहरुको सीसामा क्षति पुगेको छ,' अन्नपूर्णसँग उनले भने। उनले संसद भवनको गेट १ मा पर्चा भेटिए पनि कुन समूहको हो भनेर नखुलेको बताए। ग्यास राखेर फरार रहेका व्यक्तिको खोजीकार्य तीव्र पारिएको उनले बताए।"
क्रियापुत्री बसेका वडाध्यक्षका उम्मेदवारले गरे मतदान,धनकुटा : क्रियापुत्री बसेका वडाध्यक्षका उम्मेदवार विकास घिमिरेले मतदान गरेका छन्। लोकतान्त्रिक गठबन्धनको तर्फबाट धनकुटा नगरपालिका३ को वडाध्यक्षका उम्मेदवार बनेका उनले बिहान करिव साढे १० बजे भाषा उच्च मावि मतदान केन्द्रमा पुगेर मतदान गरेका हुन्। घिमिरेसंगै दाजु विजय घिमिरेसहित परिवार अन्य पाँच जना सदस्यले पनि मतदान गरेका थिए। उनका बुवा हर्क घिमिरेको गत वैशाख २७ गते निधन भएको थियो। बुवाको निधन पछि उनी काजक्रियामा बसेका थिए। साहित्यकार झमक घिमिरेले पनि गरिन् मतदान मदन पुरस्कार विजेता प्रसिद्ध साहित्यकार झमककुमारी घिमिरेले पनि मतदान गरेकी छिन्। धनकुटा६ सामुदायिक वहुउेश्यीय सामुदायिक (क) मतदान केन्द्रमा परिवारका सदस्यसँगै पुगेर पहिलो मतदाताको रुपमा मतदान गरेकी थिइन्। उनको चर्चित आत्मकथा जीवन काँडा की फूल कृतिले मदन पुरस्कार पाएको थियो।
"रौतहटमा कतै झडप, कतै आगजनी : माधव नेपाललाई अवरोध गर्दा प्रहरी हस्तक्षेप","रौतहट : जिल्लाको केही मतदान केन्द्रमा विवाद भएको छ। १५ जना बढी घाइते भएका छन्। रौतहटको गढीमाई नगरपालिका ३ लक्ष्मीपुरमा मतदानको क्रममा झडप हुँदा १५ जना घाइते भएका छन्। लक्ष्मीपुरमा मतदानको क्रममा झडप भएको हो। लक्ष्मीपुरस्थित खरिदी प्राथमिक विद्यालय भवनमा रहेको मतदान केन्द्रमा नेकपा एस, कांग्रेसबीच झडप भएको हो। दुई पक्षबीच मतदानकै क्रममा विवाद भएपछि अवस्था नियन्त्रणमा लिन प्रहरीले बल प्रयोग गरेको थियो। यस्तै गढिमाई ६ सिंगरवनमा नेकपा एसका वडाध्यक्ष उम्मेदवार रामविनोद यादवको मोटरसाइकल जलाइएको छ। त्यस केन्द्रमा मतदानको विषयमा छलफल भइरहेको छ। गौरमा मतदान केन्द्रभित्र छिर्न खोज्दा माधव नेपाललाई कांग्रेस कार्यकर्ताले अवरोध गरेका छन्। पूर्वप्रधानमन्त्री माधवकुमार नेपाललाई रौतहट सदरमुकाम गौरको विभिन्न वडाको मतदान केन्द्रमा घुम्ने क्रममा वडा नम्बर ५ गौरीशंकर यादव रौतहट क्याम्पस मतदान केन्द्रभित्र छिर्न खोज्दा स्थानीयहरुले नाराबाजी गरेका थिए। गौर २ मा रहेको रामजानकी कन्या प्राविमा मत खसालेर गौरीशकर क्याम्पसको बुथमा छिर्न खोजेका नेता नेपाललाई त्यहाँबाट नाराबाजी गर्दै लखेटेका हुन्। सुरक्षाकर्मीको सहयोगमा नेता नेपाल सो स्थानबाट बाहिरिएका थिए। यस्तै रौतहटको फतुवा विजयपुर नगरपालिकाको एउटा मतदान केन्द्रमा मतदानको विषय विवाद भएपछि प्रहरीले ५ राउन्ड हवाई फायर गरेको छ। उक्त नपाको शितलपुर बैरगनिया मतदान केन्द्रमा विवाद भएपछि स्थिति नियन्त्रणमा लिन प्रहरीले फायर गरेको हो। अहिले स्थिति सामान्य रहेको प्रहरीले जनाएको छ। गुजरा नपाको कनकपुरमा जसपा, कांग्रेस र एमाले कार्यकर्ताबीच भनाभन भएको छ, सोही नपाको पोखरभिन्डामा माओवादी केन्द्र र जसपा, उता लक्ष्मीपुरमा नेकपा एस, कांग्रेस र जसपा, मनहर्वामा माओवादी र जसपाले विरोध जनाएका छन्। अन्य केन्द्रहरुमा शान्तिपूर्ण रुपमा मतदान भैरहेको जनाएको छ। १६ नगर २ गाउँपालिकामा २६७ स्थल र ५१८ मतदान केन्द्र रहेको छ।"
"वालिङ जीप दुर्घटना अपडेट : मृतक १४ जनाको सनाखत, घाइतेहरुको गण्डकी मेडिकलमा उपचार हुँदै","स्याङ्जा : स्याङ्जाको वालिङ१४ अर्खलबासमा मतदाता बोकेको जीप दुर्घटनामा ज्यान गुमाएका १४ जनाको सनाखत भएको छ। शुक्रबार बिहान १० :३० बजे वालिङ १४ को सिख्रेबाट तिवारीपसलतर्फ आउँदै गरेको ग२च ३०२६ नम्बरको को जीप पञ्चमूल अर्खलबासस्थित भित्री सडकखण्डमा अनियन्त्रित भई सडकबाट खस्दा जीपमा सवारमध्ये १४ जनाको मृत्यु भएको जिल्ला प्रहरी कार्यालय स्याङ्जाका प्रहरी प्रवक्ता रवीन्द्र खनालले जानकारी दिएका छन्। उक्त दुर्घटनामा परी ज्यान गुमाउनेमा वालिङ१४ अर्खलबास बस्ने ६३ वर्षीया माया पुन, सोही ठाउँका नौ वर्षीय प्रवीण कुँवर, ५० वर्षीय कुलदीप कुँवर, ५० वर्षीया डेमकुमारी कुँवर, ८६ वर्षीया हरिकला कुँवर, ५० वर्षीया टेककला कुँवर, २५ वर्षीया जमुना कुँवर, ७० वर्षीया भीमकला कुँवर, ७० वर्षीया मुवाकुमारी कुँवर, ४३ वर्षीया पोटकुमारी कुँवर, ४३ वर्षीया जानुका कुँवर, ४२ वर्षीया ज्ञानदली कुँवर, ५० वर्षीया मीना कुँवर र वर्ष नखुलेकी फूलदेवी कुँवर छन् । प्रहरी प्रवक्ता खनालका अनुसार ११ जना घाइते भएका छन्। उनीहरु सबैको अवस्था गम्भीर रहेको छ । सबैलाई वालिङस्थित गह्रौँ प्राथमिक अस्पतालमा उपचारपछि थप उपचारका लागि गण्डकी मेडिकल कलेज पोखरा पठाइएको छ । तिवारी पसलमा मतदान चलिरहेको छ । सोही मतदान केन्द्रमा मतदान गर्न आउँदै गरेका एकै गाउँका धेरैको सङ्ख्यामा मृत्यु भएपछि अहिले गाउँ नै पूरै शोकमा डुबेको छ।"
तस्बिरमा धनगढी उपमहानगरको मतदान,"धनगढी : सुदूरपश्चिमको एक मात्र धनगढी उपमहानगरमा मतदान भईरहेको छ। १९ वटै वडामा रहेका मतदानस्थलहरुमा शान्तिपूर्ण रुपमा मतदान भईरहेको हो। धनगढीमा सत्ता गठबन्धन, नेकपा एमाले र स्वतन्त्रबीच प्रतिस्पर्धा छ। निवर्तमान मेयर तथा सत्ता गठबन्धनको तर्फबाट नेपाली कांग्रेसका निर्पबहादुर ओड, नेकपा एमालेका रणबहादुर चन्द र स्वतन्त्र उम्मेदवारी दिएका गोपाल हमालबीच कडा प्रतिस्पर्धा हुने अनुमान गरिएको छ। तीनै जना मेयर पदका उमेदवार मध्ये धनगढी उपमहानगरपालिका४ मा रहेको राष्ट्रिय तुलसीराम मावि मतदास्थलबाट नेकपा एमालेका रणबहादुर चन्द र स्वतन्त्र उमेदवार गोपाल हमालले मतदान गरेका छन्। मेयर पदका दुबै उम्मेदवार वडा नम्बर ४ का बासिन्दा हुन्। नृपबहादुर ओडले धनगढी उपमहानगरपालिका६ मा रहेको बासुदेबी मावि मतदानस्थलमा मतदान गरेका छन्। बिहीबार ठूलो पानी परेकाले केही मतदानस्थलहरुमा हिलो भएको छ भने तराईका जिल्लामा गर्मीले मतदातालाई समस्या भएको छ। सुदूरपश्चिमका पहाडि जिल्ला डडेल्धुरासहित केही स्थानमा वर्षा भईरहेको छ। वर्षाका बाबजुत पनि मतदाता छाता ओढेर मतदान गरिरहेका छन्।"
देशभर उल्लासमय मतदान हुँदै गर्दा जे देखियोफोटो फिचर,"काठमाडौं : स्थानीय तह निर्वाचनमा बिहानदेखिनै उत्साहपूर्ण मतदान भइरहेको छ। केही स्थानमा छिटपुट घटना भएपनि अधिकांश स्थानमा मतदान शान्तिपूर्ण ढंगले भएको छ। मतदानस्थलमा मतदाताहरु बिहान ७ बजेखि मतदान गरिरहेका छन्। संविधान जारी भएपछि दोस्रोपटक स्थानीय तह निर्वाचन भएको हो। निर्वाचनमा १८ वर्षदेखि बृद्धबृद्धासमेत मतदान गरिरहेका छन्। केही त अक्सिजनसमेत बोकेर मतदानमा सहभागी भएको देखिन्छ भने केही अरुको सहायतामा मतदान प्रकृयामा भाग लिएका छन्। २०७४ मा भएको निर्वाचनमा जनप्रतिनिधिको पाँच वर्षे कार्यकाल जेठ ५ मा देखि सकिँदै छ। जेष्ठ नागरिक, दृष्टिविहीन नागरिकहरु आफ्ना जनप्रनिनिधि चुन्न तयार छन्। निर्वाचन आयोगका अनुसार अहिलेसम्म ३५ प्रतिशत मतदान सम्पन्न भएको छ। देशभरका मतदानस्थलबाट अन्नपूर्णकर्मीले पठाएका केही तस्बिरहरु"
मतदान गर्न गएका ८४ वर्षीय वृद्धको मृत्यु,बैतडी : बैतडीमा मतदान गर्न गएका एक वृद्धको मृत्यु भएको छ। दोगडाकेदार गाउँपालिका ३ कफल्डाका ८४ वर्षीय हरिसिंह भाटको मृत्यु भएको प्रहरी निरीक्षक दीपक विष्टले जानकारी दिए। भाटको आज बिहान ८ बजे सनातन धर्म मावि खोचलेकमा मतदान गरेपछि फर्कने क्रममा मतदानस्थलबाहिर पुग्नेबेला मुर्छा परेका र बाटो मै मृत्यु भएको प्रहरीले जनाएको छ।
स्थानीय र पश्चिमी वायुको प्रभाव : कुनकुन प्रदेशमा वर्षाको सम्भावना छ ?,"काठमाडौं : नेपालमा स्थानीय वायु र पश्चिमी वायुको प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखाले शुक्रबार बिहान जारी बुलेटिनमा लुम्बिनी र प्रदेश १ का एकदुई स्थानमा हल्का वर्षा भइरहेको उल्लेख छ। शुक्रबार दिउँसो प्रदेश नं १, मधेश प्रदेश र बागमती प्रदेशमा सामान्य बदली रही अन्य प्रदेशमा आंशिकदेखि सामान्य बदली रहनेछ। प्रदेश नं १, बागमती प्रदेश र गण्डकी प्रदेशका केही स्थानहरुमा मेघ गर्जन चटयाङ्गसहित मध्यम वर्षाको सम्भावना रहेको छ। अन्य प्रदेशका थोरै स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको महाशाखाले जनाएको छ। प्रदेश नं १ का केही स्थानहरूमा साथै बागमती र गण्डकी प्रदेशका एकदुई स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको बुलेटिनमा उल्लेख छ। शनिबार प्रदेश नं १, गण्डकी प्रदेश र बागमती प्रदेशमा आंशिकदेखि सामान्य बदली रही अन्य प्रदेशमा आंशिक बदलीदेखि मौसम सामान्यतया सफा रहनेछ। प्रदेश नं १, बागमती प्रदेश र गण्डकी प्रदेशका केही स्थानहरुमा साथै कर्णाली प्रदेश र सुदूरपश्चिम प्रदेशका पहाडी भुभागका थोरै स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको महाशाखाको भनाई छ। आइतबार प्रदेश नं १, गण्डकी प्रदेश, लुम्बिनी र बागमती प्रदेशका केही स्थानहरुमा साथै कर्णाली प्रदेश र सुदूरपश्चिम प्रदेशका पहाडी भूभागका एकदुई स्थानहरूमा मेघ गर्जन चटयाङ्गसहित मध्यम वर्षाको सम्भावना रहेको बुलेटिनमा उल्लेख छ।"
दाङमा उत्साहपूर्ण निर्वाचन,"दाङ : जिल्लामा शान्तिपूर्ण तरिकाले मतदान भइरहेको छ । पछिल्लो अद्यावधिक तथ्याकंअनुसार दाङमा ५० प्रतिशत मत खसेको छ । स्थानीय तह निर्वाचनमा अहिले पनि मतदाताहरु मत खसालिरहेका छन् । मतदान बिहान ७ बजेदेखि जिल्लामा एकैसाथ सुरु भएको हो। जिल्लाका दश पालिका र ९९ वडाका केन्द्रमा उत्साहजनक र शान्तिपूर्ण वातावरणमा मतदान भइरहेको छ । यस्तै, नेकपा एमालेका महासचिव शंकर पोखरेलले दाङको तुलसीपुर उपमहानगरपालिका वडा नं १९ को जनता विद्यापीठ विजौरीको 'ख' केन्द्रबाट मतदान गरेका छन् ।"
संस्कृतिविद् जोशीको १०३औँ जन्मदिन : मतदान नगर्ने,काठमाडौं : संस्कृतिविद् एवं वाङ्मय शताब्दी पुरुष सत्यमोहन जोशीको १०३औँ जन्मदिन आज परिवारिकरुपमा मात्र मनाइने भएको छ। स्थानीय तहको निर्वाचनको दिन परेको र सवारी साधन आवतजावतमा समस्या भएकाले आफ्नो पारिवारका सीमित सदस्यबीच जन्मदिन मनाउन लागिएको जोशीका माइला छोरा हेमन्तले जानकारी दिए। केही दिनदेखि श्वासप्रश्वासमा समस्या आएपछि उनलाई समय समयमा अक्सिजन दिनुपरेकाले पनि मतदानका लागि जान कठिन भएको उनले जानकारी दिए। बुबालाई अहिले अरुको सहारामा पनि मतदान केन्द्रसम्म जान सक्ने अवस्था नभएको हेमन्तले बताए। रासस
स्याङ्जामा १०४ वर्षीयाले गरिन् मतदान,स्याङ्जा : पुतलीबजार नगरपालिका ३ स्थित सरस्वती मावि गैरीखेतमा १०४ वर्षीया सकिना मियाले मतदान गरेकी छन्। शुक्रबार भएको स्थानीय तहको निर्वाचनमा मिया गैरीखेत मतदान केन्द्रको पहिलो मतदाता पनि हुन्। उनलाई उनका नाति खालिद मियाले सहजीकरण गरेका थिए। २ छोरा ४ छोरी लगायत उनका ४२ जना नातिनातिना छन्। स्याङ्जामा ११ पालिकामा ३ सय १८ मतदान केन्द्र र १ सय ९९ वटा मतदान स्थल बनाइएका छन्। ती केन्द्रमा ३ सय १८ मतदान अधिकृत र ३ सय १८ सहायक मतदानअधिकृत खटाइएका छन्। जिल्लाभर २ लाख ४० हजार ५३५ मतदाता छन्। तीमध्ये १ लाख २३ हजार ८६८ महिला हुन् भने १ लाख १६ हजार ६६६ पुरुष र एक अन्य छन्। जिल्लामा १९ वटा विभिन्न राजनीतिक दलले मान्यता पाएका छन्। यहाँ मुख्य प्रतिस्पर्धा भने नेपाली कांग्रेस र नेकपा एमालेबीच नै हो।

शीर्षक,विवरण
फुटबलमा न्यु भिजन विजयी,"नुवाकोट : गाउँमा फुटबल खेलको विकास र विस्तारका लागि नुवाकोटको बाघखोरमा फुटबल प्रतियोगिता सम्पन्न भएको छ। शुभबिहानी युवा क्लबले बेलकोटगढी नगरपालिका९ बाघखोरस्थित खेल मैदानमा आयोजना गरेको फुटबल प्रतियोगिताको फाइनल खेलमा आयोजकलाई उपविजेतामा सीमित बनाउँदै बेलकोटगढी७ को न्यु भिजन युथ क्लबले उपाधि जितेको हो। न्यु भिजनले दुईका विरुद्ध तीन गोल गरेर आयोजक शुभबिहानी युथ क्लबलाई पराजित गरेर उपाधिका साथ नगद २० हजार, मेडल र प्रमाणपत्र पुरस्कार जितेको हो। उपविजेता आयोजक शुभबिहानीले नगद १० हजार, मेडल र प्रमाणपत्र पुरस्कार जितेको छ। आयोजक शुभबिहानीका अजय तामाङले उत्कृष्ट खेलाडीको पुरस्कार थापे। सो प्रतियोगितामा विभिन्न ११ वटा फुटबल क्लब तथा समूहहरूले प्रतिस्पर्धा गरेको आयोजक शुभबिहानीका उपाध्यक्ष जीवन तामाङले जानकारी दिए। विजेता तथा उपविजेता क्लब तथा खेलाडीहरूलाई बेलकोटगढी नपाका मेयर जगतबहादुर गुरुङले नगद पुरस्कारका साथै शिल्ड, मेडर र प्रमाणपत्र वितरण गरे। उनले नगरमा खेल क्षेत्रको विकास, विस्तार तथा खेलाडीहरूको सम्वर्द्धनका लागि विविध खेल कार्यक्रम सञ्चालन गरेको बताए। उनले खेलको निरन्तरताले खेलाडीहरूलाई राष्ट्रियस्तरमा पुग्न मद्दत पुग्ने बताए।"
चीनको मेनल्याण्ड क्षेत्रमा १९३ कोरोना संक्रमित थपिए,काठमाडौं : चीनको मेनल्याण्ड क्षेत्रमा बुधबार १९३ कोरोना संक्रमित थपिएका छन्। चीनको राष्ट्रिय स्वास्थ्य आयोगले बिहीबार दिएको जानकारी अनुसार त्यहाँ हालै ९२४ जना नयाँ संक्रमित भेटिएका थिए। त्यहाँ २७० जना कोरोनामुक्त भएका छन्। अस्पतालबाट बुधबारसम्म २ लाख ४९ हजार ५०६ जना डिस्चार्ज भएका छन्। बुधबार त्यहाँ कोरोनाका कारण कसैको पनि मृत्यु भएको छैन। मेनल्याण्ड क्षेत्रमा हालसम्म पाँच हजार २२६ जनाको मृत्यु भएको छ।
बन्दीहरूले कारागारमै लगाए भाइटीका,नुवाकोट : नुवाकोट जिल्ला कारागार ढुंगेका कैदी बन्दीहरूले एक आपसमा खुसीयाली साटासाट गर्दै सामूहिक रूपमा यस वर्षको तिहार पर्व मनाएका छन्। विदुर नगरपालिका१ ढुंगेमा रहेको जिल्ला कारागारमा बन्दीजीवन व्यतित गरिरहेका बन्दीहरूले बिहीबार एकआपसमा भाइटीका लगाउनुका साथै सामूहिक रूपमा देउसीभैलो खेलेर यस वर्षको तिहार मनाएका हुन्। विभिन्न मुद्दामा कैद सजाय पाएका तथा मुद्दा फैसला नहुन्जेलसम्मका लागि बन्दी जीवन बिताइरहेकाहरूले कारागारभित्रै आपसमा रमाइलो गर्दै तिहार मनाएको कारागार कार्यालयले जनाएको छ। कारागारमा रहेकाहरूले नै दाजुभाई र दिदीबहिनी मानेर एकआपसमा भाइटीका लगाएका हुन्। कैदीबन्दीहरूलाई कारागारमै पुगेर बिहीबार बिहान नौ बजेदेखि नै आफ्ना दिदीबहिनी तथा दाजुभाइले भाइटीका लगाइदिएको कारागारका जेलर गंगालाल योगीले जानकारी दिए। कतिपय बन्दीहरूले कारागारमै दाजुभाई तथा दिदीबहिनी मानेर सप्तरंगी टीका लगाए भने केहीका दिदीबहिनी पनि कारागारमै आएर भाइटीका लगाइदिएको योगीले बताए। कारागारमा १५ महिलासहित एकसय ६७ जना कैदीबन्दी छन्।
स्कुटर र मोटरसाइकल ठोक्किँदा २ जना गम्भीर घाइते,काठमाडौं : चितवनको भरतपुर महानगरपालिका१७ मिलनचोकमा आज स्कुटर र मोटरसाइकल आपसमा ठोक्किँदा दुई जना घाइते भएका छन्। ना ५७ प १९१ नम्बरको स्कुटर र ना ३९ प २७३१ नम्बरको मोटरसाइकल आज दिउँसो पौने ४ बजे आपसमा ठोकिएका हुन्। दुर्घटनामा घाइते भएका स्कुटर चालक स्थानीय ३९ वर्षीय यम बहादुर आले र मोटरसाइकल चालक भरतपुर२१ का २० वर्षीय सनम लामालाई उपचारका लागि चितवन मेडिकल कलेज भरतपुर पठाइएको छ। घाइते दुवैको अवस्था गम्भीर रहेको जिल्ला प्रहरी कार्यालय चितवनले जनाएको छ।
सवारी दुर्घटनामा कैलालीमा एक युवकको मृत्यु,लम्की : सडक दुर्घटनामा घाइते भएका कैलालीको गोदावरी नगरपालिका३ तेघरीका शेरबहादुर पुन मगरको मृत्यु भएको छ। उनको उपचारका क्रममा सेती प्रादेशीक अस्पताल धनगढीमा मृत्यु भएको जिल्ला प्रहरी कार्यालय कैलालीका प्रवक्ता तथा प्रहरी नायब उपरीक्षक वेदप्रकाश जोशीले बताए। पूर्वपश्चिम राजमार्ग अन्तर्गत गौरीगङ्गा नगरपालिका३ को कुचेनीमा आज पश्चिमबाट पूर्व जाँदै गरेको बा १२ च २११४ नम्बरको जीपले विपरीत दिशाबाट आउदै गरेको सुपप्र ०१००८ प ५७५६ नम्बरको मोटरसाइकललाई ठक्कर दिँदा मोटरसाइकल चालक पुनमगर गम्भीर घाइते भएका थिए। ठक्कर दिने जीप र चालक युसुभ श्रेष्ठलाई इलाका प्रहरी कार्यालय चौमालाले नियन्त्रणमा लिएको जनाइएको छ।
दुई महिनासम्म चिनियाँ खाद्य सामग्रीको आयात ठप्प,"काठमाडौं : चीनसँगको अन्तर्राष्ट्रिय व्यापारिक नाका रसुवागढीबाट चिनियाँ खाद्य सामग्रीको आयात दुई महिनासम्म हुन सकेन। चीनको तिब्बतका विभिन्न स्थानमा कोरोना देखिएपछि नाका बन्द हुन पुग्यो जसका कारण भदौ र असोजमा खाद्य सामग्रीको आयात ठप्प भयो। अहिले नाका सञ्चालनमा आएको भएपनि खाद्य सामग्रीको आयातले निरन्तरता पाउन सकेको छैन। चालु आर्थिक वर्ष २०७९८० को साउन महिनामा ४९३ मेट्रिक टन खाद्य सामग्री आयात भएको खाद्य आयात तथा निर्यात गुणस्तर प्रमाणीकरण कार्यालयले जनाएको छ। साउनमा ४० वटा नमुना परीक्षण गरेको थियो। कार्यालयका अनुसार नाकाबाट केही महिनायता आयातमा पनि कमि आएको छ। चीनबाट सोया सस, भिनेगर, अचार, पीठो, सिन्के चाउचाउ, सिजनिङ पाउडर, छुर्पी, डोमा, भोटे चिया, चिकेन सुप, भेजिटेबल सुप, रेड विन पेष्ट, चामल आदि सामग्रीको आयात हुने गरेको छ। नाकाबाट पछिल्लो न्यून खाद्य सामग्री आयात भएको खाद्य अनुसन्धान अधिकृत नवीन देउजाले बताए। उनका अनुसार गत आइतबार नाकाबाट ९८० केजी सिजनिङ पाउडर मात्र आएको छ। चीनबाट आउने खाद्य सामग्री नेपालमा बस्ने चिनियाँले नै प्रयोग गर्छन। कार्यालयले २०७५ माघदेखि चीनबाट आएका खाद्य सामग्रीको नमुना परीक्षण गर्दै आएको छ। आर्थिक वर्ष २०७७७८ मा २ सय ७ टन र २०७८७९ मा ३९१०६ टन चिनियाँ खाद्य सामग्री आयात भएको कार्यालयको तथ्यांक छ।"
जंगली हात्तीको आक्रमणबाट घाइते महिलाको मृत्यु,सिमरा : जंगली हात्तीको आक्रमणमा परी घाइते महिलाको उपचारका क्रममा मृत्यु भएको छ। अमलेखगंजमा बिहीबार दिउँसो हात्तीले आक्रमण गर्दा घाइते भएकी जीतपुर सिमरा२१ अमलेखगञ्जकी ५१ वर्षीया रुगैदा खातुनको अल्पाइन अस्पतालमा मृत्यु भएको हो। बाख्रा चराउन जंगल गएको समयमा खातुनलाई हात्तीले आक्रमण गरेको हो। अमलेखगंजस्थित नेपाल आयल निगम अगाडि रहेको पार्किङ नजिकको जंगलमा खातुनलाई हात्तीले आक्रमण गरेको थियो। हात्तीले आक्रमण गर्दा खातुनको घाँटी र खुट्टामा चोट लागेको थियो। खातुनको भित्री रक्तस्रावका कारण मृत्यु भएको चिकित्सकले जनाएका छन्। हात्तीले आक्रमण गरी घाइते बनाएपछि खातुनसँगै जंगल गएका अन्यले प्रहरीलाई खबर गरेका थिए। स्थानीयको सूचना पाएपछि पुगेको प्रहरी टोलीले घाइतेलाई अस्पताल लगेको थियो।
महोत्तरीको भंगहा नगरपालिका क्षेत्रमा कर्फ्यू आदेश जारी,"महोत्तरी : हिंसा भड्किएको महोत्तरीको भंगहा नगरपालिका क्षेत्रमा कर्फ्यू आदेश जारी भएको छ। हिंसा नियन्त्रणमा लिन जिल्ला प्रशासन कार्यालय महोत्तरीले कर्फ्यू आदेश जारी गरेको हो। भंगहा नगरपालिका८ को दक्षिणमा परियाको सम्पूर्ण क्षेत्र, उत्तरपूर्वमा ब्रह्मस्थान पररिया, उत्तरमा धरमपुरभन्दा दक्षिण, पूर्वमा लोहारपट्टी नगरपालिका१ मा पर्ने बगडाचोक, पश्चिममा इलाका प्रहरी कार्यालय लोहारपट्टीस्थित पुलसम्म प्रशासनले कर्फ्यू आदेश जारी गरेको छ। कर्फ्यू अर्को आदेश जारी नभएसम्म जारी रहने सहायक प्रमुख जिल्ला अधिकारी उपेन्द्र न्यौपानेले जानकारी दिए। हिन्दू सम्राट सेना नाम गरेको एक सङ्गठनले निकालेको र्यालीका क्रममा आज हिंसा भड्किएको थियो। स्थितिलाई नियन्त्रणमा लिन प्रहरीले १२ राउन्ड हवाइ फायरसमेत गर्नु परेको थियो। अहिले घटनास्थलमा ठूलो संख्यामा नेपाल प्रहरी र सशस्त्र प्रहरी परिचालन गरिएको छ। जिल्ला प्रहरी कार्यालय महोत्तरीका अनुसार अवस्था अनियन्त्रित भएपछि सो क्षत्रेमा अनिश्चितकालका लागि कर्फ्यू जारी गरिएको जनाएको छ।"
बसको ठक्करबाट मोटरसाइकल चालकको मृत्यु,काठमाडौं : धादिङको गल्छी गाउँपालिका७ मा गएराति बसको ठक्करबाट मोटरसाइकल चालकको मृत्यु भएको छ। धादिङको थाक्रे गाउँपालिका ११ बस्ने २५ वर्षीय सुनिल थापाको मृत्यु भएको हो। गम्भीर घाइते भएका थापाको उपचारका लागि अम्बेभरोसा अस्पताल गल्छी लैजाँदै गर्दा बाटोमै मृत्यु भएको हो। घाइते भएका पछाडि सवार ३४ वर्षीय रमेश लामाको सोही अस्पतालमै उपचार भइरहेको छ। काठमाडौंबाट लहानतर्फ जाँदै गरेको बागमती प्रदेश ०३००१ ख ०७२२ नम्बरको बसले सोहि दिशातर्फ जाँदै गरेको बा ९२ प २३६९ नम्बरको मोटरसाइकललाई गएराति पौने ११ बजे ठक्कर दिएको हो। बस चालक फरार रहेकाले खोजी भइरहेको इलाका प्रहरी कार्यालय खानिखोलाले जनाएको छ।
कञ्चनजङ्घा क्षेत्रमा बढ्यो पर्यटकीय चहलपहल,"फुङ्लिङ : सेराप शेर्पा उत्साहित भएर ताप्लेजुङको सदरमुकाम फुङ्लिङ बजारमा मङ्गलबार गाडीको छतमा सामग्री राख्दै थिए । विदेशबाट तिहार मनाउन घर फर्किनेजस्तै देखिन्थ्यो । उनी पर्यटन व्यवसायी हुन् । पर्यटक आगमन भएसँगै शेर्पा होटल सञ्चालन गर्न कञ्चनजङ्घा क्षेत्रमा जान तयारी गर्दै छन् । विश्वको तेस्रो अग्लो हिमशिखर कञ्चनजङ्घा क्षेत्रमा आन्तरिक तथा बाह्य पर्यटकको आगमन हुन थालेको छ । लामो समयसम्म सुनसानजस्तै रहेको कञ्चनजङ्घा क्षेत्रमा पर्यटक आगमनले पर्यटन व्यवसायी उत्साहित भएको पर्यटन व्यवसायी शेर्पाले बताए । ताप्लेजुङको फक्ताङलुङ गाउँपालिका६ क्याप्ला, फले, घुन्सा, खाबाजेन तथा लोनाकजस्ता उच्च हिमाली बस्तीका समुदायको मुख्य आम्दानीको स्रोत पर्यटन व्यवसाय हो । कोभिड१९ का कारण पर्यटक आगमन शून्य भएपछि पेसा परिवर्तन गर्ने सोचमा रहेका होटल सञ्चालक पेमा शेर्पा पर्यटक आगमनसँगै होटल व्यवसाय नछाड्ने सोचमा पुगेका छन् । कञ्चनजङ्घा आउने पर्यटक लक्षित गरेर कञ्चनजङ्घा हिमालको आधार शिविर जाने पदमार्गमा ५२ होटल सञ्चालनमा रहेको कञ्चनजङ्घा संरक्षण क्षेत्र व्यवस्थापन परिषद्ले जनाएको छ । फक्ताङलुङ गाउँपालिका६ ग्याप्लामा रु सात करोडभन्दा बढीको लगानीमा बनेको सिङ्गी नामजोङ होटल सञ्चालनमा छ । समुद्र सतहदेखि तीन हजार पाँच सय मिटरदेखि चार हजार पाँच सय मिटर उचाइमा रु एक करोडभन्दा बढी लगानीमा बनेका चार होटल सञ्चालनमा रहेको कञ्चनजङ्घा संरक्षण क्षेत्र व्यवस्थापन परिषद्को कार्यालयका कार्यक्रम सहायक संयोजक जितेन चेम्जोङले बताए । अन्य होटल रु ८० लाखदेखि बढीको लगानीमा सञ्चालनमा छन् । लामो समय कोरोनाका कारण बन्द होटल अहिले भरिभराउ छन् । विस्तारै मौसम खुल्दै गएसँगै कञ्चनजङ्घा हिमाल क्षेत्रको प्राकृतिक सौन्दर्यको आनन्द लिँदै जैविक विविधताको अवलोकन तथा चाँदीजस्तै टल्किने कञ्चनजङ्घा हिमालको नजिकैबाट दृश्यावलोकनले छुट्टै आनन्द मिल्ने गरेको पाँचथरबाट घुम्न आउनुभएका सन्दीप नेम्वाङले बताए । कञ्चनजङ्घा हिमालको आधार शिविर पुग्नका लागि दुईवटा पदर्माग प्रयोग हुँदै आएको छ । पाँचथरको गणेशचोक हुँदै ताप्लेजुङको सिरिजङ्गा गाउँपालिका हुँदै पर्यटक कञ्चनजङ्घा हिमालको आधार शिविर पुग्ने गर्दछन् । यो पदर्माग (साउथ रुट)मा पर्दछ । गत सातामात्र साउथ रुट हुँदै फ्रान्सका सात, बेलायतका दुई र भारतका एक पर्यटक कञ्चनजङ्घा हिमाल क्षेत्र प्रवेश गरेको व्यवस्थापन परिषद्को याम्फुदीन कार्यालयका पर्यटन सहायक सूर्यमान राईले बताए । उनले भने, आज पनि १६ जनाको समुह आउँदै छ । चेक पोष्टमा आइपुगेर मात्र कुनकुन देशको हो थाहा हुन्छ । साउथ रुट हुँदै आन्तरिक पर्यटक पनि कञ्चनजङ्घा हिमाल क्षेत्रको अवलोकनमा जाने क्रम जारी रहेको राईले बताए । प्रदेश नं १ को राजधानी विराटनगर, धरान, दमक तथा सङ्घीय राजधनी काठमाडौँदेखि आन्तरिक पर्यटक कञ्चनजङ्घा क्षेत्र अवलोकन गर्न आएका छन् । काठमाडौँदेखि हवाईमार्ग भएर ताप्लेजुङको सुकेटर विमानस्थलसम्म पुगेर फक्ताङलुङ गाउँपालिका हुँदै कञ्चनजङ्घा हिमालको आधार शिविर पुगिन्छ । यो पदर्माग (नर्थ रुट)मा पर्दछ । नर्थ रुट हुँदै गत सातामात्र ६० बाह्य पर्यटक कञ्चनजङ्घा क्षेत्रमा प्रवेश गरेको व्यवस्थापन परिषद्को तापेथोक कार्यालयका पर्यटन सहायक कल्पना ताम्मादेनले बताए । कञ्चनजङ्घा क्षेत्र जाने पर्यटकको विवरण कञ्चनजङ्घा संरक्षण क्षेत्र व्यवस्थापन परिषद्ले राख्दै आएको छ । यातायातका साधन प्रयोग गर्ने पर्यटकको विवरण घुन्सा चेकपोष्टले राख्दै आएको छ । घुन्सा चेकपोष्टका पर्यटन साहयक टासी तेन्जिङका अनुसार गत साता विभिन्न देशका एक सय २० बाह्य पर्यटक घुन्सा प्रवेश गरेका छन् । स्पेन, फ्रान्स, अष्ट्रेलिया, जर्मनी, नेदरल्याण्ड, स्वीडेन, रोमानिया, अमेरिका, पोल्याण्ड, भारतलगायत बाह्य पर्यटक कञ्चनजङ्घा हिमालको आधार शिविर प्रवेश गरेको घुन्सा चेकपोष्टले जनाएको छ । आर्थिक वर्ष २०७८७९ मा ताप्लेजुङको कञ्चनजङ्घा संरक्षण क्षेत्रमा तीन सय ५९ पर्यटक भित्रिएका थिए । संरक्षण क्षेत्रभित्र प्राकृतिक, धार्मिक, ऐतिहासिक र पर्यटकीय क्षेत्रको अवलोकनका लागि दुई सय २२ विदेशी, ६३ सार्क देशका र ७४ स्वदेशी पर्यटक भित्रिएका प्रमुख संरक्षण अधिकृत रमेशकुमार यादवले बताए । गएको आव २०७७७८ मा भने कोरोनाका कारण ६३ जनामात्र पर्यटक भित्रिएका थिए । संरक्षण क्षेत्रमा आउने पर्यटक ओलाङचुङगोला, दिकिछ्योलिङ गुम्बा, घुन्सा र कञ्चनजङ्घा हिमालको अध्ययन अवलोकन गर्न पुग्ने गरेका छन् । गत असोज १५ गतेदेखि कात्तिक र चैतदेखि वैशाख अन्तिमसम्म बढी पर्यटक आउने गरेका कञ्चनजङ्घा संरक्षण क्षेत्र व्यवस्थापन परिषद्का अध्यक्ष खगेन्द्र फेम्बु (लिम्बू)ले बताए।"
"भद्रपुर नाकाबाट लागुऔषध भित्र्याउने कारोबारी सक्रिय, दुई जना समातिए","झापा : भद्रपुरगलगलिया सीमा नाकाबाट लागु औषध नेपाल भित्र्याउने कारोबारी सक्रिय रहेको पाइएको छ। सीमा नाकाबाट नेपालतर्फ आउने सवारीसाधन चेकजाँच कडाइ फितलो भएसँगै लागु औषध भित्राउने कारोबारी सक्रिय बनेको हो। यसैक्रममा भारतबाट नेपालतर्फ आइरहेको डब्लुबी ७४ एवाई ३७७७ नम्बरको कारबाट भारतीय सीमा सुरक्षा बल (एसएसबी)ले लागु औषध बरामद गर्दै एक नेपाली नागरिकसहित दुई जनालाई पक्राउ गरेको छ। पक्राउ पर्नेमा बिर्तामोड नगरपालिका ३ निवासी ३४ वर्षीय मिराज खान र भारत किशनगञ्ज जिल्ला जोहरीगञ्ज ८ निवासी ३० वर्षीय मोहम्मद कासीद रहेको भारतीय प्रहरीले जनाएको छ। एसएसबीले उनीहरूको साथबाट कोडिन फस्फेट क्लोरफेनिरामाइन १०० एमएलको २१ बोतल सिरप र ९० पिस नाइट्रोजन ट्याब्लेट बरामद गरेको हो। कालो रङ्गको कारमा सवार उनीहरू सीमा नाकामा तैनाथ एसएसबीको भातगाँउ चेकपोस्टसम्म आइपुगेका थिए। एसएसबीले कारको चेकजाँच गर्दा कारभित्र कालो रङ्गको ब्यागबाट लागु औषध बरामद गरेको बताइएको छ। एसएसबीको चेकपोस्टदेखि नेपाल बोर्डर करिब २०० मिटर टाढा छ। सो कारमा ब्राउन सुगर आइरहेको सूचना एसएसबीले पाएका थिए। तर, कारबाट अन्य प्रकारका लागु औषध बरामद भयो। कारमा तीन जना सवार थिए। अर्को व्यक्ति पनि बिर्तामोडकै थिए। उनलाई एसएसबीले छाडिदिएको बताइएको छ। लागु औषधसहित पक्राउ परेका दुवै जनालाई भारतीय प्रहरीले किशनगञ्ज कारागार पठाइसकेको छ।"
"दिउँसो व्यापार, साँझ र बिहान चुनावी प्रचारप्रसार","कञ्चनपुर : कञ्चनपुर शुक्लाफाँटा नगरपालिका९ सिसैयाका भरतबहादुर रावल राजनीतिमा होमिएका लामो समय भइसकेको छ। राजनीतिसँगै व्यापारमा पनि उत्तिकै सक्रिय रावलको दैनिकी चुनाव नजिकिएपछि भने फेरिएको छ। हरेक दिन बिहान र साँझ चुनावी प्रचारप्रसारमा व्यस्त रहने उनी दिउँसो भने व्यापार सम्हाल्छन्। रावलले पछिल्लो एक दशकदेखि व्यापार र राजनीतिलाई एकै साथ अगाडि बढाइरहेका छन्। आगामी मङ्सिर ४ मा हुन लागेको प्रदेशसभाको निर्वाचनमा नेपाल मजदुर किसान पार्टीकातर्फबाट कञ्चनपुरको निर्वाचन क्षेत्र नम्बर २ ९१० बाट उम्मेदवार हुन्। रावलको जीवन जति सामान्य छ त्यति नै सामान्य उनको चुनावी प्रचारप्रसार शैली पनि छ। उनी एक्लै मोटरसाइकलमा चुनाव चिह्न अङ्कित झण्डा फहराउँदै बस्तीबस्तीमा पुग्छन्। प्रत्येक घरमा चुनावी मुद्दा सुनाउँदै मत माग्छन्। 'चुनाव आयो भन्दैमा व्यापार नगर्ने हो भने घर चलाउनै गाह्रो हुन्छ', रावलले भने, 'यही व्यापार चलेकै कारण परिवारको खर्च धान्न पुगेको छ।' 'मसँग चुनावमा खर्च गर्ने धेरै पुँजी छैन र पार्टीको नीति पनि त्यस्तो होइन', रावलले भने, 'मोटरसाइकलको इन्धनको पैसा आफै जोहो गरेको छु भने पर्चा छपाइमा पार्टीले खर्च गरेको छ।' वर्षौदेखि सामान्य व्यापारमा संलग्न उनी राजनीतिमार्फत् गरिबी न्यूनीकरण गर्न सकिनेमा विश्वस्त छन्। 'म आफै पनि निकै सङ्घर्ष गरेकाले गरिबी बुझेको छु, जीवनमा आइपर्ने पीडा पनि भोगेको छु', उनले भने, 'मैले पाएको दुःख अरूले नपाउन् भन्ने इच्छा भएकाले राजनीतिमा होमिएको हुँ।' रावलका प्रतिस्पर्धीमा नेपकपा (माओवादी केन्द्र)का ओमबिक्रम भाट, नेकपा (एमाले)का बचनबहादुर सिंह, राष्ट्रिय प्रजातन्त्र पार्टीका चन्द्रकान्त भण्डारी, लोसपा (नेपाल)का जगन्नाथ केसी, नागरिक उन्मुक्ति पार्टीका गीता चौधरी र स्वतन्त्र उम्मेदवार टेकबहादुर हमाल छन्।"
डाबाबुराम भट्टराईले लगाए भाइटीका,"काठमाडौं : नेपाल समाजवादी पार्टीका अध्यक्ष एवम् पूर्व प्रधानमन्त्री डा बाबुराम भट्टराईले दिदीबहिनीको हातबाट टीका लगाएका छन्। डा भट्टराइले आफ्नै निवासमा आफ्ना दिदीबहिनीसँग टिका ग्रहण गरेका हुन्। सामाजिक सञ्जालमा तस्बिर सार्वजनिक गर्दै अध्यक्ष भट्टराईले भाइटीकाले संयुक्त परिवारमा उल्लासमयमा टीका ग्रहण गरेको बताएका हुन्। उनले भनेका छन्, 'संयुक्त परिवारमा उल्लासमय भाइटीका! बहिनी पार्वती भट्टराईबाट मैले र भाइले टीकाग्रहण! मानुषी, प्रेरणा र अस्मिताद्वारा दाजु र भाइहरू प्रेरित, अनुप र संकल्पलाई भाइटीका!'"
"जब मिना होटल पुगिन् उनी बेहोस भइन्, अब होटल होटल रहेन","हेटौंडा : आज भाइटीका, बिहान ११ : ३७ मा टीकाको उत्तम साइत भएकाले हेटौंडा उपमहानगरपालिका वडा नम्बर१०, टिसिएन तरकारी पसलका सञ्चालकहरू टीकाका लागि पसल बन्द गरेर आआफ्नो गन्तव्यतर्फ लागे। बिहान केही समय चहलपहल भएपनि साढे ११ बजे तरकारी बजार सुनसान भइसकेको थियो। सोही तरकारी पसलसँगै होटल व्यवसाय सञ्चालन गर्दै आएकी मीना गुरुङ पनि टीका लगाउन होटल बन्द गरेर निस्किइन्। दिउँसो १२ : ३८ बजे भटाभट सिलिण्डर पड्किएको आवाज स्थानीयले सुने। तर, तिहारको बेला पटका पड्किएको होला भनेर स्थानीयले खासै वास्ता गरेनन्। तरकारी बजारबाट निस्किएको आगोको मुस्लो देखेपछि भने नजिकैका तरकारी पसले नवराज पौडेल घटनास्थलमा पुगे। उनले स्थानीयलाई गुहारे र स्थानीयले प्रहरीलाई खबर गरेपछि हेटौंडा उपमहानगरपालिकाको दुई वटा दमकलसहित सशस्त्र प्रहरी, जनपथ प्रहरी र म्यादी प्रहरीसमेतको सहयोगमा आगो केहीबेरमा नियन्त्रणमा लिइएको थियो। मीना गुरुङले सञ्चालन गरेको होटलको आठवटा सिलिण्डर पड्किएको छ। गुरुङ सोही होटलमा बसोबास गर्ने भएकाले केही सुनचाँदी र नगद राखेकी थिइन्। टीका सकेर फर्किएकी उनी होटल पूर्ण रूपमा जलेर नष्ट भएको देखेपछि बेहोस भइन्। गुरुङलाई उपचारका लागि अस्पताल लगिएको छ। गुरुङको मात्रै झण्डै २५ लाख बराबरको क्षति भएको स्थानीयहरूले बताएका छन्। उनकै होटलबाट तरकारी पसलमा आगो फैलिएको थियो। हेटौंडा उपमहानगरपालिका वडा नम्बर१०, टिसिएनमा रहेको तरकारी बजारमा बिहिबार दिउँसो आगलागी हुँदा ५ वटा तरकारी पसल र एउटा होटलमा पूर्ण रूपमा क्षति भएको छ। आगलागीबाट डेढ करोडभन्दा बढी क्षतिको आकलन गरिएका नेपाल फलफूल तथा तरकारी व्यवसायी संघ मकवानपुरका महासचिव कृष्ण हुमागाईंले अन्नपूर्ण पोष्टलाई जानकारी दिए। 'हामीले क्षतिबारे एकीन विवरण निकालिसकेका छैनौँ। तर, कम्तिमा पनि डेढ करोडभन्दा बढी क्षति भएको छ। तरकारी पसलेहरूको नगदसहित अन्य सामग्री जलेको छ। हामी सम्बन्धित व्यवसायीसँग क्षतिको विवरण संकलन गरिरहेका छौँ।' उनले भने। नगद र खातापाता पनि जल्यो टिसिएनको तरकारी बजारबाट देशैभर तरकारी सप्लाई हुन्छ। सो बजारबाट पूर्व मेचिदेखि पश्चिम महाकालीसम्म र भारतको विभिन्न सहरमा तरकारी सप्लाई हुँदै आएको फलफूल तथा तरकारी व्यवसायी संघ मकवानपुरले जनाएको छ। सप्लाई गरिएका तरकारीको भुक्तानी केकति लिनु छ भनेर तरकारी पसलेले खातापातामा टिपोट गरेर राख्दै आएका थिए। तर, खातापाता जलेर नष्ट भएपछि उनीहरू समस्यामा परेका छन्। आगलागीबाट हरि खुलाल, दशरथ महर्जन, केशव दाहाल, बद्री घिमिरे र भरत खुलालले संचालन गरेको पसलमा रहेको नगद, अन्य सामग्री र तरकारी जलेर नष्ट भएको स्थानीय नवराज पौडेलले बताए। भरत खुलालको पसलबाट भने पाँच लाख रुपैयाँभन्दा बढी आधा मात्रै जलेको नेपाली नोट प्रहरीले फेला पारेको छ। आगलागीबाट क्षति पुगेको होटल तथा तरकारी पसलको इन्स्योरेन्स पनि नभएको प्रहरीको प्रारम्भिक अनुसन्धानबाट खुलेको छ। घटनाबारे थप अनुसन्धान भइरहेको जिल्ला प्रहरी कार्यालय मकवानपुरका प्रहरी नायव उपरीक्षक टेकबहादुर कार्कीले बताए।"
"थप ४ जनामा कोरोना पुष्टि, सक्रिय संक्रमित ६२२",काठमाडौं : थप चार जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट ३५४ नमूना परीक्षण गर्दा चार जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट ७९ र एन्टिजेनबाट २७५ नमूनाको परीक्षण गर्दा पीसीआरबाट एक र एन्टिजेनबाट एक नमूनाको रिपोर्ट पोजिटिभ आएको हो। मन्त्रालयका अनुसार थप २२ जना कोरोनामुक्त भएका छन्। हाल सक्रिय कोरोना संक्रमितको संख्या ६२२ पुगेको छ।
एमाले अध्यक्ष ओलीले लगाए दिदीबहिनीसँग भाइटीका,"काठमाडौं : नेकपा एमालेका अध्यक्ष केपी शर्मा ओलीले दिदीबहिनीबाट टीका लगाएका छन्। भक्तपुरको बालकोटस्थित उनको निजी निवासमा दिदीबहिनीबाट भाइटीका लगाएका हुन्। ओलीलाई विष्णुमाया ढकाल, कौशल्या कोइराला र विष्णुकुमारी पौडेलले भाइटीका लगाई दिएका हुन्। टीकापछि पत्रकारसँग कुरा गर्दै एमाले अध्यक्ष ओलीले चाडपर्वहरूको संरक्षण र संवर्द्धन गर्न जरुरी रहेको बताए। भाइटीकाले दिदिबहिनीहरूसँग मिल्ने अवसर जुटाएको उनले बताए। ओली भने, 'आज भाइटीकाको दिन हुँदैन थियो भने दिदीबहिनीहरूसँग यस्तो भेटघाट हुँदैन थियो। यो भेटघाट भाइटीकाको कारणले सम्भव छ। चाडहरू विशेष अर्थ र महत्वका हुन्छन्। यो पनि विशेष अर्थ र महत्वको छ।'"
राष्ट्रपतिले लगाइनन् भाइटीका,काठमाडौं : राष्ट्रपति विद्यादेवी भण्डारीले यस वर्ष भाइटीका लगाइनन्। राष्ट्रपति भण्डारीको माइतीघरमा मरणाशौच परेकाले भाइहरूलाई टीका नलगाइ दिएको राष्ट्रपति कार्यालयले जनाएको छ। उनको तीन जना भाइमध्ये दुई अमेरिका र एक नेपालमै छन्।
"प्रहरी चौकी नजिकै डकैती, बन्दुक बरामद","रौतहट : कटहरिया बजारमा गएराति एक घरमा डकैती भएको छ। लुटेरा समूहले छाडेर गएको एक थान हतियार घटनास्थलबाट प्रहरीले बरामद गरेको छ। घटनास्थल इलाका प्रहरी कार्यालय कटहरियाबाट दुई सय मिटर टाढा रहेको छ। ५६ जनाको संख्यामा रहेका अज्ञात हतियारधारी समूह गएराति १ बजे कटहरिया५ का रामचन्द्र साह सोनारको घरको पछाडि वालमा भर्याङ राखेर घरभित्र पसेका थिए। फलामको सिढी लगाएर भित्र प्रवेश गरेका थिए। कोठामा रहेको दराज फोडेर २५ हजार बराबरको विभिन्न गहना, गल्ला पसलमा राखिने बाक्सा फोडेर २५ हजार नगद र केही कपाली तमसुक समेत लुटेको पीडित रामचन्द्र साहले बताएका छन्। घरको दोस्रो तल्लाको कोठामा सुतिरहेका साहका नाती २५ वर्षीय विवेक साहले होहल्ला गरेपछि लुटेरा समूह भागेका छन्। लुटेराले कोदालो, एकजनाको हातमा लौरो र तेस्रोको हातमा हतियार देखेर चुपचाप बसेको विवेक साहले बताएका छन्। घटना लगत्तै इलाका प्रहरी कार्यालय कटहरिया र इलाका प्रहरी कार्यालय गरुडामा फोन गरेको र बिहान साढे २ बजे आएको प्रहरी टोलीले घरेलु हतियार थ्री फिप्टिन पेस्तोल बरामद गरेको छ। इलाका प्रहरी कार्यालय गरुडाका प्रमुख डीएसपी बरुण कुमार सिंहले घटनास्थलबाट प्रहरीले हतियार बरामद गरेको बताए। लुटेरा समूह रामचन्द्र साहको घरमा प्रवेश गर्नुअघि कटहरिया गाउँका जयमंगल साह सोनार र पारस साह सोनारको घरको ढोकामा समेत हिर्काएका थिए। इलाका प्रहरी कार्यालय कटहरियाका प्रहरी टोलीले प्रायः राति गस्ती कम गर्ने भएकाले कटहरिया बजार तथा आसपासको गाउँमा पटकपटक चोरी तथा लुटपाटको घटना हुँदै आएको स्थानीयहरुले गुनासो गरेका छन्।"
यस्तो रह्यो कलाकारको भाइटीका,"काठमाडौं : आज भाइटीका। कलाकारहरूले आफ्ना दिदीबहिनी र दाजुभाइसँग टीका ग्रहण गरेका छन्। वरिष्ठ हास्यव्यंग्य कलाकार हरिबंश आचार्यदेखि नेतृ समेत रहेकी कलाकार रेखा थापा लगायतले टीका ग्रहण गरेको तस्बिर सामाजिक सञ्जालमा सार्वजनिक गरेका छन्। दशैं तिहारका अवसरमा धेरै कलाकारहरू घरमा बस्न पाउँदैनन्। देश विदेशमा हुने कन्सर्टले उनीहरूलाई भ्याइ नभ्याई हुन्छ। केही कलाकारहरूले घरमै तिहार मनाएको भन्दै तस्बिर पोस्ट गरेका छन्। कलाकारहरू हरिबंश आचार्य, रेखा थापा, दीपकराज गिरी, दीपाश्री निरौला, ऋचा शर्मा, केकी अधिकारी, प्रमोद खरेलले टीका लगाएका हुन्। उनीहरूले टीका र माला ग्रहणपश्चात् सामाजिक सञ्जालमा तस्बिर सार्वजनिक गरेका छन्। यमपञ्चकको पाँचौँ दिन आज घर घरमा भाइटीका लगाउने क्रम जारी छ। आज लक्ष्मी पूजाका दिन स्थापना गरिएको दियो, कलश र गणेशको पूजा गरी मूल थालीमा लेखिएको अष्टदलमा मार्कण्डेय, अश्वत्थामा, बलि, व्यास, हनुमान, विभीषण, कृपाचार्य र परशुराम गरी अष्ट चिरञ्जीवी, चित्रगुप्त, यमराज, यमुना र धर्मराज, गणपत्यादि वनस्पत्यन्त देवताको समेत पूजा आराधना गरी दिदीबहिनीले दाजुभाइलाई तेलको धाराले छेकेर परम्पराअनुसार सप्तरङ्गी वा पञ्चरङ्गी टीका, मखमली, सयपत्री वा गोदावरीलगायतका फूलका माला लगाइदिने गरिन्छ। तिहारमा सप्तरङ्गी टीका लगाउने भनी प्रचारप्रसार गरिए पनि शास्त्रीय मान्यता भने तिहारमा लगाउने टीकाको रङ रातो, सेतो, पहेँलो, हरियो र नीलो गरी पाँचवटा उल्लेख गरिएको धर्मशास्त्रविद् बताउँछन्।"
बालगोपालेश्वर मन्दिरमा भाइटीका (फोटो फिचर),"काठमाडौं : काठमाडौंको रानीपोखरीस्थित बालगोपालेश्वर मन्दिरमा भाइटीका लगाइएको छ। बिहीबार बिहानैदेखि बालगोपालेश्वर मन्दिरमा दिदीबहिनी नहुनेहरुलाई भाइटीका लगाउनको भीड लागेको थियो। दिदीबहिनी नहुनेका लागि वर्षमा तिहारको एकदिन मात्रै बालगोपालेश्वर मन्दिर खुलाइने प्रचलन रहेको छ। बालगोपालेश्वर मन्दिर वर्षमा एक पटक भाइटिकाका दिन मात्र खुल्ने गर्दछ। दिदी बहिनी एवं दाजुभाइ नहुनेहरू भाइटीकाका दिन यसै मन्दिरमा गई पूजा, दर्शन गर्ने र टीका लगाउने गर्दछन्। तिहारको पाँचौँ दिन भाइटीका दिदिबहिनीहरुले आफ्ना दाजुभाइलाई श्रद्धा, आस्था निष्ठाका साथ दीर्घायु, आरोग्य ऐश्वर्य प्राप्तिको कामना गर्दै परम्पाअनुसार सप्तरङ्गी टीका लगाइदिने गर्दछन्। परापूर्व कालमा मृत्युका राजा यमराज आफ्नी बहिनी यमनालाई पृथ्वी लोकमा भेट्न आएका र यमुनाले निमन्त्रणा गरी यमराजलाई भेट्न बोलाइ पृथ्वी लोकमा भाईटीका लगाएको पौराणिक कथा छ। त्यो बेलामा यमपञ्चक परेको र यमपञ्चकभर यमराज यमुनाकोमा बसेर भाइटीकाको दिन यमुनाले दाजुलाई पूजा गरी उपहार दिएर दाजुसँग आशीर्वाद लिएको कथा छ।"
देउसी खेल्न गएका गोलेको लडेर मृत्यु,"हेटौंडा : मकवानपुरको भीमफेदी गाउँपालिका वडा नम्बर१, बाघचौरमा देउसी खेल्न गएका एक जनाको लडेर मृत्यु भएको छ। मृत्यु हुनेमा बाघचौरमा ४१ वर्षीय सुकमान गोले रहेको जिल्ला प्रहरी कार्यालय मकवानपुरका प्रहरी नायव उपरीक्षक एवम् प्रवक्ता टेकबहादुर कार्कीले जानकारी दिए। गोले देउसी खेल्दै अर्को घरमा जाने क्रममा बाघचौरको भीरबाट लडी गम्भीर घाइते भएका थिए। उनलाई उपचारका लागि हेटौंडा अस्पताल ल्याइएकोमा उपचारका क्रममा गएराति मृत्यु भएको अस्पतालले पुष्टि गरेको छ।"
प्रधानमन्त्री देउवाले लगाएनन् भाइटीका,काठमाडौं : प्रधानमन्त्री शेरबहादुर देउवाले यस वर्षको भाइटीका ग्रहण गरेनन्। भ्रातृशोकमा रहेका प्रधानमन्त्री देउवाले भाइटीका नलगाएको प्रधानमन्त्री देउवाका स्वकीय सचिव भानु देउवाले जानकारी दिए। प्रधानमन्त्रीका भाइ प्रेमबहादुर देउवाको निधन भएको एक वर्ष पुगेको छैन। भ्रातृशोकका कारण प्रधानमन्त्री देउवाले यो वर्षको विजयादशमीको टीका पनि लगाएका थिएनन्।
जंगली हात्तीको आक्रमणबाट अमलेखगंजमा एक महिला घाइते,सिमरा : जंगली हात्तीको आक्रमणमा परी बिहीबार अमलेखगंजमा एक महिला घाइते भएकी छिन्। बाख्रा चराउन जंगल गएको अवस्थामा हात्तीले आक्रमण गर्दा जीतपुर सिमरा उपमहानगरपालिका२१ की ५१ वर्षीया रुगैदा खातुन घाइते भएकी हुन्। खातुनको सिमरास्थित अल्पाइन अस्पतालमा उपचार भइरहेको छ। उनको घाटी र घुँडामा चोट लागेको छ। उनको अवस्था मध्यम छ। अमलेखगंजस्थित नेपाल आयल निगम अगाडी रहेको पार्किङ नजिकको जंगलमा खातुनलाई हात्तीले आक्रमण गरेको थियो। हात्तीले आक्रमण गरी घाइते बनाएपछि खातुनसंगै जंगल गएका अन्यले प्रहरीलाई खबर गरेका थिए। स्थानीयको सूचना पाएपछि पुगेको प्रहरी टोलीले घाइतेलाई अस्पताल लगेको हो।
"तिहारमा विदेशी फलफूलको प्रभाव बढ्दो, उत्पादन प्रवर्द्धनमा सरकार मौन","काठमाडौं : यतिबेला फलफूल व्यवसायीहरूले तिहारलाई लक्षित गरी स्याउ, केरा, सुन्तला, मौसम, नरिवल आदि फलफूल स्वदेश तथा विदेशबाट उपत्यका भित्र्याउने गर्छन्। कालिमाटी, कुलेश्वर, बल्खु, जडीबुटी, एकान्तकुना, जोरपाटी, धुमवराहीलगायत काठमाडौं उपत्यकाको ठाउँठाउँमा फलफूलका थोक बजार छन्। काठमाडौं उपत्यकामा भित्रिने कूल फलफूलको ८० देखि ९० प्रतिशत कालिमाटी र कुलेश्वरको बजारमा जम्मा हुने गरेको नेपाल फलफूल थोक व्यवसाय संघ काठमाडौंका अध्यक्ष अम्मर बानियाँले बताए। उनका अनुसार उपत्यकाभर र उपत्यका आसपासका जिल्लाका व्यवसायीले कुलेश्वरस्थित सोही बजारबाट फलफूल किनेर लैजाने गर्छन्। अध्यक्ष बानियाँले भने,'तिहारमा मुख्यगरी फलफूल स्याउ, सुन्तला, मौसम, केरा, नरिवलको खपत बढी हुने गर्दछ। हुनेखानेले किबी, अङ्गुर, ड्रागन फ्रुटलगायत महगां फलफूल पनि किन्ने भएकाले त्यस्ता फलफूल पनि केही मात्रामा बिक्री हुने गर्छ।' हाल बजारमा व्यवसायीले भारतीय (कास्मिरी) चकलेटी स्याउ बढी मात्रामा बिक्री गरिराखेका छन्। यसको होलसेल मूल्य प्रतिकेजी १३० देखि १४० रुपैयाँ पर्छ भने नेपाली स्याउको मूल्य प्रतिकेजी १३० देखि १९० रुपैयाँसम्म पर्छ। तिहारका लागि भनेर पाँच दिनमा कास्मिरबाट चकलेटी स्याउ प्रतिगाडी २० टनका दरले ५० गाडी कुलेश्वर होलसेल बजारमा मात्र भित्रिएको छ। अध्यक्ष बानियाँले भने, '२० टनको एउटा गाडीको लागत (भन्सार, भाडा, खरिद सबै जोडेर) नेपाली २० लाख रुपैयाँ खर्च हुन्छ। तिहारका लागि १० करोडको कास्मिरबाट चकलेटी स्याउ भित्रियो। त्यस्तै, चिनियाँ स्याउ २० करोड रुपैयाँको आएको छ। यसरी बाहिरबाट १० र २० करोड गरी ३० करोड रुपैयाँको स्याउ यसपटक भित्रियो। मनाङ, मुस्ताङलगायत जिल्लाबाट करिब तीन करोडको स्याउ उपत्यका भित्रिएको छ। अध्यक्ष बानियाँका अनुसार नेपालभर कूल स्याउ खपतको करिब १० प्रतिशत मात्रै नेपाली स्याउले स्थान पाएको छ। १५ करोडको चिनियाँ स्याउ काठमाडौं उपत्यकामा मात्र खपत हुने अनुमान छ भने नेपाली, चिनियाँ र भारतीय गरी करिब २५ करोड रुपैयाँको स्याउ उपत्यकाका उपभोक्ताले खाने अनुमान छ। नेपालमा केरा भारतबाट मात्र भित्रिन्छ। केराको बजार दुई महिनायता लगभग ३० प्रतिशत नेपाली र ७० प्रतिशत भारतीय रहेको बानियाँले बताए। उनका अनुसार भारतीय केराको लागत आठ लाख रुपैयाँ प्रतिगाडी पर्न जान्छ। तिहारका पाँच दिनमा मात्रै ४० करोड मूल्यको पाँच सय गाडी केरा भारतबाट भित्रिएको छ। सोही अवधिमा कुलेश्वर थोक बजारमा तीन करोडको नेपाली केरा भित्रिएको छ। पछिल्लो समय सरकारले किसानलाई प्रोत्साहन गर्न नेपाली केराको उत्पादन तथा बिक्री बढाउन भनेर विदेशी केरा प्रतितपत्र (एलसी) मार्फत मात्रै भित्र्याउन पाइने व्यवस्था गरेको छ। बजारमा नेपालीभन्दा भारतीय केरा महंगोमा भए पनि उपभोक्ताले किन्ने गर्छन्। सुनसरी, मोरङलगायत स्थानका केरा उतै खपत हुन्छ। त्रिवेणी, टिकापुर, महेन्द्रनगरका केरा उपत्यकामा भित्रिने गरेको छ। तर त्यहाँबाट केरा ल्याउँदाल्याउँदै बाटैमा पाकिसक्छ। भारतीय केरा महाराष्ट्र, आन्द्राबाट तीन दिनमा आइपुग्दा पनि जस्ताको त्यस्तै हुन्छ। भारतीय केरा नेपाली बजारमा एक कोसा १० रुपैयाँमा बिक्री हुँदा नेपाली केरा मुस्किलले ४५ रुपैयाँमा बिक्री हुने गरेको दुखेसो बानियाँको छ। 'अहिले भारतीय १५ टन केराको एउटा गाडी तीन लाख ढुवानी र एक लाख भन्सार गरी चार लाख रुपैयाँ तिरेपछि नेपाल आइपुग्छ। हाम्रो गाडीको ५० हजार मात्रै ढुवानी पर्छ,' उनले भने। यसैगरी तिहारका लागि कुलेश्वर थोक बजारमा मात्रै भारतबाट पाँच करोड मूल्यको सुन्तला भित्रिएको छ भने मौसम तीन करोड रुपैयाँको भित्रिएको बानियाँले जानकारी दिए। उनका अनुसार अहिले नेपालको सुन्तलाको मौसम सुरु नभइसकेकाले बजारमा नेपाली सुन्तलाको बिक्री शून्य छ। त्यस्तै लक्ष्मी पूजा गर्नका लागि नरिवल दुई करोडको भित्रिएको छ। यसरी तिहारमा चाहिने मुख्यमुख्य पाँचछ थरिका फलफूल सो बजारमा मात्रै ७५ करोडको आयात भएको भन्दै उनले भने, 'तिहारमा मात्रै कूल आयात हेर्ने हो भने कुलेश्वर बजारमा मात्रै ७५ करोडभन्दा बढीको व्यापार हुन्छ।' नेपाली बजारमा पाइने ड्रागन फ्रुट भियतनामबाट भित्रिएको हो। अध्यक्ष बानियाँ भन्छन्, 'बिडम्बना भियतनामबाट यहाँ आएको ड्रागन फ्रुट २५० देखि ३०० रुपैयाँ किलो पर्छ तर नेपालमा उत्पादन भएकालाई ५०० रुपैयाँ केजीको पर्छ। हेर्दा उनीहरूको राम्रो भए पनि नेपाली ड्रागन फल मीठो छ तर उपभोक्ताले यो कुरा बुझ्दैनन्। भाडा, भन्सार आदि सबै तिरेर यहाँ आइपुग्दा पनि भियतनामको ड्रागन फ्रुट केजीको २५० रुपैयाँमा पाइन्छ। नेपाली ड्रागन फ्रुट भने थोक बजारमै केजीको ५०० रुपैयाँ पर्छ।' सरकारले नेपालमा उत्पादन भएको फलफुललाई बजारीकरणमा चासो नदिएको पाइएको छ। यस्तै, उत्पादनमा सहुलियत प्रदान गर्न पनि सरकारले कन्जुस्याइ गर्दै आएको फलफूल व्यवासायीहरूको गुनासो छ।"
हेटौंडाको तरकारी बजारमा आगलागी : एक घर र तीन पसलमा क्षति,हेटौंडा : मकवानपुरको हेटौंडा१० स्थित तरकारी बजारमा आगलागी भएको छ। आज दिउँसो १२:३५ बजे भएको आगलागीबाट करिब ५० लाख रुपैयाँको क्षति भएको मकवानपुर प्रहरीले जनाएको छ। आगलागीबाट एक घर र ३ पसलमा क्षति भएको प्रहरीको अनुमान छ। हेटौंडा उपमहानगरपालिकाको दमकलको सहायताले आगो नियन्त्रणमा लिइएको थियो। आगलागीका कारण खुल्न बाँकी रहेको मकवानपुर प्रहरीले जनाएको छ।
चार वर्षमा तीनपटक म्याद थप तर बनेन तीन किलोमिटर सडक,"भरतपुर : नारायणगढको सहिदचोकबाट बैकुण्ठचोक, धर्मचोक हुँदै कचपचेचोक पुग्ने सडक निर्माण अधुरै छ । ठेकेदार कम्पनीले विभिन्न बाहना बनाउँदै निर्माणमा ढिलाइ गरेका कारण सडक निर्माण हुन सकेको छैन । सडक निर्माणका लागि चार वर्षमा तीनपटक म्याद थप गरिएको छ । यो अवधिमा सडक निर्माणको ७५ प्रतिशतमात्र काम भएको छ । सडक निर्माणको बाँकी काम कात्तिक महिनाभित्र सक्ने निर्माण कम्पनी रमण शिवशक्ति जेभीका प्रबन्ध निर्देशक रञ्जन ठाकुरले बताए । उनले भने, नाला र सबबेसको काम सकियो अब कालोपत्र हुन्छ । एकदुई हप्ताको काम हो, कात्तिक महिनाभर सकिन्छ । ठाकुरका अनुसार अब चार सय ८० मिटर सडक बनाउन बाँकी छ । तीन किलोमिटर सडक निर्माणका लागि २०७५ सालमा निर्माण सम्झौता भएको थियो । सघन सहरी तथा भवन निर्माण आयोजना चितवनले रमण शिवशक्ति जेभीसँग सम्झौता गरेको थियो । सम्झौताअनुसार २०७७ असार मसान्तसम्म निर्माण सक्नुपर्ने थियो । दश मिटर चौडाइको सडक निमार्णका लागि दुवैतर्फ छ देखि सात फिट गहिरो ढल खनिएको छ । सघन सहरी विकास कार्यक्रमअन्तर्गत कालोपत्र सडक तथा ढल निर्माण प्याकेज नं २ अन्तर्गतको सात योजनामध्ये यो एउटा हो । यसका लागि रु ६८ करोड २३ लाखमा सम्झौता भएको थियो । सहिदचोकबाट बैकुण्ठचोक, धर्मचोक र कचपचेचोकसम्मको बाटोको ठेक्का रकम भने रु ७१ करोड ३८ लाख रहेको सहरी विकास कार्यालयका इञ्जीनियर पुजन न्यौपानेले बताए। कार्यालयले अब रु २१ करोड भुक्तानी गर्न बाँकी छ ।"
लोसपाका दुई केन्द्रीय सदस्यसहित १० जना एमाले प्रवेश,"सिमरा : लोकतान्त्रिक समाजवादी पार्टी (लोसपा) का दुई केन्द्रीय सदस्यसहित १० जना नेकपा एमाले प्रवेश गरेका छन्। एमाले अध्यक्ष निवास बालकोट पुगेर उनीहरू एमाले प्रवेश गरेका हुन्। एमाले प्रवेश गर्नेमा लोसपाका केन्द्रीय सदस्यद्वय राजाराम साह र प्रिया रानी रश्मी सिंह, प्रदेश कमिटी सदस्य राजकुमार सिंहसहित जिल्ला कमिटीका सदस्य र अन्य रहेका छन्। एमाले अध्यक्ष केपी शर्मा ओलीले उनीहरूलाई पार्टीमा स्वागत गरेका हुन्। पार्टी प्रवेश गर्ने क्रममा एमालेका केन्द्रीय सदस्य सुमन प्याकुरेल, बारा क्षेत्र नं ४ का प्रतिनिधि सभा सदस्य उम्मेदवार एकबाल मिया उपस्थित थिए। पूर्वमन्त्री मियाको पहलमा उनीहरूलाई एमालेमा प्रवेश गराइएको हो।"
रंगीन र गुलियोले स्वास्थ्यमा कस्तो असर पार्छ ?,"राजधानीका चर्चित पसलेले विषाक्त रसायन र हानिकारक वस्तु मिसाएर फोहोर र दुर्गन्धित स्थानमा मिठाई बनाइरहेको तथ्य टोलीले केही वर्षअघि अनुगमन गर्दा उजागर भएको थियो। अखाद्य रङ, पिठोलगायतका वस्तु, जनावरको बोसो, आन्द्रासमेत मिसाई मिठाई बनिरहेको भेटियो। मिठाई बनाउने ठाउँ दुर्गन्धित, फोहोर पानी, हिलाम्मे भुइँ, मुसा, बिरालाका दिसा, झिँगा, माकुरा, साङ्ला, मौरी मरिरहेका डम्पिङसाइटजस्तै देखिन्थ्यो। अनुगमनकारी एक हातले नाक छोप्दै अर्का हातले लगाएको पाइन्ट तानिरहन्थे। शाकाहारी होइन मांसाहारी पो रहेछ मिठाई भन्ने महसुस भएको थियो। विद्यमान ऐननियमअनुसार उत्पादन र उपभोग मिति, ब्याच नम्बर, तौल केही पनि लेखिएको थिएन। एक दशक बित्दा पनि अवस्था उस्तै छ। यो वर्ष त कोरोना महामारीले अनुगमन पनि भएको सुनिएन। खाद्य मिसावटलाई राष्ट्रिय मानवअधिकार आयोगले मानव अधिकार उल्लंघनकै रूपमा व्याख्या गरेको छ। खाद्य अधिकारलाई संविधानमा मौलिक हकका रूपमा स्थापित गरिएको छ। त्यस्तै पैसा तिरेपछि त्यसअनुसारको माल नपाउनु पनि आर्थिक अधिकारसँग सीधै जोडिन्छ। स्वस्थ खान नपाउनु खाद्य अधिकार हनन हो। चर्चा रङ र रंगीन मिठाईको रङको चाड होली भए पनि चर्चाचाहिँ तिहारमा हुने गर्छ। खाद्यवस्तुमा रङको महत्व, गुणस्तर तथा स्वास्थ्य असरबारेमा पत्रपत्रिकामा धेरै लेख, समाचार लेख्ने, टेलिभिजनमा कार्यक्रम प्रसारण हुने र पसलमा अनुगमन पनि हुने गर्छन्। चाडबाडमा विशेषगरी तिहारमा तत्पश्चात् न कारबाही नै हुन्छ न परीक्षणको नतिजा आउने गर्छ। रङ प्रयोग नगरिएका मिठाई, तरकारी, खाद्यपदार्थ खानु राम्रो हुन्छ। मिठाई यति धेरै छन्, सबैको नाम थाहा पाउन सकिँदैन। नयाँनयाँ मिठाई र मिठाईपसल आकर्Èक रूपमा आएका छन्। मिठाईपसल र मिठाई सजाइएका मात्र हँुदैनन्, आकर्Èक प्याकिङ, डिजाइन तथा स्तरीय सेवाले पनि ग्राहक तान्न सफल भएका छन्। चम्किने सबै वस्तु हीरा हुँदैनन् भनेजस्तै व्यापारिक क्षेत्रमा पनि आकर्षक देखिने सबै वस्तु राम्रा हँुदैनन् भन्ने तथ्यमा ध्यान दिनुपर्छ। खुला र प्याक गरिएका सामानमा हुन सक्ने भिन्नता जान्नैपर्छ। प्याक गरिएका, आकर्Èक, रंगाइएका सामान केही सस्तो, कम गुणस्तरको, फरकफरक किसिमको थुप्रै सामान मिसाइएको, तौलमा समेत आकाशपातालको फरक पर्न सक्छ र धन, मन र जनको नाश हुन्छ। बजारमा भएका रंगीन र आकर्षक मिठाई देखेर मन लोभ्याउँदा सेकेन्डका लागि मीठो र स्वादिलो भए पनि मिनेट, घन्टा र दीर्घकालीन बेफाइदा पुर्याउँछ। हानिकारक रंगीबिरंगी मिठाई कतिपय मिठाईमा विभिन्न प्रकारका रङ, सिम्रिक, सिन्दूर, अबिर, नीर, रोडामिन बी, ब्रिलियन्ट ग्रीन, मालाचिट ग्रीन, मेटालिन एल्लो, ओरेन्ज जी, नेप्थोल, एल्लो एस, अउरामिन, केशरी तथा चम्पारङ विषालु र बढी मात्रामा खाद्य रङ क्यारोटिन, एनाटो, विकजिन, कार्नेन, खैरो चिनी र खाद्य नियमावलीमा उल्लेख खाद्य रङ तथा एडिटिभ प्रिजरभेटिभ प्रयोग गरिएका खानेकुरा खाँदा कतिपय अवस्थामा प्रत्यक्ष हानि गर्ने त केहीमा स्वास्थ्यमा दीर्घकालीन असर पर्छन्। ढुसी परेका र ओसिएका खाद्य पदार्थ पुछेर, धोएर वा सुकाएर पनि खानु हुँदैन। किनभने यसमा रहेका टक्सिनले क्यान्सर रोग जन्माउन सक्छ। यस्ता खाद्य सेवन गर्दा पेट गडबड गराउने, रातो रक्तकोष नष्ट, रगतको कमी, रोगसँग लड्ने क्षमता घट्ने, भित्री अंग कलेजो, मुटु, मिर्गौला कमजोर हुने र चर्मरोग लाग्न सक्छ। बाँझोपन, आँखा, कान कमजोर, सन्तान लुला, लंगडा एवं अपांग हुन सक्छन्। सन्तानलाई ट्युमर र क्यान्सर हुन सक्छ। कलेजो, पेटको समस्या र हड्डी दुख्ने समस्या पनि देखिन्छ। मिठाईलाई चम्किलो रातो बनाउन रोडाइमान बी, हरियोका लागि मालाच्युट ग्रीन, पहेंलोका लागि मेटालिन एल्लो प्रयोग भएका थिए, जुन औद्योगिक प्रायोजनका लागि बनाइएका रङ हुन्। चप, पकौडाजस्ता पहेंला रङ हुने खाद्य परिकारमा समेत मेटालिन एल्लो पाइन्छ। गलैंचा र कपडा रंगाउने यस्ता रङ हालेर बनाइएका परिकार लामो समयसम्म खाँदा क्यान्सर रोगसम्म लाग्न सक्छ। रगतको हेमोग्लोविन नष्ट पार्ने फास्टरेड कार्मोइसिन रातो रङ दिन, आँखाको दृष्टिशक्ति कमजोर पारी अन्धो बनाउने एफसीएफ सेन्सेन्ट कार्मोइसिन, मानव स्वास्थ्यमा प्रतिकूल असर पार्ने केशरी रङ जेरी, चप, पकौडा, सेल र बिस्कुटमा पहेंलो रङ दिन, पुरुषको शुक्रकिट नष्ट गरी बाँझोपन बनाउने ब्रोमोनेट तेल, पेय पदार्थमा बाक्लोपना र रङ सुरक्षित गर्न र मिठाईलाई आकर्षक तुल्याउन चाँदीको पातलो पत्र तपक, बर्फी र लड्डु राख्न प्रयोग गरिन्छ, जुन स्वास्थ्यका दृष्टिले राम्रो मानिँदैन। रोडामाइन बीले मिर्गाेलार अण्डकोषमा क्षति, मालाचाइटले फोक्सोमा पानी जम्ने, मालासाइट ग्रिनले फोक्सो, स्तन, पाठेघर र कलेजोमा घाउ, लेड क्रोमेट, कपर सल्फेट र आइरन अक्साइडले प्यारालाइसिस र गर्भपतन प्रमुखत: पर्छन्। अन्त्यमा मिठाई वा खानामा प्रयोग गर्न सकिने भनी सरकारले आठवटा प्राकृतिक तथा ११ वटा कृत्रिम वा सिन्थेटिक रङ स्वीकृत गरेको छ। खाद्य रङ पनि प्रतिकिलो मिठाईमा दुई मिलिग्रामसम्म प्रयोग गर्न सकिन्छ। त्योभन्दा बढी भए यसले पनि स्वास्थ्यमा हानि गर्छ भने अखाद्य रङले क्यान्सरसम्म। बजारमा भने मिनरल, अखाद्य, घर, टेबल रंगाउने पेन्ट, लिपिस्टिक, लाइनर, म्वास्चराइजर, नङपालिसजस्ता कस्मेटिक सामानमा विभिन्न रङ, रसायन तथा कपडा रंगाउने रङ, मसीसमेत प्रयोग भइरहेका छन्। तसर्थ रङ प्रयोग नगरिएका मिठाई, तरकारी, खाद्यपदार्थ खानु राम्रो हुन्छ। (तिहार विशेष  डा प्रकाश बुढाथोकीविचार अन्नपूर्ण अर्काइभबाट )"
दिदीबहिनीबाट टीका ग्रहण गर्दै दाजुभाइ : कुन देशमा कति बजे ? (हेर्नुहोस् सूची),"काठमाडौं :नेपालीको दोस्रो ठूलो चाड तिहारको मुख्य दिन आज दाजुभाइले दिदीबहिनीबाट टीका ग्रहण गरेका छन् । अन्तर्राष्ट्रिय पञ्चाङ्ग निर्णय समितिले विभिन्न देशमा फरकफरक समयमा भाइटीकाको उत्तम साइतबारे जानकारी दिएको थियो। सोहि समयअनुसार उनीहरुले टीका लगाएका हुन्। भारत, जापान, अमेरिका, अस्ट्रेलिया, बेलायतलगायतका देशमा फरकफरक समयमा उत्तम साइत रहेको समितिले जनाएको छ। नेपालमा भाइटीकाको उत्तम साइत कात्तिक १० गते बिहीबार बिहान ११ बजेर ३७ मिनेटमा रहेको समितिले जनाएको छ। आज लक्ष्मी पूजाका दिन स्थापना गरिएको दियो, कलश र गणेशको पूजा गरी मूल थालीमा लेखिएको अष्टदलमा मार्कण्डेय, अश्वत्थामा, बलि, व्यास, हनुमान, विभीषण, कृपाचार्य र परशुराम गरी अष्ट चिरञ्जीवी, चित्रगुप्त, यमराज, यमुना र धर्मराज, गणपत्यादि वनस्पत्यन्त देवताको समेत पूजा आराधना गरी दिदी बहिनीले दाजुभाइलाई तेलको धाराले छेकेर परम्पराअनुसार सप्तरङ्गी वा पञ्चरङ्गी टीका, मखमली, सयपत्री वा गोदावरीलगायतका फूलका माला लगाइदिने गरिन्छ । तिहारमा सप्तरङ्गी टीका लगाउने भनी प्रचारप्रसार गरिए पनि शास्त्रीय मान्यता भने तिहारमा लगाउने टीकाको रङ रातो, सेतो, पहेँलो, हरियो र नीलो गरी पाँचवटा उल्लेख गरिएको धर्मशास्त्रविद् बताउँछन्।"
दिदीबहिनी एवं दाजुभाइ नहुनेका लागि बालगोपालेश्वर खुला,"काठमाडौँ : दिदीबहिनी नहुनेका लागि आजैका दिन काठमाडौँको रानीपोखरीको बीचमा रहेको बालगोपालेश्वर मन्दिर खुलाइने प्रचलन छ । बालगोपालेश्वर मन्दिर वर्षमा एकपटक आजैका दिनमात्र खुल्ने गर्दछ । दिदीबहिनी एवं दाजुभाइ नहुनेहरू भाइटीकाका दिन यसै मन्दिरमा गई पूजा, दर्शन गरी टीका लगाउने गर्दछन् । भाइटीका आज दिनभर लगाउन कुनै बाधा नभए पनि साइत खोज्नेका लागि बिहान ११:३७ बजेको अभिजित् मुहूर्तको समय उत्तम रहेको नेपाल पञ्चाङ्ग निर्णायक विकास समितिका अध्यक्ष प्रा श्रीकृष्ण अधिकारीले बताए। आज दिनभर भाइटीका लगाउन कुनै समस्या नरहेको उनले सुनाए । राज्य सञ्चालकले भने साइतमै टीका लगाउनुपर्ने समितिले जनाएको छ । यस वर्ष भाइटीका लगाइदिने दिदीबहिनी पूर्व र लगाइमाग्ने दाजुभाइ पश्चिम फर्कनुपर्ने समितिले जनाएको छ । यसो गरेमा वृश्चिक राशिमा रहेका उत्तरका चन्द्रमा दाहिने पर्नेछन् । बिहान ८:४२ बजेपछि चन्द्रमा वृश्चिक राशिमा प्रवेश गर्ने छन् । त्यसअघि चन्द्रमा तुला राशिमा रहने छन् । तुलामा चन्द्रमा भएका बेला पनि सोहीअनुसार टीका लगाउन सकिने छ । शुभ कर्ममा चन्द्रमालाई अघि वा दाहिने पार्नुपर्ने शास्त्रीय नियम रहेको धर्मशास्त्रविद् प्रा डा रामचन्द्र गौतम बताउँछनु । बिहीबार बिहानैदेखि बालगोपालेश्वर मन्दिर भक्तजनका लागि खुला गर्न सबै तयारी पूरा भएको काठमाडौँ महानगरपालिकाका प्रवक्ता नवीन मानन्धरले जानकारी दिए। खञ्जनेश्वर महादेवमा भक्तजन यसैगरी जयवागेश्वरीमा रहेको खञ्जनेश्वर महादेव मन्दिरमा पनि आज दिदीबहिनी एवं दाजुभाइ नहुनेले पूजा तथा दर्शन गरी टीका लगाउने प्रचलन रहेको संस्कृतिविद् एवं पशुपति क्षेत्र विकास कोषका पूर्व सदस्यसचिव डा गोविन्द टण्डनले राससलाई जानकारी दिए। विसं २०३५ अघि रानीपोखरीभित्रको बालगोपालेश्वर मन्दिरमा प्रवेशका लागि पोखरीमा मानिस हामफाल्ने समस्या रहेकाले बन्द गरिन्थ्यो, त्यसबेला जयबागेश्वरीको खञ्जनेश्वर महादेव मन्दिरमा दिदीबहिनी नहुने दाजुभाइ र दाजुभाइ नहुने दिदीबहिनीको भीड लाग्थ्यो, अहिले पनि यहाँ भाइटीकाका दिन भक्तजनको भीड लाग्छ, उनले भने । विसं २०३५ पछि नियमितरूपमा रानीपोखरीभित्रको बालगोपालेश्वर मन्दिर खुल्न थालेको हो । सात वर्षअघिको गोरखा भूकम्पले बालगोपालेशवर मन्दिर क्षतिग्रस्त बनेपछि विसं २०७७ सम्म खञ्जनेश्वर महादेव मन्दिरमा पनि दिदीबहिनी एवं दाजुभाइ नहुने भक्तजनको भीड लाग्न थालेको हो । बालगोपालेश्वर मन्दिर भूकम्पपछि विसं २०७७ देखि मात्र भक्तजनका लागि पुनः खुला गरिएको हो । भाइटीकाको दिनलाई नेवार समुदायले किजापूजाका रूपमा मनाउँछन् । नेवार समुदायमा कूल परम्पराअनुसार कसैले आज र कसैले भोलि भाइटीका अर्थात् किजापूजा मनाउँछन् । आज भाइटीका : उत्तम साइत बिहान ११:३७ बजे"
तिहार विशेष : यसरी बनाउनुहोस् मुलाको अचार (विधिसहित),"काठमाडौं : यमपञ्चक अर्थात् तिहारको तेस्रो दिन आज देवी लक्ष्मीको पूजा आराधना गरी लक्ष्मी पूजा पर्व मनाइँदैछ। दिदीबहिनीलाई तिहारको चटारोले छोइसकेको छ। यतिबेला कतिपय दिदीबहिनी आफ्ना दाजुभाइका लागि मसला र उपहार किन्नमा व्यस्त छन् भने कोही विभिन्न किसिमका अचार बनाउनमा तल्लिन छन्। तिहारमा सेल रोटीको महत्व जत्तिकै अचारको पनि रहन्छ। शाकाहारी दाजुभाइलाई अचार नभए के खुवाउने। उसो त अचारले मांसहारीलाई पनि लोभ्याएकै हुन्छ। तिहारमा सेलरोटी र मासुका परिकारसँगै मुला, काँक्रोको अचारले दाजुभाइलाई सत्कार गर्दाको मज्जा नै बेग्लै हुन्छ। उसो त मुलाको अचार अघिपछि पनि त खाएकै हुन्छ। तर तिहारमा सेल रोटी र मासुका परिकारले अमन बनाएको हुन्छ। यस्तो बेला अमिलो र पीरो खान मन लाग्छ। यस्तो बेलामा मुलाको अचार खाँदा स्वास्थ्यका लागि फाइदा नै हुन्छ। बनाउन सजिलो र खान स्वादिलो हुने भएकाले मुलाको अचार सबैको रोजाइमा पर्ने गर्छ। मुलाको अचार बनाउन धेरै सामग्रीको आवश्यकता पर्दैन। थोरै समयमा थोरै सामग्रीबाट पनि स्वादिलो अचार बनाउन सकिन्छ। मुलाको अचार बनाउने विधि आवश्यक सामग्री  दुईवटा मुला  आधा चम्चा रातो खुर्सानीको धूलो  आचा चम्चा बेसार  थोरै हिङ  आधा चम्चा अजवाइन  आधा चम्चा मेथी  एक ठूलो चम्चा रायोको दाना  एक ठूलो चम्चा सौप  १२ चम्चा नुन  आवश्यकताअनुसार तोरीको तेल बनाउने विधि सबैभन्दा पहिले मुलालाई राम्रोसँग पखालेर सुकाउनुपर्छ।सुकेको मुलालाई मसिनो र एकनासको टुक्रामा काट्नुपर्छ।टुक्रा पारिएको मुलामा नुन राखेर दुई घन्टा जति घाममा राख्नुपर्छ। एउटा कराइमा तेल राखेर चुलोमा राख्ने। तेल तातिसकेपछि त्यसमा मेथी,अजवाइन,रायोको दाना र सौफ राखेर हल्का भुट्नुपर्छ।यसरी भुटिएको मसलालाई एउटा भाँडोमा राख्ने। फेरि त्यही कराइमा तेल राख्ने। तेल तातीसकेपछि मसिनो गरी काटिएको मुला राख्ने। हल्का आँचमा दुई मिनेटजति भुटिसकेपछि बन्द गर्ने। भुटिसकेको मुला चिसो भएपछि त्यसमा अघि तयार पारिएको मसला,हिङ,बेसा,खुर्सानीको धूलो, र आवश्यकअनुसार नुन मिसाउने। मुलाको अचार दुई तीन दिन घाममा राखेपछि खानलायक हुन्छ।"
आज भाइटीका : उत्तम साइत बिहान ११:३७ बजे,"काठमाडौ : प्रत्येक वर्ष कार्तिक शुक्ल द्वितीयाका दिन मनाइने नेपालीको दोस्रो ठूलो चाड तिहारको मुख्य दिन आज दाजुभाइले दिदीबहिनीबाट टीका ग्रहण गर्दैछन् । यमपञ्चकसमेत भनिने तिहारको पाँचौँ दिन आज भाइटीका पर्व दिदीबहिनीले आफ्ना दाजुभाइलाई श्रद्धा, आस्था र निष्ठाका साथ दीर्घायु, आरोग्य र ऐश्वर्य प्राप्तिको कामना गर्दै परम्पराअनुसार पञ्चरङ्गी वा सप्तरङ्गी टीका लगाएर मनाइँदैछ । आजको दिनलाई यमद्वितीया पनि भनिन्छ । दिदीबहिनीले दाजुभाइलाई टीका लगाएपछि दाजुभाइले पनि दिदीबहिनीलाई टीका लगाउने गरिन्छ । दिदीबहिनीलाई पूजा गर्नाले अखण्ड सौभाग्य र ऐश्वर्य प्राप्त हुने शास्त्रीय मान्यता रहेको छ । भाइटीका आज दिनभर लगाउन कुनै बाधा नभए पनि साइत खोज्नेका लागि बिहान ११:३७ बजेको अभिजित् मुहूर्तको समय उत्तम रहेको नेपाल पञ्चाङ्ग निर्णायक विकास समितिका अध्यक्ष प्रा श्रीकृष्ण अधिकारीले बताए। आज दिनभर भाइटीका लगाउन कुनै समस्या नरहेको उनले सुनाए । राज्य सञ्चालकले भने साइतमै टीका लगाउनुपर्ने समितिले जनाएको छ । यस वर्ष भाइटीका लगाइदिने दिदीबहिनी पूर्व र लगाइमाग्ने दाजुभाइ पश्चिम फर्कनुपर्ने समितिले जनाएको छ । यसो गरेमा वृश्चिक राशिमा रहेका उत्तरका चन्द्रमा दाहिने पर्नेछन् । बिहान ८:४२ बजेपछि चन्द्रमा वृश्चिक राशिमा प्रवेश गर्ने छन् । त्यसअघि चन्द्रमा तुला राशिमा रहने छन् । तुलामा चन्द्रमा भएका बेला पनि सोहीअनुसार टीका लगाउन सकिने छ । शुभ कर्ममा चन्द्रमालाई अघि वा दाहिने पार्नुपर्ने शास्त्रीय नियम रहेको धर्मशास्त्रविद् प्रा डा रामचन्द्र गौतम बताउँछन । आज लक्ष्मी पूजाका दिन स्थापना गरिएको दियो, कलश र गणेशको पूजा गरी मूल थालीमा लेखिएको अष्टदलमा मार्कण्डेय, अश्वत्थामा, बलि, व्यास, हनुमान, विभीषण, कृपाचार्य र परशुराम गरी अष्ट चिरञ्जीवी, चित्रगुप्त, यमराज, यमुना र धर्मराज, गणपत्यादि वनस्पत्यन्त देवताको समेत पूजा आराधना गरी दिदी बहिनीले दाजुभाइलाई तेलको धाराले छेकेर परम्पराअनुसार सप्तरङ्गी वा पञ्चरङ्गी टीका, मखमली, सयपत्री वा गोदावरीलगायतका फूलका माला लगाइदिने गरिन्छ । तिहारमा सप्तरङ्गी टीका लगाउने भनी प्रचारप्रसार गरिए पनि शास्त्रीय मान्यता भने तिहारमा लगाउने टीकाको रङ रातो, सेतो, पहेँलो, हरियो र नीलो गरी पाँचवटा उल्लेख गरिएको धर्मशास्त्रविद् गौतमले सुनाए । टीका लगाइदिएपछि दिदीबहिनीले दाजुभाइलाई ओखर, कटुस, मर मसला एवं सेलरोटीलगायतका खानेकुरा दिने र दाजुभाइले पनि दिदीबहिनीलाई गच्छेअनुसार सौभाग्यका प्रतीक कपडा र दक्षिणा दिई सम्मान प्रकट गर्ने धार्मिक एवं सामाजिक परम्परा छ ।  रासस तिहारमा सप्तरंगी टीकासँगै शिरमा पाल्पाली ढाका टोपी तिहारमा फूलको महत्त्व तिहारमा साढे १३ करोडको पुष्पमाला कारोबार तिहारका गुलिया मिठाइ र स्वास्थ्य राम राज्यको प्रतीक तिहार"
प्रधानमन्त्री कप राष्ट्रिय क्रिकेट : गण्डकीको टोली घोषणा (हेर्नुहोस् सूची),"पोखरा : आसन्न प्रधानमन्त्री कप एक दिवसीय राष्ट्रिय पुरुष क्रिकेट प्रतियोगिताका लागि गण्डकी प्रदेशको टोली घोषणा गरिएको छ । गण्डकी प्रदेश क्रिकेट सङ्घले यही कात्तिक २ देखि ८ गतेसम्म प्रादेशिक छनोट प्रतियोगिता गरी १४ नियमित र चार वैकल्पिक गरी १८ जना खेलाडी प्रधानमन्त्री कपका लागि छनोट गरेको हो । गण्डकीको टोलीको कप्तानमा विपिन खत्री छन् । यसैगरी चन्द्रकान्त पौडेल, समिर कँडेल, विधान श्रेष्ठ, सचिनराज अधिकारी, अर्जुन कुमाल, सन्दीप खत्री, अमृत गुरुङ, करन पङ्गेनी, सन्देश बस्नेत, अभिशेक बस्नेत, सुवास भण्डारी र कमल परियार टोलीमा रहेको गण्डकी प्रादेशिक क्रिकेट सङ्घले जनाएको छ । यसैगरी वैकल्पिक चार खेलाडीमा दिनेश बुढामगर, प्रदीप अर्याल, सौजन्य रेग्मी र सन्दीप पराजुली छन् । गण्डकीको प्रशिक्षकमा रिजन प्रजु र ब्यवस्थापकमा चन्द्रकुमार गुरुङ छन् । नेपाल क्रिकेट सङ्घको आयोजनामा प्रधानमन्त्री कप राष्ट्रिय क्रिकेट प्रतियोगिता यही कात्तिक १३ देखि २६ गतेसम्म राजधानी काठमाडौँमा हुँदैछ । प्रतियोगितामा सात प्रदेश र तीन विभागीय गरी १० टोलीको सहभागिता रहने नेपाल क्रिकेट सङ्घले जनाएको छ । प्रतियोगितामा सहभागी टोलीलाई दुई समूहमा विभाजन गरिएको छ । समूह एमा गण्डकी प्रदेश, एपिएफ क्लब, त्रिभुवन आर्मी क्लब, कर्णाली प्रदेश र सुदूरपश्चिम तथा समूह बी मा नेपाल पुलिस क्लब, बागमती प्रदेश, लुम्बिनी प्रदेश, मधेस प्रदेश र प्रदेश नं १ छन् ।"
पश्चिमी वायुको प्रभाव : एकदुई स्थानमा हल्का वर्षाको सम्भावना,"काठमाडौं : नेपालमा पश्चिमी वायुको सामान्य प्रभाव रहेको जल तथा मौसम विज्ञान विभागले जनाएको छ। मौसम पूर्वानुमान महाशाखा जारी गरेको मौसम पूर्वानुमान बुलेटिनमा प्रदेश नं १, बागमती र गण्डकी प्रदेशका एकदुई स्थानमा हल्का वर्षाको सम्भावना रहेको उल्लेख छ । देशका पहाडी भूभागहरूमा आंशिक बदली रही बाँकी भूभागहरूमा मौसम सामान्यता सफा रहेको छ। बिहीबार प्रदेश नं १, बागमती प्रदेश र गण्डकी प्रदेशका पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहनेछ । प्रदेश नं १, बागमती प्रदेश र गण्डकी प्रदेशका एकदुई स्थानमा हल्का वर्षाको सम्भावना रहेको महाशाखाको भनाई छ । महाशाखाले शुक्रबार र शनिबार पनि प्रदेश नं १, बागमती प्रदेश, र गण्डकी प्रदेशका एकदुई स्थानमा हल्का वर्षाको सम्भावना रहेको जनाएको छ ।"
मिथिलामा भैयादुज पर्व मनाइँदै,"महोत्तरी : महोत्तरीसहित मिथिला क्षेत्रमा आज भैयादुज पर्व मनाइँदै छ । यमपञ्चक अर्थात् दीपावली पर्वको पाँचौँ दिन कात्तिक शुक्ल द्वितीया तिथिमा दाजुभाइले दिदीबहिनीको निम्ता मान्दै यो चाड मनाउने मैथिल परम्परा रहँदै आएको छ । सामान्यतया पाँच दिनको हुने यमपञ्चक यसपालि भने धनतेरस गत शनिबार नै मनाइँदा छ दिनको भएको छ । दिनमा तिथिको भोग घटबढले यसपालि छ दिनको यमपञ्चक परेको हो । भरद्वितीया, भातृद्वितीया पनि भनिने यो पर्वमा विवाहित दिदीबहिनीले दाजुभाइलाई घरमा निम्ता गर्छन् । यमपञ्चकमा पर्वते मूलका र मैथिल हिन्दूको पर्व मनाउने पौराणिक कथावस्तु भने एउटै पाइन्छ । अघि सत्ययुगमा राजा बलिका बहिनी गङ्गा र यमुनाले दाजुको सौर्यवृद्धि, कल्याण र दीर्घजीवनको कामना गर्दै सप्तरङ्गी टीका लगाइदिएका कथा नै यो पर्वको आधार परम्परा रहँदै आएको मिथिलाका प्रसिद्ध साहित्यकार डा राजेन्द्र विमल बताउँछन् । मैथिल परम्पराको भैयादुज पर्वमा दिदीबहिनीले दाजुभाइलाई निम्ता गर्ने चलन छ । विवाहित दिदीबहिनीको निम्ता मान्न दाजुभाइ नयाँ वस्त्र, आभूषण कोसेली लिएर जाने गर्छन् । पर्वमा दिदीबहिनीले घरमा पिठार (पानीमा घोलिएको अरवा चामलको पिठो)ले अरिपन (चतुष्कोण घेरा) बनाएर त्यो सीमाभित्र काठको पिरामा दाजुभाइ बसाउँछन् । टाढाबाट थाकेर आएका दाजुभाइको गोडा कोपरामा राखेर तातोपानीले धुने गरिन्छ । त्यसपछि अञ्जुली फैलाएका दाजुभाइलाई पिठार, पानको पात र सुपारी राखी दिएर दिदीबहिनीले सप्तरङ्गी टीका लगाइदिने मैथिल परम्परा छ । मैथिल परम्परामा यो विधि सम्पन्न गरिएसँगै दिदीबहिनीले गङ्गा, यमुनाको जस्तै वेग र कीर्ति दाजुभाइको होस् भन्दै गीतबाट भाव व्यक्त गर्दछन् । यसैक्रममा सुकेको केराउको दाना दाजुभाइलाई चबाउन दिइन्छ । बजरी ख्वाइने भनिने यो विधिमा साह्रो न साह्रो केराउलाई बज्रसँग तुलना गरेर बजरी भनिएको डा विमलको भनाइ छ । बजरी ख्वाइने विधिको भाव भने दाजुभाइको शरीर बज्रसमान कठोर होस् भन्ने कामना रहेको डा विमल बताउछन् । यो विधि सकिएपछि दाजुभाइले दिदीबहिनीको आँचलमा नयाँ वस्त्र, आभूषण र नगद दक्षिणा राखी दिन्छन् । दिदीबहिनीले त्यसपछि दाजुभाइलाई मिष्टान्न भोजन गराएर पर्व सम्पन्न गर्छन् । मिथिलामा दाजुभाइ दिदीबहिनीबीच आपसी प्रेम सम्बन्ध प्रगाढ बढाउने तीन पर्व परम्परा चलेका छन् । साउन पूर्णिमाका दिन दाजुभाइलाई बाँधिने सप्तरङ्गी डोरा राखी बाँधीदिने र यमपञ्चक अर्थात् तिहारको कार्तिक शुक्ल द्वितीयाका दिन मनाइने भैयादुजको कथावस्तु पौराणिक गाथामा आधारित राजा बलि र उनका दिदीबहिनी गङ्गायमुना नै हुन् । कार्तिक शुक्ल पञ्चमीदेखि पूर्णिमासम्म मनाइने सामाचकेवा पर्व भने द्वापरयुगकालीन भगवान् श्रीकृष्णका पुत्र साम्ब र छोरी सामाबीच दाजुबहिनीको प्रेमपूर्ण स्नेह, समर्पण र त्यागको कथावस्तुमा आधारित भएको डा विमलको भनाइ छ । पछिल्ला वर्षहरूमा मिथिलाका मूल बासिन्दा र यहाँ बसोबास गर्न आएका अन्य जाति, धर्म, परम्परा र संस्कृतिका विभिन्न समुदायबीच सांस्कृतिक घुलमिलले चाडवाड साझा बन्दै गएका छन् । पर्वते हिन्दू परम्पराको भाइटीका र मैथिल परम्पराको भैयादुज मनाउन दिदीबहिनी र दाजुभाइ मानेर फरकफरक परम्पराका युवापुस्ता एकसाथ पर्व मनाउन थालेका छन् । आपसी सद्भाव वृद्धि र सामाजिक, सांस्कृतिक एकताको जग मजबुत बनाउन यसले सहयोग पुर्याइरहेको पाका मैथिल बताउँछन् । रासस"
कसरी सुरू भयो भाइटीका ? थाहा पाउनुहोस् पूजा विधि,"काठमाडौं : नेपालीहरूको दोस्रो ठूलो चाड तिहारको अन्तिम दिन अर्थात् कार्तिक शुक्ल द्वितीय तिथिमा भाइटीका पर्छ। यो पर्वका दिन दिदीले भाइलाई र बहिनीले दाजुलाई अनि भाइले दिदीलाई र दाजुले बहिनीलाई विशेष सम्मानका साथ विधिपूर्वक पूजाआजा गर्छन्। यो दिन दिदीबहिनीले दाजुभाइलार्इ मेवामिष्ठान मनपर्ने कुरा दिने दिने गरिन्छ। त्यसैगरि दाजुभाइले दिदीबहिनीलार्इ दानदक्षिणा तथा वस्त्र दिने परम्परा छ। यो पर्व परापूर्वकालमा बहिनी यमुना र दाजु यमराजसँग जोडिएको पाइन्छ। बहिनी यमुनाले दाजु यमराजलाई विशेष सम्मान गर्दै भाइपूजा गरेको धार्मिक कथन छ। यमपञ्चकका पाँच दिन यमराजले यमुनाको घरमा बास गर्छन् भन्ने धार्मिक विश्वास रहेको छ। तिहारका यी पाँच दिन इन्द्रादी दश दिक्पालले बलि राजाका लागि आफ्नो राज्य छाडेको कथा पनि पाइन्छ। भाइ तिहारको दिन दियो, कलश र गणेशको पूजा गर्ने, यमराजको आह्वान गर्ने, बिमिरो, ओखर, तेल, मखमलीको माला, दुबोको टीका, कटुस आदिको प्रयोगमा आफ्ना दिदी बहिनी र दाजुभाइको सुखसमृद्धि, अरोग्य एवम् दीर्घायुको कामना गरिन्छ। सुरूवात भाइटीकाको पौराणिक कथा परापूर्व कालमा मृत्युका राजा यमराज आफ्नी बहिनी यमनालाई भेट्न आएका थिए। यमराज यमलोकमा बस्थे भने यमुना पृथ्वी लोकमा बस्थिन्। त्यसैले यमुनाले निमन्त्रणा गरी यमराजलाई भेट्न बोलाइन्। त्यो बेलामा यमपञ्चक परेको थियो। यमपञ्चकभर यमराज यमुनाको घरमा बसे। भाइटीकाको दिन यमुनाले दाजुलाई पूजा गरेर उपहार दिइन् अनि दाजुसँग आशिर्वाद लिइन्। त्यहीबेलादेखि भाइटीकाको सुरूवात भएको विश्वास गरिन्छ। यस्तो छ पूजा विधि भाइटीकालाई लामो समयसम्म भेटघाट नभएका दाजुभाइसँग भेटघाट भइ सम्बन्धमा आएको चिसोपन हटाएर मिलन गराउने पर्वका रूपमा लिइन्छ। अर्कातिर दाजुभाइ दिदीबहिनीबीचको सम्बन्धलाई अझ दीगो बनाउने माध्यमका रूपमा लिइन्छ। यमपञ्चकको पाँचौं दिन पर्छ भाइटीका। दिदीबहिनीले अघिल्लै दिन दाजुभाइलाई भाइटीकाको पानसुपारी आदि दिएर भाइटीकाको निम्ता दिन्छन्। भाइटीकाका दिन टीका नलगाई केही खानु हुँदैन। टीकाको दिन बिहानै नुहाएर अष्टचिरञ्जीवीको पूजा गर्नुपर्छ। यमराज, हनुमान, विभीषण, पर्शुराम अष्ट चिरञ्जीवीभित्र पर्छन्। भाइटीका गर्न ओखर, तोरीको तेल, बिमिरा, मसला, मखमली, दूबो र सयपत्रीको माला चाहिन्छ। त्यसैगरि रोटी र मीठामीठा परिकार पनि तयार गरिन्छ। सबैभन्दा पहिले दियो, कलश र गणेशको पूजा गरी बिमिराको पूजा गर्नुपर्छ। त्यसपछि दाजुभाइको मंगलको कामना गर्दै घरको ढोकामा ओखरको तथा यमराजको पूजा गरी कालको बाटो छेक्नुपर्छ। आज भाइटीका : उत्तम साइत बिहान ११:३७ बजे दिदीबहिनी एवं दाजुभाइ नहुनेका लागि बालगोपालेश्वर खुला पानी र तेलले सात घेरा हाली दाजुभाइलाई छेक्नुपर्छ। फूल, अक्षता, चन्दन र लाभाले पूजा गरी दाजुभाइको शीरमा तेल लगाइदिनुपर्छ। सगुनका रूपमा दही दिनुपर्छ। भाइटीकाका दिनमा दाजुभाइलाई लगाइदिने मखमली, सयपत्री तथा दूबोको मालाको छुट्टै महत्त्व छ। मखमली कहिल्यै ओइलाउँदैन, सयपत्रीको रंग कहिल्यै उडेर जाँदैन भने दूबो सधै हरियो रहन्छ। दिदीबहिनीले दाजुभाइको यश, आरोग्य, दीर्घायुको कामना गर्दै निधारमा सप्तरंगी टीका लगाइदिन्छन्। दाजुभाइप्रतिको प्रेम रंगजस्तै गाढा तथा निरोगी भइरहने विश्वास गरिन्छ। दिदीबहिनीले दाजुभाइलाई ढाकाको टोपी लगाइदिन्छन्। यसले आयु बढाउनुका साथै राष्ट्रियता झल्काउँछ। टीका लगाएपछि उपहार आदानप्रदान गरिन्छ। दाजुभाइ वा दिदीबहिनी नहुनेहरूले रानी पोखरी स्थित मन्दिरमा पूजाआजा गर्छन्। आज लक्ष्मी पूजाका दिन स्थापना गरिएको दियो, कलश र गणेशको पूजा गरी मूल थालीमा लेखिएको अष्टदलमा मार्कण्डेय, अश्वत्थामा, बलि, व्यास, हनुमान, विभीषण, कृपाचार्य र पर्शुराम गरी अष्ट चिरञ्जीवी, चित्रगुप्त, यमराज, यमुना र धर्मराज, गणपत्यादि वनस्पत्यन्त देवताकोसमेत पूजा आराधना गरी दिदीबहिनीले दाजुभाईलाई तेलको धाराले छेकेर परम्पराअनुसार सप्तरङ्गी वा पञ्चरङ्गी टीका, मखमली, सयपत्री वा गोदावरी लगायतका फूलका माला लगाइदिने गरिन्छ। टीकाको साइत ? भाइटीकाको टीका आज दिनभर लगाउन कुनै बाधा नभए पनि साइत खोज्नेका लागि बिहान ११:३७ बजेको अभिजित् मुहूर्तको समय उत्तम रहेको नेपाल पञ्चाङ्ग निर्णायक समितिका अध्यक्ष प्रा श्रीकृष्ण अधिकारीले जानकारी दिए। यस वर्ष भाइटीका लगाइदिने दिदीबहिनी पूर्व र लगाइमाग्ने दाजुभाइ पश्चिम फर्कनुपर्ने समितिले जनाएको छ। यसो गरेमा वृश्चिक राशिमा रहेका उत्तरका चन्द्रमा दाहिने पर्नेछन्। बिहान ८:४२ बजेपछि चन्द्रमा वृश्चिक राशिमा प्रवेश गर्ने छन्। त्यसअघि चन्द्रमा तुला राशिमा रहने छन्। तुलामा चन्द्रमा भएका बेला पनि सोहीअनुसार टीका लगाउन सकिने छ। शुभ कर्ममा चन्द्रमालाई अघि वा दाँहिने पार्नु पर्ने शास्त्रीय नियम छ। राज्य सञ्चालकले भने साइतमै टीका लगाउनु पर्ने समितिले जनाएको छ। रंगको अर्थ तिहारमा सप्तरङ्गी टीका लगाउने भनी प्रचारप्रसार गरिए पनि शास्त्रीय मान्यता भने तिहारमा लगाउने टीकाको रङ्ग रातो, सेतो, पहेँलो, हरियो र नीलो गरी पाँचवटा उल्लेख गरिएको छ।"

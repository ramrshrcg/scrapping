शीर्षक,विवरण
सम्पत्ति शुद्धीकरणको चुनौती,"नेपाल फाइनान्सियल एक्सन टास्क फोर्स (एफएटीएफ)को खैरो सूची (ग्रे लिस्ट)मा पर्ने जोखिम बढेको छ। त्यसको कारण भने नेपाल आफैं हो। व्यक्तिसंस्थालाई सम्पत्तिको स्वतन्त्रता हुन्छ तर वैधता सर्त हो। सम्पत्ति गैरआपराधिक गतिविधिबाट आर्जित हुनुपर्छ। आर्जित वैधता जाँच्ने काम राज्यको हो। सम्पत्तिको स्रोत शुद्ध भएनभएको पड्ताल सम्पत्ति शुद्धीकरण अनुसन्धान विभागलगायतले गर्छन्। आपराधिक र आतंकवादी क्रियाकलापसँग सरोकार राखेका सम्पत्तिमाथि अन्तर्राष्ट्रिय सरोकार रहन्छ। मेरो पुँजी मेरो मर्जी भन्न र गर्न पाइन्न। आतंकवादी क्रियाकलाप वा अपराधमा धनसम्पत्तिको लगानी कुनै पनि मानेमा र कहिँ पनि स्वीकार्य हुन्न। सम्पत्तिको शुद्धीकरण केवल राष्ट्रभित्रको मात्रै नभई अरू राष्ट्र र अन्तर्राष्ट्रिय निकायहरूको समेत चासो र सरोकार हो। नेपाल भने त्यस मामलामा कमजोर प्रतीत हुँदै गएको छ। त्यसै कारण सम्पत्ति शुद्धीकरण मामलाको अन्तर्राष्ट्रिय नियामक संस्था फाइनान्सियल एक्सन टास्क फोर्स (एफएटीएफ) को खैरो सूचीमा पर्ने जोखिम बढेको छ। एफएटीएफको एसिया प्यासिफिक ग्रुप (एपीजी)ले गत मंसिरमा ११ दिन नेपालको स्थलगत अध्ययन गर्दा जे देखेर उसले प्रारम्भिक प्रतिवेदन र सुझावको मस्यौदा निकालेको छ, त्यसैमा नेपाल कमजोरी उल्लेख छन्। नेपाल खैरो सूचीमा पर्न सक्ने ६ वटा गम्भीर कारण उसको प्रतिवेदनमा छ। प्रतिवेदनले ११ मुख्य कमजोरी औंल्याएको छ, जसमध्ये आठवटा अति संवेदनशील छन्। दुईवटा मध्यम संवेदनशील र एउटा संवेदनशील छ। सम्पत्ति शुद्धीकरण अनुसन्धान विभाग प्रभावकारी बनेको छैन। विभागले आतंकवाद कार्यमा वित्तीय लगानीबारे दुई वटामात्रै अनुसन्धान गरेको छ। नेपालले आतंकवादी व्यक्ति तथा संस्था र त्यस्तो कार्यमा लगानी गर्नेलाई प्रतिबन्ध लगाउने आफ्नै प्रतिबद्धता पनि पालना गरेको छैन। २०६६ ताका एफएटीएफको खैरोसूचीको जोखिममा परेपछि कूटनीतिक पहलका माध्यमबाट जोगिनुपरेको थियो। आउँदो मध्य जुनमा क्यानडामा एफएटीएफको प्लेनरी तथा वर्किङ ग्रुपको बैठक बस्नुअघि नेपालले त्यो खतरा टार्न जरुरी छ। संसद्मा अहिले एउटा विधेयक पेस भएको छ, जसमा विभिन्न कानुन संशोधन गर्ने प्रस्ताव छ। त्यो पारित भए नेपालले सम्पत्ति शुद्धीकरण निवारणमा कानुनी प्रतिबद्धता पालना गरेको ठहर्नेछ। त्यसैले त्यो छिटो पारित गर्नु मनासिब हुनेछ। एफएटीएफको खैरो सूची परे दातृ निकायले पत्याउन छाड्छन्। विदेशी लगानी र सहायता कटौती हुनसक्छ। खैरोमा परेर जोखिम अझै बढे कालोसूचीमै परिन सक्छ। त्यस्तो हुँदा अन्तर्राष्ट्रिय वित्तीय कारोबारबाट अलग्याइन पनि सक्छ। देश उत्तर कोरियाजस्तो एकलकाँटे बन्न सक्छ, जुन नेपालका लागि घातक हुनेछ।"
नेपालभारत नागरिक सम्बन्ध सुमधर,"नेपालगन्ज : नेपालभारत साहित्य सङ्गोष्ठी२०७९ नेपालगन्जमा सुरु भएको छ। महेन्द्र पुस्तकालयले आयोजना गरेको तीनदिने सङ्गोष्ठीको शनिबार भाषा आयोगका सदस्य डाअमर गिरीले उद्घाटन गरे। डा गिरीले नेपालभारतबीच सदियौंदेखि साहित्यिक सम्बन्ध रहेको बताउँदै दुई देशबीच केही समस्या भए पनि नागरिक स्तरमा भने सदियौंदेखिको सम्बन्ध सुमधुर र सदृढ रहेको बताए। हुन त नेपालभारतबीच सदियौंदेखिको सम्बन्ध छ। सन् १९५० मा लोकतन्त्रको सेरोफेरोपछि साहित्यिक, सांस्कृतिक, प्राज्ञिक छलफल र विमर्श भइरहेको छ। जसका कारण पनि दुई देशका जनताबीच सम्बन्ध अझ मजबुत बनाउन मद्दत मिलेको छ, उनले जिकिर गरे, राज्य स्तरमा केही समस्या छन्। जन स्तरको सम्बन्ध सुमधुर छ। नागरिक स्तरमा पारिवारिक, सभ्यता र सांस्कृतिक रुपको सम्बन्ध जोडिएको छ। यस प्रकारको सम्बन्ध बलियो, सौहार्दपूर्ण, अर्थपूर्ण र गहिरो छ। कार्यक्रममा भाषा आयोगका अर्का सदस्य गोपाल अश्कले नेपाल र भारतका साझा बोली, भाषा र भाषिका भएकाले सांस्कृतिक रुपमा सम्बन्ध सुमधुर रहेको बताए। उनले नेपालमा भाषा आयोगले एकै जना मात्र बोल्ने भाषा भए पनि संरक्षणको नीति लिएको जानकारी गराए। सो अवसरमा नेपाल प्रज्ञा प्रतिष्ठानका प्राज्ञ परिषद् सदस्य हंसावती कुर्मीले दुवै देशका साहित्यिक रचनाको अनुवाद गरेर भाषा र साहित्यको विकासमा योगदान गर्न सकिने सुझाव दिएकी थिइन्। भारतीय साहित्यकार रजनीकान्त वशिष्ठले नेपाल र भारतमा बोलिने भाषा एउटै भएको र दुवै देशका नागरिक एक अर्का देशमा काम गर्न जाने भएकाले पनि मिलेर भाषा र साहित्यको विकासमा योगदान दिनुपर्नेमा जोड दिएका थिए। नेपाल प्रज्ञा प्रतिष्ठानका पूर्वसदस्य सचिव सनत रेग्मीले दुवै देशको भाषा र साहित्यको विकासमा योगदान दिन पनि सङ्गोष्ठी आयोजना गरेको बताएका थिए। उनले साहित्यमार्फत बाँके र बर्दियाको पर्यटनको प्रचारप्रसार गर्न पनि सङ्गोष्ठीले महत्वपूर्ण भूमिका निर्वाह गर्ने बताए। नेपालगन्ज उपमहानगरपालिका उपप्रमुख कमरुद्दिन राईले नेपाल र भारतका भाषा समान भएकाले भाषा र साहित्यको मिलेर विकास गर्न सकिने बताए। पुस्तकालयका अध्यक्ष बलराम यादवको अध्यक्षतामा सम्पन्न पहिलो दिनको उद्घाटन कार्यक्रमको मन्तव्य पनि बहुभाषी बनेको थियो। नेपाली, अवधि, मैथिलि, भोजपुरी र हिन्दी भाषामा वक्ताहरूले मन्तव्य राखेका थिए। सङ्गोष्ठीको दोस्रो दिन आइतबार नेपाल प्रज्ञा प्रतिष्ठानका पूर्व सदस्य सचिव सनत रेग्मीले नेपाल र भारतका साहित्यिक सांस्कृतिक अन्तर सम्बन्धबारे, आराध्य शुक्लाले नेपाल र भारतका साहित्यिक सांस्कृतिक समन्वय र द्वारिका नाथ पाण्डेले भारत र नेपालका सांस्कृतिक सौहार्दमा युवा वर्गको भूमिका विषयमा कार्यपत्र प्रस्तुत गर्नेछन्। भाषा आयोगका सदस्य गोपाल अश्कले नेपाल र भारतको साझा बोली र भाषा, डारामबहादुर मिश्रले भारत र नेपालको सम्बन्धमा अवधिको योगदान, हंसावती कुर्मीले नेपाली र भारतीय साहित्यको आदानप्रदानबारे कार्यपत्र प्रस्तुत गर्ने कार्यक्रम रहेको छ। आइतबार नै नेपाल र भारतका डेढ दर्जन कवि तथा कवयित्रीहरूले बहुभाषी गीत, गजल, उर्दू गजल र कविता वाचन गर्नेछन्। जसमा नेपाली, हिन्दी, उर्दू, अवधि, भोजपुरी, मैथिलीलगायतका भाषाका साहित्यिक रचना हुनेछन्। महेन्द्र पुस्तकालयका सचिव मणि अर्यालका अनुसार भारतको महाराष्ट्र, राजस्थान, उत्तर प्रदेश राज्यका गरी १८ साहित्यकारको सहभागिता थियो।"
सम्पत्ति शुद्धीकरणको चुनौती,"नेपाल फाइनान्सियल एक्सन टास्क फोर्स (एफएटीएफ)को खैरो सूची (ग्रे लिस्ट)मा पर्ने जोखिम बढेको छ। त्यसको कारण भने नेपाल आफैं हो। व्यक्तिसंस्थालाई सम्पत्तिको स्वतन्त्रता हुन्छ तर वैधता सर्त हो। सम्पत्ति गैरआपराधिक गतिविधिबाट आर्जित हुनुपर्छ। आर्जित वैधता जाँच्ने काम राज्यको हो। सम्पत्तिको स्रोत शुद्ध भएनभएको पड्ताल सम्पत्ति शुद्धीकरण अनुसन्धान विभागलगायतले गर्छन्। आपराधिक र आतंकवादी क्रियाकलापसँग सरोकार राखेका सम्पत्तिमाथि अन्तर्राष्ट्रिय सरोकार रहन्छ। मेरो पुँजी मेरो मर्जी भन्न र गर्न पाइन्न। आतंकवादी क्रियाकलाप वा अपराधमा धनसम्पत्तिको लगानी कुनै पनि मानेमा र कहिँ पनि स्वीकार्य हुन्न। सम्पत्तिको शुद्धीकरण केवल राष्ट्रभित्रको मात्रै नभई अरू राष्ट्र र अन्तर्राष्ट्रिय निकायहरूको समेत चासो र सरोकार हो। नेपाल भने त्यस मामलामा कमजोर प्रतीत हुँदै गएको छ। त्यसै कारण सम्पत्ति शुद्धीकरण मामलाको अन्तर्राष्ट्रिय नियामक संस्था फाइनान्सियल एक्सन टास्क फोर्स (एफएटीएफ) को खैरो सूचीमा पर्ने जोखिम बढेको छ। एफएटीएफको एसिया प्यासिफिक ग्रुप (एपीजी)ले गत मंसिरमा ११ दिन नेपालको स्थलगत अध्ययन गर्दा जे देखेर उसले प्रारम्भिक प्रतिवेदन र सुझावको मस्यौदा निकालेको छ, त्यसैमा नेपाल कमजोरी उल्लेख छन्। नेपाल खैरो सूचीमा पर्न सक्ने ६ वटा गम्भीर कारण उसको प्रतिवेदनमा छ। प्रतिवेदनले ११ मुख्य कमजोरी औंल्याएको छ, जसमध्ये आठवटा अति संवेदनशील छन्। दुईवटा मध्यम संवेदनशील र एउटा संवेदनशील छ। सम्पत्ति शुद्धीकरण अनुसन्धान विभाग प्रभावकारी बनेको छैन। विभागले आतंकवाद कार्यमा वित्तीय लगानीबारे दुई वटामात्रै अनुसन्धान गरेको छ। नेपालले आतंकवादी व्यक्ति तथा संस्था र त्यस्तो कार्यमा लगानी गर्नेलाई प्रतिबन्ध लगाउने आफ्नै प्रतिबद्धता पनि पालना गरेको छैन। २०६६ ताका एफएटीएफको खैरोसूचीको जोखिममा परेपछि कूटनीतिक पहलका माध्यमबाट जोगिनुपरेको थियो। आउँदो मध्य जुनमा क्यानडामा एफएटीएफको प्लेनरी तथा वर्किङ ग्रुपको बैठक बस्नुअघि नेपालले त्यो खतरा टार्न जरुरी छ। संसद्मा अहिले एउटा विधेयक पेस भएको छ, जसमा विभिन्न कानुन संशोधन गर्ने प्रस्ताव छ। त्यो पारित भए नेपालले सम्पत्ति शुद्धीकरण निवारणमा कानुनी प्रतिबद्धता पालना गरेको ठहर्नेछ। त्यसैले त्यो छिटो पारित गर्नु मनासिब हुनेछ। एफएटीएफको खैरो सूची परे दातृ निकायले पत्याउन छाड्छन्। विदेशी लगानी र सहायता कटौती हुनसक्छ। खैरोमा परेर जोखिम अझै बढे कालोसूचीमै परिन सक्छ। त्यस्तो हुँदा अन्तर्राष्ट्रिय वित्तीय कारोबारबाट अलग्याइन पनि सक्छ। देश उत्तर कोरियाजस्तो एकलकाँटे बन्न सक्छ, जुन नेपालका लागि घातक हुनेछ।"
पूर्णरूपमा खुल्यो रसुवागढी नाका,"नाका खुलेसँगै शनिबार नै बाँसका मुढा, कार्पेट, धातुजन्य सामग्री बोकेका २४ मालवाहक कन्टेनर केरूङ गएका छन्। अन्य सामग्री आयातका लागि ६३ वटा कन्टेनर पनि केरुङ गएका छन्। काठमाडौं : छिमेकी चीनसँगको रसुवागढी नाका शनिबारदेखि पूर्णरूपमा खुला गरिएको छ। कोभिड१९ का कारण चीनले आंशिक रूपमा मात्रै नाका खुला गरेको थियो। उद्योग, वाणिज्य तथा आपूर्ति मन्त्रालयका सचिव मधुकुमार मरासिनी र तिब्बतका उपाध्यक्ष सिलाङ निमाको उपस्थितिमा शनिबार नेपाली सामग्री र सवारी चीन पठाएका थिए। दुवै देशका प्रतिनिधिको उपस्थितिमा चीनको पास लिएका नेपाली नागरिक पनि केरुङ जान दिइएको थियो। कोरोना महामारीपछि २०७६ माघ २५ देखि २०७७ जेठ २२ गतेसम्म रसुवागढी नाका पूर्णरूपमा बन्द थियो। त्यसयता नाका आंशिक रूपमा सञ्चालन हुँदै आएको थियो। रसुवा भन्सार कार्यालयका प्रमुख भन्सार अधिकृत नारायणप्रसाद भण्डारीले नाकाबाट अब नेपाली सवारीसाधन केरुङसम्म जान पाउने बताए। उनका अनुसार अब मानिसको आवतजावत पनि पूर्णरूपमा खुलेको छ। नाका खुलेसँगै शनिबार नै बाँसका मुढा, कार्पेट, धातुजन्य सामग्री बोकेका २४ मालवाहक कन्टेनर केरूङ गएका छन्। अन्य सामग्री आयातका लागि ६३ वटा कन्टेनर पनि केरुङ गएका छन्। नेपाली व्यवसायी धर्म पौडेलले नाका पूर्णरूपमा सञ्चालनमा आएसँगै व्यवसायीमा उत्साह जागेको बताए। उनका अनुसार यसअघि सामग्री आयातका लागि नेपाली सवारी तथा व्यवसायीका प्रतिनिधि केरुङमा जान नपाउँदा सामान हराउने, सामग्री आउन बढी समय लाग्ने, सामग्री बिग्रने लगायतका समस्या व्यहोर्नुपथ्र्यो। अब सामग्री ल्याउन सहज हुन्छ, उनले भने, हाम्रा प्रतिनिधि केरुङमा नै रहन्छन्। सिधै गोदामबाट सामान ल्याउन पाउने भएकाले सामग्री हराउने बिग्रने डर हुँदैन। चीनको ल्हासामा गत बुधबार बसेको नेपाल चीन सीमा व्यापार तथा सहयोग समन्वय संयन्त्रले आयातनिर्यात खोल्ने सहमति गरेको थियो। केरुङ जानुपूर्व नेपाली चालक, कामदार, व्यापारी तथा व्यवसायीको एन्टिजेन परीक्षण गरिएको थियो। नाका पूर्णरूपमा सञ्चालनमा आएसँगै नेपाल चीन आगमन प्रस्थान अनुमतिपत्र (चाइना पास) भएका नेपाली कामदार, व्यापारी तथा व्यवसायी केरुङ गएका छन्। चीनले रसुवागढी नाकाबाट व्यापार गर्न तथा आवतजावतका लागि रसुवाका नागरिकलाई पास उपलब्ध गराउने गरेको छ। रोजगारीका लागि प्रचुर सम्भावना रहेकाले केरुङ जानका लागि रसुवा जिल्लाका करिब १२ हजारले चीनको पास बनाएका थिए। कार्यालयका अनुसार जिल्लाका १२ हजार १ सय ४३ जनाले पास लिएका छन्। यो २०७२ असोज २८ गतेदेखि २०७७ मंसिर २७ गतेसम्मको तथ्यांक हो। त्यसयता नयाँ पास जारी भएको छैन। अब भने नयाँ पास पनि जारी हुने छ। २०७२ असोज २८ गतेअघि जिल्ला प्रशासन कार्यालयबाट पास लिने व्यवस्था थियो। कम खर्चमा धेरै आम्दानी हुने, आवतजावत गर्न सहज र राहदानी बनाउनुपर्ने झन्झट नहुने भएपछि पछिल्लो समय त्यहाँ जानेको संख्या बढेको थियो। केरुङमा करिब एक हजार नेपाली कार्यरत थिए। त्यहाँ रहेका नेपालीमध्ये अधिकांश होटल, डान्सबार, ट्रान्सर्पोट र ब्लक निर्माणलगायतका क्षेत्रमा कार्यरत थिए।"
"स्वदेशमा छैन रोजगारी, युवा जति जान्छन् खाडी","०४६ सालको प्रजातन्त्र पुनर्स्थापनापछि मुलुकमा टन्न सरकारी उद्योगकलकारखाना थिए। प्रतिस्पर्धामा जाने भन्दै सबै सरकारी कलकारखाना निजीकरण गरिए। तीमध्ये अधिकांश बन्द भए, केही जीर्ण छन्। १० वर्षे माओवादी सशस्त्र द्वन्द्वकालमा मुलुकका कार्पेट, गार्मेन्ट, पश्मिनालगायतका उद्योगधन्दा ठप्प भए। काठमाडौं : यो वर्ष सय दिने रोजगारीका लागि सूचीकृत छन् झन्डै साढे आठ लाख। तर, सरकारले काम दिँदै छ, जम्मा ८६ हजारलाई। बाँकी साढे ७ लाख बेरोजगार नै रहने भए। बेरोजगार सबै नागरिकलाई रोजगारी दिन सरकारले प्रधानमन्त्री रोजगार कार्यक्रम २०७५ बाट सुरु गरेको हो। जहाँ, सरकारले नै एक सय दिन काम दिने र बेरोजगारी समस्यालाई सम्बोधन गर्ने लक्ष्य लिएको छ। यो कार्यक्रमका लागि यस वर्ष ७ अर्ब २९ करोड बजेट विभिन्न नगरगाउँपालिकामा पठाइएको छ। विश्व बैंकबाट १४ अर्ब ऋण लिएर सरकारले यो कार्यक्रम सञ्चालन गरिरहेको छ। तर, यसले पनि मुलुकको बेरोजगारी समस्यालाई सम्बोधन गर्न सकेको छैन। श्रम, रोजगार तथा सामाजिक सुरक्षा मन्त्रालयका सहसचिव रामचन्द्र ढकाल ८ लाखलाई सूचीकृत गर्ने तर ८६ हजारलाई मात्रै रोजगारी दिने कुरा उचित नभएको बताउँछन्। सय दिने कार्यक्रम भनिए पनि औसतमा थोरै दिन काम गराउने चलन बढेकाले कामदारको हातमा पनि थोरै पैसा पर्ने गरेको ढकाल बताउँछन्। हालै सार्वजनिक राष्ट्रिय जनगणना नतिजाअनुसार मुलुकका ९० लाख नागरिक कुनै पनि आर्थिक गतिविधिमा संलग्न छैनन्। विद्यार्थी, अशक्त, वृद्धवृद्धालगायतका कारण ८९ लाख ७५ हजार ५ सय ५८ जना नागरिक कुनै पनि आर्थिक गतिविधिमा संलग्न नरहेको तथ्यांकमा उल्लेख छ। संविधानको धारा ३३ मा सबै नागरिकलाई रोजगारीको हकको व्यवस्था छ। तर, व्यवहारमा भने उल्टो छ। बर्सेनि ५ लाखभन्दा बढी जनशक्ति श्रमबजारमा आउँछ। तर, एक चौथाइले पनि रोजगारी पाउँदैनन्। त्यसैकारण युवाहरू बिदेसिन बाध्य छन्। मासिक २२ हजार रुपैयाँका लागि पनि युवाहरू खाडीमुलुक भासिन बाध्य छन्। स्वदेशमा आर्थिक क्रियाकलाप बढ्न नसक्दा बेरोजगारी बढ्दै गएको अर्थविद्हरू बताउँछन्। अर्थविद् डा दिनेशचन्द्र देवकोटा भन्छन्, हामीले युवालाई जोड्न सकेनौं, संरचनामा सुधार र परिवर्तन नहुँदा यस्तो परिणाम देखियो। श्रम मन्त्रालयका अनुसार दैनिक २ हजार २ सय ५४ जना रोजगारीका लागि बिदेसिने गरेका छन्। श्रमविज्ञ डा गणेश गुरुङ पनि स्वदेशमा कलकारखाना घटेको र बिदेसिनेको संख्या बढ्दै गएकोमा चिन्ता व्यक्त गर्छन्। आन्तरिक रोजगारीका अवसर गुमे, डा गुरुङ भन्छन्, मुलुकमा आर्थिक मन्दीको संकेत देखियो। सबैलाई सीप, सबैलाई रोजगार कार्यक्रम सञ्चालन गर्ने सरकारको घोषणा पनि कागजमै सीमित छ। आम्दानी बढाउने तथा स्वदेशमै युवालाई रोक्ने गरी रोजगारी सिर्जना हुन सकेको छैन। मुलुकभित्र रोजगारी नपाइएपछि सरकारले आकर्षक गन्तव्य मुलुक खोज्नुपर्ने श्रमविज्ञ गुरुङ बताउँछन्। सरकार तथा वैदेशिक रोजगार बोर्डले बजारीकरण गरी आकर्षक गन्तव्य मुलुक खोज्नुपर्यो, श्रमविज्ञ गुरुङ भन्छन्। मुलुकमा ठूला रोजगारी सिर्जना हुने उद्योगकलकारखाना तथा कम्पनी खुलेका छैनन्। हाम्रोमा रोजगारीका प्रशस्त संभावना छन् तर हाम्रा संयन्त्र परिचालन गर्न सकिएन, अर्थविद् देवकोटा भन्छन्, विकासे मन्त्रालय र विभागले आफ्नो क्षेत्रको तालिम दिएर दक्ष जनशक्ति उत्पादनमा ध्यान दिनुपर्छ। प्रत्येक नागरिकलाई रोजगारीको हक सुनिश्चित गर्न रोजगारीको हकसम्बन्धी ऐन र नियमावली पनि बने। तर, व्यावसायिक शिक्षालाई रोजगारीसँग जोडेर लैजान नसक्दा बेरोजगारको संख्या बढेको अर्थविद् देवकोटा बताउँछन्। उत्पादनलाई बजारमा ल्याउन संयन्त्र बनेन्। किसानलाई उत्पादनसँगै बेच्नको चिन्ता हुने भएकाले समस्या भयो, देवकोटा भन्छन्, स्थानीय तहले वेयरहाउस बनाएर किसानको उत्पादन किन्न सक्नुपर्छ। १५ औं योजनामा सबै नागरिकलाई मर्यादित र उत्पादनशील रोजगारीका अवसर उपलब्ध गराउने, बेरोजगारको दर तथा श्रमको अल्प उपयोगलाई घटाउने, स्थानीय तहदेखि रोजगारीका कार्यक्रम उपलब्ध गराउने, कानुनको कार्यान्वयन गर्ने उल्लेख छ । स्वेदशमा रोजगारी सिर्जना हुन नसकेपछि दैनिक २ हजार २ सय ५४ जना नेपाली वैदेशिक रोजगारीमा जान बाध्य छन्। हातमुख जोड्नकै लागि वैदेशिक रोजगारीमा जान बाध्य भए पनि उनीहरूको जीवनस्तरमा खासै सुधार आउन सकेको छैन। हाम्रा संरचनाले काम गर्न नसक्दा श्रम बजारमा आउनेलाई आकर्षण गर्न सकिएन, अर्थविद् देवकोटा भन्छन्, तालिम दिएर सीपयुक्त बनाएर उत्पादनसँग जोड्न सकिएन। स्वदेशमा किन खुम्चियो रोजगारी ? ०४६ सालको प्रजातन्त्र पुनर्स्थापनापछि मुलुकमा टन्न सरकारी उद्योगकलकारखाना थिए। प्रतिस्पर्धामा जाने भन्दै सबै सरकारी कलकारखाना निजीकरण गरिए। तीमध्ये अधिकांश बन्द भए, केही जीर्ण छन्। १० वर्षे माओवादी सशस्त्र द्वन्द्वकालमा मुलुकका कार्पेट, गार्मेन्ट, पश्मिनालगायतका उद्योगधन्दा ठप्प भए। गणतन्त्र आइसकेपछि पनि ठूला उद्योगकलकारखाना स्थापना भएनन्। कृषि तथा औद्योगिक क्षेत्र झन्झन् धराशायी हुँदै गए। सरकार, निजी क्षेत्र र सहकारी क्षेत्रले रोजगारी सिर्जना गर्ने ठूला उद्योगकारखाना स्थापना नै गर्न सकेनन्। त्यसैकारण मुलुकमा बेरोजगारी समस्या बढ्दै गएको अर्थविद्हरू बताउँछन्। वैदेशिक रोजगार विभागका अनुसार यो वर्ष (फागुनसम्म) ५ लाख ४० हजार ६ सय ७५ जना बिदेसिएका छन्। हालसम्म ५६ लाखभन्दा बढी वैदेशिक रोजगारीमा गइसकेका छन्। त्यसमध्ये कति स्वदेश फर्किए भन्ने तथ्यांक सरकारसँग छैन। विभागका अनुसार फागुनमा ६१ हजार ८ सय ४५, माघमा ६४ हजार २ सय ८४, पुसमा ६५ हजार ४ सय ६४, मंसिरमा ६८ हजार ५ सय ६४ जना विदेश पुगेका छन्। यस्तै, कात्तिकमा ७८ हजार ३ सय ७०, असोजमा ६२ हजार ७ सय ६, भदौमा ७६ हजार ४ सय ३, साउनमा ६३ हजार ३९ जना वैदेशिक रोजगारीमा गएका छन्। केन्द्रीय तथ्यांक कार्यालयका अनुसार २२ लाख नेपाली देशबाहिर छन्। गैरआवासीय नेपाली संघका अभियान्ताहरू भने ७० लाखभन्दा बढी नेपाली विदेशमा रहेको बताउने गर्छन्। अर्थविद् डा देवकोटाले राजनीतिक अस्थिरताका कारण युवालाई रोजगारीमा आकर्षण जगाउन नसकिएको बताए। विश्वविद्यालयबाट समयमै परीक्षा नलिने प्रवृत्तिले पनि रोजगारीमा असर पुगेको उनको भनाइ छ। नेपाल श्रम सर्वेक्षण २०७४७५ ले मुलुकमा ७० लाख ८६ हजार रोजगारी सिर्जना गरेको देखिएको थियो। त्यतिबेला औपचारिक क्षेत्रमा २६ लाख ६२ हजार ५ सय ४० जना जनशक्ति रहेको देखिएको थियो। अनौपचारिक क्षेत्रमा कुल रोजगारीमा संलग्न जनशक्तिको ६२४२ प्रतिशत परिचालन भएको देखिएको छ। सरकारी सेवा तथा सरकारी स्वामित्वमा भएका निकायबाट ६ लाख ६६ हजार ५ सय ९८ जना अर्थात् कुल रोजगारीको ९४ प्रतिशत मात्रै सिर्जना भएको छ। राष्ट्रिय आर्थिक गणना २०७५ अनुसार ९ लाख २३ हजार ३ सय ६५ वटा औद्योगिक प्रतिष्ठान छन्। सीपयुक्त कार्यक्रम खै ? सय दिने रोजगारी कार्यक्रमका लागि गत वर्ष ७ लाख सूचीकृत भएका थिए। तीमध्ये १ लाख ६२ हजार २ सय ९५ जनाले मात्रै रोजगारी पाए। त्यो पनि ७५ दिन मात्रै। १२ अर्ब बजेट विनियोजन भएकोमा गत वर्ष साढे ११ अर्ब खर्च भएको थियो। यो सोसल प्रोटेक्सनको काम भएकाले केही काम गराएर, मर्मत सम्भार गराएर पैसा दिने गरिएको छ, ढकाल भन्छन्, सूचीकृत हुने तल्लो तहका मान्छे हुन्छन्। पैसा नदेखेका हातमा केही हजार पुग्दा पनि ठूलो राहत पुग्छ।श्रम मन्त्रालयका प्रवक्ता डण्डुराज घिमिरे प्रधानमन्त्री रोजगार कार्यक्रमको पुनर्संरचना गरी सीपयुक्त रोजगारी सिर्जना गर्न लागिएको बताउँछन्। त्यसका लागि गृहकार्य भइरहेको घिमिरे बताउँछन्। रोजगारी सिर्जना गर्ने काम हाम्रो मन्त्रालयले मात्र होइन सबैले सिर्जना गर्नुपर्छ, प्रवक्ता घिमिरे भन्छन्, रोजगारीका लागि अहिलेको सिष्टमले काम गर्दैन्। उनले स्वदेश तथा विदेशका लागि दक्ष तथा सीपयुक्त जनशक्ति निर्माण गर्न सातै प्रदेशमा तालिम सञ्चालनको योजना बनिरहेको बताए। स्थानीय तहमा कुन सीप चाहिन्छ भन्ने पहिचान गरेर तालिम दिइने सहसचिव घिमिरे बताउँछन्। तालिमले रोजगारी, स्वरोजगारी तथा वैदेशिक रोजगारीमा समेत सघाउँछ, उनले भने। तालिम केन्द्र स्थापना गर्नका लागि गठन आदेश पठाएको मन्त्रालयले जनाएको छ। अर्थ मन्त्रालयको सहमति आएपछि मन्त्रिपरिषद्मा पठाउने तयारी छ। १५ औं योजना अलपत्र मुलुकको १५ औं योजनामा (२०७६७७ २०८०८१) रोजगारी सिर्जना गर्न, विभिन्न निकायसँग समन्वय र रोजगारीसम्बन्धी नियमन गर्न अधिकार सम्पन्न उच्चस्तरीय राष्ट्रिय रोजगार प्राधिकरण गठन गर्ने उल्लेख छ। युवा स्वरोजगार कोष, गरिबी निवारण कोषलगायतका कोष, बोर्ड र आयोगहरूलाई प्राधिकरणमा समाहित गर्ने योजनामा उल्लेख थियो। योजना अवधिमा २५ लाख थप रोजगारी सिर्जना हुने घोषणा गरिएको थियो। श्रमशक्ति सहभागिता दर ३८५ प्रतिशतबाट ४९ प्रतिशत पुर्याउने, रोजगारीमा औपचारिक क्षेत्रको हिस्सा ३६५ प्रतिशतबाट ५० प्रतिशत पुर्याउने उल्लेख छ। श्रमको औसत उत्पादकत्व वार्षिक २ लाख ७६ हजार पुर्याइने उल्लेख थियो। योजना अवधिमा वार्षिक ५ लाख जनशक्तिले व्यावसायिक, प्राविधिक र सीपमूलक तालिम प्राप्त गरेका हुने उल्लेख छ। सबै स्थानीय तहमा रोजगार सूचना केन्द्र स्थापना भई संगठित क्षेत्रको रोजगार प्रणालीमा आबद्ध हुने योजनामा उल्लेख छ। औद्योगिक श्रम विवाद न्यूनीकरण भई असल श्रम सम्बन्ध विकास भएको हुने कार्यक्रममा छ। हाम्रोमा रोजगारीका प्रशस्त संभावना छन् तर संयन्त्र परिचालन गर्न सकिएनँ। डादिनेशचन्द्र देवकोटा, अर्थविद् आन्तरिक रोजगारीका अवसर गुमे। मुलुकमा आर्थिक मन्दीको संकेत देखियो।डा गणेश गुरुङ, श्रमविज्ञ प्रधानमन्त्री रोजगार कार्यक्रमको पुनर्संरचना गरी सीपयुक्त रोजगारी सिर्जना गर्न लागेका छौं। डण्डुराज घिमिरे, प्रवक्ता, श्रम मन्त्रालय निजी क्षेत्रद्वारा २२ लाखको घोषणा नेपाल उद्योग वाणिज्य महासंघले सन् २०३० सम्म २२ लाख रोजगारी सिर्जना गर्ने घोषणा गरेको छ। कहिलेदेखि रोजगारी सिर्जना हुन्छ भन्ने विषयमा महासंघका पदाधिकारी नै अलमलमा छन्। नेपाल उद्योग परिसंघले मेक इन नेपाल स्वदेशी अभियानअन्र्तगत वार्षिक एक हजार उद्योग स्थापना गरी वार्षिक डेढ लाखलाई रोजगारी दिने उल्लेख गरेको छ। तर, निजी क्षेत्रले पनि अपेक्षाकृत रूपमा रोजगारी सिर्जना गर्न सकेको छैन। उल्टै उद्योगधन्दा छोडी आयातित सामानको व्यापारमै निजी क्षेत्र रमाइरहेको छ। उद्योग विभागका अनुसार उद्योग क्षेत्रमा ६ लाख ७० हजार रोजगारी दिने प्रतिबद्धता भए पनि हालसम्म कति रोजगारी सिर्जना भयो भन्ने यकिन छैन। केन्द्रीय तथ्यांक विभागले २०७५ मा पहिलो पटक गरिएको राष्ट्रिय आर्थिक गणनाअनुसार प्रतिप्रतिष्ठान औसत चार जनाले रोजगारी पाएका छन्। उक्त गणनाअनुसार देशभर ९ लाख २२ हजार ४ सय ४५ प्रतिष्ठान तथा व्यवसायमा ३४ लाख ८ हजार ७ सय ४६ जनाले रोजगारी पाएका छन्। रेमिट्यान्सले धानेको देश नेपाल राष्ट्र बैंकका अनुसार बर्सेनि १० खर्ब रेमिट्यान्स भित्रिरहेको छ। कुल गार्हस्थ्य उत्पादनमा रेमिट्यान्सको हिस्सा २३ प्रतिशत छ। तर, सरकारले श्रमिकको राहतका लागि कुनै कदम चाल्न सकेको छैन। श्रमिकलाई सीपयुक्त बनाएर बढीभन्दा बढी रेमिट्यान्स भिœयाउन चासो नदिएको गैरआवासीय नेपाली संघ (एनआरएनए)का उपाध्यक्ष डिबी क्षेत्री बताउँछन्। सीप सिकाएर पठाउनुका साथै रेमिट्यान्स आकर्षित गर्न, हुन्डीको समस्याबारे बुझाउन सके रेमिट्यान्स दोब्बर बढ्न सक्छ, क्षेत्रीले भने। मन्त्रालयको नाम फेरिएको फेरियै रोजगार तथा बेरोजगारसम्बन्धी एकीकृत तथ्यांक व्यवस्थापन, अध्ययन र अनुसन्धान गरी नीति, कानुन, मापदण्ड र नियमन बनाउने कार्यादेश श्रम मन्त्रालयले पाएको छ। तर, श्रम मन्त्रालयले यस्तो काम गर्न सकेको छैन। २०२८ सालमा उद्योग मन्त्रालयअन्तर्गत श्रम विभाग स्थापना भएको थियो। २०३८ सालमा श्रम तथा समाजकल्याण मन्त्रालय स्थापना भयो। २०५२ मा समाज कल्याण अलग गरियो। २०५७ मा यातायातको जिम्मेवारी थपियो। २०६९ मा श्रम तथा रोजगार मन्त्रालय स्थापना गरियो। २०७४ यता श्रम रोजगार तथा सामाजिक सुरक्षा मन्त्रालय छ।"
बैंकको प्रणालीगत सुधारमा जोड,"काठमाडौं : नेपाल राष्ट्र बैंकका गभर्नर महाप्रसाद अधिकारीले बैंकिङ क्षेत्रमा देखिएका कतिपय समस्या प्रणालीसँग जोडिएकाले यसको सुधारमा जोड दिनुपर्ने बताएका छन्। बैंक तथा वित्तीय संस्था परिसंघ नेपाल (सिबिफिन) का पदाधिकारी तथा सदस्य र गभर्नर अधिकारीसँगको भेटमा उनले प्रणालीगत र संरचनागत सुधार गर्नुपर्ने बताएका हुन्। उक्त भेटमा बैंकिङ क्षेत्रमा विकसित घटनाक्रम, देशको समग्र आर्थिक अवस्था र सुधारका संभावित उपायका बारेमा बृहत् छलफल भएको छ। यसैक्रममा गभर्नर अधिकारीले बैंक तथा वित्तीय संस्थाले जोखिमपूर्ण देखिएका कर्जाप्रति पूर्वसावधानी अपनाइ आवश्यक कार्य अगाडि बढाउनुपर्नेमा सुझाव दिएका थिए। कर्पोरेट क्षेत्रले समेत दीर्घकालीन बोन्ड जारी गर्ने प्रक्रिया अगाडि बढाउनु पर्ने छ, गभर्नर अधिकारीले भने, वर्तमान विषम् परिस्थितिलाई मध्यनजर गर्दै अर्थतन्त्रलाई गतिशील बनाउन सरोकारवाला सम्पूर्ण पक्षहरू गंभिरताका साथ लाग्नु पर्ने छ। सिबिफिनका अध्यक्ष पवनकुमार गोल्यानको नेतृत्वमा गएको प्रतिनिधि मण्डलले गभर्नरसमक्ष सुझाव पत्र पेस गरेको छ। विगत केही समय अघिदेखि बैंक तथा वित्तीय संस्था र कर्मचारीमाथि सुनियोजित एवं शृंखलाबद्ध रूपमा सञ्चालन भइरहेका अवाञ्छित एवं गैरकानुनी क्रियाकलाप र सांघातिक आक्रमणको विषयमा गभर्नरको गम्भीर ध्यानाकर्षण गराइएको छ। नेपालको समग्र आर्थिक एवं बैंकिङ क्षेत्रमा उत्पन्न समस्या एवं चुनौती र बैंकिङ सुधारसहित तीव्र आर्थिक गतिविधिमार्फत अर्थतन्त्रलाई गतिशील बनाउने विषयमा संस्थागत सुझाव समेटिएको ध्यानाकर्षण पत्रसमेत पेस गरेको छ। वर्तमान अवस्थामा ब्याजदर घट्नुपर्ने विषयमा जोड दिइएको छ। पुँजी निर्माण, कर्जा नोक्सानीको व्यवस्था, सेवा शुल्क तथा स्प्रेडदर, संस्थागत आयकर, संस्थापक सेयरलाई साधारण सेयरमा रूपान्तरण, स्थानीय निकायमा जाने सरकारी निक्षेपको गणना, ब्याजदर कोरिडोरको प्रभावकारी कार्यान्वयनका बिषयमा सुझाव दिइएको छ। त्यसैगरी, प्रिमियमसम्बन्धी व्यवस्था, कर्जानिक्षेप अनुपात, आधार दरको गणना, फिन टेक, एसेट म्यानेजमेन्ट एवं लर्निङ एण्ड डेभलपमेन्ट जस्ता सहायक कम्पनीको स्थापना तथा लगानीलगायतका विषयमा दिइएका सुझावको सम्बोधन तथा कार्यान्वयन गर्न परिसंघले अनुरोध गरेको छ। यसैक्रममा अध्यक्ष गोल्यानले राष्ट्र बैंकलाई अभिभावकिय भूमिमा खेल्नुपर्नेमा विशेष जोड दिए।"
अरुण ३ को पीपीएमै आलटाल,"संखुवासभा जिल्लाको मकालु गाउँपालिकामा अवस्थित अरुण तेस्रो जलविद्युत् आयोजना अरुण नदीमा निर्माणाधीन विद्युत् आयोजना हो। ९ सय मेगावाट क्षमताको आयोजनाको कुल लागत १ खर्ब ४ अर्ब रुपैयाँ अनुमान गरिएको छ। आयोजनाको निर्माण करिब ६५ प्रतिशत पूरा भइसकेको छ। काठमाडौं : निर्माणाधीन अरुण तेस्रो जलविद्युत् आयोजनाको विद्युत् खरिद सम्झौता (पीपीए) गर्न भारत सरकारले आलटाल गरिरहेको छ। आयोजना आगामी दुई वर्षमा उत्पादनमा जाने भए पनि हालसम्म पनि पीपीए भएको छैन। निर्माण कम्पनी सतलजले पीपीएका लागि पहल गरिरहेको जनाएको छ। सतलज भारत सरकारको पब्लिक कम्पनी हो। आफ्नै सरकारी कम्पनीले उत्पादन गरेको बिजुली किन्न पनि भारतले लामो समय खर्चिरहेको छ। अरुण३ निर्माणमा भारत सरकारले वार्षिक बजेटबाट छुट्ट्याएर खर्च गरिरहेको छ। संखुवासभा जिल्लाको मकालु गाउँपालिकामा अवस्थित अरुण तेस्रो जलविद्युत् आयोजना अरुण नदीमा निर्माणाधीन विद्युत् आयोजना हो। ९ सय मेगावाट क्षमताको आयोजनाको कुल लागत १ खर्ब ४ अर्ब रुपैयाँ अनुमान गरिएको छ। आयोजनाको निर्माण करिब ६५ प्रतिशत पूरा भइसकेको छ। भारत सरकारको कम्पनी भएकाले पीपीए नभए पनि बिजुलीको बजार सुनिश्चित रहेको ऊर्जा सचिव दिनेश घिमिरेले बताए। यस आयोजनासँगै सर्वेक्षण अनुमति पाएको भारतकै निजी कम्पनी जीएमआरले माथिल्लो कर्णालीको पीपीए गर्न नसकेर वित्तीय व्यवस्थापन गर्न सकेको छैन। २०७१ मंसिर १० मा आयोजना विकास सम्झौता (पीडीए) भएको थियो। पीडीएअनुसार पीपीएका लागि सतलजले नै पहल गरिरहेको छ। पीपीए प्रक्रियामा रहेको कम्पनीका आवासीय प्रतिनिधि हरेराम सुवेदी बताउँछन्। आयोजनाले पीपीए दर औसतमा ४ रुपैयाँ ९० पैसा भारु (भारतीय रुपैयाँ) प्रस्ताव गरेको हो। वर्षा र हिउँदभन्दा पनि औसत मूल्य प्रस्ताव गरिएको सुवेदी बताउँछन्। आयोजनाको निर्माण लागत र नाफालाई ध्यानमा राखेर कम्पनीले पीपीएको दर भारतलाई प्रस्ताव गरेको हो। तर, भारतीय पक्षबाट भने सहमति भइसकेको छैन। आयोजनाको प्रस्तावमा दुवै पक्षबीच छलफल जारी रहेको उनले बताए। प्रस्तावित दरभन्दा कममा जान नसकिने आयोजनाले जनाएको छ। अहिले भारतमा बिजुली १२ भारुसम्म किनबेच भइरहेको छ। आयोजनाले दीर्घकालीन पीपीएका लागि भारतसँग पहल गरिरहेको छ। ९ सय मेगावाटको पिकिङ रन अफ द रिभर आयोजना पनि भएकोले छोटो समयका लागि मात्र पीपीए गर्दा बिजुली खेर जाने हुन्छ। हाल नेपाल विद्युत् प्राधिकरणले छोटो समयका लागि मात्र भारतसँग पीपीए गर्दै आएको छ। वर्षायाममा आन्तरिक उत्पादन नै मागभन्दा बढी भएर खेर गइरहेकोले पनि प्राधिकरणले थप बिजुली पीपीए गर्ने अवस्थामा छैन। आन्तरिक रूपमा बिजुलीको खपत बढाउन खासै कदम नचालेकोले पनि अरुणको बिजुली भारतमा बेच्नुको विकल्प छैन। आयोजनाबाट पाउने २१९ प्रतिशत निःशुल्क बिजुली पनि सरकारले भारतलाई नै बेच्न भनेको लगानी बोर्डका प्रवक्ता अमृत लम्सालले बताए। पीडीएअनुसार अरुणको बिजुलीको अधिकार सतलजलाई नै भएको लम्सालले जनाए। आयोजनाको बाँध मकालु गाउँपालिकाको वडा नं ३ र ५ तथा विद्युत् गृह चिचिला गाउँपालिका ३ मा रहनेछ। यसले पाएको अनुमतिअनुसार २ सय २५ मेगावाट क्षमताका चार टर्बाइनमार्फत ९ सय मेगावाट उत्पादन गर्नेछ। ग्लोबल बिडिङपछि सतलजले २०६६ सालमा अरुण तेस्रोको सर्वेक्षण अनुमतिपत्र पाएको थियो। सम्झौताअनुसार उत्पादित बिजुलीको २१९ प्रतिशत विद्युत् नेपालले निःशुल्क पाउने र बाँकी बिजुली भारत निर्यात हुनेछ। बिजुली उत्पादन सुरु भएको २५ वर्षपछि आयोजना नेपालको हुनेछ। त्यस बेलासम्म निःशुल्क बिजुली, रोयल्टी र अन्य करबापत नेपाललाई वार्षिक १३ अर्ब ९२ करोड रुपैयाँ लाभ हुनेछ। आयोजनाबाट उत्पादित विद्युत्को पिकिङ (पूर्ण क्षमतामा चल्ने घण्टा) ३४० घण्टा प्रतिदिन छ। नेपाल सरकार र जलविद्युत् निगम लिमिटेड (एसजेभिएन) बीच आयोजना विकाससम्बन्धी समझदारीपत्रमा हस्ताक्षर २०६४ सालमा भएको थियो। परियोजना विकासका लागि सरकार र भारत सरकारको पब्लिक कम्पनी सतलज जलविद्युत् निगम लिमिटेड (एसजेभिएन) बीच परियोजना विकास सम्झौता (पीडीए) भने २०७० सालमा भएको थियो। आयोजना २०८१ सालमा व्यावसायिक सञ्चालनमा जाने योजनामा छ।"
एनसेलको म्याद लम्ब्याउन एकीकृत कारोबार को घुमाउरो कानुन,"सरकारले दूरसञ्चारसम्बन्धी कानुनलाई संशोधन र एकीकरण गर्न विधेयक मस्यौदा तयार गरेको छ। काठमाडौं : निजी क्षेत्रबाट सञ्चालित दूरसञ्चार प्रदायक कम्पनी एनसेलको म्याद ७ वर्षपछि सकिँदैछ। दूरसञ्चार ऐन २०५३ अनुसार २०८६ सालमा एनसेल सरकारको स्वामित्वमा आउनुपर्छ। तर, एकीकृत कारोबार को घुमाउरो बाटोबाट एनसेललाई म्याद थपेर यसलाई निजी क्षेत्रकै स्वामित्वमा रहने गरी सरकारले भित्रभित्रै कानुनको मस्यौदा तयार गरेको छ। त्यसको सबैभन्दा घातक असर भने सरकारी स्वामित्वको नेपाल टेलिकमलाई पर्नेछ। यही प्रयोजनका लागि सरकारले दूरसञ्चारसम्बन्धी कानुनलाई संशोधन र एकीकरण गर्न विधेयक मस्यौदा तयार गरेको छ। त्यसको दफा २४ (४) मा भनिएको छ, यसअघि जारी भएका सेलुलर मोबाइल सेवा, आधारभूत दूरसञ्चार सेवा र ग्रामीण दूरसञ्चार सेवाको अनुमतिपत्र प्राप्त व्यक्तिले यस दफाबमोजिमको एकीकृत अनुमतिपत्रका लागि एक वर्षभित्र निवेदन दिन सक्नेछन्। यसअघि एकीकृत कामको अनुमतिपत्र नेपाल टेलिकमलाई मात्र छ। यो व्यवस्थाले निजी क्षेत्रलाई समेत एकीकृत कारोबारको बाटो खोलेको छ। सेलुलर मोबाइल सेवा चलाइरहेको एनसेलले यसैमा टेकेर अन्य सेवाको पहिला पहल गर्ने वा अन्य कम्पनी खडा गरेर फरक सेवा दिलाई मर्ज गर्ने, एकीकृत सेवाको लाइसेन्स लिने र त्यही मितिबाट लागू हुने गरी नयाँ अनुमतिपत्र गणनाको प्रावधान मिलाउने चाँजोपाँजो भइरहेको उच्च स्रोतले जनायो। स्वदेशी कम्पनी डुबाउने गरी कानुन बन्नु हुँदैन। विदेशी कम्पनी उकास्ने गरी विधेयक ल्याउनु हुँदैन। यसमा सरोकारवालाबीच गम्भीर छलफल हुनुपर्छ।विष्णु तिमिल्सेना  महासचिव, उपभोक्ता हित संरक्षण मञ्च। विधेयकले तत्काल प्रत्यक्ष फाइदा एनसेललाई पुग्छ, स्रोतले भन्यो, लाइसेन्स नवीकरण भइरहने भएकाले अन्य दूरसञ्चार प्रदायक कम्पनीलाई पनि लाभ पुग्छ। दूरसञ्चार ऐन २०५३ मा दूर सेवा सञ्चालन गर्न लिइने अनुमतिपत्र बढीमा २५ वर्षको हुने व्यवस्था छ। एनसेलले २०६१ साल भदौ १६ मा अनुमतिपत्र लिएको थियो। उसको २५ वर्षे लाइसेन्सको अवधि २०८६ भदौमा सकिँँदै छ। स्रोतका अनुसार, विधेयक पारित गरेर एनसेललाई २५ वर्ष नपुग्दै एकीकृत कारोबारको अनुमति दिने तयारी भइरहेको छ। लाइसेन्सको अवधि नसकिँदै एकीकृत कारोबारको अनुमति दिएर नयाँ नियमअनुसार नवीकरण हुँदै जाने व्यवस्था गर्न लागिएको छ, स्रोतले भन्यो, पुरानो लाइसेन्सलाई पनि नवीकरण गर्ने व्यवस्था विधेयकमा छ। अर्को २५ वर्ष अवधि थप्न पाउने भनेर भित्रभित्रै मिलाउन खोजिएको छ। त्यसको प्रत्यक्ष फाइदा एनसेललाई मात्र हुने देखिन्छ। दूरसञ्चार ऐन, २०५३ अनुसार लाइसेन्स अवधि समाप्त भएपछि एनसेल नेपाल सरकारको स्वामित्वमा आउनुपर्ने हुन्छ। यो विधेयक पारित भएमा सरकारको स्वामित्वमा आउनुपर्ने बाध्यताबाट एनसेल मुक्त हुनेछ। अर्कोतिर जानाजान डुबाइएको स्मार्ट टेलिकम कम्पनीलाई एनसेलले कौडीको भाउमा किनेर एकीकृत कारोबार गर्न दिने षड्यन्त्र पनि भइरहेका छन्। स्मार्टको लाइसेन्सको अवधि पनि एनसेलले लिने तयारी गरिरहेको छ। त्यसो भयो भने स्मार्टका नाममा उठाउनुपर्ने २७ अर्ब सरकारले गुमाउनेछ भने एनसेल सरकारको स्वामित्वमा आउने छैन। अन्तरदेशीय तथा अन्तर्राष्ट्रिय टेलिफोन सेवा, सेलुलर मोबाइल सेवा र इन्टरनेट सेवा एकीकृत रूपमा सञ्चालनका लागि एकीकृत अनुमतिपत्र दिन कानुन बनाउने तयारी गरिएको छ। यो विधेयक मन्त्रिपरिषद्मा पेस गर्ने तयारीमा सञ्चार मन्त्रालय रहेको छ। एकीकृत अनुमतिपत्रका लागि निवेदन नदिने वा अनुमतिपत्र प्राप्त गर्न नसक्ने व्यक्तिको साविक कानुनबमोजिम नवीकरण गराउनुपर्ने हुन्छ। अनुमतिपत्रको अवधि समाप्त भएपछि सो अनुमतिपत्र स्वतः रद्द भएको मानिन्छ। विधेयक पारित भएमा अनुमतिपत्रको अवधि १० वर्षको हुनेछ। त्यसपछि त्यस्तो अनुमतिपत्रको नवीकरण प्रत्येक पाँचपाँच वर्षमा गर्नुपर्ने छ। उपभोक्ता हित संरक्षण मञ्चका महासचिव विष्णु तिमिल्सेनाले विदेशी कम्पनीलाई भित्र्याएर स्वदेशी कम्पनी सिध्याउने कानुन बनाउन नहुने सुझाए। उनले भने, विदेशी कम्पनी भित्र्याएर स्वदेशी कम्पनी डुबाउने विधेयक बन्नु हुँदैन। यसमा सरोकारवालाबीच गम्भीर छलफल गरी निष्कर्षमा पुग्नुपर्छ।"
जनगणनापछि अर्थतन्त्रको दिशा,"आउँदो तीनचार दशकपछि भने नेपालले श्रम अभावको चुनौती सामना गर्नुपर्ने देखिन्छ। नागरिक जीवन र जगत्मा सकारात्मक परिवर्तनसहितको अनुभूति गर्ने विकास चाहन्छन्। त्यसका लागि उपयुक्त रणनीति, योजना र कार्यक्रम चाहिन्छ। त्यस्ता कार्यक्रम भरपर्दा, ग्रहणयोग्य र पर्याप्त मात्रामा उपलब्ध रहेका सूचना, जानकारी र तथ्यतथ्यांकको आधारमा बन्नुपर्छ। यस्ता तथ्यांक र जानकारी बिभिन्न स्रोतबाट प्राप्त गर्न सकिन्छ। तीमध्ये जनगणना महत्वपूर्ण र भरपर्दो स्रोत हो। जनगणनाले कुल जनसंख्या, त्यसको उमेर समूह र भूगोलअनुसार वितरण, सक्रिय र निष्क्रिय जनसंख्या, क्षेत्रगत वितरण, शक्त र अशक्त लैंगिक विभाजन, सम्पत्ति र आयको वितरणमा विस्तृत, भरपर्दो र गुणस्तरीय सूचना उपलब्ध गराउँछ। सम्पत्तिमा स्वामित्वको चरित्र, शिक्षा र स्वास्थ्य सेवाहरूको उपलब्धता र त्यसमाथि मानिसको पहुँच, यातायातजस्ता भौतिक संरचनासग जोडिएका सुविधाको उपलब्धता र पहुँच, पानी, बत्ती, इन्धन, आवास र सरसफाइसम्बन्धी संरचनाको स्तर, अवस्था र सुविधामाथिको पहँुचजस्ता विषयमा सोही किसिमका सूचना जनगणनाले नै उपलब्ध गराउँछ। जनगणना हरेक घरपरिवारमा पुगेर कोही व्यक्ति र परिवार नछुट्ने र कोही नदोहोरिने सिद्धान्तअनुसार गरिन्छ। त्यसैले पनि जनगणनाबाट संकलित सूचनाहरू तुलनात्मक रूपमा गुणस्तरीय हुन्छन्। यस्ता तथ्यांकको आधारमा बनेका नीति, रणनीति तथा कार्यक्रम बढी प्रभावकारी हुन सक्छन्। समयक्रमसँगै जनगणनाको स्वरूप, संरचना र विधिमा पनि परिमार्जन गर्न सकिन्छ। समेट्ने विषय, क्षेत्र र आयामहरूमा बढोत्तरी गर्दै लैजान सकिन्छ र भएको पनि छ। नेपालमा १९६८ सालदेखि अहिलेसम्म १२ वटा जनगणना सम्पन्न भए। पछिल्लो जनगणना २०७८ ले दिएको नतिजा र सूचनाबाट नेपालको जनसंख्याको संरचना, त्यसको दिशा र प्रवृत्तिको जानकारी लिन सकिन्छ। यी तथ्यांकीय नतिजाबाट नेपालको आर्थिक, सामाजिक, भौगोलिक, औद्योगिक अवस्थाको परिदृश्य देख्ने र अब भविष्यमा यसले लिने बाटोको आकलन सजिलै गर्न सकिन्छ। यी नतिजाकै आधारमा निर्धारित समयमै दिगो विकासको लक्ष्य हासिल हुने गरी दीर्घकालीन राष्ट्रिय रणनीतिक योजना, सोह्रौं आवधिक योजना, क्षेत्रगत नीति, रणनीति तथा कार्यक्रम र वार्षिक बजेट तथा प्रदेश एवं स्थानीय तहका योजना र कार्यक्रम बनाई कार्यान्वयनमा लैजान सकिन्छ। जहाँसम्म नेपालको जनसंख्याको प्रश्न छ, चार दशकदेखि यसको वृद्धिमा संकुचन आउन थालेको छ। २०३८ सालमा २६२ प्रतिशतले वृद्धि भएको जनसंख्या, २०४८, २०५८ र २०६८ सालमा क्रमशः २२५, २०८ र १३५ प्रतिशतले वृद्धि भएको देखिन्छ। २०५८ सालमा २ करोड ३२ लाख रहेको जनसंख्या २०६८ सालमा २ करोड ९५ लाख भएको थियो। २०७८ सालको जनगणनाले भने वृद्धिदर ०९२ प्रतिशत मात्र रही कुल जनसंख्या २ करोड ९२ लाख रहेको देखाएको छ। अन्य नतिजामा परिवारको आकार घटेर जानु, सहरमा बस्नेको संख्या बढेर जानु, गाउँबाट सहर, सहरबाट विदेश र पहाडबाट तराई र पहाडका अन्य सहरमा जाने दर बढ्नु, लैंगिक अनुपात असन्तुलित हुन, उमेर समूहको परम्परागत आधार भत्केर जानु, ६० वर्ष उमेर समूहको अनुपात बढेर जानु तथा १५ वर्षमुनिको जनसंख्याको अनुपात घटेर जानु, परिवारमा अनुपस्थित हुने र विदेश बस्नेको प्रतिशत र संख्या बढेर जानु र काम गर्न सक्ने जनसंख्याको उल्लेखनीय अंश निष्किय रहनु, कृषिक्षेत्रमा उत्पादन र आय बढ्न नसकेको अवस्थामा पनि देशको आधा जनसंख्या कृषिमा निर्भर रहनु आदि छन्। २०६८ को जनगणनामा १४ वर्षसम्मको उमेर समूहको जनसंख्या झन्डै ३४ प्रतिशत रहेकोमा २०७८ मा पुगनपुग २८ प्रतिशतमा सीमित भएको छ। ५९ वर्षभन्दा माथिको जनसंख्या ८ प्रतिशतको हाराहारीबाट १० प्रतिशतभन्दा उकालो लागेको छ। महिलातर्फको पिरामिडिकल संरचना अझ भत्केको छ। १५ वर्षदेखि ५९ वर्षसम्मको उमेर समूहको जनसंंख्याको अनुपात ५७ प्रतिशतबाट ६२ प्रतिशत पुगेको छ। विदेश जाने र निष्किय रहनेको अनुपात बढेको छ। तर, पनि राज्यको आर्थिक सामाजिक तथा भौतिक विकासमा अपेक्षाकृत योगदान पुगेको छैन। यस्ता प्रवृत्तिले जनसांख्यिक लाभको अवसरबाट नेपाल क्रमशः बन्चित हुँदै जाने देखिन्छ। आउँदो तीनचार दशकपछि भने नेपालले श्रम अभावको चुनौती सामना गर्नुपर्ने र थोरै व्यक्तिले वृद्ध हुँदै गएका धेरै व्यक्तिलाई पाल्नुपर्ने अवस्था सिर्जना हुने सम्भावना छ। चार दशकअगाडि एक सन्तानको नीति अबलम्बन गर्दा चीनको जनसंख्या घट्न थाल्यो। त्यसबाट भविष्यमा आउन सक्ने चुनौतीलाई मध्यनजर गरेर अहिले उसले हरेक महिलाले तीनवटासम्म बच्चा जन्माउन सक्ने नीति लिएको छ। नेपालले पनि यसबाट पाठ सिकेर समयमै जनसंख्या र बच्चाको जन्मसम्बन्धी नीतिमा आवश्यक सुधार गर्नुपर्छ। भौगोलिक दृष्टिकोणबाट जनसंख्याको वृद्धि र वितरणमा असन्तुलन देखिँदै जानु अर्को चुनौती हो। अघिल्लो गणनामा भन्दा यसपालि हिमाली र पहाडी क्षेत्रमा जनसंख्याको अनुपात घटेको छ। ३४ जिल्लामा जनसंख्याको वृद्धिदर नकारात्मक छ। त्यस्ता जिल्ला सडक यातायातको सुविधा पुगिसकेको अवस्थाका छन्। उदाहरणका लागि रामेछाप र खोटाङ जिल्लालाई लिन सकिन्छ। पछिल्ला दिनमा रामेछाप हिमालपहाडतराई जोड्ने केन्द्र बनेको छ। यस्तो अवस्थामा जनसंख्या भने २०६८ को तुलनामा १६७ प्रतिशतले घटेको छ। सडक सञ्जाल पुगेको खोटाङको वृद्धि १५६ प्रतिशतले नकारात्मक छ। यी जिल्लाका अधिकांश खेत, गरा र पाखा खाली भएका छन्। कतिपय जिल्लामा खानेपानीको अभाव हुनाले बसाइँ सर्नेेको संख्या बढेको छ, भएका घरहरू खाली भएका छन्। यस नतिजाले २०७२ को भूकम्पपश्चात सरकारले बाह्य साधनसमेत जुटाएर भूकम्पबाट क्षतिग्रस्त भएका घरहरूको निर्माण र मर्मत गर्न दिएको स्रोतको ठूलो अंश निष्प्रयोजन भएको छ। यसको अर्थ बसाइँसराइको प्रवृत्ति बिकास अनुकूल भएको देखिएन। प्रदेशगत जनसांख्यिक प्रवृत्ति हेर्दा मधेश प्रदेशको चरित्र अन्य प्रदेशभन्दा फरक छ। अन्य प्रदेशमा वृद्धिदर घट्दै जाँदा मधेसमा ११९ प्रतिशतले जनसंख्या बढेर देशको ६६ प्रतिशत भूभागमा बस्ने जनसंख्या २१ प्रतिशत पुगेको छ। लैंगिक अनुपातमा भने पुरुषभन्दा महिलाको संख्या कम छ। महिला मूली रहेको परिवारको अनुपात पनि कम छ, परिवारको आकार पनि ठूलो छ। समग्रमा, नेपालको परिवारको आकार ४३७ सदस्य रहे पनि मधेस प्रदेशमा प्रतिपरिवार सदस्य संख्या ५२९ छ। जबकि गण्डकीको यो संख्या ३७२ मात्र छ। वृद्धिदर पनि सबभन्दा कम अर्थात् ०२५ प्रतिशत छ। जबकि गण्डकीको मानव विकास सूचकांक सातवटै प्रदेशमध्ये उच्च छ। यसले आर्थिक सामाजिक विकासले जन्मदर समेतका जनसंख्याको संरचनालाई प्रभावित गरेको पुष्टि हुन्छ। तसर्थ, आउँदा दिनमा लगानी, उत्पादन, उद्योग, पूर्वाधार निर्माण तथा आर्थिक सामाजिक विकाससम्बन्धी नीति निर्माण गर्दा यी नतिजालाई ख्याल गर्नुपर्छ। अधिकारी अर्थविद् हुन् ।"
इमानको खाँचो,"राजनीतिक नेतृत्व प्रतिजनताको चरम निराशा छ। अन्तर्राष्ट्रिय स्तरको खेलमा खेलाडीको हौसला बढाउन भनेर देशका प्रधानमन्त्री जानुहुन्छ। खेल मैदानमा पुग्दा प्रधानमन्त्री जिन्दावादका नारा लाग्नुपर्थ्यो, जनताले खुसी हुनुपर्थ्यो तर विडम्बना त्यहाँ प्रधानमन्त्री मुर्दावादका नारा लागे। मुलुकको समृद्धि र विकासका लागि नेताहरूको सोचमा कुनै सुधार आएको छैन। जस्तोसुकै राम्रो व्यवस्था आए पनि नेताहरूको सोच परिवर्तन नभएसम्म समृद्धि सम्भव छैन। देश र जनताप्रति नेताहरूमा समर्पणको भाव आयो भने जनतामा पनि ऊर्जा थपिन्छ। संघीय गणतन्त्र पनि आइसक्यो। अब व्यवस्था परिवर्तनका लागि आन्दोलनको आवश्यकता छैन। अब आवश्यकता छ त देश बनाउने र देशको अवस्थामा परिवर्तन ल्याउने। यतिबेला जनतामा चरम निराशा छ। एक सय जना सर्वसाधारणलाई देश बन्छ त ? भनेर सोध्यौ भने बन्दैन भन्ने निराशाको जवाफ सुनिन्छ। नेताहरूले पनि देश बन्दैन भनेर निराशा फैलाइरहेका छन्। नेतामा नै देश बनाउने तत्परता छैन, उनीहरूमा नै निराशा छ, उनीहरूले ब्यक्त गरेका अभिव्यक्तिहरू निराशाजनक छन् भने जनतामा कसरी विश्वास जाग्नसक्छ ? नेताहरू व्यक्तिगत स्वार्थमा केन्द्रित छन्। सत्ताका लागि जे पनि गरिदिने प्रवृत्ति नेतृत्वमा देखियो। आफूले सत्तामा पुग्नका लागि जनताको अभिमतको अनादर भयो। आफू सत्तामा पुग्न जुनसुकै हदसम्म पनि झर्ने प्रवृत्तिले नेताहरूप्रतिको जनविश्वास गुम्दै गएको छ। प्रधानमन्त्री आउने बाटो कुरेर जनताले आत्मदाह गरिरहेका छन्। निराशाको योभन्दा चरम चिन्ताको विषय के हुन सक्छ ? हरेक नेतामा आफूलाई जन्माएको देशका लागि कम्तीमा पनि ५ वर्ष निःस्वार्थ सेवा गर्छु भन्ने भावना आउनुपर्छ। इमान्दार र समर्पण बिना देशको विकास हुँदैन। इमान्दारिताका साथमा ५ वर्ष देशको सेवा गर्छु भनेर नलाग्दासम्म देश बन्दैन। राजनीति पेसा भएको छ। आफू पनि कमाउने, परिवारका मान्छेलाई कमाउन दिने, आफ्नालाई कमाउन अवसर दिने। यस्तो प्रवृत्तिले देश कसरी बन्छ ? राजनीति सेवा हो भन्ने भावना नआउँदासम्म देश समृद्ध बन्दैन। देशमा अस्थिरता बढी भयो। बनेको गठबन्धन कतिबेला ढल्छ ? कुन राजनीतिक दल कतिबेला कता ढल्किन्छ ? व्यापार व्यवसाय के हुन्छ ? भन्ने कुराको टुंगो छैन। रेमिट्यान्सको आधारमा टिकेको हाम्रो अर्थतन्त्र अहिले धरासायी भइरहेको छ। कोेरिया पनि पहिला हाम्रो देशको जस्तै रेमिट्यान्समा नै चलेको देश हो। उसले देशमा आएको रेमिट्यान्सलाई उत्पादनमा लगायो। अहिले कोरिया कहाँ पुगिसक्यो। हाम्रो देशमा आएको रेमिट्यान्स पनि उत्पादनमा लगाउन सकिएको छैन। देशको उत्पादन छैन, रेमिट्यान्स कति आउँछ भन्ने कुराको टुंगो छैन। भएको बजेट भ्रष्टाचारका कारण अवैध बाटोतिर गइरहेको छ। राजनीतिक नेतृत्व प्रतिजनताको चरम निराशा छ। अन्तर्राष्ट्रिय स्तरको खेलमा खेलाडीको हौसला बढाउन भनेर देशका प्रधानमन्त्री जानुहुन्छ। खेल मैदानमा पुग्दा प्रधानमन्त्री जिन्दावादका नारा लाग्नुपर्थ्यो, जनताले खुसी हुनुपर्थ्यो तर विडम्बना त्यहाँ प्रधानमन्त्री मुर्दावादका नारा लागे। त्यो आक्रोश एकजना पुष्पकमल दाहालप्रति मात्रै थिएन, त्यो देशको राजनीतिक नेतृत्वप्रतिको निराशा र वितृष्णा थियो। अहिले देशका युवाहरूमा अवस्था सुधार होला भन्ने आशा छैन। युवा शक्ति देशको अवस्था देखेर विदेश पलायन भइरहेको छ। उनीहरूमा आफ्नै नेतृत्वप्रति आशा छैन। हाम्रो राजनीतिक नेतृत्वमा दूरदृिष्ट पनि छैन। नेतृत्वले वर्तमान मात्र हेर्ने होइन, नाति पुस्ताका लागि सोचेर योजना बनाउनुपर्छ। नगर क्षेत्रको सडक विस्तारको कार्य तीव्र गतिमा भइरहेको छ। नगरवासीले स्वस्फुर्त रूपमा आफ्नो घर भत्काएर नगरको विकासमा सहयोग गरिरहेका छन्। उनीहरूलाई आफ्नो क्षेत्रको विकासका लागि जगाउने प्रयास गरियो, अहिले उनीहरू निःस्वार्थ आफ्नो सहर बनाउन कस्सिएका छन। विकास भनेको पूर्वाधार वा संरचना मात्रै होइन, धनगढी उपमहानगरले नेपालमै पहिलोपटक हरेक वडामा महिनामा एक दिन निःशुल्क विशेषज्ञ चिकित्कसहितको स्वास्थ्य सेवा प्रदान गरिरहेको छ। उज्यालो धनगढी अभियानको सुरुवात भएको छ। हरियाली धनगढी बनाउने भन्दै ३ हजार बिरुवा रोपिएका छन्।उपमहानगरले नाति पुस्तालाई हेरेर योजना बनाएको भन्ने कुरा सार्वजनिक गरेपछि नगरवासीमा आशा पलाएको छ। जनताले निःस्वार्थ केही गर्छु भन्ने नेतृत्व पायो भने उनीहरू ज्यान दिएर पनि सहयोग गर्छन्। तर, नेतृत्वले आफू इमान्दार र समर्पणमा रहेको प्रमाणित गर्नुपर्छ। भ्रष्टाचाररहित प्रणालीको विकास गरेर जनताको विश्वास जित्नुपर्छ। नेताप्रति जनताको विश्वास मात्रै जाग्यो भने देश विकास हुन एक दशक पनि लाग्दैन। देश बनाउनका लागि यी कुराहरूमा गम्भीर भएर सोच्न जरुरी छ। (हमाल धनगढी उपमहानगरपालिकाका मेयर हुन्।)"
कांग्रेसको केन्द्रीय कार्यसम्पादन समिति बैठक आज बस्दै,"काठमाडौं : नेपाली कांग्रेसको केन्द्रीय कार्यसम्पादन समिति बैठक आज बस्दैछ। पार्टी मुख्य सचिव कृष्णप्रसाद पौडेलले केन्द्रीय कार्यालय वीपीनगरमा आइतबार बिहान १० बजेका लागि बैठक बस्ने जानकारी दिए । वर्तमान सत्ता गठबन्धनमा कांग्रेसले ८ मन्त्रीको दाबी गरेपनि शुक्रबार मन्त्रिमण्डल विस्तार हुँदा कांग्रेसका ४ मन्त्रीले सपथ लिएका छन्। सभापति शेरबहादुर देउवाले एकलौटी निर्णय गरेको भन्दै शेखरगगन समूहले असन्तुष्ट जनाएपछि ४ जना मात्र पठाइएको हो। आज सरकारमा जाने थप मन्त्री र उपनिर्वाचनको विषयमा छलफल हुनेछ। प्रधानमन्त्री प्रचण्डले सातौंपटक मन्त्रिमण्डल पुनर्गठन गर्दा कांग्रेसबाट अर्थमन्त्री प्रकाशशरण महत, रक्षामन्त्री पूर्णबहादुर खड्का, उद्योग मन्त्री रमेश रिजाल र सहरी विकास मन्त्री सीता गुरुङ समेटिएका छन्।"
करारका कर्मचारीलाई पुनर्वहालीको माग राख्दै गाउँसभा बहिष्कार,"जोमसोम : मुस्ताङको थासाङ गाउँपालिकाको गाउँसभा अधिवेशन अनिश्चितकालका लागि स्थागित भएको छ। गाउँपालिकामा कांग्रेसका जनप्रतिनिधिले चालु वर्ष करारका कर्मचारीलाई म्याद नथपी निष्कासन गरिएकाहरूलाई पुनर्वहाली गर्ने लगायतका चार बुँदे माग राख्दै थासाङ गाउँपालिकाको एघारौं अधिवेशन बहिष्कार गरे। कांग्रेसबाट गाउँसभा बहिष्कारपछि पालिकाले सूचना टाँस गरी अनिश्चितकालका लागि गाउँसभा स्थगित गरेको हो। थासाङ गाउँपालिकाले चैत्र १८ गते शनिबार बिहान ८ बजे गाउँसभा अधिवेशन गर्ने गरी पालिकाका सबै जनप्रतिनिधिहरूलाई पत्राचार गरेको थियो। गाउँसभा अधिवेशन बिहान ८ बजे सुरु गर्ने भनिए पनि नेपाली कांग्रेसबाट निर्वाचित जनप्रतिनिधिहरू अधिवेशनमा उपस्थित नभएपछि गाउँसभा अधिवेशन सोही दिनको दिउँसो ४ बजेसम्म स्थागित गरिएको थियो। तर, ४ बजेसम्म पनि कांग्रेसका जनप्रतिनिधिहरू गाउँसभा स्थलमा आएनन्। उनीहरूले आफ्नो ४ बुँदे प्रस्ताविक मागहरू सम्वोधन नभएसम्म गाउँसभा अधिवेशनमा सहभागी नहुने लिखित पत्र गाउँपालिकामा पेश गरेको पालिकाका प्रवक्ता एवं थासाङ२ का वडाध्यक्ष गौतम शेरचनले जानकारी दिए। थासाङ गाउँपालिकामा कांग्रेसबाट निर्वाचित उपाध्यक्ष सोमल हिराचनसहित ४ जना वडाध्यक्षहरूले प्रस्तावित ४ बुँदे माग राखेका छन्। उनीहरूले गाउँपालिकाको बजेट, नीति तथा कार्यक्रम निर्माण गर्दा उपाध्यक्षलाई पनि सहभागी गराइनु पर्ने, गत आर्थिक वर्षको असारमा म्याद थप नभएका कर्मचारीहरूलाई पुनर्वहाली गरिनुपर्ने अथवा करारका रिक्त पदहरू पदपूर्ति गरिनुपर्ने, गाउँ कार्यपालिकाको सबै सूचनाहरू पालिकाको आधिकारिक वेब साइटमा अपलोड गरिनुपर्ने र गापा कार्यालयको सबै विषयगत शाखामा कार्यरत कर्मचारीलाई सहज ढंगले काम गर्ने वातावरण निर्माण गर्नुपर्ने माग प्रस्ताव गरेको पालिका प्रवक्ता गौतम शेरचनले बताए। गाउँपालिकाका प्रमुख प्रशासकीय अधिकृत नगेन्द्र सुवेदीले स्थानीय तहको गाउँसभा अधिवेशन संञ्चालन कार्यविधि ऐन २०७५ बमोजिमको अधिकार प्रयोग गरी गाउँपालिका अध्यक्षले गाउँसभा अधिवेशन स्थगित गरेको बताए। उनले अनुकुल समय मिलाएर सबै जनप्रतिनिधिसंग सहकार्य गरी गाउँसभा अधिवेशनको मिति तय गरिने बताए। थासाङका उपाध्यक्ष सोमल हिराचनले आफूहरूले राखेको प्रस्तावित माग सम्बोधन भए मात्रै गाउँसभा अधिवेशनमा भाग लिने बताए। उनले मनोमानी ढंगले करारमा नियुक्ति भएका कर्मचारीहरूको म्याद थप नगरी निष्कासन गरिएको र उनीहरूले म्याद थप गरी पुनर्वहाली गरिनुपर्ने उल्लेख गरे।"
छुवाछुतको घटनाबारे राष्ट्रिय दलित आयोगको चासो,"वीरगन्ज : वीरगन्जको अलौमा सम्पन्न महायज्ञको पूजामा छुवाछुतको विभेद गरेर दलितलाई बस्न नदिएको घटना बारे राष्ट्रिय दलित आयोगले चासो देखाएको छ। वीरगन्ज १७ अलौंमा यही चैत ८ देखि १६ गतेसम्म चलेको महायज्ञमा गैरदलितहरूले दलितलाई महायज्ञको पूजामा बस्न दिएका थिएनन्। उक्त घटनाले देशव्यापी रूपमा चर्चा पाएपछि दलित आयोगले चासो देखाएको हो। आइतबार वीरगन्ज आएका आयोगका सदस्य टुन्ज बराइलीले पर्सा जिल्लाका सुरक्षा निकायका प्रमुखदेखि अलौका जनप्रतिनिधि, स्थानीयवासी र दलितहरूसँग भेटेर घटनाका बारेमा जानकारी लिएका छन्। उनले प्रमुख जिल्ला अधिकारी हिरालाल रेग्मी, सशस्त्र प्रहरी उपरीक्षक सुमन थपलिया, नेपाल प्रहरीका प्रहरी उपरीक्षक कोमल शाह, राष्ट्रिय अनुसन्धान पर्साका अधिकृत हेमन्त कुवँर लगायतसँग भेटेर उक्त घटनाका बारेमा छलफल गरेका हुन्। कुनै पनि सार्वजनिक समारोहमा दलितलाई बञ्चित गराउनु संविधानको उल्लंघन गर्नु भएको बताउँदै बराइलीले यस घटनाको सत्यतथ्य पत्ता लगाई आगामी दिनमा यस्ता घटना दोहोरिन नदिन दबाब सिर्जनाका लागि आफू वीरगन्ज आएको बताए। बराइलीसँगको भेटमा पर्साका प्रमुख जिल्ला अधिकारी रेग्मीले छुवाछुतको विभेद भएको भनेर अलौका दलित समुदायले जिल्ला प्रशासन कार्यालय पर्सामा ज्ञापनपत्र दिएको बताए। उनले भने, संविधानले नै विभेदजन्य गतिविधि गर्न बर्जित गरेको अवस्थामा स्थानीयले विेभद गर्न हुँदैन भनेर हामीले कानुनी आधार देखाउनुका साथै पटक पटक छलफल गरेर सहमति गराउने प्रयास गर्यौँ। महायज्ञ हुनुभन्दा अघिल्लो दिन उहाँहरू आफैं मिलेको भन्दै हामीलाई नै यज्ञमा बोलाउन निम्तो दिन आउनुभयो। हामीले केही गर्नै परेन। आयोगका सदस्य बराइलीले आगामी दिनमा पनि जातकै आधारमा हुने विभेदजन्य घटनामा सहमती नगराई कानुनी प्रक्रियाका आधारमा कारबाही गर्न सुरक्षा निकायका प्रमुखहरूलाई निर्देशन दिए। बराइलीले आइतबार नै अलौमै पुगेर त्याहाँका वडाध्यक्ष सञ्जिव बहादुर क्षेत्री र स्थानीय दलित समुदायसँग पनि छलफल गरे। महायज्ञमा भएको यथार्थबारे जानकारी लिँदै बराइलीले समाजको परम्परागत संस्कारभन्दा पनि कानुनको पालना गर्न आग्रह गरे। बराइलीले वडा कार्यालयबाट हरेक आर्थिक वर्षमा दलित समुदायकै लागि भनेर निश्चित बजेट बिनियोजन गर्न पनि वडाअध्यक्ष क्षेत्रीलाई अनुरोध गरे। जवाफमा वडाध्यक्ष क्षेत्रीले आफ्नो वडाका हरेक गतिविधिमा दलित समुदाय प्राथमिकतामा रहेको बताए। संविधानलाई नै टेकेर आफू वडाअध्यक्षमा निर्वाचित भएको हुँदा कानुनको अवज्ञा गर्न नसक्ने वडाअध्यक्ष क्षेत्रीको भनाइ छ। वडाअध्यक्ष क्षेत्रीले भने, पहिला पहिला छोएको खाने समेत चलन थिएन, अहिले सबै सँगै बसेर खाने मात्रै हैन, महायज्ञमा पनि ८ दिनसम्म दलित समुदायले नै भण्डारा चलाएर सबै भक्तजनदेखि दर्शालुहरूलाई बिहान बेलुकाको खानाको समेत व्यवस्था गरे। त्यसैले एकैपटक असहज भए पनि विस्तारै सबै सुधार हुदै जान्छ।' तर स्थानीय दलित अगुवा खुबलाल महराले बराइलीसँगको भेटमा भने , महायज्ञको जलयात्रा, कलश यात्रादेखि हवनसम्म पनि हामी सहभागी भयौँ, मात्रै बेदी (यज्ञको पूजास्थल) मा भने बस्न पाएनौं। तर अर्को वर्षदेखि हुने महायज्ञमा त्यसमा पनि बस्न पाउने गरी सहमति भएको छ। अर्को वर्षदेखि हुने हरेक सामाजिक एवं धार्मिक कार्यहरूमा दलित समुदायको पनि समान सहभागिता हुनेमा आफू विश्वस्त रहेको बताए।"
सोमबार यी स्थानमा हुने छ चट्याङसहित वर्षा,"काठमाडौं : सोमबार देशका पाँचवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी प्रदेश र गण्डकी प्रदेशको पहाडी भूभागका थोरै स्थानमा साथै बागमती, कर्णाली तथा सुदूरपश्चिम प्रदेशका पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ। सोमबार राति कोशी प्रदेश, गण्डकी प्रदेश र कर्णाली प्रदेशका पहाडी भूभागका एकदुई स्थानमा मेघ गर्जनचट्याङ सहित हल्का वर्षाको सम्भावना छ।"
कास्कीमा सडक दुर्घटना बढ्दो,"पोखरा : दुई साताको अन्तरमा पोखरामा दुई जनाले सडक दुर्घटनामा ज्यान गुमाए। महानगरको व्यस्त सडक न्यूरोडमा गत शुक्रबार मिनी माइक्रोले ठक्कर दिँदा स्कुटर चालक ४५ वर्षीय सूर्य थकालीको मृत्यु भयो। त्यसअघि यही चैत ३ गते चिप्लेढुङ्गामा नगर बसको ठक्करबाट स्कुटरमा सवार २४ वर्षीया दीक्षा कार्कीले ज्यान गुमाउनुपर्यो। यी प्रतिनिधि घटनाले पोखरामा बढ्दो सवारी दुर्घटनालाई दर्शाउँछ। यसरी लगातार जसो भइरहेका दुर्घटनाले सडक सुरक्षामा प्रश्न उठ्न थालेको छ। सार्वजनिक यातायातमा देखिएको असुरक्षाप्रति सर्वसाधारण त्रसित छन्। सडक दुर्घटना न्यूनीकरण नभएकामा जनगुनासो बढ्दो छ। जिल्ला ट्राफिक प्रहरी कार्यालयका अनुसार चालु आवको हालसम्म कास्कीमा ७९ वटा सडक दुर्घटना भएका छन्। दुर्घटनामा परी २९ जनाले ज्यान गुमाए भने ८९ जना गम्भीर घाइते भए। आव सकिन अझै तीन महिना बढी बाँकी छ। गत वर्ष ९८ दुर्घटना हुँदा ५५ जनाको मृत्यु भएको थियो। आव २०७७०७८ मा भएका ६४ सडक दुर्घटनामा ४३ जनाले ज्यान गुमाएका थिए। पछिल्ला तीन वर्षको आँकडाले कास्कीमा सडक दुर्घटना बढ्दै गएको देखाउँछ। दुर्घटनाको सङ्ख्यासँगै मानवीय क्षति पनि बढ्दो क्रममा छ। बढ्दो आवादी र सवारी चापले बर्सेनि दुर्घटनाको जोखिम बढाएको हो। पोखरा महानगर र राजमार्ग क्षेत्रमा बढी दुर्घटना हुने गरेको कार्यालयका सूचना अधिकारी एवं प्रहरी वरिष्ठ नायब निरीक्षक शिवप्रसाद पाठकले बताए। नब्बेदेखि ९५ प्रतिशतसम्मको सवारी दुर्घटना चालकको लापरबाहीका कारण हुने गरेका उनको भनाइ छ। 'तीव्र गति, मापसे जस्ता कारणबाट बढी दुर्घटना हुने गरेको छ, सहरी क्षेत्रमा हुने दुर्घटनामा साना सवारीसाधनको बढी दोष देखिन्छ', उनले भने। चालु आवमा भएका ७९ दुर्घटनामध्ये ४४ तीव्र गतिका कारण भएको उनले उल्लेख गरे। स्तरहीन सडक, यान्त्रिक गडबडी, जथाभावी पार्किङ आदि कारणले पनि दुर्घटना हुने गरेको छ। 'पोखरामा व्यवस्थित पार्किङ नहुँदा ट्राफिक व्यवस्थापनमा चुनौती थपिएको छ', प्रहरी वरिष्ठ नायब निरीक्षक पाठकले भने, 'ठाउँठाउँमा भइरहेको सडक, नाली निर्माणले पनि दुर्घटनाको जोखिम बढाइरहेको छ।' कार्यालयले दुर्घटना न्यूनीकरणका लागि सडक सुरक्षा सचेतना कार्यक्रम सञ्चालन गर्दै आएको छ।"
घुस लिएको आरोपमा मालपोत कार्यालयका कर्मचारीसहित दुई जना पक्राउ,वीरगन्ज : सेवाग्राहीसँग घुस रकम लिएको आरोपमा बाराको मालपोत कार्यालयका एक कर्मचारीसहित दुई जना पक्राउ परेका छन्। पक्राउ पर्नेहरूमा कलैयास्थित मालपोत कार्यालय बाराको राजश्व फाँटका कर्मचारी रामविश्वास साह कानु र लेखापढी व्यवसायी गौरीशंकर कुशवाहा रहेका छन्। अख्तियार दुरुपयोग अनुसन्धान आयोगको क्षेत्रीय कार्यालय हेटौंडाबाट खटिएको टोलीले सेवाग्राहीसँग १५ हजार रुपैयाँ घुस लिएको आरोपमा घुस रकमसहित कानु र कुशवाहालाई पक्राउ गरेको अख्तियारको हेटौंडास्थित कार्यालयका सूचना अधिकारी विष्णुप्रसाद सापकोटाले जानकारी दिए। उनका अनुसार जग्गा रजिष्ट्रेसन पास गराइदिने भन्दै एक सेवाग्राहीसँग आइतबार अपराह्न कार्यालय छेउकै एक पसलमा १५ हजार रुपैयाँ घुस लिँदै गरेको अवस्थामा ती दुवैलाई अख्तियारको टोलीले नियन्त्रणमा लिएको हो। घुस रकमसहित पक्राउ परेका दुवैलाई आइतबार हेटौंडा स्थित कार्यालयमा राखेर सोमबार काठमाडौंस्थित आयोगमा बुझाइने सापकोटाले जानकारी दिए।
खुम्बु क्षेत्र हिउँले ढपक्कै (फोटोफिचर),"सोलुखुम्बु : सोलुखुम्बुको खुम्बु क्षेत्र हिउँले ढपक्कै ढाकेको छ। गत शुक्रबारदेखि निरन्तर भइरहेको हिमपातले खुम्बु क्षेत्र पुरै हिउँले ढाकेको स्थानीयले बताएका छन्। नाम्चेमा मात्रै करिब ४ इन्च भन्दा बढी हिउँ जमेको छ। त्यसभन्दा माथिल्लो क्षेत्रमा बाक्लो हिउँ जमेको नाम्चेका पर्यटन व्यवसायी लामाजी शेर्पाले जानकारी दिए। हिमपातसँगै पर्यटकहरु हिउँमा रम्न थालेको सगरमाथा राष्ट्रिय निकुञ्जका प्रमुख संरक्षण अधिकृत भुमिराज उपाध्यायले बताए। शनिबार दिनभर हिउँ परेर आज बिहानदेखि घाम लागेसँगै खुम्बु क्षेत्र टलक्कै हिउँले टल्किएको छ। जसका कारण हिउँमा रमाउने पर्यटकहरु विहानैदेखि हिउँ खेल्न निस्किएको पर्यटन व्यवसायी नरेन्द्र राईले बताए। लामो समयको प्रतिक्षापछि भारी मात्रामा हिमपात भएका कारण खुम्बुका होटल, व्यवसायी, पर्यटन व्यवसायीदेखि स्थानीय समेत उत्साहित बनेका छन्।"
आज देशका यी प्रदेशमा पानी पर्ने,"आइतबार राति पनि कोशी र गण्डकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना छ। काठमाडौं : आइतबार देशका दुईवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी प्रदेश लगायत देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना छ। आइतबार राति पनि कोशी र गण्डकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना छ। भोलि अर्थात सोमबार सुदूरपश्चिम प्रदेश लगायत देशका पहाडी भूभागमा आंशिक देखि सामान्य बदली रही बाँकी भूभागमा मौसम सामान्यतया सफा रहने महाशाखाको बुलेटिनमा उल्लेख छ। कोशी प्रदेश र गण्डकी प्रदेशको पहाडी भूभागका थोरै स्थानमा साथै बागमती, कर्णाली र सुदूरपश्चिम प्रदेशका पहाडी भूभागका एकदुई स्थानमा मेघ गर्जनचट्याङ्ग सहित हल्काक्षणिक वर्षाको सम्भावना रहेको जनाइएको छ। मंगलबार पनि देशका पहाडी भूभागका एकदुई स्थानमा मेघ गर्जनचट्याङ्ग सहित हल्काक्षणिक वर्षा भए पनि अन्य स्थानमा मौसम सफा रहने जनाइएको छ। महाशाखाले मेघगर्जनचट्याङ्ग तथा हावाहुरीबाट हुन सक्ने क्षति बाट बच्न आवश्यक सतर्कता अपनाउनु हुन अनुरोध गरेको छ।"
सवारी दुर्घटनामा अध्यागमन अधिकृत पाण्डेको निधन,काठमाडौंः त्रिभुवन अन्तर्राष्ट्रिय विमानस्थलस्थित अध्यागमन कार्यालयमा कार्यरत अध्यागमन अधिकृत भुपती पाण्डेको निधन भएको छ। कार्यालय समय सकिएपछि घर फर्किने क्रममा बल्खु चोकको जेब्राक्रसिङमा उनले चलाएको स्कुटरलाई ट्रकले ठक्कर दिएको थियो। घाइते पाण्डेलाई तत्काल बल्खुस्थित बयोधा अस्पताल लगिएको थियो। अस्पताल पुर्याउनासाथ डाक्टरले मृत घोषणा गरेको अध्यागमन विभागले जनाएको छ। पाण्डे अर्घाखाँची छत्रदेव गाउँपालिका७ निवासी हुन्।
यस्तो रह्यो पूर्वाञ्चल विश्वविद्यालयको ११ औं दीक्षान्त समारोह,"काठमाडौं : पूर्वाञ्चल विश्वविद्यालयको ११ औं दीक्षान्त समारोहमा सम्पन्न भएको छ। प्रधानमन्त्री एवं विश्विवद्यालयका कुलपति पुष्पकमल दाहाल प्रचण्डको अध्यक्षतामा सम्पन्न भएको समारोहमा ६ हजार ५ सय १३ विद्यार्थी दीक्षित भएका छन्। कला संकायको स्नातकमा ९२,स्नाकोत्तरमा ४३,कानुन संकायमा स्नातक १९९ र स्नातोकत्तरमा १०७,शिक्षाशास्त्र संकायमा स्नातक ३५४,स्नाकोत्तर १४८,व्यवस्थापन संकायमा स्नातक तहमा १ हजार २ सय ४२ र स्नातकोत्तरमा ६१४ विद्यार्थी दीक्षित भएका छन्।"
उपसचिवसहित तीनजनाविरूद्ध भ्रष्टाचार मुद्दा,"काठमाडौं : उपसचिवसहित तीनजनाविरूद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले सर्लाहीको लालबन्दी नगरपालिकाको शिक्षा शाखा प्रमुख (उपसचिव) बासुदेव तिमल्सिना, रामअवतार जनता माध्यमिक विद्यालयका प्रधानाध्यापक नारायण प्रसाद बराल र श्री केश्वर गरिब जनता माध्यमिक विद्यालयका शिक्षक पाँचु रायविरूद्ध विशेष अदातलमा भ्रष्टाचार मुद्दा दायर गरेको हो। उजुरीका आधारमा छानविन गर्दा उपसचिव तिमल्सिना,प्राधानाध्यापक बराल शिक्षक रायले नेपाल सरकारलाई हानीनोक्सानी पुर्याएर भ्रष्टाचार गरेको पाइएकाले उनीहरूविरूद्ध आइतबार विशेष अदालत काठमाडौं भ्रष्टाचार मुद्दा दायर गरेको अख्तियारका प्रवक्ता भोला दाहालले जानकारी दिए। तीनैजनाले शिक्षक पाँचु रायलाई केश्वर गरिब जनता माध्यमिक विद्यालयको शिक्षक अनुदान कोटामा सरूवा गर्न चलखेल गरी भ्रष्टाचार गरेको अख्तियारको ठहर छ।"
चोरी भएका मूर्ति खोजीका लागि दबाब दिँदै चापागाउँमा सडक बन्द,"महानगरी प्रहरी वृत चापागाउँका प्रमुख प्रहरी नायब उपरीक्षक कृष्णकुमार चन्दले स्थानीयवासीले साङ्केतिक रुपमा केही समय सडक अवरोध गरेको बताए। ललितपुर : ललितपुरको चापागाँउमा चोरी भएको मूर्ति खोज्न प्रशासनले बेवास्ता गरेको भन्दै स्थानीयले दबाबस्वरुप सडक अवरुछ गरेका छन् । स्थानीयले प्रशासन, जनप्रतिनिधिमाथि खबरदारी गर्दै बिहान २ घण्टा सडक अवरुद्ध गरेका हुन् । चापागाउँ पुरानो बसपार्कसँगै मोती पुस्तकालय आडमा रहेको चैत्यबाट बुद्धको तीन वटा मूर्ति फागुन १७ गते बुधबार र फागुन २९ गते आइतबार रातको समयमा चोरी भएको थियो । चैत्यमा विसं ८२७ मा ती मूर्ति स्थापना गरिएको शिलालेखमा उल्लेख छ । सडक अवरुद्ध गर्दै स्थानीय प्रशासन र जनप्रतिनिधिको भूमिकाको विरोधमा खबरदारी गरिरहेका चन्द्रमान महर्जनले संस्कृति र सम्पदा संरक्षणमा नगरप्रमुख वडा अध्यक्ष तथा जनप्रतिनिधि उदासिन भएको भन्दै असन्तुष्टी व्यक्त गरे। 'हामीले मत दिएर जिताएका जनप्रतिनिधिलाई स्थानीय सम्पदा मासिँदा चासो हुनुपर्छ', उनले भने। महानगरी प्रहरी वृत चापागाउँका प्रमुख प्रहरी नायब उपरीक्षक कृष्णकुमार चन्दले स्थानीयवासीले साङ्केतिक रुपमा केही समय सडक अवरोध गरेको बताए। 'उहाँहरुले बिहान साङ्केतिक रुपमा केही समय सडकमा आवागम अवरोध गर्नुभयो । अहिले सडक सञ्चालन छ । मूर्ति चोरीका सम्बन्धमा अनुसन्धान जारी छ', उनले भने। महानगरीय प्रहरी वृत्त चापागाउँदेखि करिब तीन सय मिटर दुरीमा रहेको चैत्यमा राखिएका चार मूर्तिमध्ये तीनवटा चोरी भएको थियो । रासस"
भन्सार विभागका तत्कालीन नायब सुब्बा रघुनाथ घिमिरेविरूद्ध २ करोड बढीको भ्रष्टाचार मुद्दा,काठमाडौं : भन्सार विभागका तत्कालीन नायब सुब्बा रघुनाथ घिमिरेविरुद्ध दुई करोड बढी भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले आइतबार विशेष अदालत काठमाडौंमा नायब सुब्बा घिमिरेविरुद्ध २ करोड १४ लाख ४६ हजार ६५७ रुपैयाँको भ्रष्टाचार मुद्दा दायर भएको छ। गत जेठमा बजेट निर्माणका क्रममा अर्थ मन्त्रालयमा अनधिकृत रुपमा प्रवेश गरेको उनीमाथि आरोप थियो। उजुरीका आधारमा छानबिन गर्दा २ करोड १४ लाख ४६ हजार ६५७ रुपैयाँ भ्रष्टाचार गरेको पाइएकाले नायब सुब्बा घिमिरेविरुद्ध आज विशेष अदालत काठमाडौंमा भ्रष्टाचार मुद्दा दायर गरेको अख्तियारका प्रवक्ता भोला दाहालले जानकारी दिए। घटनाबारे थप छानविन भइरहेको अख्तियारले जनाएको छ।
खोटाङ उद्योग वाणिज्य संघको अध्यक्षमा आचार्य,"धरान : खोटाङ उद्योग वाणिज्य संघको अध्यक्षमा राजन आचार्य निर्वाचित भएका छन्। उनले तीन दलीय गठबन्धनका साझा उम्मेदवार समुन्द्र जोशीलाई पाराजित गर्दै अध्यक्षमा निर्वाचित भएका हुन् । आचार्यले ३ सय ३४ मत प्राप्त गरे । उनका निकटतम प्रतिद्वन्द्वी जोशीले एकसय ३८ मत प्राप्त गरेको निर्वाचन अधिकृत धुर्व कार्कीले जानकारी दिए। संघको वरिष्ठ उपाध्यक्ष मनोज बजिमय, प्रथम उपाध्यक्ष बिजेस्वर श्रेष्ठ, दितिय उपाध्यक्ष मनिसोभा राई निर्वाचित भएका छन् । महासचिवमा अजय बस्नेत सचीवमा लेखप्रसाद खडका (बिनोद) र कोषाध्यक्षमा युधिर श्रेष्ठ निर्वाचित भएको निर्वाचन अधिकृत कार्कीले बताए । संघको सदस्यमा टंकप्रसाद आचार्य, कैलाश आचार्य, गोपिमाया आचार्य,कुमार बजिमय,रोशन श्रेष्ठ, हिरालाल पुरी,बिमला राई र रेनुका पोखरेल निर्वाचित भएका छन् । अध्यक्षमा निर्वाचित आचार्यलाई नेकपा एकीकृत समाजवादीलगायत स्वतन्त्र व्यवसायी र पराजित जोशीलाई कांग्रेस,एमाले र माओवादी पार्टीले समर्थन गरेका थिए ।"
सोलुखोलाबाट अवैध उत्खनन् तीव्र,"सोलुखुम्बु : सोलुखुम्बुको सोलु खोला ढुंगा,गिटी उत्खनन् गर्ने थलो बनेको छ । केहि समययता सोलुदुधकुण्ड नगरपालिका ४ र ५ क्षेत्रको सोलुखोला अवैध रुपमा ढुंगा गिटी तथा बालुवा उत्खनन् गर्ने अखडा बनेको हो । अहिले सोलुखोलाको बीच भागबाटै डोजर प्रयोग गरी धमाधम ढुंगा उत्खनन् भइरहेको स्थानीयले बताएका छन् । खोला नै सुकाएर बीचबाट निकालिएको नदीजन्य पदार्थहरू ट्रकका ट्रक निकासी भइरहेको सर्वसाधरणले बताएका छन् । नाम नखुलाउने सर्तमा एक स्थानीयले भने,सोलुखोला अहिले ढुंगा,बालुवा उत्खनन् गर्ने थलो बनेको छ,तर सम्बन्धित निकाय मौन छ,मेसिन लगाएर दिनरात नभनी नदीजन्य पदार्थ उत्खनन भइरहेको छ र रातारात गाडीबाट निकासी भइरहेको छ । खोलाबाट निकालिएका नदीजन्य वस्तु विभिन्न क्रसर उद्योग तथा आयोजनाहरूमा बिक्री भइरहेको प्रत्यक्षदर्शीले बताएका छन् । खोलामै मेसिन लगेर उत्खनन भइरहेको नदीजन्य पदार्थ खोलामै टिपर तथा ट्याक्टर लगेर खुलेआम रुपमा निकासी भइरहेको स्थानीयबासी बताउँछन् । हाइड्रोपावर आयोजनाका कारण खोलामा पानी सुकाएर बगरमा परिणत भएसँगै क्रसरहरूको नजर नदीजन्य पदार्थ उत्खननतिर परेको हो । जसका कारण नजिकका वस्तीहरू तथा पर्यवरणमा समेत असर गर्न सक्ने स्थानीयको चिन्ता छ । यसले गर्दा वातारणदेखि प्राणीजगतको जीवनचक्रमा समेत खलल पुग्न सक्ने वातावरण विज्ञ राजन थापाले चिन्ता व्यक्त गरेका छन् । जिल्ला प्रशासन कार्यालय सोलुखुम्बुले भने सोलुदुधकुण्ड नगरपालिकाले अनुमति दिएको बताएको छ । क्रसर उद्योगहरूसँग आफूले कुरा गर्दा नगरपालिकाबाट अनुमति लिएर उत्खनन् गरेको बताएको प्रमुख जिल्ला अधिकारी बसन्त भट्टराईले बताए । तर, यता नगरपालिकाले भने उत्खनन्को कुनै अनुमति नदिएको बताएको छ । नगरपालिकाले कुनै पनि क्रसरलाई अवैध उत्खनन् गर्ने अनुमति दिन नमिल्ने भन्दै त्यस्तो कार्य बन्द गराउने नगर प्रमुख नाम्गेल जाङबु शेर्पाले बताए । नेपाल सरकारको ढुंगा, गिटी तथा बालुवा उत्खनन् तथा व्यवस्था कार्यविधि २०७७ मा कुनै पनि नदिजन्य वस्तुहरु नदिको स्वरुप नै परिवर्तन हुने गरी उत्खनन् गर्न नपाइने स्पष्ट व्यवस्था छ । साथै नदी क्षेत्रबाट नदीजन्य पदार्थ उत्खनन गर्दा अनिवार्य रुपमा वातावरण प्रभाव मुल्यांकन (इआइए) गर्नुपर्ने कानुनी प्रावधान छ । तर सोलुखोलामा आफूखुसी अवैध तवरले धमाधम नदीजन्य पदार्थ उत्खनन गर्ने क्रम तीव्र भएको छ । तर पनि नियमनकारी निकाय मौन बसेको छ ।"
मेलम्चीको पानी आउने अझै टुंगो छैन,"काठमाडौं : तीन वर्षदेखि बर्सेनि हिउँदको समयमा काठमाडौं ल्याइएको मेलम्चीको पानी यो वर्ष पनि हिउँदमा मात्रै आउने भएको छ। वर्षामा समेत पानी ल्याउने गरी तयारी अघि बढेको छैन। तीन वर्ष पहिले मेलम्चीमा गएको ठूलो बाढीका कारण क्षति भएको संरचना पुनःनिर्माणका लागि कुनै निर्णय नहुँदा यो वर्ष पनि हिउँदपछि मात्रै मेलम्चीको पानी आउने मेलम्ची खानेपानी विकास समितिले जनाएको छ। गत वर्ष जस्तै यस वर्ष पनि बर्खा सुरु भएपछि बन्द गर्नुपर्ने अवस्था रहेको समितिका सूचना अधिकारी राजेन्द्रप्रसाद पन्तले जानकारी दिए। वर्षाको समयमा सञ्चालनका लागि केही गर्न सकिएको छैन। केही साना संरचना थपेर बाह्रै महिना चलाउन सकिन्छ कि भनेर डिजाइन गरिएको भए पनि निर्णय हुन नसकेर काम हुन नसकेको उनले बताए। वैकल्पिक प्रणालीको गेट नम्बर १ मा केही साना संरचना राख्न सकिएमा वर्षायाममा पनि चलाउन सकिने देखिएको आयोजनाले जनाएको छ। संरचना थप गरेर वर्षामा सञ्चालनका लागि डिजाइन फाइनल भए पनि त्यसको मूल्याङ्कन गरेर बजेट व्यवस्थापन भएपछि मात्रै ठेक्का लगाइने उहाँको भनाइ छ। हेडवर्क्स पूरै क्षति भएको हुँदा मर्मत मात्रै गरेर काम हुनसक्ने अवस्था छैन। आयोजनास्थलभन्दा माथिल्लो भागमा अझै पनि पहिरोको जोखिम छ। हेडवर्क्स पहिले भएको ठाउँमा बनाउने हो भने त्यसको रोकथामको काम पहिले गर्नुपर्ने उनले बताए। विसं २०७८ असारमा आयोजनाको निर्माण थोरै मात्रै बाँकी हुँदा बाढीले अम्बाथानस्थित आयोजनास्थलमा ठूलो क्षति गराएको थियो। केही दिन पहिले मात्रै सुरुङ बन्द गरिएकाले त्यहाँ क्षति पुग्न नपाएपछि हेडवर्क्सलगायत त्यहाँका अरू भौतिक संरचनामा क्षति पुगेको थियो। हेडवर्क्स सम्पन्न नभएकाले त्यतिबेला अस्थायी बाँधमार्फत पानी पथान्तरण गरिएको थियो। दुई वर्ष पहिलेको बाँकी काम अहिलेसम्म पूरा भएको छैन। त्यतिबेला गेटको फ्रेम जडान भइसकेर त्यसको प्यानल जोड्न बाँकी थियो। फ्रेम जोड्ने ठाउँ नै क्षति भएकाले थप काम हु्न नसकेको सूचना अधिकारी पन्तले बताए। अहिले हेडवर्क्स पुनःनिर्माण गर्नुपर्नेछ। हेडवर्क्स कस्तो बनाउने भन्नेमा नै त्यसको लागत फरक हुने उनले बताए। पहिलेको जस्तो बनाउन झण्डै एक अर्ब रुपैयाँ लाग्ने देखिएको छ। हेडवर्क्स कस्तो र कहिलेसम्म बनाउने भन्ने नीतिगत निर्णय हुनुपर्ने भए पनि अहिलेसम्म छलफल नै नभएको सूचना अधिकारी पन्तले बताए। दातृ निकाय एशियाली विकास बैंकले संरचनामा पुगेको क्षतिका विषयमा अध्ययन गरिसकेको र अध्ययन प्रतिवेदन खानेपानी मन्त्रालयमा दिएपछि निष्कर्षका आधारमा निर्णय हुनसक्ने उनको भनाइ छ। उनले भने, 'एडिबीबाट निष्कर्ष आएपछि नै सरकारले पुनःनिर्माणका लागि निर्णय गर्नसक्छ।' मेलम्चीको पानी काठमाडौंमा गत मंसिरदेखि पुनः वितरण सुरु गरिएको थियो।"
"मोटरसाइकल दुर्घटनामा एक जनाको मृत्यु, २ घाइते",कपिलवस्तु : कपिलवस्तुको बुद्धभूमी नगरपालिका९ चम्पापुरमा मोटरसाइकल दुर्घटना हुँदा एक जनाको मृत्यु भएको छ। दुई जना घाइते भएका छन्। मृत्यु हुनेमा कपिलवस्तुकै विजयनगर गाउँपालिका४ त्रिपालनगरका २९ वर्षीय बाबुराम कुवँर रहेका छन्। दुर्घटनाबाट गम्भीर घाइते भएका कुँवरको उपचारका क्रममा बुटवलमा रहेको लुम्बिनी प्रादेशिक अस्पताल गएराति पौने १२ बजे मृत्यु भएको हो। घाइते भएका दाङको घोराही उपमहानगपालिका१ रामपुरका ३० वर्षीय बल देव पौडेल र विजयनगर गाउँपालिका४ का ३५ वर्षीय राज मगरको भैरहवा स्थित युनिभर्सल कलेज अफ मेडिकल साइन्स अस्पतालमा उपचार भइरहेको छ। बिग्रिएर सडकमा रोकी राखेको ग १ ख ३८३५ नम्बरको मिनिट्रकको पछाडि तीन जना सवार रहको रा ३ प ७६ ७० नम्बरको मोटरसाइकल गएराति साढे १० बजे ठोकिँएको थियो।
जनगणना अनुसार नेपालको आर्थिक उपार्जन गर्ने कति ?,"काठमाडौं : राष्ट्रिय जनगणना २०७८ को हालै सार्वजनिक नतिजाअनुसार मुलुकमा २ करोड ३९ लाख ५८ हजार ८ सय ६८ श्रम गर्न सक्ने जनशक्ति छ। त्यसमध्ये १ करोड ४९ लाख ८३ हजार ३ सय १० जनाले कुनै न कुनै आर्थिक काम गर्छन्। ६ महिनाभन्दा बढी काम गर्ने ४१ प्रतिशत र ६ महिनाभन्दा कम काम गर्नेको हिस्सा २१५ प्रतिशत छ। तर, ३७ दशमलव ५ प्रतिशतले कुनै पनि काम नगरेको तथ्यांकले देखाएको छ। जनगणनाले १ करोड १० लाख लाख ३८ हजार १ सय ५ जनामध्ये अक्सर रोजगार (सन्दर्भ अवधिमा काम गरेको समय काम नगरेको समयभन्दा बढी भएमा) गर्नेहरू १ करोड २ लाख ७० हजार ४ सय ४७ जना अर्थात् ९३०५ प्रतिशत भएको देखाएको छ। काम गरेको समय काम नगरेको समयभन्दा कम भएकाहरू ७ लाख ६७ हजार ६ सय ५८ जना अर्थात् ६९५ प्रतिशत बेरोजगार भएको तथ्यांकले देखाएको छ। कृषि, वन र माछापालनमा ७५ लाख २ हजार ३ सय ५८ जना अर्थात् ५०१ प्रतिशत रोजगारी सिर्जना भएको छ। सामान्य वा प्राथमिक पेसाका कामदारहरू ३४ लाख ३८ हजार ९ सय ३१ जना अर्थात् २३ प्रतिशत, सेवा तथा वस्तु बिक्री गर्ने कामदार ८ लाख ७० हजार ६ सय १९ जना अर्थात् ५८ प्रतिशत छन्। शिल्पकला तथा कालीगढ र यससम्बन्धी व्यापार गर्ने कामदारहरू ८ लाख ३५ हजार ९ सय १४ जना अर्थात् ५६ प्रतिशत र व्यवस्थापकहरू ७ लाख ७१ हजार ४ सय ४५ जना अर्थात् ५१ प्रतिशत छन्। जनगणनाअनुसार सैनिक अधिकारी १ लाख ४ हजार ६ सय ६९, पेसाविद्हरू ५ लाख ६८ हजार, ६ सय ९०, प्राविधिक तथा सहायक पेसाविद्हरू २ लाख ७८ हजार ५ सय ८६, कार्यालय सहायक १ लाख ९७ हजार १ सय ९६, यन्त्र तथा मेसिन अपरेटर र जडान गर्ने कामदारहरू ४ लाख २ हजार १ सय २७ जना छन्। राष्ट्रिय योजना आयोगले गत कात्तिकमा गरेको एकीकृत राष्ट्रिय रोजगार प्रणालीको ढाँचासम्बन्धी प्रतिवेदनले अल्पकालीन २ वर्ष र मध्यकालीन (८ वर्षभित्र) गर्नुपर्ने रोजगारसम्बन्धी तथ्य अध्ययन गरेको थियो। प्रतिवेदनमा रोजगारीसम्बन्धी एकीकृत राष्ट्रिय प्रणालीको आवश्यकता औंल्याइएको छ। यसबाट उपलब्ध जनशक्ति र रोजगारीको अवस्था प्रस्ट हुने जनाइए पनि प्रक्रिया अघि बढाउन ठोस कदम चालिएको छैन। सन् २०३० सम्म रोजगारसम्बन्धी एकीकृत राष्ट्रिय प्रणाली विकास गर्ने उल्लेख छ। राष्ट्रिय रोजगार नीति २०७१ मा पनि सूचना प्रविधि प्रयोग गर्दै श्रमबजार प्रबल बनाउने उल्लेख छ।"
"बारामा ट्याम्पो दुर्घटना हुदाँ तीन वर्षिया बालिकाको मृत्यु , ५ जना घाइते",वीरगन्ज : बारामा आइतबार ट्याम्पो दुर्घटना हुदाँ तीन वर्षिया एक बालिकाको मृत्यु भएको छ। दुर्घटनामा ५ जना घाइते भएका छन्। भारतको रक्सौलबाट बाराको कलैया तिर जाँदै गरेको ६ जना सवार रहेको स १ ह ७०८ नम्बरको ट्याम्पो वीरगन्ज कलैया सडकखण्ड अन्तर्गत बाराको फेटा गाउँपालिका१ भलुही बजारको चोकमा अनियन्त्रित भएर पल्टिएको हो। दुर्घटनामा भारत बिहारको रक्सौलकी तीन वर्षकी बालिका परि कुमारीको घटनास्थलमै मृत्यु भएको बाराका प्रहरी उपरीक्षक होविन्द्र बोगटीले जानकारी दिए। घाइतेको एलएस न्यूरो अस्पतालमा उपचार भइरहेको उनले बताए।
फाखेलसिस्नेरी सडक खण्ड तीन हप्ताका लागि अवरुद्ध,"हेटौंडा : हेटौंडाकाठमाडौँ जोड्ने छोटो दुरीको मार्ग भीमफेदीकुलेखानीफाखेल सडकखण्ड केही हप्ताका लागि यातायात सेवा सञ्चालनमा रोक लगाइएको छ । कुलेखानी, फाखेल र सिस्नेरीलगायत विभिन्न क्षेत्रमा सडक विस्तार तथा स्तरोन्नतीको कार्य भइरहेकाले सो क्षेत्रमा यातायात सञ्चालनमा रोक लगाइएको हो । आजबाट ३ हप्तासम्म सो सडकखण्ड मर्मत गरिने र सो क्रममा यातायात सञ्चालन गर्दा दुर्घटनाको जोखिम हुने भन्दै यातायात सेवा अवरुद्ध पारिएको जिल्ला प्रहरी कार्यालय मकवानपुरले जनाएको छ । यससँगै संघीय राजधानी काठमाडौं र बागमती प्रदेशको राजधानी हेटौंडा आवतजावतका लागि यात्रुहरु बैकल्पिक मार्गको प्रयोग गरिरहेका छन् । बिहानैबाट भीमफेदीकुलेखानीमार्खु हुँदै चित्लाङको बाटोबाट हेटौंडाकाठमाडौं रुटका सवारी तथा नीजि सवारी सञ्चालनमा छन् । त्यस्तै,कान्तिलोकपथ,नारायणगढमुग्लिन सडकखण्ड, दामनपालुङ सडकखण्डमा पनि यातायात सुचारु रहेको छ ।"
गोरखा संग्रहालय तराईमा पनि विस्तार गर्न माग,"गोरखा : मधेस प्रदेशका निवर्तमान प्रदेश प्रमुख राजेश अहिराजले गोरखा संग्रहालय तराईमा पनि विस्तार गर्न माग गरेका छन्। आइतबार गोरखा संग्रहालय पुगेर गोरखा संग्रहालय स्थापना गर्न रौतहटस्थित आफ्नो जग्गा उपलब्ध गराउने प्रतिवद्धतापत्र पेश गरेका छन्। गोरखा संग्रहालय प्रमुख नवराज अधिकारीलाई पेश गरिएको सो पत्रमा गढीमाई नगरपालिका४ स्थित सुन्दरपुर (संग्रामपुर) क्षेत्रमा गोरखा संग्रहालय स्थापना गर्न आठ कठ्ठा जग्गा उपलब्ध गराउने प्रतिवद्धता गरिएको छ। रौतहट जिल्ला गढीमाई नगरपालिका४ सुन्दरपुर क्षेत्रमा गोरखा दरबार संग्रहालय विस्तार गरी नेपाल एकीकरणसँग सम्बन्धित ऐतिहासिक जानकारीहरू त्यस भेगका जनतालाई सम्प्रेषण गरी राष्ट्रिय एकतालाई प्रवर्द्धन गर्न सहयोग पुग्ने देखिन्छ, अहिराजद्वारा संग्रहालय प्रमुख नवराज अधिकारीलाई पेश गरिएको पत्रमा लेखिएको छ, उक्त स्थानमा पूर्वाधार निर्माणका लागि आवश्यक पर्ने जग्गाका लागि मेरो निजी भोगाधिकारभित्र रहेको जग्गाबाट आठ कठ्ठा जग्गा उपलब्ध गराउने प्रतिवद्धता व्यक्त गर्दछु। त्यहाँभित्र पृथ्वीनारायण शाहको शालिक तथा नेपाल एकीकरण महाअभियानसँग सम्बन्धित वस्तुहरूको श्रव्यदृश्य सामग्रीहरू राखी सर्वसाधारणलाई नेपाल एकीकरणसँग सम्बन्धित विषय वस्तुको थप जानकारी दिन सकिने उनले बताए। उनले तराईमा गोरखा संग्रहालय निर्माण गर्न आफ्नो नीजि कोषबाट आर्थिक सहयोग गर्ने पनि प्रतिवद्धता जनाएका छन्। साथै उनले यस विषयमा मधेस प्रदेश सरकार र पुरातत्व विभागमा पनि पहल गर्ने बताएका छन्। पत्र बुझ्दै गोरखा संग्रहालय प्रमुख अधिकारीले यो अवधारणा अत्यन्त गम्भीर र रचनात्मक रहेको बताएका छन्। रौतहटमा गोरखा संग्रहालय विस्तार गर्न अनुरोध गर्नुभएको छ। त्यसका लागि त्यहाँ जग्गा निःशुल्क उपलब्ध गराउने लिखित प्रतिवद्धता व्यक्त पनि गर्नुभएको छ, उनले भने, यो वर्ष गोरखा संग्रहालय विस्तार गर्ने हाम्रो योजना पनि छ। तर यसमा सबै काम गर्ने विभागले नै भएकाले म विभागमा यो पत्र फर्वाड गर्नेछु। गोरखा संग्रहालय पुगेका अहिराजले नेपाल एकीकरण अभियानमा योगदान गर्ने मधेसी, मुस्लिम, दलित र महिलाको योगदान झल्कने सामग्रीहरू पनि ग्यालरीमा राख्न अनुरोध गरेका छन्।"
"असिनापानीसहितको हावाहुरीले झापामा एक महिलाको मृत्यु, करोडौंको क्षति","शनिबार बिहान आएको हावाहुरीले दमक नगरपालिका ४ की ४० वर्षीया सिलाइ धिमालको मृत्यु भएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। झापा : असिनापानीसहित आएको हावाहुरीले झापामा जनधनको क्षति भएको छ। हावाहुरीले दमकमा एक महिलाको मृत्यु भएको छ भने घर तथा उद्योगको छानो भत्किँदा र अन्नबाली नष्ट हुँदा करोडौँ मुल्य बराबरको क्षति भएको छ। शनिबार बिहान आएको हावाहुरीले दमक नगरपालिका ४ की ४० वर्षीया सिलाइ धिमालको मृत्यु भएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। तारावारीको अर्नाखाडीमा भाँचिएको रुखको हाँगा तान्ने क्रममा सोही हाँगाले लागेर धिमाल घाइते भएकी थिइन्। घाइते भएकी धिमाललाई उपचारका लागि विराट नर्सिङ अस्पताल विराटनगरमा लगिएको र उनको सोही अस्पतालमा उपचारका क्रममा मृत्यु भएको डीएसपी रिजालले बताए। डीएसपी रिजालका अनुसार शुक्रबार साँझ र शनिबार बिहान आएको हावाहुरीले जिल्लाभरि करोडौँ मुल्य बराबरको क्षति भएको छ। कृषि बालीसँगै टिनको छानो भएका उद्योगहरूमा व्यापक क्षति भएको उनले बताए। भद्रपुर ६ स्थित जगदम्बा चिया फ्याक्ट्रीको जस्तापाताको छाना उडाउँदा ६ लाख, बिर्तामोड नगरपालिका २ स्थित पाथीभरा प्लाइ एन्ड इन्ड्रष्ट्रिजको फेस स्टकमा क्षति पुर्याउँदा एक करोड, ६० लाखको तयारी प्लाइउड, ३५ हजारको कोर फाली, एक करोड २५ लाखको ट्रस डेमेज (टिन सहितको घर) गरी तीन करोड २० लाखको क्षति भएको छ। बिर्तामोड नगरपालिका २ स्थित चैतुबारीको नमस्ते प्लाई एन्ड ईन्ड्रष्ट्रिजमा तयार रहेको प्लाईहरु फेस पत्ता, कम्प्रेशर मेसिन, कोर पत्ता, फाइबर सिट, टिनसहितको वाल, सिसी क्यामेरा लगायत अन्य सामानसहित गरी ७० लाख, बिर्तामोड २ स्थित मनकामना टोलमा रहेको कन्चनजंघा सिमेन्ट उद्योगको टिनको छानो उडाइ त्यसको गोदामभित्र रहेको किलिङकर (कच्चापदार्थ) फलारास, तयारी सिमेन्ट गरी ६ करोड, बिर्तामोड नगरपालिका २ स्थित अन्बे भवानी प्लाइ उद्योगको ९५ लाख र बिर्तामोड नगरपालिका २ स्थित कनकाइ प्लाई उद्योगको १४ करोड एक लाख बराबरको क्षति भएको डीएसपी रिजालले बताए। उद्योग तथा कलकारखानामा भएको क्षतिको विवरण संकलन जारी रहेको उनको भनाइ छ। बिर्तामोड ३ स्थित मुसहर बस्तीमा चार वटा घर हावाहुरीले भत्काएको छ। स्थानीय सन्तोष ऋषिदेव, राजेन्द्र ऋषिदेव, सञ्जय ऋषिदेव र मनु ऋषिदेवको भत्काएको हो। उनीहरूको टिनको छाना भएको बाँसको घरको छानो उडाएको प्रहरीले जनाएको छ। हावाहुरीका कारण अधिकांशको चर्पीसमेत भत्किएको छ। अन्जु चौधरी, मनु ऋषिदेव, सुरज ऋषिदेव, सम्झना मुर्मूलगायतको चर्पी भत्किएको हो। बिर्तामोड ३ का मुसहरसँगै बिर्तामोड १० विराट पोखरका विपन्न मुसहर बस्तीका घर पनि भत्किएको जनाइएको छ। ठुलठुला असिना पर्दा अधिकांशको छानो प्वाल समेत परेको जनाइएको छ। यता असिनापानीसहित आएको हावाहुरीले जिल्लाभरि ३ देखि ४ हजार हेक्टर क्षेत्रफलमा लगाइएको अन्नबालीमा क्षति पुग्न सक्ने अनुमान गरिएको कृषि ज्ञान केन्द्र झापाका प्रमुख सागर विष्टले जानकारी दिए। कनकाई नगरपालिकामा मात्रै ११ देखि १२ सय हेक्टर जमिनमा लगाइएको अन्नबालीमा क्षति पुगेको तथ्याङ्क संकलन भइसकेको जानकारी गराउँदै उनले भने, अन्य पालिकाहरूमा के कति क्षति भयो ? त्यसको विवरण संकलन कार्य धमाधम भइरहेको छ। असिनापानी र हावाहुरीले तरकारी, मकै, खरबुजा, आँप, लिची लगायतको अन्नबालीमा ठुलो क्षति पुर्याएको छ। जिल्लाभरि ४० हजार हेक्टर जमिनमा मकै लगाइएको छ। अन्नबालीमा क्षति पुगेका किसानलाई राहत उपलब्ध गराउने केन्द्रसँग कुनै कार्यक्रम छैन, सरकारले निर्णय गरेर राहत उपलब्ध गराए मात्र किसानले क्षतिपूर्ति पाउन सक्छन्, उनले भने। त्यस्तै हावाहुरीले विद्युत्, केवल, टेलिफोन क्षेत्रमा पनि ठुलो क्षति पुर्याएको छ। नेपाल विद्युत् प्राधिकरण भद्रपुर वितरण केन्द्रका प्रमुख राजमणि बजगाईंका अनुसार हावाहुरीले ११ हजार भोल्टेजको चार वटा र एलटी लाइनको १० वटा गरी १४ वटा बिजुलीको पोल ढालेको छ। त्यस्तै करिब दुई किलोमिटर बिजुली तार चुँडाएर सेवा अवरुद्ध गरिएको उनले बताए। अहिले पनि क्षतिको विवरण संकलन कार्य भइरहेको छ, उनले भने, करिब २० लाख रुपैयाँ बराबरको क्षति भएको छ।"
निरन्तर १४ हप्तामा आँधीखोला सरसफाइ अभियान,"स्याङ्जा : आँधीखोला सरसरफाई अभियानले १४ हप्ता पुरा गरेको छ। पुस १६ गते शनिबारदेखि सुरु गरिएको सरसफाइ अभियान निरन्तर १४ हप्तासम्म जारी रह्यो। जल र जीवनको महत्वपूर्ण सम्बन्ध रहेको बुझेका केही ब्यक्तिले अभियान संचालन गरेका हुन्। उनीहरुले आँधीखोला सरोकार संरक्षण मंच गठन गरी स्वतस्फुर्तरुपमा सरसफाइ अभियानलाई निरन्तरता दिंदै आएका छन्। स्याङ्जाको पहिचान एवं बरदान दुबै हो। धार्मिक मान्यता अनुरुप श्रवणकुमार र अन्धाअन्धी दहसंग आँधीखोलाको पहिचान जोडीएको छ। अर्कोतर्फ, जिल्लालाई केन्द्रबिन्दु बनाएर बगेकी आँधीखोलाले दुबैतर्फका जमिनलाई सिंचित गरेको छ। मानवीय जीवन, पर्यावरण र जलचर सबैको संरक्षण गर्दै आएको छ आँधीखोलाले। आँधीखोला गाउँपालिकाको अन्धाअन्धी दह बाट उत्पत्ति भएको खोला पुतलीबजार, भीरकोट, वालिङ, गल्याङ नगरपालिका हुँदै कालीगण्डकी गाउँपालिका पुगेर कालीगण्डकीमा मिसिएको छ। तर, केही वर्षयता आँधीखोलामा देखिन थालेको प्रदुषणले जलचर एवं मानवीय जीवनचक्रलाई समेत नकरात्मक प्रभाव पार्न थालेपछि यहाँका जानकार युवा अभियन्ताले आँधीखोला संरक्षणका लागि साप्ताहिक कार्यतालिका तयार पारे। जसलाई नियमितरुपमा सरसफाइ गर्दै आएका छन्। करिब ३ महिनाअघिदेखि सुरु गरिएको सरसफाइ अभियानमा सबै दल, बर्ग, समूहको उपस्थिति रहेको छ। शनिबार बिहान २ घण्टा सरसफाइ कार्यक्रम तोकिएको छ। सरसफाइ अभियान सुरु हुनभन्दाअघिको खोला र अहिलेको आँधीखोलामा धेरै फरक देखिएको छ। खोलाका दायाँवायाँ थुप्रिएका प्लाष्टिक, झारपात, पतीगंर, काठ, दाउरा, फलाम, कपाल लगायतका बस्तुलाई एकीकृत पारी फोहोर ब्यवस्थापन गरिएको हुन्छ। खोलामा संङ्लो पानी बग्न थालेको छ। खोलाका दायाँवाँया किनारमा सफा देखिएको सफाई अभियन्ता टिकराज गुरुङ् भन्छन्। आँधीखोलालाई फोहोरमैला ब्यवस्थापनको विकल्पका रुपमा लिएकाले समस्या देखिएको हो। उनले भने, फोहोर गर्ने पनि हामी, सफा गर्ने पनि हामी। हामीबाट सुरुवात गरिएको अभियानलाई सबैले मनन् गरे आँधीखोला मात्र नभइ सबै खोलानाला सफा हुन्छन्। चौधौं हप्ताको अभियानमा वालिङ सुर्कौदी पक्की पुलदेखि वालिङ सुकौदी झोलुङ्गे पुलसम्मको क्षेत्रका दायाँबायाँ किनारमा सफाइ गरिए। यहाँबाट १४ ट्रिपर फोहोर संकलन गरिएको आँधीखोला संरक्षण सरोकार मञ्चका संयोजक प्रकाश अर्यालले जानकारी दिए। सफाई अभियानमा यहाँका संघसंस्था, सहकारी, सुरक्षा निकाय तथा स्थानीयबासीको सहयोग रहँदै आएको छ। सफाई अभियानसँगै संरक्षण मंचले जनचेतनामुलक कार्यक्रम पनि गर्दै आएको छ।"
मुस्ताङका कृषकलाई अनुदानमा हाते ट्याक्टर,"जोमसोम : मुस्ताङका कृषकलाई ५० प्रतिशत अनुदान सहुलियतमा खेत जोत्ने कृषि यान्त्रिकीकरण उपकरण मिनी पावर ट्रिलर (हाते ट्याक्टर) वितरण गरिएको छ। प्रधानमन्त्री कृषि आधुनिकीकरण परियोजना, परियोजना कार्यान्वयन इकाई मुस्ताङले जोनमा सूचीकृत कृषि फार्म,समूह र सहकारीलाई हाते ट्याक्टर अनुदानमा दिएको हो। चालु आर्थिक वर्ष २०७९०८० मा विनियोजित १८ लाख बजेटमध्येबाट जिल्लाका १२ वटा कृषि फार्म, समूह र सहकारी संस्थालाई अनुदानमा हाते ट्याक्टर वितरण गरिएको परियोजना इकाईले जनाएको छ। परियोजनाका अनुसार जिल्लाका कृषकले पाउने उपकरण खरिदको अनुदान सुविधा नदोहोरिने गरी हाते ट्याक्टर कृषक समूह, फार्म र सहकारी कृषकलाई उपलब्ध गराएको हो। मागका आधारमा दिइने यसप्रकार अनुदान सुविधामा दर्जनौं कृषक संस्थाले उपकरण खरिदका लागि परियोजना इकाईमा आवेदन दिएका थिए। यसअघि अनुदान सुविधा नलिइएकामध्येबाट घरपझोङ गाउँपालिकामा ७ थान, वारागुङ मुक्तिक्षेत्र गाउँपालिकामा ३ थान र थासाङ र लोघेकर दामोदरकुण्ड गाउँपालिकामा समान ११ थान हाते ट्याक्टर ५० प्रतिशत अनुदानमा वितरण गरिएको परियोजना इकाईका कृषि अधिकृत नेत्रप्रसाद भट्टले जानकारी दिए। परियोजनाले अनुदानमा उपलब्ध गराएको हाते ट्याक्टर मध्ये ८ वटा डिजेलबाट चल्ने र ४ वटा पेट्रोलबाट चल्ने हाते ट्याक्टर रहेको छ। डिजेलबाट चल्नेको १ लाख २० हजार र पेट्रोलबाट चल्ने हाते ट्याक्टरको प्रति मुल्य ८० हजार पर्छ। जिल्लाका कृषि फार्म, समूह र सहकारी गरी ९० वटा संस्थालाई खेत जोत्ने हाते ट्याक्टर वितरण भइसकेको र अन्य १४७ वटा कृषि उपकरण वितरण गर्ने तयारी भइरहेको कृषि अधिकृत भट्टको भनाइ छ। इकाईले अनुदान माग गरी छनौट भएका फार्म, समूह र सहकारीलाई स्याउ टिप्ने र काँटछाँट गर्ने भर्याङ १९ थान, घाँस काट्ने ब्रस कटर ३१ थान, पावर स्प्रे ४० थान, डिजिटल तराजु १८ थान, हाँगाबिगा काँट्ने कैची १४ थान, मोटर स्प्रे ३ थान, सिकेचर करौती ९ थान र फुड ड्राई मेशिन १ थान ५० प्रतिशत अनुदानमा वितरण गरिने कृषि अधिकृत भट्टले बताए। बर्सेनि यहाँका कृषि फार्म, सहकारी, समूह र प्रालि दर्ता गरेका कृषकलाई स्थानीय तह, कृषि ज्ञान केन्द्र र परियोजना कार्यान्वयन इकाईले अनुदानमा कृषि उपकरण खरिदमा अनुदान दिने गरेको छ। कृषि यान्त्रिकीकरण उपकरणमा अनुदान पाएपछि जिल्लाका कृषकलाई कृषि कर्म गर्न सहज भएको मार्फाका कृषक दिपक लालचनले जानकारी दिए।"
नेपालभारत नागरिक सम्बन्ध सुमधर,"नेपालगन्ज : नेपालभारत साहित्य सङ्गोष्ठी२०७९ नेपालगन्जमा सुरु भएको छ। महेन्द्र पुस्तकालयले आयोजना गरेको तीनदिने सङ्गोष्ठीको शनिबार भाषा आयोगका सदस्य डाअमर गिरीले उद्घाटन गरे। डा गिरीले नेपालभारतबीच सदियौंदेखि साहित्यिक सम्बन्ध रहेको बताउँदै दुई देशबीच केही समस्या भए पनि नागरिक स्तरमा भने सदियौंदेखिको सम्बन्ध सुमधुर र सदृढ रहेको बताए। हुन त नेपालभारतबीच सदियौंदेखिको सम्बन्ध छ। सन् १९५० मा लोकतन्त्रको सेरोफेरोपछि साहित्यिक, सांस्कृतिक, प्राज्ञिक छलफल र विमर्श भइरहेको छ। जसका कारण पनि दुई देशका जनताबीच सम्बन्ध अझ मजबुत बनाउन मद्दत मिलेको छ, उनले जिकिर गरे, राज्य स्तरमा केही समस्या छन्। जन स्तरको सम्बन्ध सुमधुर छ। नागरिक स्तरमा पारिवारिक, सभ्यता र सांस्कृतिक रुपको सम्बन्ध जोडिएको छ। यस प्रकारको सम्बन्ध बलियो, सौहार्दपूर्ण, अर्थपूर्ण र गहिरो छ। कार्यक्रममा भाषा आयोगका अर्का सदस्य गोपाल अश्कले नेपाल र भारतका साझा बोली, भाषा र भाषिका भएकाले सांस्कृतिक रुपमा सम्बन्ध सुमधुर रहेको बताए। उनले नेपालमा भाषा आयोगले एकै जना मात्र बोल्ने भाषा भए पनि संरक्षणको नीति लिएको जानकारी गराए। सो अवसरमा नेपाल प्रज्ञा प्रतिष्ठानका प्राज्ञ परिषद् सदस्य हंसावती कुर्मीले दुवै देशका साहित्यिक रचनाको अनुवाद गरेर भाषा र साहित्यको विकासमा योगदान गर्न सकिने सुझाव दिएकी थिइन्। भारतीय साहित्यकार रजनीकान्त वशिष्ठले नेपाल र भारतमा बोलिने भाषा एउटै भएको र दुवै देशका नागरिक एक अर्का देशमा काम गर्न जाने भएकाले पनि मिलेर भाषा र साहित्यको विकासमा योगदान दिनुपर्नेमा जोड दिएका थिए। नेपाल प्रज्ञा प्रतिष्ठानका पूर्वसदस्य सचिव सनत रेग्मीले दुवै देशको भाषा र साहित्यको विकासमा योगदान दिन पनि सङ्गोष्ठी आयोजना गरेको बताएका थिए। उनले साहित्यमार्फत बाँके र बर्दियाको पर्यटनको प्रचारप्रसार गर्न पनि सङ्गोष्ठीले महत्वपूर्ण भूमिका निर्वाह गर्ने बताए। नेपालगन्ज उपमहानगरपालिका उपप्रमुख कमरुद्दिन राईले नेपाल र भारतका भाषा समान भएकाले भाषा र साहित्यको मिलेर विकास गर्न सकिने बताए। पुस्तकालयका अध्यक्ष बलराम यादवको अध्यक्षतामा सम्पन्न पहिलो दिनको उद्घाटन कार्यक्रमको मन्तव्य पनि बहुभाषी बनेको थियो। नेपाली, अवधि, मैथिलि, भोजपुरी र हिन्दी भाषामा वक्ताहरूले मन्तव्य राखेका थिए। सङ्गोष्ठीको दोस्रो दिन आइतबार नेपाल प्रज्ञा प्रतिष्ठानका पूर्व सदस्य सचिव सनत रेग्मीले नेपाल र भारतका साहित्यिक सांस्कृतिक अन्तर सम्बन्धबारे, आराध्य शुक्लाले नेपाल र भारतका साहित्यिक सांस्कृतिक समन्वय र द्वारिका नाथ पाण्डेले भारत र नेपालका सांस्कृतिक सौहार्दमा युवा वर्गको भूमिका विषयमा कार्यपत्र प्रस्तुत गर्नेछन्। भाषा आयोगका सदस्य गोपाल अश्कले नेपाल र भारतको साझा बोली र भाषा, डारामबहादुर मिश्रले भारत र नेपालको सम्बन्धमा अवधिको योगदान, हंसावती कुर्मीले नेपाली र भारतीय साहित्यको आदानप्रदानबारे कार्यपत्र प्रस्तुत गर्ने कार्यक्रम रहेको छ। आइतबार नै नेपाल र भारतका डेढ दर्जन कवि तथा कवयित्रीहरूले बहुभाषी गीत, गजल, उर्दू गजल र कविता वाचन गर्नेछन्। जसमा नेपाली, हिन्दी, उर्दू, अवधि, भोजपुरी, मैथिलीलगायतका भाषाका साहित्यिक रचना हुनेछन्। महेन्द्र पुस्तकालयका सचिव मणि अर्यालका अनुसार भारतको महाराष्ट्र, राजस्थान, उत्तर प्रदेश राज्यका गरी १८ साहित्यकारको सहभागिता थियो।"
कर्मले बदलिएको नाम तरकारी काका,"बाग्लुङ : घर्कँदो उमेर। सेताम्य दारीजुँगा र कपाल फुलेको भए पनि अझै हट्टाकट्टा हुनुहुन्छ टीकाराम सापकोटा। बागलुङ नगरपालिका४ कुँडुलेका सापकोटा बिहान उठेदेखि राति नसुतुन्जेलसम्म बारीकै धन्दामा व्यस्त हुनुहुन्छ। कहिले आफ्नै त कहिले अरुका तरकारी फार्ममा देखिने सापकोटा उमेरले ६७ वर्ष नाघिसके। उमेरले सात दशक लाग्न थाल्नुभएको उनमा जोश र जाँगर भने २० वर्षे युवाको भन्दा कम देखिँदैन। उनी यसरी बारीमै दिन बिताउन थालेको ३५ वर्षभन्दा बढी भयो। साढे तीन दशकदेखि निरन्तर कृषि कर्ममा क्रियाशील सापकोटा अहिले पनि माटोप्रतिको माया र तरकारी उब्जाउ गर्ने काममा कमी कत्ति पनि आएको छैन। व्यावसायिकरूपमा गोलभेँडा, काउली बन्दा, सिमीलगायतका तरकारी उत्पादनमा तल्लीन उनी थुप्रै कृषकका उत्प्रेरणाका स्रोत र सारथी बनेका छन्। पानी, प्रविधिलगायतका थुप्रै सामग्रीको अभावका बीच पनि कुँडुलेमा व्यावसायिक कृषि कर्ममा खटिरहने सापकोटाको प्रेरणाबाट धेरै व्यावसायिक कृषि कर्म थालेका छन्। कृषि कर्मबाट निकै सन्तुष्ट देखिने उहाँलाई नेपाली माटोमा सुन फलाउन सकिने विश्वास छ। सामान्य परिवारका सापकोटालाई व्यावसायिक तरकारी खेती गर्नुपूर्व बिहानबेलुकीको गर्जो टार्न गाह्रो हुन्थ्यो। ज्यालामजदुरी र निमेक गरेर परिवार पाल्नुपथ्र्यो। तर तरकारी खेतीमा लागेपछि तीन छोरी र चार छोरालाई राम्रोसँग पढाउनुका साथै परिवार पालेर पनि करिब रु दुई करोडको जग्गा किन्न सफल भएका छन्। उनले आजको यो सफलता सहजै पाएका भने होइन। थुप्रै हन्डर र ठक्कर खाँदै यहाँसम्म आइपुगेको उनको भनाइ छ। सुरुका वर्ष व्यावसायिक तरकारी उत्पादन गर्दा बिक्री नै नभएको उनको तितो अनुभव छ। किसान सापकोटा भन्छन्, 'जिन्दगीमा के काम गरिएन र, सबै काम गरियो तर, तरकारी खेतीबाट मलाई सुख र खुसी मिल्यो, विसं २०४८४९ तिर गोलभेँडा, काउली र मसला बिक्रीका लागि बागलुङ बजारतिर लग्यौँ तर बिक्री भएन। सबै फाल्नुपर्छ कि भन्नेजस्तो लाग्यो, त्यतिबेला निकै दुःख लागेको थियो, तर पछिपछि राम्रो भयो, यहाँको माटो अत्यन्त उब्जाउ हुने खालको छ, जे लगाए पनि राम्रो फल्छ, त्यसैले यहाँको माटोमा सुन फलाउन सकिन्छ।' उनले आफ्नो दुःख सुनाउँदै भने, 'अहिले मलाई धेरै सन्तुष्टि मिलेको छ, तरकारी खेती नगरेको भए मलाई सात भाइबहिनी छोराछोरी हुर्कान, पढाउन र परिवार चलाउन गाह्रो हुन्थ्यो, तर अहिले राम्रै ठाउँमा सात रोपनी जग्गा किन्न सफल भएँ, छोराछोरी कोही जापान छन्, कोही कहाँ छन्, तर सबैलाई राम्रो भएको छ, अब त म समस्यामा छैन, यी सबै उपलब्धि मेरो कृषि पेसाबाट नै भएको हो।' सुरुका दिनमा बारीमा धेरै काँक्रा तथा फलफूल उत्पादन भएको र बिक्री नभएपछि बजारमा निःशुल्कसमेत बाँडेको उनले सुनाए। सुरुआतीका केही समयबाहेक पेसालाई पछि फर्केर हेर्न नपरेको उनी बताउँछन्। सुरुको आर्थिक अवस्था अत्यन्त दयनीय रहेका सापकोटाले कृषि पेसाबाटै आफ्नो आर्थिक अवस्था बदल्न सफल भएका हुन्। त्यो बाहेक महत्वपूर्ण उपलब्धि आज थुप्रै किसानलाई समस्या पर्दा कृषकसँगै समाधानमा लाग्दै आएका छन्। तरकारी खेतीले आर्थिक अवस्थासँगै आफ्नो परिचयसमेत बदलिएको सापकोटाको भनाइ छ। उनको कमाइबाटै अहिले आफ्ना तीन छोराबुहारीलाई जापान पठाएका छन्। कृषिलाई अझै व्यवस्थित गर्न भारतीय तरकारी आयातलाई निरुत्साहित गरे यहाँका कृषकले राम्रो आम्दानी गर्न सक्ने सापकाटाको भनाइ छ। त्यसका साथै कृषकलाई प्राविधिक ज्ञान दिनुपर्ने उनको माग छ। सापकोटाको कृषि कर्ममा उनको श्रीमती कौशिला सापकोटाले साथ दिँदै आएका छन्। उनीहरूले कृषि कर्मबाटै वार्षिक रु तीन लाखसम्म बचत गर्दै आएका छन्। तरकारी खेतीबाट आर्थिक अवस्था बदलिएपछि समाजले हेर्ने दृष्टिकोण बदलिएको उनकी श्रीमती कौशिला बताउँछन्। श्रीमान्को कडा मेहनत र लगावले गर्दा आज परिवारमा ठूलो परिवर्तन आएको उनको भनाइ छ। उनी भन्छन्, 'पहिले त खान लाउनको निकै समस्या थियो, बारीमा उत्पादन भएको धान, मकैले तीन महिना खान पनि पुग्दैनथ्यो, जीउनका लागि अर्काको घरमा पनि काम गर्यौँ।' उनले तरकारी खेती थाल्नुभन्दा पहिले अरुको भारी बोक्ने, होटलमा काम गरेरे जीविका धानेको बताए। अहिले सामान्य खाना, लाउन र परिवार चलाउन समस्या नभएको उनले सुनाए। बूढाबूढी भए पनि दैनिक बारीमै सकेको काम गरेर उत्पादनसँग जोडिएको उनकोभ भनाइ छ। रासस"
लागुऔषध सेवन गरी सवारी चलाउने चार चालक नियन्त्रण,"काठमाडौं उपत्यका अपराध अनुसन्धान कार्यालयको टोलीले कोटेश्वर क्षेत्रमा लागुऔषध सेवन गरी सवारी साधन चलाउने चार चालकलाई नियन्त्रणमा लिएको हो। काठमाडौं : ट्राफिक प्रहरीले काठमाडौंको कोटेश्वरबाट लागुऔषध सेवन गरी सवारीसाधन चलाउने चार जनालाई नियन्त्रणमा लिएको छ। काठमाडौं उपत्यका अपराध अनुसन्धान कार्यालयको टोलीले कोटेश्वर क्षेत्रमा गरेको विशेष चेकिङका क्रममा लागुऔषध सेवन गरी सवारी साधन चलाउने चार चालकलाई शुक्रबारराति नियन्त्रणमा लिएको हो। ट्राफिक प्रहरीले बा ५ ख ८४५५ नम्बरको टिपर चालक दोलखाका २४ वर्षीय कुमार कार्की, बा ४ ख ७३४७ नम्बरको टिपरका चालक काभ्रेपलाञ्चोकका ३३ वर्षीय विजय तामाङ, बा १ ज ८९६१ नम्बरको ट्याक्सीका चालक सिन्धुलीका २३ वर्षीय ईन्द्रबहादुर बस्नेत र बागमती प्रदेश०३००१ ख १००४ नम्बरको लहरीका चालक नुवाकोटका २६ वर्षीय अर्जुन लामालाई पक्राउ गरेको हो। ट्राफिक प्रहरी, नेपाल प्रहरी अस्पताल, लागुऔषध नियन्त्रण ब्युरो र प्रहरी प्रभाग कोटेश्वरको संयुक्त टोलीले राति १० बजेदेखि १२ बजेसम्म २१ सवारी साधनमा गरेको जाँचका क्रममा चार चालकलाई नियन्त्रणमा लिएको काठमाडौं उपत्यका ट्राफिक कार्यालयका प्रवक्ता, प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। नियन्त्रणमा लिएका चारै जनालाई आवश्यक अनुसन्धान तथा कारबाहीका लागि प्रहरी वृत्त बानेश्वर पठाइएको प्रवक्ता भट्टले बताए। मादक पदार्थ सेवन गरी सवारी साधन चलाउने चालकलाई लामो समयदेखि नै ट्राफिक प्रहरीले कारबाही गर्दै आए पनि पछिल्लो समय लागुऔषध सेवन गरेर सवारी साधन चलाउने चालक भेटिन थालेपछि लागुऔषध जाँच अभियानलाई तीव्रता दिइएको सो कार्यालयले जनाएको छ।  रासस"
मावा खोला दोहन गर्नेविरुद्ध मुद्दा,"झापा : मापदण्डविपरीत मावा खोला उत्खनन गरी राजस्व हिनामिना गरेको आरोपमा अख्तियारले दुई कर्मचारीसहित चार जनाविरुद्ध विशेष अदालत काठमाडौंमा मुद्दा दायर गरेको छ। झापाको दमक र मोरङको मिक्लाजुङ सिमाना भएर बग्ने मावा खोलाबाट (गिट्टी, बालुवा र ढुंगा) उत्खननका लागि किशन एन्ड दृष्टि बिल्डर्स प्रालिले ठेक्का लिएको थियो। निर्माण कम्पनीले मापदण्डविपरीत खोला दोहन गर्दासमेत दमक नगरपालिका र मिक्लाजुङ गाउँपालिकाले वास्ता नगरेको घटना बाहिरिएपछि अख्तियारले सो घटनाको बारेमा चासो लिएको थियो। अख्तियारले खोला दोहनका बारेमा छानबिनसहितको अनुसन्धान गर्दा दमक नगरपालिकाका वातावरण अधिकृत ज्ञानेन्द्र चौधरी र मिक्लाजुङ गाउँपालिकाका असिस्टेन्ट सबइन्जिनियर विवेक कार्कीले निर्माण कम्पनीका सञ्चालक पशुपति उप्रेती र उनका प्रतिनिधि निशम कार्कीसँगको मिलेमतोमा खोला उत्खनन गर्नुपर्ने अनुमति प्राप्त परिमाणभन्दा बढी नदीजन्य पदार्थ उत्खनन गरेको तथ्य फेला परेको थियो। सोही प्रमाणको आधारमा अख्तियारले वातावरण अधिकृत चौधरी, सबइन्जिनियर कार्की, निर्माण कम्पनीका सञ्चालक उप्रेती र प्रतिनिधि कार्कीविरुद्ध विशेष अदालतमा आरोपपत्र दायर गरेको जानकारी गराएको हो। कर्मचारी चौधरी र कार्कीले स्थलगत जाँचबुझ एवं मुचुल्कासमेत उठाइ यकिनका साथ प्रतिवेदन पेस गर्नुपर्नेमा हचुवाको भरमा उत्खनन गरेको भन्दा घटी परिमाण उल्लेख गरी झुट्टो र गलत प्रतिवेदन पेस गरेकोले भ्रष्टाचार निवारण ऐन, २०५९ को दफा १९ (२) बमोजिमको कसुरमा अख्तियारले दुवै जनामाथि ३ करोड ४४ लाख ११ हजार २६८ रुपैयाँ २५ पैसा बिगो कायम गरी असुलउपर हुन मागवादी लिइएको विज्ञप्तिमा उल्लेख छ। त्यस्तै सोही रकम बराबरको बिगो असुलउपरका लागि निर्माण कम्पनीका सञ्चालक उप्रेती र प्रतिनिधि कार्कीमाथि पनि भ्रष्टाचार निवारण ऐन, २०५९ को दफा ८ को उपदफा (४) बमोजिमको कसुर लगाइएको छ।"

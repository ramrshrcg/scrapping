शीर्षक,विवरण
खर्चै गर्न नसक्ने सरकार,"सरकारहरू फेरिरहन्छन्। तर प्रवृत्ति फेरिएको हुन्न। हरेक सरकार जनताका लागि केही गर्छु भन्छ तर माखो मार्न सक्दैन। अरू त अरू राज्यको ढुकुटीमा भएको पैसा खर्च पनि प्रत्येकजस्तो सरकारहरू असफल हुँदै आएका छन्। राज्य ढुकुटीको पैसा खट्टे बाँडे झैं बाँड्न मिल्ने भए खर्च गर्न नसक्ने कोही हुँदैनथे। तर विधि र प्रक्रिया नपुर्याई त्यो ढुकुटीको पैसा खर्च गर्न पाइन्न, किनकि हामी जहानियाँ राणातन्त्रमा होइन, लोकतन्त्रमा छौं। त्यही विधि र प्रक्रिया पुर्याएर ठूलाठूला विकास आयोजना निर्माण गर्दै राज्यको ढुकुटी खर्च गर्न हरेकजसो सरकार अकर्मण्य र अक्षम हुन्छन्। त्यो तिनीहरूको क्षमताकै कमजोरीबाहेक अरू केही होइन। चालू आर्थिक वर्षको आधा समय गुज्रिसक्दा गृहबाहेक मन्त्रालयले बजेटको ४० प्रतिशत पनि खर्च गर्न सकेका छैनन्। सरकारले हालसम्म पुँजीगततर्फ १४०५ प्रतिशतमात्रै खर्च गर्न सकेको छ। सरकारले पुँजीगत खर्च गर्न नसक्दा विकास निर्माणको गति रोकिन्छ नै अर्थतन्त्र पनि चलायमान हुन पाउँदैन। यसै पनि देशको अर्थतन्त्र शिथिल छ, तरलता अभाव छ। झन् सरकारले नै पैसा खर्च गर्न नसकेपछि त्यसको नकारात्मक चेक इफेक्ट जताजतै परेको छ। अरू त अरू राष्ट्रिय गौरवकै आयोजनाको निर्माणमा सरकारले गति दिन सकेको छैन। प्राथमिकतामा राखिएका योजनाकै त्यो हविगत हुँदा अरूको हालत यसै कल्पना गर्न सकिन्छ। बजेट खर्च नभएको अनुभवकै आधारमा नयाँ संविधानमा जेठ १५ गते बजेट ल्याउने व्यवस्था गरिएको छ। तै पनि बजेट कार्यान्वयन प्रक्रिया बेलामा सुरु हुँदैन, अख्तियारी प्रदान बेलामा हुँदैन। सरकारी अकर्मण्यताकै कारण बजेट कार्यान्वयनमा तमाम कमजोरी हुँदै आएका छन्। ठेक्का लागिसकेका योजनाहरूमा पनि निर्माण व्यवसायीले अनेक बहानामा काम गर्दैनन्। तिनलाई ठेगान लगाउन सक्ने सामथ्र्य सरकारहरूले राख्न सकेका छैनन्। थुप्रै योजनामा निर्माण व्यवसायीबाट काम गराउन नसक्नुमा सरकारकै जिम्मेवार पदाधिकारी र अधिकारीको स्वार्थसमेत जोडिएको आरोप व्यवहारबाट खण्डित छैन। त्यसो त योजनाको डिजाइनदेखि कार्यक्रम कार्यक्रमसम्म थुप्रै बाधा अडचन पनि छन्। व्यावहारिक र नीतिगत बाधा व्यवधानहरूलाई पनि नसल्टाई बजेट खर्चमा हुँदै आएको कमजोरी सुधार्न असम्भव छ। सरकार त्यसमा गम्भीर भएरै लाग्नुपर्छ। दृढ, इच्छाशक्तिबाट मात्रै पुँजीगत खर्च कार्यान्वयन सम्भव हुन्छ।"
जुक्तिको काम,"कछुवा र स्यालको आपसमा गहिरो मित्रता थियो। छिटो दौडन सक्ने भएकाले स्याल नै कछुवा भएको ठाउँमा पुगिरहन्थ्यो। दुवैले एकअर्कालाई आपत् परेको बेला सहयोग गर्दथे। स्याल चतुरे स्वभावको भएकाले चारैतिर दौडँदा धेरै पटक समस्या पनि भोगिरहेको हुन्थ्यो। कामले हिँडिरहेको कछुवाले अप्ठ्यारोमा परेको स्याललाई विभिन्न सन्दर्भमा धेरैपटक सहयोग गर्ने मौका पाएको थियो। स्याललाई छटपटी भएको थियो, कछुवालाई सहयोग गर्न पाएको छैन भनेर। एकदिन एउटा बाघले कछुवालाई समात्यो। कछुवा अत्तालिनु स्वाभाविकै थियो। उसले सबैभन्दा पहिले स्याललाई सम्झियो। तर, स्याल साथमा थिएन। कछुवालाई समातेपछि बाघले दाँत गाड्यो। तर, बाघले जति प्रयत्न गर्दा पनि कछुवाको खपटामा दाँत गाड्न सकेन। स्यालले यो सबै हेरिरहेको थियो। ए, बाघ मित्र ! किन व्यर्थैको प्रयत्न गरिरहेका छौ तिमी ? यदि त्यसलाई चपाएर खाने हो भने पानीमा भिजाएर खाऊ। होइन भने दुःख गर्नुको अर्थ छैन। किन व्यर्थै दुःख गरिरहेका छौ ? स्यालले भन्यो। बाघलाई कुराले चित्त बुझ्यो। बाघले कछुवालाई नरम गरेर खाने उद्देश्यले नजिकैको नदीमा लगेर छाड्यो। मनमनै हाँस्दै रमाउँदै गरेको बाठो स्यालको जुक्ति बाघले बुझेन। बाघ भने कछुवा नदीबाट निस्कन्छ र खाउँला भनेर पर्खी बसेको थियो। कछुवा नदीमा पसेपछि कता बिलायो कता ? बाघले पत्तै पाएन। नैतिक शिक्षा : बुद्धि नपुर्याउँदा मुखमा आएको सिकार गुमाउनु पर्न सक्छ। शक्तिशाली छु भन्दैमा सधैं काम लागिँदैन। त्यसैले बुद्धिले काम गर्नु पर्छ।"
लुम्बिनीमा भएन मन्त्रिपरिषद् विस्तार,"बुटवल : लुम्बिनी प्रदेशमा सरकार विस्तारमा ढिलाइ भएको छ। मुख्यमन्त्रीमा लिला गिरी नियुक्त भएको करिब महिना दिन पुग्दासमेत सरकार विस्तार हुन सकेको छैन। नियुक्त भएका दुई मन्त्रीहरूले पनि जिम्मेवारी पाएका छैनन्। एमाले संसदीय दलका नेता गिरी पुस २७ गते मुख्यमन्त्रीमा नियुक्त भएका थिए। पुस २८ गते दुई मन्त्रीसहित शपथ लिएपछि अन्य मन्त्री नियुक्त हुन सकेका छैनन्। सरकारका प्रवक्ता एवं विनाविभागीय मन्त्री चेतनारायण आचार्यले यो साताभित्र मन्त्रिमण्डल विस्तार हुने दाबी गरे। माओवादी संसदीय दलका नेता मातृशोकमा परेका कारण मन्त्रालयमा विस्तार रोकिएको हो, उनले अन्नपूर्ण पोस्टसँग भने, एक साताभित्रै सरकारले पूर्णता पाउनेछ। लुम्बिनीमा सरकारलाई ८ दलले विश्वासको मत दिएका छन्। तीबाहेक दुई स्वतन्त्र सांसदको समेत समर्थन रहेकाले भागवण्डा मिलाउन कठीन भइरहेको छ। लुम्बिनीमा एकीकृत समाजवादीले पनि एमाले नेतृत्वको सरकारलाई समर्थन गरेको छ। माओवादी, राप्रपा, जनमत पार्टी, नागरिक उन्मुक्ति, जसपा, लोसपा सत्तामा साझेदार छन्। जनमतले एउटा मन्त्रालय पाउने निश्चित भएको छ। अन्य दलसँगको छलफल भइरहेको मुख्यमन्त्रीको सचिवालयले जनाएको छ। जनमतका सांसद सिके गुप्ताले आफ्नो पार्टीले एउटा मन्त्रालय पाउने बताए। सरकार विस्तारका विषयमा छलफल भइरहेको छ, उनले भने, जनमन्तले एउटा मन्त्रालय पाउछ। भौतिक पूर्वाधार, सहरी विकास मन्त्रालयमा जनमतको दाबी रहेको सांसद गुप्ताले बताए। यद्यपि, भौतिक पूर्वाधार र सहरी विकास मन्त्रालय दिन मुख्यमन्त्री गिरी तयार छैनन्। जनमले शिक्षा मन्त्रालय पाउने अपेक्षा गरेको छ। जनमतबाट गुप्ता नै मन्त्री हुनेछन्। उनी रुपन्देही क्षेत्र नम्बर ५ को २ नम्बर क्षेत्रबाट निर्वाचित भएका हुन्। लुम्बिनीमा लोसपा पनि सरकारमा जाने तयारीमा छ। मुख्यमन्त्री गिरीले मन्त्रालय र संसदीय समितिमा समर्थक दलहरूलाई भाग मिलाउने कसरत गरिरहेका छन्। प्रदेशमा ६ वटा संसदीय समिति छन्। मन्त्रालय १०, राज्यमन्त्री नहुने लुम्बिनीमा मन्त्रालयको संख्या १३ बाट झारेर १० बनाइएको छ। यसअघि १ वटा मन्त्रालय मात्रै घटाइएको थियो। प्रदेशमा मुख्यमन्त्रीसहित १० मन्त्रालय बनाउने संघीय सरकारको निर्देशनपछि मन्त्रालय घटाइएको हो। सरकारका प्रवक्ता आचार्यले मन्त्रालयको संख्या पहिलो मन्त्रिपरिषद् बैठकबाटै १० मा झारिएको बताए। यसअघि लुम्बिनीको पहिलो सरकार बन्दा मन्त्रालयको संख्या ७ थियो। सत्तामा फेरबदल हुँदै जाँदा मन्त्रालयको संख्या १३ र मन्त्रीको संख्या १७ बनाइएको थियो। राज्यमन्त्री भने यसपटक नहुने देखिएको छ। लुम्बिनीको राजधानी देउखुरीमा स्थानान्तरण भए पनि मन्त्रालय स्थानान्तरण हुन सकिरहेको छैन। मन्त्रालय राख्ने भौतिक पूर्वाधार नहुँदा मन्त्रालयका सरसामान सारिसकिएको छैन। अहिले वडा कार्यालयमा मन्त्रालय राखिएको छ। सरकारका प्रवक्ता आचार्यले मन्त्रालय र मन्त्रीहरूको आवास व्यवस्थापनको काम द्रुत गतिमा भइरहेको बताए। देउखुरीमा प्राविधिक शिक्षालयको भवनमा मन्त्रालय स्थानान्तरण गरिएको छ।"
मान्द्रेढुंगाबाट प्याराग्लाइडिङ उडान सुरु,"पोखरा : पोखरा अन्तर्राष्ट्रिय विमानस्थल सञ्चालनसँगै केही समय रोकिएको प्याराग्लाइडिङ यसअघि भइरहेको स्थान सराङकोटदेखि ५ किलोमिटर पर पोखरा २४ मान्द्रेढुंगाबाट व्यावसायिक उडान सुरु भएको छ। पुस १७ गतेदेखि अन्तर्राष्ट्रिय विमानस्थल सञ्चालनमा आएसँगै नेपाल नागरिक उड्डयन प्राधिकरणले नियमित उडान भइरहेका क्षेत्र सराङकोट, तोरीपानीको विकल्पमा मान्द्रेढुंगाबाट उडान भर्न सर्तसहित अनुमति दिएअनुसार नयाँ ठाउँबाट उडान सुरु भएको हो। पहिलो एक महिना परीक्षण उडानको रूपमा बिहान ११ बजेदेखि ३ बजेसम्म मान्द्रेढुंगाबाट उडान भरेर पामे क्षेत्रमा अवतरण गर्ने गरी प्याराग्लाइडिङ उडान भर्न क्यानले अनुमति दिएको छ। त्यसपछि क्यानले थप निर्णय गर्नेछ। पहिले सराङकोटबाट उडेको प्याराग्लाइडर फेवाताल किनार सेदी, खपौदी, चंखपुर क्षेत्रमा अवतरण गर्दै आएकोमा अब भने मान्द्रेढुंगाबाट उडान भरेर पाँच किलोमिटरभन्दा पर पामे नजिकैको फाँटमा अवतरण गर्नु पर्नेछ। नियमित उडान भइरहेको क्षेत्रभन्दा फरक क्षेत्रबाट उडान र अवतरण गर्नुपर्ने भएपछि नेपाल हवाई खेलकुद संस्थाले व्यावसायिक पाइलटलाई प्राविधिक ज्ञान दिने, टेस्ट फ्लाइट गर्नेदेखि पाइलट टु पाइलट कक्षा पनि सञ्चालन गरेपछि व्यावसायिक उडान सुरु गरेको नेपाल हवाई खेलकुद संस्थाका अध्यक्ष सुनील भट्टराईले जानकारी दिए। नयाँ ठाउँबाट उडान र अवतरणमा अभ्यस्त भएपछि व्यावसायिक उडान सुरु भएको भट्टराईले बनाए। नयाँ उडान क्षेत्र मान्द्रेढुंगासम्म जाने सहज बाटो निर्माण, उडान र अवतरण गर्ने क्षेत्रको जमिनको व्यवस्थापन नेपाल हवाई खेलकुद संस्थाले व्यवस्थापन गरेर उडान सुरु गरेको हो।"
लाटोकोसेरो जोगाउन महोत्सव,"पोखरा : देशभर यतिबेला बिभिन्न ब्यापारिक महोत्सवको चटारो छ। आफूले उत्पादन गरेका सामान ग्राहकसम्म पुर्याएर बिक्री गर्न यस्ता महोत्सव हुँदै आएका छन्। व्यापार मेला, सुन्तला महोत्सव, आलु महोत्सवलगायतका विभिन्न उत्पादन प्रवद्र्धन गर्न महोत्सव हुने गरेका छन्। तर, नेपालमा एउटा यस्तो पृथक महोत्सव पनि हुँदै आएको छ, जहाँ एक प्रजातिका चरा संरक्षणका कुरा हुन्छन्। पर्यावरण, मानिसको कृषि कर्मसँग जोडिएका विषयका बारेमा छलफल हुने गर्छ। चरा संरक्षणसँगै पर्यापर्यटनका कुरा हुन्छन्। ग्रामीण पर्यटन प्रवद्र्धन गर्न यो महोत्सव केन्द्रित हुन्छ। फरक प्रकृतिको यो महोत्सव हो, लाटोकोसेरो तथा हुचिल प्रजातिको चरा संरक्षण महोत्सव। यसको १०औं संस्करणका कैलालीमा हुन लागेको छ। किसानको साथी लाटोकोसेरो तथा हुचिल संरक्षणको सन्देश दिन माघी होमस्टे, घोडाघोडी बर्ड सेन्चुरी कैलालीमा माघ २० र २१ गते दुई दिने संरक्षण उत्सव हुन लागेको हो। मुसाहरूको संख्या नियन्त्रण गरेर किसानलाई सहयोग गर्ने किसानको साथी लाटोकोसेरो तथा हुचिलको अवैध व्यापार, बासस्थान लोप हुनुलगायतका कारण संकटमा पर्दै गएपछि नागरिक स्तरबाटै संरक्षणमा लाग्न प्रेरित गर्न महोत्सवको आयोजना गरिएको आयोजक संस्था प्रकृतिका साथीका निर्देशक राजु आचार्यले बताए। कैलालीमा १०औं संस्करणका रुपमा नेपाल लाटोकोसेरो तथा हुचिल उत्सव हुन लागेको हो। लाटोकोसेरोले मुसा मात्र होइन, किरा फट्याङग्रा, सर्प, भ्यागुता खाएर संख्या नियन्त्रण गर्दछ। एक परिवार लाटोकोसेरो (भाले,,पोथी र बच्चाहरू) ले एक सिजनमा ३ हजार वटासम्म मुसाहरू खाएर मुसाको संख्या नियन्त्रण गर्ने प्रकृतिका साथीसंस्थाका निर्देशक राजु आचार्यले जानकारी दिए। पर्यावरणलाई सन्तुलित राख्न मात्र होइन यिनको उपस्थितिले प्रकृति स्वस्थ छ भन्ने संकेत पनि गर्ने आचार्यले बताए। पछिल्लो समय विभिन्न प्रजातिका चराको अवलोकन गर्न मात्रै पनि विदेशी पर्यटक आउने भएकाले चरामा आधारित पर्यापर्यटन विकासमार्फत मानवीय जीविकोपार्जनमा समेत सहयोग पुग्ने संस्थाले जनाएको छ। लाटोकोसेरोको आवाजले साँझ परेको तथा बिहान भएको संकेतसमेत गर्दछ। धार्मिक हिसाबले पनि लाटोकोसेरोको महत्व रहेको छ। लाटोकोसेरोलाई देवी लक्ष्मीको वाहन मानिन्छ। नेपालमा यिनिहरूको बासस्थान तराईदेखि हिमालसम्म फैलिएको छ। लाटोकोसेरोको संख्याका बारेमा नेपालमा अध्ययन नभए पनि हालसम्म २३ प्रकारका लाटोकोसेरोका प्रजातिहरू अभिलेख गरिएको छ। जसमध्ये नौ प्रजाती नेपालमा दुर्लभ मानिन्छन्। तीमध्ये एक प्रजातिलाई लामो समयदेखि नेपालमा अभिलेख गरिएको छैन। विश्वमा करिब २२५ प्रजातिका लाटोकोेसेराहरू पाइन्छन्। महोत्सव सफल रुपमा सम्पन्न गर्न प्रकृतिका साथीको आयोजना र चरा संरक्षण नेटवर्क कैलाली जुटेका छन्। डीआर चौधरीको संयोजकत्वमा सात सदस्यीय नेपाल लाटोकोसेरो तथा हुचिल उत्सव मूल समिति गठन गरिएको छ। यसअघि लाटोकोसेरो संरक्षण उत्सव धादिङ, चितवन, नवलपरासी, गोरखा, कास्की, कपिलवस्तु, दोलखा, खोटाङ र स्याडजामा सम्पन्न भइसकेको छ। यस किसिमको उत्सव नेपालबाहेक अमेरिका, इटाली र भारतमा पनि मनाइन्छ। उत्सव सुरु हुनुअघि नै स्थानीय विद्यालयहरूमा लाटोकोसेरो चेतना शिविर सञ्चालन भइरहेको छ। उत्सवका समयमा चरा तथा प्रकृतिको अवलोकन, लाटोकोसेरोसम्बन्धी संग्रहालय प्रदर्शनी, स्थानीय लोपोन्मुख खेलहरू तथा साँस्कृतिक प्रर्दशनी गरिने छ। मदरल्यान्डकी अक्षेता पहिलो नेपाल लाटोकोसेरो तथा हुचिल उत्सवको पूर्वसन्ध्यामा भएको चित्रकला प्रतियोगितामा मदरल्यान्ड माविकी छात्रा अक्षेता दाहाल पहिलो भएकी छन्। नेपालभरका विद्यार्थीहरूका लागि खुला गरिएको प्रतियोगितामा क्रियटिभ एकेडेमी कीर्तिपुरकी आस्था सिंह दोस्रो र त्रियुग मावि धापासीका पियुष लामगादे तेस्रो भएका छन्। उनीहरूलाई क्रमशः १५ हजार, १० हजार र पाँच हजार नगद र प्रमाणपत्र प्रदान गरिने उत्सव आयोजक संस्थाले जनाएको छ। यस्तै उत्सवमा निबन्ध तथा कविता प्रतियोगिता पनि आयोजना गरिने भएको छ। उत्सवमा लाटोकोसेरोको जानकारी भएको सूचना, चित्र, तथा फोटोको प्रदर्शनी पनि गरिनेछ। गहँुको छ्वाली, चुरा, ढुंगा, स्टिलको पाता, लप्सीको दाना र माटोबाट बनाइएका लाटोकोसेरोसमेत प्रदर्शनीमा राखिने बताइएको छ। आठ प्रजातिको लाटोकोसेरोहरूको आवाज सुन्ने र भिडियो हेर्ने व्यवस्था मिलाइएको आयोजकले जनाएको छ। राष्ट्रिय प्रकृति संरक्षण पुरस्कार उत्सवमा चार जना अनुसन्धानकर्मी र संरक्षणकर्मीलाई संरक्षणको क्षेत्रमा गरेको योगदानको कदर गर्दै प्रकृति संरक्षण पुरस्कार समेत प्रदान गरिने आयोजकले जनाएको छ। संरक्षणकर्मीलाई जनही २५ हजार प्रदान गरिनेछ। यस वर्ष बारेकोटे गाउँपालिका, जाजरकोटका संरक्षणकर्मी गोविन्दबहादुर सिंह, काठमाडौं गोकर्णेश्वर४ का अनुसन्धानकर्मी हेमबहादुर कटुवाल, कान्तिपुर दैनिकसँग आबद्ध चितवनका पत्रकार रमेशकुमार पौडेल र भारतीय वैज्ञानिक डा सतीश पाँडेले संरक्षण पुरस्कार पाउने भएका छन्। यसैगरी लामो समयदेखि विधार्थी परिचालन गरी चरा तथा प्रकृति संरक्षणमा योगदान गरेको भन्दै यस वर्ष क्रियटिभ एकेडेमीलाई पनि सम्मान गरिने भएको छ।"
जहिले पनि भ्रष्टाचारकै दलदलमा देश,"काठमाडौं : सरकार फेरिनासाथ एउटा नारा सुनिन्छ, भ्रष्टाचारमा शून्य सहनशीलता। तर, वास्तविकता ठीक उल्टो छ। पछिल्लो १० वर्षको तथ्यांकले भ्रष्टाचारको विकराल अवस्था देखाउँछ। यससम्बन्धी विश्वव्यापी सूचकांकमा सन् २०१२ देखि २०२२ सम्म सुधार भएको छैन। समीक्षा अवधिमा सूचकांक उस्तै अवस्थामा देखिए पनि जनताले भ्रष्टाचार अझ बढेको महसुस गर्दै आएका छन्। सुशासनविद् खेमराज रेग्मी राजनीतिक भ्रष्टाचार बढ्दै गएको बताउँछन्। ठूला भ्रष्टाचार रोकिएका छैनन्। सानातिना रोकेर हुँदैन, रेग्मी भन्छन्। राजनीतिक नेतृत्व नसुध्रिएसम्म भ्रष्टाचारमा कमी नआउने उनको ठम्याइ छ। अझ भनौं प्रधानमन्त्रीको इच्छाशक्ति नभएसम्म भ्रष्टाचार नियन्त्रण हुँदैन। प्रधानमन्त्रीले मलाई चार पैसा दिन पनि पर्दैन, तपाईंहरूले पनि कतै लिएको थाहा पाए राम्रो हुँदैन भनेर सबै मन्त्रीलाई कडा निर्देशन गर्ने, त्यहीअनुसार आफूले पनि गर्ने हो भने कसले भ्रष्टाचार गर्ने आँट गर्ला ?, उनी भन्छन्, मन्त्रीले सचिवलाई मलाई एक पैसा बुझाउनुपर्दैन भने पनि भ्रष्टाचार घट्छ। तर, यहाँ मन्त्रीलाई पुर्याउनुपर्छ। पूर्वमुख्यसचिव विमल कोइराला हाम्रो शासन व्यवस्था कमजोर भएकै कारण नै भ्रष्टाचार मौलाएको बताउँछन्। सार्वजनिक संस्था प्रभावकारी हुन सकेनन्। राजनीतिक दलले सार्वजनिक संस्थालाई आफ्नो भर्ती केन्द्र बनाए। ती निकाय नातागोता, आफन्तले भरिएका छन्। उनीहरूले देशलाई खेलाचीका रूपमा लिएको देखिन्छ, रेग्मी भन्छन्, सार्वजनिक संस्था प्रभावकारी नहुँदा भ्रष्टाचारमा कमी आएको छैन। भ्रष्टाचार नियन्त्रण गर्न गठित संस्था धेरै छन्। संवैधानिक निकाय अख्तियार दुरुपयोग अनुसन्धान आयोग छ। सम्पत्ति शुद्धीकरण अनुसन्धान विभाग, राष्ट्रिय सतर्कता केन्द्र, राजस्व अनुसन्धान विभागलगायत सरकारी निकाय पनि छन्। गैरसरकारी संस्था पनि धेरै छन् । जसले भ्रष्टाचार न्यूनीकरणमा काम गरिरहेका छन्। तर, सन् २०१२ देखि २०२२ सम्मको अवस्था हेर्दा भ्रष्टाचारले जरा गाडेको देखिन्छ। भ्रष्टाचारको विश्वव्यापी सूचकांकले नेपाल भ्रष्टाचारव्याप्त देशको सूचीमा राखेको छ। सन् २०२२ को सूचकांकमा नेपालको अवस्था केही सुधार देखिएको छ। अघिल्लो वर्षभन्दा १ अंक माथि गएर ११० औं स्थानमा परेको हो। ट्रान्सपरेन्सी इन्टरनेसनल नेपालले मंगलबार सार्वजनिक गरेको १ सय ८० देशको भ्रष्टाचार अवधारणा सूचकांक (सीपीआई) २०२२ मा नेपालले १०० मा ३४ अंक पाएको छ। गत वर्ष अंक ३३ (११७ औं स्थान) थियो। नेपालको अंकमा केही सुधार भए पनि भ्रष्टाचारव्याप्त मुलुकको श्रेणीमा कायमै छ। अख्तियारका पूर्वआयुक्त डा गणेशराज जोशीका अनुसार ५० अंकभन्दा कम हुनु धेरै भ्रष्टाचार भएको मुलुकमा नै पर्नु हो। राजनीतिक नेतृत्व र सरकार नै जिम्मेवार हुनुपर्छ। त्यसपछि मात्रै सुधार आउँछ, डा जोशी भन्छन्, राजनीतिक दलको खर्च गर्ने तरिका पनि सुधार गर्नुपर्छ। राजनीतिक दल र नेताको खर्च पनि पारदर्शी हुनुपर्छ। नागरिक समाजले खबरदारी गर्नुपर्छ। उक्त संस्थाकी अध्यक्ष पदमिनी प्रधानांगका अनुसार पनि यो सुधार भएको होइन। कम्तीमा पाँच अंकमाथि गए मात्रै केही कमी भएको भन्न सकिएला। धेरै वस्तुको आयात रोकिएका कारण अलिकति कमी देखिएको हो, अध्यक्ष प्रधानांग भन्छिन्, ४३ अंक पुगेको भए पो घटेको भन्नु। भ्रष्टाचार कम गर्न राजनीतिक नेतृत्वको इच्छाशक्ति हुनुपर्ने उनी बताउँछिन्। प्रतिबद्धता कार्यान्वयन गर्नुपर्यो। त्यसपछि मात्रै भ्रष्टाचारमा कमी आउँछ। सुशासन कायम हुन्छ। देश विकास हुन्छ, उनी भन्छिन्, राजनीतिक नेतृत्व प्रतिबद्ध नभएसम्म भ्रष्टाचार घट्नेवाला छैन। यहाँ न्यायालय, संसद् र सरकार सबैतिर भ्रष्टाचार छ। नेपालले सन् २०२२ मा विश्व बैंकबाट ३५, बल्र्ड इकोनोमिक फोरमबाट ३८, ग्लोबल इनसाइटबाट ३५,बर्टोल्सम्यान फाउन्डेसनबाट ३३, वल्र्ड जस्टिस प्रोजेक्टबाट ३० र भी डीईएमबाट ३० स्कोर पाएको छ। यस सूचकांकमा १०० अंकले अति स्वच्छ र ० अंकले अति भ्रष्ट जनाउँछ। ५० भन्दा कम अंक (स्कोर) प्राप्त भए बढी भ्रष्टाचार हुनेमा गनिन्छ। यस वर्षको औसत अंक ४३ छ। नेपालको औसतभन्दा पनि ९ अंक कम छ। विश्वका दुईतिहाइ मुलुकमा भ्रष्टाचार गम्भीर समस्याका रूपमा रहेको सूचकांकमा उल्लेख छ। २०१२ यताको नेपालको अवस्थाले यो दशक नै भ्रष्टाचारको दशक जस्तो देखाएको छ। जबकी सन् २०१२ मा नेपाल २७ अंक ल्याएर १३९ औं स्थानमा थियो। सन् २०१३ मा ३१ अंकसहित ११६ औं, २०१४ मा २९ अंकसहित १२६ औं, २०१५ मा २७ अंकसहित १३० औं, २०१६ मा २९ अंकसहित १३१ औं, २०१७ मा ३१ अंकसहित १२२ औं, २०१८ मा ३१ अंकसहित १२४ औं, २०१९ मा ३४ अंकसहित ११३ औं, २०२० मा ३३ अंकसहित ११७ औं स्थानमा थियो। २०२१ मा ३३ अंकसहित ११७ औं स्थानमा थियो। सीपीआई२०२२ को सूचकांकमा डेनमार्क ९० अंक प्राप्त गरी सबैभन्दा कम भ्रष्टाचार हुने मुलुकमा परेको छ। सोमालिया १२ अंक प्राप्त गरी सबैभन्दा बढी भ्रष्टाचार हुने मुलुकका रूपमा सूचीकृत भएको छ। ८७ अंकसहित फिनल्यान्ड र न्युजिल्यान्ड सबैभन्दा कम भ्रष्टाचार हुने दोस्रो मुलुकमा परेका छन्। दक्षिण सुडान, सिरिया १३ अंक ल्याएर सबैभन्दा धेरै भ्रष्टाचार हुने मुलुकमा सूचीकृत छन्। सन् २०१७ यताको वर्षमा लग्जेम्बर्ग(८७), क्यानाडा(७४), युनाइटेड किंडम(७३), अस्ट्रिया(७१), मलेसिया(४७), मंगोलिया(३३), पाकिस्तान(२७),होन्डुरस(२३),निकारागुआ(१९),हाइटी(१७)मा भारी गिरावट आएको छ। त्यस्तै आयरल्यान्ड (७७), दक्षिण कोरिया(६३), आर्मेनिया(४६), भियतनाम(४२), मालदिप्स(४०), मोल्डोभा(३९), अंगोला(३३), उज्वेकिस्तान(३१) ले आफ्नो अवस्थामा सुधार गरेका छन्। दक्षिण एसियामा भुटानमा कम भ्रष्टाचार सीपीआई २०२२ ले दक्षिण एसियाली राष्ट्रमध्ये भुटान सबैभन्दा कम भ्रष्टाचार हुने सूचीमा राखेको छ। उक्त मुलुक ६८ अंक पाएर २५ औं स्थानमा छ। माल्दिभ्सले ४० अंक (८५ औं), भारत ४० अंक (८५ औं), श्रीलंका ३६ अंक (१०१ औं), नेपाल ३४ अंक (११० औं), पाकिस्तान २७ अंक (१४० औं), बंगलादेश २५ अंक (१४७ औं) र अफगानिस्तान २४ अंक (१५० औं) प्राप्त गरेका छन्। छिमेकी मुलुक चीनले ४५ अंक (६५ औं) पाएको छ। सन् २०२२ मा विश्व बैंक, वल्र्ड इकोनोमिक फोरम, ग्लोबल इनसाइट, बर्टेल्सम्यान फाउन्डेसन, वल्र्ड जस्टिस प्रोजेक्ट र भीडीईएमसहित ६ वटा संस्थाद्वारा प्रकाशित सर्वेक्षणलाई आधार मानिएको छ। विश्व बैंकले सरकारद्वारा सार्वजनिक पदाधिकारीहरूको कामकारबाहीको निगरानी, नागरिक समाजलाई राज्यको सूचनामा पहुँच र सीमित व्यक्तिहरूको राज्य सञ्चालनमा पकडबारे सर्वेक्षण गरेको छ। वल्र्ड इकोनोमिक फोरमले आयात निर्यात, सार्वजनिक सेवा, कर भुक्तानी, ठेक्कापट्टा र न्यायिक निर्णयमा भ्रष्टाचारबारे सर्भेक्षण गरेको छ। ग्लोबल इनसाइटले व्यापार, व्यवसाय, ठेक्कापट्टा, आयात निर्यातमा घूस र भ्रष्टाचारबारे सर्वेक्षण गरेको छ। बर्टेल्सम्यान फाउन्डेसनले पदको दुरुपयोगमा सार्वजनिक पदाधिकारीमाथि कतिको कारबाही हुन्छ र सरकारको भ्रष्टाचार नियन्त्रणको प्रयास कतिको सफल छ भन्ने सर्वेक्षण गरेको छ। वल्र्ड जस्टिस प्रोजेक्टले सरकार, न्यायालय, संसद् र सुरक्षा निकायका प्रतिनिधिहरूद्वारा निजी स्वार्थका लागि सार्वजनिक पदको दुरुपयोग विषयमा सर्वेक्षण गरेको छ। भेराइटिज अफ डेमोक्रेसी प्रोजेक्ट (भीडीईएम) ले राजनीतिक भ्रष्टाचारअन्तर्गत संसद्, कार्यपालिका र न्यायपालिका सम्बन्धित भ्रष्टाचारको व्यापकता जस्ता विषयमा सर्वेक्षण गरेको छ। यस्ता विषयमा समस्या कायमै रहेकाले सन् २०२२ को सूचकांकमा नेपालको स्थान औसतभन्दा तल रहेको अर्थात् भ्रष्टाचार गम्भीर समस्याकै रूपमा रहेको देखिएको छ। सीपीआई २०२२ सम्बन्धी प्रेस वक्तव्यमा भ्रष्टाचारविरुद्ध विश्वभर नै प्रभावकारी कार्य हुन नसकेको उल्लेख छ। भ्रष्ट सरकारले नागरिकको सुरक्षा गर्ने क्षमता नराख्ने र फलस्वरूप नागरिक वितृष्णा द्वन्द्वमा रूपान्तरण हुने जनाइएको छ। एसिया प्रशान्त क्षेत्रमा भ्रष्टाचारविरोधी कदमलाई त बेवास्ता नै गरिएको उल्लेख छ। ट्रान्सपरेन्सी इन्टरनेसनले सरकारहरूलाई भ्रष्टाचार विरोधी प्रतिबद्धतालाई प्राथमिकता दिन, सूचनाको हक कायम राख्न तथा निजी प्रभाव कम गर्दै भ्रष्टाचार र त्यसबाट उत्पन्न हुने द्वन्द्वबाट मुक्त हुन आग्रह गरेको छ। ट्रान्सपरेन्सी इन्टरनेसनल नेपालले भ्रष्टाचारविरुद्ध हालै नेपाल सरकारबाट भएको प्रतिबद्धताको कार्यान्वयन, स्वार्थको द्वन्द्वको सम्बोधन, दण्डहिनताको अन्त्य, कानुनको पालना र नियन्त्रणमुखी निकायहरूको प्रभावकारितामार्फत सुशासनको अभिवृद्धि गर्न सम्बद्ध पक्षहरूको ध्यानाकर्षणका लागि अपिल गरेको अध्यक्ष पद्मिनी प्रधानांगले बताइन्। यस्ता प्रयास सार्थक भए भविष्यमा यस सूचकांकमा नेपालको अवस्थामा सुधार हुने अपेक्षा गर्न सकिने उनको भनाइ छ । राजनीतिक नेतृत्व नसुध्रिएसम्म रोकिँदैनखेमराज रेग्मी, सुशासनविद् राजनीतिक भ्रष्टाचार बढ्दै गएको छ। ठूला भ्रष्टाचार रोकिएका छैनन्। सानातिना रोकेर हुँदैन। जबसम्म ठूला राजनीतिक भ्रष्टाचारमा कमी आउँदैन। संसदीय समितिलगायतले कति भ्रष्टाचारका प्रतिवेदन दिएका छन्। तर, कारबाही हँुदैन। अनि कहाँ भ्रष्टाचारमा कमी आउँछ र ? सुशासन पनि हुँदैन। हो, यो ठूला भ्रष्टाचारका घटना बाहिर नआएका कारण सीपीआईमा केही सुधार देखिएको हो। तर, यो सूचांकका आधारमा नेपालमा भ्रष्टाचार घट्यो भन्न सकिँदैन्। ५० अंकभन्दा माथि भयो भने मात्रै सुशानोन्मुख देश भन्न सकिन्छ। हाम्रो देश त औसतमा पनि छैन। ४३ लाई औसत मानिएको छ। ४३ अंकभन्दा कम भएका मुलुक त महाभ्रष्टमा नै पर्छन्। अझै ४३ अंक नै पुग्न ९ नम्बर चाहिन्छ। राजनीतिक नेतृत्व नसुध्रिएसम्म भ्रष्टाचारमा कमी आउँदैन। अझ प्रधानमन्त्रीको इच्छाशक्ति नभएसम्म भ्रष्टाचार नियन्त्रण हँुदैन। प्रधानमन्त्रीले मलाई चार पैसा दिन पनि पर्दैन, तपार्इंहरूले पनि कतै लिएको थाहा भए राम्रो हँुदैन भनेर सबै मन्त्रीलाई कडा निर्देशन गर्ने, त्यहीअनुसार आफूले पनि गर्ने हो भने कसले भ्रष्टाचार गर्ने आँट गर्ला। मन्त्रीले सचिवलाई मलाई एक पैसा बुझाउनुपर्दैन भने पनि भ्रष्टाचार घट्छ। तर, यहाँ मन्त्रीलाई पुर्याउनुपर्छ। प्रशासनिक भ्रष्टाचार सानो मात्रामा हुन्छ। यसले राष्ट्रिय अर्थतन्त्रमा उथलपुथल हुँदैन। तर, जनता भने निराश हुन्छन्। सुशासनको प्रत्याभूति हुँदैन। कुनै आयोजना जान, विभागको प्रमुख, महानिर्देशक हुुन पनि मन्त्रीलाई पैसा बुझाउनुपर्ने अवस्था छ। सबैतिर भ्रष्टाचार व्याप्त छपद्मिनी प्रधानांग, अध्यक्ष, ट्रान्सपरेन्सी इन्टरनेसनल नेपाल राजनीतिक नेतृत्व प्रतिबद्ध नभएसम्म भ्रष्टाचार घट्नेवाला छैन। यहाँ न्यायालय, संसद् र सरकार सबैतिर भ्रष्टाचार छ। न्यायालयमा न्यायाधीश नियुक्तिदेखि पेसी तोक्नसम्ममा भ्रष्टाचार छ भनिन्छ। स्वार्थका लागि यहाँ पदको दुरुपयोग हुन्छ। राजनीतिक भ्रष्टाचार यस्तै छ। राज्य सञ्चालक निजी स्वार्थका लागि जे पनि गर्छन्। मन्त्रिपरिषद्को निर्णयमा नै आर्र्थिक चलखेल हुने गरेको छ। नीतिगत भ्रष्टाचार व्याप्त छ। स्वार्थ बाझिने गरी मन्त्री बनाइन्छ। कानुन बनाउने ठाउँमा स्वार्थ बाझिने व्यक्ति राखिन्छ। शून्य सहनशीलता भन्ने मात्रै भएको छ। दण्डहिनताको अवस्था छ। सार्वजनिक सेवाको सहज प्रवाह छैन। छिटोछरितो सार्वजनिक सेवा पाइँदैन। सार्वजनिक सेवा प्रवाह हुने कार्यालय र आर्थिक कारोबार धेरै हुने स्थानमा भ्रष्टाचार बढी छ। यहाँ जेमा पनि अतिराजनीतीकरण छ। सेटिङमा सबै कुरा हुन्छन्। नातावाद, कृपावाद छ। पैसा कमाउन राजनीतिक नेतृत्वले जे पनि गर्छन्। एक अंक तलमाथि त भएको छ नि ! गत वर्ष ३३ अंक थियो अहिले ३४ भएको छ। यो सुधार भएको होइन। कम्तीमा पाँच अंकमाथि गए मात्रै केही कमी भएको भन्न सकिएला। धेरै वस्तुको आयात रोकिएका कारण अलिकति कमी देखिएको हो। ४३ अंक पुगेको भए पो घटेको भन्नु। भ्रष्टाचार कम गर्न राजनीतिक नेतृत्वको इच्छाशक्ति हुनुपर्यो। प्रतिबद्धता कार्यान्वयन गर्नुपर्यो। त्यसपछि मात्रै भ्रष्टाचार कमी आउँछ। सुशासन कायम हुन्छ। देश विकास हुन्छ। कमजोर शासन व्यवस्था नै कारक विमल कोइराला, पूर्वमुख्यसचिव हाम्रो शासन व्यवस्था कमजोर भयो। त्यही कारण नै भ्रष्टाचार मौलाएको हो। सार्वजनिक संस्था प्रभावकारी हुन सकेनन्। राजनीतिक दलले सार्वजनिक संस्थालाई आफ्नो भर्ती केन्द्र बनाए। ती निकाय नातागोता, आफन्तले भरिएका छन्। उनीहरूले देशलाई खेलाचीका रूपमा लिएको देखिन्छ। सार्वजनिक संस्था प्रभावकारी नहुँदा भ्रष्टाचारमा कमी आएको छैन। निर्वाचन प्रणालीका कारणले यहाँ भ्रष्टाचार बढेको छ। यो निर्वाचन प्रणाली नै धेरै खर्चिलो छ। धन र बल नभएको व्यक्ति उम्मेदवार हुनै नसक्ने अवस्था आएको छ। निर्वाचन प्रणालीले भ्रष्टाचार बढाउन सहयोग गरेको छ। पछिल्ला १० वर्षमा शासन व्यवस्थामा खासै फेरबदल पनि भएको छैन। यसले गर्दा पनि भ्रष्टाचार नियन्त्रणमा कमी नआएको हो। सूचकांकमा तात्विक परिवर्तन देखिएन डा गणेशराज जोशी, पूर्वआयुक्त, अख्तियार सेवा प्रवाह, सुशासनमा धेरै सुधार गर्नुपर्नेछ। बिचौलियाका कारण सेवाप्रवाहको लागत बढेको छ। अख्तियारले २०७५ सालमा नै गरेको अध्ययनमा बिचौलियाका कारण सेवाप्रवाहमा लागत एकतिहाइ बढेको पाइएको थियो। अहिले त त्यो अझ बढेको छ। भ्रष्टाचार सूचकांकले सन्तोषजनक अवस्था देखाएको छैन। यो सूचकांक तात्विक परिवर्तन देखिएन। ५० अंकभन्दा कम हुनु भनेको धेरै भ्रष्टाचार भएको मुलुकमा नै पर्छ। राजनीतिक नेतृत्व र सरकार नै जिम्मेवार हुनुपर्छ त्यसपछि मात्रै सुधार आउँछ। राजनीतिक दलको खर्च गर्ने तरिका पनि सुधार गर्नुपर्छ। राजनीतिक दल र नेताको खर्च पनि पारदर्शी हुनुपर्छ। सरकार संयन्त्रको पहलमा नागरिक समाजले खबरदारी गर्नुपर्छ। कम भ्रष्टाचार हुने १० देश र प्राप्तांक १ डेनमार्क (९०) पहिलो २ फिनल्यान्ड(८७) दोस्रो३ न्युजिल्यान्ड(८७) दोस्रो ४ नर्वे(८४) चौथो ५ सिंगापुर(८३) पाँचौ६ स्विडेन(८३) पाँचौ ७ स्विट्जरल्यान्ड(८२) सातौं ८ नेदरल्यान्ड(८०) आठौं९ जर्मनी (७९) नवौं१० आयरल्यान्ड(७७) दसौं बढी भ्रष्टाचार हुने १० मुलुक र प्राप्तांक१ सोमालिया (१२) १८० औं२ सिरिया (१३) १७८ औं३ दक्षिण सुडान(१३) १७८ औं४ भेनेजुएला(१४) १७७ औं५ यमन(१६) १७६ औं ६ लिबिया(१७) १७१ औं ७ उत्तार कोरिया(१७) १७१ औं ८ हैटी(१७) १७१ औं ९ इक्वोटोरियल(१७) १७१ औं १० बुरुन्डी(१७) १७१ औं कति अंक पाउँदा कस्तो ? १०० अति स्वच्छ० अति भ्रष्ट ५० कम बढी भ्रष्टाचार यस वर्षको औसत अंक४३ नेपालको औसतभन्दा ९ अंक कम"
नाउपाको अडानले विश्वासको मतमा ढिलाइ,"धनगढी : सुदूरपश्चिम प्रदेशका मुख्यमन्त्रीले शपथ लिएको २१ दिनसम्म पनि विश्वासको मत लिन सकेका छैनन् । सरकार विस्तार पनि हुन सकेको छैन। सत्ता गठबन्धनको एक घटक, नागरिक उन्मुक्ति पार्टीले विश्वासको मत दिन ढिलाइ गरेपछि मुख्यमन्त्रीले न त विश्वासको मत लिन सकेका छन्, न सरकार विस्तार गर्न नै। मुख्यमन्त्री रावलले पुस २७ गते दुई मन्त्रीसहित शपथ खाएका थिए। संवैधानिक प्रावधानअनुसार शपथ खाएको ३० दिनभित्र विश्वासको मत लिनुपर्ने हुन्छ। तर, रावललाई विश्वासको मत लिन हम्मेहम्मे भएको छ। मुख्यमन्त्रीका लागि रावललाई समर्थन गरेको नागरिक उन्मुक्ति पार्टीले विश्वासको मत दिन टार्दै आएपछि रावलले विश्वासको मत प्राप्त गर्न नसकेका हुन। केन्द्रमा भएको सहमतिअनुसार सत्ता गठबन्धनका एमालेबाट सुपको मुख्यमन्त्री भएका थिए । माओवादी केन्द्रका ११, एमालेका १०, नागरिक उन्मुक्ति पार्टीका ७ र राप्रपाका १ गरी २९ जनाको बहुमतले मुख्यमन्त्री नियुक्त भएका रावललाई उन्मुक्तिले, रेशम चौधरीको रिहाइको माग तेस्र्याउँदै विश्वासको मत दिन आनाकानी गरिरहेको छ। मंगलबार २२ महिनापछि पेसी थियो । त्यो पनि सरेको छ। २२ महिनासम्म मुद्दाको सुनुवाइ नै भएन। बल्लतल्ल मुद्दा पेसीमा चढेको थियो, आज झगडिया झिकाउने आदेश होला भनेर आशा गरेका थियौं । तर त्यो पनि भएन नागरिक उन्मुक्ति पार्टीका प्रवक्ता दामोदर पण्डितले भने। उनले सुदूरपश्चिम सरकारले विश्वासको मत लिनका लागि अझै समय रहेको बताए। विश्वासको मतका लागि २६ गतेसम्मको समय छ। समय घर्केको छैन। सरकारले टीकापुर घटनाका बारेमा सकारात्मक रूपमा सामान्य संकेत पनि गरिदेओस् भन्ने हाम्रो भनाइ हो । तर, सम्बोधन भइरहेको छैन प्रवक्ता पण्डितले भने। उन्मुक्तिले रेशमसहित टीकापुर घटनाका बन्दीहरूलाई लगाइएको मुद्दा खारेजी र उनीहरूको रिहाइएको एकल माग राख्दै आएको छ। संघमा पनि सरकारलाई विश्वासको मत दिएको उन्मुक्ति सरकारमा गएको छैन। सुदूरपश्चिममा पनि सत्ता गठबन्धनले भागमा पारेको उपसभामुख पदमा उन्मुक्तिले उम्मेदवारी दिएन। सुदूरपश्चिममा माओवादी केन्द्रका भीम भण्डारी सभामुख चयन भइसकेका छन् भने उन्मुक्तिले उम्मेदवारी नदिएपछि एमालेकी कोइलीदेवी चौधरी उपसभामुखमा निर्वाचित भएकी छन्। हाम्रो पहिलो प्राथमिकता भनेको रेशमसहितका राजबन्दीको रिहाइ हो । सरकारमा जानु दोस्रो प्राथमिकता हो,पण्डितले भने। ५३ सदस्यीय प्रदेशसभामा बहुमतका लागि २७ प्रदेशसभा सदस्यको समर्थन चाहिन्छ । सत्ता गठबन्धनसँग अहिले २९ जना प्रदेशसभा सदस्यको बहुमत छ। उन्मुक्तिका ७ जना प्रदेशसभा सदस्य छन्। मंगलबार (माघ १७ गते) सर्वोच्च अदालतमा रेशमको मुद्दाको सुनुवाइ थियो। त्इसमा झगडिया झिकाउने आदेश मात्रै भए पनि उन्मुक्तिले रावललाई विश्वासको मत दिने आश्वासन दिएको थियो। तर, माघ १७ गतेको सुनुवाइ पनि एक हप्ताका लागि पर सरेपछि विश्वासको मत दिने कुरा झन पेचिलो बनेको छ। रेशमको रिहाइ गर्न सत्ता गठबन्धनका उच्च स्तरका नेताहरूका बीचमा कुराकानी र छलफल भइरहेको छ। मुख्यमन्त्री रावलले माघ २६ भित्र विश्वासको मत लिई सक्नुपर्नेछ। समय घर्किंदै गर्दा एमाले पनि उन्मुक्तिलाई फकाउन लागि परेको छ। एमालेका प्रदेश सचिव तथा प्रदेशसभा सदस्य धर्मराज पाठकले विश्वासको मतका लागि समय अझै रहेकाले उन्मुक्ति पार्टीले विश्वासको मत हाल्ने बताए। उनीहरूको एकल माग छ । केन्द्रमा पार्टीका शीर्ष नेताहरूका बीचमा पनि छलफल र कुराकानी भइरहेको छ। छिट्टै केही निकाश आउने आशा छ पाठकले भने। पुस २७ गते माओवादीका संसदीय दलका नेता खगराज भट्ट र एमालेकी छाया थापाले पनि मन्त्री पदको शपथ लिएका थिए। तर, २१ दिनसम्म पनि उनीहरूको मन्त्रालय तोकिएको छैन। प्रदेशसभामा नागरिक उन्मुक्तिले कांग्रेस र माओवादीएमालेमध्ये जसलाई समर्थन गर्यो, उसकै सरकार बन्ने अवस्था छ। रेशमसहित टीकापुर घटनाका कैन्दीबन्दीको रिहाइलाई एजेन्डा बनाएर चुनाव जितेको नागरिक उन्मुक्तिले सत्तारुढ गठबन्धन रोजेको पनि सहजै समर्थन गर्ने गरेको छैन। सरकार गठनका क्रममा पनि प्रदेश प्रमुख देवराज जोशीले दिएको समयको अन्तिम मिनेटमा समर्थन दिएको थियो भने उसकै ढिपिका कारण सभामुखको निर्वाचन तीनपटक भएको थियो।"
जो विद्यार्थीलाई छ आवासको समस्या,"दोलखा : दोलखा जिल्लाकै एउटा मात्र बहिरा विद्यालयमा आवास भवन नहुँदा विद्यार्थीलाई समस्या भएको छ। भिमेश्वर नगरपालिका३ देउराली डाँडामा रहेको भिमेश्वर बहिरा प्राथमिक विद्यालयमा ३० जना आवासीय विद्यार्थी अध्यनरत रहेको भएपनि आवास भवनको समस्या रहेको विद्यालयका प्रधानाध्यापक गुणराज सुवेदीले बताए। आवासको समस्या हुँदा छात्र तथा छात्रालाई विद्यालय भवनकै दुई छुट्टाछुट्टै कोठामा राख्नु परेको प्रधानाध्यापक सुवेदीको भनाइ छ। २०७१ सालमा स्थापना भएको कक्षा पाँचसम्मको भिमेश्वर बहिरा प्राथामिक विद्यालयमा अहिले १३ जना छात्रा र १७ जना छात्र गरी ३० जना बहिरा विद्यार्थीहरू अध्ययन गरिरहेको विद्यालयले जनाएको छ। उनीहरू सबै आवसीय विद्यार्थी भएपनि विद्यालयको छुट्टै आवास भवन नभएकाले समस्यामा परेको विद्यालय व्यवस्थापन समितिका अध्यक्ष रामकृष्ण तमाङले बताए। विद्यालयको सात रोपनी जग्गा भएपनि अहिले ६ कोठाको एउटा मात्र विद्यालय भवन रहेको प्रधानाध्यापक सुवेदीले बताए। भिमेश्वर नगरपालिकाले विद्यालयलाई १० लाख रुपैयाँ दिएको भएपनि त्यसले आवास भवन बनाउन अपुग हुने देखिएपछि भान्साघर निर्माण गर्न लागिएको प्रधानाध्यापक सुवेदीले बताए। विद्यालयमा एकएक जना प्रावि स्थायी, प्रावि करार, प्रावि राहत र बाल विकास गरी ४ जना शिक्षक (दुई जना बहिरा शिक्षक), दुई जना आया र एक जना कार्यालय सहयोगी रहेको विद्यालयले जनाएको छ। विद्यालयमा शिक्षक र अन्य कर्मचारीको समस्या नरहेको तर आवास भवनसँगै माथिल्लो कक्षा सञ्चालनमा समस्या देखिएको प्रधानाध्यापक सुवेदीको भनाइ छ।"
अवैध उत्खननमा नगरको प्रोत्साहन,"परासी : नदीजन्य पदार्थको व्यवस्थापनसहित चोरी निकासी नियन्त्रण गर्ने मुख्य दायित्व स्थानीय तहको हो । तर, नवलपरासीको सुनवल नगरपालिका चोरी निकासी नियन्त्रणभन्दा त्यस्ता कार्यलाई प्रोत्साहन गर्नतर्फ लागेको पाइएको छ। स्थानीय खोलाहरूबाट चोरी गरी ल्याइएका नदीजन्य पदार्थलाई प्रहरीले पक्राउ गर्ने गरेको छ। त्यस्ता वस्तु छुटाउन नगरपालिकाले पत्र नै पठाएर प्रहरीलाई दबाब दिन थालेको हो। हरेक दिनजसो प्रहरीले अवैध नदीजन्य पदार्थ पक्राउ गर्ने र पत्र नै पठाएर छुटाउनका लागि दबाब दिन थालेपछि प्रहरीले पक्राउ परेका सवारी साधनलाई नगरपालिकामा नपठाएर वन कार्यालय पठाउन थालेको छ। नदीजन्य पदार्थ पक्राउ परेपछि सम्बन्धित व्यक्तिहरू नगरपालिका जाने र पत्र लिएर प्रहरी कहाँ पुग्ने गरेका छन्। नियम विपरित पटकपटक पत्र पठाउन थालेपछि पक्राउ परेका सवारी साधन र नदीजन्य पदार्थलाई नगरपालिका नभइ वन कार्यालय पठाउन थालिएको जिल्ला प्रहरी कार्यालयका निमित्त प्रमुख डीएसपी भोजराज पाण्डेयले बताए। साउनदेखि हालसम्म सुनवल प्रहरी कार्यालयले अवैध रुपमा नदीजन्य पदार्थ ओसारपसार गरेको अवस्थामा २५ सवारी साधन पक्राउ गरेको छ। तीमध्ये नगरपालिकाले पत्र पठाएर १२ वटा छाड्न लगाएको छ। नगरपालिकाले तोकेको जरिवानामा पहिलो पटक पक्राउ पर्ने जेसिभीलाई दुई लाख, टिपरलाई एक लाख र टेक्टरलाई ६० हजार रहेको छ। दोस्रो पटक समातिए दोब्बर जरिवाना छ। तेस्रोपटक पक्राउ परेका भने सवारी साधन नै जफत गर्ने निर्णय नगरपालिकाले गरेको छ। जरिवाना बापत अहिलेसम्म ४ लाख ६५ हजार राजश्व संकलन भएको नगरपालिकाका राजश्व शाखा प्रमुख चक्रपाणी भण्डारीले बताए। आफ्ना नजिकका व्यक्ति परे पत्र पठाएर छाड्न लगाउने र अरु परे जरिवाना तिराउने गरेको एक जनप्रतिनिधिले आरोप लगाए। स्थानीय तहले पत्र पठाउन थालेपछि जिल्ला अनुगमन समितिको बैठक नै बसेर त्यस्ता अवैध सामग्री स्थानीय तह नपठाइ वन कार्यालयमा पठाउने निर्णय गरेको हो। नदीजन्य पदार्थ उत्खनन्, संकलन तथा व्यवस्थापन कार्यको जिल्ला अनुगमन समितिको बैठकले प्रमाण पुष्टि नभएका नदीजन्य पदार्थ ओसारपसार गर्ने सवारी साधनलाई वन कार्यालयमा पठाउने निर्णय भएको समितिका संयोजक एंव जिल्ला समन्वय समितिका प्रमुख भगौती यादवले जानकारी बताए। नदीजन्य पदार्थ व्यवस्थापनका लागि लुम्बिनी प्रदेश सरकारले कार्यविधिसहितको मापदण्ड बनाएको छ। त्यसको विपरीत नगरपालिकाले चोरी गरेर ल्याएका नदीजन्य पदार्थ छाड्न प्रहरीलाई पत्र पठाउने गरेको हो। त्यसरी पत्र पठाउनेमा नगर प्रमुख, उपप्रमुख र प्रमुख प्रशासकीय अधिकृतहरूले हस्ताक्षर गरेर पठाउने गरेका हुन्। नगरपालिकाले प्रहरीलाई पठाएको पत्रमा सिंधै सवारी फुकुवा गरिदिने भन्ने आदेशसहितको व्यहोरा उल्लेख गरिएको छ। केही पत्रमा आवश्यक समन्वय गरिदिनुहुन उल्लेख गरिएको छ (हेर्नुस् पत्र)। नदीजन्य पदार्थ व्यवस्थापनका लागि उक्त नगरपालिकाले ठेक्का प्रक्रिया अघि बढाएको छ। आईईईसमेत गरिसकेकाले स्थानीयवासी वा कुनै योजनालाई आवश्य परे नगरपालिका स्वंयमले रोयल्टी काटेर लिन पाउने प्रावधान छ। तर राजश्व नलिई पत्र पठाएर छाड्न आदेश दिनु नियम विपरीत रहेको स्वयं जनप्रतिनिधि र सरोकारवालाहरूले बताएका छन्। नदीजन्य पदार्थ व्यवस्थापन कार्यविधि २०७५ मा राष्ट्रिय गौरवका आयोजना, राष्ट्रिय प्राथमिकता प्राप्त तथा प्रदेश सरकारले तोकेका प्रादेशिक गौरवका आयोजनाहरूका लागि आवश्यक पर्ने नदीजन्य पदार्थ सम्बन्धित आयोजनाको अनुरोधमा जिल्ला अनुगमन तथा व्यवस्थापन समितिले तोकेको स्थानबाट तोकेको परिमाणमा प्रदेश सरकारले निर्धारण गरेको दररेटमा कानुनबमोजिम लाग्ने करसमेत जोडी स्थानीय तहले आयोजनालाई संकलन अनुमति दिने सकिने उल्लेख छ। तर नगरपालिकाले उपभोक्ता समितिबाट भएका तटबन्धनलगाएतका सार्वजनिक कामको बहानामा पत्र नै पठाएर नियमविपरीत काम गरेको भन्दै आलोचनासमेत सुरु भएको छ। त्यसैगरी ढुंगा, गिट्ट, बालुवा उत्खनन, बिक्री तथा व्यवस्थापन सम्बन्धी मापदण्ड २०७७ मा नियम विपरीत जफत गरिएको मालवस्तु सम्बन्धित गाउँपालिका वा नगरपालिकाले प्रचलित कानुन बमोजिम लिलाम बिक्री गरी स्थानीय सञ्चित कोषमा आम्दानी जनाउनु पर्ने उल्लेख छ। अवैधरूपमा पक्राउ परेका नदीजन्य पदार्थलाई जरिवाना नगरी छोड्न लगाउनु नियमविपरीत रहेको डिभिजन वन कार्यालयका डिभिजनल वन अधिकृत महेन्द्रराज वाग्लेले बताए। प्रहरीलाई पठाइएको पत्रबारे सुनवल नगरपालिकाका प्रमुख विमला अर्यालसँग पटकपटक सम्पर्क गर्द मोबाईल उठ्न सकेन। नगर उपप्रमुख सूर्य दुबेले नदीजन्य पदार्थ बोकेका सबै सवारीसाधनलाई छाड्न पत्र नलेखेको बताउँछन्।"
एआईजी बढुवामा किन अलमल ?,"काठमाडौं : सर्वोच्च अदालतको आदेशअनुसार गत कात्तिक तेस्रो साता नै नेपाल प्रहरीमा एआईजी नियुक्त हुनुपर्ने हो। तर, अझै ४ एआईजी नियुक्ति हुन सकेका छैनन्। नेपाल प्रहरीमा ४ एआईजी पद रिक्त छन्। पद रिक्त भएको ३ महिनाभित्र पुनः पदपूर्ति गर्न सर्वोच्चको आदेश छ। विभिन्न बहानामा प्रहरी संगठनले सर्वोच्चको आदेश कार्यान्वयन गर्न सकेको छैन। आईजीपी धीरजप्रताप सिंहकै प्रतिस्पर्धी पूर्वएआईजी विश्वराज पोखरेलले गत साउन २० गते अनिवार्य अवकाश पाएका थिए। भदौ २३ गते पूर्वएआईजी मुकुन्दराज आचार्य, कात्तिक १४ मा अरुणकुमार बिसी र २२ कात्तिकमा रवीन्द्र धानुकले अवकाश पाएका थिए। सर्वोच्चको फैसलाअनुसार पोखरेलले अवकास पाएको मितिलाई आधार मान्दा कात्तिक २० भित्र उक्त पद परिपूर्ति गरिसक्नुपर्ने हो। रवीन्द्र धानुकले अवकाश पाएको ३ महिनाभित्र अर्थात् यही माघ २२ गतेभित्र उक्त पद परिपूर्ति गरिसक्नुपर्ने हुन्छ। तर, एआईजी बढुवा नहुँदा तलकैै पदबाट केही अधिकृत अवकाशमा जानपर्ने अवस्था देखिएको छ। गत पुस २८ गते गृह मन्त्रालयको स्वीकृति लिएर प्रहरी प्रधान कार्यालयले १७ जना डिआईजी र २४ जना एसएसपीको काज सरुवा गरेको थियो। अहिले डिआईजी पदमा रहेका मसाउद आलम खाँ, नलप्रसाद उपाध्याय, मोहनकुमार आर्चाय आईजीपी सिंहकै ब्याजी हुन्। वरिष्ठताका आधारमा उनीहरू नै एआईजीमा बढुवा हुनुपर्ने हो। तर, प्रहरी नियामावलीअनुसार बढुवाको लागि कार्यसम्पादन मूल्यांकन पनि हेर्ने गरिन्छ। खाँ, उपाध्याय र आर्चायसँगै एआईजी बढुवाको प्रतिस्पर्धामा श्यामलाल ज्ञवाली, बसन्तबहादुर कुँवर, टेकप्रसाद राई, अशोक सिंह र दीपक थापा प्रतिपर्धामा छन्। खाँ, उपाध्याय र आचार्य आगामी चैत १० मा अनिवार्य अवकाशमा जाँदैछन्। एआईजीमा बढुवा नभए उनीहरू डीआईजीबाटै अवकाश पाउनेछन्। एआईजी बढुवामा रोलक्रम मिचिएन भने ज्ञवाली, कुवर र राईमध्ये जो पहिलो नम्बरमा बढुवा हुनेछन्। उनै आईजीपी बन्नेछन्। नाम नबताउने सर्तमा एक डिआईजी भन्छन्, प्रहरीको माथिल्लो पोस्टको बढुवामा अस्वस्थ प्रतिस्पर्धा हुने गरेको छ। आफन्त, चिनाजान तथा राजनैतिक आस्थाका आधारमा बढुवा हुने गरेको छ। आफूले भनेजस्तो व्यक्तिलाई ल्याउन प्रहरी नियमावली र ऐनकोसमेत गलत व्याख्या गर्ने गरिएको छ। यसले गर्दा काम गर्ने पुलिस अफिसरहरूमा निराशा उत्पन्न हुने, मनोबल कमजोर हुने जस्ता समस्या देखिन थालेको छ। त्यसैगरी, बहालवाला एसएसपी भन्छन्, बढुवा पारदर्शी हुँदै हुन्न नि। राजनैतिक हस्तक्षेप धेरै चल्छ। चिनेजानेको तथा आफन्तको सोर्सको आधारमा सधै सुगम ठाउँमा पर्ने गरेका पनि छन्। कोही जागिर अवधिभर नै दुर्गममा कार्यरत हुने, बढुवा पनि नहुने कोही भने वर्ष दुई वर्षमा बढुवा हुने गरेको पनि देखिन्छ। आफुभन्दा कनिष्ठ व्यक्ति बढुवा भएर आफूलाई नै अर्डर गरिरहेको हुन्छ। यसले गर्दा काम गर्नेहरूमा निरासा उत्पन्न हुन्छ। करियरप्रति नै फस्ट्रेसन बढ्छ। उनका अनुसार कार्यसम्पादन भन्दा पनि यहाँ को मन्त्रीको नजिक छ ? कसलाई गृह मन्त्रालयको निगाहा छ ? कसको प्रधानमन्त्रीसँग नजिक सम्बन्ध छ ? आईजीपीको निकट भएका व्यक्तिको छिटो बढुवा हुने गरेको आरोप प्रहरी संगठनलाई लाग्ने गरेको छ। पूर्वएसएसपी यादवराज खनाल समयमै नियमअनुसार बढुवा भएको भए डीआईजीमा रिटार्यड हुन्थे। तर, रिक्त पदमा समयमै बढुवा नहुँदा उनी एसएसपीमै अवकाश पाए। दरबन्दी खाली भएको अवस्थामा पनि उनले प्रमोसन पाएनन्। उनले अदालतमा मुद्दासमेत दर्ता गरेका थिए। खनालका अनुसार सरुवा बढुवा समयमै नहुँदा निरन्तर राम्रो काम गरिरहेका प्रहरी अधिकारीको मनोवल कमजोर हुने गर्छ। हरेकले आफ्नो जागिरे जीवनमा यहाँसम्म पुग्छु भन्ने योजना बनाएको हुन्छ। आफू क्षमतावान हुँदाहँुदै पनि बढुवा नहुँदा शारीरिक र मानसिक असर पर्छ। बढुवामा राजनैतिक हस्तक्षेप तथा आर्थिक चलखेल पनि हुने गर्छ, उनी भन्छन्, बढुवामा पारदर्शीता छैन। बढुवा तथा आकर्षक सरुवाका लागि सुटकेस लिएर शक्तिकेन्द्र धाउनु पर्छ भनिन्थ्यो। तर, अहिले बोरा नै भरेर लैजानुपर्ने अवस्था छ। बढुवाका लागि बार्गेनिङ हुन्छ। कमाउने र पैसा खर्च गर्नसक्ने को छिटो बढुवा हुन्छन्। संगठनप्रति बफादार रही निरन्तर काम गर्नेहरू पछि परेका छन्। प्रहरी संगठनको सरुवा वा बढुवा क्यालेन्डरमा हुने गर्छ। खनाल अवकाश भए पनि उनको मुद्दामा सर्वोच्चले बोल्ड फैसला गरेको थियो। फैसलाअनुसार प्रहरीमा कुनै पद रिक्त रहेको तीन महिनाभित्र परिपूर्ति गरिसक्नुपर्ने छ। एआईजी बढुवाका लागि मन्त्रिस्तरीय निर्णय हुने गर्छ। यसका लागि बढुवा समितिले सिफारिस गर्ने हो। बढुवा समिति गृह सचिवको अध्यक्षमा नेपाल प्रहरीको आईजीपी सदस्य सचिव र प्रधानमन्त्री कार्यालयको सचिव सदस्य रहेको तीन सदस्यीय हुन्छ। प्रहरी नियमावलीको नियम २७ अनुसार बढुवा समिति गठन हुन्छ। नेपाल प्रहरीका प्रवक्ता पोसराज पोखरेलका अनुसार एआईजी बढुवा प्रक्रियामै छ। नयाँ गृहमन्त्री नियुक्त हुनासाथ नियुक्ति गरिने उनले बताए। पोखरेलका अनुसार एक वर्षको कार्यसम्पादन मूल्यांकन कात्र्तिकमा मात्रै सकिन्छ। बढुवाका लागि कार्यसम्पादन मूल्यांकन मुख्य आधार हो। सबैको मूल्यांकन रिपोर्ट आइसकेपछि मात्रै बढुवा प्रक्रिया अघि बढ्छ। सिट खाली छ भनेर संगठनले मन्त्रालयमा जानकारी पठाउँछ। मन्त्रालयले बढुवा समिति गठन गर्छ। संगठनले सिफारिस गरेका व्यक्तिहरूको कार्यसम्पादन मुल्याकन हेरेर समितीले बढुवाका लागी सिफारिस गर्छ। सिफारिस भएको निर्णय गृहमन्त्रीले मन्त्रिपरिषद्मा लैजान्छन्। मन्त्रिपरिषद्को सिफारिसपछि बढुवा हुन्छ। गृह मन्त्रालयका प्रवक्ता फणिन्द्रमणि पोखरेल गृह मन्त्रालयमा नेतृत्व नभएर प्रहरी बढुवामा असर परेको बताए। जबकी गत शुक्रबार मात्रै निवर्तमान गृहमन्त्री रवि लामिछानेले राजीनामा दिएका थिए। प्रवक्ता पोखरेल भन्छन्, बढुवाका लागि प्रहरी प्रधान कार्यालयले आग्रह गर्नुपर्ने हो। बढुवा समितिले सिफारिस गर्नुपर्ने हो। प्रक्रियामा होला। केही दिनमा यो समस्या समाधान हुन्छ।"
हनीट्र्यापमा परेका युवक १० दिनपछि अपहरणमुक्त,"झापा : बिर्तामोड नगरपालिका३ निवासी २१ वर्षीय राजीव बस्नेतको अपहरण घटनामा संलग्न एक महिलालाई झापा प्रहरीले पक्राउ गरेको छ। घटनामा संलग्न ९ जनामध्ये दुई महिला र ६ पुरुष गरी ८ जना अझै फरार रहेको जिल्ला प्रहरी कार्यालय झापाका प्रहरी उपरीक्षक (एसपी) दुर्गाराज रेग्मीले जानकारी दिए। पक्राउ पर्नेमा बिर्तामोडकी प्रतीक्षा योङहाङ रहेका छन्। हनीट्र्यापका योजनाकार योङहाङलाई प्रहरीले माघ १२ गते घरबाटै पक्राउ गरेको हो। माघ ५ गते अपहरणमा परेका बस्नेत १० दिनपछि माघ १४ गते शनिबार साँझ अपहरणमुक्त भएको एसपी रेग्मीले बताए। आर्थिक लेनदेनको विवादपछि बस्नेतलाई आतंकवादी संगठन उल्फा अर्गनाइजेशनको सहयोगमा हनीट्र्याप गरी अपहरण गरिएको प्रारम्भिक अनुसन्धानबाट खुलेको एसपी रेग्मीले जानकारी दिए। अपहरणको मुख्य योजनाकार झापा बुद्धशान्ति गाउँपालिका घर भइ हाल भारतको मणिपुरमा बसेर व्यापार गर्ने राजु भनिने राजकुमार भण्डारी हुन्। योजनाकार भण्डारीले युवतीको प्रयोग गरी बस्नेतलाई प्रेम जालमा फसाएर अपहरण गरेका थिए। ९ जना अपहरणकारीविरुद्ध अपहरण तथा शरीर बन्धक मुद्दा दर्ता भइसकेको र पक्राउ परेकी महिला योङहाङलाई इलाका प्रहरी कार्यालय बिर्तामोडमा राखेर थप अनुसन्धान अघि बढाइएको जिल्ला प्रहरीले जनाएको छ। यस्तो छ घटना बिर्तामोड३ भगवान् चोक निवासी कमल बस्नेतका २१ वर्षीय छोरा राजीव माघ ५ गते बिहान साथीहरूसँग इलामको श्रीअन्तु घुम्न जान्छु भनी घरबाट निस्किएका थिए। प्रदेश १०१०१५ प ८०९७ स्कुटर चढेर घरबाट निस्किएको दुई घण्टापछि नै उनले बोकेको मोबाइल बन्द भयो। उनले हरियो ज्याकेट र ब्याग बोकेका थिए। सम्पर्कविहीन राजीव साँझसम्म पनि घर नफर्किएपछि परिवारजनले तत्काल प्रहरीलाई हुलियासहित उजुरी दिए। त्यसपछि प्रहरीले राजीवको खोजतलास सुरु गरे। सीसीटीभी फुटेज र मोबाइल ट्र्याकिङको आधारमा राजीव जिल्ला आसपासकै कुनै सुरक्षित ठाउँमा राखेको भनी प्रहरीले पत्ता लगायो। राजीवले बोकेको मोबाइल स्विच अफ हुँदा प्रहरीले सम्बन्धित ठाउँको पहिचान गर्न सकेन। राजीवलाई अपहरण गरेपछि अपहरणकारीले उनका बुबा कमललाई छोराको भिडियो पठाएर ४० करोड फिरौती रकम माग्छन्। कमलले सो कुरा तत्काल प्रहरीलाई जानकारी गराए । त्यसपछि प्रहरीले अनुसन्धानलाई फराकिलो बनाउँदै अपहरणकारीको खोजीमा लाग्यो । मुख्य योजनाकार भारतको मणिपुरमा रहेको पत्ता लगाएपछि मणिपुर प्रहरीसँग समन्वय गरेको थिए। सोही क्रममा मुख्य योजनाकार भण्डारी आफू पक्राउ पर्ने डरले राजीवलाई बिनासर्त माघ १४ गते बेलुका बुट्टाबारीस्थित जंगल छेउमा लगेर छाडिदिएको एसपी रेग्मीले बताए। प्रहरीका अनुसार मुख्य योजनाकार भण्डारी र राजीवका बुवाबीच आर्थिक लेनदेन रहेकोले सो रकम असुल्न अपहरणको योजना बनेको हो । भण्डारी र बस्नेत पहिले मणिपुरमा सँगै व्यापार गर्थे। तर, पछिल्लो समय आर्थिक लेनदेनमा विवाद भएपछि यी दुईबीच मनमुटाव सुरु भएको थियो। उनीहरू सुन व्यापारमा संलग्न रहेको प्रहरीले जनाएको छ। बस्नेत र भण्डारीबीचको लेनदेन विवाद ८१० वर्ष अगाडिकै हो। बस्नेतसँग रकम पाउने भन्दै भण्डारीले विप्लव माओवादी पनि लगाएका थिए। बस्नेतले भण्डारीलाई १ करोड भारु बुझाएका थिए। तर, भण्डारीले अझै २० करोड भारु पाउने दाबी गर्दै आएका छन्। बस्नेतबाट सोही रकम उठाउन ६ महिनाअघि भण्डारी आफैं बिर्तामोड आएका थिए। बिर्तामोडको एउटा होटेलमा ४५ दिन बसेर उनले अपहरणको योजना बनाएको खुलेको छ। भण्डारीले बिर्तामोडकी प्रतीक्षाको सल्लाहमा यस्तो योजना बनाएको अनुसन्धानबाट खुलेको छ। प्रतीक्षाको घरमा अध्ययनका लागि बसेका फुपूकी छोरीहरू दीपिका लिम्बू र कौशिका लिम्बूलाई योजनाको सम्पूर्ण कुरा जानकारी गराएर उनीहरूले योजना सफल भएमा जनही २५२५ लाख रुपैयाँ दिएर विदेश पठाइदिने आशा देखाउँछन्। विगत ६ महिनादेखि योजना बनाएर उनीहरूले बस्नेत परिवारलाई निगरानीमा राखिरहेका थिए। कक्षा १२ मा अध्ययनरत राजीवलाई अपहरण गर्न दीपिका र कौशिका उनको नजिक भएका थिए । सामाजिक सञ्जाल फेसबुकमार्फत् चिनजान गरेर उनीहरूले राजीवलाई हनीट्र्यापमा पारे । त्यसपछि राजीवले उनीहरूसँग बोलीचाली र घुलमिल बढाउन थाले । सोही क्रममा माघ ४ गते उनीहरू सालवारीमा घुम्न गए त्यसको भोलिपल्ट अर्थात् माघ ५ गते एकरात सँगै श्रीअन्तुमा बस्ने योजना बन्यो । सोही योजनाअनुसार राजीव घरबाट श्रीअन्तु जाने भन्दै निस्किएका थिए। उनी घरबाट निस्किएलगत्तै युवतीलाई प्रयोग गरी अपहरण घटनामा संलग्नहरूले उनलाई बोलेरो गाडीमा राखेर १० मिनेट घुमाएर एकान्त ठाउँमा लगेर राख्छन्। त्यसपछि मणिपुर र नेपाली भाषामा फिरौती रकम माग्न सुरु गर्छन्। राजीवलाई नछोडे आफूहरू नबाँच्ने सुइँको अपहरणकारीहरूले पाएपछि देउनियाँ पुलमा छोडेर भागेको बताउँदै एसपी रेग्मीले भने, घटनामा ठूलो मिस्ट्री छ, हनीट्र्याप, आर्थिक लेनदेनदेखि अपहरणसम्म। प्रहरीले समयमै ठिक ठाउँमा एक्सन लिँदा राजीवलाई सकुशल उद्धार गर्न सक्यौं, यो ठूलो उपलब्धि हो, उनले भने।"
रवि लामिछाने सांसद नभएको सभामुखद्वारा जानकारी,काठमाडौं : सभामुख देवराज घिमिरेले राष्ट्रिय स्वतन्त्र पार्टीका रवि लामिछाने सांसद् नभएको जानकारी गराएका छन्। सर्वोच्च अदालतबाट प्राप्त पत्र बाचन गर्दै उनले लामिछाने सांसद् नरहेको जानकारी गराए। उनले प्रतिनिधिसभा नियमावली बमोजिम अब एक सांसद् पद रिक्त भएको उनको भनाइ छ। सर्वोच्च अदालतले निर्वाचन लड्दा लामिछाने अवैध नागरिकता प्रयोग गरेको ठहर गरेको थियो। अदालतको आदेशपछि सांसद र मन्त्री पद गुमाएका लामिछानेले त्यसलगत्तै जिल्ला प्रशासन कार्यालय काठमाडौंबाट नेपाली नागरिकता लिएका थिए।
संसदबाट रघुजी पन्तको खबरदारी मन्त्रीले नै संविधानको बर्खिलाप गर्दै अभिव्यक्ति दिन मिल्छ ?,"काठमाडौंः नेकपा एमाले सांसद् रघुजी पन्तले सरकारका मन्त्रीहरूनै संविधान विरोधी अभिव्यक्ति दिइरहेको बताएका छन्। प्रतिनिधि सभाको आजको बैठकमा विशेष समय लिएर बोल्दै सांसद पन्तले संविधान विपरीत मन्त्रीहरूले संविधान विरोधी अभिव्यक्ति दिइरहेको बताए। पन्तले भने, 'सरकारमा सहभागी मन्त्रीहरूनै संविधानको मान्यता विपरीत धर्म निरपेक्षतालाई मान्दिन, संघीयतालाई मान्दिन भन्दै बोलिरहनुभएको छ। संविधान अनुसार शपथ ग्रहण गर्नुभएका मन्त्री ज्यूहरूले संविधान विपरीत बोल्नै मिल्दैन। संविधानका आधारभुत संरचनामै प्रधानमन्त्री र मन्त्रीज्यूहरु बाँझिनु लोकतन्त्रका लागि राम्रो लक्षण नभएको बताए। उनले यो सरकारमा हाम्रो पार्टीको महत्वपूर्ण भूमिका रहेको भन्दै संविधानको बर्खिलापमा नजान सरकारमा सहभागी मन्त्रीलाई आग्रह गरे। उनले शहरी विकास मन्त्री विक्रम पाण्डे र कानून न्याय तथा संसदीय मामीला मन्त्री ध्रुवबहादुर प्रधानले संविधानको बर्खिलाप गर्ने गरी अभिव्यक्ति दिएको बताए। पन्तले धर्मको सहिष्णुतालाई जोगाउनुपर्ने बताए।"
संघीयता र संविधानविरुद्ध बोल्नु राजनीतिक बेइमानी : यादव,"काठमाडौंः सांसद् राजकिशोर यादवले मन्त्रीले संविधानको बर्खीलाप गरेर बोल्नु राजनीतिक बेइमानी भएको बताएका छन् । संसद्को विशेष समयमा बोल्दै सांसद् यादवले मन्त्रीले संविधानको बर्खीलाप गरेर बोल्नु संविधान विपरीत भएको बताए । यादवले भने,यो राजनीतिक बेइमानी हो । त्यसैले प्रधानमन्त्रीलाई मन्त्रीले स्पष्टीकरण सोध्ने भन्नुभएको थियो । जबाफ खोइ । मन्त्रीको पदको दुरुपयोग गर्दै संघीयता र संविधानविरुद्ध बोल्नु हुँदैनथियो । केही दिनअघि राप्रपाबाट सरकारमा प्रतिनिधित्व गर्ने मन्त्रीहरूले संघीयता र संविधानविपरित अभिव्यक्ति दिएको भन्दै सांसदहरूले आपत्ती जनाएका थिए। यादवले सदनलाई मुर्दाको रुपमा चित्रित गरे । यादवले भने,मलाई लाग्थ्यो,आज यो सदनभित्र विशेष प्रस्ताव आउँला,के कति कारणले प्रेम आचार्यले आत्मदाह गर्न बाध्य भए,त्यसको बारेमा चर्चा होला । तर आज यो सदन मुर्दाको रुपमा स्थापित भएको छ । प्रेम आचार्यको बारेमा कसैको चिन्ता भएन ।"
हामी राजासहितको प्रजातन्त्र स्थापित गर्न आएका हौं : राप्रपा सांसद (भिडियोसहित),"काठमाडौं : राष्ट्रिय प्रजातन्त्र पार्टी (राप्रपा)का सांसद धवल शमशेर राणाले राजासहितको प्रजातन्त्र स्थापित गर्न आफूहरू आएको बताएका छन्। उनले बुधबार संसदमा बोल्दै नेपालमा फेरि सनातन हिन्दु राष्ट्र कायम गर्न आएको बताए। 'हामी नेपाली जनताको मनमा भिजेका छौं। हामी नेपालमा फेरि सनातन हिन्दू राष्ट्र कायम गर्नका लागि आएका छौं। हामी फेरि राजासहितको प्रजातन्त्र स्थापित गर्न आएका छौं। र, त्यो कुरा संविधानले रोक्दैन। हामीले यो कुरा बोल्न पाउनुपर्छ। त्यो समय आएपछि कार्यान्वयन गर्छौं,' उनले भने। उनले संविधानभित्रै बसेर मूल्य र मान्यता परिवर्तन गर्ने बताए। 'यसको मतलब यो होइन कि हामी व्यवस्थालाई मान्दैनौं। संविधानलाई मान्दैनौं। नमान्ने भए हामी जंगल जान्थेम। बन्दुक उठाउँथेम। यही व्यवस्था र यही संविधानभित्र बसेर मूल्य र मान्यतालाई परिवर्तन गर्न राष्ट्रिय प्रजातन्त्र पार्टीलाई जनताले भोट दिएर पठाएका छन्। हामीलाई हेप्ने र होच्ने काम यो सदनमा आइन्दा नहोस्,' उनले भने।"
सरकारलाई रञ्जिता चौधरीको प्रश्न निर्दोष थारु राजबन्दीको लाल आयोग कहाँ छ ?,"काठमाडौंः सांसद् रञ्जिता श्रेष्ठ चौधरीले निर्दोष थारु राजबन्दीको लाल आयोग कहाँ छ ? भन्दै सरकारसँग प्रश्न गरेकी छन् । सांसद् चौधरीले बुधबार प्रतिनिधि सभाको बैठकमा विशेष समयमा बोल्दै निर्दोष थारुहरूलाई राज्यले थुनेको आरोप लगाइन्। चौधरीले भनिन्,निर्दोषलाई फसाइएको छ । निर्दोष थारुहरूले न्याय पाउँछौ भनेर मेरो मन खुसी भएको थियो । तर,अहिलेसम्म रेशम चौधरीलाई छुटाउन सरकार गम्भीर बनेन ।"
गृह मन्त्रालय तगारो बनेपछि सत्ता गठबन्धनभित्र खटपट,"काठमाडौं : सत्ता साझेदार दल बनेको दुई महिना नबित्दै गठबन्धनमा खटपट देखिएको छ। नयाँ नेतृत्व सरकारको गृह मन्त्री नै विवादित बनेपछि खटपट सुरु भएको हो। गठबन्धन घटक दलभित्र रवि लामिछानेलाई पुनः गृह मन्त्री बनाउने या नबनाउने विषयमा मतभिन्नता देखिएको छ। सत्ता साझेदार दलभित्रको घटक राष्ट्रिय स्वतन्त्र पार्टीका सभापति लामिछानेले पुनः गृह मन्त्रालय मागेपछि गठबन्धन दलभित्र खटपट देखिएको हो। गत पुस १० गते प्रचण्ड १६८ मत ल्याएर प्रधानमन्त्री बनेका थिए। प्रधानमन्त्री तत्काल रवीलाई गृह मन्त्री बनाउन नहुने मनस्थितिमा छन् भने एमाले अध्यक्ष केपी शर्मा ओली समझदारी कार्यान्वयन गर्नुपर्ने पक्षमा छन्। प्रचण्डले माओवादी केन्द्रको मगंलबार बसेको पदाधिकारी बैठकमा फैसलाको पूर्ण पाठ नआउँदासम्म लामिछानेलाई गृह मन्त्रालय दिन नसकिने बताएका थिए। रविले राजीनामा दिएपछि प्रधानमन्त्री आफैँले गृह मन्त्रालय राखेका छन्। सर्वोच्च अदालतले नेपाली नागरिक नभएको ठहर गरेपछि रवि जिल्ला प्रशासन कार्यालय काठमाडौंमा पुगेर नागरिकता प्राप्ती गरेका थिए। तर उनको पासपोर्टबारेको अनुसन्धान अझै जारी छ। हिजो मंगलबारमात्रै लामिछानले एमाले अध्यक्ष ओलीलाई भेट्न बालकोट पुगेका थिए। भेटमा उनले सत्ता गठबन्धनमा भएको सहमतिअनुसार गृह मन्त्रालय राष्ट्रिय स्वतन्त्र पार्टीले पाउनुपर्ने धारणा राखेका थिए। जवाफमा एमाले अध्यक्ष ओलीले आफूहरु पनि समझदारी कार्यान्वयन हुनुपर्ने पक्षमा रहेको बताएका थिए। सरकार निर्माण गर्दाको समझदारी कार्यान्वयन हुनुपर्ने ओलीको भनाइ थियो। यसबीचमा रविले प्रधानमन्त्री प्रचण्डलाई बालुवाटारमा पुगेर दुईपटक भेट गरिसकेका छन्। सोमबार बेलुकी र मंगलबार बिहान लामिछानले प्रधानमन्त्री निवास बालुवाटारमा प्रचण्डलाई भेटी गृह मन्त्रालय आफ्नो पार्टीले पाउनुपर्ने दाबी प्रस्तुत गरेका थिए। लगत्तै आज बिहान प्रधानमन्त्री प्रचण्ड र एमाले अध्यक्ष ओलीबीच गृह मन्त्रालयबारे छलफल भयो। प्रचण्डले गृहसहित वन तथा वातावरण र युवा तथा खेलकुद मन्त्रालय राष्ट्रपतिको चुनावसम्म राख्ने योजनामा छन्। राष्ट्रपतिको अगामी फागुन २५ गते र उपराष्ट्रपतिको चैत ३ गते चुनाव गर्ने मिति तोकिएको छ। रास्वपा प्रवक्ता मुकुल ढकालले गृह मन्त्रालय आफ्नो पार्टीले पाउनुपर्ने र नपाए सरकारबाट बाहिरीने चेतावनी दिएका छन्। ढकालले अन्नपूर्णसँग भने, 'हाम्रो दाबी गृह मन्त्रालय नै हो। कसलाई गृह मन्त्री भन्ने विषय त पार्टीले टुंग्याउँछ।"
परराष्ट्रमन्त्रीले भनिन् साइडलाइन वार्तामा सार्कलाई सक्रिय बनाउने विषयमा छलफल गर्छु,"काठमाडौं : परराष्ट्रमन्त्री विमला राई पौड्याल भोलि (बिहीबार) श्रीलंका भमणमा जाँदैछिन्। भ्रमणका क्रममा उनले सार्क सम्मेलनका विषयमा चर्चा गर्ने बताइन्। दक्षिण एसियाली मुलुकका प्रतिनिधिसँग 'साइडलाइन' भेटवार्तामा क्रममा सार्कलाई क्रियाशिल बनाउने विषयमा छलफल गर्ने उनको भनाइ छ। मंगलबार मन्त्रालयमा आयोजित पत्रकार सम्मेलनमा मन्त्री पौड्यालले समकक्षीहरूसँग सार्कलाई कसरी सक्रिय बनाउन सकिन्छ भन्ने विषयमा छलफल हुने बताइन्। श्रीलंकाको स्वतन्त्रता दिवसको निम्तोमा भोल त्यसतर्फ जाँदैछु। यो सार्कको छलफलका लागि बोलाइएको निमन्त्रणा होइन। यद्यपि त्यहाँ पुगिसकेपछि साइडलाइन बैठकहरूमा सार्कलाई सक्रिय बनाउने विषयमा छलफल गर्छु, उनले भनिन्। सन् २०१४ मा नेपालमा भएको सार्क शिखर सम्मेलनपछि हुन सकेको छैन। भारत र पाकिस्तानको विवादकै कारण सम्मेलन हुन सकेको छैन।"
उपप्रधानमन्त्री लिङ्देन र अमेरिकी राजदूत थम्पसनबीच भेटवार्ता,"काठमाडौं : उपप्रधान एवं ऊर्जा जलस्रोत तथा सिंचाई मन्त्री राजेन्द्र लिङ्देन र नेपालका लागि अमेरिकी राजदूत डिन आर थम्पसनबिच भेटवार्ता भएको छ। मन्त्रालयमा बुधबार भएको भेटमा आपसी सहयोग र चासोका विविध विषयमा छलफल भएको थियो। भेटका क्रममा उपप्रधानमन्त्री लिङ्देनले ऊर्जाको विकास, प्रसारण र व्यापार आफ्नो प्राथमिकता रहेको उल्लेख गर्दै ऊर्जाको ट्रान्समिसन लाइन विस्तारमा अमेरीकी सरकारको सहयोग रहने विश्वास गरे। उनले भ्रष्टाचार शून्यको सिद्धान्तमा आफूले काम गर्न चाहेको बताउँदै नेपालको आर्थिक तथा सामाजिक विकासमा अमेरिकोको महत्वपूर्ण योगदान रहेको चर्चा गरे। विगत लामोदेखि अमेरिकाले नेपालको विभिन्न क्षेत्रमा सहयोग गर्दै आएको प्रसंग उल्लेख गर्दै राजदूत थम्पसनले आगामी दिनमा पनि यसलाई निरन्तरता दिने प्रतिबद्धता जनाए।"
राष्ट्रपति र उपराष्ट्रपतिको निर्वाचन रोक्न माग गर्दै सर्वोच्चमा रिट,काठमाडौं : राष्ट्रपति र उपराष्ट्रपति निर्वाचनको रोक्न माग गर्दै सर्वोच्चमा रिट निवेदन दर्ता गरिएको छ। संविधान विपरीत निर्वाचनको मिति तय गरेको उल्लेख गर्दै अधिवक्ता ज्ञानेन्द्रराज आरणले बुधबार रिट दायर गरेका हुन्। निवेदनमा निर्वाचन आयोगलाई विपक्षी बनाइएको छ। रिटमा राष्ट्रपति र उपराष्ट्रपतिको निर्वाचनको मिति घोषणा गर्दा कानुनको उल्लंघन भएको उल्लेख छ। आयोगले आगामी फागुन २५ गते राष्ट्रपति र आगामी चैत ३ गते गर्ने उपराष्ट्रपतिका निर्वाचन गर्ने निर्णय गरेको थियो।
"सेयर बजारमा सामान्य सुधार, १ अर्ब ७६ करोडको कारोबार","काठमाडौं : तीन दिन निरन्तर ओरालो लागेको सेयर बजार आज सामान्य अंकले बढेको छ। आज नेप्से परिसूचक ४९७ अंकले बढेर २११६६५ विन्दुमा अडिएको छ। नेप्से सामान्य अंकले बढे पनि कारोबार रकम भने घटेको छ। यसअघि साताको सेयर कारोबारका तीन दिन आइतबार,सोमबार र मंगलबार नेप्से निरन्तर ओरालो लागेको थियो। आज २६१ कम्पनीको ५० लाख २४ हजार ३८१ कित्ता सेयर १ अर्ब ७६ करोड ७० लाख ५१ हजार ९१६ रूपैयाँमा खरिदबिक्री भयो। अघिल्लो कारोबार दिन मंगलबार २ अर्ब ८२ करोड ४५ लाख ४० हजार ४०६ रूपैयाँमा कारोबार भएको थियो। त्यसको अघिल्लो कारोबार दिन सोमबार ३ अर्ब ३० करोडको सेयर किनबेच भएको थियो। एउटा मात्रै कम्पनीको मूल्यमा सकारात्मक सर्किट लेभलमा कारोबार भयो। आदर्श लघुवित्त वित्तीय संस्थाको सेयर मूल्यमा सर्किट लेभलमा कारोबार भएको हो। सिद्धार्थ इन्स्योरेन्सको सेयर मूल्य ८२८ प्रतिशतले मूल्य बढेको हो। यसदिन कारोबार रकमका आधारमा नेपाल बैंक शीर्षस्थानमा रह्यो। सो बैंकको ५ करोड ९३ लाख बढिको सेयर कारोबार भयो। रिडी पावरको ४ करोड ९२ लाख र एनआईसी एसिया बैंकको ४ करोड ७६ लाखको सेयर कारोबार भयो।"
सूचनाको हकले मुलुकमा सुशासन कायम हुन्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले जति धेरै जनतामा सूचनाका हकको प्रत्याभूत गराइन्छ उति नै मुलुकमा सुशासन कायम हुने बताएका छन्। प्रधानमन्त्री कार्यालय सिंहदरबारमा बुधवार दिउँसो राष्ट्रिय सूचना आयोगको वार्षिक प्रतिवेदन स्वीकार गर्दै उनले आफू दोस्रो पटक प्रधानमन्त्री भएपछि सूचनाका हकबारे केही महत्वपूर्ण योगदान गरेको स्मरण गरे। शासन प्रणालीमा जनताको नियन्त्रण निगरानी र हस्तक्षेप बढाउने कुरा सूचनाको हकसँग प्रत्यक्ष रुपले जोडिएको छ। जतिधेरै जनताका सूसुचित हुन्छन् र पारदर्शिता अपनाइन्छ त्यति नै विकृति र विसंगतिलाई रोकथाम गर्न सकिन्छ, उनले भने। उनले जनताको सूचनाको हक स्थापित र प्रवर्द्धन गरेर नै समाजमा अव्यवस्था, अराजकता र अनुशासनहिनता हटाउन सकिने उल्लेख गर्दै त्यसतर्फ गम्भीर र जिम्मेवार हुनैपर्ने बताए। जतिधेरै सूचना सम्प्रेशण गर्ने र सूचनाको हक जनतालाई दिलाउन सक्यो त्यतिधेरै सुशासन कायम हुन्छ र त्यसले एउटा देश विकासको वातावरण बन्छ, उनले भने।"
राष्ट्रिय स्वतन्त्र पार्टी खारेजीको माग गर्दै निर्वाचन आयोगमा उजुरी,"काठमाडौंः राष्ट्रिय स्वतन्त्र पार्टी खारेजको माग गर्दै निर्वाचन आयोगमा उजुरी परेको छ । नेपाली नागरिकको तर्फबाट युवराज पौडेल(सफल)ले आयोगसमक्ष उजुरी दिएका हुन् । निवेदनमा भनिएको छ,'निर्वाचन आयोगमा २०७९ असार १७ गते दर्ता भएको रास्वपाका सभापति रवि लामिछानेलाई सर्वोच्च अदालतको संवैधानिक इजलासको माघ १३ गतेको फैसलाले अनागरिक भएको ठहर गरेको निजले दल दर्ता गर्दा एबम् संसद्को उम्मेदवार बन्दा पेश गरेको नागरिकता कानुनः अवैधानिक रहेको पुष्टि हुन्छ ।' अवैधानिक नागरिकता पेश गरी रवि लामिछानेको अध्यक्षतामा बसेको बैठकले दल खोल्ने निर्णय गरेकाले सो हस्ताक्षर अवैध ठहर भएको निवेदनमा भनिएको छ । गैरनागरिक गृहमन्त्री हुँदा राष्ट्रको विरुद्ध जासुसी गर्ने गराउने र राष्ट्रिय गोपनीयता भंग गर्ने कार्य भएको कारण रास्वपा खारेज हुनुपर्ने माग गरिएको छ ।"
शान्ति सम्झौताको सक्कलप्रति कोसँग छ ?: एकनाथ ढकाल,"काठमाडौंः सांसद् एकनाथ ढकालले विस्तृत शान्ति सम्झौताको सक्कलप्रति माग गरेका छन्। प्रतिनिधि सभाको शुन्य समयमा सांसद् ढकालले शान्ति प्रक्रियाको बाँकी काम सम्पन्न गर्ने कार्यलाई प्राथमिकतामा राख्न सरकारको ध्यानाकर्षण गराए। ढकालले भने, शान्ति सम्झौताको एक हस्ताक्षरकर्ता अहिले तेस्रो पटक प्रधानमन्त्री हुनुहुन्छ। ६० हजार मुद्दा सत्य निरुपण आयोगमा थन्किएका छन्। अझै पनि शान्ति प्रक्रियाको एक महत्वपूर्ण पक्ष संक्रमणकालीन न्यायसम्बन्धी कार्यमा खासै प्रगति हुन सकेको छैन। संक्रमणकालीन न्यायको असफलताले गम्भीर खतरा ल्याउने भएकाले चाँडै टुंग्याउनुपर्ने उनको भनाइ छ।"
हामीलाई हेप्ने र होच्याउने काम नहोस्: धवलसमशेर जवरा,"काठमाडौंः सांसद् धवलशमशेर जवराले राष्ट्रिय प्रजातन्त्र पार्टीलाई होच्याउने काम नगर्न आग्रह गरेका छन् । प्रतिनिधि सभाको आजको बैठकमा विशेष समय लिएर बोल्दै सांसद् जवराले राप्रपालाई प्रहार नगर्न अन्य राजनीतिक दलका सांसद्लाई आग्रह गरेका हुन्। जवराले भने, राप्रपा माथि प्रहार भयो। राप्रपा सानो होला तर, हामी नेपाली जनताको मनमा भिजेका छौं। सनातन हिन्दु राष्ट्र कायम गर्न आएका छौं। जवराले राजासहितको प्रजातन्त्र स्थापना गर्न आएको बताए। जवराले थपे, त्यो कुरा संविधानले रोक्दैन। बोल्न पाउनुपर्छ। हामीलाई हेप्ने र होच्याउने काम नहोस्। समयमा कार्यान्वयन हुन्छ। यही व्यवस्था र संविधानभित्र रहेर हामी यहाँ आएका छौं।"
संसदमा रघुजी पन्त र शक्ति बस्नेतको भनाइमा ज्ञानेन्द्र शाहीको नियमापत्ति,"काठमाडौं: प्रतिनिधि सभाको बैठक जारी छ। बैठकमा राप्रपाका सांसद ज्ञानेन्द्रबहादुर शाहीले नियमापत्ति जनाएका छन्। दुवै सांसदले संविधान कार्यान्वयनको विषय, धर्म निरपेक्षताको विषयलाई उठाएसँगै शाहीले नियमापत्ति जनाए। उनले सीता नेपालकी छोरी, विश्वको प्रशिद्ध ग्रन्थ बेद नेपालको भन्दै कोही नास्तिक नहुने दावी गर्दै संविधान संशोधनीय भएको बताए। धर्म निरपेक्षताको विषयमा भएको बहसलाई किन सार्वजनिक गरिएन भन्दै प्रश्न गरे। शाहीले नियमापत्ति जनाएपछि बोल्न खोजेका सांसद शक्ति बस्नेत र नेकपा एमालेका सांसद रघुजी पन्तलाई सभामुखले बस्नुहोस् भन्दै रोकेका थिए।"
"आत्मदाहका घटना बढे, उच्च स्तरीय न्यायिक आयोग गठन होस्: अमरेशकुमार सिंह","काठमाडौंः सांसद् अमरेशकुमार सिंहले आत्मदाहका घटना बढेको भन्दै सरकारको ध्यानाकर्षण गराएका छन्। प्रतिनिधि सभाको आजको बैठकको शून्य समयमा सांसद् सिंहले आत्मदाहको घटना सिर्जना हुनुमा सरकार पनि दोषी रहेको बताए। यस्ता घटना न्यूनीकरण गर्न सरकार गम्भिर बन्नुपर्ने सिंहको भनाइ छ। उनले भने, आत्मदाहका घटना बढेको देखिन्छ। के कारणले आत्मदाह भइरहेको छ, उच्च स्तरीय न्यायिक आयोग गठन होस्।"
माओवादी केन्द्रको पदाधिकारी र स्थायी समिति बैठक स्थगित,काठमाडौं :नेकपा माओवादी केन्द्रको पदाधिकारी र स्थायी समिति बैठक स्थगित भएको छ। बुधबार दिउँसो १२ बजे पदाधिकारी र १ बजे स्थायी समितिको बैठक बोलाइएको थियो। संसद बैठकका कारण बैठक स्थगित गरेको माओवादी केन्द्रले जनाएको छ। संसद बैठक केहीबेरमा बस्दैछ। स्थायी समिति बैठक भने भोलि ११ बजेका लागि बोलाइएको छ। माओवादी स्थायी समिति बैठकले दलहरूसँग पार्टी एकता र अन्य राजनीतिक विषयमा छलफल गर्ने तयारी छ।
प्रदेश १ का मुख्यमन्त्रीले प्रधानमन्त्रीलाई भेटे,काठमाडौं: प्रदेश १ का मुख्यमन्त्री हिक्मतबहादुर कार्कीले प्रधानमन्त्री पुष्पकमल दाहाल 'प्रचण्ड'लाई भेटेका छन्। कार्कीले प्रधानमन्त्री निवास बालुवाटार पुगेर प्रधानमन्त्रीसँग भेटवार्ता गरेका हुन्। मुख्यमन्त्री नियुक्त भएपछि कार्कीले प्रधानमन्त्रीलाई भेटेका हुन्। भेटमा प्रदेश सरकारका योजनाबारे मुख्यमन्त्री कार्कीले प्रधानमन्त्रीलाई सुनाएका थिए। सँगै राजनीतिक घटनाक्रम र समसायिक विषयमा पनि कुराकानी भएको थियो।
"सांसद बलायरको प्रश्न सुदुरपश्चिमको राजधानी जंगललाई घोषणा गरियो, संरचना बन्ने कहिले ?","काठमाडौंः सांसद् वीरबहादुर बलायरले सुदुरपश्चिम प्रदेशको राजधानी गोदावरीमा राखिए पनि केन्द्रीय सरकारले अहिलेसम्म भोगाधिकार नदिएको बताएका छन्। सांसद् बलायरले अहिलेसम्म प्रदेश राजधानीको सीमाकंन र डीपीआरनै नभएको बताए। संसदमा विशेष समय लिएर सांसद बलायरले पाँच वर्ष बितेपनि राजधानीमा भौतिक पूर्वाधारको कुनै काम नभएको बताए। उनले भने, सुदुरपश्चिमको राजधानी जंगलमा छ। केन्द्रीय सरकारले भोगाधिकार दिएको छैन। २०७४ सालमा राजधानी घोषणा त गरियो । तर, सरकारले नाम मात्रैको राजधानी घोषणा गर्यो। बलायरले विभिन्न कारणाले देश जर्जर अवस्थामा गएको बताए। सरकारले आफ्ना व्यवहार नसच्याए स्थिति थप गम्भीर हुने उनको भनाइ छ। अहिले सुदुरपश्चिम प्रदेशको संसद्मा ताला लागेको भन्दै दल गम्भीर बन्नुपर्ने बताए।"
"प्रधानमन्त्री प्रचण्ड र एमाले अध्यक्ष ओलीबीच भेट, राष्ट्रपति निर्वाचनबारे छलफल","काठमाडौंः प्रधानमन्त्री पुष्पकमल दाहाल 'प्रचण्ड' र नेकपा एमाले अध्यक्ष केपी शर्मा ओलीबीच भेटवार्ता भएको छ। प्रधानमन्त्री निवास बालुवाटारमा भएको भेटवार्तामा समसामयिक राजनीतिक घटनाक्रमका विषयमा छलफल भएको प्रधानमन्त्रीको सचिवालयले जनाएको छ। भेटमा सरकारका कामको समीक्षासँगै रिक्त रहेको गृह मन्त्रालयको विषयमा पनि कुराकानी भएको छ। अदालतको फैसलासँगै राष्ट्रिय स्वतन्त्र पार्टीका सभापति रवि लामिछानेको संसद र उपप्रधान तथा गृहमन्त्री पद गुमेपछि अब गृह मन्त्रालयमा कसलाई ल्याउने भन्ने विषयमा सत्ता साझेदार दलबीच छलफल जारी छ। लामिछाने आफैँले नागरिकता लिएपछि गृहमन्त्रालयको दावी गर्दै नपाए सरकार छाड्ने चेतावनी दिएपछि सत्ता साझेदार दलका दुई अध्यक्षको भेटलाई महत्वका साथ हेरिएको छ। प्रधानमन्त्री र एमाले अध्यक्ष ओलीबीच राष्ट्रपति निर्वाचनका विषयमा पनि छलफल भएको छ। निर्वाचन आयोगले राष्ट्रपति निर्वाचनको कार्यतालिका सार्वजनिक गरेपछि सत्ता साझेदार दलले कसलाई उम्मेदवार उठाउने भन्ने विषयमा छलफल गरिरहेका छन्। आजै प्रधानमन्त्री प्रचण्ड र राप्रपाका अध्यक्षसमेत रहेका उपप्रधान एवम् उर्जा, जलस्रोत तथा सिचाइँमन्त्री राजेन्द्र लिङ्देनबीच पनि भेटवार्ता भएको छ। भेटमा समसामयिक विषयमा छलफल भएको थियो।"
संसदमा गगन थापाले भने बैंकको ऋणले थिचिएका किसानलाई सरकारले झुलायो,"काठमाडौंः सांसद् गगनकुमार थापाले साना किसानको समस्या सम्बोधन गर्न सरकार मौन रहेको बताएका छन्। प्रतिनिधि सभाको आजको बैठकमा शून्य समयमा बोल्दै सांसद् थापाले साना किसानहरूलाई बैंकले अठ्याउँदा पनि सरकार टुलुटुलु हेरेर बसेको बताए। थापाले भने, सयौंको संख्यामा साना किसान कृषि मन्त्रालय पुगेका छन्। सानासाना किसानले बैंकबाट ऋण ल्याए। सरकारकै निर्णयबाट वर्डफ्लुले कुखुरा नष्ट भयो। नियमअनुसार उनीहरूले ५८ करोड क्षतिपुर्ति दिनुपर्ने अहिलेसम्म दिएको छैन। सरकारले पीडितलाई पैसा दिन्छु भन्दै आए पनि झुलाउने गरेको बताए। उनले भने, सरकार दिन्न भन्दैन, सरकार झुलाउँछ । बैंकले उनीहरूलाई अठ्याउँछ। बैंकको ऋणले थिचिएका साना किसानहरूले कुनै अप्रिय निर्णय नगर्दा सम्म कुर्ने हो ? यस्तो निर्णय नहोस भनेर सरकारले दिनुपर्ने रकम दिनुपर्ने हो की?"
"प्रतिनिधि सभा बैठक बस्दै,के छ कार्यसूची?",काठमाडौं :संघीय संसदअन्तर्गतको प्रतिनिधि सभा बैठक बस्दैछ। दिउँसो १ बजेका लागि बोलाइएको बैठकमा सभामुख देवराज घिमिरेले राष्ट्रपति कार्यालयबाट प्राप्त कार्यभार तोकिएकोसम्बन्धी पत्रको व्यहोरा पढेर सुनाउने संभावित कार्यसूची रहेको संघीय संसदको महासचिव डाभरतराज गौतमले जानकारी दिए। बैठकमा प्रधानमन्त्री पुष्पकमल दाहाल 'प्रचण्ड'ले राष्ट्रिय मानव अधिकार आयोगको २२ औं वार्षिक प्रतिवेदन (आव२०७८०७९) पेश हुने कार्यसूचीमा उल्लेख छ। संसद सचिवालयका अनुसार सभामुख घिमिरेले नेपालको संविधानको धारा ८९ को खण्ड (ख)बमोजिम प्रतिनिधि सभा सदस्यको रिक्त रहेको स्थानबारे जानकारी प्रतिनिधि सभा नियमावली २०७५ नियम २१२ को (१)बमोजिम गराउनेछन्।
"इटहरी अस्पतालमा एमडीजीपी डाक्टर छैनन्, डाक्टर पठाउन किन आनाकानी: अशोक चौधरी","काठमाडौं: सांसद् अशोक चौधरीले इटहरी अस्पतालमा एमजीडीपी डाक्टर नहुँदा बिरामी मर्कामा परेको बताएका छन्। सांसद् चौधरीले संसद्को शून्य समयमा बोल्दै डाक्टर पठाउन स्वास्थ्य तथा जनसंख्या मन्त्रालयले आनाकानी गर्दै आएको बताएका हुन्। चौधरीले भने, १५ शैय्याको इटहरी अस्पतालमा एमडीजीपी डाक्टर नभएको आज २७ दिन भयो। इटहरी अस्पतालमा कार्यरत एक जना एमजीडीपी डाक्टरको काज सरुवा गरेर वीर अस्पतालमा ल्याइयो। तीन सयदेखि पाँच सय बिरामी आउँछन् ।"
गृहकार्य नपुगेर आजलाई बोलाइएको माओवादी केन्द्रको स्थायी कमिटी बैठक स्थगित,"काठमाडौं: नेकपा माओवादी केन्द्रको बुधबारलाई बोलाइएको स्थायी कमिटीको बैठक स्थगित भएको छ। स्थायी कमिटीको बैठकको पूर्ण तयारी नभएकाले आजलाई बैठक स्थगित गरिएको पार्टीका स्थायी कमिटी सदस्य गणेश शाहले अन्नपूर्ण पोस्टलाई बताए। शाहले भने, 'आज पार्टीको कुनै बैठक छैन। भोलि बस्ने छ।' स्थायी कमिटीको बैठकलाई आवश्यक गृहमार्य नपुगेकाले स्थगित भएको उनले बताए। 'बैठकका एजेण्डा तथा अन्य कामको गृहकार्य नपुगेकोले अनि प्रधानमन्त्री ज्यूको व्यस्तताको कारण पनि होला। आजको बैठक स्थगित भएको छ। बैठक भोलिलाई सारिएको छ।' नेकपा माओवादी केन्द्रले पार्टीका नेताको कार्यविभाजन, जिम्मेवारी हेरफेर, सरकारमा पार्टीको भूमिका लगायतका विषयमा छलफल गर्न स्थायी कमिटी बैठक डाकेको थियो। यसैबीच जारी पदाधिकारी बैठक पनि आज नबस्ने शाहले बताए। उनले भने, 'आज पार्टीका कुनै बैठक छैन। पदाधिकारी बैठक पनि स्थगित भएको छ।' यसअघि मंगलबार बसेको पदाधिकारी बैठकले नेताको जिम्मेवारी बाँडफाँटको जिम्मा अध्यक्ष, उपाध्यक्षलाई दिने निर्णय गरेको थियो। महासचिव देव गुरुङ नेतृत्वको कार्यदलले नेताको कार्यविभाजन गर्ने जिम्मेवारी पाएको थियो। कार्यदलले नीतिगत विषय मात्रै राखेर प्रतिवदेन तयार पारेकाले त्यसबारे ठोस निर्णयको अधिकार पार्टी अध्यक्ष पुष्पकमल दाहाल 'प्रचण्ड', वरिष्ठ उपाध्यक्ष नारायणकाजी श्रेष्ठ र उपध्यक्ष कृष्णबहादुर महरालाई दिइएको छ।"
धनुषाबाट एक जना बिचौलिया पक्राउ,"ढल्केवर (धनुषा) : धनुषा प्रहरीले एक जना बिचौलियालाई पक्राउ गरेको छ। पक्राउ पर्नेमा जनकपुरधाम उपमहानगरपालिका१२ हनुमाननगर बस्ने ६० वर्षीय रामनारायण साह रहेका छन्। जिल्ला प्रशासन कार्यालय धनुषामा नागरिकता, राहदानी बनाउन आउने सेवाग्राहीहरुलाई काम छिटो छरितो गराइदिन्छु भनि आर्थिक लाभ लिई बिचौलियाको काम गरिरहेको गोप्य सूचनाका आधारमा खटिएको प्रहरी टोलीले उनलाई सेवाग्राहीहरूसँग बार्गेनिङ गरिरहेको अवस्थामा पक्राउ गरिएको प्रहरीले जनाएको छ। पक्राउ परेका साहमाथि थप अनुसन्धान भइरहेको जिल्ला प्रहरी कार्यालय धनुषाले जनाएको छ।"
मोरङको उर्लाबारीमा स्कुल बसको ठक्करबाट वृद्धको मृत्यु,विराटनगर : पूर्वपश्चिम लोकमार्गअन्तर्गत मोरङको उर्लाबारी नगरपालिका३ स्थित थापा चोकमा बुधबार बिहान स्कुल बसले ठक्कर दिँदा एक जना वृद्ध पुरुषको मृत्यु भएको छ। पूर्वबाट पश्चिमतर्फ आउँदै गरेको ना ६ ख ६१८२ नम्बरको बसले ठक्कर दिँदा दुर्घटना भएको हो। प्रदेश १ प्रहरी कार्यालय विराटनगरका प्रवक्ता एसपी नवीनराज राईका अनुसार दुर्घटनामा परेर उर्लाबारी८ का ८० वर्षीय भीमबहादुर तामाङको मृत्यु भएको छ। पैदल हिँडिरहेका बेला बिहान ६ बजेतिर पथरीशनिश्चरेस्थित पञ्चायत माध्यमिक विद्यालयको बसले तामाङलाई ठक्कर दिएको थियो। गम्भीर घाइते भएका उनको उपचारका क्रममा विराटनगरको नोबेल शिक्षण अस्पतालमा दिउँसो ३:३० बजेतिर मृत्यु भएको एसपी राईले बताए। दुर्घटनालगत्तै प्रहरीले बस र चालक पथरीशनिश्चरे नगरपालिका९ का ३० वर्षीय अनिल दंगाललाई नियन्त्रणमा लिएको छ। इलाका प्रहरी कार्यालय उर्लाबारीले घटनाको अनुसन्धान अघि बढाएको छ।
सवारी दुर्घटना न्यूनीकरण गर्न चालकको स्वास्थ्य परीक्षण,"बर्दिबास : बढ्दो दुर्घटनालाई न्यूनीकरण गर्न महोत्तरीको बर्दिबासमा सवारी साधनको यान्त्रिक तथा चालक तथा परिचालकहरूको स्वास्थ्य परीक्षण गरिएको छ। बुधबार जिल्ला ट्राफिक प्रहरी कार्यालय बर्दिबास महोत्तरीले चालक परिचालकहरूको स्वास्थ्य परीक्षण र यान्त्रिक चेकजाँच सहितको दुर्घटना न्यूनीकरण तथा जनचेतनामुलक कार्यक्रम गरेको छ। बर्दिबासस्थित साई मल्टिस्पेसियालिटी हस्पिटलको प्राविधिक सहयोगमा सवारी चालक र परिचालकको स्वास्थ्य चेकजाँच गरिएको बर्दिबास ट्राफिकले जनाएको छ। मेयर प्रह्लादकुमार क्षेत्रीले बर्दिबास चोकको ट्राफिक व्यवस्थापनका लागि नगरपालिका गम्भीर रहेको बताए। नगरको ट्राफिक व्यवस्थापन गर्न बर्दिबास नगरपालिकाले बस पार्कको अवधारणा ल्याएको पनि उल्लेख गरे। उनले बर्दिबास चोक र व्यावसायिक क्षेत्रको नजिकमा पर्ने भप्सी खोला किनारमा बस पार्क बनाउने योजना बनाएको सुनाए। बसपार्कको लागि डिपिआर पनि तयार भइसकेको छ। यसको लागि प्रदेश सरकार र केन्द्र सरकारसँग निरन्तर संवाद गरिरहेका छौं। नगर विकास कोषले २० करोड दिने सम्झौता पनि भएको छ, मेयर क्षेत्रीले भने। नेपाल प्रहरी राजमार्ग सुरक्षा तथ ट्राफिक व्यवस्थापन कार्यालय पथलैया बाराका प्रमुख प्रहरी उपरीक्षक सन्तोष भट्टराईले सवारी दुर्घटनामा दिनहुँ वृद्धि भइरहेको भन्दै चिन्ता व्यक्त गरे। जिल्ला ट्राफिक प्रहरी कार्यालय बर्दिबासका प्रमुख उदय सिंह सिजापतिले दिनप्रतिदिन बढ्दै गइरहेको सवारीसाधनको चाप, बढ्दो शहरीकरण, साँघुरो बाटो, पुराना सवारी साधनको अवस्था, अव्यवस्थित पार्किङ र बसपार्कको समस्या ट्राफिक प्रहरीलाई चुनौतीको विषय भएको उल्लेख गरे। बर्दिबास यातायात सेवा कार्यालयका प्रमुख राकेश यादवले अबको केहीदिन भित्रै घरबाटै सवारीसाधनको कर तिर्ने व्यवस्था मिलाउन लागिएको जानकारी दिए। महोत्तरीलगायत मधेस प्रदेशमा सवारी दुर्घटना बढ्दो क्रममा छ। जिल्ला ट्राफिक प्रहरी कार्यालय बर्दिबास महोत्तरीको तथ्यांकअनुसार गत आर्थिक वर्ष २०७८०८९ मा सवारी दुर्घटनामा परेर ५४ जनाले ज्यान गुमाएका छन्। त्यसै वर्ष ६५८ वटा दुर्घटनामा परेर ११८ जना गम्भीर घाइते भएका थिए।"
अर्घाखाँची महोत्सवमा बद्रीले गीतबाटै सुनाए विदेशीनुको पीडा,"अर्घाखाँची : बाध्य भइयो परदेशमा छिर्न। मैले पढ्दा लाएको ऋण तिर्न। आमा बिदा पाउँदिन अहिलेको साल पनि घरमा आउँदिन। जनगायक बद्री पंगेनीले गाएसँगै मेला अर्घाखाँची महोत्सव हेर्न आएका दर्शक भाव विह्वल भए। बूढा आमाबुबाले आफ्ना छोराछोरी सम्झिए। विदेशमा श्रीमान् भएका श्रीमतीले आफ्ना श्रीमान् सम्झिए। दिदीहरूले विदेशमा गएका भाइ सम्झिए। बहिनीहरूले दाई सम्झिए। अर्घाखाँची सन्धिखर्कमा जारी पाँचौँ अर्घाखाँची महोत्सव हेर्न आएका अधिकांश मानिसका आँखा रसाए। आँसु थामिएन। धेरैले मोबाइल र क्यामेराले फोटो तथा भिडियो खिच्न थाले। अर्घाखाँचीको सन्धिखर्कमा भइरहेको अर्घाखाँची महोत्सवमा पंगेनी गीत गाउँदै दर्शकसम्म पुग्दा धेरै आमा रुए। यो गीत गाइसकेपछि पंगेनीले सबैलाई सम्झाउँदै भनेअहिलेको यथार्थ हो। युवा विदेशको खाडीमा छन्। समयमा छुट्टी पाउँदैनन्। हाम्रो देशमा रोजगार छैन् जुन सराकार आए पनि विदेशमा गएका युवालाई स्वदेशमा फर्काउने खालका कार्यक्रम ल्याएनन्।' पंगेनीले जब अझै लोकतन्त्र आएको छैन है। जनताले भने झैं भाको छैन है भनेर गीत पनि गाए। गोरुसिंगे सन्धिखर्क सडक जीर्ण भएकाले बाटो बनाउनसमेत नेताहरूलाई आग्रह गरे। जनतालाई साँझ बिहान पेटभरि खान छैन भनेर गीत गाए सबै दर्शकले ताली बजाएर हात हल्लाउन थाले। सबैले हो यही नै छ हाम्रो अवस्था भनेर संकेत पनि गरे। अर्घाखाँचीबाट झण्डै ४५ हजार युवा तथा युवती भारत, कतार मलेसिया, साउदी अरब, दुबईलगायत देश गएका छन्। गाउँका अधिकांश बारी तथा खेत बाँझै छन्। सबै घरमा वृद्धवृद्धा मात्र छन्। अधिकांश श्रीमान् रोजगारीका लागि विदेश र श्रीमती छोराछोरी पढाउन भनेर सहर झरेका छन्। गाउँका घर अहिले वृद्धाश्रममा परिणत भएका छन्। तर पनि गाउँका बाँझा जमिन जोत्ने र उत्पादन बढाउने खालका योजना स्थानीय सरकारले प्रभावकारीरुपमा सञ्चालन गर्न सकेका छैनन्। उनले मेला हो। नाच्नुपर्छ गाउनुपर्छ रमाइलो गरौँ भनेपछि ससुरालीमा, पञ्चेबाजाको टाइकुटी टाइ, चप्पल छिन्योलगायतका गीत गाए। अर्घाखाँचीसहित छिमेकी जिल्ला गुल्मी, प्यूठान, कपिलवस्तु र पाल्पाबाट मेला हेर्न आएका हजारौँ दर्शकलाई बद्रीले गीत गाएर छमछमी नचाए। सबै धित मारेर नाचे। जिल्लामा रहेका धार्मिक तथा पर्यटकीयस्थलको प्रचारप्रसार गरी संस्कृतिको जगेर्ना गर्ने उद्देश्यले गरिएको महोत्सवमा कलाकार सपना गाहा, विजय सोनाम, राजन अधिकारी, दिपु मगर लगायतले आआफ्नो प्रस्तुति दिएका थिए। आन्तरिक तथा बाह्य पर्यटक भित्र्याउने उद्देश्यले माघ ११ गतेदेखि २४ सम्म अर्घाखाँची महोत्सव एवं, कृषि, पर्यटन तथा औद्योगिक प्रदर्शनी मेला सुरु भएको छ। अर्घाखाँचीलाई व्यावसायिक पर्यटकीय हिसाबले देशविदेशमा चिनाउन, जिल्लामा स्थापित भएका घरेलु तथा कृषिबाट उत्पादित वस्तुको प्रवर्द्धन गर्नका लागि महोत्सवको आयोजना गरिएको उद्योग वाणिज्य संघका अध्यक्ष प्रदीप मिश्रले बताए। १४ दिनसम्म सञ्चालन हुने महोत्सवमा एक लाखभन्दा बढी दर्शकले अवलोकन गर्ने र पाँच करोडको कारोबार हुने अपेक्षा रहेको अध्यक्ष मिश्रको भनाइ छ। रासस"
चोरीका सामानसहित दुई जना पक्राउ,"ढल्केवर(धनुषा) : धनुषामा चोरीका सामानसहित दुई जनालाई प्रहरीले पक्राउ गरेका छ। पक्राउ पर्नेमा धनुषाको औरही गाउँपालिका१ बस्ने २१ वर्षीय शिवशंकर मण्डल र सोही ठाउँका अमितकुमार साह रहेको प्रहरीले जनाएको छ। बुधबार बिहान औरही गाउँपालिका१ स्थित रहेको रामजानकी माध्यमिक विद्यालयको कार्यालय कोठाबाट कम्प्युटर लगायतका सामानहरू र स्थानीय लक्ष्मेश्वर यादवको खेतमा जडान गरिएको सोलार प्लेट समेत चोरी भएको सूचना प्राप्त हुनसाथ तत्कालै खटिएको प्रहरी टोलीले शंकाका आधारमा शिवशंकरलाई नियन्त्रणमा लिएको थियो। उनलाई नियन्त्रणमा लिएर अनुसन्धान गर्ने क्रममा चोरीका सामानहरू औरही गाउँपालिका१ स्थित पौडेश्वर चोकमा अमित कुमार साहले सञ्चालन गरेको डेरी उद्योग भित्र खानतलासी गर्दा डेल कम्पनीको मोनिटर १ थान, नोकिया लेखिएको वाईफाईको राउटर १ थान, कम्पयुटर किबोर्ड १ थान, सोमिटर १ थान बरामद भएको प्रहरीले जनाएको छ। प्रहरीका अनुसार सोही नजिक सडक छेउमा खाल्डो भित्र लुकाइछिपाई राखेको खेतमा जडान गरिएको सोलार प्लेट एक थान समेत बरामद भएको हो। पक्राउ परेका दुवैलाई चोरी मुद्दामा म्याद लिई थप अनुसन्धान भइरहेको जिल्ला प्रहरी कार्यालय धनुषाले जनाएको छ।"
दैलेख सदरमुकामलाई व्यवस्थित बनाइँदै,"दैलेख : दैलेख सदरमुकाम पुग्नेहरूले वर्षातमा हिलो र हिउँदमा धूलोको सास्ती खेप्नुपर्छ। साँघुरो सडक त्यसमाथि व्यापारिक सामान सडकसम्मै फैलाउने, घर लगायतका भौतिक निर्माणका सामग्रीले सडक अवरुद्ध भइरहन्छ। यिनै कारणले सदरमुकाममा पैदल आवागमनमा समेत समस्या छ। यी समस्यालाई समाधान गर्न सदरमुकामलाई व्यवस्थित बनाउन लागिएको छ। नारायण नगरपालिकाले सदरमुकामलाई व्यवस्थित बनाउन लागेको हो। सदरमुकामको बीच सडकलाई व्यवस्थित गर्ने, सडकलाई चौडा बनाउने, साँघुरो क्षेत्रलाई फराकिलो बनाउने लगायतका काम नगरपालिकाले सुरु गरेको छ। नगरप्रमुख लोमन शर्माले सदरमुकामलाई व्यवस्थित बनाउने कार्य थालिएको बताए। नगरले मंगलबारदेखि सदरमुकामको बीचमा रहेको सडकलाई फराकिलो बनाउन सुरु गरेको छ। नगरप्रमुख शर्माले देवकोटा चोकस्थित महाकवि लक्ष्मीप्रसाद देवकोटाको शालिक रहेको क्षेत्रको बाहिरी भाग र चोक आपसासको पेटी भत्काइएको बताए। देवकोटा चोकमै नेपाल प्रहरीको मातहतमा रहेको भवन समेत भत्काईने उनले बताए। भवन अगाडिको भाग भत्काइएको छ। नगरपालिकाका प्रवक्ता जनकप्रसाद न्यौपानेले सदरमुकामलाई व्यवस्थित बनाउन नगरपालिका लागिपरेको बताए। अब सडकलाई फराकिलो र व्यवस्थित बनाउँदैछौँ, सडकलाई असर गरेको पेटी, घरका सिँढी, भर्याङ, सार्वजनिक जग्गा ओगटेर बनेका संरचना भत्काउँछौँ, उनले भने। देवकोटा चोकलाई फराकिलो बनाउन केही संरचनाहरू र स्वर्गीय पत्रकार डेकेन्द्रराज थापाको शालिक रहेको डेकेन्द्र चोकलाई पनि फराकिलो बनाउने न्यौपाने जानकारी दिए। उनका अनुसार डेकेन्द्र चोकस्थित सडकलाई असर गरेको बाल मन्दिरको एउटा भवन पनि भत्काइएको छ। नगरपालिकाले सदरमुकामको बीच सडकलाई स्तरोन्नति तथा व्यवस्थित गर्न एक करोड १२ लाखको ठेक्का सम्झौता गरिसकेको छ। स्थानीय एनएमबी चोकदेखि देवकोटा चोकसम्मको सडकका लागि उक्त ठेक्का सम्झौता भएको नगरप्रमुख शर्माले बताए। उनका अनुसार मालपोत कार्यालयदेखि नारायण मन्दिरसम्मको सडक स्तरोन्नति गर्न पूर्वाधार विकास कार्यालयमार्फत झण्डै एक करोड बराबरको काम हुनेछ। सदरमुकामको बीच सडकलाई स्तरोन्नति गर्न नगरपालिकाले विभिन्न चरणमा दुई करोड ६० लाख बराबरको काम गर्ने लक्ष्य लिएको नगरप्रमुख शर्माले बताए।"
"मध्यरातमा एक ट्यांकर डिजेल चोरी, खुद्रा मूल्य ३४ लाख रुपैयाँ",काठमाडौं : देशको मुख्य राजमार्गमा मध्यरातमा एक ट्यांकर डिजेल चोरी भएको छ। सप्तरीको रुपनगरस्थिति उक पेट्रोल पम्पबाट शनिबार राती ट्यांकर हराएको थियो। सो ट्यांकर शनिबार बिहानमात्र स्थानीयले जंगल जाने बाटोमा फेला परेको थियो। व्यवसायी गुणराज निरौलाको नाममा रहेको को १ ख ३६५५ नम्बरको ट्यांकर रुपनगरमै घर भएका चालक विनोद भुजेलले चलाएका थिए। हराएको तेल दिलिप आयल ट्रेडर्स र भण्डारा ट्रेडर्सले खरिद गरेको पाइएको छ। चोरी भएको डिजेलको खुद्रा मूल्य ३४ लाख रुपैयाँ पर्छ। ट्यांकर अम्लेखगञ्ज डिपोबाट डिजेल लिएर विराटनगर जाँदै थियो। हराएको ट्यांकर खैरवनामा फेला परेको हो। नेपाल आयल निगमले तेल चोरी गर्नेलाई हदैसम्मको कारबाहीको तयारी गरेको छ। निगम प्रवक्ता विनितमणी उपाध्यायका अनुसार ट्यांकर चालक तीन महिना निलम्बनमा पर्नेछन्। यसैगरी तेल चोर्ने दुई पेट्रोल पम्पबाट सबै तेल जफत गरी १ लाख रुपैयाँ जरिवाना गरिनेछ भने ६ महिना ती पम्पलाई तेल बेच्न दिइने छैन।
अधिकृतसहित सात जनाविरुद्ध भ्रष्टाचार मुद्दा दायर,"काठमाडौं : अख्तियार दुरुपयोग अनुसन्धान आयोगले प्रमुख प्रशासकीय अधिकृत पर्शुराम उपाध्यायसहित सात जनाविरुद्ध भ्रष्टाचार मुद्दा दायर गरेको छ। मुगुको सोरु गाउँपालिकाका तत्कालीन प्रशासकीय अधिकृत उपाध्याय, वडा नं ६ का तत्कालीन वडाध्यक्ष, सब इञ्जिनियर, निर्माण उपभोक्ता समितिका अध्यक्षसहित सात जनाविरुद्ध फिल्ड निर्माण गर्ने क्रममा गलत प्रतिवेदन तयार गरेको आरोपमा मुद्दा दायर गरिएको हो। गाउँपालिका६ सोरुकोटस्थित खौलाचौर फिल्ड निर्माण योजनामा अधिकृत उपाध्यायसहित सवइञ्जिनीयर मनोज धामी र जगतबहादुर मल्लले गलत नापी किताब तयार गरी सो नापी किताब स्वीकृत एवं फिल्डमा नभएर नगरेको कामको मूल्यांकनसहित उपभोक्ता समितिलाई १५ लाख ४४ हजार नौ सय ३० भुक्तानी गरेको अख्तियारको ठहर छ। यसैगरी सोही फिल्ड निर्माण उपभोक्ता समितिका अध्यक्ष रतनबहादुर शाही, सचिव धर्मबहादुर मल्ल र कोषाध्यक्ष धनदेवी छत्याल (शाही)ले गाउँपालिकासँग गरेको सम्झौताविपरीत फिल्डमा नभएको कार्यसमेत नापी किताबमा चढाएको र तत्कालीन वडाध्यक्ष मनप्रसाद भट्टले फिल्डमा हुँदै नभएको काम पनि कार्य सम्पन्न भएको भनी भुक्तानी गरिदिनका लागि सिफारिस गरेको आरोपमा उनीहरूविरुद्ध पनि रिट दायर गरिएको अख्तियारका प्रवक्ता श्यामप्रसाद भण्डारीले बताए।"
"खैरो हेरोइन ओसारपसारमा भरियाको प्रयोग, नेपाल प्रहरीका सहायक हवल्दार पक्राउ","विराटनगर : लागूऔषध खैरो हेरोइन (ब्राउन सुगर) ओसारपसार गर्न भरियाको प्रयोग गरेको आरोपमा नेपाल प्रहरीका सहायक हवल्दार विराटनगरबाट पक्राउ परेका छन्। भारतको जोगवनीबाट नेपालतर्फ खैरो हेरोइन भित्राउन भरियाको प्रयोग गरेको खुलेपछि विराटनगर महानगरपालिका१४ मा बस्दै आएका सहायक हवल्दार ३१ वर्षीय अमरनाथ यादव पक्राउ परेका हुन्। वडा प्रहरी कार्यालय विराटनगर दरबन्दी भएका यादव विराटनगरस्थित प्रदेश १ प्रहरी कार्यालयमा कार्यरत थिए। लागूऔषध नियन्त्रण ब्युरो विराटनगरबाट खटिएको टोलीले मंगलबार दिउँसो ३:२० बजेतिर विराटनगर१३ झमेली चोकबाट उनलाई पक्राउ गरेको हो। प्रदेश प्रहरी प्रवक्ता एसपी नवीनराज राईका अनुसार सुरुमा खैरो हेरोइनसहित विराटनगर१५ का २० वर्षीय नजाम खान पक्राउ परेका थिए। खानतलासी गर्दा खानको साथबाट १ सय २० मिलिग्राम खैरो हेरोइन बरामद भएको थियो। एसपी राईका अनुसार सोधपुछका क्रममा खानले उक्त लागूऔषध प्रहरी सहायक हवल्दार यादवले जोगवनीबाट ल्याउन लगाएको बताए। त्यसलगत्तै यादवलाई पक्राउ गरेर अनुसन्धानको दायरामा ल्याइएको जानकारी उनले दिए। खान र यादवविरुद्ध इलाका प्रहरी कार्यालय रानीले थप अनुसन्धान अघि बढाएको छ। लागूऔषध ऐनअन्तर्गतको मुद्दा चलाउन दुवै जनाविरुद्ध बुधबार अदालतबाट म्याद थप गरिएको एसपी राईले बताए। उनले अनुसन्धानपछि थप विषय पत्ता लाग्ने जानकारी दिए। त्यस्तै विभिन्न लागूऔषधसहित विराटनगर१६ हुलास चोकबाट २ जनालाई प्रहरीले मंगलबार साँझ पक्राउ गरेको छ। शंकास्पद हिसाबमा भारतबाट नेपालतर्फ पैदल नै आउँदै गरेका सुनसरीको धरान उपमहानगरपालिका१३ का २० वर्षीय शुक्र भुजेल र १९ वर्षीय पवन अधिकारीलाई पक्राउ गरिएको एसपी राईले बताए। उनका अनुसार नियन्त्रणमा लिएर शरीर खानतलासी गर्दा भुजेल र अधिकारीको साथबाट लुपिजेसिक, एभिल, फेनारगन र डाइजापाम गरेर १ सय ४० एम्पुल लागूऔषध बरामद भएको छ। दुवै जनाविरुद्ध लागूऔषध ऐनअन्तर्गतको मुद्दा चलाउन इलाका प्रहरी कार्यालय रानीले बुधबार म्याद थप गरेर अनुसन्धानको बाँकी प्रक्रिया अघि बढाएको छ।"
"सूर्ति तस्करीमा संलग्न पक्राउ, ६ सय ९० किलो बरामद",विराटनगर : नेपालभारत सीमा क्षेत्रअन्तर्गत मोरङको रंगेली नगरपालिका५ बाट प्रहरीले सूर्ति तस्करीमा संलग्न एक जनालाई पक्राउ गरेको छ। भारतबाट तस्करी गरेर ल्याइएको ठूलो परिणामको सूर्तिसहित ३३ वर्षीय उसमान शेख मियाँलाई प्रहरीले बुधबार बिहान पक्राउ गरेको हो। इलाका प्रहरी कार्यालय रंगेलीको टोलीले मियाँलाई पक्राउ गर्नुका साथै ६ सय ९० किलोग्राम अवैध सूर्ति बरामद गरेको छ। बोरामा प्याक गरेर ल्याइएको अवस्थामा अवैध सूर्ति बरामद भएको हो। प्रदेश १ प्रहरी कार्यालय विराटनगरका प्रवक्ता एसपी नवीनराज राईका अनुसार पक्राउ परेका मियाँ सूर्ति तस्करीमा संलग्न रहेको खुलेको छ। भन्सार छली गरेर नेपालतर्फ सूर्ति भित्राउने धन्दामा उनको संलग्नता देखिएको प्रहरीले जनाएको छ। आवश्यक अनुसन्धान र कारबाही अघि बढाउनका लागि पक्राउ परेका मियाँ र बरामद भएको सूर्तिलाई प्रहरीले भन्सार बुझाएको छ।
आत्मदाह प्रयास गरेका जिसीलाई उपचारको लागि पोखरा पठाइयो,बागलुङ: बागलुङमा पेट्रोल छर्केर आत्मदाहको प्रयास गरेका जिसीलाई थप उपचारका लागि पोखरा रिफर गरिएको छ । घाइते जिसीलाई धौलागिरी अस्पतालमा अतिआवश्यक उपचारपछि थप उपचारका लागि पोखरा रिफर गरिएको अस्पतालका प्रमुख प्रशासकीय अधिकृत तेजप्रसाद निउरेले जानकारी दिए। बागलुङ नगरपालिका ८ सिगानाका ५२ वर्षीय शेरबहादुर जिसीले बुधबार आफ्नै शरीरमा पेट्रोल छर्केर आत्मदाहको प्रयास गरेका थिए । जिसीले घरमा कोही नभएको अवस्थामा पेट्रोल छर्केर शरीरमा आगो लगाएको प्रहरीले जनाएको छ । आत्मदाहको कारणबारे केही खुलेको छैन । घटनाबारे थप अनुसन्धान भइरहेको प्रहरीले जनाएको छ। बागलुङमा घरभित्रै एक पुरुषले गरे आत्मदाह प्रयास
बागलुङमा घरभित्रै एक पुरुषले गरे आत्मदाह प्रयास,"बागलुङ : बागलुङमा एक जना पुरुषले घरभित्रै आत्मदाहको प्रयास गरेका छन्। बागलुङ नगरपालिका८, सिगानाका ५२ वर्षीय शेरबहादुर जिसीले बुधबार आफ्नै शरीरमा पेट्रोल छर्केर आत्मदाहको प्रयास गरेको जिल्ला प्रहरी कार्यालय बागलुङका प्रहरी नायव उपरीक्षक तथा सूचना अधिकारी गंगाबहादुर थापाले बताए। जिसीले घरमा कोही नभएको अवस्थामा जिसीले पेट्रोल छर्केर शरीरमा आगो लगाएको प्रहरीले जनाएको छ। पेट्रोल छर्केर घाइते अवस्थामा रहेका जिसीको अहिले धौलागिरी अस्पतालमा उपचार भइरहेको जिल्ला प्रहरी कार्यलय बागलुङका सूचना अधिकारी थापाले बताए। आत्मदाहको कारणबारे केही खुलेको छैन। घटनाबारे थप अनुसन्धान भइरहेको प्रहरीले जनाएको छ।"
सहमति पालना गर्नुपर्ने माग गर्दै विद्यार्थीले निकाले सिटी जुलुस,"काठमाडौं : आफूहरूसँग भएको सहमति पालना गर्नुपर्ने माग गर्दै त्रिभुवन विश्वविद्यालय चिकित्साशास्त्र अध्ययन संस्थान महाराजगञ्जका विद्यार्थीहरूले सिटी जुलुस निकालेका छन्। त्रिभुवन विश्वविद्यालय चिकित्साशास्त्र अध्ययन संस्थान र विद्यार्थीहरूबीच गत भदौ ३० मा भएको सहमति पालना हुनुपर्ने भन्दै विद्यार्थीहरूले बुधबार माइतीघरदेखि बानेश्वरसम्म सिटी जुलुस निकालेका हुन्। उनीहरूले सहमतिपत्र लागू गर, पीडित विद्यार्थीलाई न्याय दे, विद्यार्थीलाई पढ्न दे जस्ता नारा लेखिएको प्लेकार्ड बोकेका थिए। भदौ ३० मा चिकित्सा शास्त्र अध्ययन संस्थानअन्तर्गत सम्बन्धन प्राप्त क्याम्पसले भर्ना हुँदा विद्यार्थीहरूबाट विभिन्न दरमा एकमुस्ट लिएको रकम फिर्ता गर्न डीन कार्यालयबाट पहल गर्ने लगायतको सहमति भएको थियो। त्यसैको पालना गराउन भन्दै विद्यार्थीहरूले सिटी जुलुस निकालेका हुन्।"
"लाठी प्रहार गरेर श्रीमानको हत्या, पाँच वर्षपछि सेफ्टी ट्यांकीमा भेटियो कंकाल","जाजरकोट : भेरी नगरपालिका६ की भद्रकला कामीले लाठीले हानेर आफ्नै श्रीमान् ४७ वर्षीय काले कामीलाई हत्या गरेको पाँच वर्षपछि घटना सार्वजनिक भएको छ। २०७४ पुस ३० गते सिस्नेकी भद्रकला कामीले लाठीले हान्दा उनका श्रीमानको मृत्यु भएको प्रहरीले जनाएको छ। भद्रकला र उनका छोराहरू गोविन्द विक, तुल्सीराम विकले शव घर नजिकै शौचालयको सेफ्टि ट्यांकीमा पुरिदिएको प्रहरीले जनाएको छ। प्रहरीले शव शौचालयमा पुरिएको अवस्थामा भेटाएको जाजकोटका प्रहरी प्रमुख सन्तोष निरौलाले बताए। उनका अनुसार शव शौचालयको खाडलमा पुरेको गोप्य सूचनाका आधारमा मंगलबार जाजरकोट प्रहरी घटनास्थलमा पुगेको थियो। जिल्ला प्रहरी कार्यालय जाजरकोटबाट अनुसन्धान अधिकृतसहितको प्रहरी टोली घटना स्थलमा पुगेर शौचालयको खाडल उत्खनन गर्दा शव भेटिएको थियो। कालेको पुरै दाँत सहितको खप्पर (टाउको), प्लास्टिकको डोरीले बाँधिएको ज्याकेट, पाइन्ट र सोही ज्याकेट पाइन्टभित्र मानव कंकाल फेला परेको छ। भद्रकला र उनका छोरा तुल्सीराम विकलाई जिल्ला प्रहरी कार्यालयमा ल्याएर अनुसन्धान अगाडि बढाएको छ।"
मध्यमाघसम्म हिउँ न वर्षा,"कास्की: 'हावा मात्र चल्छ, हिउँ पर्दैन', मुस्ताङको ठिनी गाउँका आशबहादुर थकालीले भने, 'पोहोरपरार यतिबेलासम्म धेरैपटक हिमपात भइसक्थ्यो, यसपालि कुनै छाँटकाँट छैन।' मध्यजाडो गुज्रिसक्दा पनि मुस्ताङमा हिउँ परेको छैन। गाउँबस्ती सुक्खा छन्। डाँडाकाँडा फुस्रा र नाङ्गा। हिमपात नहुँदा किसानलाई खेतीबालीको पिरलो छ। सिँचाइ नभएका ठाउँमा त अन्नपात माटोमै सुक्ने स्थिति छ। हिउँ नपरे उवा, जौँ, गहुँ, लसुन, आलुलगायत बाली नसप्रने थकालीले बताए। हिउँमा खुल्ने मुस्ताङका पर्यटकीयस्थल पनि उजाड देखिन थालेको उनको भनाइ छ। घरपझोङ२ मार्फाका स्याउ किसान दीपक लालचनले हिमपात नहुँदा फलफूल र अन्नबालीलाई चाहिने चिसोपना कम हुने उल्लेख गरे। 'चिस्यान पुगेन भने स्याउ उत्पादनमा पनि ह्रास आउन सक्छ', उनले भने, 'मार्फामा भने सिँचाइ सुविधा भएकाले आत्तिहाल्नुपर्ने छैन।' जौँ खेती बढी हुने थासाङ गाउँका किसानलाई भने मौसमले चिन्ता थपिदिएको उनको भनाइ छ। थासाङमा सिँचाइको उचित प्रबन्ध छैन। हिमपात र वर्षात् नहुँदा खेती प्रणालीसँगै हिमाली जनजीवन पनि प्रभावित भएको छ। लालचनले कडा जाडो हुनुपर्ने याममा न्यानो महसुस हुन थालेको बताए। 'यो वर्ष पुस, माघमा पनि उति साह्रो जाडो भएन', उनले सुनाए। चिसो छल्न बेँसी र सहर झरेका मुस्ताङी पनि हिउँ नपरेको सुन्दा अचम्मित छन्। कृषि ज्ञान केन्द्र मुस्ताङका निमित्त प्रमुख प्रकाश बस्ताकोटीले मौसमअनुसार हिउँ र पानी नपर्दा बालीनालीको उब्जनी र गुणस्तर खस्कने बताए। उनले भने, 'स्याउको फूल खेल्न र फल लाग्न जति चिसोपना चाहिने हो त्यो पुगेन भने उत्पादन घट्छ।' जौ, गहुँ, उवा छरिसकेका र आलु लगाउने तयारीमा रहेका किसानले हिमपात पर्खिरहेको निमित्त प्रमुख बस्ताकोटीले बताए। 'माघ घर्किन लाग्दासम्म हिमपात नुहुन जलवायु परिवर्तनको असर पनि हुनसक्छ', उनले भने, 'यस्तो क्रम दोहोरिरहे हिमाली भेगमा नयाँ बालीले प्रवेश पाउने, रैथानेको उत्पादन घट्ने हुन्छ।' पछिल्लो समय मुस्ताङको उपल्लो भेगमासमेत काँक्रा, गोलभेँडाजस्ता तरकारीजन्य बाली उब्जाउ हुन थालेको उनले सुनाए। मुस्ताङमात्र नभएर गण्डकी प्रदेशका कुनै पनि हिमाली जिल्ला र उच्च पहाडी भेगमा अहिलेसम्म हिमपात भएको छैन। छिटपुट वर्षासमेत हुनसकेको छैन। गण्डकी प्रदेशको कृषि विकास निर्देशनालयका प्रमुख वासुदेव रेग्मीले मुस्ताङ, मनाङ, म्याग्दी र बागलुङको उच्च क्षेत्रमा लगाइएको हिउँदे बालीमा बढी असर पुगेको बताए। उनले भने, 'बेलामा पानी नपर्दा, हिमपात नहुँदा असिञ्चित ठाउँको खेतीमा त क्षति नै पुग्छ।' बाह्रैमास नहर र कुलो सिँचाइको सुविधा भएका ठाउँमा भने समस्या नहुने प्रमुख रेग्मीले बताए। हिउँदे वर्षा होला र खेती सप्रला भन्ने आशमा रहेका किसानलाई भने खडेरीबाट ठूलो मार पर्ने उनको भनाइ छ। खडेरीले पहाडी क्षेत्रमा गहुँ, तोरीसहित तरकारी र फलफूलजन्य बालीमा बढी असर उनले बताए। जल तथा मौसम विज्ञान विभाग, मौसम पूर्वानुमान महाशाखाका मौसमविद् सञ्जीव अधिकारीले गण्डकी प्रदेशमा तत्काल पानी पर्ने सम्भावना नरहेको बताए। आकाश धुम्म भए पनि अहिलेको मौसम प्रणालीले वर्षा नहुने उनको भनाइ छ। 'गण्डकी प्रदेशसहित देशैभर सामान्यतया मौसम बदलीको अवस्था रहेको छ', उनले भने, 'यो बदली वर्षामा परिणत हुने सम्भावना भने छैन।' हिमाली भेगका केही ठाउँमा हल्का हिमपात भने हुनसक्ने महाशाखाको अनुमान छ। 'यसपालिको हिउँदमा अहिलेसम्म हिमपात र वर्षा हुनसकेको छैन, नयाँ मौसम प्रणाली आएर वर्षा र हिमपात गराउन पनि सक्छ तर त्यो यकिन छैन', मौसमविद् अधिकारीले भने।"
लिदी पहिरोबाट विस्थापितलाई जग्गाधनी प्रमाण पुर्जा,"सिन्धुपाल्चोक: सिन्धुपाल्चोकको लिदी पहिरोबाट विस्थापित ४१ परिवारलाई जग्गाधनी प्रमाण पुर्जा प्रदान गरिएको छ । जुगल गाउँपालिका२, लिदीमा पहिरोबाट विस्थापितलाई साढे दुई वर्षपछि जग्गाधनी पुर्जा पाएका हुन् । प्रतिनिधिसभा सदस्य माधव सापकोटाले पीडित परिवारलाई पुर्जा वितरण गरे। विसं २०७७ साउन ३० गते जुगल गाउँपालिकाको लिदीमा बस्तीमाथिबाट पहिरो जाँदा दुई सय नौ परिवार विस्थापित भएका थिए । तीमध्ये ४१ परिवारलाई चौतारा साँगाचोकगढी नगरपालिका४ देउरालीमा सुरक्षित जग्गा व्यवस्थापन गर्दै जग्गाधनी प्रमाण पुर्जा वितरण गरिएको हो। जुगल गाउँपालिकाका अध्यक्ष रेशम स्याङ्वोका अनुसार नयाँ बस्ती विकास गर्ने गरी जग्गाधनी प्रमाण पुर्जा प्रदान गरिएको हो। आगामी दिनमा बाढी प्रभावित र विस्थापितका लागि आयआर्जन, स्वरोजगार बन्न थप कार्यक्रम ल्याइने उनको भनाइ छ। पीडित ६४ परिवारलाई सेलाङको बाँसखर्क, २७ परिवारलाई बराम्चीको चनौटे तथा ७५ परिवारलाई लिदीको सिमलडाँडामा स्थानान्तरण गरिएको गाउँपालिकाले जनाएको छ । विस्थापितलाई आवास निर्माणका लागि सरकारले प्रतिपरिवार पाँच लाख रुपैयाँ उपलब्ध गराएको थियो।"
यार्सागुम्बासहित काठमाडौंबाट दुईजना पक्राउ,काठमाडौं : यार्सागुम्बाको अवैध कारोबार गरेको आरोपमा प्रहरीले दुईजनालाई पक्राउ गरेको छ। महानगरीय अपराध अनुसन्धान महाशाखाको टोलीले दुई किलो बढि यार्सागुम्बासहित उनीहरूलाई पक्राउ गरेको हो। उनीहरूको साथबाट २ किलो १३८ ग्राम यार्सागुम्बा बरामद भएको अपराध अनुसन्धान महाशाखाका सूचना अधिकारी प्रहरी उपरीक्षक कृष्णप्रसाद कोइरालाले जानकारी दिए। काठमाडौं उपत्यकाका विभिन्न स्थानमा यार्सागुम्बाको अवैध कारोबार भइरहेको भन्ने गोप्य सूचनाका आधारमा उनीहरुलाई पक्राउ गरेको प्रहरीले जनाएको छ। पक्राउ पर्नेमा कैलाली लम्कीचुहा नगरपालिका ३ स्थायी घर भएका २५ वर्षीय प्रकाश टमटा र जुम्ला गोठीचौर गाउँपालिका ५ स्थायी घर भएका ४० वर्षीय गोविन्द गिरी हुन्। टमटालाई नरेफाँटबाट र गिरीलाई नरदेवीबाट पक्राउ गरेको प्रहरीले जनाएको छ।
सगरमाथा क्षेत्रको उडानलाई निकुञ्जसँग अनुमति लिनुपर्ने,"सोलुखुम्बु: सगरमाथा क्षेत्रको उडानलाई निकुञ्जसँग अनुमति लिनुपर्ने भएको छ। सगरमाथा राष्ट्रिय निकुञ्ज नाम्चे सोलुखुम्बुले रुट पर्मिट र उडान अनुमति नलिएका हेलिकप्टरलाई निकुञ्ज क्षेत्रमा उडान अनुमति नदिन दुई विमानस्थललाई आग्रह गरेको छ। निकुञ्जको इन्ट्रान्स अनुमति, हेलिकप्टरको अवतरण अनुमती, तथा ओभरिङ अनुमति भए नभएको जाँच गरी हेलिकप्टर पठाउन फाप्लु विमानस्थल र तेन्जिङ हिल्लरी विमानस्थल लुक्लालाई पत्र काटेको हो। हेलिकप्टर कम्पनीले लापरबाही गर्दै निकुञ्ज क्षेत्रमा जथाभावी उडान भर्न थालेपछि कडाई गरेको निकुञ्जका प्रमुख संरक्षण अधिकृत भूमिराज उपाध्यायले जानकारी दिए। यसअघि निकुञ्ज क्षेत्रमा अनुमति विना अवतरण हुने हेलिकप्टरलाई नियन्त्रणमा लिने निकुञ्जले चेतावनी समेत दिईसकेको छ। निकुञ्जको कार्यालयले फेब्रवरी १ तारिखबाट विना अनुमति निकुञ्ज क्षेत्रमा ल्याड गरिने हेलिकप्टरलाई नियन्त्रण लिई कारबाही गर्ने जनाएको छ। जसका लागि निकुञ्जले हेलिकप्टर कम्पनीहरुलाई पत्राचार गरिसकेको छ।"
"हिरासतबाट फरार सबै कैदी भेटिएनन्, प्रहरीमाथि नै आशंका","जनकपुरधाम : इलाका प्रहरी कार्यालय महेन्द्रनगरको हिरासत कक्षबाट फरार ६ जनामध्ये तीनजना थुनुवा पक्राउ परेका छन् । हातहतियार तथा खरखजाना मुद्दाका आरोपित २८ वर्षीय रोशन महतो सोमबार नै पक्राउ परेका थिए। प्रहरीले रोशनलाई फरार भएको १२ घण्टा नपुग्दै पक्राउ गरेको थियो । त्यसअघि अर्का अमित मण्डललाई आइतबार उनको घरबाटै पक्राउ गरिएको हो । क्षिरेश्वरनाथ नगरपालिका २ बस्ने २५ वर्षीय मण्डलमाथि शान्तिविरूद्धको अपराधमा मुद्दा चलाइएको छ । यसैगरी मंगलबार राति नै मिथिला नगरपालिका ९ बाट हरिदिप सिंह पक्राउ परेका छन् । आइतबार राति महतोसहित विभिन्न अभियोग लागेका ६ जना थुनुवा घरको पर्खाल फोडेर फरार भएका थिए । धनुषाको मिथिला नगरपालिका५ घर भएका रोशन यही माघ १२ गते नक्टाझिजबाट पेस्तोलसहित पक्राउ परेका थिए । उनी चार दिन थुनामा बसेका थिए । उनलाई प्रहरीले हतियार खरिद बिक्री गर्ने गरेको आरोपमा पक्राउ गरेको थियो । यही मुद्दामा फरार भएका उनका साथी शंकर महतो भने अझै फरार छन् । शंकर रोशनकै बयानपछि पक्राउ परेका थिए । दुवैजनालाई प्रहरीले गत शनिबार पत्रकार सम्मेलन गरी सार्वजनिक गरेका थिए । त्यसको भोलिपल्ट आइतबार उनीहरूमाथि पाँच दिन म्याद थपी प्रहरीले अनुसन्धान थालेको थियो । यस्तै,अभद्र व्यवहार मुद्दामा यही माघ १० गते पक्राउ परेका मिथिला नगरपालिका२ का २५ वर्षीय हरिदीप सिंह पनि फरार छन् । उनीमाथि सात दिन म्याद थप गरी प्रहरीले अनुसन्धान गरिरहेको थियो । हरदिप पाँच दिन थुनामा बसेर उनीहरूसँगै फरार छन् । लागूऔषध मुद्दामा पुस २८ गते पक्राउ परेका क्षिरेश्वरनाथ नगरपालिका५ का ३० वर्षीय विनोद कुमार शर्मा पनि फरार छन् । उनी १८ दिनदेखि थुनामा थिए । उनीबारे अनुसन्धानका लागि दुईपटक म्याद थप भएको थियो । तर,प्रहरीको अनुसन्धान पूरा नभएकाले उनलाई थुनामै राखिएको थियो । राष्ट्र सेवामा बाधा विरोध गर्दा पक्राउ परेका क्षिरेश्वरनाथ नगरपालिका२ का २५ वर्षीय अमित मण्डल र रोशन यादव पनि फरार छन् । यी दुवैजना १२ दिनदेखि थुनामा थिए । उनीहरु थुनुवा कक्षको भित्ता फुटाएर आइतबार राति सवा ३ बजेतिर फरार भएका थिए । घटनामा प्रहरीमाथि पनि शंका गरिएको छ । इलाका प्रहरी कार्यालयको नेतृत्व गरिरहेको प्रहरी निरीक्षक बेचन यादवमाथि छानबिन गर्न दुईवटा समिति गठन भएको छ । वरिष्ठ प्रहरी उपरीक्षक (एसएसपी)मनोज यादवको नेतृत्वमा मधेश प्रदेश प्रहरी कार्यालयले छानबिन समिति गठन गरेको हो । यस्तै,जिल्ला प्रहरी कार्यालय धनुषाले पनि प्रहरी नायव उपरीक्षक (डीएसपी) प्रदीप बहादुर क्षेत्रीको संयोजकत्वमा पाँच सदस्य छानबिन समिति गठन गरेको छ । दुवै समितिले सुक्ष्म अनुसन्धान गरिररहेको बताएको छ । प्रहरी हिरासतबाटै ६ जना थुनुवा फरार हिरासतबाट थुनुवा भागेपछि तीन प्रहरी निलम्बनमा फरार ६ थुनुवामध्ये एकजना नियन्त्रणमा, ५ को खोजी जारी"
एकै रात १२ ठाँउमा चोरी,"स्याङ्जा: आँधीखोला गाउँपालिका १ सिरुबारीको दुई किलोमिटर वरपरको क्षेत्रमा गएराति एकै रातमा १२ ठाउँमा चोरी भएको छ। चोरी हुनेमा ९ वटा निजी घर, एउटा सहकारी संस्था, बौद्ध गुम्बा र वडा कार्यालय छन्। लुटेराले नगद, गुम्बामा राखिएको दानपेटिका, सुनसहित सुकुटीसमेत चोरेका छन्। राजाश्वारादेखि सिरुवारीसम्मको करिब दुई किलोमिटर वरपरको क्षेत्रमा चोरी गर्दा साढे १० तोला सुन, ३ लाख ३६ हजार नगद, गुम्बाको दानपेटिका र दुई किलो सुकुटीसमेत चोरेर लगेको प्रहरी निरीक्षक पदमराज थापाले जानकारी दिए। प्रहरीका अनुसार, सबैभन्दा बढी पूर्णबहादुर गुरुङको घरबाट मङ्गलसूत्र, चन्द्रमा, नौगेडी, चुरा, बेरुवा औँठी गरी साढे १० तोला सुन र नगद दुई लाख पाँच हजार रुपैयाँ चोरी भएको छ। गंगाधर ढकालको पसलबाट ६० हजार, लक्ष्मी फेन्सिबाट ७ हजार, मेखबहादुर दर्जीको पसलबाट २० हजार, कृष्णप्रसाद पौडेलको पसलबाट ७ हजार, पूर्णप्रसाद बगालेको पसिलबाट सीसीटिभी मनिटर, सीपीयू एकएक वटा, मित्रलाल अधिकारीको पसलबाट नगद १ हजार, भेषकुमारी दर्जीको पसलबाट ५ हजार छ। यसैगरी, वडा कार्यालयअन्तर्गत वडाअध्यक्षको कार्यकक्षबाट राजश्व संकलन गरिएको ३० हजार, दिगो बहुउदेश्यीय सहकारी संस्थाबाट १ हजार, सिरुवारी गुम्बाको दान पेटिकाको भने विवरण खुल्न सकेको छैंन। ख्यामबहादुर दर्जीको घरबाट दुई केजी सुकुटी चोरिएको छ। कुनै समूहको संलग्नता रहेको र नजिक भएका ब्यक्तिबाटै चोरी भएको हुनसक्ने प्रहरी अनुमान छ।"
खुदोबाट आर्थिक समृद्धिको प्रयासमा मालेपाटन ढोडबेँसीवासी,"गण्डकी: पुसे पन्ध्र होस् वा माघे सङ्क्रान्ति। पोखरा र यस आसपासका गाउँमा लौ है मालेपाटन ढोडबेँसीको खुदो आयो भन्दै टिनका टिन खुदो बोकेर बेच्दै हिँड्ने चलन हराइसकेको छ। यातायातको सुविधासँगै बढ्दो बजारीकरणले बोकेर घरघरमा पुगी खुदो बेच्ने चलन हराए पनि खुदोका लागि आफ्नो विशिष्ट पहिचान बनाएको पोखरा महानगरपालिका३२ स्थित मालेपाटन र ढोडबेँसीमा अहिले पनि उत्तिकै उखुखेती गरी खुदो उत्पादन गरिन्छ। मालेपाटन ढोडबेँसी क्षेत्रमा उखुखेती कहिलेबाट गर्न थालियो भन्ने यकिन तिथिमिति नभए पनि करिब दुई सय वर्षअघिदेखि नै यहाँ उखु लगाउने र खुदो उत्पादन गर्ने चलन रहेको पाइएको मालेपाटन कृषि सहकारी संस्थाका अध्यक्ष महेश्वर पौडेलले जानकारी दिए। 'खुदो यस क्षेत्रको विशिष्ट पहिचान हो, यसको व्यावसायिक खेतीतर्फ स्थानीयवासी आकर्षित छन्', उनले भने, 'दुई सय वर्षदेखिको उखु लगाउने र खुदो उत्पादन गर्ने ऐतिहासिक परम्परालाई जोगाउँदै यसलाई अझै व्यावसायिक बनाउनेतर्फ हामीले जोड दिएका छौँ।' सामान्यतः पुसको दोस्रो हप्तादेखि माघको पहिलो हप्तासम्म पोखरा र आसपासका क्षेत्रमा खुदोको कारोबार हुने गर्दछ। नेपाली संस्कृतिअनुसार पुसे पन्ध्रमा लटे (अनदीको चामललाई घ्यू खुदोसहित राखेर बनाइने परिकार) खाने र माघे सङ्क्रान्तिमा खुदो चिउरा खाने चलनले पनि यस अवधिमा यसको खोजी हुने गर्दछ। उखु लगाएको वर्ष दिनमा पेल्न तयार भएको उखु कोलमा पेल्ने, रस निकाल्ने र पकाएर खुदो बनाउने गरिन्छ। समयको गतिसँगै विगतमा काठे कोलमा पेल्ने गरिएको उखु एक दशक अघिसम्म गोरुका माध्यमबाट कोल घुमाएर पेल्ने गरिन्थ्यो। पछिल्ला वर्षमा भने विद्युतीय कोलको प्रयोग गरी उखु पेल्ने गरिएको पौडेलले जानकारी दिए। कास्की र आसपासका धेरै स्थानमा विगतमा गर्ने गरिएको उखुखेती लोप हुनलागेको वास्तविकतामा यहाँका स्थानीय यसको व्यावसायिक विस्तारमा जुटेका छन्। व्यावसायिकताको प्रयाससँगै सङ्गठित बनेका यहाँका स्थानीयले २०६७ सालयता मालेपाटन कृषि सहकारी संस्था लिमिटेड स्थापना गरी सञ्चालनमा ल्याएका छन्। सहकारी स्थापनासँगै खुदो र दूधको उत्पादन एवं बजारीकरणसँगै बाख्रा, कुखुरापालनलगायत लगानी गरिँदै आएको छ। मालेपाटन र ढोडबेँसी क्षेत्रमा विगतमा ७० लाख रुपैयाँदेखि एक करोड रुपैयाँसम्म खुदोको कारोबार हुने गरेको थियो। पछिल्ला वर्षमा उखुमा देखिएको रोग, कृषिप्रतिको अनिच्छालगायत कारणले यसको खेती कम हुँदै गएको छ। मालेपाटन ढोडबेँसी क्षेत्रमा करिब ९० परिवारले दुई सय रोपनीमा उखु लगाउँदै आएका छन्। उखु लगाएको एक वर्षमा काट्नका लागि तयार हुने र काटिएको लाँक्रा मेसिनमा पेलेर रस निकालिन्छ। अनी रस पकाइन्छ। उक्त रसलाई घण्टौँ पकाएपछि खुदो तयार हुन्छ। यहाँका किसानले कोलमा उखु पेल्थे। दाइँमा जस्तै गोरुले कोल घुमाउँथे। यस क्षेत्रमा २०५७ सालदेखि भने नयाँ प्रविधिको प्रयोग गरी मेसिनका माध्यमबाट उखु पेल्ने गरिएको छ। पकाउने कामलाई पनि व्यवस्थित बनाइएको कृषक रामप्रसाद ढकालले जानकारी दिए। पहिचान जोगाउन ब्राण्डिङ मालेपाटन ढोडबेँसीको खुदो भन्दै बजारमा अन्यत्रबाट ल्याइएको खुदो बेच्ने क्रम बढेसँगै अघिल्लो वर्षदेखि यसलाई ब्राण्डिङ गरिएको छ। पोखरा महानगरपालिकाको सहयोगमा स्वादिलो र विश्वासिलो पोखरा३२ मालेपाटन र ढोडबेँसीको खुदो लेखेर सिलबन्दी गरिएको एक लिटरको बोतलमा राखेर गत वर्ष नै बजारमा लगिएकामा यस वर्ष पनि एक हजार बोतल प्याकेजिङ गरिएको सहकारीका अध्यक्ष पौडेलले जानकारी दिए। यस वर्ष प्याकेजिङ गरिएकामध्ये पाँच सय बोतल बिक्री भइसकेको जानकारी दिँदै उनले यस वर्ष पनि तराईतिरबाट ल्याइएको खुदो मालेपाटन र ढोडबेँसीको भन्दै ठाउँठाउँमा बिक्री हुने गरेको पाइएको बताए। गुणस्तर परीक्षणसहित सिलबन्दी खुदोको खुद्रा मूल्य प्रतिलिटर ३५० रुपैयाँ निर्धारण गरिएको छ। दश लिटरभन्दा बढी लैजानेका लागि प्रतिलिटर ३२५ लिने गरिएको छ। सहकारीका अलावा स्थानीयले घरघरबाट पनि खुदोको व्यापार गर्दै आएका छन्। महानगरपालिकाका कृषि महाशाखा प्रमुख मनोहर कडरियाले मालेपाटन र ढोडबेँसीको खुदो यहाँको पहिचान भएकाले यसको ब्राण्डिङ तथा प्रवद्र्धनका लागि महानगरपालिकाले सहयोग गरेको बताए। महानगरपालिकाले एक वडा, एक उत्पादनकार्यक्रमअन्तर्गत चालु आर्थिक वर्षमा वडा नं ३२ मा उखुखेतीमा जोड दिने कडरियाले जानकारी दिए। विगतमा यस क्षेत्रमा रैथाने काठे र देशी उखु लगाउने गरिएकामा त्यो विस्थापन भई २०५० सालमा स्याङ्जाबाट ल्याइएको रिजाल उखु लगाउने गरिएको स्थानीयवासी बताउँछन्। उखुमा लाग्ने गरेको ढुसीजन्य रोगले उत्पादनमा कमी आएको स्थानीयको गुनासो छ। यस वर्ष वर्षात्को समयमा उखु ढलेपछि चिन्तित बनेका यहाँका स्थानीयलाई औषधि छर्नका लागि कृषि ज्ञान केन्द्रले स्प्रे उपलब्ध गराएको थियो। औषधि छरेसँगै क्षतिमा कमी आएको थियो। उखुबाट आम्दानीको सोच बनाएका स्थानीय यतिखेर तराईको खुदोलाई मालेपाटन र ढोडबेँसीको भन्दै बिक्री गर्न थालिँदा चिन्तित बनेका छन्। करिब ६० देखि ७० कृषकले उखुबाट वार्षिक ६० लाख रुपैयाँ आम्दानी गर्ने गरेकामा वर्षात्मा सेतो ढुसीका कारण उखु लड्दा उत्पादन केही कम भएको अवसर पारी तराईबाट खुदो ल्याएर मालेपाटन र ढोडबेँसीको भन्दै बिक्री गर्ने गरिएको स्थानीयवासी रामप्रसाद ढकालले बताए। 'पछिल्ला वर्षमा यस क्षेत्रमा उखुको व्यावसायिक खेती हुने गरेको छ, व्यक्तिगतरूपमा नै कतिपयले एक सय ४० टिनसम्म (प्रति टिन १६१७ लिटरसम्म हुने) खुदो उत्पादन गर्ने गरेका छन्', उनले भने। स्थानीयले यहाँको गुणस्तरीय खुदो घरघरबाट प्रतिमाना दुई सय रुपैयाँमा बिक्री गर्ने गरेको उल्लेख गर्दै उनले तराईबाट ल्याइएको कम गुणस्तरको खुदो प्रतिमाना १४० देखि रुपैयाँ १५० रुपैयाँसम्म बेच्दा स्थानीय उत्पादन बिक्री गर्न सस्यामा भएको छ।"
शालीनदी मेलामा ८४ लाख भेटी सङ्कलन,"काठमाडौं: काठमाडौँको शालीनदीमा लागेको माधवनारायण मेलामा ८४ लाख ७७ हजार रुपैयाँ भेटी सङ्कलन भएको छ । गत पुस २२ गतेदेखि सुरु भएको एक महिने स्वस्थानी (माधवनारायण मेला)मा मङ्गलबार २६औँ दिनसम्म शालीनदी पुग्ने भक्तजनबाट उक्त रकम सङ्कलन भएको हो । गत वर्ष कोरोना महामारीका कारण कम भक्तजन शालीनदी पुग्दा थोरै भेटी सङ्कलन भए पनि यस वर्ष भने एक करोडभन्दा बढी भेटी सङ्कलन हुने अपेक्षा गरिएको माधवनारायण स्वस्थानी व्रत तथा सुधार समितिका अध्यक्ष बालकृष्ण श्रेष्ठले बताए। यस्तै समितिले त्यहाँ आसपासमा सञ्चालन गरेका पसलबाट पनि भाडा उठाउँदै आएको छ। भक्तजनबाट सङ्कलन भएको रकम र भाडाबाट उठेको पैसा माधवनारायण मन्दिर निर्माणमा खर्च गरिने अध्यक्ष श्रेष्ठले बताए। माघ २२ गतेसम्म चल्ने उक्त मेलामा यस वर्ष ३० लाखभन्दा बढी भक्तजनले मेला भर्ने विश्वास समितिले लिएको छ। यस्तै, शालीनदी यातायातले बिदाको दिन शालीनदी भेला भर्न पुगेका भक्तजनलाई बज्रयोगीनीसम्म पुग्नका लागि साँखुस्थित नयाँ बसपार्कबाट बज्रयोगिनी मन्दिरसम्म दैनिक दुई बस निःशुल्क उपलब्ध गराउँदै आएको छ।"
मालपोत र नापीमा अब सेवाप्रवाहसँग जोडेर मूल्याङ्कन हुने,"काठमाडौं: भूमि व्यवस्था, सहकारी तथा गरिबी निवारण मन्त्रालयले मालपोत र नापी कार्यालयको सेवा प्रवाहसँग जोडेर कर्मचारीको कार्यसम्पादन मूल्याङ्कन अवधारणा अघि सारेको छ। जनतासँग प्रत्यक्ष सरोकार राख्ने नापी र मालपोतको सेवा प्रवाहलाई गुनासोरहित र सदाचारयुक्त बनाउने सन्दर्भमा मन्त्रालयले उक्त कार्यसूची अघि सारेको हो। मन्त्रालयका सचिव डा दामोदर शर्माले भने, 'आम नागरिकसँग प्रत्यक्ष सरोकार राख्ने ती दुवै कार्यलयबाट प्रदान गरिने सेवा प्रवाह राम्रो हुन सकेन भने समग्र सरकारी कार्यप्रणालीप्रति नै असन्तुष्टि बढ्ने हुँदा सेवा प्रवाहसगँ जोडेर कार्यसम्पादन मूल्याङ्कन सुरु गरिएको छ।' यसअघि निजामती सेवाका सबै समूहमा कर्मचारीको कार्यसम्पादन (सरुवा, बढुवा र जिम्मेवारी) हाकिम वा माथिल्लो अड्डाको तजविजमा हुँदै आएको थियो। भूमि प्रशासनअन्तर्गत नापी र मालपोतमा पहिलोपटक सेवा प्रवाह, उजुरी र गुनासो फछ्र्यौट सङ्ख्याका आधारमा कार्यसम्पादन मूल्याङ्कन हुन लागेको हो। सचिव डा रेग्मीले भने, 'दुवै कार्यालयका सेवालाई जनतामैत्री तुल्याइँदै सदाचारतर्फ उन्मुख गराउन केही आधारमा वर्गीकरण गरिएको छ।' मन्त्रालयले अख्तियार दुरुपयोग अनुसन्धान आयोग, प्रधानमन्त्री तथा मन्त्रिपरिषद्को कार्यालयमातहत रहेको हेलो सरकारमा परेका उजुरी, फछ्र्यौटको सङ्ख्या र सेवाग्राहीका गुनासाको अभिलेखका आधारमा नापी र मालपोतलाई चार श्रेणीमा विभाजन गरी कार्यसम्पादन मूल्याङ्कन गर्ने नीति लिएको छ। सेवा प्रवाह वर्गीकरणमा परेका कार्यालयका आधारमा कर्मचारीको मूल्याङ्कन गरिने भएकाले राष्ट्रसेवक आमजनताप्रति संवेदनशील र उत्तरदायी हुनैपर्ने बाध्यात्मक स्थिति बनेको छ। ती कार्यालयका सेवा प्रवाहलाई सरल र सहज तुल्याउने सिलसिलामा पछिल्लो समय दुवै निकायको सेवालाई अनलाइन प्रणालीमा जोडिएको छ। त्यस सन्दर्भमा मालपोत कार्यालयमा भूसूचना प्रणाली विकास गरिएको छ भने नापीतर्फ मेरो कित्ता प्रणाली सुरु भइसकेको छ। मेरो कित्ता प्रणालीले सेवाग्राहीलाई अनलाइनमार्फत नक्साका लागि निवेदन दिन, लाग्ने दस्तुर तिर्न र आफ्नो कम्प्युटरबाटै नक्सा प्राप्त गर्ने सक्ने व्यवस्था गरिएको छ। मन्त्रालयले पछिल्लो समय अभ्यासमा आएको यस प्रणालीबारे सेवाग्राहीलाई सुसूचित गर्ने कार्यलाई प्राथमिकतामा राखेको छ। सेवाग्राहीमा सूचनाको पहुँच कमजोर भएको र प्रविधिमैत्री हुन नसक्दा दुवै निकायका सेवा प्रवाहलाई गुनासोरहित तुल्याउन अझै नसकेको र केही प्रश्न उठ्ने गरेका सचिव डा रेग्मी बताउँछन्। ती कार्यालयबाट प्रदान गरिने सेवा प्रवाहका सन्दर्भमा आकस्मिकरूपमा आउनसक्ने अड्चनलाई व्यवहारिकरूपमा सम्बोधन गर्न मन्त्रालयका सचिवसँग भर्चुअल अन्तर्क्रियाको अवधारणा पनि प्रारम्भ गरिएको छ। मन्त्रालयले गुठीमा देखिएका अल्झन र समस्या हटाउन गुठी रहेका जिल्लाका मालपोत र नापी कार्यालयबीच नियमित अन्तक्र्रियाको थालनीसमेत गरेको छ। मन्त्रालयले तीनवटै कार्यालयको सेवा प्रवाह गुनासोरहित र कार्यालय व्यवस्थापनलाई मूल सूचक बनाइ कार्यसम्पादन मूल्याङ्कनको आधार बनाउन लागेको हो। उनले भने, 'भूमि प्रशासनलाई पारदर्शी, अनुमानयोग्य जनतामैत्री बनाउन मन्त्रालय प्रतिबद्ध छ, त्यसका लागि सेवा प्रवाहलाई चुस्तदुरुस्त र गुनासोरहित बनाउने प्रयासलाई कडाइका साथ कार्यान्वयन गरिने छ।'"
अर्कैको नाममा 'लाइसेन्स'को ट्रायल दिने पक्राउ,भक्तपुर: मोटरसाइकलको लाइसेन्स ट्रायल दिँदै गरेका नक्कली परीक्षार्थी पक्राउ परेका छन्। भक्तपुरको ईजिवे ट्रायल सेन्टरबाट अर्कैको नाममा ट्रायल दिने परीक्षार्थी पक्राउ परेका छन्। भक्तपुरको मध्यपुर ठिमी नगरपालिका वडा नं९ राधेराधेस्थित ईजिवे ट्रायल सेन्टरमा दोलखा गौरीशंकर गाउपालिका५ बस्ने वर्ष २५ का युवराज खड्काको नाममा दुईपाङ्ग्रे सवारीको ट्रायल परीक्षा दिने नक्कली परीक्षार्थी पक्राउ परेका हुन्। दोलखा गौरीशंकर गाउँपालिका५ घर भई हाल भक्तपुर दधिकोट बस्ने वर्ष २३ को देवबहादुर श्रेष्ठलाई काठमाडौं उपत्यका ट्राफिक प्रहरी कार्यालय रामशाहपथबाट खटिएको टोलीले पक्राउ गरेको हो। प्रहरी सहायक हवल्दार भुपेन्द्र कार्कीको टोलीले श्रेष्ठलाई नियन्त्रणमा लिएको परिसरका प्रमुख एसपी प्रजित केसीले जानकारी दिए। वास्तविक परीक्षार्थी खड्कालाई पनि अनुसन्धान गर्न हिरासतमा राखिएको छ।
चोरीको आरोपमा ५ युवा पक्राउ,"जनकपुरधाम : धनुषाको विभिन्न स्थानबाट चोरी गरेको आरोपमा पाँच जना युवा पक्राउ परेका छन्। पक्राउ पर्नेमा जनकपुरधाम उपमहानगरपालिका१४ बस्ने रतिश गुप्ता, सर्लाहीको चक्रघट्टा गाउँपालिका७ बस्ने २१ वर्षीय रविन्द्रकुमार यादव र २२ वर्षीय चन्दनकुमार यादव, जनकपुरधाम२४ बस्ने सरोजकुमार महत्तो र श्यामसुन्दर महत्तो रहेका जिल्ला प्रहरी कार्यालय धनुषाले जनाएको छ। सोमबार बिहान जनकपुरधाम २ शिवचोक स्थित कपडा पसलबाट मोबाईल चोरी गरेको आरोपमा गुप्तालाई पक्राउ गरिएको छ। यस्तै सोमबार राति ८ बजे ज ६ प ७७१४ नम्बरको १५० सिसिको कालो रङको पल्सर मोटरसाइकल मिथिला नगरपालिका१० लालगढ मोडेल अस्पतालको छेउमा पार्किङ गरी राखेकोमा चोरी गरेर भागेका सर्लाहीका रविन्द्र कुमार यादव र चन्दन कुमार यादवलाई पक्राउ गरिएको प्रवक्ता प्रहरी नायव उपरीक्षक प्रदीपबहादुर क्षेत्रीले जानकारी दिए। जनकपुरधाम४ बस्ने संजिव कुमार रायको घरबाट पानी तान्ने मोटर, पेन्ट, आइरन, लत्ता कपडाहरु चोरी गरेर फरार रहेका सरोज कुमार महत्तो र श्याम सुन्दर महत्तोलाई पक्राउ गरिएको जिल्ला प्रहरी कार्यालय धनुषाले जनाएको छ।"
"आजको मौसम: देशभर आंशिक बदली, तराईमा हुस्सु","काठमाडौं: आज देशभर आंशिक बदली रहने जल तथा मौसम पूर्वानुमान महाशाखाले जनाएको छ। हाल देशमा पश्चिमी वायुको सामान्य प्रभाव रहेकोले प्रदेश एकसहित देशका पहाडी भूभागहरूमा आंशिक बदली हुनेछ। आज दिउँसो प्रदेश एक, बागमती र गण्डकी प्रदेशका पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहनेछ। यी तीन प्रदेशको हिमाली भूभागका एकदुई स्थानमा हल्का हिमपातको सम्भावना छ । यो क्रम राति पनि जारी रहनेछ । देशका हिमाली भूभागका थोरै स्थानहरुमा हल्का हिमपातका साथै तराईका केही स्थानहरूमा बिहानीपख हल्का हुस्सु लाग्ने सम्भावना रहेकाले दैनिक जनजीवन, स्वास्थ्य, सडक तथा हवाई यातायातमा सामान्य प्रभाव पर्न सक्ने सम्भावना रहेकोले आवश्यक सावधानी अपनाउन महाशाखाले अनुरोध गरेको छ ।"

शीर्षक,विवरण
"ढाका टोपी लगाएर तेन्जिङ नोर्गे शेर्पालाई सम्झिँदै भारतीय गृहमन्त्रीले भने, हामी सबैका प्रेरणास्रोत","काठमाडौं : भारतका केन्द्रीय गृहमन्त्री अमित शाहले तेन्जिङ नोर्गे शेर्पा प्रेरणाको स्रोत भएको बताएका छन्। २९ मे १९५३ मा न्युजिल्याण्डका एडमन्ड हिलारीसँगै पहिलोपटक सर्वोच्च शिखर सगरमाथाको चुचुरोमा पुगेका शेर्पा नेपाली र भारतीय नागरिक हुन्। सोलुखुम्बुमा हुर्किएका शेर्पा काममा सिलसिलामा दार्जिलिङमा लामो समय विताएका थिए। एसियाबाट सगरमाथाको आरोहण गर्ने पहिलो व्यक्ति बनेपछि भारतले उनलाई आफ्नो देशको नागरिकता दिएर भारतीय नागरिक बनाएको थियो। उनी नेपाली पासपोर्ट बोकेर बेलायत भ्रमणमा गएका थिए। त्यहाँबाट फर्किएपछि नयाँदिल्लीले उनलाई भारतीय नागरिकता दिएर आफ्नो नागरिक बनाएको थियो। यद्यपि सगरमाथा आरोहण गर्दा उनी नेपाली नागरिक नै थिए। पछि उनले आफूलाई नेपाली र भारतीय नागरिक भनेर चिनाएका थिए। दार्जिलिङमा भारतले उनको सम्मानमा विशाल शालिक निर्माण गरेको छ। दार्जिलिङ यात्रामा रहेका भारतीय गृहमन्त्री शाहले बिहीबार शालिकमा माल्यार्पण गर्दै शेर्पा सबैको प्रेरणाको स्रोत भएको बताएका थिए। ढाका टोपी लगाएर माल्यार्पण गर्न शालिक पुगेका शाहले आफ्नो फेसबुकमा पेजमा नेपाली भाषामै लेखेका छन्, २९ मे १९५३ऽ एउटा नयाँ इतिहास रचिएको दिन। जब हाम्रो दार्जीलिङका तेन्जिङ्ग नोर्गे शेर्पा, न्युजिल्यान्डका सर एडमन्ड हिलेरीसँग सगरमाथाको चुचुरोमा पुग्ने पहिलो मानव बन्नुभएको थियो। उनले अगाडि लेखेका छन्, उहाँ हामी सबैका प्रेरणस्रोत रहनुभएको छ। म उहाँलाई हार्दिक सम्मान एवं श्रद्धाञ्जली अर्पण गर्दछु।"
रसुवामा महासंघका सचिवसहित तीन पत्रकार चुनावी मैदानमा,"रसुवा : बैशाख ३० गते हुने स्थानीय तहको निर्वाचनको लागि नेपाल पत्रकार महासंघ रसुवाका सचिवसहित ३ जना पत्रकार चुनावी मैदानमा उत्रिएका छन्। महासंघका जिल्ला सचिव दावा तामाङ, कार्यसमिति सदस्य सानुकान्छा लोप्चन र पत्रकार महासंघका पूर्व अध्यक्ष तथा महासंघका सदस्य सोमबहादुर तामाङ चुनावी प्रतिस्पर्धामा छन्। नेकपा माओवादी केन्द्रबाट कालिका गाउँपालिकाको अध्यक्षमा लागि सोमबहादुर तामाङ, कालिका गाउँपालिका वडा नम्बर १ को वडाध्यक्षको लागि दावा तामाङ र नौकुण्ड गाउँपालिका वडा नम्बर ६ को वडाध्यक्षका लागि सानुकान्छा लोप्चनले टिकट पाएका हुन्। तीनै जना नेकपा माओवादी केन्द्रबाट प्रतिस्पर्धा गर्दै छन्। जिल्लामा ५ वटा पालिका छन्। जसमा २७ वटा वडा रहेका छन्। यसपटकको चुनावमा जिल्लामा १७ वटा राजनीतिक दलले भाग लिएका छन्। यस पटकको निर्वाचनमा ४६७ जना प्रतिस्पर्धामा छन्। जिल्लामा १४५ पदको लागि निर्वाचन हुनेछ। जसमा ५ जना निर्विरोध भइसकेका छन् भने तीन पदमा उम्मेदवारी नै परेको छैन। अब १ सय ३७ पदका लागि मात्रै निर्वाचन हुने छ। जिल्लामा ३८ हजार ५ सय ४५ मतदाता छन्।"
कांग्रेसले चुनावमा अन्तर्घात गर्नेलाई अन द स्पट कारवाही गर्ने,"काठमाडौं : नेपाली कांग्रेसले स्थानीय तह निर्वाचनमा अन्तर्घात गर्नेलाई ठाउँको ठाउँ कारवाहीको नीति लिएको छ। केन्द्रीय कार्यालय मुख्यसचिव कृष्णप्रसाद पौडेलले बिहीबार विज्ञप्ति जारी गरेर बागीलाई पार्टीबाट निष्कासित गरिसकेको जानकारी गराउँदै आफ्नै पार्टीका उम्मेदवारविरुद्ध अन्तर्घात गर्ने, असहयोग गर्नेलाई कारवाही गरिने उल्लेख गरेका छन्। पार्टी विधानको धारा ३४ (४) (ख) र (ग) बमोजिम पार्टीका आधिकारिक उम्मेदवार तथा पार्टीले समर्थन गरेका उम्मेदवारका विरुद्ध असहयोग गर्ने, अन्य पार्टीका उम्मेदवारको पक्षमा प्रचार प्रसार गर्ने, पार्टीका उम्मेदवार र पार्टी हित विपरीत कार्य गर्ने पार्टी सदस्यलाई स्थानीय तहको पार्टीको उम्मेदवारको राय लिएर जिल्ला अनुशासन समितिले निर्वाचन अवधिभर तत्काल सदस्यताबाट निलम्वन गर्न सक्ने विज्ञप्तिमा उल्लेख छ। विज्ञप्तिमार्फत पार्टीका आधिकारिक उम्मेदवार तथा पार्टीले समर्थन गरेका उम्मेदवारका पक्षमा सक्रिय भई क्रियाशील रहन कांग्रेसले सम्पूर्ण सदस्यहरुलाई निर्देशानुसार अनुरोध गरेको छ। कांग्रेसले पार्टीका उम्मेदवार तथा पार्टीले समर्थन गरेका उम्मेदवारविरुद्ध विद्रोही उम्मेदवारी दिएका तथा त्यस्ता विद्रोही उम्मेदवारका प्रस्तावक र समर्थक बसेकाहरुको विधान २०१७ (संशोधन सहित) को धारा १३ (४) (ग) बमोजिम पार्टी सदस्यता समाप्त भई विधानको धारा ३४ (४) (क) बमोजिम पाँच वर्षका लागि स्वतः पार्टीबाट निष्कासित भएको पनि जनाएको छ। त्यस्ता व्यक्तिहरुको आधिकारिक विवरण केन्द्रले संकलन गरिरहेको विज्ञप्तिमा उल्लेख छ।"
गेरुवाकर्णाली नदीमा डुबेर युवक बेपत्ता,गुलरिया : बर्दियाको मधुवन नगरपालिका र राजापुर नगरपालिकाको दोसाँधमा अवस्थित गेरुवा कर्णाली नदीमा पौडी खेल्ने क्रममा एकजना युवक डुबेर बेपत्ता भएका छन्। मधुवन नगरपालिका३ धनौरा निवासी २४ वर्षीय दिलिप थारु नदीमा पौडिने क्रममा डुबेर बेपत्ता भएका हुन्। बेपत्ता भएका युवकको प्रहरी र शसस्त्र प्रहरीको पौडीबाज टोलीले खोजी गरिरहेको जिल्ला प्रहरी कार्यालय बर्दियाका प्रहरी नायब उपरीक्षक प्रकाश सापकोटाले जानकारी दिए। पुलदेखि ५ सय मिटर उत्तरतर्फ युवक डुबेका हुन्। भारतमा रहेको ब्यारेजमा पनि खबर गरी खोजी कार्य जारी राखिएको डीएसपी सापकोटाले बताए।
कलैयामा चुनावी पोष्टर र ब्यानर हटाउन सुरु,"वीरगन्ज : बाराको कलैया उपमहानगरपालिकामा निर्वाचन आचार संहिता उल्लंघन गरेर सार्वजनिक स्थलमा राखिएका चुनावी प्रचारका सामाग्री प्रहरीले बिहीबारदेखि हटाउन सुरु गरेको छ। बाराका मुख्य निर्वाचन अधिकृत खिलनाथ रेग्मीको निर्देशनमा नेपाल प्रहरी र सशस्त्र प्रहरीले कलैया उपमहानगरपालिकामा दल र उम्मेदवारहरुले सार्वजनिक स्थलमा राखेका ब्यानर, पोष्टर, झण्डालगायतका चुनावी सामाग्रीहरु बिहीबारदेखि हटाउन थालेको हो। कलैया उपमहानगरका विद्युत र टेलिफोनका पोल, सरकारी कार्यालय, चोक, निजी व्याक्तिका घरहरुमा उम्मेदवारहरुले राखेका चुनावी प्रचारका सामाग्रीहरु बिहीबारदेखि हटाउन थालेको बाराका मुख्य निर्वाचन अधिकृत खिलनाथ रेग्मीले बताए। दल र उम्मेदवारहरुले निर्वाचन आचार संहिता उल्लंघन गरेर सार्वजनिक स्थलमा चुनाव प्रचारका सामाग्री राखेको गुनासो आएपछि प्रहरीको सहयोगमा हटाउन थालिएको रेग्मीले बताए। बुधबार बसेको सर्वदलीय सर्वपक्षीय बैठकमा धेरै गुनासो आयो। त्यसैले उम्मेदवार सम्पर्क कार्यालय र दलका पार्टी कार्यालयबाहेक अन्य स्थानमा राखिएका चुनावी सामाग्री हटाउन थालेका हौं।' रेग्मीले डिजे र लाउड स्पीकरबाट गीत बजाएर उम्मेदवारका प्रचार गरिरहेका इरिक्सा, अटोलगायतका सवारी सधानहरुलाई पनि नियन्त्रणमा लिने तयारी भइरहेको बताए। यता पर्सामा भने निर्वाचन कार्यालयले आचार संहिता विपरित सार्वजनिक स्थलमा राखिएका चुनावी प्रचारका सामाग्रीहरु ह्टाउन कुनै चासो देखाएको छैन।"
मन्त्रीदेखि मुख्यमन्त्रीसम्म ३७ जनालाई सोधियो २४ घन्टे स्पष्टीकरण,"काठमाडौं : निर्वाचन आयोगले आचारसंहिता उल्लंघन गर्ने ३७ राजनीतिक दल र व्यक्तिलाई २४ घण्टे स्पष्टीकरण सोधेको छ। सो क्रममा सुदूरपश्चिम प्रदेशका मुख्यमन्त्री त्रिलोचन भट्टलाई आयोगले लिखित जवाफ पेश गर्न भनेको छ। कैलालीको कैलारी गाउँपालिका७ विपतपुरका अग्निपीडित मुक्तकमैया बस्तीको स्थलगत निरीक्षणका क्रममा पीडित परिवारलाई तत्कालका लागि प्रतिपरिवार रु ५० हजारका दरले राहत दिने प्रक्रिया अगाडि बढेको भनी मुख्यमन्त्री भट्टले अभिव्यक्ति दिएको जानकारी आयोगमा प्राप्त भएकाले निर्वाचन आचारसंहिता, २०७८ को व्यवस्थाअनुसार उनलाई आयोगले २४ घण्टाभित्र लिखित जवाफ पेश गर्न अनुरोध गरेको छ। निर्वाचन पर्यवेक्षण समिति, नेपालका अध्यक्ष प्रदीप पोखरेललाई निर्वाचन आचारसंहिता, २०७८ प्रतिकूल हुनेगरी अभिव्यक्ति दिएकाले २४ घण्टाभित्र लिखित स्पष्टीकरण दिन आयोगले निर्देशन दिएको छ। पोखरेलले निर्वाचन आयोग, माननीय आयुक्त, आयोगबाट जारी भएको निर्वाचन आचारसंहिता, २०७८ र म्यादी प्रहरीलाई लाञ्छना लगाउने अभिव्यक्ति दिएका थिए। रौतहटको दुर्गा भगवती गाउँपालिका५ का अध्यक्ष धर्मनाथ चौधरीले निर्वाचन आचारसंहिता, २०७८ विपरीत मतदातालाई प्रभाव पार्ने गरी गतिविधि गरेकाले चौबीस घण्टाभित्र स्पष्टीकरण पेश गर्न भनिएको छ। उम्मेदवार चौधरीले एक महिलालाई रु दुई हजार नगद दिएको तथा अर्को मानिसलाई पाइप दिएकोसमेत व्यहोराको निवेदन आयोगलाई वैशाख २० गते प्राप्त भएको थियो। नेकपा (एमाले)का तर्फबाट काठमाडौं महानगरपालिकाको प्रमुख पदका उम्मेदवार केशव स्थापितले सोही महानगरमा प्रतिस्पर्धी उम्मेदवार रहेका बालेन साहका विषयमा अभिव्यक्ति दिएको जानकारी प्राप्त भएकाले निर्वाचन आचारसंहिता, २०७८ अनुकूल नभएकाले सो विषयमा आधार कारणसहित चौबीस घण्टाभित्र स्पष्टीकरण पेश गर्न आयोगले निर्देशन दिएको छ। यस्तै सिन्धुपाल्चोकको मेलम्ची नगरपालिका१० का वडाध्यक्ष पदका उम्मेदवार अमृत खनालले मतदाताको पाउमा हजारको नोट राखेर भोट माग्दै गरेको तस्बिरसहितको समाचार विभिन्न सञ्चारमाध्यम र सामाजिक सञ्जालमार्फत् जानकारीमा आएकाले निर्वाचन आयोग ऐन, २०७३ को दफा २३ बमोजिम किन कारवाही नगर्ने हो भनेर चौबीस घण्टाभित्र आधार प्रमाणसहित स्पष्टीकरण पेश गर्न आयोगले निर्देशन दिएको छ। बागमती प्रदेशका सामाजिक विकासमन्त्री कुमारी मोक्तानले स्थानीय तह निर्वाचनमा उम्मेदवारको प्रचारप्रसारमा निरन्तर खटिएको भन्ने फोटोसहितको समाचार विभिन्न सञ्चारमाध्यम र सामाजिक सञ्जालबाट जानकारीमा आएकाले सो कार्य निर्वाचन आचारसंहिता, २०७८ विपरीतकोे देखिएकाले चौबीस घण्टाभित्र स्पष्टीकरण पेश गर्न आयोगले आदेश दिएको छ। रुपन्देहीको तिलोत्तमा नगरपालिकाका नगरप्रमुख वासुदेव घिमिरे नेपाल कम्युनिष्ट पार्टी (एमाले) को उम्मेदवारको प्रचारप्रसारमा खटिएको भन्ने फोटोसहितको समाचार विभिन्न सञ्चारमाध्यम र सामाजिक सञ्जालबाट जानकारी हुन आएकाले आयोगले निर्वाचन आचारसंहिता, २०७८ विपरीतको कार्य केकति कारणले गरेको हो भनी आयोगले चौबीस घण्टाभित्र आधार प्रमाणसहित स्पष्टीकरण दिन भनेको छ।"
सरकार निष्पक्ष र धाधलीरहित चुनाव गराउन प्रतिबद्ध छ : गृहमन्त्री खाण,"काठमाडौं : गृहमन्त्री बालकृष्ण खाणले ३० वैशाखमा हुने स्थानीय तह निर्वाचनमा भाग लिन अहिलेसम्म निर्वाचनमा भाग नलिएका राजनीतिक दल र सम्पूर्ण आम नागरिकलाई आग्रह गरेका छन्। विहीबार सप्तरीको राजविराजमा आयोजित सुरक्षा गोष्ठीमा गृहमन्त्री खाणले आम नागरिक र राजनीतिक दलहरूलाई निर्वाचनमा भाग लिने वातावरण निर्माण गर्न स्थानीय प्रशासन र सुरक्षा निकाय लाग्नुपर्ने बताए। आवधिक निर्वाचन लोकतन्त्रमा अपरिहार्य हो। म अहिलेसम्म निर्वाचनमा भाग नलिएका राजनीतिक दललाई यो निर्वाचनमा भाग लिएर नागरिकको सशक्तिकरण र विकास निर्माणको कार्यमा सहभागी हुन आग्रह गर्छु, गृहमन्त्री खाणले भने, निर्वाचनमा सबैको सहभागिताका लागि स्थानीय प्रशासन र सुरक्षा निकायले वातावरण निर्माण गर्नुपर्छ। गृहमन्त्री खाणले सरकार निर्वाचन शान्तिपूर्णरूपमा स्वच्छ, निष्पक्ष र धाधलीरहित तरिकाले सम्पन्न गर्न प्रतिबद्ध रहेको बताए। सीमित स्रोत र साधनको उपयोग गरेर निर्वाचनको सुरक्षा प्रबन्धबारे सुरक्षा निकाय र स्थानीय प्रशासनले गरेको तयारी प्रशंसायोग्य रहेको भन्दै गृहमन्त्री खाणले आगामी दिनमा पनि योभन्दा राम्रो व्यवस्थापन स्थानीय प्रशासन र सुरक्षा निकायले निर्वाचनका सन्दर्भमा गर्नेमा आफू आशावादी रहेको बताए। सुरक्षा गोष्ठीका सहभागीहरूले निर्वाचनको तयारी चुस्तदुरुस्त रूपमा आफूहरूले गरिरहेको बताएका थिए।"
कांग्रेसले चुनावी सभाका लागि ल्याएको टेन्टमा माओवादी कार्यकर्ताले लगाए आगो,जाजरकोट : वैशाख ३० गते हुने स्थानीय तह निर्वाचनको लागि प्रचार प्रसार गर्ने उद्देश्यले तयार गरिएको नेपाली कांग्रेसको चुनावी कार्यक्रमस्थल नेकपा माओवादी केन्द्रका कार्यकर्ताले आगजनी गरेका छन्। जिल्लाको त्रिवेणी गाउँपालिका५ जिवाङमा कार्यक्रमका लागि तयार पारिएको कार्यक्रमस्थल आगजनी गर्नुका साथै चुनावी कार्यक्रम नै गर्न नदिएको नेपाली कांग्रेसले जनाएको छ। पार्टीका त्रिवेणी गाउँपालिका सभापति दीपेन्द्र ओलीका अनुसार पूर्व निर्धारित कार्यक्रमअनुसार गर्न लागिएको कार्यक्रम स्थलको टेन्टमा आगो लगाइएको छ भने वडा कार्यालय तोडफोड गरिएको छ। त्यसैगरी कार्यक्रमको तयारीको लागि प्रयोग गरिएको रा१च १२७२ नम्बरको जिप र चालकसमेत माओवादीकै नियन्त्रणमा रहेको सभापति ओलीले बताए। उनका अनुसार ४ जना कार्यकर्ताको मोबाइलसमेत खोसिएको छ भने दुई जनालाई आक्रमण गरेर घाइते बनाइएको छ। स्थानीय दिव्य विकास मावि नजिकैको बाटोमा रुख ढालेर कार्यक्रममा आवतजावत गर्न बन्द गरेको थिए भने चुनावी प्रचार सामाग्री खोसेर आगजनी गरेको कांग्रेसले जनाएको छ। उक्त स्थानमा अहिलेसम्म प्रहरी पुगेको छैन। कांग्रेसले चुनावी सभा सञ्चालन गर्नसमेत सकेको छैन।
कानुनविपरीत लगानी गर्दा सहकारीमा समस्या,"काठमाडौं : कानुनीविपरीत हुनेगरी कार्य गरेको कारण सहकारी संस्था समस्याग्रस्त बनेको सरकारले निष्कर्ष निकालेको छ। समस्याग्रस्त सहकारी व्यवस्थापन समितिले भूमि व्यवस्था सहकारी तथा गरिबी निवारण मन्त्री शशी श्रेष्ठलाई बिहीबार समस्याग्रस्त सहकारी संस्थासम्बन्धी प्रतिवेदन बुझाउँदै जथाभावी लगानी गरिएकाले सहकारी क्षेत्रमा समस्या आएको निष्कर्ष निकालिएको हो। संस्थाले सहकारीको मूल्य, मान्यता र सिद्धान्त विपरित लगानी गरेकाले समस्या आएको प्रतिवेदनमा उल्लेख छ। समितिले निक्षेपकर्ताको बचत रकम सहकारीको उद्देश्य र सिद्धान्त विपरित कानुनको प्रत्यक्ष बर्खिलाप हुने गरी दुरुपयोग गरेको, ऋण दिँदा जमानत वा सुरक्षण नराखी वा धितोको अस्वभाविक बढी मुल्य कायम गरी ऋण प्रवाह गर्ने गरेको, कृत्रिम व्यवसाय खडा गरी ऋण दिने गरेका कारण समस्या उत्पन्न भएको प्रतिवेदनले देखाएको छ। समस्याग्रस्त सहकारी व्यवस्थापन समितिका अध्यक्ष काशीराज दाहालले सिद्धान्त र मापदण्ड बनाएर समस्याग्रस्त सहकारीको समस्या समाधान गर्ने बताए। समितिले मन्त्रालयबाट समस्याग्रस्त घोषणा गरी समितिमा रहेका सहकारी संस्थाहरु मध्ये ओरेण्टल कोअपरेटिभ लिमिटेड, सोसाइटल बचत तथा ऋण सहकारी संस्था लिमिटेड र लुःनिभा बहुउद्देश्यीय सहकारी संस्थाको प्रगति विवरण बुझाएको हो। प्रतिवेदन बुझ्दै मन्त्री श्रेष्ठले सहकारीको आधारभुत मुल्य, मान्यता र सिद्धान्तको पालना गराउने र निश्चित सिद्धान्त र मापदण्डका आधारमा मागदावी कर्ताहरुलाई रकम उपलब्ध गराउने व्यवस्था गर्ने गरी काम गर्न आग्रह गरिन्। मन्त्री श्रेष्ठ सहकारीहरुमा समस्या आउनै नदिने गरी काम गर्न कार्ययोजना बनाएर लागु गर्नपर्ने जोड दिइ । आवश्यक कानुनी तथा नीतिगत व्यवस्था गर्न मन्त्रालय तयार रहेको उनको भनाइ छ।"
प्रचण्डलाई निन्द्रा लाग्न छोडिसक्यो : ओली,"महेन्द्रनगर : नेकपा एमाले अध्यक्ष केपी शर्मा ओलीले प्रचण्डलाई राति निन्द्रा लाग्न छोडिसकेको बताए। बिना मगरप्रति व्यङ्ग्य गर्दै ओलीले भने, 'ससुराको त होस्, हवास् उडिसक्यो। राति निन्द्रा लाग्न छोडिसक्यो। बुहारीको के हालत हुन्छ। एमालेबाहेक अरु विकल्प छैन।' उनले महाकाली सन्धी सम्झौताअनुसार कञ्चनपुरको दोधारा चाँदनीमा दुई वर्षभित्र पानी पुर्याउने दाबी गरे। कञ्चनपुरको बैलौरीमा आयोजित चुनावी जनसभालाई बिहीबार सम्बोधन गर्दै उनले आउँदो संसदीय निर्वाचनपछि नेकपा एमालेको सरकार बन्ने दाबी गर्दै दुई वर्षभित्र दोधारा चादनीमा सिचाँइका लागि पानी पुग्ने बताए। 'हामी सरकारमा हुँदा भारतसँग कुरा गरेर सर्भेको काम अगाडि बढाएका छौं। अबको दुई वर्षभित्र दोधारा चाँदनीमा सिचाँइ पुग्छ,' उनले भने। उनले अहिलेको सरकारले विकासमा ध्यान नदिएको आरोप लगाए। 'हामीले गुमेको भूमि नक्सामा समेटेर संसदबाट पास गरायौं। राष्ट्रियताको सबालमा एमालेबाहेक अरु कुनै पार्टी नै छैन,' उनले भने।"
चिकित्सा शिक्षाअन्तर्गत् स्नातक तहमा सिट निर्धारण,"काठमाडौं : चिकित्सा शिक्षा आयोगले स्नातक तहका लागि कलेजहरुको सिट निर्धारण गरेको छ। आयोगले सार्वजनिक सूचना जारी गर्दै कलेजहरुको सिट निर्धारणबारे जानकारी गराएको छ। जसअन्तर्गत् एमबीबीएसमा १८९५, बीएससी नर्सिङमा १४६०, बीडीएसमा ५६५, बिफार्ममा ८७०, बीपीएचमा १३५०, बीडीएसमा ५६५ जनाका लागि सिट निर्धारण गरेको छ। वैशाख २० गतेको निर्णयअनुसार शैक्षिक सत्र २०७८७९ का लागि सिट निर्धारण गरेको आयोगले जनाएको छ।"
युवाको 'निर्णायक भोट' कसलाई?,"मुलुक अहिले निर्वाचनमा होमिसकेको छ। स्थानीय तहको निर्वाचनमा मतदान गर्न अब केही दिनमात्र बाँकी रहेका बेला अहिले चोकचोक, चिया पसल, चौतारीतिर निर्वाचनकै चर्चा सुनिन्छ। केही दिनअघि बानेश्वर हाइवेको एउटा चिया पसलमा युवाहरुको चर्चा रोचक र उत्तिकै मननयोग्य थियो। भर्खर जुँगाका रेखी बसेकादेखि अलि पाको १०१५ जनाको समूहमा रहेका युवाहरुले तिमीहरुले यसपाली भोट गर्छौं? भोट हाल्न कहाँ जानुपर्छ? मतदान कार्ड छ? भोट किन हाल्ने? यस्ता र यस्तै प्रश्न केही जिज्ञासासँगै गफ गरिरहेका थिए। अधिकांश युवाहरु मतदाता नामावलीमा नाम दर्ता गराए पनि मतदान गर्न त्यति उत्साहित देखिँदैनथे। तीमध्ये एक युवाले सुनाए, आफू त बालेनलाई भोट गरिन्छ, आफू त पहिलोचोटी भोट हाल्दैछु। पार्टीसार्टीलाई हालिन्न्। स्वतन्त्रलाई भोट गर्ने हो।' यतिकैमा अर्का युवाले प्रश्न गरे, खुब भोट गर्छु भनेर फुर्ति गर्छ। कहाँ कहिले हाल्ने हो याद छ? केटा हो यसले त अनलाइन, फेसबुक इन्स्टाग्रामबाट भोट हाल्ने सोचिराहोला। मतदान केन्द्रमा जानुपर्छ होइन र? भन्दै एकछिन हाँसोको माहोल बन्यो। ती युवाले जवाफ फर्काए त्यो त थाहा छैन। ड्याडी, ममीलाई सोध्नुपर्ला कहाँ भोट गर्ने भनेर! यी सबै कुरा सुनिरहेका एक जना युवाले भोटसोट हालेर केही पनि नहुने, नेताहरुले आश्वासनमात्र बाँड्ने भन्दै निराशा व्यक्त गरे। अघिल्लो निर्वाचनमा आश्वासनमै भोट गरेको स्मरण गर्दै उनले भने, 'निर्वाचनको बेला आफूलाई कोरिया पठाइदिने र भाइलाई असईमा जागिर लगाइदिने भन्दै काठमाडौंबाट गाउँ गएर भोट हालेको। तर न कोरिया गए, न भाइ असई नै भयो। यसपालि पनि बुबाले फोन गर्दै हुनुहुन्छ। यसपालि त भोट हाल्न गइन्नँ। केटा हो नेताहरुले चुनावका बेला विभिन्न आश्वासन दिने गर्छन्। सचेत भएरमात्र भोट गर्नु।' आजको युवा पुस्तालाई एउटा गम्भीर प्रश्न के छ भने हामी आफ्ना मुद्दालाई छाडेर राजनीतिक दलबाट उपयोग भइरहेका त छैनौं। जुनसुकै आस्था वा विचार राखे पनि हामीले आआफ्नै ठाउँबाट नेतृत्वलाई प्रश्न गर्ने र नेतृत्व लिन हस्तक्षेपकारी भूमिका खेलौं। यतिकैमा एक जन उठेर ह्या यस्ता चुनावसुनाव हामीलाई बाल। कोरोना नभएको भए तिमीहरुको दाई अहिले अष्ट्रेलियाको समुन्द्री किनार बाट फोटो हालिराखेको हुन्थ्यो। लास्टै बोर भएको छ नि। अब छिट्टै जाने हो। जाम् केटा हो भन्दै बाहिर निस्के। ती युवाहरु चुनावप्रति उत्सुकतासँगै वितृष्णा पनि छ। निर्वाचन आयोगका अनुसार गएको पाँच वर्षमा ३६ लाख बढी मतदाता थपिएका छन्। जसमध्ये ९० प्रतिशत १८ देखि २५ वर्ष उमेर समूहका छन्। तर यी नयाँ मतदाता न प्रमुख दलको प्राथमिकतामा परेको देखिन्छ, न निर्वाचन आयोगको मतदाता शिक्षामा। मैदानमा उत्रिएका प्रतिस्पर्धी हेर्दा युवा जमात निकै कम संख्यामा छ। दलहरुले अझै वास्तविकता स्वीकार्न सकेका छैनन्। केही युवा प्रतिनिधि पात्रलाई देखाएर नयाँ युवा मतदाताको भोट तान्ने रस्साकस्सीमा छन् दलहरु। चाहे काठमाडौं महानगरमा सुनिता डंगोल होस् वा परशुराम नगरका मेयरमा भरत जोशी, लिखु गाउँपालिकाको उपाध्यक्ष अस्मिता थापा वा जितपुर सिमरा उपमहानरग उपमेयर मेघा शाही हुन्, यी युवाको प्रतिनिधिपात्र मात्र हुन् समग्रमा। ७५३ स्थानीय तहको पाँच वर्षका लागि छानिने ३२ हजार २१७ पदको नेतृत्वमा अधिकांश बुढापाका छन्। युवालाई अपिल राजनीतिले हाम्रो जीवन निर्दिष्ट गरिरहेको हुन्छ। हामी आफ्नै जीवनयापन संघर्षसँग जुधिरहेका छौं भन्ने लाग्छ। तर देशको राजनीतिले हाम्रो वर्तमान र भविष्य निर्धारण गरेको हुन्छ। तसर्थ हामी सबैले राजनीतिमा चासो राख्नुपर्छ। राजनीति आफैँ सप्रिने वा विग्रिने विषय होइन। नेतृत्वमा हुने व्यक्तिहरु मूलतः इमान्दार रही सेवामा कटिबद्ध छ कि छैन भन्ने कुराले फरक पार्छ। आजको युवा पुस्तालाई एउटा गम्भीर प्रश्न के छ भने हामी आफ्ना मुद्दालाई छाडेर राजनीतिक दलबाट उपयोग भइरहेका त छैनौं। जुनसुकै आस्था वा विचार राखे पनि हामीले आआफ्नै ठाउँबाट नेतृत्वलाई प्रश्न गर्ने र नेतृत्व लिन हस्तक्षेपकारी भूमिका खेलौं। अहिले निर्वाचनको बेलामा नेताहरुका द्वेषपूर्ण अभिव्यक्तिका पक्ष विपक्षमा नलागौं। यस्ता अभिव्यक्तिलाई निरुत्साहित पारौं। विगतमा नेपालको राजनीतिक आन्दोलनको पहलकदमी युवाहरुले नै लिएका थिए। युवाहरुलाई एकपटक मतदानमार्फत् वडादेखि केन्द्रसम्म नै सही व्यक्ति छनोट गर्ने अवसर आएको छ। यो अवसरलाई सही सदुपयोग गरौं। युवाहरुले आआफ्नो ठाउँबाट निर्वाचनमा भाग लिनेमा मात्र सीमित नगरी निर्वाचन अघिपछि र मतदानको दौरान सही भूमिका निर्वाह गर्न आवश्यक छ। किनकि युवाहरु आफैँमा लोकतन्त्रका सम्बाहक हुन्। कुनै पनि लोकतन्त्र कतिको बलियो छ भन्ने त्यस मुलुकको आवधिक निर्वाचनमा युवाहरुले खेलेको भूमिकामा निर्भर रहन्छ।"
कांग्रेसबाट निष्कासित बागीको सानेपाले माग्यो नामावली,"काठमाडौं : नेपाली कांग्रेसले बागी उम्मेदवार, प्रस्ताव र समर्थकहरुको नामावली मागेको छ। कांग्रेसले विज्ञप्ति जारी गर्दै विद्रोही उम्मेदवार र त्यस्ता उम्मेदवारका प्रस्तावक र समर्थकहरुको नामावली मागेको हो। विहीवार जारी गरेको विज्ञप्तिमा भनिएको छ, त्यस्ता विद्रोही उम्मेदवार र त्यस्ता उम्मेदवारका प्रस्तावक र समर्थकहरुको नामावली निर्वाचन आयोगले प्रकाशित गरेको उम्मेदवार, प्रस्तावक, समर्थकहरुको अन्तिम नामावलीहरुको आधिकारिक र प्रमाणिक विवरणको प्रतिलिपी सहित तत्काल केन्द्रमा पठाउनका लागि पार्टीको जिल्ला कार्यसमितिलाई निर्देशानुसार अनुरोध गरिन्छ। कांग्रेसले पार्टीका आधिकारिक उम्मेदवार तथा पार्टीले समर्थन गरेका उम्मेदवारका विरुद्ध विद्रोही उम्मेदवारी दर्ता गराएकाहरु पार्टीबाट स्वत: निस्काशित भएको जनाएको छ। पार्टीका आधिकारिक उम्मेदवार तथा पार्टीले समर्थन गरेका उम्मेदवारविरुद्ध विद्रोही उम्मेदवार बनेका तथा त्यस्ता विद्रोही उम्मेदवारका प्रस्तावक र समर्थक बनेकाहरुको पार्टी सदस्यता स्वतः निष्कासन भएको स्पष्ट पारेको हो।"
भोजपुरको बिहीबारे बजारमा आगलागी,भोजपुर : भोजपुरको षडानन्द नगरपालिका१४ स्थित बिहीबारे बजारमा आगलागी भएको छ। स्थानीय डम्बरबहादुर तामाङ र विपिन तामाङको घरमा आगलागी भएको प्रहरी चौकीका प्रहरी सहायक निरीक्षक कुमार खत्रीले जानकारी दिए। तामाङ परिवार साँझ खाना खाएर सुत्न गएकाबेला एक्कासि आगलागी भएको र आगलागीका कारण खुल्न नसकेको प्रहरीले जनाएको छ। आगलागीबाट दुवै घरका नौ वटा सटर जलेर ध्वस्त भएका छन्। दुई वर्षीय बालक पनि जलेर घाइते भएको प्रहरीले जनाएको छ। एकै घरका चारदेखि पाँच वटा सटरमा सामग्री रहेकाले ठूलै क्षति भएको अनुमान गरिएको छ। आगलागी करिब नियन्त्रणमा आएको र कति धनमालको क्षति भयो भन्नेबारे थप अनुसन्धानपछि बाहिर आउने जनाइएको छ।
भरतपुर पुगेर शीर्ष नेताहरुको एकै स्वर : रेणुको नेतृत्वमा कायापलट विकास भयो,"काठमाडौं : भरतपुर महानगरपालिकाकी मेयर आकांक्षी रेणु दाहालको उम्मेदवारी यतिबेला प्रतिष्ठाको विषय बनेको छ। पाँच दलीय गठबन्धनबाट साझा उम्मेदवार बनेकी दाहाललाई जिताउन बिहीबार 'जम्बो टोली'सहित शीर्ष नेताहरुको चुनावी सभा भरतपुरमा आयोजना गरियो। प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल प्रचण्ड, नेकपा एकीकृत समाजवादीका अध्यक्ष माधव कुमार नेपाल, नेपाली कांग्रेस वरिष्ठ नेता रामचन्द्र पौडेल, जनता समाजवादी पार्टीका नेता राजेन्द्र श्रेष्ठसहित दर्जन बढी नेताहरु चुनावी सभामा रेणुको पक्षमा भोट मागे। गठबन्धनका शीर्ष नेताहरु एउटै मञ्चबाट साझा उम्मेदवार जिताउने र गठबन्धनलाई भविष्यसम्म लैजाने उद्घोष गरे। उनीहरुले वितेको पाँच वर्षमा मेयर भएर रेणुले भरतपुरको मुहार फेरेको भन्दै शीर्ष नेताहरुले प्रशंसा गरे। त्यसैले उनलाइ दोहोर्याउनु गठबन्धनको दायित्व भएको बताए। चुनावी सभाको सुरुमै आकांक्षी दाहालले भरतपुरमा विकासको मूल फुटेको दाबी गरिन्। महानगरबासीको साझा जनप्रतिनिधिका रुपमा टाउको झुकाउनुनपर्ने गरी काम गरेको उनको दाबी थियो। 'सडक पूर्वाधारको क्षेत्रमा ६२२ किमी सडक खण्ड निर्माण गरेका छौं। पौने ४ अर्बको खानेपानीका योजना अघि बढाएका छौं। नारायणी तटबन्धनको योजना अघि बढाएका छौं, दाहालले भनिन्। त्यसपछि आएका जसपा नेता श्रेष्ठले भरतपुरको विकास देखेर गर्व लागेको बताए। उनले रेणु दाहालको नेतृत्वले भरतपुरमा कायापलट गरेको उनको दाबी थियो। 'म धेरैपटक चितवन आइसकेको छु। पहिले र अहिलेको तुलनामा धेरै विकास भएको देखेँ। पाँच वर्षमा विकासको कायापलट भएको रहेछ,' रेणुलाई ढाड्स दिँदै उनले भने। कांग्रेस चितवनका निवर्तमान सभापति जीतनारायण श्रेष्ठले रेणुलाई जिताउने अठोट गरे। उनले रेणुलाई जिताउन २९ वटै वडामा गठबन्धनलाई विजयी बनाउन अघि बढेको बताए। रेणु दाहाललगायत सिंगो गठबन्धनलाई जिताउन प्रतिबद्धता व्यक्त गर्छौं। यसो भन्दै गर्दा आदरणीय पुष्पकमल दाहाललाई भन्नैपर्छ हाम्रो पार्टीको सोझो सभापति हुनुहुन्छ। भोलिको दीनमा ढाँट्ने काम नहोस्। जवाफमा प्रचण्डले पनि रेणुको जित अपरिहार्य रहेको भन्दै त्यसपछि गठबन्धनलाई २० वर्षसम्म लैजाने प्रतिबद्धता गरे। तपाइँ चितवनबासी जनताले उत्साहपूर्ण भोट हालेर रेणु दाहाल र चित्रसेन अधिकारीको टिमलाई भोट हाल्नुभयो भने म निकै उत्साहित हुनेछु। यो गठबन्धनलाई १०१५२० वर्ष लैजाने मेरो प्रतिबद्धता हुनेछ,' प्रचण्डको दाबी थियो। उनले यो गठबन्धन राष्ट्र, जनता र लोकतन्त्रको आवश्यकता भएको बताए। उनले थपे, 'समृद्धि र विकासको आवश्यकता हो भन्ने नबुझेर हालिँदैन हँसिया हथौडामा भनेर भन्नुभयो भने देश दुर्घटनामा जान सक्छ। त्यस्तै अध्यक्ष नेपालले रेणु दाहालले भरतपुरमा विकास गरेको भन्दै विजयी बनाउन आग्रह गरे। उनले भरतपुर महानगरलाई थप विकास गर्न रेणुको एजेण्डा प्रशंसनीय भएको बताए। त्यसैले गठबन्धनलाई इमान्दारीताका साथ पालना गर्न भरतपुरबासीलाई उनले अनुरोध गरे। प्रधानमन्त्री देउवाले पनि रेणुलाई जीताउनु कांग्रेसको कर्तव्य रहेको बताए। देउवाले रेणुलाई जिताएपछि गठबन्धन बलियो हुने र यसमा कांग्रेसले कुनै बखेडा झिक्न नहुने बताए । उहाँ (रेणु)ले जितिसक्नुभएको छ। हाम्रो पार्टीले कुनै बखेडा गर्ने काम छैन। रेणु दाहालजीलाई चितवनमा जिताउने कांग्रेसको झन् कर्तव्य हुनेछ। कुनै पनि शंका नहुने स्थितिबाट सहयोग गर्नुपर्छ। बेरुजु नभएको महानगरको मेयर हो रेणुजी,' देउवाले भने। उनले रेणु दाहालको नेतृत्वमा भरतपुरको हरेक गल्ली कालोपत्रे भएको, स्मार्टसीटी बनाउने घोषणा गरेको र काठमाडौंभन्दा महँगो भइसकेको दाबी गरे।"
रुकुम पश्चिममा कांग्रेस र माओवादी कार्यकर्ताबीच झडप,"मुसीकोट : नेकपा माओवादी केन्द्र र नेपाली कांग्रेसका कार्यकर्ताबीच रुकुम पश्चिममा झडप भएको छ। जिल्ला प्रहरी कार्यालयका प्रमुख प्रहरी नायब उपरीक्षक विष्णुप्रसाद सोतीले वाइसीएल र तरूण दलका कार्यकर्ताबीच झडप भएको बताए। झडपमा परेर ८ जना कांग्रेस कार्यकर्ता घाइते भएका छन्। घाइतेमध्ये २ जनाको स्थानीय मेडिकलमा र ६ जनाको जिल्ला अस्पताल सल्लेमा उपचार भरहेको छ। जिल्ला अस्पतालमा वर्ष ३१ का कृष्ण पुन, वर्ष २९ का वीरबहादुर ओली, वर्ष १७ का दुर्गाबहादुर ओली, वर्ष ४७ का वीरबहादुर ओली, वर्ष ३० का चित्रबहादुर खड्का, वर्ष २६ का झुपलाल वली, वर्ष २३ का नविन खड्काको जिल्ला अस्पताल सलेमा उपचार भइरहेको छ। झडपको क्रममा नुवाकोटस्थित प्रहरी चौकीमा सुरक्षा माग्दै गएका कांग्रेस कार्यकर्तालाई प्रहरी कार्यालयबाटै निकालेर कुटपिट गरिएको बताइएको छ। कांग्रेसनिकट नेपाल तरूण दलका कार्यकर्ता प्रहरी चौकीभित्र रहेको भन्दै वाइसीएलले चौकीसमेत तोडफोड गरेको बताइएको छ। त्रिवेणी वडा नम्बर ९ नुवाकोटस्थित चौकीमा कांग्रेस कार्यकर्ता छिरेपछि वाइसीएलले ढुंगामुडा गरेर तोडफोड गरेको प्रहरीले जनाएको छ। माओवादी कार्यकर्ताहरुले नेपाली कांग्रेसको तर्फबाट अध्यक्षको पदका उम्मदेवार रहेका अमरसिं खड्काले प्रयोग गर्दै आएको रा१च १२६२ नम्बरको जिपमा समेत आक्रमण गरेका छन्।"
"मतपत्र छपाइ सकियो, भोलिसम्म सबै जिल्लामा पुग्ने","काठमाडौं : निर्वाचन आयोगले आसन्न स्थानीय तह निर्वाचनका लागि मतपत्र छपाइ सकिएको जनाएको छ। बिहीबार नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले मतपत्र छपाइ कार्य सम्मन्न भएको बताए। 'जनक शिक्षा सामग्री केन्द्रमा यतिबेला मतपत्र लोड हुने क्रम जारी छ। भोलिसम्म मधेस प्रदेशबाहेक सबै जिल्लामा मतपत्र पुग्नेछ,' उनले भने। मधेस प्रदेशको हकमा भने पुनः मतपत्र छाप्नुपर्ने भएकाले उक्त कार्य करिब सकिएको र केही दिनमै मधेस प्रदेशका जिल्लामा पनि मतपत्र पुर्याइने प्रवक्ता पौडेलले बताए। उनले आगामी वैशाख २३ गतेसम्म सबै जिल्लामा मतपत्र पुगिसक्ने बताए। आयोगले सुगम क्षेत्रमा सडक मार्गबाट र दुर्गम क्षेत्रमा विमान र हेलिकोप्टरमार्फत् मतपत्र पुर्याउने जानकारी दिएको छ। आयोगले आचारसंहिता उल्लंघन गर्ने ३७ जनालाई स्पष्टीकरण सोधेको जनाएको छ।"
अमेरिकाले नेपाललाई दियो ७९ अर्ब ७१ करोड अनुदान,"काठमाडौं : नेपाललाई मध्यम आययुक्त देशमा स्तरोन्नति गर्ने सरकारको लक्ष्यमा सघाउन संयुक्त राज्य अमेरिकाले रु ७९ अर्ब ७१ करोड अनुदान सहयोग उपलब्ध गराउने भएको छ। अनुदान सहयोगसम्बन्धी सम्झौतामा अर्थ मन्त्रालयमा बिहीबार आयोजित एक कार्यक्रममा यहाँस्थित अन्तर्राष्ट्रिय विकासका लागि अमेरिकी सहयोग नियोग (युएसएआइडी) का निर्देशक सेपिदेह केवंशद र अर्थ मन्त्रालयको अन्तर्राष्ट्रिय आर्थिक सहयोग समन्वय महाशाखाका प्रमुख ईश्वरीप्रसाद अर्यालले हस्ताक्षर गरे। त्यस अवसरमा सङ्क्षिप्त मन्तव्य व्यक्त गर्दै निर्देशक केवंशदले पाँच वर्षसम्म सञ्चालन हुने यो सहायता सम्झौताले अमेरिका र नेपालबीचको सहयोग र सहकार्यको बृहत् विकास क्षेत्रको रूपरेखा प्रस्तुत गरेको र यसले नेपालको सामाजिकआर्थिक उन्नयनमा योगदान गर्ने विश्वास व्यक्त गरे। अर्थ मन्त्रालयलका सहसचिव अर्यालले अमेरिकी सहयोगबाट सुदृढ लोकतान्त्रिक शासन, उद्यमशील आर्थिक वृद्धि, प्राकृतिक प्रकोप र जलवायु परिवर्तनको जोखिममा रहेका समुदायको प्रतिरोधात्मक क्षमता बढाएर नेपालको दिगो विकासमा टेवा पुग्ने बताए। मन्त्रालयकाअनुसार यो सहयोग गुणस्तरीय शिक्षा एवं स्वास्थ्य प्रणाली, दिगो ऊर्जा र कृषि विकासमा उपयोग गरिनेछ। सहायता रकमलाई सरकारको बजेट प्रणाली (रातो पुस्तक)मा अभिलेख गरेर पारदर्शी रूपमा कार्यान्वयन गरिनेछ। अमेरिका नेपाललाई द्विपक्षीय सहयोग गर्ने पहिलो दातृ देश हो। नेपाल र अमेरिकाबीच आज भएको पञ्चवर्षीय विकास सहयोग सम्झौताले दुई देशबीचको ७५ वर्षको विश्वास, आपसी सम्मान र प्रतिबद्धताको सम्बन्धलाई अझ प्रगाढ तुल्याउने बताइएको छ।"
"गोरखाको थेगो सम्झिँदै सिर्जना भन्छिन्, अब न्याय नपाए काठमाडौंको मेयरकहाँ जाने वातावरण बनाउँछु",काठमाडौं : काठमाडौं महानगरपालिकामा नेपाली कांग्रेसबाट मेयर उम्मेदवार सिर्जना सिंहले समान न्याय भएको काठमाडौं बनाउने बताएकी छन्। गोरखा काठमाडौं चुनाव प्रचार समूहले आयोजना गरेको कार्यक्रममा बोल्दै सिंहले माइती जिल्ला गोरखाबाटै राजनीति यात्रा सुरु गरेको र मेयर भएर पार्टीको घोषणापत्र र संकल्पपत्रअनुसार काम गर्ने बताइन्। देशको एकीकरण गोरखाले गरेको उल्लेख गर्दै अब काठमाडौंको मेयर बनेर गोरखाको चेलीले काठमाडौं सफा सुन्दर र व्यवस्थित गर्ने उनको भनाइ छ। पहिले न्याय नपाए गोर्खा जानू भन्ने प्रचलन रहेको बताउँदै अब न्याय नपाए काठमाडौंको मेयरकहाँ जाने वातावरण बनाउने समेत बताइन्। पहिले राजनीतिबाट घर सम्हाल्न पुगेको बताउँदै अब सबै सीपको प्रयोग गरेर अवसर पाए काठमाडौं सम्हाल्ने सिंहको भनाइ छ। काठमाडौंमा साना समस्याले गाजेको उल्लेख गर्दै अब स्वच्छ काठमाडौं र सफा काठमाडौं नै प्रमुख अभियान रहने सिंहले बताइन्।
देउवाले भने : राम्रो काम गरेकी रेणुलाई हरायो भने महानगरवासीले के भन्लान् ?,चितवन : नेपाली कांग्रेसका सभापति शेरबहादुर देउवाले भरतपुर महानगरमा रेणु दाहालले जितिसकेको बताएका छन् । भरतपुरमा आयोजित चुनावी सभालाई सम्बोधन गर्दै देउवाले रेणुलाई जिताएपछि गठबन्धन बलियो हुने र यसमा कांग्रेसले कुनै बखेडा झिक्न नहुने बताए। 'उहाँ (रेणु)ले जितिसक्नुभएको छ । हाम्रो पार्टीले कुनै बखेडा गर्दैन । रेणु दाहालजीलाई चितवनमा जिताउने कांग्रेसको झन् कर्तव्य हुनेछ । कुनैपनि शंका नहुने स्थितीबाट सहयोग गर्नुपर्छ । बेरुजु नभएको महानगरको मेयर हो रेणुजी । बेरुजु पुरै फछर्योट भएको छ । हरेक गल्ली कालोपत्रे भएको छ । स्मार्ट सिटी बनाउने घोषणा गर्नुभएको छ । काठमाडौंभन्दा महंगो भइसक्यो भरतपुर । अन्तर्राष्ट्रिय क्रिकेट मैदान बनाउन खोजिरहनुभएको छ । अन्तर्राष्ट्रिय कन्फरेन्स हल बनाउन खोज्नुभएको छ । यो सानो कुरा होइन । उहाँले जित हाँसिल गरिसक्नुभएको छ।'
केपी ओली 'वयलगाडा दर्शन' का प्रवर्तक हुन् : नेपाल,"चितवन : नेकपा एकीकृत समाजवादीका अध्यक्ष माधवकुमार नेपालले केपी शर्मा ओली 'वयलगाडा दर्शन' का प्रवर्तक रहेको बताएका छन् । चितवनको भरतपुर महानगरमा सत्ता गठबन्धनको सभामा बोल्दै नेपालले केपी ओलीले भ्रम र गफको खेती गर्ने नेता रहेको बताएका हुन् । केपी ओलीज्यूको बखान गर्न जरुरी छैन । हजार जीव्रा भएका शेष नागको व्याख्या गर्न सकिदैन । उनी त वयलगाडा दर्शनका प्रवर्तक हुन् । बयलगाडा चढेर वासिङटन जानु र नेपालमा राजतन्त्र फालेर गणतन्त्र ल्याउनु उस्तै उस्तै कुरा हो भनेर निराशा छर्ने व्यक्ति हुन् ओली । गणतन्त्र विरोधी व्यक्ति । आज गणतन्त्र विरोधीसँग साँठगाँठ गर्दैछन् । त्यसकारण केपी ओली बयलगाडाका दार्शनिक हुन् ।' नेता नेपालले ओलीलाई महागफाडीको संज्ञा दिए। उनले भने,उनी महागफाडी हुन् । गफमा केपी ओलीले विद्यावारिधि गरेका छन् । भ्रमको खेती गर्न सक्छन् । मान्छेलाई भुलाउन सक्छन् । होस गर्नुहोला ।'"
"आईजीपी नियुक्तिसम्बन्धी मुद्दामा सर्वोच्चले दिएन अन्तरिम आदेश, चुनावमा सिंहले नै प्रहरी कमाण्ड सम्हाल्ने","काठमाडौं : नेपाल प्रहरीको महानिरीक्षक (आईजीपी) नियुक्तिविरुद्ध परेको रिट निवेदनमा सर्वोच्च अदालतले अन्तरिम आदेश दिन अस्वीकार गरेको छ। धीरजप्रताप सिंहलाई आईजीपी बनाउने निर्णयमा असन्तुष्टि जनाउँदै एआईजी विश्वराज पोखरेलले वरियता मिचिएकाले निर्णय कार्यान्वयन नगर्न, यथास्थितिमा राख्न र आईजीपीको हैसियतमा सिंहलाई कुनै पनि कार्य गर्न नदिन मागेको अन्तरिम आदेश सर्वोच्चले अस्वीकार गरेको हो। न्यायाधीश सुष्मालता माथेमाको इजलासले बिहीबार नियुक्ति मुद्दामा सरकारका नाममा कारण देखाउ आदेश जारी गरेको छ। म्याद तामेलीको तीन दिन समय दिएर इजलासले जेठ १० गतेभित्र महान्यायाधिवक्ताको कार्यालयमार्फत लिखित जवाफ पेश गर्न सरकारलाई आदेश गरेको छ। इजलासले मुद्दाको फास्ट ट्रयाकमा सुनुवाइ गर्ने निर्णय गर्दै लिखित जवाफ पेश गर्न म्याद नथपिने र दुबै पक्षबाट पेशी स्थगित नहुने आदेश पनि गरेको छ। दुबै पक्षलाई पूर्ण सुनुवाइका लागि जेठ १७ गतेको पेशी तोकेको छ। इजलासले आईजीपी नियुक्त गर्ने मन्त्रिपरिषद्को वैशाख १८ गतेको निर्णय कार्यान्वयनमा गइसकेको, आईजीपी सिंहले दर्ज्यानी चिन्हसमेत लगाइसकेको र सिंहले कामसमेत सुरु गरिसकेकाले निवेदकले उठाएको कानुनी प्रश्नका सम्बन्धमा पूर्ण सुनुवाइबाट न्याय निरोपण गर्नेगरी हाल अन्तरिम आदेश जारी गरिरहन नपर्ने आदेशमा उल्लेख गरेको छ। वरियता मिचेको भन्दै एआईजी पोखरेलले वैशाख १९ गते सर्वोच्चमा रिट दायर गरेका थिए। बुधबारबाट रिटमा प्रारम्भिक सुनुवाइ सुरु भएको थियो। आज निवेदक पक्षले जवाफी बहस गरेपछि सर्वोच्चले कारण देखाउ आदेश जारी गरेको हो। यो आदेशसँगै वैशाख ३० गते हुने स्थानीय तहको निर्वाचन सुरक्षामा नेपाल प्रहरीको कमाण्ड आईजीपी सिंहले नै गर्ने बाटो खुलेको छ। कारण देखाउ आदेशले तत्कालीन आईजीपी प्रकाश अर्यालविरुद्ध नवराज सिलवालले दिएको रिटमा काम सुरु गरिसकेकाले अन्तरिम आदेश दिननपर्ने नजिरलाईसमेत प्रतिनिधित्व गरेको देखिएको छ। आईजीपी नियुक्ति मुद्दामा निवेदक पोखरेलको तर्फबाट महादेव यादव, हरिहर दाहाल, सतीशकृष्ण खरेल, पूर्णमान शाक्य, सानुराज पोखरेल, सुनिल पोखरेल, मेघराज पोखरेल, रमेश बडाल, ललितबहादुर बस्नेत र सुनिता राउतले बहस गरेका थिए। सरकारी पक्षबाट महान्यायाधिवक्ता खम्मबहादुर खाती, नायव महान्यायाधिवक्ता टेकबहादुर घिमिरे, सहन्यायाधिवक्ता संजीवराज रेग्मीले बहस गरेका थिए। आईजीपी सिंहको पक्षबाट सुशील पन्त, तुलसी भट्ट, टीकाराम भट्टराई, भीमार्जुन आचार्य, केदारप्रसाद दाहाल र चिरिञ्जीवी उपाध्यायले बहस गरेका थिए।"
"रेणु दाहालको काम देखेर दंग छु, कल्पनासमेत गरेको थिएन : नेपाल","चितवन : नेकपा एकीकृत समाजवादीका अध्यक्ष माधवकुमार नेपालले रेणु दाहालको प्रशंसा गरेका छन् । चितवनको भरतपुर महानगरमा सत्ता गठबन्धनको सभामा बोल्दै नेपालले भरतपुर महानगरका मेयरका उम्मेदवार दाहालले असल मेयरका रुपमा काम गरेको भन्दै खुलेरै प्रशंसा गरे। 'रेणु दाहालको भाषण सुनेर दंगभार भएको छुँ । यसरी कामको प्रतिवेदन प्रस्तुत भयो, मैले कल्पना गरेको थिएन । धन्यवाद रेणुजी । रेणु विकासप्रेमी असल मेयरका रुपमा पाएका छौं,' उनले भने। उनले भरतपुर महानगरलाई थप विकास गर्न रेणुको एजेण्डा प्रशंसनीय रहेको बताए । नेपालले भने, 'वस्तुवादी, यथार्थवादी हुनुपर्छ । ढाँट्ने हाम्रो संस्कार बन्नु हुँदैन । गर्नसक्ने काम मात्रै भन्नुपर्छ । राजनीति ठगधन्दा हुनुहुँदैन, हावादारी योजना बनाउनु हुँदैन।' योग्यताको जाँचमा रेणु दाहाल उत्कृष्ठ रहेको नेपालको भनाइ छ । 'रेणु दाहाल प्रचण्डको छोरी भएपछि अर्को पार्टीमा जाउ भन्ने ? योग्य छन् भने योग्यताको आधारमा आउने हो,' उनले भने।"
ओली सहभागी चुनावी सभामा सर्प आएपछि भागाभाग,"काठमाडौं : नेकपा एमाले अध्यक्ष केपी शर्मा ओली चुनाव सभामा सम्बोधन गर्न बिहीबार कैलाली पुगेका छन्। सम्बोधनको क्रममा चुनावी सभा क्षेत्रमा सर्प आएपछि केही समय भागाभागसमेत भएको थियो। मान्छेहरु चिच्याउँदै गर्दा ओलीले थामथुम पार्ने प्रयास गरेका थिए। सुरुमा त उनले पछि नारा लगाउनु भन्दै आग्रह गरेका थिए। तर सर्प आएको थाहा पाएपछि ओली पनि केही समय चुपचाप बसेका थिए। त्यस्तै सम्बोधनकै क्रममा प्राविधिकले अर्को माइक थप्छन्। जति चिच्याउँदा पनि सहभागीले नसुनेको भन्दै ओलीले प्राविधिकलाई हप्काउँछन्, 'ब्याटरी स्याटरी त डाउन भएन। चिच्याउँदा समेत सुनिँदैन।' दुइटा माइक जडान भएपछि ओलीले फेरि सम्बोधनलाई निरन्तरता दिन्छन्।"
"थप १७ जनामा कोरोना संक्रमण, १५ डिस्चार्ज",काठमाडौं : पछिल्लो २४ घन्टामा थप १७ जनामा कोरोना संक्रमण देखिएको छ। देशभर गरिएका २ हजार ३ सय ७६ पीसीआर परीक्षणबाट १५ जना र १ हजार ४ सय ३५ एन्टीजेन परीक्षणबाट २ जनामा कोरोना संक्रमण पुष्टि भएको हो । कोरोनाका कारण बिहीबार कसैको पनि मृत्यु नभएको स्वास्थ्य तथा जनसंख्या मन्त्रालयले जनाएको छ । हाल नेपालमा २ सय १७ जना सक्रिय संक्रमित रहेका छन्। आज थप १५ जना डिस्चार्ज भएका छन्। मन्त्रालयका अनुसार पछिल्लो २४ घन्टामा९२ हजार ८८ जनाले कोरोनाविरुद्धको खोप लगाएका छन्।
"गठबन्धनको हामीलाई गाली गर्नुबाहेक कुनै नीति छैन, एमाले गाली कम्पिटिसन होइन देश बनाउँछ : ओली","काठमाडौं : नेकपा एमालेका अध्यक्ष केपी शर्मा ओलीले सत्ता गठबन्धनको कुनै गन्तव्य नभएको बताएका छन्। कैलालीको बौनियामा बिहीबार चुनावी सभालाई सम्बोधन गर्दै ओलीले भने, कुनै गन्तव्य नभएको गठबन्धन खाली सरकारमा पुग्ने र आफ्ना मान्छेलाई उद्धार गर्ने, व्यवस्थापन गर्ने, नातागोता आफन्तको व्यवस्थापन बाँडीचुँडी खान बनेको हो। २३ सिट ल्याएको कांग्रेसका सभापति अरु विभिन्न लौरा टेकेर सरकार चढ्दै गरेको र हिँड्न खोजेको भन्दै ओलीले थपे, यो संसदबाट होइन अन्तैबाट बनेको परमादेशी सरकारलाई आज हामीले बिदाई गर्ने बाटोतिर छौं। बिदाई गर्छौं भन्ने सन्देश यो चुनावले दिनुपर्छ। गठबन्धन कमिसन र भ्रष्टाचारको अभियान चलाउन आएको र यसको कुनै उद्देश्य नभएको ओलीको आरोप थियो। कांग्रेसको घोषणापत्रमा धरहरा, रानीपोखरी, दरबार हाइस्कुल, ऐतिहासिक सम्पदा धरोहरहरु बनाएकोमा विरोध गरेको छ। भूकम्पपछि ७ सात भवनहरु पुनर्निर्माण गरेकोमा विरोध गरेको छ, उनले भने। एमाले विकास गर्ने, बाटो बनाउने, भौतिक पूर्वाधार निर्माण गर्ने पार्टी भएको उनको भनाइ थियो। विभिन्न कार्यक्रम ल्यायौं। विकास देखिनुपर्छ घोषणापत्रमा, उनले भने। गठबन्धनको एमालेलाई गाली गर्नुबाहेक नीति कार्यक्रम केही नभएको उल्लेख गर्दै ओलीले एमाले गाली कम्पिटिसन होइन देश बनाउने काममा लागेको जिकिर गरे। अहिलेको सरकार जयसिंह धामी तुइन काटिएर महाकालीमा फालिँदा पनि चुइक्क बोल्न सक्दैन, उनले भने। एमाले यसरी देश बनाउन चाहेको उनको भनाइ थियो।"
सनराइज बैंकका ग्राहकलाई अन्नपूर्ण केवलकार पोखरामा विशेष छुट,"काठमाडौं : सनराइज बैंकका ग्राहकलाई अन्नपूर्ण केवलकार पोखरामा विशेष छुट पाउने भएका छन्। आन्तरिक र बाह्य पर्यटकका लागि पोखरा लेकसाइड सेदीदेखि सराङ्गकोटसम्म अन्नपूर्ण केबलकारमा बैंकले आफ्ना ग्राहकलाई विशेष छुटको व्यवस्था गरेको हो । बैंकले आफ्ना ग्राहकहरुको सहजता तथा सुविधालाई मध्यनजर गर्दै केबलकार सुविधा प्रयोग गरे बापत छुट पाउने बारेमा सम्झौतापत्रमा हस्ताक्षर गरेको छ । सम्झौतापछि बैंकका ग्राहकहरुले पोखरास्थित अन्नपूर्ण केबल कारको टिकट खरिद गर्दा सन्राइज बैंकको क्रेडिट वा डेबिट कार्डको माध्यमबाट भुक्तानी गर्दा १० प्रतिशतको विशेष छुट पाउन सक्नेछन् । बैंकले 'स्मार्ट बनौं, डिजिटल बैंकिङ्ग गरौं' अभियानमा ग्राहकहरुलाई नगद कारोबारबाट डिजिटल कारोबारमा जान उत्प्रेरित गर्दै आएको छ। यस्तै ग्राहकहरुको अपेक्षाअनुरुप नयाँ सेवा सुविधाहरु थप गर्दै जाने बैंकले बताएको छ।"
"केशव स्थापित डेट एक्सपाएर ओखती : बाबुराम, नारायणकाजी भन्छन्, अवसरवादीको पराकाष्ठा",काठमाडौं : जनता समाजवादी पार्टीका संघीय परिषद् अध्यक्ष एवं पूर्वप्रधानमन्त्री डा बाबुराम भट्टराईले एमालेका मेयर उम्मेदवार केशव स्थापितको आलोचना गरेका छन्। गोरखा काठमाडौं चुनाव प्रचार समूहले आयोजना गरेको कार्यक्रममा बोल्दै बाबुरामले एमालेले अगाडि सारेका केशव स्थापितप्रति पहिले आफूमा पनि भ्रम रहेको बताउदै उनमा डेट एक्सपाएर ओखती रहेको बताए। आफू प्रधानमन्त्री हुँदा विकास प्राधिकरणमा लगेको तर पछि कामभन्दा गफ गरेकाले निकालेको स्मरण गरे। माओवादी केन्द्रका नेता नारायणकाजी श्रेष्ठले केशव स्थापित अवसरवादीको पराकाष्ठा भएको बताए। स्थापितजस्तो हावादारी उम्मेदवारलाई जनताले भोट नदिने दाबीसमेत श्रेष्ठले गरे। कांग्रेस नेता चिरञ्जीवी वाग्लेले आफू स्थानीय विकासमन्त्री र तत्कालीन मेयर पीएल सिंहले जम्मा पारिदिएको पैसामा मेयर भएर स्थापितले रजाइँ गरेर हावादारी गफ गर्दै हिँडेको सम्झना ताजै रहेको बताए। कांग्रेस केन्द्रीय सदस्य रामहरि खतिवडाले केपी ओलीजसरी हावादारी कुरा गरेर जनतालाई भ्रमित पार्ने र पार्टी र संगठन समेत ठेगान नभएका स्थापितलाई सम्पूर्ण जनताले विस्थापित गर्नुपर्ने बताए। कांग्रेस उम्मेदवार सिर्जना सिंहले जितेमा अन्तर्राष्ट्रिय क्षेत्रमा पनि चर्चा पाउने उनको भनाइ छ।
रेणु दाहाललाई नजिताए देश दुर्घटनामा जान सक्छ : प्रचण्ड,"चितवन: नेकपा माओवादी केन्द्रका अध्यक्ष पुष्पकमल दाहाल प्रचण्डले भरतपुर महानगरमा रेणु दाहाललाई विजयी गराउन चितवनवासीलाई आग्रह गरेका छन्। बिहीबार चितवनमा चुनावी सभालाई सम्बोधन गर्दै प्रचण्डले चितवनमा रेणुलाई नजिताए देश दुर्घटनामा पर्ने बताएका हुन् । 'टेकप्रसादजीलगायतलाई मैले के भन्न चाहन्छु भने तपाईँहरुले अहिले पनि यो गठबन्धन राष्ट्र र जनताको आवश्यकता हो । यो गठबन्धन लोकतन्त्रको आवश्यकता हो । समृद्धि र विकासको आवश्यकता हो भन्ने नबुझेर मत हालिदैन हँसिया हतौडामा भनेर भन्नुभयो भने देश दुर्घटनामा जान सक्छ,'उनले भने,'होइन यो राष्ट्रको आवश्यकता हो भनेर तपाई चितवनवासी जनताले उत्साहपूर्ण भोट हालेर रेणु दाहाल र चित्रसेन अधिकारीको टिमलाई भोट हाल्नुभयो भने म निकै उत्साहित हुनेछु र यो गठबन्धन १०१५२० वर्ष लैजाने मेरो प्रतिवद्धता हुनेछ । तपाईहरुले नेताहरु मात्रै नहेर्नुस् । तपाईँहरुको पनि फैसला गर्ने अधिकार छ । '"
छुट्टाछुट्टै मुद्दाका तीन आरोपी पक्राउ,"उदयपुर : उदयपुरमा अलगअलग घटनामा प्रहरीले तीनजनालाई पक्राउ गरेको छ । कर्तव्य ज्यान, बलात्कार र लागुऔषधसम्बन्धी घटनाका आरोपिलाई प्रहरीले पक्राउ गरेको हो । जिल्ला प्रहरी कार्यालय उदयपुरका प्रहरी नायव उपरीक्षक (डीएसपी) सन्तोष आचार्यका अनुसार आफ्नै हजुरआमा ६७ वर्षीया शुखनिदेवी चौधरीलाई कर्तव्य गरी हत्या गरेको आरोपमा त्रियुगा नगरपालिका वडा नं १३ वहेडवाकी २४ वर्षीया युवती ममता चौधरीलाई पक्राउ गरेको हो । २०७८ साल चैत २३ गते चौधरीले हजुरआमालाई घाँटी थिचेर हत्या गरेको अनुसन्धानबाट खुलेको डीएसपी आचार्यले बताए । त्यसैगरी त्रियुगा नगरपालिका ३ की १६ वर्षीया बोल्न नसक्ने एक फरक क्षमता भएकी बालिकालाई जबरजस्ती करणी गरेको आरोपमा प्रहरीले सोहि ठाउँ २८ वर्षीय राजन राउतलाई पक्राउ गरेको हो। यस्तै, वैशाख २० गते राति करिब ८ बजेको समयमा आरोपितले बालिकालाई जबरजस्ती करणी गरेको पीडित परिवारका जाहेरीका आधारमा पक्राउ गरिएको डीएसपी आचार्यले बताए । त्यस्तै लागुऔषध कारोबार गरेको आरोपमा त्रियुगा नगरपालिका १२ का १९ वर्षीय पंकु मल्लिकलाई प्रहरीले पक्राउ गरेको छ । प्रहरी उनको साथबाट लागुऔषध २४ एम्पुल बरामद गरेको बताएको छ । तीनैजनालाई अदालतबाट म्याद लिइ थप अनुसन्धान सुरु गरिएको डीएसपी आचार्यले बताए ।"
"सेयर बजारमा ३७ अंकको गिरावट, सबै समूहको परिसूचक घट्यो","काठमाडौं : साताको सेयर कारोबारको अन्तिम दिन बिहीबार नेप्से परिसूचक दोहोरो अंकले घटेको छ। आज सूचक ३७०६ अंकले घटेर २२३८६२ विन्दुमा अडिएको छ। २३२ कम्पनीको ४६ लाख ७४ हजार ९४० कित्ता सेयर १ अर्ब ६५ करोड ४५ लाख ६१ हजार ४७३ रुपैयाँमा खरिदबिक्री भयो। कारोबारमा आएका १३ वटै समूहको सूचक ओरालो लाग्यो। यसदिन फाइनान्स समूहको सर्वाधिक २९३ प्रतिशतले सूचक घट्यो। यस्तै नन लाइफ इन्स्युरेन्सको २५८, हाइड्रोपावरको २६५, लाइफ इन्स्युरेन्सको २१७, विकास बैंकको २२६ प्रतिशतले सेयर मूल्य घट्यो। दोहोरो अंकले घटेको सेयर बजारमा जल्पा सामुदायिक लघुवित्त वित्तीयको सेयर मूल्य १० प्रतिशतले बढ्यो। कारोबारको आधारमा सूर्यलाइफ इन्सुरेन्स अग्रस्थामा रह्यो। सो कम्पनीको ८ करोड ४५ लाख बढीको सेयर कारोबार भयो। यस्तै एनआईसी एसिया बैंक ६ करोड बढीको कारोबार गरी दोस्रो स्थानमा रह्यो।"
सिर्जनाको समर्थनमा बाबुरामदेखि नारायणकाजीसम्म एउटै मञ्चमा,"काठमाडौं : काठमाडौं महानगरपालिकामा नेपाली कांग्रेसबाट मेयर उम्मेदवार सिर्जना सिंहको समर्थनमा गोरखाका शीर्ष नेताहरुले एकै ठाउँमा उभिएका छन्। गोरखा काठमाडौं चुनाव प्रचार समूहले आयोजना गरेको कार्यक्रममा जसपाका नेता तथा पूर्वप्रधानमन्त्री डा बाबुराम भट्टराई, माओवादी केन्द्रका नेता नारायणकाजी श्रेष्ठ, कांग्रेस केन्द्रीय सदस्य सुरेन्द्रराज पाण्डे, नेतृ कमला पन्त, चिरञ्जीवी वाग्लेलगायत नेताहरुले सिर्जनाजस्तो सालिन व्यक्तित्व मेयर उम्मेदवारको रुपमा काठमाडौंले पाउनु सौभाग्य भएको बताउँदै जिताउन अपिल गरेका हुन्। कार्यक्रममा बोल्दै सिर्जना सिंहले माइती जिल्ला गोरखाबाटै राजनीति यात्रा सुरु गरेको उल्लेख गर्दै मेयर भएमा पार्टीको घोषणापत्र र मेरो संकल्प पत्र नै मेरो संकल्प भएको बताइन्। देशको एकीकरण गोरखाले गरेको उल्लेख गर्दै अब काठमाडौंको मेयर बनेर गोरखाको चेलीले काठमाडौं सफा सुन्दर र व्यवस्थित गर्ने उनको भनाइ छ। पहिले न्याय नपाए गोर्खा जानू भन्ने प्रचलन रहेको बताउँदै अब न्याय नपाए काठमाडौंको मेयरकहाँ जाने वातावरण बनाउने समेत बताइन्। पहिले राजनीतिबाट घर सम्हाल्न पुगेको बताउँदै अब सबै सीपको प्रयोग गरेर अवसर पाए काठमाडौं सम्हाल्नेसमेत सिंहले बताइन्। काठमाडौंमा साना समस्याले गाजेको उल्लेख गर्दै अब स्वच्छ काठमाडौं र सफा काठमाडौं नै प्रमुख अभियान रहने सिंहले बताइन्। जनता समाजवादी पार्टीका नेता तथा पूर्वप्रधानमन्त्री डा बाबुराम भट्टराईले सिर्जना सिंहको जित निश्चित भएको दाबी गरे। कोही परिवारसँग जोडियो भने महिलालाई आरोप लगाउने गरेको बताउँदै उनले सिंह आफ्नै बलबुतामा नेता भएको बताए। हामी गठबन्धनमात्रै नभएर गोरखाको चेलीसमेत भएकाले सालिन व्याक्तित्वलाई मेयर जिताउनुको विकल्प छैन, भट्टराईले भने। सिंहले आगाडि सारेको घोषणापत्र व्यवहारिक रहेको बताउँदै भट्टराईले जितेपछि सबैलाई समेटेर राम्रो महानगर बनाउने अभियानको नेतृत्व गर्ने विश्वास व्यक्त गरे। माओवादी केन्द्रका नेता नारायणकाजी श्रेष्ठले सिर्जना सिंहको विजय निर्विवाद भएको बताए। काठमाडौंमा पहिलोपटक महिला मेयर आउने निश्चत भएको बताउदै सिंहलाई गणेशमान सिंह परिवार भनेर उम्मेदवार बनाएको भन्ने आरोप मिथ्या भएको बताए। सिंहको राजनीति यात्रा लामो रहेको बताँउदै प्रकाशमानभन्दा आगाडि नै रहेको दाबी गरे। मैले नेपाली कांग्रेसबाट गोरखाबाटै राजनीति सुरु गरेको हो, सोही समयमा सिर्जनाजीले कांग्रेसको राजनीति सक्रिय हुनुहुन्थ्यो, श्रेष्ठले भने। सिंहको जित संविधान लोकतन्त्रकोसमेत जित हुने भएकोले पनि जित अनिवार्य शर्त रहेको उनको भनाइ थियो। कांग्रेस नेता चिरञ्जीवी वाग्लेले सिर्जना सिंहको परिवार २००७ साल देखिकै क्रान्तिमा सहभागी भएको र सिंहको राजनीति सक्रियता गोरखाबाटै भएको बताए। सिंहसँग काठमाडौं मेयरमा कसैको पनि प्रतिस्पर्धा नहुने उनको भनाइ थियो। काग्रेस केन्द्रीय सदस्य रामहरी खतिवडाले न्याय नपाए गोर्खा जानू भनेर पढेको उल्लेख गर्दै गोरखाकी चेली सिर्जना सिंह काठमाडौंमा मेयर बनेर न्याय दिने विश्वास व्यक्त गरे। सिंहको राजनीति बिरासतको नभएर आफै उठेको महिला भएको उनको भनाइ थियो। कांग्रेस केन्द्रीय सदस्य सुरेन्द्रराज पान्डेले सिंहले कुनै विरासतबाट नभएर नेविसंघ देखिनै राजनीति यात्रा गरेको उल्लेख गरे। जसरी घर व्यवस्थापन गर्नुभयो अब काठमाडौं पनि व्यवस्थापन गर्नु हुन्छ, पान्डेले भने। काग्रेस नेतृ कमला पन्तले काठमाडौंको मेयरको रुपमा गोरखाको चेली पाउनु गर्वको विषय भएको बताइन्। पन्तले काठमाडौं अहिले नेतृत्वविहीन टुहुरो भएको बताउँदै अब सिंह आएपछि काठमाडौंले नेतृत्व पाउने जिकिर गरिन्।"
म्याग्दीको मंगलामा त्रिपक्षीय प्रतिस्पर्धा,"बेनी : यही वैशाख ३० गते हुन लागेको स्थानीय तह चुनावमा म्याग्दीको मंगला गाउँपालिकामा त्रिपक्षीय प्रतिस्पर्धा हुने देखिएको छ । नेकपा एमाले, नेपाली कांग्रेस र नेकपा माओवादी केन्द्रले मंगलामा प्यानलनै बनाएर चुनावी मैदानमा होमिएका छन् । राष्ट्रिय प्रजातन्त्र पार्टी र नेशनल मंगोल अर्गनाइजेशनले पनि अध्यक्ष, उपाध्यक्षलगायत केही पदमा उम्मेदवार बनाएका छन् । पाँचवटा वडा रहेको मंगलामा निर्वाचित हुने २७ पदका लागि ९८ जना उम्मेदवार प्रतिस्पर्धामा रहेका निर्वाचन अधिकृतको कार्यालयले जनाएको छ । गाउँपालिका अध्यक्षमा ५, उपाध्यक्षमा ४, वडा अध्यक्षमा १९, खुल्ला सदस्यमा ३५, महिला सदस्यमा १७ र दलित महिला सदस्यमा १८ जना उम्मेदवार छन् । आठवटा मतदान स्थल र १७ वटा केन्द्र भएको मंगलामा १३ हजार ४१६ मतदाता छन् । गाउँपालिका अध्यक्षमा एमालेका सतप्रसाद रोका, नेपाली कांग्रेसका बिरेन्द्र बुढाथोकी, नेकपा माओवादी केन्द्रका टेकबहादुर बिक, राप्रपाका योगेन्द्रमान शेरचन, नेशनल मंगोल अर्गनाइजेशनका गिरु रोका चुनावी मैदानमा छन् । उपाध्यक्षमा नेकपा एमालेकी प्रेमकुमारी क्षेत्री, नेपाली कांग्रेसका सर्मीला थापा, नेकपा माओवादी केन्द्रका सुकमाया रोका र राप्रपाकी बिन्दु मल्ल उम्मेदवार बनेका छन् । नेकपा माओवादी केन्द्रबाट वडा नम्बर १ कुहुँको वडा सदस्यकी उम्मेदवार ७८ वर्षीया यामकुमारी पुन सबैभन्दा जेष्ठ उम्मेदवार हुन् । एमालेबाट मंगलाको अध्यक्षमा उम्मेदवार बन्नुभएका रोका यसअघिको चुनावमा सोही पार्टीबाट अध्यक्षमा निर्वाचित भएका थिए । वडा नम्बर ३ सातविसे घर भई हाल पालिकाको केन्द्र बाबियाचौरमा बस्दै आएका रोका एमालेको गाउँपालिका कमिटीको पनि अध्यक्ष हुन् । सतप्रसादले २०५४ को स्थानीय निकाय निर्वाचनमा तत्कालीन बाबियाचौर गाविसको अध्यक्षको उम्मेदवार बन्नका लागि १६ वर्षे स्थायी शिक्षक पदबाट राजीनामा दिएका थिए । तर कांग्रेससँग तालमेल गर्नुपर्ने भएकाले गाविस अध्यक्षमा उम्मेदवार बन्न पाएनन्। कांग्रेसबाट गाउँपालिका अध्यक्षका उम्मेदवार वडा नम्बर ५ अर्मनका बुढाथोकीको राजनीतिक पृष्ठभूमि कम्प्युनिष्ट पार्टी हो । २०४७ मा एमाले निकट अनेरास्ववीयुको जिल्ला सचिव, २०५३ देखि एमालेको राजनीतिमा लागेका आइएससी अध्ययन गरेका रोका २०७६ मा माओवादीबाट कांग्रेस प्रवेश गरेका थिए । उनले २०५६ मा नेपाल मगर संघको जिल्ला सचिव बनेका थिए । नेपाली कांग्रेसको मंगला गाउँपालिका कार्यसमितिका सचिव बुढाथोकी कांग्रेस सम्बद्ध नेपाल राष्ट्रिय मगर संघको गाउँपालिका हुन् । माओवादीका अध्यक्षका उम्मेदवार विक मंगला गाउँपालिका४ बुकेनीका हुन् । विक माओवादी केन्द्रको गण्डकी प्रदेश कमिटी सहसचिव हुन् । दश वर्षे जनयुद्धमा सहभागी भएका विक प्रमुख पदमा उम्मेदवार बन्ने सिमित दलित उम्मेदवार मध्य पर्छन् । दलित मुक्तिमोर्चाको गण्डकी प्रदेश इञ्चार्ज समेत रहेका बिक दलित समुदायको अगुवाका रुपमा चिनिन्छन् । वडा नम्बर ४ कै राप्रपाका शेरचन पनि सो पार्टीका पुराना कार्यकर्ता र पूर्व भलिबल खेलाडी हुन् । एमालेकी उपाध्यक्षकी उम्मेदवार खत्री वडा नम्बर २ बाबियाचौर निवासी हुन् । उनी एमालेको पुरानो कार्यकर्ता हो । कांग्रेसबाट उपाध्यक्षको उम्मेदवार बनेकी थापा वडा नम्बर ३ की हुन् । माओवादीबाट उपाध्यक्षबाट उम्मेदवार भएकी सुकमाया जनयुद्धमा भूमिगत कार्यकर्ता हो । दिवंगत भइसकेका उहाँका श्रीमान ओमबहादुर रोका विस २०७४ को चुनावमा माओवादीबाट वडा नम्बर ४ को अध्यक्षमा निर्वाचित भएका थिए । वडा नम्बर १ मा एमालेले एकजित रोका, कांग्रेसले रिप्रसाद पुन (रवी), माओवादीले पृथीलाल विक र राप्रपाले नरबहादुर घर्तीमगरलाई उम्मेदवार बनाएका छन् । २ मा एमालेबाट धनबहादुर खाती, काँग्रेसबाट श्रीराम पौडेल, माओवादीबाट कुलबहादुर पुन र राप्रपाका बिनोद केसी उम्मेदवार बनेका छन् । वडा नम्बर ३ मा एमालेका कबिन्द्र रोका, काँग्रेसका टेकबहादुर छन्त्याल, माओवादी केन्द्रका यामबहादुर रोका र राप्रपाका सिंहप्रसाद तुलाचन उम्मेदवार बनेका छन् । ४ मा एमालेकी लक्ष्मी बुढाथोकी, काँग्रेसका लालबहादुर रोका, माओवादीका मनमाया चोचाङ्गी र राप्रपाका रनबहादुर रोका चुनावी मैदानमा आएका छन । वडा नम्बर ५ मा एमालेका भुपेन्द्र खत्री, काँग्रेसका बलबहादुर खड्का र माओवादीका अस्तमान घर्ति चुनावी प्रतिस्पर्धामा छन् । एमालेबाट २ का खाती, ३ का रोका र ५ का खत्री दोहोयाएर उम्मेदवार बनेका हुन् । वडा नम्बर ३ का र गाउँपालिकाका अध्यक्षका उम्मेदवार रोकाद्धय सहोदर दाजु भाई हुन् । दोस्रो पटक पालिका अध्यक्ष बन्न चुनावी मैदानमा उत्रिएका एमालेका रोकाले पहिलो कार्यकालमा शुरु गरेका अधुरा योजनालाई पूर्णता र नयाँ काम गर्ने योजना सुनाए । उनले युवालाई सिप सिकाएर रोजगारीका क्षेत्रमा परिचालन र आत्मनिर्भर बनाउने, कृषिमा रुपान्तरण, पर्यटकीय क्षेत्रको विकास, आन्तरिक आम्दानी बढाउने र पुर्वाधार विकासमा जोड दिने बताए । काँग्रेसका उम्मेदवार बुढाथोकीले मंगलाको विकासको मुहार फेर्ने आफ्नो मुख्य प्राथमिकता भएको बताए । सडकलाई ब्यवस्थित र स्तरोन्नति गर्ने, नदी नियन्त्रणका योजनालाई जोड दिने उनको भनाई थियो । माओवादीबाट अध्यक्षका उम्मेदवार बिकले मंगला गाउँपालिकालाई शुसासन, न्यायोचित दंगले सेवा पवाह र सेवा सुविधा जनताकहाँ पुयाउन प्राथमिकता दिने बताए । सडक, पर्यटन, कृषि, शिक्षा, स्वास्थ्य क्षेत्रको योजनावद्ध विकास गर्ने विकले बताए । गत चुनावमा मंगलामा एमालेका सतप्रसाद रोकाले अध्यक्षमा ३६४९ र उपाध्यक्षमा सिर्जना केसीले ३७०२ मत ल्याएर बिजयी हुँदा हाल एमालेमा रहेका स्वतन्त्र सहितका वडा अध्यक्षका उम्मेदवारहरुको मत ३६६० थियो । काँग्रेससँग तालमेल गरेको माओवादी केन्द्रका गाउँपालिका अध्यक्षका उम्मेदवार चन्द्रप्रकाश बुढाथोकीले २६३१ मत पाउँदा माओवादीका वडा अध्यक्षका उम्मेदवारहरुले १४६२ मत ल्याएका थिए । माओवादीसँग तालमेल गरेको काँग्रेसका उपाध्यक्षका उम्मेदवार हुमादेवी फगामीले १९६७ मत ल्याउँदा काँग्रेसका वडा अध्यक्षका उम्मेदवारहरुले १३७९ मत ल्याएका थिए । मंगलामा एमालेले ४ र माओवादीले एक वटा वडा जितेका थिए । एमालेले बलियो संगठन र गाउँपालिकाको सफल नेतृत्व गरेका व्यक्तिलाई उम्मेदवार बनाएकाले जित्ने दावी नेताहरुले गरेका छन् । काँग्रेसकाका नेताहरु अर्मनका एमालेका पुराना नेता बलभद्र ढकाल, कुँहुँका कम्प्युनिष्ट पृष्ठभूमिका रविन पुन लगायत नेताहरु भित्र्याएको, बढी मतदाता भएको भूगोल र समुदायका उम्मेदवार भएका र पहिलेको तुलनामा संगठन सुधार भएकाले एक्लै चुनाव जित्ने दावी गर्छन् । माओवादीका नेताहरु माओवादी घटकहरु एकतावद्ध भएको, बढी मतदाता भएको भूगोल र दलित समुदायबाट लामो समयदेखि राजनीतिक आन्दोलनमा संलग्न उम्मेदवार भएका र एमाले काँग्रेससँग प्रतिस्पर्धा गर्ने हैसियतको संगठन बनाएकाले चुनाव जित्ने दावी गरेका छन् ।"
गठबन्धनलाई २० वर्षसम्म लैजान सकिन्छ : प्रचण्ड,"चितवन : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले यो गठबन्धन २० वर्षसम्म लैजान सकिने बताएका छन् । भरतपुरमा आयोजित चुनावी सभालाई सम्बोधन गर्दै प्रचण्डले अहिलेको सत्ता गठबन्धनलाई २० वर्षसम्म लैजान सकिने बताएका हुन् । प्रचण्डले भने, 'यो गठबन्धन लोकतन्त्रको आवश्यकता हो । समृद्धि र विकासको आवश्यकता हो, 'उनले भने, 'तपाईँ चितवनबासी जनताले उत्साहपूर्ण भोट हालेर रेणु दाहाल र चीत्रसेन अधिकारीको टिमलाई भोट हाल्नुभयो भने म निकै उत्साहित हुनेछु र यो गठबन्धनलाई १०१५२० वर्ष लैजाने मेरो प्रतिवद्धता हुनेछ । तपाईँहरुले नेताहरु मात्रै नहेर्नुस् । तपाईँहरुको पनि फैसला गर्ने अधिकार छ । ' प्रचण्डले भने, 'रेणु दाहाल आफ्नै समर्पणमा अघि बढेको छ । रेणुको बुवाको नाताले गर्व गर्ने कुरा छँदैछ । पार्टीको हिसाबले पनि गर्व गर्छु । अभूतपूर्व जित हुनेछ । राष्ट्रको ध्यान भरतपुरमा गएको छ । दुनियाँले पनि भरतपुरतिर खुब ध्यान दिएर हेरेको छ । जगन्नाथजीसँग मेरो कुनै गुनासो छैन । नेपाली जनता र गठबन्धनले पनि आफ्नो अधिकार प्रयोग गर्छन् । जनताको फैसलाको अगाडि कसैले गुनासो गर्ने ठाउँ छैन । प्रचण्डलाई टेन्सन दिन चाहनुहुन्न भन्नेमा आशा गर्छु ।'"
रेशम चौधरीलाई मुद्दा लगाउनुपर्ने कुनै कारण थिएन : केपी ओली,"धनगढी : नेकपा एमालेका अध्यक्ष केपी शर्मा ओलीले रेशम चौधरीलाई बिना कारण जेलमा राखेको बताएका छन्। कैलालीमा आयोजित चुनावी सभालाई बिहीबार सम्बोधन गर्दै उनले सरकार नढलेको भए उक्त समस्या समाधान भइसक्ने बताए। 'यहाँका थारु नेता जेलमै छन्। अनेकौं हजार मान्छे मरे, जेलमा हुनुपरेन। यहाँ हुँदै नभएको मान्छेलाई मुद्दा लगाएर,' ओलीले भने, 'रेशम चौधरी त्यसबेला यहाँ थिएनन्, उनलाई मुद्दा लगाउनुपर्ने कुनै कारण थिएन।' उनले समस्या समाधानका लागि आफूले थारु अगुवाहरुलाई बोलाएर सहमति गरेको बताए। 'मैले थारु समुदायका नेताहरुसँग ६ बुँदे सम्झौता गरेर ती समस्याहरु समाधान गर्छु भनेर प्रतिबद्धता जनाएको थिएँ। तर सरकार गयो।' उनले अहिलेको सरकार दस महिना वितिसक्दा समे समस्याको समाधान नगरेको आरोप लगाए। 'अहिलेको सरकार भोटको राजनीति गर्छ, समस्या समाधान गर्दैन,' उनले भने। उनले आफू सरकारमा रहँदा थारु कल्याणकारिणी सभालाई बोलाएर सहमति गरेको बताए। त्यसबेला गृहमन्त्री रामबहादुर थापा थारुहरुले धर्ना दिएकै ठाउँमा माग पूरा गर्न पलेटी कसेर समर्थन जनाएका थिए।"
"प्रचण्ड भिजेको विरालो होइन, मुसोजस्ता भएका छन् : केपी ओली (फोटो फिचरसहित)","धनगढी : नेकपा एमालेका अध्यक्ष केपी ओलीले प्रचण्ड अहिले मुसो भएको आरोप लगाएका छन्। कैलालीको बौनियामा चुनावी सभालाई सम्बोधन गर्दै ओलीले यस्तो आरोप लगाए। नेकपा हुँदा प्रचण्ड दोस्रो अध्यक्ष थिए, जता गए पनि उनको शेरको जस्तो गर्जन थियो, अहिले त प्रचण्ड भिजेको विरालो होइन, मुसोजस्ता भएका छन, उनले भने। उनले सत्ता गठबन्धनका चुनावी कार्यक्रममा कांग्रेसले प्रचण्ड र नेपाललाई बोल्नै नदिएको दाबी गरे। अहिले गठबन्धनले सातवटै प्रदेशमा चुनावी सभाहरु गरिरहेको छ, तर तपाईँहरुले पनि देख्नुभयो होला, प्रचण्ड र माधव नेपाललाई बोल्नै दिइँदैन। हिजोमात्रै प्रचण्ड बालुबाटार पुगेर भनेछन्, 'लौन छोरी लडिरहेको क्षेत्रमा त बोल्न दिनुपर्यो। यस्तो अवस्था छ गठबन्धनको ओलीले भने। माधव कुमार नेपाल त्यतिबेला जता गए पनि धाक लगाएर बोल्थे, तर अहिले? ओलीले हास्दै भने। कैलालीको थारु बाहुल्य भएको क्षेत्रमा पुगेर ओलीले रेशम चौधरीलाई जेल हाल्ने कुनै कारण नभएको बताए। कति जना मारिएका छन, कस्ताकस्ता आन्दोलन भएका छन, तर थारुका एकजना नेता जेल परे। उनलाई जेल हाल्ने कारण नै थिएन। मैले थारुहरुसँग ६ बुँदे सहमति गरेको मात्रै थिए। सरकार ढालिदियो, अहिले १० महिनासम्म पनि सरकारले रेशम चौधरीको बारेमा केही बोलेको छैन, ओलीले भने। अध्यक्ष ओलीले नेकपा एमालेले जसरी पनि स्थानीय सरकार जित्नुपर्ने बताए। संसदीय निर्वाचनमा एमालेको सरकार बन्छ। देशभरि एमालेको जनलहर छ, त्यसैले अहिलेदेखि नै गाउँ गाउँमा एमाललाई जिताउनुस्। भोलि केन्द्रले बजेट दिए पनि स्थानीय सरकार आफ्नो भएन भने कार्यान्वयनमा समस्या हुन्छ, ओलीले भने, 'अहिले गबन्धनले महिलालाई उपेक्षा गर्यो। महिला उम्मेदवार भएन।' ओलीले सत्ता गठबन्धनले महिलालाई उपेक्षा गरेको आरोप लगाए। गठबन्धन भनेको छ, महिला उम्मेदवार नै दिएको छैन। प्रमुखमा एक पार्टीको पुरुष छ भने उपमेयरमा पनि पुरुष, खै त महिलालाई अवसर दिएको?, ओलीले प्रश्न गरे, नेकपा एमालेले महिलालाई प्राथमिकताका साथ धेरै ठाउँमा प्रमुखमै उम्मेदवार बनाएको छ। ओलीले एकै दिनमा तीन वटा चुनावी सभा गरिरहेका छन्। कैलालीको बौनिया, त्यसपछि कञ्चनपुरको बेलौरी र कैलालीको धनगढी रंगशालामा तीन वटा चुनावी सभालाई सम्बोधन गर्ने कार्यक्रम रहेको छ।"
"जीत नारायणले प्रचण्डलाई भने :रेणुलाई जिताउँछौं, भोलिको दिनमा ढाँट्ने काम नहोस्","काठमाडौं : नेपाली कांग्रेस चितवनका निवर्तमान सभापति जीतनारायण श्रेष्ठले भरतपुर महानगरमा पाँच दलीय गठबन्धनको जित सुनिश्चित भएको बताएका छन् । चितवनको भरतपुर महानगरमा सत्ता गठबन्धनको सभामा बोल्दै श्रेष्ठले पाँच दलीय गठबन्धनले जित्ने कुरामा विश्वस्त हुन आग्रह समेत गरे। २९ वटै वडामा गठबन्धनलाई विजयी बनाउन अघि बढ्ने बताए । उनले भने,' रेणु दाहाललगायत सिंगो गठबन्धनलाई जिताउन प्रतिवद्धता व्यक्त गर्छौं । यसो भन्दै गर्दा आदरणीय पुष्पकमल दाहाललाई भन्नैपर्छ हाम्रो पार्टीको सोझो सभापति हुनुहुन्छ । भोलिको दिनमा ढाँट्ने काम नहोस्।' जीतनारायण रेणु दाहालका कट्टर आलोचक हुन् । उनले रेणुलाई मेयरमा समर्थन गर्न नसकिने बताउँदै आएका थिए ।"
सर्पले दूध खाए पनि बिख लागेजस्तै केपी ओलीले म्वाइ खाए पनि बिख लाग्छ : राजेन्द्र श्रेष्ठ,"काठमाडौं : जनता समाजवादी पार्टीका वरिष्ठ नेता राजेन्द्र श्रेष्ठले भरतपुरको विकास देखेर गर्व लागेको बताएका छन्। उनले रेणु दाहालको नेतृत्वले भरतपुरमा कायापलट गरेको र आगामी दिनमा पनि गर्ने बताए। 'म धेरैपटक चितवन आइसकेको छु। पहिले र अहिलेको तुलनामा धेरै विकास भएको देखेँ। रेणु दाहालको नेतृत्वमा पाँच वर्षमा विकासको कायापलट भएको रहेछ,' चितवनको भरतपुरमा आयोजित चुनावीसभालाई सम्बोधन गर्दै उनले भने। उनले एमाले अध्यक्ष केपी शर्मा ओलीले संसद अवरोध गरेर संविधान र लोकतन्त्र खान खोजेको बताए। उनले सर्पले दूध खाए पनि विख लागेस्तै केपी ओलीले म्वाइ खाए पनि विघ लाग्ने बताए। 'यसअघिका चुनावहरुमा केपी ओलीलाई म्यान्डेट दिएकै हो। जनताहरुले केपी ओलीको मिठो बोली सुनेर दिए होलान्। तर दुई दुई पटक संसद विघटन गरेर, पुनर्स्थापना भएको संसदलाई पनि अवरोध गर्यो। केपी ओलीले संविधान र लोकतन्त्र खान खोजेकै हो।'"
"कांग्रेसको लडाइँ माओवादीसँग होइन, ओली प्रवृत्तिविरुद्ध हो : रामचन्द्र पौडेल","चितवन : नेपाली कांग्रेसका वरिष्ठ नेता रामचन्द्र पौडेलले कांग्रेसको प्रतिस्पर्धा प्रचण्डसँग नभई केपी शर्मा ओली प्रवृत्तिसँग रहेको बताएका छन् । चितवनको भरतपुर महानगरमा सत्ता गठबन्धनको सभामा बोल्दै पौडेलले यो लडाई ओली प्रवृत्तिविरुद्ध रहेको बताएका हुन् । 'नेपाली कांग्रेसको प्रतिस्पर्धा माओवादी केन्द्रसँग होइन । प्रचण्डसँग होइन । कांग्रेसको प्रतिस्पर्धा एमालेसँग हो । केपी ओली प्रवृत्तिसँग हो,'उनले भने। ' उनले केपी ओलीले संसदको हत्या गरेको आरोप लगाए। उनले प्रधानमन्त्री शेरबहादुर देउवाभन्दा आफूले गठबन्धन हुनुपर्छ भनेर कुरा उठाएको बताए। केपी ओलीकै कारण देश अकर्मण्यतातर्फ अघि बढिरहेको उनको भनाइ छ।"
"एमाले गुराँस गाउँपालिकाको घोषणापत्र : एक वडामा एक कृषि हाटबजार, एक सिंचाइ पोखरी","दैलेख : स्थानीय तहको निर्वाचनलाई लक्षित गर्दै नेकपा एमाले गुराँस गाउँपालिकाले घोषणापत्र सार्वजनिक गरेको छ । एमालेबाट गाउँपालिकाको अध्यक्ष र उपाध्यक्षमा चुनावी प्रतिस्पर्धामा रहेका उम्मेदवारले ६ संकल्पसहित घोषणापत्र सार्वजनिक गरेका हुन् । कर्णाली प्रदेशको राजधानी वीरेन्द्रनगरबाट सबै भन्दा नजिकको दूरीमा रहेको गुराँस गाउँपालिकाको एमालेबाट अध्यक्षमा टोप बिसी र उपाध्यक्षमा शिवाकुमारी खड्का चुनावी मैदानमा छन् । उम्मेदवारहरुले ५ वटा संकल्प सहित घोषणापत्र सार्वजनिक गरेका हुन् । एमाले गुराँसको ६ वटा संकल्प हुन्, 'हामी शासक होइन जनताको सेवक हुनेछौ, हामी सामाजिक जागरण र विकासका अभियान्ता हुने छौं, हामीले नेतृत्व गरेको गुराँस गाउँपलिका सुशासनको नमूना बन्ने छ, हामीले सदाचारका दृष्टान्त स्थापना गर्ने छौ र सबै प्रकारका आग्रह पूर्वाग्रहबिना कार्यसम्पादन गर्ने छौं, हामीले कुनै भ्रष्टचार गर्ने छैनौं र कर्डाइका साथ भ्रष्टाचार नियन्त्रणमा लागिपर्ने छौं र हमी भ्रष्टाचारी व्यभिचारी अनियमितता र सार्वजनिक सम्पत्तीको दोहन गर्नेहरुलाई कानुनी कारबाहीको दायरामा पुर्याउन अग्रणी भूमिका खेल्नेछौं।' घोषणापत्रमा गाउँपालिकाको प्रशासनिक भवन अपाङ्ग तथा जेष्ठ नागरिक मैत्री निर्माण गर्ने लगायतका सवालहरु समावेश छन् । घोषणापत्रमा एक गाउँ एक उत्पादन, एक सिंचाइ पोखरी र टनेल, एक वडा एक बहुउद्देश्यी नर्सरी र एक वडा एक कृषि हाटबजार तथा संकलन केन्द्र स्थापनादेखि पालिका स्तरमा कुनै पनि क्षेत्रमा विशेष योगदान गर्ने व्यक्तिलाई सम्मान तथा विशेष कार्यक्रम संचालन गर्ने उल्लेख छ । एमाले गुराँसले वडागत रुपमा गरिने कामको समेत घोषणापत्रमा प्रतिबद्धता जनाएको छ । २०७४ सालमा सम्पन्न स्थानीय तह निर्वाचनले नेकपा एमाले गुराँस गाउँपालिकामा नेपाली कांग्रेसका उम्मेदवारसँग पराजित भएको थियो । यहि वैशाख ३० गते हुन लागेको निर्वाचनमा 'सुशासन, कृषि, पर्यटन र स्वरोजगारको आधार गुराँस गाउँपालिकामा एमालेको सरकार भन्ने नारा बोकेर चुनावी प्रतिस्पर्धामा उत्रिएको एमाले जीत हात पार्ने दाउमा छ । कृषि एक गाउँ एक उत्पादन, एक सिंचाइ पोखरी र टनेल, एक वडा एक बहुउद्देशीय नर्सरी र एक वडा एक कृषि हाटबजार तथा संकलन केन्द्र । खेती योग्य जमिनको उचित व्यवस्थापन र बाँझो जमिनलाई रोजगारमुलक भूउपयोग निति अवलम्बन गरिने छ । परम्परागत कृषि प्रणालीलाई आधुनिकीकरण तथा यान्त्रीकरण गरिने छ । निर्वाहमुखी कृषि प्रणालीलाई व्यवसायिक कृषि प्रणालीमा रुपान्तरण गरिने छ । कृषि तथा पशुपालनका विभिन्न बिधाहरुमा पकेट क्षेत्र जोन सुपरजोन क्षेत्र पहिचान गरि अनुदान समेतका एकिकृत कार्यक्रम लागु गरने छ । कृषि तथा पशुपालन क्षेत्रको सबै पक्षमा कृषिबिमा अभियान सञ्चालन गरि जोखिम कम गरिने छ उत्पादित बस्तुको उचित मुल्य प्राप्त गर्न सितभण्डारको निर्माण र दुग्ध संकलन तथा प्रशोधन केन्द्र स्थापना गरिने छ कृषि तथा पशुपालन हाटबजार संचालन गरिने छ । हरेक वडामा पशु नश्लसुधारको लागि कृतिम गर्भाधान केन्द्र साथै कृषि व्यवसायिकरण गर्न उन्नत बिउमलको बितरण केन्द्रको स्थापना गरिने छ । कृषि तथा पशु बिमा पालिकाको तर्फबाट निःशूल्क गरिने छ । पर्यटन यस क्षेत्रका बिभिन्न पर्यटनका पक्षहरु जस्तै कृषि पर्यटन धार्मिक पर्यटन साँस्कृतिक पर्यटन प्राकृतिक पर्यटन जल पर्यटन लगायतका पर्यटन क्षेत्रको पहिचान गरि पर्यटन व्यवसायको विकास गरिने छ । पर्यटन बिबिध क्षेत्रहरु जस्तै गुराँस सरक्षण तथा पदयात्रा पार्क तथा भ्यू प्वान्ट तथा भ्यू टावरको निर्माण रिर्सोट तथा होम स्टेको संचालन गरिने छ । पर्यटन सुचनाकेन्द्र पर्यटन संग्राहलय पर्यटन कोशेलीघरको स्थापनागरि स्थानीय रैथाने उत्पादनको बजारीकरण गरिने छ । सास्कृतिक पर्यटन प्रर्बद्घनको लागि परम्परागत रुपमा चल्दै आएका मेलाहरुलाई सांस्कृतिक मनोरन्जन र आयआर्जनको जस्ता बहुआयामिक बनाउने सांस्कृतिक मोहत्सब संरक्षण गर्दै साँस्कृतिक तथा ऐतिहासिक संग्रालय स्थापना गरिने छ । आदिबासी जनजाती तथा राउटेलगाएतका लोपउन्मुख समुदायको बिशेष सांस्कृतिक पहिचान गरि त्यसको संरक्षण र सम्बर्धन गरिने छ । राउटे लागाएत आदिबासी जनजातीको साँस्कृति झल्कने संग्राहलयको व्यवस्था गरिने छ । बनभोज स्थल बनस्पती उद्यानहरु पार्क पैदलमार्ग लगाएत विभिन्न प्रयटन पुर्वाधारको बिकास गरि पर्यटकहरु आकर्षित गरिने छ । रैथाने उत्पादनबाट तयार गरिएका परिकार को प्रचारप्रसार गर्न खाद्य महोत्सब र गुराँसको सिजनमा गुराँस महोत्सबको आयोजना गरि पर्यटक आर्कषित गरिने छ । यस क्षेत्रका गुफाहरुको पहिचान गरि प्रचार प्रसार र आवश्यक पूर्वाधारको बिकास गरिने छ । मठमन्दिर हरुको संम्बर्धन गरिने छ। तल्लो डुङ्गेश्वर देखि खुर्सानीबारी क्षेत्रमा र्याफ्टीङ्ग र लेकसाईटमा प्याराग्लाईडिङ्ग को लागि निजी क्षेत्रसंग साझेदारीमा काम संचालन गरिने छ । गाँउपालिकालाई राष्टिय अन्तराष्टिय परिचित गराउन बिभिन्न गतिबिधि लागाएत बिभिन्न अन्तराष्टिय स्तरमा भगिनी सम्बन्ध स्थापना गर्न जोडदिइने छ । स्वरोजगार एक युवा एक शिप एक घर एक व्यवसाय अर्थात एक व्यक्ति एक पेशा एक गाउ एक उत्पादन कार्यक्रमलाई लाई प्रभावकारी रुपमा संचालन गरि कृषि उपज संकलन प्रशोधन बजारीकरणको व्यवस्था गरिने छ । सामुहिक आवास सामुहिक आवास सामुहिक खेती तथा सहकारी क्षेत्रलाई बिषेश जोड गरिने छ । हरेक वडामा कृषि भेटरीेनरी बन पैदावार लगायतका प्राबिधिक सेवाकेन्द्रको स्थापना गरिने छ । शिपमुलक तालिमकेन्द्रको स्थापना गरि मागमा आधारित शिपमुलक तालिम संचालन गरिने छ साथै लोकसेवा र शिक्षकसेवा आर्मी पुलिस तयारीकक्षा संचालन गरि रोजगार सृजनामा पहल गरिने छ । तोकिएको उत्पादनका क्षेत्रमा सहभागिहूने युवाहरुलाई सुलभ कर्जा र अनुदान सहयोगको कार्यक्रम संचालन गरिने छ । यस क्षेत्रमा रहेका खनिज साधन तथा प्राकृतिक श्रोतसाधनको उपयोग सम्बन्धी स्पष्ट निति बनाई व्यवस्थीत गरिने छ सार्बजनिक तथा निजी बाझोजग्गा भूमि बैकिङ्गको माध्यमबाट उपयोग निती ल्याई २०० जनालाई रोजगारी सृजना गरिने छ । माथिल्लो कर्णाली जलबिद्युत आयोजनामा सेयर लगानी माँगगरि त्यसक्षेत्रमा सृजनाहुने रोजगारीमा सहभागिताको लागि जिल्लाबासीको नाताले जोडदार पहल गरिने छ । गुराँसका केही बजारहरुलाई स्थानीय उत्पादनमा आधारित मिनी औधोगिक ग्राम को रुपमा बिकास गरिने छ । यातायात प्रत्येक वडा कार्यालयसम्म सडक स्तरउन्तती, वडा कार्यालय देखि प्रत्येक बस्तीस्तर कृषि सडकले जोड्ने । गुराँस रिङरोड अर्थात गुराँसे दोबाटो,बेडुगाउ,पातलखोला,तल्लो डुङ्घेश्वर माथिल्लो डुङ्घेश्वर धरमपोखरा भिउचुला रातानाङ्घला सडकको स्तरउन्नती । गुरास गौरबमार्ग धरमपोखरा पातलखोला स्तरउन्नती तथा गुराँसे स्याउलीबजार राउटे गल्छीना बिउराखेत बुबैराखे बिउराखेत भिउचुला बगौरा पुलिया घुम्नेबिसाउ झुज मर्खे घुम्नेबिसाउ लालिाकाँडा झुज उगाडा ओख्रेनी घिउपोखरी गर्चा मिलनचौक तथा छोटेपोखरा गैरीगाँउ मिलनचौक सडक स्तरउन्नती गरी कृषि उत्पादक बस्तीलाई स्थनीय बजार तथा बाह्य बजारसंग जोड्ने । पालीका क्षेत्रमा ग्रामिण वस सेवा गाँउपालीकाको पहलमा संचालन गरी जनतालाई सर्वसुलभ यातायात सेवा प्रदान गरिने छ । शिक्षा तथा खेलकुद गराँस गाँउपालिका मा २ वटा क्याम्पस र २ वटा डिप्लोमा तहको प्राबिधिक शिक्षा प्रत्येक वडामा आवश्यकता अनुसारको प्राथमिक तह देखि १२ सम्मका कक्षा संचालन गरि रोजगारमुलक प्रगतिशिल शिक्षामा जोड दिइने छ । गाँउपलिका स्तरमा एक मिनी रंगशाला हरेक वडा वा माध्यामिक बिद्यालयमा बिज्ञान प्रयोगशाला खेलकुद मैदानका साथै कबर्डहल र खेल कक्ष सामुदायिक पुस्तकालय, आइ टी तथा संचार केन्द्रको समेत स्थापना गरिने छ । सरकारी सहकारी तथा सामुदायिक क्षेत्रका बिद्यालयलाई स्तरउन्नती शैक्षिक गुणस्तर सुधार गरिने छ । केन्दीय सरकारका निःशूल्क शिक्षा नितिको प्रभावकारी रुपमा अनुसरण गरिने छ । दलित जनजाति बिपन्न वर्ग र महिलालाई उचित छात्रबृत्ति र निःशुल्क उच्चशिक्षाको अवसर प्रदान गरिने छ । श्रोत साधनको प्रर्याप्तता सहितको मेघा स्कुल र प्रत्येक वडाका प्राबिमा क्रमशं नमूना बिद्यालय निमार्ण गरीने छ । गुराँसको सबै पाएकपर्ने स्थानमा प्राबिधिक बिषयको आधारभुत तहको जनशक्ति उत्पादन गर्ने तालिम केन्द्र तथा उच्च कोटीको ट्युसन सेन्टर संचालनमा ल्याउने र शैक्षिक मेला संचालन तथा व्यवस्थापन गरिने छ । पालिकाको सबै सामुदायिक बिद्यालय ५ वर्ष भित्र टिनको छानामुक्त गरि सुरक्षीत बिद्यालय बनाईने छ । स्वास्थ्य सेवा केन्द्रमा एमाले सरकारको पालामा रतिखोलामा सुरु गरेको १५ शैयाको अस्पतालबाट गुणस्तरीय स्वास्थ्य सेवा प्रदान गरिने छ । गुराँसबासीलाई निःशुल्क स्वास्थ्य सेवा प्रदान गर्न स्वास्थ्य बिमालाई प्रभावकारी बनाईने छ र स्वास्थ्य बिमा सबै घरपरिवारको गरीने छ । हरेक वडा संचालित बर्थिङ्गसेन्टर सेन्टरलाई सुबिधा सम्पन्न गराईने छ र गाउ घर किलिनिक बिस्तार गरिने छ । सेवामा संलग्न स्वयमसेबिकालाई थप प्रोत्साहन सुबिधा व्यवस्था गरिने छ । एम्बुलेन्स सेवालाई नियमित र व्यवस्थीत गरिनेछ । पालिका स्तरमा एक आर्युबेदिक आरोग्य केन्द्र सचालनमा ल्याईने छ । हरेक स्वास्थ्य चौकीहरु मा ल्याव सेवा र मिनी अक्सीजन पलान्ट निमार्ण गरि संचालन गर्ने निजी,सरकारी र सहकारी लगानीमा एक जनमैत्री अस्पताल बनाउने । सुनौलो हजार दिनको आमालाई पोषण तथा घर भेट कार्यक्रम संचालन गरिने छ र समय समयमा स्वास्थ्य सिबिर संचालन गरि स्वास्थ्य सेवालाई सहज बनाईने छ । खानेपानी तथा सरसफाई सतहगत तथा लिफ्टिङ प्रबिधि प्रयोग गरि दिगो एक घर एक धाराको व्यवस्था सबै घरधुरीमा स्वस्थ खानेपानीको व्यवस्था गरिने छ । गुराँसका सबै स्थानीय बजारमा कुहिने र नकुहिने फोहोर जम्मागर्ने कन्टेनर हरु राखि फोहर व्यवस्थापन गरिने छ गुरासेक्षेत्रमा आन्तरिक पर्यटकहरुले फाल्ने पल्ष्टीक जन्य फोहोर जम्मागर्ने पर्यटकको चापहुने स्थानमा पनि कन्टेनरको व्यवस्था गरिने छ । गुराँसे वजार लगाएत सवै वडाका केन्द्र र विद्यालयहरुमा खानेपानीको व्यवस्था संस्थागत ढंगवाट पालीकाको पहलमा समाधान गरिने छ । कर्णाली देखि थामालेखसम्म लिफ्टीङ्ग सिचाई व्यवस्था लोहोरेखोला देखि डुडापोखरा राक्सेढुगा सम्म लिफ्टीङ्ग सिंचाई । उर्जा तथा विद्युत गुराँस उज्यालो कार्यक्रमलाई सामुदायिक बिद्युतीकरण अन्तरगत थप प्रभावकारी बनाउदै सबै घरमा बिद्युत जडान तथा बैकल्पीक उर्जाको व्यवस्था गरि न्यूनतम बिद्युत उपयोग गर्ने घरधुरीलाई बिद्युत महशुल मिनाह गर्ने व्यवस्था गरिने छ । प्रत्येक स्थानीय बजारमा सौर्य सोलारलाईट जडान गरिने छ । सूचना तथा संचार प्रत्येक माध्यामिक बिद्यालयमा संचार ग्राम र इ लाईबेरीको स्थापना गरिने छ । मोबाईल एप्लिीकेसन संचालन गरि गाउपालिकाको हरेक गतिबिधिहरु नागरिकको मोबाईल मोबाइलमा जानकारी पुग्ने व्यवस्था गरिने छ । हरेक वडा केन्द्र । विद्यालय क्षेत्रमा वाईफाई तथा ईन्टरनेट को व्यवस्था गरिने छ । गुराँस गाँउपालीका कार्यलय आसपास को टेलिफोन नेटवर्क समस्या लगायत पालीको हरेक क्षेत्रमा टेलिफोन सेवा सहज वनाईने छ । वन पैदावार गुराँस लगाएत बिभिन्न प्रकारका बनस्पतीहरुको उद्यान निर्माण गरि बन पैदावार र जंगली जनावरको संरक्षण गरिने छ । नेपाल सरकारको अनुमतीमा स्थानीय सरकार आय बृद्धिहुने गरि शिकार गर्ने व्यवस्था गर्ने । जल जंगल जमिन जडिबुटी र जनशक्तिको उचित व्यवस्थापन गर्न पाँच ज को अभियान संचालन गरिने छ । सामुदायिक कबुलियती र निजीबन प्रर्बधन गरि श्रोतसाधन संरक्षण गरि आयमुलक एवं व्यवसायिक प्रयोजनमा उपयोग गरिने छ । बनसंग सम्बन्धीत कालिज पालन मृग पालन र बदेलपालन कार्यक्रम संचालन गरिने छ । एक घर १० बिरुवा तथा एक समुदाय एक सामुदायिक बन व्यवस्थापन गरिने छ । गुराँसको धन : आयमुलक वन को अबधारणामा प्रत्येक वडामा बृहत बनबगैचा निर्माण गर्ने । बैकिङ्ग तथा बित्तियसेवा गाँउपालिकामा संचालित बैकको सेवालाई समयानुकुल प्रभावकारी बनाईने छ, सामाजिक सुरक्षा भत्तालाई वडास्तरबाट घुम्तीसेवा मार्फत वा बैकल्पीक व्यवस्था गरि बितरण गरिने छ । गाँउ गाँउमा सहकारी घरघरमा रोजगारी भन्ने नारालाई व्यवस्थीत गरि सरकारी निजि र सहकारी क्षेत्रको साझेदारीमा उद्योग व्यवसाय संचालन गरि रोजगारी सृजना गरिने छ । सुशासनको प्रत्याभूति गाँउपालिकाका सबै कार्यक्रम तथा योजनामा पारदर्शिता, सहभागिता, जवाफदेहिता दुरर्शिता जस्ता शुसासनका सबै सुचकहरु जनताले अनुभुती गर्नेगरि पालना गरिने छ । हरेक योजनाको योजना स्थलमा र बार्षिक रुपमा सबै वडाकार्यालयमा सार्वजनिक सुनुवाई गरि जनतालाई सुसुचित गरिने छ । हरेक आयोजनाको पारदर्शिबोर्ड राख्न लागाईने छ । योजना तर्जुमा गर्दा बस्तीस्तरबाट सुरुगरि सरोकारवाला सबैको सहभागितामा छनौट गरि प्राथमिकताको आधारमा कार्य सम्पन्न गरिने छ । असल शासन तथा भ्रष्टाचार मुक्त गुराँस गाउपालिका निर्माण गर्न पहल गरिने छ । पालिका स्तरमा केन्दीकृत गरिएका सम्पूर्ण जनसेवा संग सम्बन्धीत कार्यहरु वडा तथा गाउतहमा बिकेन्दीकृत गरिने छ । लोक कल्याणकारी कार्य युवाहरुलाई धुम्रपान मद्यपान जुवा तास तथा लगाएतका दुरव्यसनबाट अलग राख्न सामाजिक सेवा खेलकुद स्वरोजगार शिकाइका प्रकृया निरन्तरता दिदै सृजनात्मक कार्यमा संलग्न गराउन रचनात्मक कार्यमा ध्यान दिईने छ । बालबिवाह, बहुबिवाह, जातीय, छुवाछुत, बोक्सा बोक्सी भुतप्रेत जस्ता सामाजिक कुरीती र अन्धबिश्वास बिरुद्ध बिभिन्न गतिबिधिहरु संचालन गरिने छ । मानब अधिकार बाल अधिकार र महिला हकहितको प्रत्यभुती गराउदै महिला शसक्तिकरणमा बिशेष बनाई लागु गरिने छ । जनता आवास कार्यक्रम खरको छानामुक्त कार्यक्रम र अव्यबस्थित बसोबासलाई व्यवस्थित गर्ने कायक्रम लाई बिना भेदभाव सिमान्तकृत वर्ग समुदाय र घरधुरी सम्म पुयाईने छ । गुराँसे वजार आसपासमा स्थानिय यातायात र अतिथी गृहको स्थापना गरिने छ । जेष्ठ नागरिक र एकल महिलालाई औषधी, यातायात ,संचार मा सहुलियत प्रदान गरिने छ एकल पुरुष तथा अन्य आवश्यकता अनुसार सम्मानका कार्यक्रम गरिने छ । जेष्ठ नागरिक पार्क तथा क्लबहरु निर्माण गरि आनान्द प्रदान गर्न पहल गरिने छ । अपांगता भएका उनीहरुको अवस्था र क्षमता अनुसारको अवसर, सहुलियत र जिबिकोपार्जको व्यवस्थालाई व्यवीस्थित गरिने छ । विभिन्न क्षेत्र छनौट गरि बालमैत्री उद्यान निर्माण गरि संचालनमा ल्याइने छ । हाल निर्धारण गरिएको जग्गाको मालपोत (तिरो) को दर बढी भएकोले बैज्ञानिक बिधि अपनाई करकादर हेरफेर गरिने छ । पालिका स्तरमा कुनै पनि क्षेत्रमा विशेष योगदान गर्ने व्यक्तिहरुलाई सम्मान तथा विशेष कार्यक्रम संचालन गरिने छ ।"
एकैदिन १४ सयले बढ्यो सुनको मूल्य,"काठमाडौं : सुनचाँदी बजारमा आज छापावाल सुनको मूल्य प्रतितोला एक हजार ४०० ले बढेको छ। नेपाल सुन चाँदी व्यवसायी महासंघकाअनुसार बिहीबार १४ सयले बढेर सुनको मूल्य प्रति तोला ९८ हजार ६०० पुगेको हो। अघिल्लो दिन प्रतितोला ९७ हजार २०० मा कारोबार भएको थियो । महासंघका अनुसार आज तेजाबी सुनको मूल्य प्रतितोला ९८ हजार १०० कायम गरिएको छ। यसको मूल्य अघिल्लो दिन प्रतितोला ९६ हजार ७०० थियो । त्यस्तै, आज चाँदी प्रति तोला १ हजार ३०५ मा कारोबार भइरहेको छ। चाँदी अघिल्लो कारोबार मूल्यको तुलनामा आज प्रतितोला १५ रुपैयाँले बढेको हो।"
गोरखाका सबै पालिकामा चार दलीय गठबन्धन असफल,"गोरखा : सत्ता साझेदार दलबीच चुनावी तालमेल गर्न मुख्य भूमिका खेल्ने जसपाका नेता बाबुराम भट्टराईको गृहजिल्ला गोरखाका कुनै पनि पालिकामा चार दलीय गठबन्धन नहुने भएको छ । गोरखा नगरपालिका र पालुङटार नगरपालिकामा तालमेल गर्ने अन्तिम कसरत बुधबार असफल भएपछि गोरखाका कुनै पनि पालिकामा तालमेल हुन नसकेको हो । उम्मेद्वारी फिर्ता लिने अवधिभित्र औपचारिक तालमेलले पूर्णता नपाए पनि अनौपचारिक तालमेलको कसरत बुधबारसम्म भएको थियो । गोरखा र पालुङटार नगरपालिकामा कांग्रेस र जसपाबीच तालमेल गर्न ताकेता गर्दै मंगलबारसम्म पार्टीको केन्द्रीय कार्यालयबाट पत्राचार भएको थियो । जसपाका संघीय परिषद अध्यक्ष बाबुराम भट्टराई स्वयं आइतबारदेखि जिल्लामा उपस्थित भएर तालमेलको वातावरण बनाउन कसरत गरेका थिए । तर दुवै पार्टीको जिल्ला समितिको बुधबारको बैठकले सो पत्राचारको उल्लंघन गर्दै एकल एकल चुनावमा जाने निर्णय गरेका थिए । पार्टी केन्द्रको आग्रह स्वीकार गर्दै हामीले पालुङटारमा जसपाका मेयर पदका उम्मेद्वारलाई सघाउने निश्कर्षमा पुगेका थियौँ तर जसपाले गोरखा नगरपालिकामा कांग्रेसलाई नसघाई माओवादीसित तालमेल गर्ने निर्णय गर्यो, बुधबार पत्रकार सम्मेलन गर्दै कांग्रेसका जिल्ला सभापति नन्दप्रसाद न्यौपानेले भने, 'त्यसैले हामीले पालुङ्टारमा पनि तालमेल गर्न सकेनौँ । त्यसैले अब दुवै पार्टी मित्रवत चुनावी प्रतिस्पर्धामा जाने निर्णय भयो ।' कांग्रेसका ११ वटै पालिकाका प्रमुख, उपप्रमुखसहित ९४ वडाकै अध्यक्ष तथा सदस्यका उम्मेद्वारहरु एकल एकल प्रतिस्पर्धामा जाने उनले बताए । गोरखा नगरपालिकाको मेयर र उपमेयरमा माओवादी केन्द्र र जसपा बीच तालमेल भएको छ । त्यहाँ मेयरमा माओवादी केन्द्रका उम्मेद्वार कृष्ण राना मगर जसपाले सघाउने र जसपाका उपमेयर पदका उम्मेद्वार नारायण खत्रीलाई माओवादीले सघाउने गरी तालमेल भएको छ । त्यस्तै, गण्डकी गाउँपालिकामा माओवादीका प्रमुख पदका उम्मेद्वार दीपक तिमिल्सिनालाई जसपाले सघाउने र जसपाका उपप्रमुख पदका उम्मेद्वार भीम श्रेष्ठलाई माओवादी केन्द्रले सघाउने दुई पार्टी बीच निर्णय भएको जसपाका जिल्ला सचिव विपिनचन्द्र ढकालले जानकारी दिए । त्यस्तै, गोरखा नगरपालिकाको वडा नं ३ मा, धार्चे गाउँपालिका ६ मा र चुमनुब्री गाउँपालिका ६ मा माओवादी र कांग्रेस बीच तालमेल भएको माओवादी केन्द्रका जिल्ला समन्वय समितिका संयोजक लेखबहादुर थापाले बताए । जिल्लाका अन्य कुनै पनि पालिका र वडामा औपचारिक रुपमा तालमेल नभएको चारवटै पार्टीका नेताहरुले बताएका छन् ।"
"खेर गएको पाँच वर्षको जिम्मा कसले लिने, बहस गरौं : गगन थापा","काठमाडौं : नेपाली कांग्रेसका महामन्त्री गगनकुमार थापाले खेर गएको पाँच वर्षको जिम्मा कसले लिने भन्ने बहस चलाउन कार्यकर्तालाई आग्रह गरेका छन्। बिहीबार काठमाडौंमा आयोजित चुनावी सभालाई सम्बोधन गर्दै उनले निर्वाचित जनप्रतिनिधिलाई गएको पाँच वर्षमा गरेका कामबारे सोध्न आह्वान गरेका हुन्। पाँच वर्षमा यो अवस्था आउनुमा २०७४ सालमा जिम्मा पाएको एमाले र त्यसका अध्यक्ष केपी शर्मा ओलीले लिनुपर्छ कि पर्दैन। थापाले भने स्थानीय तहमा अहिले यो अवस्था आउनुमा कसैन कसैले जिम्मा लिनुपर्छ कि पर्दैन ? कसै न कसैले लिनैपर्छ। एमाले अध्यक्ष केपी शर्मा ओलीले कारण पाँच दलीय गठबन्धन बनेको र कांग्रेस सरकारमा पुगेको धारणा राखे । उनले काठमाडौंमा पाँच वर्ष अगाडि एमाले विजयी भएपनि केके विकास गर्यो त्यसको लेखाजोखा गर्नुपर्ने समय आएको बताए। उनले काठमाडौंमा पाँचवर्ष स्वास्थ्य क्षेत्र विशेष काम गर्न चाहेको बताए । उनले भने, हाम्रा साधारण कुरा छन्। हामी पाँच वर्ष स्वास्थ्य क्षेत्रमा काम गर्न चाहन्छौं। काठमाडौंमा स्वास्थ्य उपचार अत्यन्त महंगो भयो। उनले महिलालाई काम नलाग्ने भनेर पन्छाइएको समयमा कांग्रेसले महिलालाई उम्मेदवार उठाएकाले जिताउने कि नजिताउने भन्ने काठमाडौंका मतदाताले सोच्नुपर्ने धारणा राखे। उनले सिर्जना सिंहको टीमसँग मिलेर काम गर्न कार्यकर्तालाई निर्देशन दिए। काठमाडौंमा महानगरभित्र जय नेपाल भन्दै कोठामा पस्न पाउँदा कस्तो आनन्द होला सोचेर अगाडि बढ्न आग्रह गरे। उनले निर्वाचनको समयमा मतदाता भगवान सरह भएकाले टोलटोलमा पुगेर भेट गर्न आह्वान गरे।"
भोट हाल्नुअघि उम्मेदवार चिनौं,"जनताको घरदैलोको सरकार हो, स्थानीय तह। जन्मदेखि मृत्युसम्मका सबै सरकारी कामको रेकर्ड राख्ने र आवश्यक सेवासुविधा दिने काम यो सरकारबाटै हुन्छ। पारिवारिक सम्बन्ध, परिवारको आर्थिक स्थिति निर्धारण, व्यक्तिको जन्म, बिहे, मृत्यु, पारपाचुके दर्ताअभिलेखीकरण गर्ने काम पनि स्थानीय सरकारबाटै हुन्छ। कर निर्धारण र नागरिकताको लागि सिफारिस कार्यमा पनि स्थानीय तहका वडा र पालिकाहरूको भूमिका महत्त्वपूर्ण हुन्छ। विकास निर्माणमा स्थानीय जनप्रतिनिधिको अहम् भूमिका हुन्छ। योजना बनाउनेदेखि कार्यान्वयनका लागि आवश्यक बजेट विनियोजनका काममा पनि स्थानीय तहकै जनप्रतिनिधिहरू संलग्न हुन्छन्। त्यसैले स्थानीय तहको निर्वाचनबाट स्थानीय तहमा योग्यपात्र चयन गर्नुपर्छ। त्यसरी निर्वाचित हुने प्रतिनिधिहरूले जिल्ला समन्वय समितिका पदधिकारीदेखि राष्ट्रियसभा सदस्यको पनि चयन गर्ने भएकाले स्थानीय तहका पदाधिकारी चयनमा मतदाताले निकै ध्यान दिन जरुरी छ। वैशाख ३० गते स्थानीय तहको निर्वाचन हुँदैछ। जनताले मत दिँदा पक्कै पनि आफूले चुनेको नेतृत्वले आउँदो पाँच वर्षसम्म शालीन तवरले स्थिर सरकार चलाओस् भन्ने अपेक्षा गरेका हुन्छन्। चुनाव जितेपछि सम्बन्धित दल र वा नेताको स्वार्थमा सरकार सञ्चालनको नीति नआओस् भन्ने जनताको चाहना हुन्छ। चुनाव जिते कबुलअनुसार सुशासन देओस् र हारे रचनात्मक प्रतिपक्षको भूमिका खेलोस् भन्ने जनताको चाहनालाई अन्यथा लिन मिल्दैन। जनताको यो अपेक्षा, भावना र मर्मको रक्षाका लागि उम्मेदवारमा जनमतको कदर गर्ने संस्कृति चाहिन्छ। आफूले जितेमात्र चुनावी परिणाम स्वीकार्ने नियत बोकेका दल वा उम्मेदवारका विषयमा भोट हाल्नुअघि दुईपल्ट सोच्नैपर्छ। अघिपछि गल्ती गर्ने नेता वा उम्मेदवारलाई तिमी गलत छौ भन्न सक्नु भएको छैन भने यो गतिलो मौका हो। मतदानमार्फत सक्कली अभिव्यक्ति दिने अवसर पनि हो। यो निर्वाचनमा मतदाता नामावली रहेको स्थानमा मात्रै उम्मेदवारी दिन पाइने व्यवस्था छ। यसको अर्थ हो, स्थानीय व्यक्तिलाई मात्र सम्बन्धित ठाउँको प्रतिनिधि हुने मौका। विदेशमा स्थायी वा वैकल्पिक बसोबास भएका, सन्तान र सम्पत्ति अन्त कतै राखेका, आफू पनि चुनावको समयमा मात्र झुल्किने व्यक्ति जनताको प्रतिनिधि बन्न योग्य छैन भन्ने यसको अर्थ हो। यथार्थमा भन्दा, स्थानीय आवश्यकता र जनतामा भिजेको स्थानीय नै साँचो अर्थमा प्रतिनिधि बन्ने हक राख्छ भन्ने कानुनी मान्यता पनि हो। स्थानीय निर्वाचनमा राम्ररी चिनिएका, नेतृत्व क्षमता र इमानदारी भएका व्यक्तिलाई मात्रै भोट दिनुपर्छ। भड्किला विज्ञापनको भरमा भोट हाल्नु हुुँदैन। साँच्चै राम्रो उम्मेदवार रहेछ भने व्यक्तिगत चिनजान नभए पनि भोट दिँदा उत्तम नै हुन्छ। त्यस्तो व्यक्ति निर्वाचित हुँदा जनतालाई कुनै घाटा हुँदैन। आर्थिक घोटालामा नमुछिएको, सामाजिक रूपमा विभेद नगर्ने, असहिष्णुता फैलाउने गतिविधिमा संलग्न नभएको, अशक्त, अपांग, महिला, अशिक्षित, गरिब, बेरोजगारजस्ता पिछडिएका वर्गप्रति सद्भाव, सम्मान, सहानुभूति राख्ने उम्मेदवारलाई प्राथमिकता दिनैपर्छ। बोक्सीको आरोप लगाउने, सुकुम्बासी भनेर हेप्ने, विदेशी वा धनीको अगाडि लत्रिने, तर सर्वसाधारणको अगाडि डुक्रिने, अरूको आस्था, रीतिरिवाज परम्परा, भाषासंस्कृति, पेसाप्रति हेयदृष्टि राख्ने, पारिवारिक र सामाजिक झगडामा रमाउनेलाई कुनै हालतमा पनि भोट दिनु हुँदैन। सामाजिक न्याय, आपसी सद्भाव, शान्ति, सहअस्तित्व, सहिष्णुता, बहुजनहिताय, बसुधैव कुटुम्बकम्, सर्वे भवन्तु सुखिन, परस्पर सहयोग र कर्तव्यपरायणता हाम्रो सभ्यताका मूलमन्त्र हुन्। यी र आधुनिक विज्ञान तथा प्रविधिमा आधारित सामूहिक प्रयासबाट मात्र हाम्रो समाजको उत्थान सम्भव छ। हामीले चुन्ने प्रतिनिधि समाजको यस्तो प्रयासलाई नेतृत्व दिन सक्ने र दिन चाहने मनसाय राख्ने व्यक्ति हुन आवश्यक छ। जनताभन्दा आफूलाई ठूलो सम्झिने, पिर्के सलामीकुर्सी सलामीमा रमाउने, उचाल्न नसकिने मालाको अभिनन्दन, खोज्ने, खर्चिलो र भड्किलो तामझाम मन पराउने नेताले आफूलाई जनताको सेवक सम्झिँदैनन्। आफ्नो पढाइलेखाइ, सम्पत्ति, रूप, बल, अभिजात वर्गसितको उठबसको फूर्ति दिने, मतदातालाई आर्थिक प्रलोभनमा पार्न खोज्ने, आफूले जितेमा कतै जागिर लगाइदिने वा ठेक्कापट्टाको आश्वासन बाँड्ने उम्मेदवारको नियतमा खराब हुन सक्नेतर्फ मतदाता सचेत हुनुपर्छ। चुनाव नजिकिँदै गर्दा सार्वजनिक हितका स्कुल, पाटीपौवा, धारो, बाटो, पुस्तकालय, क्लबजस्ता संरचना वा कार्यक्रम घोषणा र उद्घाटन गर्ने उम्मेदवारसँग पनि सचेत हुनैपर्छ। स्थानीय तहका कार्यकारी पदका उम्मेदवारसँग आर्थिक तथा भौतिक विकासका कार्यक्रम, पर्यावरण संरक्षण, सामाजिक सांस्कृतिक हितका कार्यक्रम, उद्योग, सेवा र आयमा लिइने शुल्ककरको विस्तृत योजना विवरण माग्नुपर्छ। सार्वजनिक ढुकुटीको रकम र सार्वजनिक स्रोतसाधनको दोहन नगर्ने, तिनको उपयोग र वितरणमा नातावाद, जातीयतावाद, टोलवादजस्ता कुसंस्कारले स्थान नदिने जस्ता प्रतिबद्धता उम्मेदवारसँग खोज्नैपर्छ। चुनाव जितेपछि परिवार, नाताकुटुम्बलाई मात्रै स्थान दिने र अतिरिक्त आयआर्जनमा ध्यान दिने छैन भनी उम्मेदवारसँग जनताले प्रतिबद्धता माग्यौ भने मात्रै स्थानीय तहमा देखिएका विकृति र विसंगति अन्त्य हुन सक्छन्। विगतमा स्थानीय तहका प्रतिनिधिले आफ्नो वा नातेदारको स्वामित्व वा साझेदारी रहेको निर्माण कम्पनी खोलेर वा डोजर भाडामा लगाएर स्थानीय तहको बजेट कुम्ल्याएको गुनासा प्रशस्तै आएका थिए। सरकारी विद्यालयमा करारमा शिक्षक राख्नेदेखि स्थानीय तहमा रोजगारी दिँदा वा सेवा प्रवाह गर्दा पनि दलका कार्यकर्ता र आफन्तलाई मात्रै स्थान दिएको भन्दै प्रश्न उठेका थिए। अब जित्नेहरूले यस्ता काम नगरुन भन्नेतर्फ मतदाता सजग हुन आवश्यक छ। उम्मेदवारले पनि आयव्ययसहित सम्पत्ति विवरण सार्वजनिक गर्नैपर्छ। चुनाव जितेमा हरेक आर्थिक वर्ष र कार्यकालको अन्त्यमा सम्पत्ति विवरण सार्वजनिक गर्ने प्रतिबद्धता जनाउनैपर्छ। उम्मेदवार धनी नै रहेछ भने पनि निजको जीवनशैली सामान्य रहेको निश्चित हुनैपर्छ। आफ्ना र जनताका बच्चालाई दुईखाले स्कुलको व्यवस्था गर्ने प्रतिनिधिले जनताको हितको प्रतिनिधित्व गर्न सक्दैनन्। साधारण जनताभन्दा आफूलाई ठूलो सम्झिने, पिर्के सलामी, कुर्सी सलामी, उचाल्न नसकिने मालाको अभिनन्दन, खर्चिलो र भड्किलो तामझाम मन पराउने नेताले आफूलाई जनताको सेवक सम्झिँदैनन्। भुइँ मान्छेको हितमा ध्यान दिन भ्याउँदैनन्। उल्टो तिनको सेवा र सम्मानमा निजी र स्थानीय तहको सार्वजनिक सम्पत्ति र स्रोतसाधन खर्च हुनपुग्छ। उपयुक्त विकल्प भेटे चुनावमा उम्मेदवार वा वा दल पनि फेर्नुपर्छ। सधैंभरि उही पात्र वा दललाई मत दिने गर्नाले पात्र र दलहरू झन् बढी विकृत र स्वेच्छाचारी निस्किन्छन्। राम्रो सोच व्यवहार भएका, द्रष्टा र योजनाकार अघि बढ्नबाट रोकिन्छन्। स्थानीय तहमा निर्वाचित भइसकेपछि विगतमा महँगो वाहन किन्ने, विभिन्न शीर्षकमा धेरै भत्ता लिने, प्रसंग मिलाएर महँगो होटलमा बस्ने, अध्ययन भ्रमणको नाममा सरकारी खर्चमा विदेश भ्रमण गर्नेजस्ता विकृति देखिएका छन्। अब उठ्ने उम्मेदवारसँग यस्ताखाले विकृतिमा नफस्ने र सार्वजनिक खर्चमा उपचारको नाममा समेत विदेश नजाने कुराको प्रत्याभूति मतदाताले खोज्नैपर्छ। स्थानीय अर्थतन्त्र विकासको लागि स्थानीय उत्पादन, स्रोत, साधन, जनशक्ति र सेवालाई प्रोत्साहन गर्न र प्राथमिकता दिन आवश्यक छ। विदेशी र खासगरी महँगा मोबाइल, घडी, वाहन, पहिरन प्रयोग गर्ने, गफैैपिच्छे विदेशी अनुभव वैभवको रवाफ लगाउने व्यक्तिले हीनताबोध उत्पन्न गराउँछन्। स्थानीय मौलिक अर्थतन्त्र र जीवनशैलीलाई हानि पुर्याउँछन्। गाउँघर, टोलछिमेक, बस्ती, बाटोघाटो, पैयुँपँधेरो, पर्यावरण, कलासंस्कृति, भाषासाहित्यको उन्नयन र दिगो विकास स्थानीय जनताको आफ्नै एकता, बलबुता र प्रयासबाट मात्र सम्भव छ। त्यसैले मौलिक विकासवादी दृष्टिकोण भएका उम्मेदवारलाई मात्रै मौका दिनुपर्छ। चुनाव महँगो र भड्किलो नहोस, धन र बाहुबलको आडमा अनियमितता नहोस् भनेर निर्वाचन आयोगले उम्मेदवारहरूले चुनाव प्रचारप्रसारमा गर्न पाउने खर्चको अधिकतम सीमा तोकिदिएको छ। आचारसंहिता उल्लंघन गर्नेलाई कारबाही गर्न आयोग केकति सफल होला ? त्यो विचारणीय छ। तर, मतदाता पनि आचारसंहिताप्रति सचेत रहनैपर्छ। चुनावमा पैसाको खोला बगाउनेसँग मतदाता सचेत हुनैपर्छ। अवाञ्छित लाभ उठाउने उद्देश्यले नै यस्ता उम्मेदवारले चुनाव प्रचारमा अत्यधिक धनराशि खर्च गर्छन्। चन्दादातामा पनि यही नियम लागू हुन्छ। यस्तो अस्वस्थ खर्च गरेर चुनाव जित्नेले प्रकारान्तरले वडा वा पालिकाको सार्वजनिक सम्पत्ति दुरुपयोग गर्ने र विभिन्न किसिमका अनियमितताको गरेर धन थुपार्ने निश्चितै छ। कुनै व्यक्ति दोहोर्याएर उठ्दैछन् भने उसले विगतमा केकस्तो काम गरेको थियो ? जनताको नजरमा उसले केकति अंक प्राप्त गर्यो भन्नेमा ध्यान दिनुपर्छ। ५० प्रतिशतभन्दा कम अंक प्राप्त गर्नेलाई मत दिनुभन्दा अगाडि तीनपल्ट सोच्नुहोस्। जसको प्राप्तांक प्रदेश, जिल्ला वा पालिकाको माथिल्लो २५ प्रतिशतमा पर्छ, सकेसम्म तिनलाई अर्को एक अवधि सेवा गर्ने मौका दिनुपर्छ। ५० र ७५ प्रतिशतको बीचमा परेकालाई दोहोर्याउने नदोहोर्याउने भन्ने कुरा उपलब्ध अन्य उम्मेदवारलाई हेरेर निर्णय गर्न सकिन्छ। कुनै उम्मेदवार वा दललाई मतदान गर्नु भनेको उसलाई आफ्नो प्रतिनिधित्व गर्ने विश्वास सुम्पिनु हो। चित्त नबुझेको व्यक्ति वा दललाई विश्वास सुम्पिने गल्ती नगरौं। मतदाताले त्यस्तो व्यक्तिलाई विश्वास गरौं, जो मतदाताप्रति इमानदार छ। स्थानीय विकास निर्माण र जनताका सरोकारप्रति प्रतिबद्ध छ। इमान्दार छ। विकासप्रेमी छ। त्यस्तोलाई मात्रै मतदान गरौं।"
गण्डकीले खेलाडी छनोट गर्ने,"पोखरा : पोखरामा हुने नवौं राष्ट्रिय खेलकुद प्रतियोगिताका लागि गण्डकी प्रदेश सरकारले खेलाडी छनोट गर्ने भएको छ। पोखरामा हुने प्रतियोगितालाई सभ्य र भव्य रुपमा सञ्चालन गर्न गण्डकी प्रदेशका मुख्यमन्त्री कृष्णचन्द्र नेपाली पोखरेलको विशेष पहलमा खेलाडी छनोट गर्न लागिएको हो। जेठ २२ देखि २८ गतेसम्म हुने प्रतियोगिता प्रतियोगिताको तयारी र यसको व्यवस्थापनका लागि मुख्यमन्त्री पोखरेलले मंगलबार उच्चस्तरीय बैठक बोलाएका थिए। प्रतियोगिताको व्यवस्थापन र खेलाडी छनोटका लागि छलफल गर्न बैठक बोलाइएको हो। मुख्यमन्त्री पोखरेलले पोखरामा हुन लागेको प्रतियोगितालाई सफल पार्न सम्बद्ध सबै निकाय र सरोकारवालालाई जिम्मेवार भएर लाग्न निर्देशनसमेत दिए। प्रतियोगिताका लागि बजेट केन्द्र सरकारले नै उपलब्ध गराउने भए पनि छनोटका लागि भने प्रदेशले नै बजेट व्यवस्थापन गर्न तयार रहेको बताए। गण्डकी प्रदेश खेलकुद परिषद्का सदस्यसचिव तेज गुरुङले प्रतियोगिताका लागि अहिलेसम्म भएका प्रगतिका बारेमा जानकारी गराएका थिए। उनले प्रदेशस्तरमा खेलाडी छनोट र व्यवस्थापनलगायत कामका लागि पाँच करोड २० लाख रुपैयाँ आवश्यक पर्ने बताए। उनका अनुसार प्रतियोगितामा ३६ खेल समावेश हुनेछन्। नेपालगन्जमा सम्पन्न आठौं राष्ट्रिय खेलकुदमा गण्डकी छैटौं स्थानमा थियो। आठौंमा सात प्रदेशसँगै तीन विभागीय गैर आवासीय नेपाली संघ एनआरएनको टोलीले समेत प्रतिस्पर्धा गरेकोथियो। गण्डकी प्रदेशका सबै जिल्लामा कम्तीमा पनि एक खेलको प्रतियोगिता हुने गरी व्यवस्थापन गर्न लागिएको छ। गण्डकी प्रदेशमा ३९ वर्षपछि हुन लागेको राष्ट्रिय खेलकुद प्रतियोगितामा सात हजार खेलाडी, दुई हजार व्यवस्थापक र एक हजार रेफ्री गरी कम्तीमा १० हजार जना सहभागी हुनेछन्।"
"रेणु दाहाललाई शंकर भण्डारीको ढाडस : जित सुनिश्चित छ,द्विविधामा नपर्नुहोस्","काठमाडौंः नेपाली कांग्रेसका केन्द्रीय सदस्य शंकर भण्डारीले भरतपुर महानगरमा रेणु दाहालको जित सुनिश्चित भएको बताएका छन् । चितवनको भरतपुर महानगरमा सत्ता गठबन्धनको सभामा बोल्दै भण्डारीले माओवादी केन्द्रका नेता रेणु दाहालको जित सुनिश्चित भएको दावी गरे। उनले भने, 'यो गठबन्धन कांग्रेसको निर्णयको विषय मात्रै होइन । यो गठबन्धन मुलुकको राष्ट्रिय आवश्यकताको विषय पनि हो ।' गठबन्धन सफलरुपमा अवतरण गरिने बताए । भण्डारीले भने, 'साथीहरु विचलित नहुनुहोला । भोलिको दिनमा पनि कांग्रेसले नेतृत्व गरेका अभियानहरु सफल हुनेछन् । उनले गठबन्धनका उम्मेदवारहरुलाई कुनै द्विविधामा नपर्न पनि आग्रह गरे। स्थानीय तह निर्वाचनपछि देशभरी समीक्षा हुने भन्दै नेता भण्डारीले प्रत्येक गुनासालाई सम्मान हुने गरी नीति बनाएर अघि बढ्ने बताए।"
"एआईजी पोखरेलले इजलासमा भने : 'मलाई अन्याय भयो, न्याय दिनुपर्यो श्रीमान्'","काठमाडौं : एजाईजी विश्वराज पोखरेलले नेपाल प्रहरीको आईजीपी नियुक्तिमा आफूलाई अन्याय भएको बताएका छन्। बिहीबार इजलासमा उपस्थित भएर एआईजी पोखरेलले प्रहरी संगठनमा २९ वर्ष लामो काम गरेको तर बढुवा हुँदा सरकारले अन्याय गरेको भन्दै आफूलाई न्याय दिन सर्वोच्चका न्यायाधीशसँग आग्रह गरे। ' २९ वर्ष लामो समयदेखि प्रहरी संगठनमा रहि काम गरियो। बढुवामा सरकारले अन्याय गर्यो,' न्याय दिनुपर्यो श्रीमान्,' उनले भने। आईजीपी नियुक्ति खारेजीको माग गर्दै सर्वोच्च अदालतमा रिट दिएका एआईजी पोखरेलले इजलाससमक्ष आफूसँग संगठन हाक्ने क्षमता र योग्यता रहेको भन्दै प्रहरी संगठनको जिम्मेवारी आफूले पाउनु पर्ने जिकिर गरे। बहस सकिएको छ। सरकारले धीरज प्रताप सिंहलाई आईजीपी नियुक्त गरेपछि असन्तुष्टि जनाउँदै पोखरेलले गत सोमबार सर्वोच्चमा रिट दिएका थिए। रिट निवेदनमा पोखरेलले वरीयता मिचेर आईजीपी नियुक्तिको निर्णय बदरको माग गरेका छन्।"
चुनावी सभालाई कमेडियन सन्दीप क्षेत्रीको सम्बोधन : रेणु दिदी मेरै पितृको तपाइँलाई श्राप नलागोस्,"भरतपुर : कमेडियन एवं अभिनेता सन्दीप क्षेत्रीले चितवनको भरतपुरमा आयोजित सत्ता गठबन्धनको चुनावी सभालाई सम्बोधन गर्दै मेयरका आकांक्षी रेणु दाहाललाई सचेत गराएका छन्। उनले चितवनमा सबै दाजुभाइहरुले दीदी रेणु दाहालबाट धेरै अपेक्षा गरेको बताए। 'म तपाइँलाई दिदी सम्बोधन गर्न चाहेँ। दिदी सम्बोधन गर्दैगर्दा यहाँका तमाम दाजुभाइहरुले तपाइँबाट धेरै अपेक्षा गरेका छन्। तपाइँलाई जितको लागि यहाँका दाजुभाइहरुको अवश्य सहयोग रहनेछ। तर सचेत पनि गराउन चाहन्छु, तपाइँलाई उनीहरुको श्राप नलागोस्।' उनले माओवादी केन्द्रका अध्यक्ष पुष्पकमल दाहाल प्रचण्डलाई गज्जबको छोरी पाएको भन्दै ढाड्स दिए। 'आदरणीय प्रचण्डलाई म भन्न चाहन्छु, तपाइँले गज्जबको छोरी पाउनुभएको छ। अध्यक्षको हैसियतमा चिन्ता लागे पनि पिताको रुपमा गौरव गर्नुस्,' उनले भने।"
"एनभीए राष्ट्रिय भलिबलमा भारतीय खेलाडीको उच्छृंखल गतिविधि, रेफ्रीमाथि दुर्व्यवहार","काठमाडौं : राजधानीमा जारी एनभीए राष्ट्रिय भलिबल क्लब लिगमा रेफ्रीमाथि दुर्व्यवहार भएको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा जारी लिगमा पुरुषतर्फ बुधबार ११औं खेलमा टिपटप हेल्प नेपाल र एपीएफ क्लबबीचको खेलमा खेलाडीहरुले खेल अनुशासनविपरीत अमर्यादित व्यवहार प्रदर्शन गरेका हुन्। हेल्प नेपाल र एपीएफबीचको खेल अन्तर्राष्ट्रिय रेफ्री पूर्ण चौलागाईंले खेलाएका थिए। खेलमा दुई सेट हेल्प नेपालले जितेको थियो। तेस्रो सेट एपीएफले जित्दा हेल्प नेपालका खेलाडीले रेफ्री चौलागाईंमाथि दुर्व्यवहार गरेका हुन्। रेफ्रीको निर्णयमा असन्तुष्टि जनाउँदै कोर्टमा हेल्प नेपालका भारतीय खेलाडीले गालीगलौच तथा नेटको जाली तान्नेजस्ता उच्छृंखल गतिविधि गरेका थिए। अनुशासनविपरीतका गतिविधि गरेपछि रेफ्रीले हेल्प नेपालका भारतीय खेलाडीलाई रेड कार्ड दिए। रातो कार्ड पाएपछि हेल्प नेपालका खेलाडीमात्रै होइन क्लबका अध्यक्ष बासु श्रेष्ठ, असिस्टेन्ट कोच कोर्टमा छिरेर रेफ्रीमाथि आक्रोश पोखेका थिए। रेफ्रीलाई 'तल झर' भन्दै नेटको जाली तानेर कार्ड पनि खोसेका थिए। यो भिडियो अहिले सामाजिक सञ्जालमा भाइरल भइरहेको छ। प्रत्यक्षदर्शीकाअनुसार एपीएफले एक सेट जित्ने वितिक्कै भारतीय खेलाडीले ग्राउण्डमा नेट तान्ने, अभद्र व्यवहार गर्ने, रेफ्रीको निर्णयलाई नमान्ने, विपक्षी टिमका खेलाडीलाई हामी अन्तर्राष्ट्रिय खेलाडी हो भनेर धाक लगाउने काम गरेका थिए। यसमा रेफ्री चौलागाईं भन्छन्, पहिल्यै पहेंलो कार्ड पाइसकेका भारतीय खेलाडी अमितलाई मैले धेरै सम्झाउने बुझाउने प्रयास गरे। तर नमानेपछि रेड कार्ड दिए। त्यसपछि अडियन्समा बसेको पुरै क्लब नै ममाथि झम्टिन आइपुग्यो। उनले थपे, हाम्रा क्लबले भारतीय खेलाडी ल्याउने र नेपाली खेलाडीमाथि छिचोमिचो गर्ने, अभद्र व्यवहार गर्ने, त्यसलाई क्लबकै अध्यक्षले कार्डहरु फ्याक्ने, जालीहरु तान्ने गरेर प्रश्रय दिने काम गरेका छन्, यति गर्दा आफूलाई संघले सपोर्ट नगरेको उनले गुनासो गरे। हेल्प नेपालका विदेशी खेलाडीको उच्छृंखल गतिविधिमा एपीएफका कोच महेश श्रेष्ठले पनि आपत्ति जनाएका थिए। हेल्प नेपालकातर्फबाट खेलिरहेका भारतीय खेलाडीले नेपाली ग्राउण्डमा दादागिरी देखाएपछि राखेपको कभर्डहलमा तनावको अवस्था सिर्जना भएको थियो। पछि राष्ट्रिय टोलीका प्रशिक्षक तथा अन्य अवस्था सामान्य पारेका थिए। त्यसपछि खेल पुन: सुरु भएको थियो। अन्तिम सेट जित्दै हेल्प नेपालले ३१ सेटले खेल आफ्नो पोल्टामा पारेको थियो। तनावका बीच एक सेट जितेको जितेको एपीएफ पराजित भएको थियो। नेपाली राष्ट्रिय भलिबल टोलीका प्रशिक्षक जगदीश भट्टले रेफ्रीले दिएको ओभरल्यापिङ निर्णयमा हेल्प नेपालका खेलाडीले असन्तुष्टि जनाएको बताए। तर असन्तुष्टि जनाउने तरिका गैरजिम्मेवार भएको उनको भनाइ छ। बाहिरको मान्छेसमेत आएर नेट टांगिएर नराम्रो गतिविधि गरे। त्यो अमर्यादित हो। यसले राम्रो सन्देश गएन। नेपालको ठूलो लिगमा रेफ्रीप्रति नै यस्तो गर्नु राम्रो होइन। रेफ्रीको पनि खासै केही गल्ती छैन। त्यसैले यो राम्रो भएन, उनले भने। असन्तुष्टि जनाउन आयोजकलाई भन्न पर्ने, लिखित रुपमा दिनुपर्ने विकल्प हुँदाहुँदै मैदानमा आउनु अमर्यादित भएको उनको भनाइ छ। रेफ्रीलाई दुर्व्यवहारबारे प्रतिक्रिया लिन खोज्दा हेल्प नेपाल भलिबल क्लबका अध्यक्ष श्रेष्ठ सम्पर्कमा आउन चाहेनन्।"
अपर सोलु हाइड्रोको आइपीओ स्थानीयका लागि खुला,"काठमाडौं :अपर सोलु हाइड्रो इलेक्ट्रिक कम्पनी लिमिटेडले आजदेखि आयोजना प्रभावित स्थानीय बासिन्दालाई आइपीओ खुला गरेको छ। कम्पनीले स्थानीयलाई प्रतिकित्ता १०० अङ्कित १३ करोड ५० लाख मूल्य बराबरको १३ लाख ५० हजार कित्ता सेयर खुला गरेको हो । आयोजनाले प्रभाव पार्ने सोलुखुम्बुको सोलु दूधकुण्ड नगरपालिका (साविकको टाकासेन्दु, बेनी, तामाखानी, सल्लेरी, गार्मा, केरुङ्ग, गोराखानी, टाप्टिङ्ग र तिङ्ग्ला गाविस) का बासिन्दाले आगामी जेठ ५ गतेसम्म र सो अवधिमा मागबमोजिम आवेदन नपरे जेठ २० सम्म न्यूनतम १० कित्तादेखि अधिकतम एक लाख कित्ता सेयर खरिदका लागि आवेदन दिन पाउने कम्पनीले जनाएकोछ। कम्पनीले सोलुखुम्बुको सोलु दूधकुण्ड नगरपालिका हुँदै बहने सोलुखोलामा २३५ मेगावाट क्षमताको आयोजना निर्माण गरिरहेको छ । लगानीकर्ताले नेपाल धितोपत्र बोर्डबाट अनुमति प्राप्त आस्वा सेवामा सहभागी बैंक तथा वित्तीय संस्थाबाट आस्वा प्रणालीमार्फत सेयर खरिदका लागि आवेदन दिन सक्नेछन् । साथै एनएमबि बैंक र लक्ष्मी बैंकको सल्लेरी शाखा, ग्लोबल आइएमई बैंकको सोलुखुम्बु शाखा, प्राइम कमर्सियल बैंकको नेचा सल्यान शाखा कार्यलयबाट आवेदन दिन सकिने धितोपत्र निष्कासन तथा बिक्री प्रबन्धक एनएमबि क्यापिटल लिमिटेडले जनाएको छ । कम्पनीलाई इक्रा नेपालले इक्रनपीआइआर बिबी प्लस इस्युअरग्रेडिङ प्रदान गरेको छ ।"
"टाउको झुकाउनु नपर्ने गरी काम गरेँ, फेरि पनि हाम्रो जित सुनिश्चित छ : रेणु दाहाल","भरतपुर : भरतपुर महानगरपालिका मेयरकी उम्मेदवार रेनु दाहालले महानगरवासीको साझा जनप्रतिनिधिकारुपमा काम गरेको बताएकी छिन् । चितवनको भरतपुर महानगरमा सत्ता गठबन्धनको सभामा बोल्दै दाहालले भरतपुर महानगरलाई गर्व गर्न लायक महानगर बनाएको दावी गरिन्। महानगरवासीको साझा जनप्रतिनिधिकारुपमा काम गरेँ । टाउको झुकाउनुनपर्ने गरी काम गरेँ । सडक पूर्वाधारको क्षेत्रमा ६२२ किमी सडक खण्ड निर्माण गरेका छौं । पौने ४ अर्बको खानेपानीका योजना अघि बढाएका छौं ,' उनले भनिन्,' नारायणी तटबन्धनको योजना अघि बढाएका छौं । दाहालले युवालाई विदेश पलायनबाट रोक्न विदेशको सीप नेपालमा लगानी कार्यक्रम अघि बढाइएको बताइन् । शिक्षाको क्षेत्रमा भरतपुरका सामुदायिक विद्यालयको सवलीकरण गरिएको बताइन् । शिक्षामा १५ प्रतिशत बजेट पुर्याइएको बताइन् । उनले भनिन्, 'साझा गठबन्धनको संयुक्त उम्मेदवार बनेको छु । रोजगारीको अवसर सृजना गर्न रोजगार बैंक स्थापना गर्ने हो । । भरतपुरलाई आर्थिक विकासको केन्द्र बनाउने सोच छ । आश्वासनको पोका दिँदैनौ । जे बोल्छौं त्यो गर्छौं ।' उनले इमान्दारितापूर्वक राम्रो गर्ने कोशिस गर्दा गर्दै पनि कहिलेकाहीँ अपुग भएको बताइन्। उनले भनिन्, 'हाम्रो जित सुनिश्चित छ । सबै वडामा साझा गठबन्धनका उम्मेदवार तय गरेका छौं । हाम्रोमा विवाद छैन ।'"
"एमाले नारायण नगर दैलेखको घोषणापत्र : हरेक वडामा २५ जना युवालाई रोजगारी, एकल पुरुषलाई भत्ता","दैलेख :स्थानीय तह सदस्य निर्वाचन २०७९ लाई मध्यनजर गर्दै दैलेखको नारायण नगरपालिकामा नेकपा एमालले प्रतिबद्धता पत्र सार्वजनिक गरेको छ । नगरमा एमालेले मेयरमा लोमन शर्मा र उपमेयरमा तप्ता कुमारी थापा खड्कालाई अघि सारेको छ । उम्मेदवारद्वय शर्मा र थापाले ४० बुँदे प्रतिबद्धता सार्वजनिक गरेका हुन् । एमालेले सार्वजनिक गरेको घोषणापत्रमा भ्रष्टाचारमुक्त नगरपालिका निर्माण गर्नेदेखि प्रत्येक वडाका २५ जना युवायुवतीलाई रोजगारी दिने उल्लेख छ । घोषणापत्रमार्फत मेयर र उपमेयरमा उम्मेदवारहरुले नारायण नगरपालिका भित्रका उपभोत्ताहरुले तिर्दै आएको खानेपानीको चर्को मूल्यलाई कटौती गरी न्यूनतम शुल्क मिनाहा गर्ने, न्यूनतम भन्दा माथिको शुल्क मात्र तिर्नपर्ने व्यवस्था गर्ने प्रतिबद्धता पत्रमा उल्लेख छ। एक घर एक धाराको व्यवस्थापन गर्दै भूमिहिन रातमाटे दलित बस्ती, नमुना बादी बस्तीलगायत अति विपन्न दलित परिवारको लागि खानेपानीको धारा जडान गर्न लाग्ने महशुल छुट गर्ने र सामग्रीहरू निःशुल्क प्रदान गर्ने घोषणापत्रमा उल्लेख छ । यस्तै, सुत्केरी र ६० वर्ष माथिका ज्येष्ठ नागरिकहरू, अपाङ्गता भएका व्यक्ति र असहायलाई निःशुल्क एम्बुलेन्स सेवा उपलब्ध गराउने, एकल पुरुषलाई यसै आर्थिक वर्षबाट मासिक भत्ताको सुरुवात गर्ने एमाले नारायण नगरका उम्मेदवारहरुको घोषणापत्रमा उल्लेख छ । नगरको बजार क्षेत्रमा मिनी स्टेडियम निर्माण, खेलकुद क्षेत्रको विकास गर्न प्रत्येक वडामा खेलकुद मैदान निर्माण, भारतलगायत वैदेशिक रोजगारीमा गएका युवाहरूलाई नगरभित्रै रोजगारी दिन रोजगार बैकको स्थापना गरी प्रत्येक वडामा २५ जनालाई रोजगारी प्रदान गरिने उनीहरुको प्रतिबद्धतामा उल्लेख छ । यसैगरी दैलेख सदरमुकामदेखि महावु, कालिकोटहुँदै रारा पुग्ने सडकलाई ३ वर्ष भित्र सम्पन्न गरी दैलेख सदरमुकामलाई कर्णाली प्रदेशकै प्रमुख व्यापारिक केन्द्रको रूपमा विकास गरिने प्रतिबद्धतामा उल्लेख छ । नगरदेखि प्रत्येक वडाको केन्द्र म्मका सडक २ वर्षभित्र कालोपत्रे गर्ने र नगरवासीलाई यातायात सेवा प्रदान गर्न नगर बस सञ्चालन गर्नेसम्मका प्रतिबद्धता घोषणापत्रमा उल्लेख छन् । (घोषणा पत्रको पूर्णपाठ) १स्थानीय तहमा भ्रष्टाचार मुक्त प्रशासन, गुणस्तरिय विकास निर्माण र सुशासनलाई दृढतापूर्वक कार्यान्वयन गरिने छ । २ नारायण नगरपालिका भित्रका उपभोत्ताहरुले तिर्दै आएको खानेपानीको चर्को मूल्यलाई कटौती गरी न्यूनतम शुल्क मिनाहा गर्ने छौँ । न्यूनतम भन्दा माथिको शुल्क मात्र तिर्ने व्यवस्था गरिने छ । ३एक घर एक धाराको व्यवस्थापन गर्दै सुकुम्बासी रातमाटे दलित बस्ती, नमुना बादी बस्ती लगायत अति विपन्न दलित परिवारको लागि खानेपानीको धारा जडान गर्न लाग्ने महसुल छुट र सामग्रीहरू निःशुल्क प्रदान गरिने छ । ४नगर देखि प्रत्येक वडाको केन्द्र सम्मका सडक २ वर्ष भित्र कालोपत्रे गरिने छ । ५नगरवासीलाई यातायात सेवा प्रदान गर्न नगर बस सञ्चालन गरिने छ । ६निर्माण हुन बाँकी वडा कार्यालय, विद्यालय र स्वास्थ्य संस्थाका भवनहरू यथाशीघ्र निर्माण गरिने छ । ७नारायण नगरको बजार क्षेत्र भित्र बहुआयामिक कम्प्लेक्स भवन र बृहत्तर सभा हलको निर्माण गरिने छ । ८कृषिलाई व्यावसायिक बनाई बृहत्तर आय आर्जनसँग जोडिने छ । जसका लागि प्रत्येक वडामा ११ जना कृषि प्राविधिक र भेटेरिनरी प्राविधिकको व्यवस्था गरिने छ । एक वडा एक उत्पादन, एक घर एक करेसाबारीको अवधारणा लागु गरिने छ । ९नगरको १ र ६ नम्बर वडालाई व्यापारिक र सांस्कृतिक केन्द्र २, ७, ८, ९ र ११ नम्बर वडालाई कृषि हव र ३, ४, ५, १० र ११ नम्बर वडालाई पशुपालन हबको रूपमा विकास गरिने छ । १०उद्यमशिलता विकास तालिममा विशेष जोड गरिने छ । ११नगरभित्र पर्यटन उद्योगको स्थापना गर्दै । आन्तरिक र बाह्य पर्यटन प्रर्वद्धनलाई प्राथमिकतामा राखिने छ । १२आम नागरिकमा सर्वसुलभ र गुणस्तरीय स्वास्थ्य सेवाको सुनिश्चित गरिने छ । जसका लागि नारायण नगरभित्रका सम्पूर्ण स्वास्थ्य चौकीहरूबाट २४ घण्टा सेवा उपलब्ध गराइने छ । यसका लागि थप जनशक्तिको व्यवस्था गरिने छ । प्रत्येक महिना वृद्ध नागरिकहरूलाई घरमै निःशुल्क सेवा प्रदान गरिने छ । सबै नागरिकहरूलाई २ वर्ष भित्र स्वास्थ्य बिमामा आबद्ध गराइने छ । विपन्न, असहाय, अपाङ्ग वर्गको स्वास्थ्य बिमा निःशुल्क गरिने छ । त्रिवेणी स्वास्थ्य चौकीलाई १५ शय्याको अस्पतालमा रूपान्तरण गरिने छ । दैलेख जिल्ला अस्पताललाई ५० शैयाको अस्पताल बनाई विशेषज्ञ सेवा सञ्चालन गरिने छ । १३प्रत्येक वडामा तालिम प्राप्त स्वास्थ्यकर्मी सहितको बर्थिङ सेन्टर संञ्चालन गरिने छ । आमा र वच्चाको स्वास्थ्य सुरक्षाका लागि पोषण र खोप सेवा प्रभावकारी बनाईने छ । १४युवाहरुलाई कुलतमा फस्न नदिन विशेष कार्यक्रम लागुन गरिने छ । नगरपालिकामा सुधार केन्द्र स्थापना गरिने छ । १५सुत्केरी र ६० वर्ष माथिका ज्येष्ठ नागरिकहरू, अपाङ्ग, असहायलाई निःशुल्क एम्बुलेन्स सेवा उपलब्ध गराइने छ । १६नगरमा सबवाहनको तत्काल व्यवस्था गरिने छ र जिल्ला स्वास्थ्य कार्यालयमा गरिने पोस्टमार्टमको शुल्क नगरवासीहरूलाई निःशुल्क गरिने छ । १७एकल पुरुषलाई यसै आर्थिक वर्षबाट मासिक भत्ताको सुरुवात गरिने छ । १८आम नागरिकमा सर्वसुलभ र गुणस्तरीय शिक्षा सुनिश्चित गर्ने जसका लागि सबै विद्यालयहरूमा विद्यार्थी संख्याका आधारमा शिक्षक दरबन्दी व्यवस्थापन, विद्यालयका भौतिक संरचनाहरू प्रविधि मैत्री बनाउने, शैक्षिक सुधारका लागि तालिमको प्रबन्ध, निशुल्क इन्टरनेट सेवा, शैक्षिक गुणस्तर कायम गर्न प्रभावकारी र नियमित अनुगमनका कार्यक्रमहरू सञ्चालन, शिक्षकहरूको समयानुकूल सेवा सुविधा वृद्धि गरिने छ । स्थानीय भाषा संरक्षणमा प्राथमिकता दिइने छ । १९नगरभित्रका जेहेन्दार दलित, विपन्न समुदायका विद्यार्थीहरूको उच्च शिक्षा पठन पाठनका लागि छात्रवृत्ति कोष स्थापना गरिने छ । २०विपद् व्यवस्थापन कोष, मर्मत सम्भार कोष र असहाय अक्ष कोष निर्माण गरिने छ । २१नगरको बजार क्षेत्रमा मिनी स्टेडियम निर्माण साथै खेलकुद प्रवर्द्धन गर्न प्रत्येक वडामा खेलकुद मैदान निर्माण गरिने छ । २१नगरको बजार क्षेत्रमा रहेको अव्यवस्थित बिजुली पोल तथा तारहरूको १ वर्ष भित्र व्यवस्थापन गरिने छ । २२नगर चक्रपथको बाकी काम यथाशीघ्र सम्पन्न गरिने छ । २३कोटिला पञ्चकोशि मानव निर्मित ताल निर्माणको कार्यलाई निरन्तरता दिई आगामी ५ वर्ष भित्र सम्पन्न गरिने छ । २४बिजुली बत्ती नपुगेका वडाहरूमा १ वर्ष भित्र बत्ती पुर्याउने काम सम्पन्न गरिने छ । २५जातीय विभेदको अन्त्य गरी नारायण नगरलाई विभेद मुक्त नगर घोषणा गरिने छ । २६नगरका सडकहरूमा वृक्षारोपण गरी सम्पूर्ण सडकहरू हरियाली बनाइने छ । २७दैलेख बजारको मुटुमा रहेको पुरानो बजार क्षेत्रलाई पहिलेकै अवस्थामा पुर्नस्थापीत गर्नुका साथै उक्त क्षेत्रका सांस्कृतिक र ऐतिहासिक पुरातात्विक महत्वका बस्तुहरूको संरक्षण गरिने छ । २८खरको छानामुक्त अभियानलाई निरन्तरता दिदैं २ वर्ष भित्रमा खरको छाना मुक्त नगर घोषणा गरिने छ । २९नगरभित्रका धार्मिक, सांस्कृतिक एवं पर्यटकीय केन्द्रहरूको स्तरोन्नति र प्रचारप्रसार गरिने छ । ३०नगरपालिका भित्रका धार्मिक, सांस्कृतिक, ऐतिहासिक, पुरातात्विक बस्तुहरुको संरक्षण र प्रर्वद्धनका लागि संग्राहलय स्थापना गरिने छ । ३१पानी उद्योग तथा मझौला खालका अन्य उद्योगहरू सञ्चालन गरी रोजगारी सृजना गरिने छ । ३२दैलेख सदरमुकाम देखि महावु, कालिकोट हुँदै रारा पुग्ने सडकलाई ३ वर्ष भित्र सम्पन्न गरी दैलेख सदरमुकामलाई कर्णाली प्रदेशकै प्रमुख व्यापारिक केन्द्रको रूपमा वीकास गरिने छ । ३३भारत लगायत वैदेशिक रोजगारीमा गएका युवाहरूलाई नगरभित्रै रोजगारी दिन रोजगार बैङ्कको स्थापना गरी प्रत्येक वडामा २५ जनालाई रोजगारी प्रदान गरिने छ । ३४जनताको आवश्यकतामा आधारित विकास निर्माण कार्यलाई प्राथमिकता दिने साथै संघीय र प्रदेश सरकारबाट प्राप्त बजेटलाई पारदर्शी रूपमा खर्च गरिने छ । ३५समाज भएका सबै खाले विभेद अन्त्य गर्दै अझै पनि पछाडि पारिएका महिला, दलित, अपाङ्ग, आदिवासी जनजातिलाई राज्यको मूल प्रवाहीकरणमा ल्याउन विशेष कार्यक्रम अगाडि बढाइने छ । ३६आवासबाट वञ्चित नागरिकलाई जग्गा (लालपुर्जा) उपलब्ध गराउने छ । ३७उपलब्ध पुँजी, सीप र क्षमताको सदुपयोग गर्न सहकारी, निजी क्षेत्र लगायत अन्य विकास साझेदारहरूसँग सहकार्य गर्ने । ३८सुशासन र पारदर्शिता कायम गर्न हरेक योजनाको अनिवार्य सार्वजनिक सुनुवाइ गरिने छ । प्रत्येक ६ महिनामा जनताका गुनासो सुनुवाइ गर्न नगरपालिका स्तरीय सार्वजनिक सुनुवाइ सञ्चालन गरिने छ । ३९नगरपालिकामा टोलफ्रि नम्बर सेवा मार्फत हरेक नागरिकहरुका गुनासो सुनुवाई र त्यसको सम्बोधन गरिने छ । ४०गरिब, दलित र विपन्न समुदायहरूको आत्मनिर्भर हुने व्यवसायहरू सञ्चालन गरिने छ । विपन्न तथा दलित समुदायहरूको स्वास्थ्य सेवा, सरफाइमा विशेष ध्यान दिँदै निःशुल्क आधुनिक शौचालयको निर्माण गरिने छ ।"
नीति कथा : सकारात्मक सोच,"एकादेशमा एकजना राजा थिए। उनको एउटा खुट्टा र एउटा आँखा मात्रै थियो। तर उनको राज्यमा सबै मानिसहरू खुसी थिए किनकि राजा धेरै बुद्धिमान् र प्रतापी पनि थिए। एक पटक राजालाई आफ्नो तस्बिर बनाउने इच्छा भयो। उनले देश विदेशबाट चित्रकारहरूलाई बोलाए। धेरै क्षमतावान् चित्रकारहरू राजदरबारमा आए। राजाले उनीहरू सबैसँग राजमहलमा सजाउनको लागि आफ्नो एउटा सुन्दर तस्बिर बनाइ दिन आग्रह गरे। सबै चित्रकारहरूले सोच्न लागे कि राजा त पहिलेदेखि नै फरक क्षमताका छन्। अब कसरी उनको सुन्दर तस्बिर बनाउन सकिन्छ ? तस्बिर सुन्दर नबनेमा राजा रिसाउने चिन्ता पनि उनीहरूलाई थियो। तस्बिर नराम्रो बने चित्रकारहरूले दण्ड पाउने सम्भावना पनि थियो। राजा प्रतापी र बुद्धिमान् रहेकाले किन यसो भनेका रहेछन् भन्ने पनि उनीहरूले सोचे। यही सोचेर डराउँदै सबै चित्रकारले राजाको तस्बिर बनाउन अस्वीकार गरे। तर एक चित्रकारले आफ्नो हात उठाएर राजालाई भने म हजुरको सुन्दर तस्बिर बनाउन सक्छु, जो हजुरलाई अवश्य पनि मन पर्नेछ। चित्रकार राजाको आज्ञा लिएर तुरुन्तै तस्बिर बनाउन जुटे। केही समय लगाएर चित्रकारले एक तस्बिर तयार पारे जसलाई देखेर राजा एकदमै प्रसन्न भए। अन्य सबै चित्रकारहरू भने जिब्रो टोक्न बाध्य भए। चित्रकारले बनाएको तस्बिरमा राजा घोडामा चढेका थिए र राजाको एउटा खुट्टा पट्टीको भाग पूरै देखिएको थियो र अर्को खुट्टा पट्टीको भाग पूरै छोपिएको थियो भने एक आँखा रानीको झ्यालबाट बाहिर झारेको कपालले ढाकिएको थियो। चित्रकारले राजामा भएका फरक क्षमतालाई लुकाइदिएर चलाखीपूर्ण तरिकाले एउटा सुन्दर तस्बिर बनाइदिएका थिए। चित्रकारबाट प्रसन्न भएका राजाले उनलाई पुरस्कारसहित धन सम्पत्ति दिए। हामी अरूको कमजोरीहरूलाई नजरअन्दाज गरेर उनीहरूको राम्रो पक्षलाई मात्र ध्यान दिन कहिल्यै सक्दैनौं। आफूले थुप्रै कमी, कमजोरीहरूको भारी बोक्दाबोक्दै पनि अर्काका कमी, कमजोरीहरूलाई खोज्न लागिरहेका हुन्छौं। अरूको कमी कमजोरीहरूमा नै ध्यान केन्द्रित गरेर उनीहरूको बारेमा यो व्यक्ति यस्तोउस्तो भनेर निर्णय सुनाउँछौं। हामी नकारात्मक परिस्थितिहरूमा पनि सकारात्मक सोचका साथ अघि बढेमा हरेक समस्याहरूको समाधान निस्कन सक्छ।"
"राजेन्द्र श्रेष्ठको व्यंग्य, केपी ओलीले सगरमाथामा धान फलाउँछु भन्न बेर छैन","काठमाडौं : जनता समाजवादी पार्टीका नेता राजेन्द्र श्रेष्ठले केपी शर्मा ओली गफाडी भएको बताएका छन्। चितवनको भरतपुर महानगरमा सत्ता गठबन्धनको सभामा बोल्दै जसपा नेता श्रेष्ठले केपी ओलीले गफ धेरै र काम थोरै गरेको बताएका हुन्। उनले भने, केपी ओलीले संविधान, लोकतन्त्र, संघीयता खान खोज्यो। त्यही भएर गठबन्धन बन्यो। सर्पले दूध खाए पनि विष लाग्छ। केपीले मोही खाए पनि विष लाग्छ। आइलभ यू केपी बा भन्नेहरुले बुझ्नुपर्यो, समृद्धिको नारा सपनामात्रै भयो। केपी ओली यस्तो कुरौटे हो कि सगरमाथामा धान फलाउँछु भन्ने बेर छैन। उनले संयुक्त गठबन्धनलाई विजयी बनाउन आग्रह गरे। समृद्धिका सपनाहरु यही जीवनकालमा पूरा गर्नुपर्ने र त्यसका लागि यो गठबन्धनलाई बिजयी बनाउनुपर्ने बताए। गठबन्धनका उम्मेदवारहरुलाई विजयी बनाउनुपर्छ। रेणु दाहाल अनुभवी हुनुहुन्छ। रेणु दाहाल र मीत्रसेन अधिकारी बाघ हो। उहाँहरु गज्रिएपछि यहाँका स्यालहरु भाग्छन्।"
धनुषामा अवैध लागुऔषधसहित पक्राउ,ढल्केवर(धनुषा) : धनुषा प्रहरीले लागुऔषध गाँजासहित एकजनालाई पक्राउ गरेको छ । पक्राउ पर्नेमा धनुषाको मिथिला नगरपालिका६ ढल्केवर बस्ने ३१ वर्षीय किसुनदेव यादव रहेको प्रहरीले जनाएको छ । स्थानीय तह निर्वाचन लक्षित विशेष सुरक्षा योजनाअन्तर्गत प्रहरी चौकी बरमझियाबाट खटिएको प्रहरी टोलीले सवारी साधन चेकजाँच गर्ने क्रममा लागुऔषधसहित पक्राउ गरेको हो । धनुषाको सबैला नगरपालिका१२ रघुनाथपुर नहरचोकस्थित बिरेन्द्रबजारमैनाथपुर सडक खण्डमा शंकास्पद रुपमा डुमरियाबाट सबैलातर्फ आउँदै गरेको प्र २०३०१९प १९४२ नम्बरको मोटरसाइकलमा सवार किसुनदेवलाई रोकेर जाँच गर्दा गाँजा बरामद भएको धनुषाका प्रहरी प्रवक्ता प्रहरी नायब उपरीक्षक जितेन्द्र बस्नेतले जानकारी दिए । पिठ्युमा बोकेको कालो रंगको झोलामा लुकाइछिपाइ राखेको ५ केजी प्रतिबन्धित गाँजा बरामद भएको प्रहरी नायब उपरीक्षक बस्नेतले बताए । लागुऔषध ओसारपोसार कार्यमा प्रयोग गरेको मोटरसाइकलसहित किसुनदेवलाई नियनत्रणमा लिइ घटनाबारे थप अनुसन्धान भइरहेको जिल्ला प्रहरी कार्यालय धनुषाले जनाएको छ ।
जगन्नाथजी इमोसन र उत्तेजनामा मात्रै उत्रिनु भएको छः रामचन्द्र पौडेल,"चितवन : नेपाली कांग्रेसका वरिष्ठ नेता रामचन्द्र पौडेलले जगन्नाथ पौडेल इमोसन र उत्तेजनामा मात्रै उत्रिएको बताएका छन् । चितवनको भरतपुर महानगरमा सत्ता गठबन्धनको सभामा बोल्दै पौडेलले भरतपुर महानगरपालिकामा बागी उम्मेदवारी दिएका पौडेलले आफ्नो कुरा सुन्न नचाहेको बताए। उनले भने, जगननाथ पौडेललगायतसँग भेटेँ । तर, उहाँहरु धैर्य राख्न सक्नुभएन । तर्कसँग सामना गर्न तयार हुनुभएन । इमोसन र उत्तेजनामा मात्रै उत्रिनु भएको छ ।' उनले केपी ओलीले संसदको हत्या गरेको आरोप लगाए । पौडेलले चितवनको भरतपुरमा कांग्रेसको सहमति विपरीत मेयरमा उम्मेदवारी दिएका छन् ।"
पश्चिम वायुको प्रभाव : मेघ गर्जनर चट्याङसहित वर्षाको संभावना,"काठमाडौं: हाल नेपालमा स्थानीय वायु र भारतको उत्तर प्रदेशदेखि पश्चिम बंगलाको समथर भूभागसम्म बनेको न्यून चापीय प्रणालीको प्रभाव कायमै रहेकाले केही भूभागमा आंशिकदेखि बदलीको संभावना रहेको छ। उक्त मौसमी प्रणालीले देशको पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यताया सफा रहने मौसम पूर्वानुमान महाशाखाले जनाएको छ । बिहीबार दिउँसो देशका पहाडी भूभागमा आंशिकदेखि सामान्य बदली रही देशको अन्य भूभागमा आंशिक बदली रहनेछ । पहाडी भूभागका केही स्थानमा र बाँकी भूभागका थोरै स्थानमा मेघ गर्जनचट्याङसहित हल्कादेखि मध्यम वर्षाको सम्भावना छ । रातिको समयमा पनि पहाडी भूभागमा आंशिकदेखि सामान्य बदली रहने छ भने अन्य भूभागमा आंशिक बदली रहनेछ । प्रदेश १, मधेश प्रदेश र बागमती प्रदेशका केही स्थानमा र बाँकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना छ । काठमाडौं उपत्यकामा छिटपुट वर्षा भएको छ। महाशाखाका अनुसार आज काठमाडौँको अधिकतम तापक्रम २८ र न्यूनतम तापक्रम १८ डिग्री सेल्सियस छ । महाशाखाले पहाडी भूभागका केही स्थानमा वर्षा र मेघ गर्जनचट्यांगसहितको वर्षाको संभावना रहेको भन्दै आवश्यक सतर्कता अपनाउन अनुरोध गरेको छ।"
स्थानीय तह निर्वाचन : बझाङमा चुनाव अवधीभर मदिरा निषेध,"बझाङ : स्थानीय तहको निर्वाचनको मिति नजिकिएसँगै मुख्य निर्वाचन अधिकृतको कार्यालय बझाङले निर्वाचन आचारसंहितामा कडाइ गरेको छ। जिल्ला प्रसासन कार्यालयमा बसेको सरोकारवालाको बैठकले निर्वाचनका बेला हुनसक्ने आपराधिक क्रियाकलाप नियन्त्रण गर्न यहि वैशाख २५ गते देखि जेठ १ गते सम्म मदिरा पूर्णरुपमा निषेध गर्ने निर्णय गरेको हो । चुनावी प्रचारप्रसारका क्रममा मदिरा सेवन गरी सामाजिक सद्भाव खल्बल्याउने तथा निर्वाचन आचारसंहिताको उल्लंघनका घटना बढने भन्दै मदिरा बिक्री वितरण तथा ओसारपोसारमा रोक लगाउने निर्णय गरिएको प्रमुख जिल्ला अधिकारी बाबुराम अर्यालले बताए । यस्तै, जिल्लामा भइरहेका राजनैतिक दलका सभा सम्मेलनमा बालबालिकाको प्रयोग, सार्वजिनक ठाउँमा दलका झण्डालगायत उम्मेदवारका प्रचार सामग्री भेटिन थालेकाले निर्वाचन आचारसंहिता उल्लंघन नगर्न प्रशासनले आग्रह गरेको हो । कोही कसैबाट निर्वाचन आचारसंहिता उल्लंघन भए वा गरेको पाइएमा कानुन बमोजिम कारवाही गरिने मुख्य निर्वाचन अधिकृत विष्णुप्रसाद अवस्थीले बताए । निर्वाचन प्रचार प्रसारका क्रममा उम्मेदवारले एकभन्दा बढी सवारी साधन प्रयोग गर्ने गरेको र अनुमति नलिएरै सवारी संचालन गर्दै आएको भन्दै राजनैतिक दलको ध्यानाकर्षण गराएको छ । आफूहरु जिल्लामा भयरहित वातावरणमा निर्वाचन सम्पन्न गर्नका लाथि प्रयासरत रहेकाले सबैले सहयोग आवश्यक रहेको अवस्थीको भनाइ छ । यसैबीच स्थानीय तहको निर्वाचनलाई लक्षित गर्दै जिल्लाको शान्ति सुरक्षा अवस्थालाई मध्यनजर राख्दै हप्ता दिन जिल्लाभर मदिरा निषेध गरिने भएको छ।"
सडकपछि चुनावमा गठबन्धन,"पाँचदलीय गठबन्धनले देशभर साझा उम्मेदवार खडा गरेको छ। एकाध ठाउँमा असन्तुष्टि देखा परेका छन्। तर, पार्टीको मूल नेतृत्व र मूल पक्ष गठबन्धनकै पक्षमा उभिएकाले ती असन्तुष्टिहरूले चुनावमा खासै प्रभाव पार्ने छैनन्। किनकि, सत्ता गठबन्धनका लागि स्थानीय तह निर्वाचन आन्दोलन हो। अभियान हो। संविधान र गणतन्त्रको रक्षाका लागि हिजो सडकमा कम्मर कसेर लडेका दलहरूबीच नै चुनावी गठबन्धन बनेको हो। पाँचदलीय गठबन्धनले देशभर नै साझा उम्मेदवार बनाउने नीति लिएको थियो। गठबन्धनका पक्षमा राष्ट्रिय माहोल राम्रै बन्यो। यो चुनावमा कुन पार्टीले कति स्थान पाउने र कसको स्थान के हुने भन्दा पनि प्रतिगमनकारी शक्ति विरुद्ध एक ठाउँ उभिने र परास्त गर्ने यसको मूल उद्देश्य र लक्ष्य हो। त्यस अनुरूप, महानगर र उपमहानगरमा साझा उम्मेदवार तय गर्न सफल पनि भयौ। तर, नगर र गाउँपालिकाकाको भागबन्डा गर्ने जिम्मेवारी जिल्ला नेतृत्वलाई दिएपछि केही ठाउँमा समस्या देखा परे। जिल्लास्तरीय नेताहरूले केही ठाउँमा त मिलाउनु पनि भयो। तर, केही स्थानमा सोचेजस्तो गठबन्धन भएन। यसलाई पनि स्वाभाविक रूपमा लिएका छौं। सहमति नभएका ठाउँमा गठबन्धनका दलहरूबीच मित्रवत् प्रतिस्पर्धा गर्ने र गठबन्धनको भावनामा कुनै असर पर्न नदिने सहमति भएको छ। एक हदसम्म यसलाई पनि सकारात्मक रूपमा लिनैपर्छ। महानगरउपमहानगरसहित विभिन्न नगरमा उठेका गठबन्धनका साझा उम्मेदवारलाई गठबन्धनकै दलले भोट दिँदैनन् कि भन्ने आशंका फैलाइएका छन्। केन्द्रभन्दा आवश्यकता र स्थानीय पार्टी नेताहरूबीचको सहकार्यले पनि प्रभाव पारेको हुन्छ। त्यही कारण केही ठाउँमा अकल्पनीय गठबन्धन बने। यद्यपि, केन्द्रबाटै त्यस्ता गठबन्धन तोड्न र पाँचदलीय गठबन्धनलाई मात्रै अघि बढाउन निर्देशन दिइएका छन्। सबै पार्टीका जिल्ला र स्थानीय संरचनाहरूले त्यसको इमान्दारीपूर्वक कार्यान्वयन गर्नैपर्छ। हुन त एउटै पार्टी मात्रै चुनावमा जाँदा पनि समस्या देखा पर्ने गरेकै छन्। पार्टीभित्रै टिकट पाउने र नपाउनेबीच द्वन्द्व हुन्छ। टिकट नपाउनेहरू विगतमा पनि स्वतन्त्र रूपमा मैदानमा उत्रने गरेकै छन्। यो त पाँच दलको गठबन्धन हो। फरक विचार, फरक सिद्धान्त र फरक नेतृत्वबीच गठबन्धन गरेर साझा उम्मेदवार बनाउने कुरा हो। यसमा विवाद हुने कुरा स्वाभाविकै रूपमा लिनुपर्छ। र, पनि मूलभूत रूपमा गठबन्धन भएको छ। यो महत्वपूर्ण उपलब्धि नै हो। अब गठबन्धनका जे जति उम्मेदवार छन्, सबैलाई विजयको माला पहिर्याउन सके देश र जनताको हित हुनेछ। महानगरउपमहानगरसहित विभिन्न नगरमा उठेका गठबन्धनका साझा उम्मेदवारलाई गठबन्धनकै दलले भोट दिँदैनन् कि भन्ने आशंका फैलाइएका छन्। केही भ्रम र हल्ला पनि फिँजाइएका छन्। सुनियोजित एवं भ्रामक हल्लाका पछि लाग्न जरुरी छैन। निश्चितै रूपमा, केही ठाउँमा भागबन्डा गर्दा व्यक्तिगत असन्तुष्टि देखा परेका छन्। त्यसैकारण केही ठाउँमा स्वतन्त्र उम्मेदवार खडा भएका छन्। जुनजुन पार्टीबाट स्वतन्त्र उम्मेदवारी परेका छन्, उनीहरूलाई सम्बन्धित पार्टीले सम्झाउनेबुझाउने काम भइरहेका छन्। उहाँहरूले गठबन्धनका उम्मेदवारलाई सहयोग गर्नुहुन्छ भन्ने विश्वास पनि छ। तर, जजसले उम्मेदवारी फिर्ता लिनुहुन्न। उहाँहरूलाई सम्बन्धित दलले अनुशासनको कारबाही पनि गर्छ। यदि कसैले उम्मेदवारी फिर्ता लिएन भने पनि त्यो स्थानमा पार्टीको मूल पक्षले गठबन्धनका उम्मेदवारको पक्षमा मत हाल्ने निश्चितै छ। पार्टीको मूल प्रवृत्ति र पक्ष गठबन्धनप्रति इमान्दार छ। १०२० प्रतिशत मत तलमाथि होला। यसले खासै प्रभाव पार्दैन। पार्टीको मूल मत खस्दा गठबन्धनका सबै उम्मेदवारले जित्नेमा शंका छैन। गठबन्धनका उम्मेदवारको जित सुनिश्चित भइसकेको छ। मतदाताको तहमा गठबन्धनप्रति लहर छ। रौनक थपिएको छ। नेताकार्यकर्तालाई उत्साहित बनाएको छ। पाँचदलीय गठबन्धन त्यसै बनेको होइन। सबै पार्टीका इमान्दार, निष्ठावान् र कर्मठ नेताकार्यकर्ताले यो बुझ्न जरुरी छ। हिजो केपी ओली नेतृत्वको सरकारले संविधान च्यात्न खोज्यो। संसद् विघटन गर्यो। संविधानका उपलब्धि र गणतन्त्रमाथि धावा बोल्यो। एमाले र माओवादी केन्द्र मिलेर बनेको नेकपाका तर्फबाट बनेको सरकारले संविधान नै ध्वस्त पार्न खोजेपछि हामी सडकमा ओर्लेका थियौं। त्यसमा कांग्रेसलगायतका अरू दल पनि थपिए। पाँच दलीय गठबन्धन भयो। सडक ततायौं। अर्थात्, हिजो सडकमा गठबन्धन बनायौ, संविधान र गणतन्त्रको रक्षाका लागि। आजै तिनै दलले चुनावमा गठबन्धन बनायौं। फरक त्यति मात्रै हो। गठबन्धनको मूल उद्देश्य र लक्ष्य प्राप्त हुन अझै बाँकी छ। सबै पार्टीका क्रान्तिकारी, जिम्मेवार र परिवर्तन पक्षधर नेताकार्यकर्ताले गठबन्धनको अर्थ र जन्मबारे बुझ्नै पर्ने भएको छ। चुनावमा भागबन्डा गर्न र जित्नका लागि मात्रै गठबन्धन बनेको थिएन र होइन पनि। चुनावमा प्रतिगमनकारी, परिवर्तन उल्ट्याउन खोज्ने र मुलुकलाई अन्धकार बाटोमा लैजान खोज्नेहरू कुनै पनि हालतमा जनताबाट निर्वाचित हुनुहुन्न भन्नेमा एक ठाउँ हुनैपर्छ। फेरि पनि देश विकासको साँचो र सत्ता उनीहरूका हातमा पर्यो भने उही दम्भ, उही घमण्ड र उही परिवर्तन उल्ट्याउन खोज्ने प्रवृत्ति नदोहोरिएला भन्न सकिन्न। सत्ता गठबन्धनका लागि स्थानीय तह निर्वाचन आन्दोलन हो। अभियान हो। संविधान र गणतन्त्रको रक्षाका लागि हिजो सडकमा कम्मर कसेर लडेका दलहरूबीच नै चुनावी गठबन्धन बनेको हो। हिजो पाँच दल एक ठाउँ भएर सडकमा नओर्लेको भए संविधानसभाबाट बनेको संविधानको हालत के हुन्थ्यो ? गणतन्त्र, संघीयता, धर्मनिरपेक्षता र समावेशिता सबै समाप्त भइसकेका हुन्थे। जनताले अधिकारका लागि फेरि संघर्ष गर्नुपर्ने स्थिति आइसक्थ्यो। अर्थात्, राजनीतिक परिवर्तनका लागि फेरि पनि जनताका छोराछोरीले बलिदानी गर्नुपथ्र्यो। जनताले लडेर ल्याएका सबै उपलब्धि गुमाइसकेका हुन्थ्यौं। त्यो परिस्थितिबाट बचाउन हामीले सत्ताको मोह छोडेर सडक रोजेका थियौं। सडकमा जनताको राप र तापबाटै प्रतिगमन परास्त भयो। संसद् पुनस्र्थापना भयो। गणतन्त्र जोगियो। संविधान सही ट्र्याकमा फर्कियो। यो तीतो यथार्थताकै धरातलमा गठबन्धन जन्मेको थियो। सडकमा बनेको गठबन्धनले सत्ता सञ्चालनमा पनि साझेदारी गर्ने नीति लिएको थियो। यो गठबन्धन कुनै दल वा व्यक्ति लक्षित थिएन र छैन पनि। झन्डै ७० वर्षको जनताको बलिदानी र क्रान्तिको बलमा बनेको संविधान, संविधानले खडा गरेका संरचना र व्यवस्था, जनताका अधिकारको ग्यारेन्टी र गणतन्त्रको रक्षाका लागि स्थानीय चुनाव मात्र होइन, संघ र प्रदेशकै चुनावसम्म पनि पाँचदलीय गठबन्धन जान सक्छ। त्यसैले कुनै एक पार्टी वा नेताको चाहना र आवश्यकताभन्दा पनि देश र जनताका अधिकारको रक्षाका लागि गठबन्धन रहने कि नरहने भन्ने निक्र्योल हुन्छ। त्यसैले स्थानीय तहको निर्वाचन आइसकेको छ। यो चुनावमा परिवर्तन विरोधीलाई समाप्त पार्न सकियो, उनीहरूको मनोबल गिराउन सकियो भने अर्को चुनावसम्म उनीहरूको सातो जानेछ। या त उनीहरू समाप्त हुनेछन्, या त सच्चिन बाध्य हुनेछन। जनताले पाँच वर्षका लागि आफ्नो नेतृत्व चयन गर्ने सुनौलो अवसर हो। यो चुनावमा गठबन्धनका साझा उम्मेदवार पनि जनता समक्ष पुगेका छन्। मत दिनुअघि जनताले एक पटक राम्ररी बुझ्न जरुरी छ। कसलाई मत दिँदा जनताका अधिकार जोगिन्छन्। आन्दोलनको जित हुन्छ ? देश र जनताप्रतिको इमान्दार छ ? कसले जनताका दुःख र पीडामा आँसु पुच्छ होला ? भन्नेमा जनता सचेत हुनैपर्छ। गठबन्धनले यो चुनावलाई आन्दोलनका उपलब्धिको पक्षमा उभिने र उपलब्धि समाप्त गर्न खोज्ने बीचको लडाईंका रूपमा लिएको छ। जनताले सही फैसला गर्ने बेला आएको छ। शर्मा माओवादी केन्द्रकी नेत्री हुन्।"
रेफ्री नै अदूरदर्शी,"विगतमा आयोगले सत्ता गठबन्धनको सहयोगी को आरोप खेपेको थियो । गठबन्धनमा गडबडीपछि एमालेतिर ढल्केको आक्षेप लागेको छ । निर्वाचन आयोगले गत माघमा दल दर्ताका लागि आह्वान गर्यो। ८० दलले निवेदन दिए। निवेदन दिने सबै दललाई आयोगले दर्ता त गर्यो। तर, अनोठौ निर्णय सुनायो। मान्यता प्राप्त (राष्ट्रिय दल)लाई मात्रै रोजेको चुनाव चिह्न दिने। आयोगको यो निर्णयको राजनीतिक तहबाटै विरोध भयो। आयोग आफ्नै अदूरदर्शी निर्णयबाट पछि हट्यो। सबै दलका चुनाव चिह्न राखेर आयोगले नमुना मतपत्र पनि सार्वजनिक गरिसकेको छ। आयोगको उक्त निर्णय संविधानको मर्म र भावना विपरीत थियो। अर्कोतिर, दल दर्ता गर्न जाँदा नै पार्टीको झन्डा, चुनाव चिह्न, विधान र पार्टीका संरचना आयोगमा पेस गर्नुपर्छ। सबै प्रक्रिया र कागजात प्रमाणित गरेरै आयोगले दल दर्ता गर्छ। आफैंले स्वीकार गरिसकेको चुनाव चिह्नपछि चुनाव लड्ने बेला उक्त पार्टीलाई दिन्न भन्ने आयोगको निर्णय अर्घेल्याईं मात्रै थियो। आयोगले अर्को पनि अदूरदर्शी निर्णय गर्यो। ६ वटा महानगरपालिकामा जजसको उम्मेदवारी पर्छ, उसको मात्रै चुनाव चिह्न राखेर मतपत्र छाप्ने। उक्त निर्णयमा राजनीतिक गन्ध देखिएको भन्दै आयोग नेतृत्वको आलोचना भयो। आयोग यो निर्णयबाट पनि बहादुरी साथ पछि हट्यो। सत्ता गठबन्धनलाई सहयोग पुर्याउन आयोगले यस्तो निर्णय गरेको आरोप खेप्नुपर्यो। उम्मेदवारको चुनाव चिह्न मात्रै राख्दा गठबन्धनको मत एकै ठाउँ पर्ने, मत बदर नहुने र गठबन्धनलाई चुनाव जित्न सहज हुने विश्लेषण गरिएका थिए। एमाले र अरू केही दलले यसको तीव्र विरोध गरेपछि आयोग निर्णयबाट पछि हटेको थियो। आफैंले बोलेको कुरा कार्यान्वयन गर्न नसक्दा आयोग नेतृत्वको दूरदर्शिता र निष्पक्षतामाथि प्रश्न उठिरहेका छन्। आफ्ना निर्णयबाट आयोग पछि हटेका अरू पनि थुप्रै उदाहरण छन्। गठबन्धनका तर्फबाट उम्मेदवार दिँदा पनि पदाधिकारीमा महिला अनिवार्य हुनुपर्ने निर्देशन आयोगले जारी गर्यो। तर, आफ्नो निर्णयमा २४ घण्टा पनि टिक्न सकेन। पछि निर्णयको बचाउमा एक पदमा महिला अनिवार्यको संवैधानिक व्यवस्थातिर दलहरूको ध्यानाकर्षण गरायो। यसपटक चपाउन नमिल्ने गरी बाक्लो कागजमा मतपत्र बनाइएको भन्ने प्रमुख आयुक्तको भनाइप्रति माओवादी केन्द्रका नेताहरूले आपत्ति जनाएका छन्। हुन त, थपलियाको अभिव्यक्ति नराम्रो छैन। विगतमा जस्तो मतपत्र चपाउने धृष्टता कसैले नगरून भन्ने उनको मनसाय होला। आयोगले अदूरदर्शी निर्णय गरेको अर्को विषय हो, ठेकेदारलाई उम्मेदवार बन्नमा रोकावट। हो, मुलुकमा ठेक्कापट्टा पेसा वा व्यवसायप्रति समाजको दृष्टिकोण सकारात्मक छैन। ठेक्का लिने, समयमा काम नगर्ने, गरे पनि कमसल काम गर्ने र भ्रष्टाचार गर्ने प्रवृत्तिका कारण यो पेसाप्रति नकारात्मक सोच बन्दै गएको छ। बितेका पाँच वर्षमा स्थानीय तहका पदाधिकारीले ठेक्कापट्टामा गरेका विकृति र विसंगतिले पनि यो पेसाप्रति आममान्छेको बुझाइ सकारात्मक छैन। डोजर किनेर आफैं भाडामा लगाउने, मनपरी भाडा असुल्ने, आफन्तलाई ठेक्कापट्टा मिलाउने र कमिसन कुम्ल्याउने प्रवृत्ति स्थानीय तहका पदाधिकारीमा मौलायो। यही कारण आयोगले ठेकेदारलाई उम्मेदवार बन्न नदिने लोकप्रिय निर्णय ठोकेको हुनुपर्छ। तर आयोगको यो निर्णय संवैधानिक मूल्य र मान्यता विपरीत छ। संवैधानिक आयोगले कुनै निश्चित पेसा वा व्यवसायमा संलग्नलाई उम्मेदवार बन्न नदिने गरी निर्वाचनमा रोक लगाउन पाउँछ कि पाउँदैन ? गम्भीर प्रश्न हो। संविधानले समानताको हकको व्यवस्था गरेको छ। कुनै पनि पेसा वा व्यवसायलाई हेय को दृष्टिकोणले हेर्ने र विभेद गर्ने छुट कसैलाई पनि दिएको छैन। संवैधानिक आयोग वा निकायहरूले तत्कालीन फाइदा वा लोकप्रियता हासिल गर्नेभन्दा पनि संविधान र कानुनको मर्म र भावनाअनुसार अघि बढ्नु नै स्वस्थकर हुन्छ। यद्यपि आफ्नो पेसा वा व्यवसायलाई कसरी मर्यादित र सम्मानित बनाउने भन्नेमा ठेक्कापट्टामा संलग्न व्यक्तिहरूले ध्यान दिनैपर्छ। यो पेसामा देखिएका विकृति र विसंगतिका कारण चुनावमा उठ्नै नपाउने गरी अयोग्यता को प्रमाणपत्र हातमा पर्नु पक्कै पनि समाजका अघि लाजमर्दो मान्नैपर्छ। आवधिक निर्वाचन लोकतन्त्रको पिलर हो। निर्वाचन आयोग रेफ्री। दलहरू खेलाडी। खेलाडीले त आफू अनुकूल निर्णय गर्ने रेफ्रीको खोजी गर्नु, नियमको व्याख्या गर्न खोज्नु र जसरी पनि खेल जित्ने लक्ष्य राख्छन्। जुन, स्वाभाविक हो। तर, खेललाई निष्पक्ष, पारदर्शी, स्वतन्त्र बनाउने दायित्व र जिम्मेवारी रेफ्रीको हो। बोली फेरिरहने, खेलाडीसँग हच्किने, घरी हो भन्ने, घरी होइन भन्ने, आफ्नो जिम्मेवारीमा अडिन नसक्ने रेफ्री पायो भने खेलाडीले पेल्न खोज्छन् नै। नियम, कानुनभन्दा बलमिच्याइँले हारजितको निर्णय सुनाइयोे भने खेलकै प्रतिष्ठा गुम्छ, विश्वास हराउँछ। रेफ्रीले ध्यान दिनैपर्ने अर्को पक्ष भनेको या त नियम बनाउनु हँुदैन, बनाइसकेपछि खेलाडीले मान्ने हुनैपर्छ। खेलको बीचमा नियम परिवर्तन गर्न खोज्दा सम्पूर्ण दोषको भार रेफ्री माथि आइपुग्छ। जुन, न्यायसंगत पनि हुन्न। खेलाडीलाई नियम, कानुनमा कसिलो गरी बाँधेर मात्रै रेफ्री मैदान छिर्यो भनेर सफल हुन्छ। चुनावरूपी खेलको रेफ्री आयोगमा राजनीतिक गन्ध आउनै हुन्न, विभेद गरेको आरोप लाग्न कदापि दिनु हुँदैन। आफैंले बोलेको कुरा कार्यान्वयन गर्न नसक्दा आयोग नेतृत्वको दूरदर्शिता र निष्पक्षतामाथि प्रश्न उठिरहेका छन्। प्रमुख निर्वाचन आयुक्त दिनेश थपलियाको पछिल्लो अभिव्यक्ति विवादमा परेको छ। यसपटक चपाउन नमिल्ने गरी बाक्लो कागजमा मतपत्र बनाइएको भन्ने प्रमुख आयुक्तको भनाइप्रति माओवादी केन्द्रका नेताहरूले आपत्ति जनाएका छन्। हुन त, थपलियाको अभिव्यक्ति नराम्रो छैन। विगतमा जस्तो मतपत्र चपाउने धृष्टता कसैले नगरून भन्ने उनको मनसाय होला। तर, खेलाडीहरू मैदानमा छिरिसकेपछि उनीहरूको मनोविज्ञानलाई रेफ्रीले मनन् गर्नैपर्छ। अघिल्लो स्थानीय तह निर्वाचनमा भरतपुर महानगरको मतगणना हुँदै गर्दा माओवादी केन्द्रका कार्यकर्ताले मतपत्र चपाएका थिए। उक्त घटनाका पुनः मतदान गराउने आयोगको निर्णय पनि निकै विवादित थियो। आफू र आफूले चाहेको उम्मेदवारले चुनाव हार्ने संकेत पाएपछि मतपत्र चपाउने र आयोगले त्यसैलाई सदर गरेर पुनः निर्वाचन गराउने निर्णय गर्नु पक्कै पनि विरोधाभास हो। आयोगको अघिल्लो नेतृत्वमाथि यो प्रश्न सधैंभरि तेर्सिरहनेछ। गलत नजिर का रूपमा व्याख्या भइरहनेछ। आयोगले मतपत्र र चुनावी रंगबारे पनि दलहरूलाई सहज रूपमा विश्वासमा लिन सकेन। चुनाव चिह्नको रंग हरियो राख्ने आयोगको निर्णयप्रति एमाले नेतृत्वले असन्तुष्टि जनाइरहेको छ। यति सानो विषयमा पनि आयोगले दललाई विश्वासमा लिन नसक्नु विडम्बना नै मान्नुपर्छ। आचारसंहिताका प्रावधानप्रति पनि आयोग विवादमा पर्यो। बहालवाला पदाधिकारीले राजीनामा दिएर मात्रै चुनावमा उठ्न पाउने नियम आयोगले बनायो। स्थानीय तह रिक्त नहुने संवैधानिक व्यवस्थाविपरीत आयोगले आचारसंहिता बनाएको भन्दै आलोचना पनि भइरहेका छन्। स्थानीय पदाधिकारीका लागि कडाखाले व्यवस्था हुँदा प्रधानमन्त्री र मन्त्रीलाई आयोगले केकसरी कस्छ भन्ने चासोको विषय छ। केही बुँदा विवादमा परे पनि आचारसंहिता कार्यान्वयनमा आइसकेको छ। अब आचारसंहिता कार्यान्वयनमा आयोगले कडिकडाउ गर्नैपर्छ। सत्तासीन दल वा नेताहरू मनलाग्दी गर्ने, तर निमुखा र असहाय उम्मेदवार निरीह बन्ने अवस्था आउनै दिनुहुन्न। सबैका लागि खेलमैदान समान बनाइदिने र निष्पक्ष तवरले खेल खेलाइदिने जिम्मेवारी र दायित्व आयोगको हो। चुनावका मुखमा निर्णयहरू विवादमा पर्ने, २४ घण्टा पनि नटिक्ने, दलगत आक्षेप लाग्दा आयोगकै विश्वसनिता, गरिमा र प्रतिष्ठामाथि प्रश्न उठछन्। विगतमा सत्ता गठबन्धनको सहयोगी को आरोप खेपेको आयोग गठबन्धनमा गडबडीपछि एमालेतिर ढल्केको आरोप खेपिरहेको छ। जुन सुखद होइन। को आफ्नो को टाढा भन्दा पनि ऐन, नियम र कानुनी व्यवस्थाप्रति आयोग अडिग रहनैपर्छ। बारम्बार अदूरदर्शी बोली र निर्णय गरेर विवादमा परिरहँदा चुनावप्रति वितृष्णा बढ्दै जान्छ। जसले आयोगको विश्वसनीयता मात्रै समाप्त गर्दैन कि, व्यवस्थाप्रति नै नकारात्मक दृष्टिकोणलाई बढावा दिन्छ। लोकतान्त्रिक व्यवस्था, संसदीय प्रणाली, जनउत्तरदायी सरकार, प्रेस तथा अभिव्यक्ति स्वतन्त्रताका लागि जननिर्वाचित सरकार चाहिन्छ। त्यसको प्रमुख आधार आवधिक निर्वाचन हो।"
भोट हाल्न पाए कस्तो हुन्थ्यो ?,"मकवानपुर मनहरी५ डिल्लीपुरकी बिमाकुमारी सुवेदी ८९ वर्षकी भइन्। उनले यो उमेरसम्म भोट हाल्न पाएकी छैनन्। पहिला कसैले भोट हाल्न नभनेको र पछि आफैंलाई मन नलागेको सुवेदी बताउँछिन्। पहिला घरका बुडाले भोट हालेपछि भइहाल्थ्यो। पछि मलाई कसैले भोट हाल्न पनि भनेन्, उनी भन्छिन्, अहिले त बुढी भइयो। भोट हाल्न जान पनि सक्दिनँ। मतदान किन गर्नुपर्छ भनेर उनी अनभिज्ञ छिन्। देशको राजनीतिक परिवर्तनप्रति चासो पनि राख्दिनन्। भन्छिन्, मलाई केही थाहा छैन। भोट हालेर के हुन्छ र ? राजाले वृद्धभत्ता दिएर पालिरहेको छ। मेरो खर्च नै के हुन्छ र ? यो पैसा पनि बढी हुन्छ। अरू मलाई केही चाहिँदैन। धादिङको गजुरी७ मा १९९० सालमा जन्मिएकी सुवेदी सपरिवार २०७४ मा मकवानपुर बसाइँ सरेकी हुन्। हजुरआमाको नागरिकता छ। वृद्धभत्ता नि खाइरहनुभएको छ। तर, आजसम्म उहाँले भोट हालेको छैन भन्नुहुन्छ, नाति केशव सुवेदी भन्छन्, बुवाहरूको बसाइँसराइ छ। तर, उहाँको बसाइँसराइ पनि ल्याएको छैन। मतदाता नामावलीमा नाम पनि छैन। कसैले भोट मागेनन् मकवानपुरको राक्सिराङ २ जुवाल टोल सुनसान छ। कुनै पनि दलका नेता, कार्यकर्ता पुगेका छैनन्। कुनै घरमा राजनीतिक दलको झन्डा छैन। यही गाउँका ६५ वर्षीय सूर्यबहादुर चेपाङले चुनाव आयो भन्ने सुनेका छन्। तर, चासो दिएका छैनन्। नागरिकता बनाए पनि उनले मतदाता परिचयपत्र बनाएका छैनन्। एक त आफूसँग नागरिकता नहुँदा सरकारी सेवासुविधाबाट वञ्चित छु। त्यसमा पनि मतदाता सूचीमा नामै नभएपछि नेता चुन्ने अवसर पनि बारम्बार गुमाउँदै आएको छु। रामऔतार महतो (६५) महोत्तरी हामीलाई कसैले भोट मागेका पनि छैनन्। मैले आजसम्म भोट हालेको पनि छैन, चेपाङ भन्छन्। गाउँमा नागरिकता टोली आउँदा १० वर्षअघि मात्रै नागरिकता बनाएको उनी सुनाउँछन्। भोट माग्न पनि कोही आएको छैन। केही विकास पनि भएको छैन, चेपाङ भन्छन्, चुनाव आयो भन्ने सुनेको छु। तर, कसको चुनाव भन्ने थाहा छैन। मतदान गर्नु नागरिकको कर्तव्य र नैसंर्गिक अधिकार हो भन्ने पनि थाहा छैन। भोट हालेर के हुन्छ र ? काम नगरी खान पाइँदैन, उनी भन्छन्, हाम्रो दुःख हामीसँगै छ। नेताको दुःख उनीहरूसँगै होला। नागरिकता नै छैन, कसरी भोट हाल्नु ? अमृता श्रेष्ठ ७२ वर्षकी भइन्। तर, पेट पाल्न धनगढीको एक होटलमा सरसफाइको काम गर्छिन्। माइती र घरपरिवारले नागरिकता नबनाई दिएका कारण अहिलेसम्म भोट हाल्न नपाएको श्रेष्ठ बताउँछिन्। नागरिकता नै छैन, कसरी होट हाल्नु ?, उनी भन्छिन्। उनी धनगढी उपमहानगरपालिका८ मनेहरामा ऐलानी जग्गामा बस्छिन्। आजभोलि पनि उम्मेदवारहरू घरमा आउँछन्। भोट माग्छन्। मेरो त नागरिकता नै छैन। नागरिकता बनाई दिनूस् अनि भोट हाल्छुभन्दा नसुनेझैं गरेर फर्किन्छन्, उनी भन्छिन्, केही नहुनेको कोही पनि नहुँदो रहेछ। उनको स्थायी बसोबास साविकको पण्डोन गाविस२ (हाल मोहन्याल गाउँपालिकाको भाल्टेडा) गाउँ हो। उनी खड्कबहादुर रामजाली मगर र रबिना रामजाली मगरकी जेठी छोरी हुन्। आमा बितेपछि बुवाले दोस्रो बिहे गर्नुभयो। चार बहिनी र दुई भाइ जन्मे। दोस्रो आमाको पनि मृत्यु भयो। बुवाले तेस्रो बिहे गर्नुभयो। तेस्री आमाबाट एक भाइ र एक बहिनी छन्, उनी भन्छिन्। उनका अनुसार २०२२ सालतिरको कुरा हो। उमेर १४१५ वर्षको थियो। उनी पण्डोनबाट कैलालीको भन्सार रोडस्थित आफन्तको घरमा आउने भनेर हिँडिन्। घरमा ८९ जना भाइबहिनी थिए। खान लाउन नि समस्या थियो। कान्छी आमा सहरमा (धनगढी) बस्थिन्। केही रोजगार पाइएला। काम गरेर त खान पाउँला भनेर पण्डोनबाट हिँडेको, उनी भन्छिन्। चार दिनको पैदल यात्रापछि धनगढी बजार आइपुगिन्। उनको राधिका श्रेष्ठसँग भेट भयो। गेटा विमानस्थलनजिकै राधिकाको परिवार बस्थ्यो। राधिकाले अमृताको बिहे छोरा अमरबहादुर श्रेष्ठसँग गर्ने निधो गरिन्। विमानस्थलनजिकै नेपाल खाद्य संस्थानको गोदाम थियो। श्रीमान् खाद्य संस्थानमा काम गर्ने रहेछन्। सासूले बिहे गरिदिने भनिन्। रोजगार भएको केटो पाइयो। त्यति बेला १४१५ वर्षमा बिहे गर्ने चलन नै थियो। अनि मेरो बिहे भयो, उनी भन्छिन्। उनीहरूका तीन सन्तान भए। जेठो गणेश धनगढीमै ठेलामा सामान बोक्छन्। कान्छो गोकर्ण डडेलधुरामा काम गर्छन्। माइलो बिरामी रहेकाले आमासँगै बस्छन् । श्रीमान् मानसिक रूपमा ठीक थिएन। धेरै पटक नागरिकता बनाउन जाऊँ भने तर मानेनन्। जबरजस्ती गरेर पनि दुईतीन पटक प्रशासन कार्यालयसम्म लगियो। तर, भागेर घर फर्के, उनी भन्छिन्, खै किन हो नागरिकता बनाउनै मानेनन्। उनी र तीनै छोरा नागरिकताविहीन थिए। दुई छोराको नागरिकतामा काकाले सनाखत गरे। मेरो सनाखत गर्न जन्मदर्ता चाहिने रहेछ। माइतीले पनि सनाखत गरिदिएन। छोराहरूले पनि काकालाई बुवा भनेर नागरिकता बनाएकाले उनीहरूको नामबाट मेरो सनाखत हुने कुरै भएन, उनी भन्छिन्। नागरिकता पाएको भए उनले सात वर्षदेखि वृद्धभत्ता पाइरहेकी हुन्थिन्। मभन्दा कति कान्छाले भत्ता पाइरहेका छन्। तर, मेरो नागरिकता नभएकाले न भोट हाल्न पाएकी छु न त भत्ता नै पाएकी छु, उनी भन्छिन्, सुस्त मनस्थितिको छोरो पाल्नुपरेको छ। उसको पनि नागरिकता छैन। उसको र आफ्नो पेटका लागि होटलमा भाँडा माझ्नु परेको छ। उनले ६ वर्षदेखि भाँडा माझ्ने काम गर्दै आएकी छन्। होटल साहुले महिनाको ७ हजार पारिश्रमिक दिइरहेको उनको भनाइ छ। काममा एकदमै इमानदार हुनुहुन्छ। भाँडा माझ्ने र सरसफाइ मात्रै होइन। वेटरको पनि काम गर्नुहुन्छ। यस्तो उमेरमा काम गरेको त नराम्रो लाग्छ। तर, नगराउँदा उहाँको र छोरोको चुलो बल्दैन, नमस्ते कटेजका सञ्चालक नरेश भण्डारी भन्छन्। अमृताले काम गरेर मनेहरा मुक्तकमैया शिविरनजिकै एक कट्ठा ऐलानी जग्गा किनेकी हुन्। जेठो छोरो त्यही जग्गामा बस्छन्। सुस्तःमनस्थितिको छोरो र अमृता त्यहीं अलग्गै झुप्रोमा बस्छन्। जेठो छोरोको परिवार पनि त्यही ऐलानी जग्गामा बस्छ। नराम्रो पनि गर्दैन। राम्रो पनि छैन। सोझो छ। नागरिकता बनाइदे भनेको त। उसको नामबाट हँुदैन भन्छन्, अमृता भन्छिन्, म यतै जन्मे। यतै हुर्के। मेरो विवाह पनि यतै भयो। कसरी अनागरिक भएँ ? सरकार मेरो नागरिकता बनाई देउ। चुनाव लाग्दा मन अमिलो उम्मेदवारहरू घरदैलोमा आई मत माग्दा पाल्पा रामपुर८ की ७८ वर्षीया तुलसा पाण्डेयको मन अमिलो हुन्छ। यो उमेरसम्म भोट कसरी हाल्ने भन्ने थाहा छैन। ०१५ सालको निर्वाचनमा उमेर पुगेको थिएन। त्यसयताका निर्वाचनमा पनि उनले कहिल्यै भोट दिन पाइनन्। अरू भोट हाल्न जाँदा उनी मन थाम्न नसकी मतदानस्थलसम्म त पुग्छिन्। तर, त्यत्तिकै फर्किनु उनको बाध्यता हो। उनको नाम अहिलेसम्म मतदाता नामावलीमा परेको छैन। जसकारण मतदाता परिचयपत्र बनेको छैन। यतिसम्म कि नागरिकता नै बनेको छैन। जनप्रतिनिधि, दलका नेता, गाउँवासी सबैलाई आग्रह गरे पनि नागरिकता पाउन नसकेको उनको गुनासो छ। ८९ वर्षको उमेरसम्म भोट हाल्न नपाएकी मकवानपुर मनहरी५ डिल्लीपुरकी बिमाकुमारी सुवेदी । जसको नागरिकता छ । वृद्धभत्ता आइरहेको छन्। तर, मतदाता नामावलीमा नाम छैन। तस्बिर : कृष्ण सारु मगर रामपुर८ कै ७१ वर्षीय फनिसरा ढुंगानाले एक पटक पनि भोट हाल्न पाएकी छैनन्। नागरिकता नभएकै कारण उनी मतदानबाट बञ्चित हुँदै आएकी हुन्। फनिसराको परिवारको अवस्था नाजुक भएकाले बहिनी बुद्धिमाया भुसालसँग बसोबास गर्दै आएकी छन्। रामपुर२ तिलिङ्डाँडाकी ७५ वर्षीया जितमाया थापाले मताधिकार पाएकी छैनन्। नागरिकता नहुँदा उनको नाम मतदाता नामावलीमा समावेश भएको छैन। श्रीमान्ले अर्की श्रीमती ल्याएपछि घरबाट निकाले। नागरिकता बनाइ दिएनन्। जसकारण मतदानबाट बञ्चित हुनुपरेको थापा बताउँछिन्। उनी बहिनीको घरमा बस्दै आएकी छन्। भोट कसरी खसाउने हो ? भोट कसरी खसाउँछन् भनेर जवाफ खोज्दै छन् महोत्तरी गौशाला १० का ६५ वर्षीय रामऔतार महतो। अँ साँच्चै भोट खसाउने तरिकाचाहिँ के रहेछ ? बाहिर त पुलिसहरू बसेका हुन्छन्। भित्रचाहिँ कसरी भोट ? मलाई त केही थाहा छैन, महतो भन्छन्। ज्येष्ठ नागरिक, जो नागरिकता नहुँदा मताधिकारबाट वञ्चित नागरिकता हुनेहरूको नाम मतदाता परिचयपत्रमा छैन समावेश छिमेकमा चुनावी चहलपहल चलिरहँदा जसलाई हुन्छ विस्मात् आफूलाई राधाप्यारी भन्न रुचाउने महतो कहिल्यै भोट खसाल्न नपाएको गुनासो गर्छन्। एक त मसँग नागरिकता नहुँदा सरकारी सेवा सुविधाबाट वञ्चित छु। त्यसमा पनि मतदाता सूचीमा नामै नभएपछि नेता चुन्ने अवसर पनि बारम्बार गुमाउँदै आएको छु, उनी भन्छन्, देशमा अनेकौ परिवर्तन भए पनि मेरो जीवनमा केही परिवर्तन भएन्। मकवानपुरकी ८९ वर्षीया बिमाकुमारी सुवेदीसँग नागरिकता छ। वृद्धभत्ता पाइरहेकी छन्। तर, मतदाता नामावलीमा नाम नहुँदा यो उमेरसम्म भोट हाल्न पाएकी छैनन्। मकवानपुरकै ६५ वर्षीय सूर्यबहादुर चेपाङले नागरिकता बनाए पनि मतदाता परिचयपत्र बनाएका छैनन्। पाल्पाका ७८ वर्षीया तुलसा पाण्डेय, ७५ वर्षीया जितमाया थापा, ७१ वर्षीया फनिसरा ढुंगाना, कैलालीकी ७२ वर्षीया अमृता श्रेष्ठ, महोत्तरीका ६५ वर्षीय रामऔतार महतो र दैलेखका ६० वर्षीय चन्द शेर्पाले नागरिकता नै पाउन सकेका छैनन्। जसकारण मताधिकारबाट वञ्चित हुनुपरेको गुनासो गर्छन् यी ज्येष्ठ नागरिक। जसले आफ्नो प्रतिनिधि आफैं चयन गर्न पाउने अवसर गुमाइरहेका छन्। इच्छा त भए पनि कसैले अवसर जुराई नदिएको उनको भनाइ छ। उहिले समयमा प्रधानपञ्चको चुनाव हुँदा धेरै नै रमाइलो हुने गथ्र्यो। ठुल्ठूला पोस्टरहरू बाँडिन्थ्यो। माइकमा प्रचारप्रसार गरिन्थ्यो, उनी भन्छन्, अहिले सांसद, मेयरको चुनावमा त्यस्तो केही छैन। साह्रै खल्लो हुँदोरहेछ अचेल। नेता धेरै, कार्यकर्ता कम। कामको व्यस्तताको कारण नेताको पछि लाग्नेको संख्या भने अत्यन्त न्यून भएको छ। नागरिकता माग्न कहाँ जाऊँ चन्द शेर्पा उमेरले ६० वर्ष नाघे। दैलेख ठाटीकाँध३ रातीमाटे टोलमा ३५ वर्षदेखि बस्दै आएका चन्दसँग नागरिकता छैन। उनले आफूकहाँ जन्मिएको भनेर ठम्याउन सकेका छैनन्। म सानै थिएँ। बुवासँग भारत गएँ। उहाँ उतै बित्नुभयो। आमा अन्तै बिहे गरी जानुभयो। अनि म बेसहारा बनेँ, चन्द भन्छन्, म पूर्वतिर जन्मिएको हुँ भन्ने सुनेको मात्रै छु। २० वर्ष हुँदा उनी दैलेख आएका हुन्। ठाँटीकाँधका युवाको साथ लागेर यहाँ आएका उनले यहीँ घरजम गरे। स्थानीय गगन कामीसँग विवाह गरे। पत्निको माइती पक्षबाट नागरिकता बनेको छ। तर, चन्दले नागरिकता प्राप्त गर्न सकिरहेका छैनन्। जसकारण तीन छोरा र तीन छोरीको जन्मदर्तासम्म बनेको छैन। दुई छोरीको विवाह भइसकेको छ। उम्मेदवारहरू घरमा आउँछन्, भोट माग्छन्। मेरो त नागरिकता नै छैन। नागरिकता बनाइदिनुस् अनि भोट हाल्छु भन्दा नसुनेझैं गरेर फर्किन्छन्। अमृता श्रेष्ठ (७२) धनगढी मेरो नागरिकता नहुँदा छोराछोरीको जन्मदर्ता बन्न सकेको छैन। उनीहरूलाई पठनपाठनमा पनि समस्या भइरहेको छ, उनी भन्छन्, म नागरिकता माग्न कहाँ जाऊँ ? नागरिकता दिलाइदिन स्थानीय सरकार र नेताहरू समक्ष हारगुहार गर्दा पनि कसैले चासो नदिएको उनको गुनासो छ। म नागरिकता प्राप्तिको लडाइँमै छु। गाविस हुँदादेखि अहिलेका वडा कार्यालय र गाउँपालिकामा धाइरहेको छु। तर, नागरिकता बन्ने छाँटकाँट देखेको छैन, उनी भन्छन्, हरेक निर्वाचनमा मन खिन्न हुन्छ। गाउँले सबै भोट हाल्न जान्छन्। मैले भने नागरिकता पाउनै संघर्ष गरिरहनुपरेको छ। मताधिकारबाट बञ्चित हुनुपरेको गुनासो गर्छन् उनी। अहिले गाउँभरि स्थानीय चुनावको चर्चा छ। पार्टीका झन्डा फहराइरहेका गाडी दौडिरहेका हुन्छन्। भोट माग्न नेताहरू घरघर पुगेका छन्, उनी भन्छन्, मलाई भने चुनावको कुनै रौनक छैन। भोट हाल्न पाउने भए त म पनि खुसी हुन्थे होला नि ! नागरिकता नै छैन भोट हाल्न कहाँ पाउनु। उनी वर्षौंदेखि आँखाको समस्याले ग्रसित छन्। आर्थिक अभावले उपचार गर्न नसकेको उनको भनाइ छ।  कृष्ण सारु मगरहेटौंडा, शिवराज धनगढी, कृष्ण पोखरेलतानसेन, धनवीर महतोमहोत्तरी, हिक्मतबहादुर नेपाली दैलेख"
आईजीपी नियुक्ति प्रकरण : सर्वोच्चबाट आदेश के आउला ?,"काठमाडौं : ज्येष्ठता, वरीयता र कार्यकुशलताको विषयलाई लिएर नेपाल प्रहरीको नेतृत्वमा सधै बखेडा हुने गर्छ। कनिष्ठलाई प्रहरी महानिरीक्षक (आईजीपी) बनाएको विषयको मुद्दा सर्वोच्च अदालतमै पुगेर टुंगिने गर्छ । यस्तै विवादको श्रृङ्खलामा पछिल्लो पटक जोडिएका छन्, धीरजप्रताप सिंह र विश्वराज पोखरेल। सरकारले सिंहलाई आइतबार आईजीपीमा नियुक्त गरेपछि बदरको माग गर्दै प्रहरि अतिरिक्त महानिरीक्षक (एआईजी) विश्वराज पोखरेलले रिट निवेदन दायर गरेका छन्। जुन मुद्दाको अहिले सुनुवाई भइरहेको छ। न्यायाधीश सुष्मालता सुष्मालता माथेमाको एकल इजलासमा सुनुवाई भइरहेको छ। इजलासले अन्तरिम आदेश वा सामान्य कारण देखाउ आदेश जारी गर्न सक्ने छ। रिट निवेदक प्रहरी अतिरिक्ति महानिरिक्षक (एआईजी ) पोखरेलको तर्फबाट कानून व्यवसायिले प्रारम्भीक बहस गर्दै अन्तरिम आदेशको माग गरेका छन्। रिट निवेदकको तर्फबाट वरिष्ठ अधिवक्ता हरिहर दाहाल, सतिशकृष्ण खरेल, पूर्णमान शाक्य लगायतले मन्त्रिपरिषद्को स्वेच्छाचारि एवं गैरकानूनी निर्णय बदरको माग गरेका थिए। अधिवक्ता मेघराज पोखरेलका अनुसार, सरकारी पक्षको बहस सकिएकोले रिट निवेदक पक्षका कानून व्यवसायिको जवाहि बहस बिहीबार सुरु हुँदैछ। रिट निवेदक एआईजी पोखरेल पक्षका कानून व्यवसायिले अन्तरिम आदेशको माग गरेका छन्। विपक्षि सरकारी पक्षले अन्तरिम आदेश जारी गर्न नमिल्ने तर्क गरेका छन्। त्यस्तै सरकारको तर्फबाट बुधबार महान्यायाधीवक्ता खम्मबहादुर खाति,नायब महान्यायाधीवक्ता डा टेकबहादुर घिमिरे,सहन्यायाधीवक्ता सञ्जीवराज रेग्मीका साथै वरिष्ठ अधिवक्ता सुशील पन्त, भीमार्जुन आचार्य,टीकाराम भट्टराई लगायतले बहस गर्दै अन्तरिम आदेश दिने आधार र कारण नभएको जिकिर गरेका छन्। एआईजी पोखरेलले ज्येष्ठता,कार्यकुशलता,कार्यक्षमता लगायतमा पक्षमा आफू अब्बल रहेकोले निमित्त प्रहरी महानिरीक्षकको हैसियतमा कामकाज गर्नु गराउनु भनि अन्तरिम आदेश जारीको माग गर्दै रिट निवेदन दायर गरेका थिए। रिट निवेदनमा उनले आईजीपीमा आफूलाई बढुवा गर्नु गराउनु भनी परमादेश लगायतको आदेशको माग गरेका छन्। को अगाडि ? बढुवा भएका सिंह र रिट निवेदक पोखरेल २०४९ चैत ११ गते प्रहरी निरीक्षक (इन्सपेक्टर) पदबाट नेपाल प्रहरीमा प्रवेश गरेका हुन्। दुवै जना २०६२ सालमा डीएसपी, २०६९ सालमा एसपी र २०७४ सालमा एसएसपी भएका हुन्। त्यस्तै २०७६ सालमा डीआईजी र २०७७ सालमा प्रहरी अतिरिक्ति महानिरीक्षक (एआईजी ) भएको पाइएको छ। पोखरेलले एसएसपी पदमा आफ्नो व्याचमा बरियताक्रममा पहिलो नम्बरमा र डिआईजी र एआईजी पदमा सेवा प्रवेश गर्ने आफ्नो समूहका सहकर्मीमध्ये सबैभन्दा अगाडि एकल बढुवा भएको उल्लेख गरेका छन्। एआईजी पोखरेल हाल प्रहरी प्रधान कार्यालय, मानव श्रोत विकास विभागमा प्रमुखको रुपमा छन्। सरकारी पक्षबाट बहस गरेका कानून व्यवसायीले इजलासमा पोखरेलको बढुवा अस्वभाविक भएको बताएका थिए। ११ चैत २०४९ मा इन्सपेक्टरमा सेवा प्रवेश गरेदेखि एसपीको बढुवा हुँदासम्म धीरज प्रताप सिंह नै पहिलो नम्बरमा रहेको कानून व्यवसायिको दावी थियो। सवारी दुर्घटनामा डीआईजी सुशील भण्डारीको निधनपछि रिक्त स्थानमा तत्कालीन केपी शर्मा ओली नेतृत्वको सरकारले २०७६ वैशाख २७ मा पोखरेललाई बढुवा गरेको थियो। पोखरेल डीआईजी भएको झण्डै १ वर्षपछि २०७७ वैशाख ७ मा सिंह डीआईजीमा बढुवा भएका थिए। ओली सरकारले एआईजीमा दरबन्दी थपेर पोखरेलको एकल बढुवा गरेको थियो। २०७७ मंसिर २४ गते पोखरेल एआईजीमा बढुवा भएका थिए। उता, सिंह तेस्रो लटमा २०७८ चैत १७ गते एआईजीमा बढुवा भएका थिए। एआईजी सिंहभन्दा करिब १७ महिना सिनियर भएको पोखरेलको भनाई छ। संगठन तथा व्यवस्थापन सर्वेक्षण समिति (ओएन्डएम) को अध्ययनबिना नै एआईजीको दरबन्दी थप गरि र पोखरेललाई बढुवा गरिएको सरकारी पक्षका कानून व्यवसायिको जिकिर छ। उनीहरुले तत्काल सम्पादन गरेको कार्यको मूल्यांकनमा मात्र आधारित नभई भविष्यमा प्रदर्शन गर्न सक्ने कार्यकुशलता, नेतृत्वक्षमता र उत्तरदायित्व बहन गर्न सक्ने पूर्वानुमानको आधारमा समेत आईजीपीमा बढुवा हुने बताएका छन्।"
महिलाले मतदान गर्न पाएको पहिलो चुनाव,"काठमाडौं : २००४ सालमा नेपालमा पहिलोपटक निर्वाचन भएको थियो। जसमा महिलाले मताधिकार पाएनन्। एकैपटक दोस्रो निर्वाचन २०१० मा आएर महिलालाई मतदान गर्ने अधिकार दिइयो। उक्त निर्वाचनमा महिलाले मत मात्रै हालेनन्। चुनावै जितेर पहिलो महिला प्रतिनिधि बनिन्, साधना प्रधान। तत्कालीन प्रधानमन्त्री श्री ३ पद्मशमशेरले नेपालको वैधानिक कानुन २००४ घोषणा गरे। जुन काठमाडौं नगरपालिकाको निर्वाचन थियो। सोही निर्वाचनमा महिलाले पनि मतदान गर्न पाउनुपर्छ भन्दै केही महिलाहरूको टोली प्रधानमन्त्रीकहाँ पुगेको थियो। तर, उनले अर्कोपटक विचार गरौंला भन्दै टोलीलाई फर्काए। २००७ सालमा प्रजातन्त्र आएपछि महिलाले मतदान र उम्मेदवार बन्ने अधिकार पाए। २०१० भदौ १७ गतेका लागि काठमाडौं नगरपालिकाको दोस्रो चुनाव घोषणा गरियो। २००४ मा २१ वटा वडा भएको काठमाडौं नगरपालिकालाई २०१० को चुनावमा १९ वडामा झारियो। उक्त चुनावमा उम्मेदवार बनेकी साधना प्रधान (अधिकारी) प्रतिबन्धित कम्युनिस्ट पार्टीमा आबद्ध थिइन्। यद्यपि, मातृकाप्रसाद कोइराला नेतृत्वको सरकारले कम्युनिस्ट पार्टीलाई प्रतिबन्ध लगाएको थियो। प्रतिबन्धका बाबजुद पनि कम्युनिस्टले आफ्ना उम्मेदवार स्वतन्त्र खडा गरेका थिए। उनले वडा८ बाट स्वतन्त्र उम्मेदवारी दिएकी थिइन्। चुनावमा ७३ जना उम्मेदवार थिए। तीमध्ये साधना मात्रै महिला उम्मेदवार थिइन्। पूर्वमन्त्री तथा साहित्यकार भद्राकुमारी घले त्यसबेलाका जीवित व्यक्तिहरू पाउनै मुस्किल भएको बताउँछिन्। भन्छिन्, केही छन्। ती पनि कोही बिरामी छन् त कोही बोल्न नसक्ने अवस्थामा छन्। उनले उहिले र अहिलेको अवस्थामा धेरै परिवर्तन भएको बताउँछिन्। उनका अनुसार महिलालाई हेर्ने दृष्टिकोण र दिने दर्जाको कुरा दयनीय थियो। त्यो समयमा महिला राजनीतिमा आउनु भनेको निकै ठूलो कुरा थियो। अलिकति क्षमता भएका महिला उठ्थे। लडेर अधिकार लिइहाल्थे, उनले आफ्नो उदाहरण दिँदै भनिन्, म पञ्चायतकालमा ५ पटक माननीय भएकी मान्छे हुँ। राज्यमन्त्री पनि भएँ, सम्माननीय सदस्य पनि भएँ। क्षमता हुने महिला लिन्थे। तर, पुरुष वर्गबाट महिलाले स्थान दिनुपर्छ भन्ने थिएन। अहिलेको चुनाव आधुनिक, वैज्ञानिक संविधानले हक अधिकार दिएको छ। उनका अनुसार त्यतिबेलाको चुनावताका सरकारले ७५ जिल्ला १४ अञ्चलकै कमिटी एकै ठाउँमा ल्याएर राखिदिन्थ्यो। पञ्चायती व्यवस्थामा दल थिएनन्। ९२ वर्षीया घलेले हाँस्दै भनिन्, त्यति मात्रै होइन सरकारले दालभात र आवतजावत खर्च पनि दिन्थ्यो। २०३६ को जनमत संग्रहपछि राज्यमन्त्री भएकी घले महिलाले चुनावमा उठेको पुरुषहरूले मन नपराउने गरेको बताउँछिन्। त्यो बेला घरका लोग्नेले, छोराले, गाउँका ठूलाबडाले नउठ भनेपछि कसको हिम्मत हुन्थ्यो र ?, भन्छिन्, महिला संगठनलाई हेप्थे। म त कसैसँग डराउँथिनँ। सबै लोग्ने मान्छेलाई लडाएर नै चुनाव जितेँ। वीरेन्द्र सरकारले मलाई सम्मानीय सदस्य बनाउनुभयो। ४ वर्ष राजपरिषद्को काम गरेँ। त्यस्तै, नेपाली कांग्रेसकी नेतृ तथा पूर्वकोषाध्यक्ष सीतादेवी यादव भने महिलाको हक, अधिकार पहिलाको तुलनामा बढ्दै गएको बताउँछिन्। उनले भनिन्, महिलाले केवल घरको काम गर्ने हो भन्थे। राजनीति गर्न दिइँदैनथ्यो। तर, अहिले अवस्था फेरिएको छ। महिला पढेलेखेका छन् र सक्षम पनि छन्। त्यसैगरी, राणा शासनको अन्त्यपछि महिलाले अवसर पाउन थालेको बताउँछिन्, महिला आयोगकी पूर्वअध्यक्ष तथा पूर्वप्रमुख सीता पौडेल। उनी भन्छिन् त्यतिबेला राणा राजा र कांग्रेसको सरकार हुन्थ्यो। जनतामा राजनीतिक चेतना पनि थिएन। महिलाका लागि झनै गाह्रो समय थियो। तर, पनि महिलाहरूले लडेरै भए पनि मताअधिकार प्राप्त गरे। अहिले पनि हामी महिलाका लागि लडिरहेका छांै। महिला संघकी अध्यक्षसमेत रहेकी उनी २००४ सालमा महिला संगठन बनेपछि महिला हक, अधिकारका लागि निरन्तर संघर्ष गर्दै आएको बताइन्। त्यस्तै, पूर्वप्रमुख निर्वाचन आयुक्त सूर्यप्रसाद श्रेष्ठ भन्छन्, महिला उम्मेदवार हुँदैनथे। अहिलको जस्तो टेक्नोलोजी पनि थिएन। भोटर लिस्ट पनि हातले लेख्नुपर्ने अवस्था थियो। त्यसबेला पनि निर्वाचन भड्किलो थियो। तर, आयोगले आचारसंहितामा छुट दिएको थियो। अहिले जस्तो धेरै कडाइ गरेको अवस्था थिएन्। त्यसैगरी तेजेश्वर बाबु ग्वाङ उ बेलाको निर्वाचन र अहिलेको निर्वाचनको फरक भनेकै आचारसंहिता भएको बताउँछन्। त्यतिबेला पनि एक दलले अर्को दललाई टिकाटिप्पणी त गर्थे नै। तर, महिलालाई चुनाव लड्ने अवसर दिए पनि गृहिणीको भावना थियो। अहिलेका महिला धेरै अवसर पाएका छन्। नेपालको निर्वाचन इतिहास का अनुसार २०१० सालको निर्वाचन २०१० सालको नगर निर्वाचनमा कांग्रेस र जनप्रजा परिषद्का ४४ जना उम्मेदवारले जिते। ४ जना स्वतन्त्र उम्मेदवारले चुनाव जिते भने सत्तासीन रहेका मातृकाप्रसाद कोइरालाको राष्ट्रिय प्रजापरिषद्का एक जनाले पनि चुनाव जितेनन्। बरु राणा खलकसँग निकट मानिने गोरखा परिषद्ले भने एक स्थानमा जित्यो। २००७ सालपछि स्थानीय शासनलाई बढी जनमुखी बनाउन नगरपालिका कानुन निर्माण गरिएको थियो। यसै कानुनको आधारमा २०१० भदौ १७ गते काठमाडौं नगरपालिकाको निर्वाचन सम्पन्न भएको थियो। काठमाडौंका २१ वडालाई घटाएर १८ वडा (नाम परिवर्तन) गरी काठमाडांै नगरपालिका यसैबेला बनाइएको थियो। संसद्मा महिला सहभागिता मा उल्लेख भएअनुसार मताधिकारका लागि महिलाले धेरै आन्दोलन गर्नुपर्यो। इतिहासलाई खोतल्दा महिलाले मतदान गर्न पाएको ६९ वर्ष पुगेको छ। संघीय संसद् सचिवालयद्वारा प्रकाशित संसद्मा महिला सहभागिता पुस्तकमा उल्लेख भएअनुसार २०१० को चुनावमा महिलालाई मताधिकार र उम्मेदवार हुने अधिकार दिनुपर्छ भनेर महिलाहरू आन्दोलित भएका थिए। २००४ मा मंगलादेवी सिंहको नेतृत्वमा गठित नेपाल महिला संघ महिलाले पनि मताधिकार र उम्मेदवार बन्ने अधिकार पाउनुपर्छ भनेर आन्दोलन गरेका थिए। संघका तर्फबाट मंगलादेवीको नेतृत्वमा साहना प्रधान, साधना प्रधान (अधिकारी), कनकलता श्रेष्ठ तथा स्नेहलता श्रेष्ठलगायतका महिलाले जुलुस निकाले। प्रधानमन्त्रीलाई भेटेर आफूहरूले पनि मत हाल्न पाउनुपर्ने र उम्मेदवार बन्न पाउनुपर्ने माग राखे। महिलाहरूको माग सुनुवाइ गर्दै तत्कालीन सरकारले २०१० को चुनावमा महिलालाई मताधिकारसँगै उम्मेदवार बन्न पाउने व्यवस्था गर्यो। २०१० को चुनावमा भोट हाल्ने महिलाहरूको संख्या यकिन नभए पनि ठूलो संख्यामा महिलाहरूले भोट हालेको निर्वाचन आयोगको भनाइ छ। कस्तो थियो चुनावी पद्धति नेपालको निर्वाचन इतिहास पुस्तकअनुसार २१ वर्ष पुगेका बालिगहरूबाट प्रत्यक्ष गुप्त मतदानद्वारा निर्वाचित गरी सबै चुनावबाट महिलाहरूले मताधिकार प्राप्त गरी उम्मेदवारसमेत बन्ने अवसर पाएका थिए। मतदान गर्ने ठाउँमा उम्मेदवारहरूको नाम टाँसिएको विभिन्न रङका बाकसहरू राखिएको ठाउँ गुप्त तरिकाले राखिएको थियो। मतदाताहरूलाई एकएक जनाको हिसाबले वडा नम्बरसमेत भएको वाइलेट पेपरलगायतका व्यवस्था गरिएको थियो। घर ब्लक नम्बरका जनताले सम्बन्धित ढ्वाङमा मत खसाल्नुपर्ने र जसको भोट बढी हुन्छ उही चुनिने बहुमतीय चुनाव पद्धति अपनाइएको थियो। चुनाव चिह्न, मतदाता र उम्मेदवार, मतदान केन्द्र त्यतिबेला प्रत्येक उम्मेदवारले आफूलाई मनपरेको चुनाव चिह्न रोजेर सम्बन्धित निकायमा चुनाव अघिनै दिने व्यवस्था गरिएको थियो। चुनाव चिह्न एकै पर्न गए आपसी समझदारीबाट अलगअलग गराइन्थ्यो। उम्मेदवारले आफ्नो परिचयको साथै बाकसमा पनि राख्न पाउने भएकाले मतदाताले कुन उम्मेदवारको कुनकुन बाकस हो भनी थाहा पाउँथे। त्यो निर्वाचनमा कुल ५६ हजार मतदाता थिए। पाँचवटा पार्टीहरूबाट खडा गरिएका उम्मेदवारहरू र स्वतन्त्र रूपमा दिएका उम्मेदवारहरूसहित १८ पदका लागि ७३ जना उम्मेदवारले आआफ्नो उम्मेदवारी दिएका थिए। चुनाव हुनुअघि हरेक वार्डमा चोटहरूको नामावली लेखिएको फिरिस्त राखिएको थियो। बहुला र मगज बिग्रिएको, कुनै सरकारी कामद्वारा अपराधी ठहरिएकाबाहेक २१ वर्ष पुगेका नागरिक मतदाता हुने व्यवस्था थियो। सरकारी जागिर नभएको २५ वर्ष उमेर पुगेको व्यक्ति आआफ्नो वार्डक्षेत्रमा उम्मेदवार हुन सक्ने थियो। उम्मेदवारी निवेदनपत्रमा कमसेकम १५ जवान निर्वाचकको दस्तख्त भएको हुनुपथ्र्याे। सो निर्वाचनमा १३ जनाले आफ्नो उम्मेदवारी फिर्ता लिएका थिए। प्रत्येक उम्मेदवारले ५० रुपैयाँ धरौटी राख्ने व्यवस्था थियो। वडाको निर्वाचनमा जम्मा मतको ८ खण्डको १ खण्ड मत पाउन नसकेका उम्मेदवारहरूले राखेको धरौटी जफत गरी नगरपालिकाको आम्दानीमा बाँध्नुपर्ने व्यवस्था नगरपालिका निर्वाचनको नियमको दफा १६ मा गरिएकोमा विभिन्न २६ जना उम्मेदवारको धरौटी जफत भएको थियो। काठमाडौं महानगरपालिकाका १७ वडाका विभिन्न स्थानहरूमा ५६ मतदान केन्द्र कायम गरी मतदातालाई मतदान गर्न धेरै समय कुर्नु नपर्ने व्यवस्था गरिएको थियो। वडा१५ मा १ जनाको मात्र उम्मेदवारी परेकाले मतदान गर्नुपरेको थिएन्। कम्तीमा दुइटा मतदान केन्द्र १ वडामा राखिएको थियो भने बढीमा ३ मतदान केन्द्र थिए। कर्मचारी खट्न निर्देशन प्रत्येक पोलिङ बुथमा रहने अफिसरहरू र आवश्यक सहयोगीसमेत खटाइएको थियो। उनीहरूले बुथमा आधा घन्टा अगावै पुग्नुपर्ने, वाइलेट बाकस राख्ने कोठा जाँच गरी सुरक्षित राख्ने व्यवस्था गर्नुपर्ने, बुथ एरियाभित्र वरिपरि ५० गजसम्मको एरियामा प्रचार गर्न नदिने, मतदाताले मतपत्र लिई मत खसाल्दा आधा मिनेटभन्दा बढी लगाए जाँच्ने, भोटिङको काम साँझ ६ बजेसम्म सिध्याउनुपर्ने हुन्थ्यो। मतदानपछि बाकसमा शिल गरी सही गर्नुपर्ने र चुनाव अफिसमा ल्याएर काठमाडौ नगरपालिका चुनाव अफिसबाट भर्पाइ लिनुपर्नेलगायतका कार्यहरू तोकिएको थियो। भदौ १७ गते चुनावको दिनमा काठमाडौं इलाकाका अड्डा र कलकारखानाहरूलाई बिदा दिइएको थियो। पहिलो महिला जनप्रतिनिधि नेपालको निर्वाचन इतिहास अनुसार काठमाडौं महानगरपालिकाको निर्वाचन सम्पन्न भई १८ गते बिहानदेखि मत गणना सुरु भई १९ गते दिउँसो समाप्त भएको थियो। उक्त निर्वाचनमा वडा८ मा खसेको ४ हजार ३ सय १३ मतमध्ये २ हजार ४ सय ५५ मत प्राप्त गरी साधना देवी नेपालको पहिलो महिला जनप्रतिनिधि चुनिएकी थिइन्। त्यस्तै, वडा१५ बाट घनानाथ उपाध्याय निर्विरोध निर्वाचित भए। पहिलोपटक महिलाहरूले पनि मताधिकार गर्न पाएकाले उनीहरूले प्रशस्त मात्रामा मतदान गरेका थिए। यस निर्वाचनमा ५३ प्रतिशत मतदाताले मतदान गरेका थिए। निर्वाचनसमबन्धी सरकारी व्यवस्थाको स्तुत्य नियमबाट फलानाले फलानालाई मत दियो भन्ने सुइँकोसमेत कसैले नपाउने भएकाले मत नदिए हेर्लास् भनी धम्की दिने खालका मानिसहरू तर्सिनुपर्ने अवस्था पनि थिएन्। २०१० मा नगरपालिकाका लागि यो दोस्रो निर्वाचन भए पनि सभापतिसमेत जनताबाटै छनोट गर्न पाउने व्यवस्थासहितको स्थानीय निर्वाचन यो पहिलो भएकाले स्थानीय स्वायत्तताका दृष्टिले यस निर्वाचनलाई पहिलो मान्न सकिन्छ। वैधतामा कसैले अलिकति पनि खोट लगाएनन्। नगरपालिका बोर्ड प्रमुख र उपप्रमुख निर्वाचन निर्वाचित १८ र सरकारबाट ४ मनोनीत गरी २२ जनाको नगरपालिका बोर्ड रहने र निर्वाचित सदस्यहरूमध्येबाट प्रमुख र उपप्रमुख चयन गर्नुपर्ने व्यवस्थाअनुसार प्रमुखमा जनकमान श्रेष्ठ र उपप्रमुखमा प्रयागराज सिंह सुवाल गुप्त मतदानबाट चुनिएका थिए। त्यसैगरी, २००९ भदौ २९ गते भएको ललितपुर नपाको निर्वाचनमा त्यस नगरपालिकामा जम्मा १० वटा वडा रहेकाले कुल १९ उम्मेदवार खडा थिए। वडा२,५,७,८,९ का वडामा ११ जना मात्र उम्मेदवार भएकाले निर्विरोध भएका थिए। वडा१० मा १९ जनासम्म उम्मेदवारहरू थिए भने अन्य वडामा ३ जनासम्म प्रतिनिधि थिए। ५७५ प्रतिशत मतदाताहरूले मतदान गरेका थिए। भोटिङसम्म बिहान ८५ सम्म तोकिएको थियो। सभापतिको निर्वाचनमा १ जना सदस्य अनुपस्थित हुँदा ९ जना सदस्यबीच निर्वाचन हुँदा पहिलोपटक ३ उम्मेदवारले बहुमत ल्याउन नसकी दोस्रोपटक २ उम्मेदवारबीच ५४ मत भइ ५ मत ल्याउने नरेन्द्रमान जोशी विजय भए भने उपसभापतिमा सुरेन्द्रशमशेर निर्विरोध छानिए। त्यो बेला महिलालाई हेर्ने दृष्टिकोण र दिने दर्जाको कुरा दयनीय थियो। घरका लोग्नेले, छोराले, गाउँका ठूलाबडाले नउठ भनेपछि कसको हिम्मत हुन्थ्यो र ? महिला राजनीतिमा आउनु भनेको निकै ठूलो कुरा थियो। अलिकति क्षमता भएका महिला भने उठ्थे। र, अधिकार लिइहाल्थे।  भद्राकुमारी घले,पूर्वमन्त्री तथा साहित्यकार राणाशासनको अन्त्यपछि महिलाले अवसर पाउन थाले। त्यतिबेला राणा, राजा र कांग्रेसको सरकार हुन्थ्यो। जनतामा राजनीतिक चेतना थिएन। महिलाका लागि झनै गाह्रो समय थियो। तर, पनि महिलाहरूले लडेरै भए पनि मताअधिकार प्राप्त गरे। अहिले पनि हामी महिलाका लागि लडिरहेका छांै।  सीता पौडेल,महिला आयोगकी पूर्वअध्यक्ष तथा पूर्वप्रमुख त्यतिबेला महिला उम्मेदवार हुँदैनथे। अहिलेको जस्तो टेक्नोलोजी पनि थिएन। भोटर लिस्ट पनि हातले लेख्नुपर्ने अवस्था थियो। निर्वाचन भड्किलो हुन्थ्यो। तर, आयोगले आचारसंहितामा छुट दिएको थियो। अहिले जस्तो धेरै कडाइ गरेको अवस्था थिएन।  सूर्यप्रसाद श्रेष्ठ,पूर्वप्रमुख निर्वाचन आयुक्त अहिले महिलाको हक, अधिकार पहिलाको तुलनामा बढ्दै गएको छ। पहिले महिला केवल घरको काम गर्ने गृहिणीका रूपमा मात्रै हेर्थे। राजनीति गर्न दिइँदैनथ्यो। तर, अहिले अवस्था फेरिएको छ। महिला पढेलेखेका छन् र सक्षम पनि छन्।  सीतादेवी यादव, कांग्रेस नेतृ तथा पूर्वकोषाध्यक्ष को हुन् साधना प्रधान ? साधना प्रधान नेपालको इतिहासमा पहिलो महिला प्रतिनिधि, पहिलो महिला पत्रकार र प्रवेशिका परीक्षा दिने पहिलो महिला हुन्। उनको जन्म विसं १९८२ मा काठमाडौंको ठमेलमा भएको हो। उनको बुवा शंकरलाल प्रधान र आमा रम्भा प्रधान असनमा मध्यमवर्गीय परिवारका व्यापारी थिए। साधना बर्मामा हुर्केकी हुन्। उनको परिवार दोस्रो विश्वयुद्धताका भागेर नेपाल आएको थियो। शिक्षाको जग बर्मामै बसालेकी उनी २००४ सालमा नेपालमा प्रवेशिका परीक्षा दिने हिम्मत गरिन् र नेपालको इतिहासमा प्रवेशिका परीक्षा दिने पहिलो महिलाका रूपमा नाम दर्ज गरिन्। २००४ साल वैशाख १७ गते नेपालमा पहिलोपटक संगठित रूपमा राणाशाही विरोधी नारा लगाउने चार कर्मठ महिला कार्यकर्तामध्ये क्रमशः साधना प्रधान, कनकलता, स्नेहलता र साहना प्रधान थिए। उनी नेपालको पहिलो महिला पत्रकार पनि हुन्। उनले विसं २००८ सालमा महिला नामक पत्रिका प्रकाशित गरेकी थिइन्। उनी पूर्वप्रधानमन्त्री मनमोहन अधिकारीकी श्रीमती हुन्। साधनाकी बुहारी शान्ति अधिकारीका अनुसार साधना ४ वर्षकी हुँदा आमाको स्वर्गारोहण भयो। उनी बुवा र हजुरआमालाई लिएर बर्मा गइन्। दोस्रो विश्वयुद्धमा उनको परिवार १ महिना हिँडेर नेपाल आए। उनले पढाइको जग बर्मामै बसालेकी थिइन्। नेपाल फर्किएपछि त्यसबेला छोरीलाई पढाउने चलन थिएन। उनले पढाइलाई निरन्तरता दिन पाइनन्। भाइहरूलाई पढाउन बर्मा पठाउने भएपछि साधना र बैनी साहनाले हामी पनि पढ्छौं भनेर पढ्न सुरु गरे। तर, प्रवेशिका परीक्षा नेपालमै दिए। बीए पास गर्नुभयो, बुहारी भन्छिन्, परिवार नै राजनीतिक पृष्ठभूमिको थियो। साधनासहित २ दाजुभाइ र २ दिदीबहिनी थिए। उनीहरू भूमिगत रूपमै राजनीतिमा काम गरेका थिए। २०१० को पहिलो निर्वाचनमा असनबाट वडा८ को स्वतन्त्र उम्मेदवारका रूपमा वडा अध्यक्ष उठ्नुभयो। तर, राणाहरूले काम गर्न त परै जाओस् एक पैसा पनि बजेट दिएनन्। उनका अनुसार बजेट नपाएपछि वडाध्यक्षबाट राजीनामा दिइन्। त्यसपछि राणा विरोधी आन्दोलन, महिला आन्दोलनमा सशक्त रूपमा होमिइन्। जेल पनि परिन्। महिला संगठनमा पहिलो महासचिव भएर काम गरिन्। महिलाहरूलाई शिक्षा दिनुपर्छ भनेर निरन्तर आन्दोलन गरेपछि राणाहरूले पद्मकन्या स्कुल स्थापना गरे। महिला अधिकारका लागि अनसन महिलाप्रतिको काम हक, अधिकारका लागि धेरै योगदान छ। सुगरको रोगी रहेकी २०६१ वैशाख ११ गते निधन भएको थियो। बुहारी भन्छिन्, उहाँकै योगदान र संघर्षबाट सिकेर म राजनीतिमा आबद्ध छु। म अहिले नेकपा एमालेको केन्द्रीय सदस्यमा छु।"
उम्मेदवारको घरनजिक भेटियो शंकास्पद वस्तु,विराटनगर : मोरङको सुन्दरहरैँचामा उम्मेदवारको घरनजिक बिहीबार बिहान बमजस्तो देखिने शंकास्पद वस्तु भेटिएको छ। सुन्दरहरैँचा नगरपालिका११ शुक्रबारेस्थित वडा सदस्यका उम्मेदवार जीवनाथ ढकालको घरनजिक मकैबारीमा टेपले बाँधेर राखेको र तार बाहिर निकालिएको अवस्थामा प्रेसर कुकर फेला परेको मोरङ प्रहरीका प्रवक्ता डीएसपी दीपक श्रेष्ठले बताए । ढकाल नेकपा (एमाले)का तर्फबाट वडा सदस्यका उम्मेदवार हुन् । घटनास्थलमा प्रतिक्रियावादी निर्वाचन बहिस्कार गरौं भन्ने पर्चा भेटिएको छ । पर्चा सोही प्रेसर कुकरमा टेपले बाँधेर राखिएको डीएसपी श्रेष्ठले बताए । उनका अनुसार उक्त शंकास्पद वस्तु कसले राखेको भने खुल्न सकेको छैन । शंकास्पद वस्तु आसन्न स्थानीय तह निर्वाचन विरोधी समूहले राखेको हुन सक्ने अनुमान गरिएको छ । इलाका प्रहरी कार्यालय बेलबारीका इन्स्पेक्टर खगेन्द्र धमला नेतृत्वको टोलीले घटनास्थल सुरक्षित राखेर वरपर मानिस तथा सवारीसाधन आवतजावतमा रोक लगाएको छ । नेपाली सेनाको बम डिस्पोजल टोली घटनास्थलतर्फ़ जाँदैछ । घटनास्थल पुगेर टोलीले यकिन गरेपछि उक्त वस्तु बम होकि हैन भनेर पुष्टि हुने प्रहरीले जनाएको छ । डीएसपी श्रेष्ठले घटनाको अनुसन्धान सुरु गरेर शंकास्पद वस्तु राख्न्नेको खोजी सुरु गरिएको जानकारी दिए।
निर्वाचनको परिणाम गठबन्धनकै पक्षमा आउँछ : प्रचण्ड,"चितवन : देशभर गरिएको चुनावी गठबन्धन लयमा रहेको नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले बताएका छन् । उनले निर्वाचनको परिणाम गठबन्धनको पक्षमा हुने दावी गरेका छन् । चुनावी सभालाई सम्बोधन गर्न चितवन पुगेका दाहालले पत्रकारसँगको कुरामा गठबन्धनलाई कुनै असर नपर्ने बताएका छन् । 'गठबन्धन आफ्नो लाइनमा अघि बढिसकेको छ । अब फैसला चितवनको जनताको हातमा छ , 'उनले भने ,' उमेदवारी उठ्ने स्वतन्त्रता कोही पनि नेपालीलाई छ । यसको बारेमा धेरे चर्चा गर्न आवश्यक छैन । '"
सुदूरपश्चिम प्रदेशका मुख्यमन्त्री भट्टलाई निर्वाचन आयोगले सोध्यो २४ घण्टे स्पष्टीकरण,काठमाडौं : निर्वाचन आयोगले सुदूरपश्चिम प्रदेश सरकारका मुख्यमन्त्री त्रिलोचन भट्टलाई २४ घण्टे स्पष्टीकरण सोधेको छ। निर्वाचन आचारसंहिता विपरीत अभिव्यक्ति दिएको भन्दै भट्टलाई स्पष्टीकरण सोधिएको आयोगका सहायक प्रवक्ता एवम् उपसचिव सूर्यप्रसाद अर्यालले जानकारी दिए। अर्यालका अनुसार आयोगले बुधबार मुख्यमन्त्री भट्टलाई पत्र पठाई स्पष्टीकरण मागेको हो। मुख्यमन्त्री भट्टले कैलालीको कैलारी गाउँपालिकाका अग्निपीडितलाई तुरुन्तै घर बनाइदिने लगायतको आश्वासन दिएर निर्वाचनमा मत प्रभाव पार्ने गरी अभिव्यक्ति दिएका थिए। यसैगरी निर्वाचन आचारसंहिता विपरीत अभिव्यक्ति दिने निर्वाचन पर्यवेक्षण समिति नेपालका अध्यक्ष प्रदीप पोखरेललाई पनि आयोगले स्पष्टीकरण सोधेको छ।
बागी उठेका जगन्नाथलाई नेपालको आग्रह : राजनीतिक भविष्यका लागि उमेदवारी फिर्ता लिनुहोस्,"चितवन : नेकपा एकीकृत समाजवादीका अध्यक्ष माधवकुमार नेपालले भरतपुरमा सत्ता गठबन्धनको विरुद्ध उमेदवारी दिएका जगन्नाथ पौडेललाई मुलुकको राजनीतिक भविष्यका लागि उमेदवारी फिर्ता गर्न आग्रह गरेका छन् । गठबन्धन गरेका दलहरुको सहकार्यले मात्रै मुलुकको राजनीतिक संकट टर्ने भन्दै उमेदवारी फिर्ता लिएर गठबन्धनको पक्षमा लाग्न आग्रह गरेका हुन् । सत्ता गठबन्धनको भरतपुरमा चुनावी सभालाई सम्बोधन गर्न चितवन आएका नेपालले भरतपुर विमानस्थलमा पत्रकारसँग कुराकानी गर्दै मुलुकको राजनीतिक संकट टार्नका लागि गरिएको गठबन्धनको जीत आवश्यक रहेको बताए। उनले गठबन्धनको पक्षमा माहोल बनेको दावी गरे । कांग्रेसको सहकार्यबाटै राजनीतिक परिवर्तन भएको बताउँदै सबैलाई त्यसमा लाग्न आग्रह गरे। 'राजनीतिक मान्छेले राजनीतिक रुपमा सोच्छ । आफूलाई केन्द्र विन्दुमा राख्दैन पुरै सिङ्गो पार्टीलाई ध्यानमा राख्छ,'उनले भने, 'आजसम्म नेपालको राजनीतिक परिवर्तनका लागि दुवै पार्टीले सहकार्य गर्दै आएका छन् । अनि मात्रै सफलता मिलेको छ । यसलाई ध्यानमा राखेर उहाँले उमेदवारी फिर्ता लिनुपर्छ र गठबनधनको उमेदवारको पक्षमा समर्थन गरेर अभियानमा जुट्नुभयो भने उहाँको इज्जत , प्रतिष्ठा , मर्यादा र राजनैतिक भविष्य राम्रो हुन्छ ।"
"एमाले रामेछाप नगरको प्रतिबद्धता : खुल्ला कृषि पाठशाला सञ्चालन, प्रदेशस्तरीय रंगशाला निर्माण","रामेछाप : नेकपा एमाले रामेछाप नगरपालिकाले स्थानीय तह निर्वाचनको घोषणा पत्र सार्वजनिक गरेको छ। समृद्ध रामेछाप नगरपालिका, सुखी रामेछाप नगरवासी भन्ने नारासहित ५० बुँदे प्रतिबद्धता पत्र सार्वजनिक गरेको हो। एमालेले रामेछाप नगरपालिकामा रोशन पाख्रिनलाई मेयर र सीता कुमारी खत्रिलाई उपमेयरमा उम्मेदवार बनाएको छ। रामेछाप नगरपालिकाको नगर प्रमुख र उपप्रमुख जिल्लामा नै सबैभन्दा पहिले सर्वसम्मत चयन गरेको हो। पार्टीले २०७४ सालको स्थानीय निर्वाचनमा पनि पाख्रिनलाई नै मेयरको उम्मेदवार बनाएको थियो। उनी न्यून मतान्तरमा पराजित भएका थिए। नेपाली कांग्रेसका नरबहादुर थापा मगरले ४ हजार ४०१ मत प्राप्त गर्दा पाख्रिनले ४ हजार ३०० मत प्राप्त गरेका थिए। पाख्रिनले यस पटक शानदार मत ल्याएर आफू निर्वाचित हुने दाबी गर्दै आएका छन्। रामेछाप नगरपालिकामा एमाले एक्लै चुनावी मैदानमा होमिएको छ। देशभर गठबन्धन भएपनि रामेछापमा भने सत्ता गठबन्धनबीच भागबण्डा नमिन्दा कांग्रेसबिना माओवादी केन्द्र र एकीकृत समाजवादीले गठबन्धन गरेका छन्। एमालेले प्रतिबद्धता पत्रमा रामेछाप नगरपालिकाले खुल्ला कृषि पाठशाला सञ्चालन गर्ने घोषणा गरेको छ। रामेछाप नगरमा प्रत्येक वडामा १ जना कृषि प्राविधिकको व्यवस्था, हरेक वडामा सहकारी मार्फत कृषि उपज खरिद विक्री केन्द्रको व्यवस्था सहकारी र कम्पनीहरु मार्फत ठूलो परिमाणमा कृषि तथा पशुपालन गर्न प्रोत्साहित गरिने, उच्च मुल्य प्राप्त हुने वाली एवं तरकारी खेतीको पकेट क्षेत्रको रुपमा विकास गर्ने एमालेले जनाएको छ। व्यवसायिक रुपमा पशु, पंक्षी, माछा र मौरी पालन गर्न चाहने कृषकहरुलाई व्यवसायिक योजनाको आधारमा अधिकतम ५० प्रतिशत अनुदान दिने व्यवस्था गरिने प्रतिबद्धता पत्रमा उल्लेख छ। नगरले शिक्षामा पहुँच विस्तार र गुणस्तर सुधार गर्न नगरपालिका भित्र प्राविधिक धारको शिक्षा विस्तार गरि प्रतिबद्धता पत्रमा उल्लेख छ। स्थानीय पाठ्यक्रमलाई निरन्तर सुधार गरी सान्दर्भिक बनाइनुका साथै मगर, तामाङ र नेवारी भाषी विद्यार्थी बाहुल्यता भएको आधारभुत विद्यालयहरुमा मागका आधारमा मातृभाषा पठन पाठनको व्यवस्था गरिने जनाएको छ। नगर भित्रका विभिन्न जातजातिहरुको पहिचान र मौलिक संस्कृति प्रर्वद्धन गर्न जातिय संग्राहलय स्थापना गर्ने एमालेको लक्ष्य छ। एमालेले नगरपालिका भित्र कमसेकम एउटा प्रदेशस्तरीय खेलमैदानरंगशालाको विकास गर्ने र नगरपालिका भित्रका विभिन्न क्षेत्रका राष्ट्रिय तथा अन्तराष्ट्रिय खेलाडीहरुको अभिलेख तयार गरी सम्मान गर्नुका साथै नगरको खेलकुद विकासमा उनीहरुलाई उपयोग गर्ने नीति लिएको छ। गुणस्तरिय स्वास्थ्य सेवामा पहुँच वृद्धि गर्न प्रदेश सरकार सँग सहकार्य गरी जिल्ला अस्पतालको विशेषज्ञ सेवालाई थप व्यवस्थित बनाइनेछ। नगरपालिकाका सबै स्वास्थ्य संस्थालाई भवन, जनशक्ति र संसाधनयुक्त बनाइनेछ। सबै वडाहरुका स्वस्थ्य संस्थामा २४ घण्टे प्रसुतिसेवा संचालन गरी गर्भ जाँच, प्रसुति जाँच र स्वास्थ्य संस्थामा सुत्केरी गराउने कार्यक्रमलाई व्यवस्थित बनाई थप प्रवर्धन गरिनेछ। प्रतिबद्धता पत्रमा भनिएको छ, विपन्न, दिर्घरोगी, जेष्ठ नागरिक र अशक्तहरुलाई ध्यानमा राखि निःशुल्क रुपमा एम्बुलेन्स सेवा, औषधी वितरण, स्वास्थ्य विमामा अनुदान, स्वास्थ्य शिविर तथा घरदैलोमा स्वस्थ्य परिक्षणका कार्यक्रमहरु संचालन गरिनेछ। एमालेले वडा कार्यालयबाट नगर केन्द्रसम्म जोडिने सडकलाई कालोपत्रे गर्ने, रामेछाप बजारमा रिङ रोड बनाई कालोपत्रे गर्ने, नगर बस सञ्चालन गर्ने प्रतिबद्धता जनाएको छ। त्यसैगरट्ठ विद्युतिय सवारीहरुलाई प्रोत्साहन गर्न सम्भाव्यताको आधारमा नगरका प्रमुख बजारमा विद्युतिय चार्जिङ स्टेसनहरु बनाउन लागि पर्ने बताइएको छ। रामेछाप बजार र साँघुटार बजारलाई सडक, नाला ढल निकास, खानेपानी, विद्युत लगायतको व्यवस्था गरी आधुनिक ग्रामीण सहरको रुपमा विकास गरिने पत्रमा उल्लेख छ। स्थानीय सांस्कृतिक महोत्सव, मेला, पर्व एवं जात्राहरूको सञ्चालन तथा व्यवस्थापन, ऐतिहासिक, धार्मिक, साँस्कृतिक एवं पुरातात्विक महत्त्वका सम्पदाहरूको जीर्णोद्धार, संरक्षण र संबर्धनसम्बन्धी कार्यहरू गरिने नीति एमालेले लिएको छ।"
चुनावी सभालाई सम्बोधन गर्न सत्ता गठबन्धनका शीर्ष नेता चितवनमा,"चितवन : पाँचदलीय सत्तारुढ गठबन्धनको चुनावी सभामा सहभागी हुन शीर्ष नेत चितवन आएका छन् । नेपाली कांग्रेसका सभापति एवं प्रधानमन्त्री शेरबहादुर देउवा र वरिष्ठ नेता रामचन्द्र पौडेल बुधबा चितवन आएका हुन् । नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा समाजवादीका अध्यक्ष माधवकुमार नेपाल चितवन बिहीबार बिहान चितवन आएका हुन्। चितवनको भरतपुर महानगरपालिकाको केन्द्रीय बस ट्रमिनलमा हुने चुनावी सभालाई सत्ता गठबन्धनमा रहेका दलका शीर्ष नेताहरुले सम्बोधन गर्ने कार्यक्रम छ । कांग्रेस चितवनका सभापति राजेश्वर खनालले आमसभाको सम्पूर्ण तयारी पूरा भएको बताए ।"
कसले चलायो विमानस्थलमा बम राखेको हल्ला ?,"काठमाडौं : बुधबार बिहान १० बज्न लागेको थियो। त्रिभुवन अन्तर्राष्ट्रिय विमानस्थलमा आन्तरिक उडानका लागि यात्रु भरिभराउ थिए। कोही विमान उड्ने समयको प्रतीक्षामा थिए त, कोही टिकट मिलाउँदै। अवस्था सामान्य नै थियो। तर, एक्कासि विमानस्थलको सुरक्षामा खटिएका प्रहरीबाट यात्रुलाई बाहिर निस्कन अनुरोध आयो। विमानस्थल परिसरमा बम भएको हल्ला फैलियो। यात्रु त्रसित बने। एक घण्टा आन्तरिक उडान रोकियो। नेपाली सेना, सशस्त्र र नेपाल प्रहरीको ठूलो समूह परिचालन भयो। तर, कुनै स्थानमा बम नभेटिएपछि करिब ११ बजेबाट सेवा सञ्चालनमा आयो। नेपाल बाहिरको जस्तो देखिने नम्बरबाट आएको दुई कलले कडा सुरक्षामा सञ्चालन हुने देशकै प्रमुख अन्तर्राष्ट्रिय विमानस्थलमा एकैछिनमा हल्लिखल्ली मच्चायो। यात्रुको यात्रा समय फेरियो। सुरक्षा निकायलाई चुनौती थपियो। यसरी आएको थियो फोन त्रिभुवन अन्तर्राष्ट्रिय विमानस्थलको टर्मिनलमा बुधबार बिहान ९ः४० बजेतिर नेपाल बाहिरको नम्बरबाट फोन आयो। अफिसको एक्सचेन्ज नम्बरमा एकपटक मात्रै नभई दुईपटक फोन आयो। कुरा उही दोहोरियो। नम्बर नेपाल बाहिरको जस्तो देखिए पनि फोनमा बोल्नेले नेपालीमा बोले। भने, सलाम वालेकुम। तपाईंको डोमेस्टिक टर्मिनल क्षेत्रको सात ठाउँमा बम राखिएको छ। दुई घण्टाभित्र बिस्फोट हुन्छ। टर्मिनल ड्युटी अफिसरले फोन उठाएका थिए। पहिलो कललाई बेवास्था गरेका ती कर्मचारीले दोस्रोपटक पनि उही कुरा दोहोर्याउँदै फोन आएपछि नागरिक उड्डयन प्राधिकरणका अधिकारीलाई जानकारी गराए। कुरा संवेदनशील थियो। सातवटा बम राखेको र दुई घन्टाभित्र बिस्फोट हुने जानकारी आएको कुरा ती अधिकारीले सुरक्षा निकायलाई जानकारी गराउँदासम्ममा १० बजिसकेको थियो। फोन आएको नै १५ मिनेट कटेकाले सुरक्षा निकाय एकै छिनमा तैनाथ भए। फोन कसले गरेको भन्ने विषयभन्दा पनि बम निश्क्रिय पार्नु पहिलो काम थियो। किनभने विमानस्थलभित्र सुन तस्करीदेखि विमानस्थलको तारजालिबाट छिरेर विमानभित्र पुग्ने र ठूलो परिमाणमा सुन र विदेशी मुद्रा भेटिने घटना केही दिनअघि मात्रै भएका थिए। फ्रि कल एप डिङटोनबाट आएको कल कसले गरेको भन्ने विषयमा अहिले प्रहरीले अनुसन्धान गरिरहेको नेपाल प्रहरीका प्रवक्ता विष्णुकुमार केसीले बताए। बम पत्ता लगाउने कुकुरदेखि सेनासम्म परिचालन दैनिक लाखौं यात्रु आवतजावत गर्ने विमानस्थलमा सातवटा बम राखेको फोन आएपछि सुरक्षाका तीनवटै निकाय तैनाथ भए। सँुघेर बम पत्ता लगाउने कुकुरदेखि अत्याधुनिक उपकरणका साथमा प्रहरी र सेना परिचालन भयो। बम डिस्पोज गर्ने सेना तयारीका साथ पुग्यो। विमानस्थलका कुनाकुना जाँच भयो। शौचालयदेखि विमानका सबै ठाउँ खानतलासी भयो। उडानका सेवा रोकिए। अवतरण प्राथमिकतामा नै थियो। एक घन्टासम्म विमानस्थलको जाँचपछि सुरक्षा निकायले केही फेला पारेन। अचानक आएको फोनले यात्रुदेखि सुरक्षा निकाय एक घन्टा हैरान भए। कुनै पनि शंकास्पद वस्तु भेटिएन। हामीले संवेदनशील भएर यात्रुलाई सुरक्षित बाहिर निकालेका थियांै। सुरक्षा निकायले पनि गम्भीर भएर अनुसन्धान गरिरहेको छ, नागरिक उड्डयन कार्यालयका प्रवक्ता टेकनाथ सिटौलाले भने। बम डिस्पोजल टोलीद्वारा यात्रु बस्ने क्षेत्र, सुरक्षा जाँच गरिने क्षेत्रमात्र नभएर शौचालयहरूमा समेत सर्च गरेको प्रवक्ता सिटौलाले बताए। त्रिभुवन विमानस्थलको आन्तरिक टर्मिनलभित्र बम रहेको अज्ञात व्यक्तिको टेलिफोन त्रिभुवन विमानस्थलमा शंकाष्पद वस्तु भेटिएन, आन्तरिक टर्मिनलमा यात्रु बोलाइयो बम रहेको अफवाहले यात्रुले पाए सास्ती (फोटोफिचर) सर्च अपरेसन सुरु गर्नुअघि एयरपोर्ट इमर्जेन्सी प्लानअनुसार अपनाउनुपर्ने सावधानी अपनाएर टर्मिनलभित्र रहेका यात्रु तथा सबै कर्मचारीलाई बाहिर निकाल्दा केही यात्रु त्रसित थिए भने केही सुरक्षा व्यवस्था कमजोर भएको भन्दै आक्रोशितसमेत भेटिन्थे। बम बिस्फोटको थ्रेट दिने व्यक्तिबारे सुरक्षा निकायलाई जानकारी गराइएको र सुरक्षा निकायले अनुसन्धान अघि बढाइसकेको सिटौलाले बताए। विमानस्थलमा कुनै थ्रेट आएको खण्डमा बम नै राखिएको जस्तो मानेर अपरेसन गर्नुपर्ने उनी बताउँछन्। बम थ्रेट आएपछि यसलाई मजाकको रूपमा नलिई साँच्चिकै बम नै राखिएको हो भनेर हामीले त्यहीअनुसार काम गर्छौं, उनले भने, किनभने त्यो थ्रेट साँच्चै हो कि झुटा हो भन्ने कुरा त हामीलाई थाहा हुँदैन। त्यसैले हामीले साँच्चै नै बमै हो भनेर काम गर्नुपर्छ। विमानस्थल सुरक्षा प्रहरी प्रमुख एसएसपी भीम ढकालले थ्रेटकलबारे अनुसन्धान थालिएको जानकारी दिएका छन्। भने, फोन गर्ने व्यक्तिबारे अनुसन्धान थालिसकेका छौं। अनुसन्धानपछि नै थप कुराहरू खुल्नेछन्। गृह मन्त्रालयका प्रवक्ता फणीन्द्रमणि पोखरेलले यो घटना गम्भीर भएकाले यस्ता घटना हुन नदिन सुरक्षा निकाय सचेत बन्नुपर्ने बताए। कहिलेकाहीँ यहाँ सामान्य घटना पनि भए। ती सबैलाई जोडेर विमानस्थलकै सुरक्षाको विषयमा सवाल गरिनु आवश्यक त छैन। तर, सचेत भने हुनुपर्छ, उनले भने। एक घण्टाभित्रै सर्च अपरेसन सकिएकाले डिले भएका सबै उडान रातिसम्ममा गन्तव्यमा पुर्याएको बताइएको छ।"
चुनाव जित्न मात्रै रोजगारीको नारा,"रोजगारी सिर्जनालाई दलहरुले चुनावी घोषणापत्रमा प्राथमिकता साथ समेट्छन्। सत्तामा पुगेपछि भने कार्यान्वयन गर्दैनन्। नेकपा एमाले, नेपाली कांग्रेस, माओवादी केन्द्रलगायतका दलले पालैपालो सत्ताको स्वाद चाखे। तर नेतृत्वमा पुगेपछि रोजगारी सिर्जनाको प्रतिवद्धता बिर्से। केही दिनमै स्थानीय तह निर्वाचन हुंदैछ। घोषणापत्रमा रोजगारीको एजेन्डा राखेर दलहरुले भोट माग्न सुरु गरिसकेका छन्। एमालेले पुनर्निर्माणको क्रममा एक लाख दक्ष र १० लाख अर्धदक्ष जनशक्तिलाई रोजगारी प्रदान गर्ने घोषणा गरेको छ। सहुलियतपूर्ण ऋणमार्फत डेढ लाख रोजगारी सिर्जना गर्ने भनेको छ। उद्यमशीलता विकास गरी रोजगारी सिर्जना गर्ने, वैदेशिक रोजगारीबाट फर्केका जनशक्ति परिचालन गर्ने, सीपमूलक तालिम दिनेलगायत विषय एमालेले समेटेको छ। कांग्रेसले उद्यमशीलता र रोजगारीमा केन्द्रित भएको जनाएको छ। उद्यम विकास केन्द्र र रोजगार बैंक हरेक स्थानीय तहमा खोल्ने कांग्रेस घोषणापत्रमा उल्लेख छ। रोजगार बैंक स्थापना, सीपमूलक तालिम, उद्योग व्यवसायसम्बन्धी बेसलाइन सर्भे गरी रोजगारी र स्वरोजगारीको सम्भावना पहिचान गर्ने पनि उल्लेख छ। यी नारा र योजना सुन्दा पढ्दा त राम्रा छन् तर यिनको कार्यान्वयन कसरी हुनेछ ,हेर्न बाँकी छ। बर्सेनि पाँच लाखभन्दा बढी युवा श्रम बजारमा आउँछन्। तीन तिहाइ त वैदेशिक रोजगारीमा जान्छन्। प्रजातन्त्र आए यता सरकारले थुप्रै राम्रा नीति बनाएको छ। दातृ निकायको सहयोगमा नीति नियम बने। नेपाली धरातल सुहाउने, नेपाली माटोको सुगन्ध आउने, स्थानीय माग र आवश्यकताका आधारमा बनेनन्। जसका कारण नीति जतिसुकै राम्रा भए पनि कार्यान्वयन पक्ष सधैं फितलो भयो। कागजमा मात्र राम्रा भए व्यवहारमा कहिल्यै उतार्न सकिएनन्। दलका चुनावी घोषणापत्र जस्तै महत्वाकांक्षी र सुन्दर बनाएर जनतालाई सपना मात्र देखाउने काम भए। सत्तामा पुगेपछि दलले आफ्ना घोषणापत्र, प्रतिबद्धतापत्र, संकल्प प्रस्ताव सबै बिर्से, बिर्सन्छन्। निर्वाचनमा रोजगारी नारा पनि बेरोजगारबाट भोट असुल्ने ललिपप जस्तै बनेको छ। अमेरिका, भारतलगायत विश्वका धेरै देशले बेरोजगारलाई भत्ता दिने गरेका छन्। कोरोनाको समयमा अमेरिकामा संघीय सहायता कार्यक्रममा राज्यबाट प्रदान गरिने सुविधाका अतिरिक्त साप्ताहिक रूपमा तीन सय अमेरिकी डलर बेरोजगार भत्ताको व्यवस्था गरिएको थियो। भारतको उत्तर प्रदेशमा २१ वर्षदेखि ३५ वर्ष उमेरसमूहका वर्षभरि तीन लाख भारुभन्दा कम आम्दानी हुने परिवारलाई बेरोजगारी भत्ता योजना लागू गरेको छ। हाम्रो संविधानले रोजगारीको हकलाई मौलिक हकमा राखेको छ। यही संवैधानिक व्यवस्थाकोे जगमा प्रधानमन्त्री रोजगार कार्यक्रम २०७५ सालदेखि लागू भएको छ। नेपालका सबै स्थानीय तहमा रोजगार सेवा केन्द्र स्थापना गरिएको छ। केन्द्रले बेरोजगारको सूचना संकलन गर्न आवेदन माग गर्छ। रोजगार सेवा केन्द्रको संयोजकदेखि रोजगार पाउने व्यक्ति पालिकाको नेतृत्व गर्ने दलका मान्छे हुन्छन्। अर्थात् दलका आसेपासेहरूलाई नै रोजगारीको अवसर दिइन्छ। राजनीतिलाई देशको मूल नीति भनिन्छ। राज्यको नीति तथा कार्यक्रमको रूपरेखा दलको चुनावी एजेन्डा र निर्वाचनको घोषणापत्रमा प्रतिविम्ब हुनुपर्छ। त्यसैको आधारमा सत्तामा पुग्दा दलले विकास निर्माणको काम गर्छन्, गर्नुपर्छ। किनकि देशको नीति बनाउने ठाउँमा पुग्ने भनेकै राजनीतिक दलहरू नै हुन्। दलको विकल्प दल नै हुन्। त्यसैले चुनावी नारा एउटा, चुनावी घोषणापत्रमा अर्कै, सत्ताका पुगेपछि नीति तथा कार्यक्रम र बजेट अर्कै बनाएर बेरोजगारलाई रोजगारी बनाउने भ्रमको खेती गर्नु हुँदैन। दलहरूले नेपाली बेरोजगारी समस्या अन्त्य गर्न र वैदेशिक रोजगारीमा जानेलाई स्वदेशमै रोजगारी सिर्जना गर्न स्थानीय, प्रदेश र संघीय तीनै तहका सरकारले सम्भावनाको पहिचान गर्न जरुरी छ।"
"धनगढी उपमहानगर : मेयरमा त्रिपक्षीय प्रतिस्पर्धा,कसले मार्ला बाजी ?","धनगढी : सुदूरपश्चिमको एकमात्र धनगढी उपमहानगरपालिकामा त्रिपक्षीय प्रतिस्पर्धा हुने भएको छ । सत्ता गठबन्धनको तर्फबाट नेपाली कांग्रेसका नृपबहादुर ओड मेयरमा दोहोरिएका छन् भने नेकपा एमालेले रणबहादुर चन्दलाई उमेदवार बनाएको छ । गठबन्धन र एमालेका उमेदवारसँगै स्वतन्त्र रुपमा उमेदवारी दिएका गोपाल हमाल पनि चुनावी मैदानमा छन् । ओड पछिल्ला पाँच वर्षमा टेस्टेडव्यक्ति हुन भने हमाल पनि २०७४ सालको चुनावका निकटतम प्रतिद्वन्दी हुन्। २०७४ सालको निर्वाचनको परिणाम हेर्ने हो भने १४ हजार ३२४ मत ल्याएर मेयरमा नृपबहादुर ओड विजयी भएका थिए । उनीसँगै निकटतम रहेका स्वतन्त्रका गोपाल हमालले ११ हजार ५२७ मत ल्याएका थिए । हमाल २७ सय ९७ मतले पराजित भएपनि उनका ३ हजार बढी मत बदर भएका थिए । मेयरमा दोहोरिएका नृपबहादुर ओडले आफूले १९ वटै वडामा नगरबासीहरुलाई खुसी पारेकाले आफ्नो जीत पक्का भएको दाबी गरेका छन्। त्यतिबेला नेकपा माओवादी केन्द्रका रामसमझ राना १० हजार २०९ मत र नेकपा एमालेका उमेदवार दुर्गाप्रसाद जोशीले ९ हजा ९४६ मत ल्याएका थिए । यसपाली धनगढीमा झण्डै १७ हजार मतदाताको संख्या बढेर ९२ हजार पुगेको छ। तीनवटै उमेदवारहरुले आआफ्नो जीतको दाबी गरेपनि यसपालीको चुनावी नतिजा भने एकदमै प्रतिस्पर्धी हुने देखिन्छ । मेयरमा दोहोरिएका नृपबहादुर ओडले आफूले १९ वटै वडामा नगरबासीहरुलाई खुसी पारेकाले आफ्नो जीत पक्का भएको दाबी गरेका छन् । 'मैले विकास निर्माणको कुरा होस वा कोभिडको बेलाको कुरा होस्, १९ वटै वडाका बासिन्दालाई खुसी पारेको छु, पहिलो आधार यही हो,' ओडले भने । ओड गठबन्धन आफ्नो जित्ने बलियो आधार भएको बताउँछन । 'चार दलबीच गठबन्धन भएको छ, गतवर्षको माओवादीको र मैले ल्याएको मत मात्रै जोड्ने हो भने साढे २४ हजार हुन्छ, अझ अरु दलको पनि थपिन्छ, मतदाता पनि बढेका छन्, त्यहाँबाट पनि भोट थपिन्छन्, जीत पक्का छ,' ओडले भने । ओडले, मेयरमा दोहोरिएपछि कांग्रेसभित्रकै एउटा समूह रुष्ट छ । २०७४ सालकै निर्वाचनमा पनि मेयरका प्रबल दाबेदार रहेका कृष्णबहादुर महराले त आफूले राजनीति नै नगर्ने भनी सामाजिक सञ्जालमा चेतावनी दिएका छन् । यसपाली पनि उनी मेयरका दाबेदार थिए तर टिकट पाएनन् । नेकपा एमालेले स्वच्छ छबि बनाएका पार्टीका निवर्तमान जिल्ला उपाध्यक्ष रणबहादुर चन्दलाई उमेदवार बनाएको छ । गएका पाँच वर्षमा उपमहानगरको हविगत देखेका जनताले विकल्प खोजिरहेका छन् । म त्यो बलियो विकल्प हुँ,' चन्दले भने, 'पाँच वर्षमा नगरको अवस्था के भयो ? भ्रष्टाचार कति मौलायो, नगरको अस्तव्यस्तताले मतदाताले विकल्प खोजिरहेका छन् ।' गठबन्धन गरेकोमा आपत्ती जनाउँदै नेपाली कांग्रेसका नेता प्रभाकर भण्डारीले उपमेयरमा उमेदवारी हालेपछि झन कांग्रेसभित्रको अन्तरविरोध प्रस्टिएको छ । गठबन्धनमा उपमेयरको भाग नेकपा माओवादी केन्द्रलाई परेको छ । गतवर्ष उपमेयरमा पराजित शान्ति अधिकारी क्षेत्रले यसपाली पनि उपमेयरकै टिकट पाएकी छिन् । 'मेरो मतभेद भनेको जित्ने निश्चित भएको पालिकामा गठबन्धन हुनु हो । दुबै पदमा जितेको उपमहानगरमा गठबन्धन किन चाहियो, त्यही भएर उपमेयरमा उमेदवारी दिएको हुँ,'भण्डारीले भने । नेकपा एमालेले भने उपमेयरमा रानाथारु समुदायबाट कन्दकला रानालाई उमेदवार बनाएको छ । कांग्रेसभित्रको असन्तुष्टिको फाइदा एमालेलाई हुने देखिन्छ । नेकपा एमालेले स्वच्छ छबि बनाएका पार्टीका निवर्तमान जिल्ला उपाध्यक्ष रणबहादुर चन्दलाई उमेदवार बनाएको छ । गएका पाँच वर्षमा उपमहानगरको हविगत देखेका जनताले विकल्प खोजिरहेका छन् । म त्यो बलियो विकल्प हुँ,' चन्दले भने, 'पाँच वर्षमा नगरको अवस्था के भयो ? भ्रष्टाचार कति मौलायो, नगरको अस्तव्यस्तताले मतदाताले विकल्प खोजिरहेका छन् ।' चन्दले आफ्नो जित्ने आधार रानाथारु समुदाय पनि रहेको बताए । भन्ने बेला सबैले समावेशीताका कुरा भन्छन्, तर यत्तिका दलहरुले पछाडि पारिएको वर्गबाट उमेदवार बनाएका छैनन्, नेकपा एमालेले रानाथारु समुदायकी कन्दकला रानालाई उपमेयर बनाएको छ, एमालेको जित्ने बलियो आधार त्यो पनि हो,' चन्दले भने । धनगढी उपमहानगरपालिकाका ९२ हजार मतदातामध्ये चौधरी थारु समुदायको २० हजार र राना थारु समुदायको १२ हजार मतदाता रहेका छन्। 'हामीले निकालेको तथ्यांकमा चौधरी थारु र रानाथारुको संख्या ३२ हजार छ,' रानाथारु समाजका केन्द्रीय उपाध्यक्ष कमल रानाले भने । स्वतन्त्र पदका उमेदवार गोपाल हमाल पनि आफूले जित्ने दाबी गर्छन्। । उपमहानगरको सेवा सुविधा पनि नलिने, आफ्नै गाढी चढ्ने र धनगढीलाई विकासको मोडेल बनाउने कार्ययोजासाथ अघि बढेकाले आफू जित्ने उनको दाबी छ । 'मैले विकासको 'धनगढी मोडेल' भनेको छु, धनगढी मोडेल देशैभरी अनुशरण हुने मोडेल हुनेछ,' उनले भने । चन्दले यसपाली पार्टीभित्रको एकता पनि आफ्ना लागि जित्ने ठूलो आधार भएको बताए । 'हरेक पार्टीमा टिकट पाएपछि हुने विवादले अन्तरघात हुने, एकअर्कोलाई असहयोग गर्ने परिपाटी छ । तर नेकपा एमाले यसपाली भने एकढिक्का भएर चुनावमा उत्रिएको छ,' उनले भने । उनले, एमालेबाट मेयर पदका लागि पार्टीबाट सिफारिस भएका अरु दुईजना दुर्गाप्रसाद जोशी र जीवन बम आफ्ना प्रस्तावक समर्थक रहेर हरेक दिनको चुनावी सभामा भोट मागिरहेको बताए । मेरो प्रमुख आधार नै पार्टीभित्रको एकता हो, जेष्ठ कम्युनिष्ट नेताहरु पनि खटिएका छन, गठबन्धन प्रति देशैभरी असन्तुष्टि छ, त्यसैले म जित्छु,' चन्दले भने । स्वतन्त्र पदका उमेदवार गोपाल हमाल पनि आफूले जित्ने दाबी गर्छन्। । उपमहानगरको सेवा सुविधा पनि नलिने, आफ्नै गाढी चढ्ने र धनगढीलाई विकासको मोडेल बनाउने कार्ययोजासाथ अघि बढेकाले आफू जित्ने उनको दाबी छ । 'मैले विकासको 'धनगढी मोडेल' भनेको छु, धनगढी मोडेल देशैभरी अनुशरण हुने मोडेल हुनेछ,' उनले भने । उनले अहिले राजनीतिक दलहरुको कार्यप्रति जनतामा व्यापक असन्तुष्टि रहेको दाबी गरे । 'दलका नेताहरुप्रति जनतामा निरासा छ, संघीयता पछि देश विकासले फड्को मार्ला भन्ने आशा थियो, त्यो हुन सकेन, त्यसैले जनताले मलाई विकल्प देखेकाले दोस्रो पटक उमेदवारी दिएको हुँ,' उनले भने । उनले यसपाली आफू जनताको घर घर पुगेकाले आफ्नो मत बढने दाबी गरे । 'गतवर्ष मैले मुख्य नगर क्षेत्रका ६७ वडाहरु बाहेक साविकको उर्मा र फुलबारी गाविसका वडाहरुमा जान सकेको थिएन, म दुई वर्षदेखि हरेकका घर घरमा पुगेको छु,'उनले भने,'गतवर्ष कांग्रेसलाई जिताएर नगरबासीलाई पछुतो भएको छ, यसपाली जनताले मलाई रोज्नेछन् । विश्लेषकहरुलाई पनि धनगढी उपमहानगरपालिकाको नतिजाबारे अन्यौलता छ । निवर्तमान मेयर ओड परीक्षण गरिसकेका व्यक्ति भएकाले मतदाताको रुझान अलि फरक भएको छ । थोरै मतले हारेकाले गोपाल हमालले पो राम्रो काम गर्थे की भनेर उनी प्रतिको सहानुभूति पनि नगरबासीमा देखिन्छ । अझ 'मल्टीपार्टी डेमोक्रेसी' मा स्वतन्त्र भन्दा पनि एमाले ठिक भनेर मतदाताको रुझान रणबहादुर चन्दतिर गयो भने उनले पनि बाजी मार्न सक्छन् । एमालेका लागि रानाथारु समुदायको उपमेयर पद पनि जित्ने आधार हुनसक्छ । अरु कुनै पनि पार्टीले नगरमा प्रमुख र उपप्रमुख पदमा रानाथारु समुदायबाट उमेदवार दिएका छैनन्। स्मरण रहोस् संघीय निर्वाचनमा रानाथारु समुदायकै भोटका कारण आरजु देउवा पराजित भएकी थिइन् भने नारमुनी रानाले चुनाव जितेका थिए ।"
पैसामा भोट बेच्दैनौं,"जनकपुरधाम : महोत्तरी जिल्लाको बलवा नगरपालिका१० धमौराको मुसहर बस्ती चुनावी पोस्टर, पम्प्लेट र झन्डाहरूले रंगिचंगी छ। यहाँ २ सय ५० घर मुसहर र करिब २५ घर चमार जातिको बसोबास छ। यो बस्तीका नागरिकलाई बिहानको छाक टारे बेलुका के खाने भन्ने पीर हुन्छ। दैनिकी कस्टकर छ। बाक्लो बस्ती भए पनि पानीको स्रोतका रूपमा चारवटा चापाकल मात्रै छन्। शौचालय भेटिँदैन। खुला चौरमा नै उनीहरूको शौचालय हो। न त विद्यालय छ, न सार्वजनिक दलान नै। तर, चुनाव नजिकिँदै जाँदा नगरपालिकाको बजेटबाट मुसहरहरूका देवता भुइयाँ महराजको मन्दिर निर्माणका लागि जग बसाल्ने काम गरिएको छ। यतिका समय नगरपालिकाको ध्यान यहाँका नागरिकको जीवन सुधार्नमा गएकै थिएन। विकासको आधुनिक दौडमा निकैपछि परेको धमौराको मुसहर बस्तीमा अहिले चुनावको बेला चहलपहल निकै बढेको छ। चुनाव नजिकिएपछि नेता कार्यकर्ताको चहलपहल मात्रै बाक्लिएको छैन आचारसंहिताविपरीत पर्चा, पम्प्लेट र झन्डा ल्याएर घरमा टाँसिदिएका छन्। पछिल्लो साढे चार वर्षदेखि मुख देखाउनसमेत नआएका जनप्रतिनिधि र विभिन्न दलका नेताहरू देखिन थालेका छन्। गरिब मुसहरहरूको माटोको झोपडीका भित्ताहरूमा पोस्टर टाँसेर प्रचारबाजी गरिरहेका छन्। मुसहर बस्तीमा आउने नेताहरूले पैसा र मदिराको प्रलोभन पनि दिने गर्छन्। तर, वर्षौंदेखि ठगिएका यी मुसहर र दलितहरूले यसपटक एउटै जवाफ फर्काउने गरेका छन्, हामी पैसामा भोट बेच्दैनौं। अहिले त राति सुतेको बेला पनि नेताहरू भोट माग्न आउँछन्। हजार, २ हजारको प्रलोभन दिन्छन् तर, यसपालि पैसा दिएर हामी भोट दिँदैनौं, मुसहर बस्तीकी ६० वर्षीय बुधनीदेवी सदाले भनिन्, अहिले एक हजार दिएर भोट लिनेहरू भोलि कुनै काम पर्दा पाँच हजार घुस माग्छन् अनि हामी कहाँबाट दिने ? त्यसैले यसपालि पैसा र दारुमा हामी मुसहरहरूले भोट दिँदैनौं। मुसहर समुदायमा मदिरा सेवन ठूलो श्राप नै बनेको र गाउँघरमा खुलेका अवैद्य भट्टीहरूले गर्दा गाउँसमाज नै बर्बाद हुन लागेकाले यस्ता रक्सीका भट्टीहरू बन्द गराउने र समाज सुधार्नेलाई नै आफूले भोट दिने बुधनीले सुनाइन्। बस्तीमा एउटा राम्रो विद्यालय छैन। हाम्रो बालबच्चाहरू पढ्न पाएका छैनन्। पहिला पनि नगरपालिकामा गएर पटकपटक मेयरलाई यस विषयमा जानकारी गराएकै हौ तर, कसैले मतलब राखेन। अहिले भोट माग्न आउनेहरूसँग हामी विद्यालयको माग गर्छौं, ४० वर्षीय विजय माझीले भने, दलित बस्तीको भोट जहिले पनि दारु, मासु र पैसामै बिक्री हुँदै आएको छ। त्यसैले होला पूरै दुनियाँ परिवर्तन भए पनि हाम्रो अवस्था जस्ताको तस्तै छ। अब भने यस बस्तीका नागरिक यो विषयमा सचेत बनेको उनीहरू बताउँछन्। हामी पनि सचेत भएका छौं। आफ्नो भोट यति सस्तो कुराहरूको लागि खेर फाल्ने छैनौं, माझीले भने। मधेसमा गाउँका दलित बस्तीहरू राजनीतिक दलका लागि भोट बैंकको रूपमा रहँदै आएका छन्। यी बस्तीहरूमा चुनावकै बेला देखापर्ने नेता कार्यकर्ताहरूले आर्थिक प्रलोभनमा पारेर बढीभन्दा बढी मत पाउने प्रयास गरेका हुन्छन्। तर, पछिल्लो साढे चार वर्षमा स्थानीय तहका जनप्रतिनिधिहरूले दलित बस्ती उकास्नका लागि कुनै पनि पहल गरेनन्। यसपटक प्रलोभनमा पारेर भोट पाउन निकै गाह्रो हुने दलित अधिकारकर्मी चन्देश्वर सदा बताउँछन्।"
विप्लवको पार्टी फुटको संघारमा,"काठमाडौं : नेत्रविक्रम चन्द विप्लव नेतृत्वको नेपाल कम्युनिष्ट पार्टीमा विवाद चुलिएको छ। पार्टीभित्रको एक पक्षले अर्को पक्षलाई कारबाही गर्ने र पार्टीबाट निष्कासन गर्नेक्रम एकपछि अर्को हुँदा पार्टी फुटको संघारमा पुगेको छ। चितवनको पर्सामा बुधबार सुरु भएको पार्टीभित्रको विद्रोही पक्षको राष्ट्रिय भेलाले महासचिवबाट विप्लवलाई नै हटाएको छ। महासचिवको जिम्मेवारीबाट विप्लवलाई हटाउँदै पार्टीबाटै निष्कासन गरेको उक्त पक्षले जनाएको छ। केन्द्रीय सदस्य गुणराज लोहनीले विप्लवलाई पार्टीबाटै निष्कासन गरिएको र खड्गबहादुर विश्वकर्मा प्रकाण्डलाई पनि प्रवक्ताको जिम्मेवारीबाट हटाएको जानकारी दिए। भेलाले धर्मेन्द्र बास्तोलालाई संयोजक तोकेको छ। उक्त निर्णयपछि दस्तावेजमाथि छलफल सुरु भएको लोहनीले बताए। भेलाबाटै नयाँ पार्टी गठन गर्ने तयारीसमेत विद्रोही नेताहरूको छ। स्थानीय चुनाव उपयोग गर्ने या नगर्नेबारेमा नेकपामा विवाद सुरु भएर एकअर्कालाई कारबाही गर्नेसम्म पुगेको हो। पार्टीको नीतिविपरीत गएको भन्दै विप्लवले यसअघि नेताहरू धर्मेन्द्र बास्तोला र हेमन्तप्रकाश वलीलाई पार्टीबाटै निष्कासन गरेका थिए। धर्मेन्द्र बास्तोला र हेमन्तप्रकाश वली समूह स्थानीय चुनावको विपक्षमा छ भने विप्लव र प्रकाण्ड निर्वाचनलाई उपयोग गर्ने पक्षमा छन्। विप्लव र प्रकाण्ड पक्षले स्थानीयतहको निर्वाचनमा देशभर स्वतन्त्र उम्मेदवार खडा गरेर निर्वाचन भाग लिइरहेको छ। केन्द्रीय सदस्यहरू नै उम्मेदवार छन्। चूडामणि वली, भेषराज भुसाल, एटम बीसी र धीरेन्द्राकुमारी उपाध्याय विभिन्न स्थानमा उम्मेदवारी दिएर चुनावी प्रचारमा छन्। कालिकोटको रास्कोट नगरपालिकाको प्रमुखमा केन्द्रीय सदस्य धीरेन्द्राकुमारी उपाध्याय भृकुटी, नरहरीनाथ गाउँपालिकाबाट केन्द्रीय सदस्य एटम बीसी उम्मेदवार भएका छन्। केन्द्रीय सदस्य चिरण पुनका अनुसार रोल्पाको गंगादेव गाउँपाकिलाबाट केन्द्रीय सदस्य नेता चूडामणि वलीले उम्मेदवारी दिएका छन्। कपिलवस्तुको शिवराज नगरपालिकाको प्रमुखमा पार्टीका केन्द्रीय सदस्य भुसालले उम्मेदवारी दर्ता गराएका छन्। कम्युनिष्ट पार्टीको उद्गम स्थल रोल्पाको थबाङमा अमित घर्तीमगरले अध्यक्षमा उम्मेदवारी दिएका छन्। रोल्पाको थवागंदेखि झापासम्म नै यो पक्षले उम्मेदवार खडा गरेको छ। सबैले स्वतन्त्र हैसियतमा उम्मेदवारी दिएका छन्। यो पक्षले निर्वाचन आयोगदेखि प्रधानमन्त्री शेरबहादुर देउवालाई भेटेर नै निर्वाचन भाग लिने इच्छा व्यक्त गरेका थिए। त्यसको लागि देउवा र सत्तारुढ गठबन्धन त निर्वाचन सार्नसमेत तयार भएका थियो तर प्रमुख प्रतिपक्ष दल एमालेका अध्यक्ष केपी शर्मा ओलीसहितको जनदबाबले निर्वाचन सार्ने विषयमा खबरदारी गरेपछि सरकारपछि हटेको थियो। विप्लव नेकपाले भन्यो पार्टी निर्णय विपरित उम्मेदवारी दिएको भए फिर्ता गर्नू विप्लवका नेता धर्मेन्द्र बास्तोला र हेमन्तप्रकाश ओली निलम्बित चुनावले चर्कियो विप्लवको पार्टी महासचिव विप्लव नेकपाबाट निष्काशित, संयोजकमा धर्मेन्द्र बास्तोला"
स्थानीय तह निर्वाचन : बझाङमा चुनाव अवधीभर मदिरा निषेध,"बझाङ : स्थानीय तहको निर्वाचनको मिति नजिकिएसँगै मुख्य निर्वाचन अधिकृतको कार्यालय बझाङले निर्वाचन आचारसंहितामा कडाइ गरेको छ। जिल्ला प्रसासन कार्यालयमा बसेको सरोकारवालाको बैठकले निर्वाचनका बेला हुनसक्ने आपराधिक क्रियाकलाप नियन्त्रण गर्न यहि वैशाख २५ गते देखि जेठ १ गते सम्म मदिरा पूर्णरुपमा निषेध गर्ने निर्णय गरेको हो । चुनावी प्रचारप्रसारका क्रममा मदिरा सेवन गरी सामाजिक सद्भाव खल्बल्याउने तथा निर्वाचन आचारसंहिताको उल्लंघनका घटना बढने भन्दै मदिरा बिक्री वितरण तथा ओसारपोसारमा रोक लगाउने निर्णय गरिएको प्रमुख जिल्ला अधिकारी बाबुराम अर्यालले बताए । यस्तै, जिल्लामा भइरहेका राजनैतिक दलका सभा सम्मेलनमा बालबालिकाको प्रयोग, सार्वजिनक ठाउँमा दलका झण्डालगायत उम्मेदवारका प्रचार सामग्री भेटिन थालेकाले निर्वाचन आचारसंहिता उल्लंघन नगर्न प्रशासनले आग्रह गरेको हो । कोही कसैबाट निर्वाचन आचारसंहिता उल्लंघन भए वा गरेको पाइएमा कानुन बमोजिम कारवाही गरिने मुख्य निर्वाचन अधिकृत विष्णुप्रसाद अवस्थीले बताए । निर्वाचन प्रचार प्रसारका क्रममा उम्मेदवारले एकभन्दा बढी सवारी साधन प्रयोग गर्ने गरेको र अनुमति नलिएरै सवारी संचालन गर्दै आएको भन्दै राजनैतिक दलको ध्यानाकर्षण गराएको छ । आफूहरु जिल्लामा भयरहित वातावरणमा निर्वाचन सम्पन्न गर्नका लाथि प्रयासरत रहेकाले सबैले सहयोग आवश्यक रहेको अवस्थीको भनाइ छ । यसैबीच स्थानीय तहको निर्वाचनलाई लक्षित गर्दै जिल्लाको शान्ति सुरक्षा अवस्थालाई मध्यनजर राख्दै हप्ता दिन जिल्लाभर मदिरा निषेध गरिने भएको छ।"
गोलाप्रथामा कानुन व्यवसायीलाई पनि सहभागी गराउन कामु प्रधानन्यायाधीश कार्की तयार,"काठमाडौं : कायम मुकायम प्रधानन्यायाधीश दीपककुमार कार्कीले न्यायाधीश नियुक्तिमा पहिलेजस्तो नातावादर कृपावाद नचल्ने बताएका छन्। बुधबार बिहान सर्वोच्च अदालत बार एसोसिएसनका पदाधिकारीसँगको भेटमा कार्कीले अब हुने नियुक्ति पहिलाजस्तो नहुने प्रतिबद्धता जनाएका हुन्। योग्य र तथ्यगत मान्छे छानेर मात्र नियुक्त गर्छौं। पहिलाजस्तो नातावाद कृपावाद अब हुँदैन नियुक्तिमा, उनले भने, एकदमै स्तरीय, गुणस्तरीय मान्छे मात्रै नियुक्ति गर्छौं। कामु प्रधानन्यायाधीश कार्कीले कानुनमन्त्री गोविन्द बन्दीलाई न्यायाधीश नियुक्ति निर्देशिका बनाउन जिम्मेवारी दिएको र उनले लगभग तयार पारिसकेको जानकारी गराएका थिए। अब त्यो विषयमा छलफल हुन्छ र नियुक्तिको प्रक्रिया बिस्तारै अगाडि बढ्छ, उनले भने। हाल उच्च अदालतमा पाँच जना मुख्य न्यायाधीश र १५ जना अन्य गरेर २० जना खाली छ। त्यस्तै जिल्ला अदालतमा न्यायाधीश पद खाली छ। त्यसलाई मध्यनजर गरेर सर्वोच्च बारले चासो राखेको थियो। जवाफमा पहिलाजस्तो नियुक्ति हुँदैन भनेको भेटमा सहभागी सर्वोच्च बार कार्यसमिति सदस्य अधिवक्ता अनन्तराज लुइँटेलले जानकारी दिए। उनकाअनुसार बार र बेन्चको सहकार्य विषयमा कुरा भएको थियो। गोलाप्रथा बारको रहोवरमा गर्न तयार भेटमा सर्वोच्च बारका पदाधिकारीले गोलाप्रथाबाट सेवा प्रवाह ढिलाई भएकोमा पनि चासो राखेका थिए। जवाफमा कामु प्रधानन्यायाधीश कार्कीले गोलाप्रथाले पहिलेभन्दा धेरै सुधार आएको दाबी गरेका थिए। गोलाप्रथाका विषयमा पनि कुरा उठेको छ। हेर्न नमिल्ने धेरै देखिएको छ। अब त्यसलाई कसरी सर्टडाउन गर्ने भन्ने छलफल गरिरहेका छौं। तर पनि गोलाप्रथाले पहिलेभन्दा धेरै सुधार गरेको छ, उनले भने, पहिला जुन खालले सर्वोच्च अदालतलाई आशंकाको दृष्टिकोणले हेरिन्थ्यो त्यो अवस्था अहिले छैन। गोलाप्रथामा कसैले पनि प्रश्न उठाउन उचित छैन। नउठाइदिनुस्। जिल्ला र उच्च अदालतमा गोला प्रथामा प्रश्न उठ्दा बारलाई समेत सहभागी गराइएको उल्लेख गर्दै कामु प्रधानन्यायाधीश कार्कीले थपे, तपाईहरु आउनुहुन्छ भने सर्वोच्चमा गोलाप्रथा तपाईहरुको रहोवरमा गर्छौं। गोलाप्रथाबाट तत्कालै अटोमेसनमा जानेगरी तयारी गरिरहेको उनले बताए। अध्ययन गर्न समय लागेको र हामी ग्राजुयल्ली सुधारको प्रक्रिया अगाडि बढिरहेका छौं, उनले भने। मुख्य रजिष्ट्रार लालबहादुर कुँवरले मुख्य न्यायाधीश नदिएसम्म न्यायाधीशमा जागिर खान नजाने अडानमा धेरै विवाद गर्न नहुने उनले बताएका थिए। सर्वोच्च बार कार्यसमिति सदस्य लुइँटेलले कानुन दिवसको सन्दर्भमा सर्वोच्च बार र सर्वोच्च अदालतको कार्यक्रमहरु गर्ने विषयमा छलफल भएको बताए। सर्वोच्च बारलाई भवनको व्यवस्था गर्न माग गरिएको उनले बताए। यसमा आफू सकारात्मक रहेको र अगाडि बढाउने आश्वासन कामु प्रधानन्यायाधीशले दिएको लुइँटेलले जानकारी दिए। वरिष्ठमा १३८ जनाको नाम सिफारिस सर्वोच्च बारका पदाधिकारीले वरिष्ठ अधिवक्ताको उपाधिमा पनि चासो राखेका थिए। वरिष्ठ अधिवक्ताको उपाधि सम्बन्धमा सिफारिस समितिले १३८ जना अधिवक्ताको नाम सिफारिस गरेको कामु प्रन्या कार्कीले जानकारी गराएका थिए। त्यसमा न्यायाधीशहरुले मापदण्ड पूर्णरुपमा लागु हुनुपर्ने र अध्ययनका लागि थप समय मागेकाले जेठ ६ गतेसम्म समयसीमा निर्धारण गरिएको बताए। ६ गते बस्ने फूल कोर्टले निर्णय लिने उनको भनाइ थियो।"
चुनाव जित्न मात्रै रोजगारीको नारा,"रोजगारी सिर्जनालाई दलहरुले चुनावी घोषणापत्रमा प्राथमिकता साथ समेट्छन्। सत्तामा पुगेपछि भने कार्यान्वयन गर्दैनन्। नेकपा एमाले, नेपाली कांग्रेस, माओवादी केन्द्रलगायतका दलले पालैपालो सत्ताको स्वाद चाखे। तर नेतृत्वमा पुगेपछि रोजगारी सिर्जनाको प्रतिवद्धता बिर्से। केही दिनमै स्थानीय तह निर्वाचन हुंदैछ। घोषणापत्रमा रोजगारीको एजेन्डा राखेर दलहरुले भोट माग्न सुरु गरिसकेका छन्। एमालेले पुनर्निर्माणको क्रममा एक लाख दक्ष र १० लाख अर्धदक्ष जनशक्तिलाई रोजगारी प्रदान गर्ने घोषणा गरेको छ। सहुलियतपूर्ण ऋणमार्फत डेढ लाख रोजगारी सिर्जना गर्ने भनेको छ। उद्यमशीलता विकास गरी रोजगारी सिर्जना गर्ने, वैदेशिक रोजगारीबाट फर्केका जनशक्ति परिचालन गर्ने, सीपमूलक तालिम दिनेलगायत विषय एमालेले समेटेको छ। कांग्रेसले उद्यमशीलता र रोजगारीमा केन्द्रित भएको जनाएको छ। उद्यम विकास केन्द्र र रोजगार बैंक हरेक स्थानीय तहमा खोल्ने कांग्रेस घोषणापत्रमा उल्लेख छ। रोजगार बैंक स्थापना, सीपमूलक तालिम, उद्योग व्यवसायसम्बन्धी बेसलाइन सर्भे गरी रोजगारी र स्वरोजगारीको सम्भावना पहिचान गर्ने पनि उल्लेख छ। यी नारा र योजना सुन्दा पढ्दा त राम्रा छन् तर यिनको कार्यान्वयन कसरी हुनेछ ,हेर्न बाँकी छ। बर्सेनि पाँच लाखभन्दा बढी युवा श्रम बजारमा आउँछन्। तीन तिहाइ त वैदेशिक रोजगारीमा जान्छन्। प्रजातन्त्र आए यता सरकारले थुप्रै राम्रा नीति बनाएको छ। दातृ निकायको सहयोगमा नीति नियम बने। नेपाली धरातल सुहाउने, नेपाली माटोको सुगन्ध आउने, स्थानीय माग र आवश्यकताका आधारमा बनेनन्। जसका कारण नीति जतिसुकै राम्रा भए पनि कार्यान्वयन पक्ष सधैं फितलो भयो। कागजमा मात्र राम्रा भए व्यवहारमा कहिल्यै उतार्न सकिएनन्। दलका चुनावी घोषणापत्र जस्तै महत्वाकांक्षी र सुन्दर बनाएर जनतालाई सपना मात्र देखाउने काम भए। सत्तामा पुगेपछि दलले आफ्ना घोषणापत्र, प्रतिबद्धतापत्र, संकल्प प्रस्ताव सबै बिर्से, बिर्सन्छन्। निर्वाचनमा रोजगारी नारा पनि बेरोजगारबाट भोट असुल्ने ललिपप जस्तै बनेको छ। अमेरिका, भारतलगायत विश्वका धेरै देशले बेरोजगारलाई भत्ता दिने गरेका छन्। कोरोनाको समयमा अमेरिकामा संघीय सहायता कार्यक्रममा राज्यबाट प्रदान गरिने सुविधाका अतिरिक्त साप्ताहिक रूपमा तीन सय अमेरिकी डलर बेरोजगार भत्ताको व्यवस्था गरिएको थियो। भारतको उत्तर प्रदेशमा २१ वर्षदेखि ३५ वर्ष उमेरसमूहका वर्षभरि तीन लाख भारुभन्दा कम आम्दानी हुने परिवारलाई बेरोजगारी भत्ता योजना लागू गरेको छ। हाम्रो संविधानले रोजगारीको हकलाई मौलिक हकमा राखेको छ। यही संवैधानिक व्यवस्थाकोे जगमा प्रधानमन्त्री रोजगार कार्यक्रम २०७५ सालदेखि लागू भएको छ। नेपालका सबै स्थानीय तहमा रोजगार सेवा केन्द्र स्थापना गरिएको छ। केन्द्रले बेरोजगारको सूचना संकलन गर्न आवेदन माग गर्छ। रोजगार सेवा केन्द्रको संयोजकदेखि रोजगार पाउने व्यक्ति पालिकाको नेतृत्व गर्ने दलका मान्छे हुन्छन्। अर्थात् दलका आसेपासेहरूलाई नै रोजगारीको अवसर दिइन्छ। राजनीतिलाई देशको मूल नीति भनिन्छ। राज्यको नीति तथा कार्यक्रमको रूपरेखा दलको चुनावी एजेन्डा र निर्वाचनको घोषणापत्रमा प्रतिविम्ब हुनुपर्छ। त्यसैको आधारमा सत्तामा पुग्दा दलले विकास निर्माणको काम गर्छन्, गर्नुपर्छ। किनकि देशको नीति बनाउने ठाउँमा पुग्ने भनेकै राजनीतिक दलहरू नै हुन्। दलको विकल्प दल नै हुन्। त्यसैले चुनावी नारा एउटा, चुनावी घोषणापत्रमा अर्कै, सत्ताका पुगेपछि नीति तथा कार्यक्रम र बजेट अर्कै बनाएर बेरोजगारलाई रोजगारी बनाउने भ्रमको खेती गर्नु हुँदैन। दलहरूले नेपाली बेरोजगारी समस्या अन्त्य गर्न र वैदेशिक रोजगारीमा जानेलाई स्वदेशमै रोजगारी सिर्जना गर्न स्थानीय, प्रदेश र संघीय तीनै तहका सरकारले सम्भावनाको पहिचान गर्न जरुरी छ।"
रेफ्री नै अदूरदर्शी,"विगतमा आयोगले सत्ता गठबन्धनको सहयोगी को आरोप खेपेको थियो । गठबन्धनमा गडबडीपछि एमालेतिर ढल्केको आक्षेप लागेको छ । निर्वाचन आयोगले गत माघमा दल दर्ताका लागि आह्वान गर्यो। ८० दलले निवेदन दिए। निवेदन दिने सबै दललाई आयोगले दर्ता त गर्यो। तर, अनोठौ निर्णय सुनायो। मान्यता प्राप्त (राष्ट्रिय दल)लाई मात्रै रोजेको चुनाव चिह्न दिने। आयोगको यो निर्णयको राजनीतिक तहबाटै विरोध भयो। आयोग आफ्नै अदूरदर्शी निर्णयबाट पछि हट्यो। सबै दलका चुनाव चिह्न राखेर आयोगले नमुना मतपत्र पनि सार्वजनिक गरिसकेको छ। आयोगको उक्त निर्णय संविधानको मर्म र भावना विपरीत थियो। अर्कोतिर, दल दर्ता गर्न जाँदा नै पार्टीको झन्डा, चुनाव चिह्न, विधान र पार्टीका संरचना आयोगमा पेस गर्नुपर्छ। सबै प्रक्रिया र कागजात प्रमाणित गरेरै आयोगले दल दर्ता गर्छ। आफैंले स्वीकार गरिसकेको चुनाव चिह्नपछि चुनाव लड्ने बेला उक्त पार्टीलाई दिन्न भन्ने आयोगको निर्णय अर्घेल्याईं मात्रै थियो। आयोगले अर्को पनि अदूरदर्शी निर्णय गर्यो। ६ वटा महानगरपालिकामा जजसको उम्मेदवारी पर्छ, उसको मात्रै चुनाव चिह्न राखेर मतपत्र छाप्ने। उक्त निर्णयमा राजनीतिक गन्ध देखिएको भन्दै आयोग नेतृत्वको आलोचना भयो। आयोग यो निर्णयबाट पनि बहादुरी साथ पछि हट्यो। सत्ता गठबन्धनलाई सहयोग पुर्याउन आयोगले यस्तो निर्णय गरेको आरोप खेप्नुपर्यो। उम्मेदवारको चुनाव चिह्न मात्रै राख्दा गठबन्धनको मत एकै ठाउँ पर्ने, मत बदर नहुने र गठबन्धनलाई चुनाव जित्न सहज हुने विश्लेषण गरिएका थिए। एमाले र अरू केही दलले यसको तीव्र विरोध गरेपछि आयोग निर्णयबाट पछि हटेको थियो। आफैंले बोलेको कुरा कार्यान्वयन गर्न नसक्दा आयोग नेतृत्वको दूरदर्शिता र निष्पक्षतामाथि प्रश्न उठिरहेका छन्। आफ्ना निर्णयबाट आयोग पछि हटेका अरू पनि थुप्रै उदाहरण छन्। गठबन्धनका तर्फबाट उम्मेदवार दिँदा पनि पदाधिकारीमा महिला अनिवार्य हुनुपर्ने निर्देशन आयोगले जारी गर्यो। तर, आफ्नो निर्णयमा २४ घण्टा पनि टिक्न सकेन। पछि निर्णयको बचाउमा एक पदमा महिला अनिवार्यको संवैधानिक व्यवस्थातिर दलहरूको ध्यानाकर्षण गरायो। यसपटक चपाउन नमिल्ने गरी बाक्लो कागजमा मतपत्र बनाइएको भन्ने प्रमुख आयुक्तको भनाइप्रति माओवादी केन्द्रका नेताहरूले आपत्ति जनाएका छन्। हुन त, थपलियाको अभिव्यक्ति नराम्रो छैन। विगतमा जस्तो मतपत्र चपाउने धृष्टता कसैले नगरून भन्ने उनको मनसाय होला। आयोगले अदूरदर्शी निर्णय गरेको अर्को विषय हो, ठेकेदारलाई उम्मेदवार बन्नमा रोकावट। हो, मुलुकमा ठेक्कापट्टा पेसा वा व्यवसायप्रति समाजको दृष्टिकोण सकारात्मक छैन। ठेक्का लिने, समयमा काम नगर्ने, गरे पनि कमसल काम गर्ने र भ्रष्टाचार गर्ने प्रवृत्तिका कारण यो पेसाप्रति नकारात्मक सोच बन्दै गएको छ। बितेका पाँच वर्षमा स्थानीय तहका पदाधिकारीले ठेक्कापट्टामा गरेका विकृति र विसंगतिले पनि यो पेसाप्रति आममान्छेको बुझाइ सकारात्मक छैन। डोजर किनेर आफैं भाडामा लगाउने, मनपरी भाडा असुल्ने, आफन्तलाई ठेक्कापट्टा मिलाउने र कमिसन कुम्ल्याउने प्रवृत्ति स्थानीय तहका पदाधिकारीमा मौलायो। यही कारण आयोगले ठेकेदारलाई उम्मेदवार बन्न नदिने लोकप्रिय निर्णय ठोकेको हुनुपर्छ। तर आयोगको यो निर्णय संवैधानिक मूल्य र मान्यता विपरीत छ। संवैधानिक आयोगले कुनै निश्चित पेसा वा व्यवसायमा संलग्नलाई उम्मेदवार बन्न नदिने गरी निर्वाचनमा रोक लगाउन पाउँछ कि पाउँदैन ? गम्भीर प्रश्न हो। संविधानले समानताको हकको व्यवस्था गरेको छ। कुनै पनि पेसा वा व्यवसायलाई हेय को दृष्टिकोणले हेर्ने र विभेद गर्ने छुट कसैलाई पनि दिएको छैन। संवैधानिक आयोग वा निकायहरूले तत्कालीन फाइदा वा लोकप्रियता हासिल गर्नेभन्दा पनि संविधान र कानुनको मर्म र भावनाअनुसार अघि बढ्नु नै स्वस्थकर हुन्छ। यद्यपि आफ्नो पेसा वा व्यवसायलाई कसरी मर्यादित र सम्मानित बनाउने भन्नेमा ठेक्कापट्टामा संलग्न व्यक्तिहरूले ध्यान दिनैपर्छ। यो पेसामा देखिएका विकृति र विसंगतिका कारण चुनावमा उठ्नै नपाउने गरी अयोग्यता को प्रमाणपत्र हातमा पर्नु पक्कै पनि समाजका अघि लाजमर्दो मान्नैपर्छ। आवधिक निर्वाचन लोकतन्त्रको पिलर हो। निर्वाचन आयोग रेफ्री। दलहरू खेलाडी। खेलाडीले त आफू अनुकूल निर्णय गर्ने रेफ्रीको खोजी गर्नु, नियमको व्याख्या गर्न खोज्नु र जसरी पनि खेल जित्ने लक्ष्य राख्छन्। जुन, स्वाभाविक हो। तर, खेललाई निष्पक्ष, पारदर्शी, स्वतन्त्र बनाउने दायित्व र जिम्मेवारी रेफ्रीको हो। बोली फेरिरहने, खेलाडीसँग हच्किने, घरी हो भन्ने, घरी होइन भन्ने, आफ्नो जिम्मेवारीमा अडिन नसक्ने रेफ्री पायो भने खेलाडीले पेल्न खोज्छन् नै। नियम, कानुनभन्दा बलमिच्याइँले हारजितको निर्णय सुनाइयोे भने खेलकै प्रतिष्ठा गुम्छ, विश्वास हराउँछ। रेफ्रीले ध्यान दिनैपर्ने अर्को पक्ष भनेको या त नियम बनाउनु हँुदैन, बनाइसकेपछि खेलाडीले मान्ने हुनैपर्छ। खेलको बीचमा नियम परिवर्तन गर्न खोज्दा सम्पूर्ण दोषको भार रेफ्री माथि आइपुग्छ। जुन, न्यायसंगत पनि हुन्न। खेलाडीलाई नियम, कानुनमा कसिलो गरी बाँधेर मात्रै रेफ्री मैदान छिर्यो भनेर सफल हुन्छ। चुनावरूपी खेलको रेफ्री आयोगमा राजनीतिक गन्ध आउनै हुन्न, विभेद गरेको आरोप लाग्न कदापि दिनु हुँदैन। आफैंले बोलेको कुरा कार्यान्वयन गर्न नसक्दा आयोग नेतृत्वको दूरदर्शिता र निष्पक्षतामाथि प्रश्न उठिरहेका छन्। प्रमुख निर्वाचन आयुक्त दिनेश थपलियाको पछिल्लो अभिव्यक्ति विवादमा परेको छ। यसपटक चपाउन नमिल्ने गरी बाक्लो कागजमा मतपत्र बनाइएको भन्ने प्रमुख आयुक्तको भनाइप्रति माओवादी केन्द्रका नेताहरूले आपत्ति जनाएका छन्। हुन त, थपलियाको अभिव्यक्ति नराम्रो छैन। विगतमा जस्तो मतपत्र चपाउने धृष्टता कसैले नगरून भन्ने उनको मनसाय होला। तर, खेलाडीहरू मैदानमा छिरिसकेपछि उनीहरूको मनोविज्ञानलाई रेफ्रीले मनन् गर्नैपर्छ। अघिल्लो स्थानीय तह निर्वाचनमा भरतपुर महानगरको मतगणना हुँदै गर्दा माओवादी केन्द्रका कार्यकर्ताले मतपत्र चपाएका थिए। उक्त घटनाका पुनः मतदान गराउने आयोगको निर्णय पनि निकै विवादित थियो। आफू र आफूले चाहेको उम्मेदवारले चुनाव हार्ने संकेत पाएपछि मतपत्र चपाउने र आयोगले त्यसैलाई सदर गरेर पुनः निर्वाचन गराउने निर्णय गर्नु पक्कै पनि विरोधाभास हो। आयोगको अघिल्लो नेतृत्वमाथि यो प्रश्न सधैंभरि तेर्सिरहनेछ। गलत नजिर का रूपमा व्याख्या भइरहनेछ। आयोगले मतपत्र र चुनावी रंगबारे पनि दलहरूलाई सहज रूपमा विश्वासमा लिन सकेन। चुनाव चिह्नको रंग हरियो राख्ने आयोगको निर्णयप्रति एमाले नेतृत्वले असन्तुष्टि जनाइरहेको छ। यति सानो विषयमा पनि आयोगले दललाई विश्वासमा लिन नसक्नु विडम्बना नै मान्नुपर्छ। आचारसंहिताका प्रावधानप्रति पनि आयोग विवादमा पर्यो। बहालवाला पदाधिकारीले राजीनामा दिएर मात्रै चुनावमा उठ्न पाउने नियम आयोगले बनायो। स्थानीय तह रिक्त नहुने संवैधानिक व्यवस्थाविपरीत आयोगले आचारसंहिता बनाएको भन्दै आलोचना पनि भइरहेका छन्। स्थानीय पदाधिकारीका लागि कडाखाले व्यवस्था हुँदा प्रधानमन्त्री र मन्त्रीलाई आयोगले केकसरी कस्छ भन्ने चासोको विषय छ। केही बुँदा विवादमा परे पनि आचारसंहिता कार्यान्वयनमा आइसकेको छ। अब आचारसंहिता कार्यान्वयनमा आयोगले कडिकडाउ गर्नैपर्छ। सत्तासीन दल वा नेताहरू मनलाग्दी गर्ने, तर निमुखा र असहाय उम्मेदवार निरीह बन्ने अवस्था आउनै दिनुहुन्न। सबैका लागि खेलमैदान समान बनाइदिने र निष्पक्ष तवरले खेल खेलाइदिने जिम्मेवारी र दायित्व आयोगको हो। चुनावका मुखमा निर्णयहरू विवादमा पर्ने, २४ घण्टा पनि नटिक्ने, दलगत आक्षेप लाग्दा आयोगकै विश्वसनिता, गरिमा र प्रतिष्ठामाथि प्रश्न उठछन्। विगतमा सत्ता गठबन्धनको सहयोगी को आरोप खेपेको आयोग गठबन्धनमा गडबडीपछि एमालेतिर ढल्केको आरोप खेपिरहेको छ। जुन सुखद होइन। को आफ्नो को टाढा भन्दा पनि ऐन, नियम र कानुनी व्यवस्थाप्रति आयोग अडिग रहनैपर्छ। बारम्बार अदूरदर्शी बोली र निर्णय गरेर विवादमा परिरहँदा चुनावप्रति वितृष्णा बढ्दै जान्छ। जसले आयोगको विश्वसनीयता मात्रै समाप्त गर्दैन कि, व्यवस्थाप्रति नै नकारात्मक दृष्टिकोणलाई बढावा दिन्छ। लोकतान्त्रिक व्यवस्था, संसदीय प्रणाली, जनउत्तरदायी सरकार, प्रेस तथा अभिव्यक्ति स्वतन्त्रताका लागि जननिर्वाचित सरकार चाहिन्छ। त्यसको प्रमुख आधार आवधिक निर्वाचन हो।"
पैसामा भोट बेच्दैनौं,"जनकपुरधाम : महोत्तरी जिल्लाको बलवा नगरपालिका१० धमौराको मुसहर बस्ती चुनावी पोस्टर, पम्प्लेट र झन्डाहरूले रंगिचंगी छ। यहाँ २ सय ५० घर मुसहर र करिब २५ घर चमार जातिको बसोबास छ। यो बस्तीका नागरिकलाई बिहानको छाक टारे बेलुका के खाने भन्ने पीर हुन्छ। दैनिकी कस्टकर छ। बाक्लो बस्ती भए पनि पानीको स्रोतका रूपमा चारवटा चापाकल मात्रै छन्। शौचालय भेटिँदैन। खुला चौरमा नै उनीहरूको शौचालय हो। न त विद्यालय छ, न सार्वजनिक दलान नै। तर, चुनाव नजिकिँदै जाँदा नगरपालिकाको बजेटबाट मुसहरहरूका देवता भुइयाँ महराजको मन्दिर निर्माणका लागि जग बसाल्ने काम गरिएको छ। यतिका समय नगरपालिकाको ध्यान यहाँका नागरिकको जीवन सुधार्नमा गएकै थिएन। विकासको आधुनिक दौडमा निकैपछि परेको धमौराको मुसहर बस्तीमा अहिले चुनावको बेला चहलपहल निकै बढेको छ। चुनाव नजिकिएपछि नेता कार्यकर्ताको चहलपहल मात्रै बाक्लिएको छैन आचारसंहिताविपरीत पर्चा, पम्प्लेट र झन्डा ल्याएर घरमा टाँसिदिएका छन्। पछिल्लो साढे चार वर्षदेखि मुख देखाउनसमेत नआएका जनप्रतिनिधि र विभिन्न दलका नेताहरू देखिन थालेका छन्। गरिब मुसहरहरूको माटोको झोपडीका भित्ताहरूमा पोस्टर टाँसेर प्रचारबाजी गरिरहेका छन्। मुसहर बस्तीमा आउने नेताहरूले पैसा र मदिराको प्रलोभन पनि दिने गर्छन्। तर, वर्षौंदेखि ठगिएका यी मुसहर र दलितहरूले यसपटक एउटै जवाफ फर्काउने गरेका छन्, हामी पैसामा भोट बेच्दैनौं। अहिले त राति सुतेको बेला पनि नेताहरू भोट माग्न आउँछन्। हजार, २ हजारको प्रलोभन दिन्छन् तर, यसपालि पैसा दिएर हामी भोट दिँदैनौं, मुसहर बस्तीकी ६० वर्षीय बुधनीदेवी सदाले भनिन्, अहिले एक हजार दिएर भोट लिनेहरू भोलि कुनै काम पर्दा पाँच हजार घुस माग्छन् अनि हामी कहाँबाट दिने ? त्यसैले यसपालि पैसा र दारुमा हामी मुसहरहरूले भोट दिँदैनौं। मुसहर समुदायमा मदिरा सेवन ठूलो श्राप नै बनेको र गाउँघरमा खुलेका अवैद्य भट्टीहरूले गर्दा गाउँसमाज नै बर्बाद हुन लागेकाले यस्ता रक्सीका भट्टीहरू बन्द गराउने र समाज सुधार्नेलाई नै आफूले भोट दिने बुधनीले सुनाइन्। बस्तीमा एउटा राम्रो विद्यालय छैन। हाम्रो बालबच्चाहरू पढ्न पाएका छैनन्। पहिला पनि नगरपालिकामा गएर पटकपटक मेयरलाई यस विषयमा जानकारी गराएकै हौ तर, कसैले मतलब राखेन। अहिले भोट माग्न आउनेहरूसँग हामी विद्यालयको माग गर्छौं, ४० वर्षीय विजय माझीले भने, दलित बस्तीको भोट जहिले पनि दारु, मासु र पैसामै बिक्री हुँदै आएको छ। त्यसैले होला पूरै दुनियाँ परिवर्तन भए पनि हाम्रो अवस्था जस्ताको तस्तै छ। अब भने यस बस्तीका नागरिक यो विषयमा सचेत बनेको उनीहरू बताउँछन्। हामी पनि सचेत भएका छौं। आफ्नो भोट यति सस्तो कुराहरूको लागि खेर फाल्ने छैनौं, माझीले भने। मधेसमा गाउँका दलित बस्तीहरू राजनीतिक दलका लागि भोट बैंकको रूपमा रहँदै आएका छन्। यी बस्तीहरूमा चुनावकै बेला देखापर्ने नेता कार्यकर्ताहरूले आर्थिक प्रलोभनमा पारेर बढीभन्दा बढी मत पाउने प्रयास गरेका हुन्छन्। तर, पछिल्लो साढे चार वर्षमा स्थानीय तहका जनप्रतिनिधिहरूले दलित बस्ती उकास्नका लागि कुनै पनि पहल गरेनन्। यसपटक प्रलोभनमा पारेर भोट पाउन निकै गाह्रो हुने दलित अधिकारकर्मी चन्देश्वर सदा बताउँछन्।"
कसले चलायो विमानस्थलमा बम राखेको हल्ला ?,"काठमाडौं : बुधबार बिहान १० बज्न लागेको थियो। त्रिभुवन अन्तर्राष्ट्रिय विमानस्थलमा आन्तरिक उडानका लागि यात्रु भरिभराउ थिए। कोही विमान उड्ने समयको प्रतीक्षामा थिए त, कोही टिकट मिलाउँदै। अवस्था सामान्य नै थियो। तर, एक्कासि विमानस्थलको सुरक्षामा खटिएका प्रहरीबाट यात्रुलाई बाहिर निस्कन अनुरोध आयो। विमानस्थल परिसरमा बम भएको हल्ला फैलियो। यात्रु त्रसित बने। एक घण्टा आन्तरिक उडान रोकियो। नेपाली सेना, सशस्त्र र नेपाल प्रहरीको ठूलो समूह परिचालन भयो। तर, कुनै स्थानमा बम नभेटिएपछि करिब ११ बजेबाट सेवा सञ्चालनमा आयो। नेपाल बाहिरको जस्तो देखिने नम्बरबाट आएको दुई कलले कडा सुरक्षामा सञ्चालन हुने देशकै प्रमुख अन्तर्राष्ट्रिय विमानस्थलमा एकैछिनमा हल्लिखल्ली मच्चायो। यात्रुको यात्रा समय फेरियो। सुरक्षा निकायलाई चुनौती थपियो। त्रिभुवन अन्तर्राष्ट्रिय विमानस्थलको टर्मिनलमा बुधबार बिहान ९ः४० बजेतिर नेपाल बाहिरको नम्बरबाट फोन आयो। अफिसको एक्सचेन्ज नम्बरमा एकपटक मात्रै नभई दुईपटक फोन आयो। कुरा उही दोहोरियो। नम्बर नेपाल बाहिरको जस्तो देखिए पनि फोनमा बोल्नेले नेपालीमा बोले। भने, सलाम वालेकुम। तपाईंको डोमेस्टिक टर्मिनल क्षेत्रको सात ठाउँमा बम राखिएको छ। दुई घण्टाभित्र बिस्फोट हुन्छ। टर्मिनल ड्युटी अफिसरले फोन उठाएका थिए। पहिलो कललाई बेवास्था गरेका ती कर्मचारीले दोस्रोपटक पनि उही कुरा दोहोर्याउँदै फोन आएपछि नागरिक उड्डयन प्राधिकरणका अधिकारीलाई जानकारी गराए। कुरा संवेदनशील थियो। सातवटा बम राखेको र दुई घन्टाभित्र बिस्फोट हुने जानकारी आएको कुरा ती अधिकारीले सुरक्षा निकायलाई जानकारी गराउँदासम्ममा १० बजिसकेको थियो। फोन आएको नै १५ मिनेट कटेकाले सुरक्षा निकाय एकै छिनमा तैनाथ भए। फोन कसले गरेको भन्ने विषयभन्दा पनि बम निश्क्रिय पार्नु पहिलो काम थियो। किनभने विमानस्थलभित्र सुन तस्करीदेखि विमानस्थलको तारजालिबाट छिरेर विमानभित्र पुग्ने र ठूलो परिमाणमा सुन र विदेशी मुद्रा भेटिने घटना केही दिनअघि मात्रै भएका थिए। फ्रि कल एप डिङटोनबाट आएको कल कसले गरेको भन्ने विषयमा अहिले प्रहरीले अनुसन्धान गरिरहेको नेपाल प्रहरीका प्रवक्ता विष्णुकुमार केसीले बताए। दैनिक लाखौं यात्रु आवतजावत गर्ने विमानस्थलमा सातवटा बम राखेको फोन आएपछि सुरक्षाका तीनवटै निकाय तैनाथ भए। सँुघेर बम पत्ता लगाउने कुकुरदेखि अत्याधुनिक उपकरणका साथमा प्रहरी र सेना परिचालन भयो। बम डिस्पोज गर्ने सेना तयारीका साथ पुग्यो। विमानस्थलका कुनाकुना जाँच भयो। शौचालयदेखि विमानका सबै ठाउँ खानतलासी भयो। उडानका सेवा रोकिए। अवतरण प्राथमिकतामा नै थियो। एक घन्टासम्म विमानस्थलको जाँचपछि सुरक्षा निकायले केही फेला पारेन। अचानक आएको फोनले यात्रुदेखि सुरक्षा निकाय एक घन्टा हैरान भए। कुनै पनि शंकास्पद वस्तु भेटिएन। हामीले संवेदनशील भएर यात्रुलाई सुरक्षित बाहिर निकालेका थियांै। सुरक्षा निकायले पनि गम्भीर भएर अनुसन्धान गरिरहेको छ, नागरिक उड्डयन कार्यालयका प्रवक्ता टेकनाथ सिटौलाले भने। बम डिस्पोजल टोलीद्वारा यात्रु बस्ने क्षेत्र, सुरक्षा जाँच गरिने क्षेत्रमात्र नभएर शौचालयहरूमा समेत सर्च गरेको प्रवक्ता सिटौलाले बताए। सर्च अपरेसन सुरु गर्नुअघि एयरपोर्ट इमर्जेन्सी प्लानअनुसार अपनाउनुपर्ने सावधानी अपनाएर टर्मिनलभित्र रहेका यात्रु तथा सबै कर्मचारीलाई बाहिर निकाल्दा केही यात्रु त्रसित थिए भने केही सुरक्षा व्यवस्था कमजोर भएको भन्दै आक्रोशितसमेत भेटिन्थे। बम बिस्फोटको थ्रेट दिने व्यक्तिबारे सुरक्षा निकायलाई जानकारी गराइएको र सुरक्षा निकायले अनुसन्धान अघि बढाइसकेको सिटौलाले बताए। विमानस्थलमा कुनै थ्रेट आएको खण्डमा बम नै राखिएको जस्तो मानेर अपरेसन गर्नुपर्ने उनी बताउँछन्। बम थ्रेट आएपछि यसलाई मजाकको रूपमा नलिई साँच्चिकै बम नै राखिएको हो भनेर हामीले त्यहीअनुसार काम गर्छौं, उनले भने, किनभने त्यो थ्रेट साँच्चै हो कि झुटा हो भन्ने कुरा त हामीलाई थाहा हुँदैन। त्यसैले हामीले साँच्चै नै बमै हो भनेर काम गर्नुपर्छ। विमानस्थल सुरक्षा प्रहरी प्रमुख एसएसपी भीम ढकालले थ्रेटकलबारे अनुसन्धान थालिएको जानकारी दिएका छन्। भने, फोन गर्ने व्यक्तिबारे अनुसन्धान थालिसकेका छौं। अनुसन्धानपछि नै थप कुराहरू खुल्नेछन्। गृह मन्त्रालयका प्रवक्ता फणीन्द्रमणि पोखरेलले यो घटना गम्भीर भएकाले यस्ता घटना हुन नदिन सुरक्षा निकाय सचेत बन्नुपर्ने बताए। कहिलेकाहीँ यहाँ सामान्य घटना पनि भए। ती सबैलाई जोडेर विमानस्थलकै सुरक्षाको विषयमा सवाल गरिनु आवश्यक त छैन। तर, सचेत भने हुनुपर्छ, उनले भने। एक घण्टाभित्रै सर्च अपरेसन सकिएकाले डिले भएका सबै उडान रातिसम्ममा गन्तव्यमा पुर्याएको बताइएको छ।"
भोट हाल्न पाए कस्तो हुन्थ्यो ?,"मकवानपुर मनहरी५ डिल्लीपुरकी बिमाकुमारी सुवेदी ८९ वर्षकी भइन्। उनले यो उमेरसम्म भोट हाल्न पाएकी छैनन्। पहिला कसैले भोट हाल्न नभनेको र पछि आफैंलाई मन नलागेको सुवेदी बताउँछिन्। पहिला घरका बुडाले भोट हालेपछि भइहाल्थ्यो। पछि मलाई कसैले भोट हाल्न पनि भनेन्, उनी भन्छिन्, अहिले त बुढी भइयो। भोट हाल्न जान पनि सक्दिनँ। मतदान किन गर्नुपर्छ भनेर उनी अनभिज्ञ छिन्। देशको राजनीतिक परिवर्तनप्रति चासो पनि राख्दिनन्। भन्छिन्, मलाई केही थाहा छैन। भोट हालेर के हुन्छ र ? राजाले वृद्धभत्ता दिएर पालिरहेको छ। मेरो खर्च नै के हुन्छ र ? यो पैसा पनि बढी हुन्छ। अरू मलाई केही चाहिँदैन। धादिङको गजुरी७ मा १९९० सालमा जन्मिएकी सुवेदी सपरिवार २०७४ मा मकवानपुर बसाइँ सरेकी हुन्। हजुरआमाको नागरिकता छ। वृद्धभत्ता नि खाइरहनुभएको छ। तर, आजसम्म उहाँले भोट हालेको छैन भन्नुहुन्छ, नाति केशव सुवेदी भन्छन्, बुवाहरूको बसाइँसराइ छ। तर, उहाँको बसाइँसराइ पनि ल्याएको छैन। मतदाता नामावलीमा नाम पनि छैन। मकवानपुरको राक्सिराङ २ जुवाल टोल सुनसान छ। कुनै पनि दलका नेता, कार्यकर्ता पुगेका छैनन्। कुनै घरमा राजनीतिक दलको झन्डा छैन। यही गाउँका ६५ वर्षीय सूर्यबहादुर चेपाङले चुनाव आयो भन्ने सुनेका छन्। तर, चासो दिएका छैनन्। नागरिकता बनाए पनि उनले मतदाता परिचयपत्र बनाएका छैनन्। एक त आफूसँग नागरिकता नहुँदा सरकारी सेवासुविधाबाट वञ्चित छु। त्यसमा पनि मतदाता सूचीमा नामै नभएपछि नेता चुन्ने अवसर पनि बारम्बार गुमाउँदै आएको छु। रामऔतार महतो (६५) महोत्तरी हामीलाई कसैले भोट मागेका पनि छैनन्। मैले आजसम्म भोट हालेको पनि छैन, चेपाङ भन्छन्। गाउँमा नागरिकता टोली आउँदा १० वर्षअघि मात्रै नागरिकता बनाएको उनी सुनाउँछन्। भोट माग्न पनि कोही आएको छैन। केही विकास पनि भएको छैन, चेपाङ भन्छन्, चुनाव आयो भन्ने सुनेको छु। तर, कसको चुनाव भन्ने थाहा छैन। मतदान गर्नु नागरिकको कर्तव्य र नैसंर्गिक अधिकार हो भन्ने पनि थाहा छैन। भोट हालेर के हुन्छ र ? काम नगरी खान पाइँदैन, उनी भन्छन्, हाम्रो दुःख हामीसँगै छ। नेताको दुःख उनीहरूसँगै होला। अमृता श्रेष्ठ ७२ वर्षकी भइन्। तर, पेट पाल्न धनगढीको एक होटलमा सरसफाइको काम गर्छिन्। माइती र घरपरिवारले नागरिकता नबनाई दिएका कारण अहिलेसम्म भोट हाल्न नपाएको श्रेष्ठ बताउँछिन्। नागरिकता नै छैन, कसरी होट हाल्नु ?, उनी भन्छिन्। उनी धनगढी उपमहानगरपालिका८ मनेहरामा ऐलानी जग्गामा बस्छिन्। आजभोलि पनि उम्मेदवारहरू घरमा आउँछन्। भोट माग्छन्। मेरो त नागरिकता नै छैन। नागरिकता बनाई दिनूस् अनि भोट हाल्छुभन्दा नसुनेझैं गरेर फर्किन्छन्, उनी भन्छिन्, केही नहुनेको कोही पनि नहुँदो रहेछ। उनको स्थायी बसोबास साविकको पण्डोन गाविस२ (हाल मोहन्याल गाउँपालिकाको भाल्टेडा) गाउँ हो। उनी खड्कबहादुर रामजाली मगर र रबिना रामजाली मगरकी जेठी छोरी हुन्। आमा बितेपछि बुवाले दोस्रो बिहे गर्नुभयो। चार बहिनी र दुई भाइ जन्मे। दोस्रो आमाको पनि मृत्यु भयो। बुवाले तेस्रो बिहे गर्नुभयो। तेस्री आमाबाट एक भाइ र एक बहिनी छन्, उनी भन्छिन्। उनका अनुसार २०२२ सालतिरको कुरा हो। उमेर १४१५ वर्षको थियो। उनी पण्डोनबाट कैलालीको भन्सार रोडस्थित आफन्तको घरमा आउने भनेर हिँडिन्। घरमा ८९ जना भाइबहिनी थिए। खान लाउन नि समस्या थियो। कान्छी आमा सहरमा (धनगढी) बस्थिन्। केही रोजगार पाइएला। काम गरेर त खान पाउँला भनेर पण्डोनबाट हिँडेको, उनी भन्छिन्।चार दिनको पैदल यात्रापछि धनगढी बजार आइपुगिन्। उनको राधिका श्रेष्ठसँग भेट भयो। गेटा विमानस्थलनजिकै राधिकाको परिवार बस्थ्यो। राधिकाले अमृताको बिहे छोरा अमरबहादुर श्रेष्ठसँग गर्ने निधो गरिन्।विमानस्थलनजिकै नेपाल खाद्य संस्थानको गोदाम थियो। श्रीमान् खाद्य संस्थानमा काम गर्ने रहेछन्। सासूले बिहे गरिदिने भनिन्। रोजगार भएको केटो पाइयो। त्यति बेला १४१५ वर्षमा बिहे गर्ने चलन नै थियो। अनि मेरो बिहे भयो, उनी भन्छिन्। उनीहरूका तीन सन्तान भए। जेठो गणेश धनगढीमै ठेलामा सामान बोक्छन्। कान्छो गोकर्ण डडेलधुरामा काम गर्छन्। माइलो बिरामी रहेकाले आमासँगै बस्छन् ।श्रीमान् मानसिक रूपमा ठीक थिएन। धेरै पटक नागरिकता बनाउन जाऊँ भने तर मानेनन्। जबरजस्ती गरेर पनि दुईतीन पटक प्रशासन कार्यालयसम्म लगियो। तर, भागेर घर फर्के, उनी भन्छिन्, खै किन हो नागरिकता बनाउनै मानेनन्। उनी र तीनै छोरा नागरिकताविहीन थिए। दुई छोराको नागरिकतामा काकाले सनाखत गरे। मेरो सनाखत गर्न जन्मदर्ता चाहिने रहेछ। माइतीले पनि सनाखत गरिदिएन। छोराहरूले पनि काकालाई बुवा भनेर नागरिकता बनाएकाले उनीहरूको नामबाट मेरो सनाखत हुने कुरै भएन, उनी भन्छिन्। नागरिकता पाएको भए उनले सात वर्षदेखि वृद्धभत्ता पाइरहेकी हुन्थिन्। मभन्दा कति कान्छाले भत्ता पाइरहेका छन्। तर, मेरो नागरिकता नभएकाले न भोट हाल्न पाएकी छु न त भत्ता नै पाएकी छु, उनी भन्छिन्, सुस्त मनस्थितिको छोरो पाल्नुपरेको छ। उसको पनि नागरिकता छैन। उसको र आफ्नो पेटका लागि होटलमा भाँडा माझ्नु परेको छ। उनले ६ वर्षदेखि भाँडा माझ्ने काम गर्दै आएकी छन्। होटल साहुले महिनाको ७ हजार पारिश्रमिक दिइरहेको उनको भनाइ छ। काममा एकदमै इमानदार हुनुहुन्छ। भाँडा माझ्ने र सरसफाइ मात्रै होइन। वेटरको पनि काम गर्नुहुन्छ। यस्तो उमेरमा काम गरेको त नराम्रो लाग्छ। तर, नगराउँदा उहाँको र छोरोको चुलो बल्दैन, नमस्ते कटेजका सञ्चालक नरेश भण्डारी भन्छन्। अमृताले काम गरेर मनेहरा मुक्तकमैया शिविरनजिकै एक कट्ठा ऐलानी जग्गा किनेकी हुन्। जेठो छोरो त्यही जग्गामा बस्छन्। सुस्तःमनस्थितिको छोरो र अमृता त्यहीं अलग्गै झुप्रोमा बस्छन्। जेठो छोरोको परिवार पनि त्यही ऐलानी जग्गामा बस्छ। नराम्रो पनि गर्दैन। राम्रो पनि छैन। सोझो छ। नागरिकता बनाइदे भनेको त। उसको नामबाट हँुदैन भन्छन्, अमृता भन्छिन्, म यतै जन्मे। यतै हुर्के। मेरो विवाह पनि यतै भयो। कसरी अनागरिक भएँ ? सरकार मेरो नागरिकता बनाई देउ। उम्मेदवारहरू घरदैलोमा आई मत माग्दा पाल्पा रामपुर८ की ७८ वर्षीया तुलसा पाण्डेयको मन अमिलो हुन्छ। यो उमेरसम्म भोट कसरी हाल्ने भन्ने थाहा छैन। ०१५ सालको निर्वाचनमा उमेर पुगेको थिएन। त्यसयताका निर्वाचनमा पनि उनले कहिल्यै भोट दिन पाइनन्। अरू भोट हाल्न जाँदा उनी मन थाम्न नसकी मतदानस्थलसम्म त पुग्छिन्। तर, त्यत्तिकै फर्किनु उनको बाध्यता हो। उनको नाम अहिलेसम्म मतदाता नामावलीमा परेको छैन। जसकारण मतदाता परिचयपत्र बनेको छैन। यतिसम्म कि नागरिकता नै बनेको छैन। जनप्रतिनिधि, दलका नेता, गाउँवासी सबैलाई आग्रह गरे पनि नागरिकता पाउन नसकेको उनको गुनासो छ। ८९ वर्षको उमेरसम्म भोट हाल्न नपाएकी मकवानपुर मनहरी५ डिल्लीपुरकी बिमाकुमारी सुवेदी । जसको नागरिकता छ । वृद्धभत्ता आइरहेको छन्। तर, मतदाता नामावलीमा नाम छैन। तस्बिर : कृष्ण सारु मगर रामपुर८ कै ७१ वर्षीय फनिसरा ढुंगानाले एक पटक पनि भोट हाल्न पाएकी छैनन्। नागरिकता नभएकै कारण उनी मतदानबाट बञ्चित हुँदै आएकी हुन्। फनिसराको परिवारको अवस्था नाजुक भएकाले बहिनी बुद्धिमाया भुसालसँग बसोबास गर्दै आएकी छन्। रामपुर२ तिलिङ्डाँडाकी ७५ वर्षीया जितमाया थापाले मताधिकार पाएकी छैनन्। नागरिकता नहुँदा उनको नाम मतदाता नामावलीमा समावेश भएको छैन। श्रीमान्ले अर्की श्रीमती ल्याएपछि घरबाट निकाले। नागरिकता बनाइ दिएनन्। जसकारण मतदानबाट बञ्चित हुनुपरेको थापा बताउँछिन्। उनी बहिनीको घरमा बस्दै आएकी छन्। भोट कसरी खसाउँछन् भनेर जवाफ खोज्दै छन् महोत्तरी गौशाला १० का ६५ वर्षीय रामऔतार महतो। अँ साँच्चै भोट खसाउने तरिकाचाहिँ के रहेछ ? बाहिर त पुलिसहरू बसेका हुन्छन्। भित्रचाहिँ कसरी भोट ? मलाई त केही थाहा छैन, महतो भन्छन्। आफूलाई राधाप्यारी भन्न रुचाउने महतो कहिल्यै भोट खसाल्न नपाएको गुनासो गर्छन्। एक त मसँग नागरिकता नहुँदा सरकारी सेवा सुविधाबाट वञ्चित छु। त्यसमा पनि मतदाता सूचीमा नामै नभएपछि नेता चुन्ने अवसर पनि बारम्बार गुमाउँदै आएको छु, उनी भन्छन्, देशमा अनेकौ परिवर्तन भए पनि मेरो जीवनमा केही परिवर्तन भएन्। मकवानपुरकी ८९ वर्षीया बिमाकुमारी सुवेदीसँग नागरिकता छ। वृद्धभत्ता पाइरहेकी छन्। तर, मतदाता नामावलीमा नाम नहुँदा यो उमेरसम्म भोट हाल्न पाएकी छैनन्। मकवानपुरकै ६५ वर्षीय सूर्यबहादुर चेपाङले नागरिकता बनाए पनि मतदाता परिचयपत्र बनाएका छैनन्। पाल्पाका ७८ वर्षीया तुलसा पाण्डेय, ७५ वर्षीया जितमाया थापा, ७१ वर्षीया फनिसरा ढुंगाना, कैलालीकी ७२ वर्षीया अमृता श्रेष्ठ, महोत्तरीका ६५ वर्षीय रामऔतार महतो र दैलेखका ६० वर्षीय चन्द शेर्पाले नागरिकता नै पाउन सकेका छैनन्। जसकारण मताधिकारबाट वञ्चित हुनुपरेको गुनासो गर्छन् यी ज्येष्ठ नागरिक। जसले आफ्नो प्रतिनिधि आफैं चयन गर्न पाउने अवसर गुमाइरहेका छन्। इच्छा त भए पनि कसैले अवसर जुराई नदिएको उनको भनाइ छ। उहिले समयमा प्रधानपञ्चको चुनाव हुँदा धेरै नै रमाइलो हुने गथ्र्यो। ठुल्ठूला पोस्टरहरू बाँडिन्थ्यो। माइकमा प्रचारप्रसार गरिन्थ्यो, उनी भन्छन्, अहिले सांसद, मेयरको चुनावमा त्यस्तो केही छैन। साह्रै खल्लो हुँदोरहेछ अचेल। नेता धेरै, कार्यकर्ता कम। कामको व्यस्तताको कारण नेताको पछि लाग्नेको संख्या भने अत्यन्त न्यून भएको छ। चन्द शेर्पा उमेरले ६० वर्ष नाघे। दैलेख ठाटीकाँध३ रातीमाटे टोलमा ३५ वर्षदेखि बस्दै आएका चन्दसँग नागरिकता छैन। उनले आफूकहाँ जन्मिएको भनेर ठम्याउन सकेका छैनन्। म सानै थिएँ। बुवासँग भारत गएँ। उहाँ उतै बित्नुभयो। आमा अन्तै बिहे गरी जानुभयो। अनि म बेसहारा बनेँ, चन्द भन्छन्, म पूर्वतिर जन्मिएको हुँ भन्ने सुनेको मात्रै छु। २० वर्ष हुँदा उनी दैलेख आएका हुन्। ठाँटीकाँधका युवाको साथ लागेर यहाँ आएका उनले यहीँ घरजम गरे। स्थानीय गगन कामीसँग विवाह गरे। पत्निको माइती पक्षबाट नागरिकता बनेको छ। तर, चन्दले नागरिकता प्राप्त गर्न सकिरहेका छैनन्। जसकारण तीन छोरा र तीन छोरीको जन्मदर्तासम्म बनेको छैन। दुई छोरीको विवाह भइसकेको छ। उम्मेदवारहरू घरमा आउँछन्, भोट माग्छन्। मेरो त नागरिकता नै छैन। नागरिकता बनाइदिनुस् अनि भोट हाल्छु भन्दा नसुनेझैं गरेर फर्किन्छन्। अमृता श्रेष्ठ (७२) धनगढी मेरो नागरिकता नहुँदा छोराछोरीको जन्मदर्ता बन्न सकेको छैन। उनीहरूलाई पठनपाठनमा पनि समस्या भइरहेको छ, उनी भन्छन्, म नागरिकता माग्न कहाँ जाऊँ ? नागरिकता दिलाइदिन स्थानीय सरकार र नेताहरू समक्ष हारगुहार गर्दा पनि कसैले चासो नदिएको उनको गुनासो छ। म नागरिकता प्राप्तिको लडाइँमै छु। गाविस हुँदादेखि अहिलेका वडा कार्यालय र गाउँपालिकामा धाइरहेको छु। तर, नागरिकता बन्ने छाँटकाँट देखेको छैन, उनी भन्छन्, हरेक निर्वाचनमा मन खिन्न हुन्छ। गाउँले सबै भोट हाल्न जान्छन्। मैले भने नागरिकता पाउनै संघर्ष गरिरहनुपरेको छ। मताधिकारबाट बञ्चित हुनुपरेको गुनासो गर्छन् उनी। अहिले गाउँभरि स्थानीय चुनावको चर्चा छ। पार्टीका झन्डा फहराइरहेका गाडी दौडिरहेका हुन्छन्। भोट माग्न नेताहरू घरघर पुगेका छन्, उनी भन्छन्, मलाई भने चुनावको कुनै रौनक छैन। भोट हाल्न पाउने भए त म पनि खुसी हुन्थे होला नि ! नागरिकता नै छैन भोट हाल्न कहाँ पाउनु। उनी वर्षौंदेखि आँखाको समस्याले ग्रसित छन्। आर्थिक अभावले उपचार गर्न नसकेको उनको भनाइ छ।  कृष्ण सारु मगरहेटौंडा, शिवराज धनगढी, कृष्ण पोखरेलतानसेन, धनवीर महतोमहोत्तरी, हिक्मतबहादुर नेपाली दैलेख"
महिलाले मतदान गर्न पाएको पहिलो चुनाव,"काठमाडौं : २००४ सालमा नेपालमा पहिलोपटक निर्वाचन भएको थियो। जसमा महिलाले मताधिकार पाएनन्। एकैपटक दोस्रो निर्वाचन २०१० मा आएर महिलालाई मतदान गर्ने अधिकार दिइयो। उक्त निर्वाचनमा महिलाले मत मात्रै हालेनन्। चुनावै जितेर पहिलो महिला प्रतिनिधि बनिन्, साधना प्रधान। तत्कालीन प्रधानमन्त्री श्री ३ पद्मशमशेरले नेपालको वैधानिक कानुन २००४ घोषणा गरे। जुन काठमाडौं नगरपालिकाको निर्वाचन थियो। सोही निर्वाचनमा महिलाले पनि मतदान गर्न पाउनुपर्छ भन्दै केही महिलाहरूको टोली प्रधानमन्त्रीकहाँ पुगेको थियो। तर, उनले अर्कोपटक विचार गरौंला भन्दै टोलीलाई फर्काए। २००७ सालमा प्रजातन्त्र आएपछि महिलाले मतदान र उम्मेदवार बन्ने अधिकार पाए। २०१० भदौ १७ गतेका लागि काठमाडौं नगरपालिकाको दोस्रो चुनाव घोषणा गरियो। २००४ मा २१ वटा वडा भएको काठमाडौं नगरपालिकालाई २०१० को चुनावमा १९ वडामा झारियो। उक्त चुनावमा उम्मेदवार बनेकी साधना प्रधान (अधिकारी) प्रतिबन्धित कम्युनिस्ट पार्टीमा आबद्ध थिइन्। यद्यपि, मातृकाप्रसाद कोइराला नेतृत्वको सरकारले कम्युनिस्ट पार्टीलाई प्रतिबन्ध लगाएको थियो। प्रतिबन्धका बाबजुद पनि कम्युनिस्टले आफ्ना उम्मेदवार स्वतन्त्र खडा गरेका थिए। उनले वडा८ बाट स्वतन्त्र उम्मेदवारी दिएकी थिइन्। चुनावमा ७३ जना उम्मेदवार थिए। तीमध्ये साधना मात्रै महिला उम्मेदवार थिइन्। पूर्वमन्त्री तथा साहित्यकार भद्राकुमारी घले त्यसबेलाका जीवित व्यक्तिहरू पाउनै मुस्किल भएको बताउँछिन्। भन्छिन्, केही छन्। ती पनि कोही बिरामी छन् त कोही बोल्न नसक्ने अवस्थामा छन्। उनले उहिले र अहिलेको अवस्थामा धेरै परिवर्तन भएको बताउँछिन्। उनका अनुसार महिलालाई हेर्ने दृष्टिकोण र दिने दर्जाको कुरा दयनीय थियो। त्यो समयमा महिला राजनीतिमा आउनु भनेको निकै ठूलो कुरा थियो। अलिकति क्षमता भएका महिला उठ्थे। लडेर अधिकार लिइहाल्थे, उनले आफ्नो उदाहरण दिँदै भनिन्, म पञ्चायतकालमा ५ पटक माननीय भएकी मान्छे हुँ। राज्यमन्त्री पनि भएँ, सम्माननीय सदस्य पनि भएँ। क्षमता हुने महिला लिन्थे। तर, पुरुष वर्गबाट महिलाले स्थान दिनुपर्छ भन्ने थिएन। अहिलेको चुनाव आधुनिक, वैज्ञानिक संविधानले हक अधिकार दिएको छ। उनका अनुसार त्यतिबेलाको चुनावताका सरकारले ७५ जिल्ला १४ अञ्चलकै कमिटी एकै ठाउँमा ल्याएर राखिदिन्थ्यो। पञ्चायती व्यवस्थामा दल थिएनन्। ९२ वर्षीया घलेले हाँस्दै भनिन्, त्यति मात्रै होइन सरकारले दालभात र आवतजावत खर्च पनि दिन्थ्यो। २०३६ को जनमत संग्रहपछि राज्यमन्त्री भएकी घले महिलाले चुनावमा उठेको पुरुषहरूले मन नपराउने गरेको बताउँछिन्। त्यो बेला घरका लोग्नेले, छोराले, गाउँका ठूलाबडाले नउठ भनेपछि कसको हिम्मत हुन्थ्यो र ?, भन्छिन्, महिला संगठनलाई हेप्थे। म त कसैसँग डराउँथिनँ। सबै लोग्ने मान्छेलाई लडाएर नै चुनाव जितेँ। वीरेन्द्र सरकारले मलाई सम्मानीय सदस्य बनाउनुभयो। ४ वर्ष राजपरिषद्को काम गरेँ। त्यस्तै, नेपाली कांग्रेसकी नेतृ तथा पूर्वकोषाध्यक्ष सीतादेवी यादव भने महिलाको हक, अधिकार पहिलाको तुलनामा बढ्दै गएको बताउँछिन्। उनले भनिन्, महिलाले केवल घरको काम गर्ने हो भन्थे। राजनीति गर्न दिइँदैनथ्यो। तर, अहिले अवस्था फेरिएको छ। महिला पढेलेखेका छन् र सक्षम पनि छन्। त्यसैगरी, राणा शासनको अन्त्यपछि महिलाले अवसर पाउन थालेको बताउँछिन्, महिला आयोगकी पूर्वअध्यक्ष तथा पूर्वप्रमुख सीता पौडेल। उनी भन्छिन् त्यतिबेला राणा राजा र कांग्रेसको सरकार हुन्थ्यो। जनतामा राजनीतिक चेतना पनि थिएन। महिलाका लागि झनै गाह्रो समय थियो। तर, पनि महिलाहरूले लडेरै भए पनि मताअधिकार प्राप्त गरे। अहिले पनि हामी महिलाका लागि लडिरहेका छांै। महिला संघकी अध्यक्षसमेत रहेकी उनी २००४ सालमा महिला संगठन बनेपछि महिला हक, अधिकारका लागि निरन्तर संघर्ष गर्दै आएको बताइन्। त्यस्तै, पूर्वप्रमुख निर्वाचन आयुक्त सूर्यप्रसाद श्रेष्ठ भन्छन्, महिला उम्मेदवार हुँदैनथे। अहिलको जस्तो टेक्नोलोजी पनि थिएन। भोटर लिस्ट पनि हातले लेख्नुपर्ने अवस्था थियो। त्यसबेला पनि निर्वाचन भड्किलो थियो। तर, आयोगले आचारसंहितामा छुट दिएको थियो। अहिले जस्तो धेरै कडाइ गरेको अवस्था थिएन्। त्यसैगरी तेजेश्वर बाबु ग्वाङ उ बेलाको निर्वाचन र अहिलेको निर्वाचनको फरक भनेकै आचारसंहिता भएको बताउँछन्। त्यतिबेला पनि एक दलले अर्को दललाई टिकाटिप्पणी त गर्थे नै। तर, महिलालाई चुनाव लड्ने अवसर दिए पनि गृहिणीको भावना थियो। अहिलेका महिला धेरै अवसर पाएका छन्। नेपालको निर्वाचन इतिहास का अनुसार २०१० सालको निर्वाचन २०१० सालको नगर निर्वाचनमा कांग्रेस र जनप्रजा परिषद्का ४४ जना उम्मेदवारले जिते। ४ जना स्वतन्त्र उम्मेदवारले चुनाव जिते भने सत्तासीन रहेका मातृकाप्रसाद कोइरालाको राष्ट्रिय प्रजापरिषद्का एक जनाले पनि चुनाव जितेनन्। बरु राणा खलकसँग निकट मानिने गोरखा परिषद्ले भने एक स्थानमा जित्यो। २००७ सालपछि स्थानीय शासनलाई बढी जनमुखी बनाउन नगरपालिका कानुन निर्माण गरिएको थियो। यसै कानुनको आधारमा २०१० भदौ १७ गते काठमाडौं नगरपालिकाको निर्वाचन सम्पन्न भएको थियो। काठमाडौंका २१ वडालाई घटाएर १८ वडा (नाम परिवर्तन) गरी काठमाडांै नगरपालिका यसैबेला बनाइएको थियो। संसद्मा महिला सहभागिता मा उल्लेख भएअनुसार मताधिकारका लागि महिलाले धेरै आन्दोलन गर्नुपर्यो। इतिहासलाई खोतल्दा महिलाले मतदान गर्न पाएको ६९ वर्ष पुगेको छ। संघीय संसद् सचिवालयद्वारा प्रकाशित संसद्मा महिला सहभागिता पुस्तकमा उल्लेख भएअनुसार २०१० को चुनावमा महिलालाई मताधिकार र उम्मेदवार हुने अधिकार दिनुपर्छ भनेर महिलाहरू आन्दोलित भएका थिए। २००४ मा मंगलादेवी सिंहको नेतृत्वमा गठित नेपाल महिला संघ महिलाले पनि मताधिकार र उम्मेदवार बन्ने अधिकार पाउनुपर्छ भनेर आन्दोलन गरेका थिए। संघका तर्फबाट मंगलादेवीको नेतृत्वमा साहना प्रधान, साधना प्रधान (अधिकारी), कनकलता श्रेष्ठ तथा स्नेहलता श्रेष्ठलगायतका महिलाले जुलुस निकाले। प्रधानमन्त्रीलाई भेटेर आफूहरूले पनि मत हाल्न पाउनुपर्ने र उम्मेदवार बन्न पाउनुपर्ने माग राखे। महिलाहरूको माग सुनुवाइ गर्दै तत्कालीन सरकारले २०१० को चुनावमा महिलालाई मताधिकारसँगै उम्मेदवार बन्न पाउने व्यवस्था गर्यो। २०१० को चुनावमा भोट हाल्ने महिलाहरूको संख्या यकिन नभए पनि ठूलो संख्यामा महिलाहरूले भोट हालेको निर्वाचन आयोगको भनाइ छ। नेपालको निर्वाचन इतिहास पुस्तकअनुसार २१ वर्ष पुगेका बालिगहरूबाट प्रत्यक्ष गुप्त मतदानद्वारा निर्वाचित गरी सबै चुनावबाट महिलाहरूले मताधिकार प्राप्त गरी उम्मेदवारसमेत बन्ने अवसर पाएका थिए। मतदान गर्ने ठाउँमा उम्मेदवारहरूको नाम टाँसिएको विभिन्न रङका बाकसहरू राखिएको ठाउँ गुप्त तरिकाले राखिएको थियो। मतदाताहरूलाई एकएक जनाको हिसाबले वडा नम्बरसमेत भएको वाइलेट पेपरलगायतका व्यवस्था गरिएको थियो। घर ब्लक नम्बरका जनताले सम्बन्धित ढ्वाङमा मत खसाल्नुपर्ने र जसको भोट बढी हुन्छ उही चुनिने बहुमतीय चुनाव पद्धति अपनाइएको थियो। चुनाव चिह्न, मतदाता र उम्मेदवार, मतदान केन्द्र त्यतिबेला प्रत्येक उम्मेदवारले आफूलाई मनपरेको चुनाव चिह्न रोजेर सम्बन्धित निकायमा चुनाव अघिनै दिने व्यवस्था गरिएको थियो। चुनाव चिह्न एकै पर्न गए आपसी समझदारीबाट अलगअलग गराइन्थ्यो। उम्मेदवारले आफ्नो परिचयको साथै बाकसमा पनि राख्न पाउने भएकाले मतदाताले कुन उम्मेदवारको कुनकुन बाकस हो भनी थाहा पाउँथे। त्यो निर्वाचनमा कुल ५६ हजार मतदाता थिए। पाँचवटा पार्टीहरूबाट खडा गरिएका उम्मेदवारहरू र स्वतन्त्र रूपमा दिएका उम्मेदवारहरूसहित १८ पदका लागि ७३ जना उम्मेदवारले आआफ्नो उम्मेदवारी दिएका थिए। चुनाव हुनुअघि हरेक वार्डमा चोटहरूको नामावली लेखिएको फिरिस्त राखिएको थियो। बहुला र मगज बिग्रिएको, कुनै सरकारी कामद्वारा अपराधी ठहरिएकाबाहेक २१ वर्ष पुगेका नागरिक मतदाता हुने व्यवस्था थियो। सरकारी जागिर नभएको २५ वर्ष उमेर पुगेको व्यक्ति आआफ्नो वार्डक्षेत्रमा उम्मेदवार हुन सक्ने थियो। उम्मेदवारी निवेदनपत्रमा कमसेकम १५ जवान निर्वाचकको दस्तख्त भएको हुनुपथ्र्याे। सो निर्वाचनमा १३ जनाले आफ्नो उम्मेदवारी फिर्ता लिएका थिए। प्रत्येक उम्मेदवारले ५० रुपैयाँ धरौटी राख्ने व्यवस्था थियो। वडाको निर्वाचनमा जम्मा मतको ८ खण्डको १ खण्ड मत पाउन नसकेका उम्मेदवारहरूले राखेको धरौटी जफत गरी नगरपालिकाको आम्दानीमा बाँध्नुपर्ने व्यवस्था नगरपालिका निर्वाचनको नियमको दफा १६ मा गरिएकोमा विभिन्न २६ जना उम्मेदवारको धरौटी जफत भएको थियो। काठमाडौं महानगरपालिकाका १७ वडाका विभिन्न स्थानहरूमा ५६ मतदान केन्द्र कायम गरी मतदातालाई मतदान गर्न धेरै समय कुर्नु नपर्ने व्यवस्था गरिएको थियो। वडा१५ मा १ जनाको मात्र उम्मेदवारी परेकाले मतदान गर्नुपरेको थिएन्। कम्तीमा दुइटा मतदान केन्द्र १ वडामा राखिएको थियो भने बढीमा ३ मतदान केन्द्र थिए। प्रत्येक पोलिङ बुथमा रहने अफिसरहरू र आवश्यक सहयोगीसमेत खटाइएको थियो। उनीहरूले बुथमा आधा घन्टा अगावै पुग्नुपर्ने, वाइलेट बाकस राख्ने कोठा जाँच गरी सुरक्षित राख्ने व्यवस्था गर्नुपर्ने, बुथ एरियाभित्र वरिपरि ५० गजसम्मको एरियामा प्रचार गर्न नदिने, मतदाताले मतपत्र लिई मत खसाल्दा आधा मिनेटभन्दा बढी लगाए जाँच्ने, भोटिङको काम साँझ ६ बजेसम्म सिध्याउनुपर्ने हुन्थ्यो। मतदानपछि बाकसमा शिल गरी सही गर्नुपर्ने र चुनाव अफिसमा ल्याएर काठमाडौ नगरपालिका चुनाव अफिसबाट भर्पाइ लिनुपर्नेलगायतका कार्यहरू तोकिएको थियो। भदौ १७ गते चुनावको दिनमा काठमाडौं इलाकाका अड्डा र कलकारखानाहरूलाई बिदा दिइएको थियो। नेपालको निर्वाचन इतिहास अनुसार काठमाडौं महानगरपालिकाको निर्वाचन सम्पन्न भई १८ गते बिहानदेखि मत गणना सुरु भई १९ गते दिउँसो समाप्त भएको थियो। उक्त निर्वाचनमा वडा८ मा खसेको ४ हजार ३ सय १३ मतमध्ये २ हजार ४ सय ५५ मत प्राप्त गरी साधना देवी नेपालको पहिलो महिला जनप्रतिनिधि चुनिएकी थिइन्। त्यस्तै, वडा१५ बाट घनानाथ उपाध्याय निर्विरोध निर्वाचित भए। पहिलोपटक महिलाहरूले पनि मताधिकार गर्न पाएकाले उनीहरूले प्रशस्त मात्रामा मतदान गरेका थिए। यस निर्वाचनमा ५३ प्रतिशत मतदाताले मतदान गरेका थिए। निर्वाचनसमबन्धी सरकारी व्यवस्थाको स्तुत्य नियमबाट फलानाले फलानालाई मत दियो भन्ने सुइँकोसमेत कसैले नपाउने भएकाले मत नदिए हेर्लास् भनी धम्की दिने खालका मानिसहरू तर्सिनुपर्ने अवस्था पनि थिएन्। २०१० मा नगरपालिकाका लागि यो दोस्रो निर्वाचन भए पनि सभापतिसमेत जनताबाटै छनोट गर्न पाउने व्यवस्थासहितको स्थानीय निर्वाचन यो पहिलो भएकाले स्थानीय स्वायत्तताका दृष्टिले यस निर्वाचनलाई पहिलो मान्न सकिन्छ। वैधतामा कसैले अलिकति पनि खोट लगाएनन्। निर्वाचित १८ र सरकारबाट ४ मनोनीत गरी २२ जनाको नगरपालिका बोर्ड रहने र निर्वाचित सदस्यहरूमध्येबाट प्रमुख र उपप्रमुख चयन गर्नुपर्ने व्यवस्थाअनुसार प्रमुखमा जनकमान श्रेष्ठ र उपप्रमुखमा प्रयागराज सिंह सुवाल गुप्त मतदानबाट चुनिएका थिए। त्यसैगरी, २००९ भदौ २९ गते भएको ललितपुर नपाको निर्वाचनमा त्यस नगरपालिकामा जम्मा १० वटा वडा रहेकाले कुल १९ उम्मेदवार खडा थिए। वडा२,५,७,८,९ का वडामा ११ जना मात्र उम्मेदवार भएकाले निर्विरोध भएका थिए। वडा१० मा १९ जनासम्म उम्मेदवारहरू थिए भने अन्य वडामा ३ जनासम्म प्रतिनिधि थिए। ५७५ प्रतिशत मतदाताहरूले मतदान गरेका थिए। भोटिङसम्म बिहान ८५ सम्म तोकिएको थियो। सभापतिको निर्वाचनमा १ जना सदस्य अनुपस्थित हुँदा ९ जना सदस्यबीच निर्वाचन हुँदा पहिलोपटक ३ उम्मेदवारले बहुमत ल्याउन नसकी दोस्रोपटक २ उम्मेदवारबीच ५४ मत भइ ५ मत ल्याउने नरेन्द्रमान जोशी विजय भए भने उपसभापतिमा सुरेन्द्रशमशेर निर्विरोध छानिए। त्यो बेला महिलालाई हेर्ने दृष्टिकोण र दिने दर्जाको कुरा दयनीय थियो। घरका लोग्नेले, छोराले, गाउँका ठूलाबडाले नउठ भनेपछि कसको हिम्मत हुन्थ्यो र ? महिला राजनीतिमा आउनु भनेको निकै ठूलो कुरा थियो। अलिकति क्षमता भएका महिला भने उठ्थे। र, अधिकार लिइहाल्थे।  भद्राकुमारी घले,पूर्वमन्त्री तथा साहित्यकार राणाशासनको अन्त्यपछि महिलाले अवसर पाउन थाले। त्यतिबेला राणा, राजा र कांग्रेसको सरकार हुन्थ्यो। जनतामा राजनीतिक चेतना थिएन। महिलाका लागि झनै गाह्रो समय थियो। तर, पनि महिलाहरूले लडेरै भए पनि मताअधिकार प्राप्त गरे। अहिले पनि हामी महिलाका लागि लडिरहेका छांै। सीता पौडेल,महिला आयोगकी पूर्वअध्यक्ष तथा पूर्वप्रमुख त्यतिबेला महिला उम्मेदवार हुँदैनथे। अहिलेको जस्तो टेक्नोलोजी पनि थिएन। भोटर लिस्ट पनि हातले लेख्नुपर्ने अवस्था थियो। निर्वाचन भड्किलो हुन्थ्यो। तर, आयोगले आचारसंहितामा छुट दिएको थियो। अहिले जस्तो धेरै कडाइ गरेको अवस्था थिएन।  सूर्यप्रसाद श्रेष्ठ,पूर्वप्रमुख निर्वाचन आयुक्त अहिले महिलाको हक, अधिकार पहिलाको तुलनामा बढ्दै गएको छ। पहिले महिला केवल घरको काम गर्ने गृहिणीका रूपमा मात्रै हेर्थे। राजनीति गर्न दिइँदैनथ्यो। तर, अहिले अवस्था फेरिएको छ। महिला पढेलेखेका छन् र सक्षम पनि छन्। सीतादेवी यादव, कांग्रेस नेतृ तथा पूर्वकोषाध्यक्ष साधना प्रधान नेपालको इतिहासमा पहिलो महिला प्रतिनिधि, पहिलो महिला पत्रकार र प्रवेशिका परीक्षा दिने पहिलो महिला हुन्। उनको जन्म विसं १९८२ मा काठमाडौंको ठमेलमा भएको हो। उनको बुवा शंकरलाल प्रधान र आमा रम्भा प्रधान असनमा मध्यमवर्गीय परिवारका व्यापारी थिए। साधना बर्मामा हुर्केकी हुन्। उनको परिवार दोस्रो विश्वयुद्धताका भागेर नेपाल आएको थियो। शिक्षाको जग बर्मामै बसालेकी उनी २००४ सालमा नेपालमा प्रवेशिका परीक्षा दिने हिम्मत गरिन् र नेपालको इतिहासमा प्रवेशिका परीक्षा दिने पहिलो महिलाका रूपमा नाम दर्ज गरिन्। २००४ साल वैशाख १७ गते नेपालमा पहिलोपटक संगठित रूपमा राणाशाही विरोधी नारा लगाउने चार कर्मठ महिला कार्यकर्तामध्ये क्रमशः साधना प्रधान, कनकलता, स्नेहलता र साहना प्रधान थिए। उनी नेपालको पहिलो महिला पत्रकार पनि हुन्। उनले विसं २००८ सालमा महिला नामक पत्रिका प्रकाशित गरेकी थिइन्। उनी पूर्वप्रधानमन्त्री मनमोहन अधिकारीकी श्रीमती हुन्। साधनाकी बुहारी शान्ति अधिकारीका अनुसार साधना ४ वर्षकी हुँदा आमाको स्वर्गारोहण भयो। उनी बुवा र हजुरआमालाई लिएर बर्मा गइन्। दोस्रो विश्वयुद्धमा उनको परिवार १ महिना हिँडेर नेपाल आए। उनले पढाइको जग बर्मामै बसालेकी थिइन्। नेपाल फर्किएपछि त्यसबेला छोरीलाई पढाउने चलन थिएन। उनले पढाइलाई निरन्तरता दिन पाइनन्। भाइहरूलाई पढाउन बर्मा पठाउने भएपछि साधना र बैनी साहनाले हामी पनि पढ्छौं भनेर पढ्न सुरु गरे। तर, प्रवेशिका परीक्षा नेपालमै दिए। बीए पास गर्नुभयो, बुहारी भन्छिन्, परिवार नै राजनीतिक पृष्ठभूमिको थियो। साधनासहित २ दाजुभाइ र २ दिदीबहिनी थिए। उनीहरू भूमिगत रूपमै राजनीतिमा काम गरेका थिए। २०१० को पहिलो निर्वाचनमा असनबाट वडा८ को स्वतन्त्र उम्मेदवारका रूपमा वडा अध्यक्ष उठ्नुभयो। तर, राणाहरूले काम गर्न त परै जाओस् एक पैसा पनि बजेट दिएनन्। उनका अनुसार बजेट नपाएपछि वडाध्यक्षबाट राजीनामा दिइन्। त्यसपछि राणा विरोधी आन्दोलन, महिला आन्दोलनमा सशक्त रूपमा होमिइन्। जेल पनि परिन्। महिला संगठनमा पहिलो महासचिव भएर काम गरिन्। महिलाहरूलाई शिक्षा दिनुपर्छ भनेर निरन्तर आन्दोलन गरेपछि राणाहरूले पद्मकन्या स्कुल स्थापना गरे। महिला अधिकारका लागि अनसन महिलाप्रतिको काम हक, अधिकारका लागि धेरै योगदान छ। सुगरको रोगी रहेकी २०६१ वैशाख ११ गते निधन भएको थियो। बुहारी भन्छिन्, उहाँकै योगदान र संघर्षबाट सिकेर म राजनीतिमा आबद्ध छु। म अहिले नेकपा एमालेको केन्द्रीय सदस्यमा छु।"
चुनाव जित्न मात्रै रोजगारीको नारा,"रोजगारी सिर्जनालाई दलहरुले चुनावी घोषणापत्रमा प्राथमिकता साथ समेट्छन्। सत्तामा पुगेपछि भने कार्यान्वयन गर्दैनन्। नेकपा एमाले, नेपाली कांग्रेस, माओवादी केन्द्रलगायतका दलले पालैपालो सत्ताको स्वाद चाखे। तर नेतृत्वमा पुगेपछि रोजगारी सिर्जनाको प्रतिवद्धता बिर्से। केही दिनमै स्थानीय तह निर्वाचन हुंदैछ। घोषणापत्रमा रोजगारीको एजेन्डा राखेर दलहरुले भोट माग्न सुरु गरिसकेका छन्। एमालेले पुनर्निर्माणको क्रममा एक लाख दक्ष र १० लाख अर्धदक्ष जनशक्तिलाई रोजगारी प्रदान गर्ने घोषणा गरेको छ। सहुलियतपूर्ण ऋणमार्फत डेढ लाख रोजगारी सिर्जना गर्ने भनेको छ। उद्यमशीलता विकास गरी रोजगारी सिर्जना गर्ने, वैदेशिक रोजगारीबाट फर्केका जनशक्ति परिचालन गर्ने, सीपमूलक तालिम दिनेलगायत विषय एमालेले समेटेको छ। कांग्रेसले उद्यमशीलता र रोजगारीमा केन्द्रित भएको जनाएको छ। उद्यम विकास केन्द्र र रोजगार बैंक हरेक स्थानीय तहमा खोल्ने कांग्रेस घोषणापत्रमा उल्लेख छ। रोजगार बैंक स्थापना, सीपमूलक तालिम, उद्योग व्यवसायसम्बन्धी बेसलाइन सर्भे गरी रोजगारी र स्वरोजगारीको सम्भावना पहिचान गर्ने पनि उल्लेख छ। यी नारा र योजना सुन्दा पढ्दा त राम्रा छन् तर यिनको कार्यान्वयन कसरी हुनेछ ,हेर्न बाँकी छ। बर्सेनि पाँच लाखभन्दा बढी युवा श्रम बजारमा आउँछन्। तीन तिहाइ त वैदेशिक रोजगारीमा जान्छन्। प्रजातन्त्र आए यता सरकारले थुप्रै राम्रा नीति बनाएको छ। दातृ निकायको सहयोगमा नीति नियम बने। नेपाली धरातल सुहाउने, नेपाली माटोको सुगन्ध आउने, स्थानीय माग र आवश्यकताका आधारमा बनेनन्। जसका कारण नीति जतिसुकै राम्रा भए पनि कार्यान्वयन पक्ष सधैं फितलो भयो। कागजमा मात्र राम्रा भए व्यवहारमा कहिल्यै उतार्न सकिएनन्। दलका चुनावी घोषणापत्र जस्तै महत्वाकांक्षी र सुन्दर बनाएर जनतालाई सपना मात्र देखाउने काम भए। सत्तामा पुगेपछि दलले आफ्ना घोषणापत्र, प्रतिबद्धतापत्र, संकल्प प्रस्ताव सबै बिर्से, बिर्सन्छन्। निर्वाचनमा रोजगारी नारा पनि बेरोजगारबाट भोट असुल्ने ललिपप जस्तै बनेको छ। अमेरिका, भारतलगायत विश्वका धेरै देशले बेरोजगारलाई भत्ता दिने गरेका छन्। कोरोनाको समयमा अमेरिकामा संघीय सहायता कार्यक्रममा राज्यबाट प्रदान गरिने सुविधाका अतिरिक्त साप्ताहिक रूपमा तीन सय अमेरिकी डलर बेरोजगार भत्ताको व्यवस्था गरिएको थियो। भारतको उत्तर प्रदेशमा २१ वर्षदेखि ३५ वर्ष उमेरसमूहका वर्षभरि तीन लाख भारुभन्दा कम आम्दानी हुने परिवारलाई बेरोजगारी भत्ता योजना लागू गरेको छ। हाम्रो संविधानले रोजगारीको हकलाई मौलिक हकमा राखेको छ। यही संवैधानिक व्यवस्थाकोे जगमा प्रधानमन्त्री रोजगार कार्यक्रम २०७५ सालदेखि लागू भएको छ। नेपालका सबै स्थानीय तहमा रोजगार सेवा केन्द्र स्थापना गरिएको छ। केन्द्रले बेरोजगारको सूचना संकलन गर्न आवेदन माग गर्छ। रोजगार सेवा केन्द्रको संयोजकदेखि रोजगार पाउने व्यक्ति पालिकाको नेतृत्व गर्ने दलका मान्छे हुन्छन्। अर्थात् दलका आसेपासेहरूलाई नै रोजगारीको अवसर दिइन्छ। राजनीतिलाई देशको मूल नीति भनिन्छ। राज्यको नीति तथा कार्यक्रमको रूपरेखा दलको चुनावी एजेन्डा र निर्वाचनको घोषणापत्रमा प्रतिविम्ब हुनुपर्छ। त्यसैको आधारमा सत्तामा पुग्दा दलले विकास निर्माणको काम गर्छन्, गर्नुपर्छ। किनकि देशको नीति बनाउने ठाउँमा पुग्ने भनेकै राजनीतिक दलहरू नै हुन्। दलको विकल्प दल नै हुन्। त्यसैले चुनावी नारा एउटा, चुनावी घोषणापत्रमा अर्कै, सत्ताका पुगेपछि नीति तथा कार्यक्रम र बजेट अर्कै बनाएर बेरोजगारलाई रोजगारी बनाउने भ्रमको खेती गर्नु हुँदैन। दलहरूले नेपाली बेरोजगारी समस्या अन्त्य गर्न र वैदेशिक रोजगारीमा जानेलाई स्वदेशमै रोजगारी सिर्जना गर्न स्थानीय, प्रदेश र संघीय तीनै तहका सरकारले सम्भावनाको पहिचान गर्न जरुरी छ।"
मन्त्रीदेखि मुख्यमन्त्रीसम्म ३७ जनालाई सोधियो २४ घन्टे स्पष्टीकरण,"काठमाडौं : निर्वाचन आयोगले आचारसंहिता उल्लंघन गर्ने ३७ राजनीतिक दल र व्यक्तिलाई २४ घण्टे स्पष्टीकरण सोधेको छ। सो क्रममा सुदूरपश्चिम प्रदेशका मुख्यमन्त्री त्रिलोचन भट्टलाई आयोगले लिखित जवाफ पेश गर्न भनेको छ। कैलालीको कैलारी गाउँपालिका७ विपतपुरका अग्निपीडित मुक्तकमैया बस्तीको स्थलगत निरीक्षणका क्रममा पीडित परिवारलाई तत्कालका लागि प्रतिपरिवार रु ५० हजारका दरले राहत दिने प्रक्रिया अगाडि बढेको भनी मुख्यमन्त्री भट्टले अभिव्यक्ति दिएको जानकारी आयोगमा प्राप्त भएकाले निर्वाचन आचारसंहिता, २०७८ को व्यवस्थाअनुसार उनलाई आयोगले २४ घण्टाभित्र लिखित जवाफ पेश गर्न अनुरोध गरेको छ। रौतहटको दुर्गा भगवती गाउँपालिका५ का अध्यक्ष धर्मनाथ चौधरीले निर्वाचन आचारसंहिता, २०७८ विपरीत मतदातालाई प्रभाव पार्ने गरी गतिविधि गरेकाले चौबीस घण्टाभित्र स्पष्टीकरण पेश गर्न भनिएको छ। उम्मेदवार चौधरीले एक महिलालाई रु दुई हजार नगद दिएको तथा अर्को मानिसलाई पाइप दिएकोसमेत व्यहोराको निवेदन आयोगलाई वैशाख २० गते प्राप्त भएको थियो। नेकपा (एमाले)का तर्फबाट काठमाडौं महानगरपालिकाको प्रमुख पदका उम्मेदवार केशव स्थापितले सोही महानगरमा प्रतिस्पर्धी उम्मेदवार रहेका बालेन साहका विषयमा अभिव्यक्ति दिएको जानकारी प्राप्त भएकाले निर्वाचन आचारसंहिता, २०७८ अनुकूल नभएकाले सो विषयमा आधार कारणसहित चौबीस घण्टाभित्र स्पष्टीकरण पेश गर्न आयोगले निर्देशन दिएको छ। यस्तै सिन्धुपाल्चोकको मेलम्ची नगरपालिका१० का वडाध्यक्ष पदका उम्मेदवार अमृत खनालले मतदाताको पाउमा हजारको नोट राखेर भोट माग्दै गरेको तस्बिरसहितको समाचार विभिन्न सञ्चारमाध्यम र सामाजिक सञ्जालमार्फत् जानकारीमा आएकाले निर्वाचन आयोग ऐन, २०७३ को दफा २३ बमोजिम किन कारवाही नगर्ने हो भनेर चौबीस घण्टाभित्र आधार प्रमाणसहित स्पष्टीकरण पेश गर्न आयोगले निर्देशन दिएको छ। बागमती प्रदेशका सामाजिक विकासमन्त्री कुमारी मोक्तानले स्थानीय तह निर्वाचनमा उम्मेदवारको प्रचारप्रसारमा निरन्तर खटिएको भन्ने फोटोसहितको समाचार विभिन्न सञ्चारमाध्यम र सामाजिक सञ्जालबाट जानकारीमा आएकाले सो कार्य निर्वाचन आचारसंहिता, २०७८ विपरीतकोे देखिएकाले चौबीस घण्टाभित्र स्पष्टीकरण पेश गर्न आयोगले आदेश दिएको छ। रुपन्देहीको तिलोत्तमा नगरपालिकाका नगरप्रमुख वासुदेव घिमिरे नेपाल कम्युनिष्ट पार्टी (एमाले) को उम्मेदवारको प्रचारप्रसारमा खटिएको भन्ने फोटोसहितको समाचार विभिन्न सञ्चारमाध्यम र सामाजिक सञ्जालबाट जानकारी हुन आएकाले आयोगले निर्वाचन आचारसंहिता, २०७८ विपरीतको कार्य केकति कारणले गरेको हो भनी आयोगले चौबीस घण्टाभित्र आधार प्रमाणसहित स्पष्टीकरण दिन भनेको छ।"
"थप १७ जनामा कोरोना संक्रमण, १५ डिस्चार्ज",काठमाडौं : पछिल्लो २४ घन्टामा थप १७ जनामा कोरोना संक्रमण देखिएको छ। देशभर गरिएका २ हजार ३ सय ७६ पीसीआर परीक्षणबाट १५ जना र १ हजार ४ सय ३५ एन्टीजेन परीक्षणबाट २ जनामा कोरोना संक्रमण पुष्टि भएको हो । कोरोनाका कारण बिहीबार कसैको पनि मृत्यु नभएको स्वास्थ्य तथा जनसंख्या मन्त्रालयले जनाएको छ । हाल नेपालमा २ सय १७ जना सक्रिय संक्रमित रहेका छन्। आज थप १५ जना डिस्चार्ज भएका छन्। मन्त्रालयका अनुसार पछिल्लो २४ घन्टामा९२ हजार ८८ जनाले कोरोनाविरुद्धको खोप लगाएका छन्।
सिर्जनाको समर्थनमा बाबुरामदेखि नारायणकाजीसम्म एउटै मञ्चमा,"काठमाडौं : काठमाडौं महानगरपालिकामा नेपाली कांग्रेसबाट मेयर उम्मेदवार सिर्जना सिंहको समर्थनमा गोरखाका शीर्ष नेताहरुले एकै ठाउँमा उभिएका छन्। गोरखा काठमाडौं चुनाव प्रचार समूहले आयोजना गरेको कार्यक्रममा जसपाका नेता तथा पूर्वप्रधानमन्त्री डा बाबुराम भट्टराई, माओवादी केन्द्रका नेता नारायणकाजी श्रेष्ठ, कांग्रेस केन्द्रीय सदस्य सुरेन्द्रराज पाण्डे, नेतृ कमला पन्त, चिरञ्जीवी वाग्लेलगायत नेताहरुले सिर्जनाजस्तो सालिन व्यक्तित्व मेयर उम्मेदवारको रुपमा काठमाडौंले पाउनु सौभाग्य भएको बताउँदै जिताउन अपिल गरेका हुन्। कार्यक्रममा बोल्दै सिर्जना सिंहले माइती जिल्ला गोरखाबाटै राजनीति यात्रा सुरु गरेको उल्लेख गर्दै मेयर भएमा पार्टीको घोषणापत्र र मेरो संकल्प पत्र नै मेरो संकल्प भएको बताइन्। देशको एकीकरण गोरखाले गरेको उल्लेख गर्दै अब काठमाडौंको मेयर बनेर गोरखाको चेलीले काठमाडौं सफा सुन्दर र व्यवस्थित गर्ने उनको भनाइ छ। पहिले न्याय नपाए गोर्खा जानू भन्ने प्रचलन रहेको बताउँदै अब न्याय नपाए काठमाडौंको मेयरकहाँ जाने वातावरण बनाउने समेत बताइन्। पहिले राजनीतिबाट घर सम्हाल्न पुगेको बताउँदै अब सबै सीपको प्रयोग गरेर अवसर पाए काठमाडौं सम्हाल्नेसमेत सिंहले बताइन्। काठमाडौंमा साना समस्याले गाजेको उल्लेख गर्दै अब स्वच्छ काठमाडौं र सफा काठमाडौं नै प्रमुख अभियान रहने सिंहले बताइन्। जनता समाजवादी पार्टीका नेता तथा पूर्वप्रधानमन्त्री डा बाबुराम भट्टराईले सिर्जना सिंहको जित निश्चित भएको दाबी गरे। कोही परिवारसँग जोडियो भने महिलालाई आरोप लगाउने गरेको बताउँदै उनले सिंह आफ्नै बलबुतामा नेता भएको बताए। हामी गठबन्धनमात्रै नभएर गोरखाको चेलीसमेत भएकाले सालिन व्याक्तित्वलाई मेयर जिताउनुको विकल्प छैन, भट्टराईले भने। सिंहले आगाडि सारेको घोषणापत्र व्यवहारिक रहेको बताउँदै भट्टराईले जितेपछि सबैलाई समेटेर राम्रो महानगर बनाउने अभियानको नेतृत्व गर्ने विश्वास व्यक्त गरे। माओवादी केन्द्रका नेता नारायणकाजी श्रेष्ठले सिर्जना सिंहको विजय निर्विवाद भएको बताए। काठमाडौंमा पहिलोपटक महिला मेयर आउने निश्चत भएको बताउदै सिंहलाई गणेशमान सिंह परिवार भनेर उम्मेदवार बनाएको भन्ने आरोप मिथ्या भएको बताए। सिंहको राजनीति यात्रा लामो रहेको बताँउदै प्रकाशमानभन्दा आगाडि नै रहेको दाबी गरे। मैले नेपाली कांग्रेसबाट गोरखाबाटै राजनीति सुरु गरेको हो, सोही समयमा सिर्जनाजीले कांग्रेसको राजनीति सक्रिय हुनुहुन्थ्यो, श्रेष्ठले भने। सिंहको जित संविधान लोकतन्त्रकोसमेत जित हुने भएकोले पनि जित अनिवार्य शर्त रहेको उनको भनाइ थियो। कांग्रेस नेता चिरञ्जीवी वाग्लेले सिर्जना सिंहको परिवार २००७ साल देखिकै क्रान्तिमा सहभागी भएको र सिंहको राजनीति सक्रियता गोरखाबाटै भएको बताए। सिंहसँग काठमाडौं मेयरमा कसैको पनि प्रतिस्पर्धा नहुने उनको भनाइ थियो। काग्रेस केन्द्रीय सदस्य रामहरी खतिवडाले न्याय नपाए गोर्खा जानू भनेर पढेको उल्लेख गर्दै गोरखाकी चेली सिर्जना सिंह काठमाडौंमा मेयर बनेर न्याय दिने विश्वास व्यक्त गरे। सिंहको राजनीति बिरासतको नभएर आफै उठेको महिला भएको उनको भनाइ थियो। कांग्रेस केन्द्रीय सदस्य सुरेन्द्रराज पान्डेले सिंहले कुनै विरासतबाट नभएर नेविसंघ देखिनै राजनीति यात्रा गरेको उल्लेख गरे। जसरी घर व्यवस्थापन गर्नुभयो अब काठमाडौं पनि व्यवस्थापन गर्नु हुन्छ, पान्डेले भने। काग्रेस नेतृ कमला पन्तले काठमाडौंको मेयरको रुपमा गोरखाको चेली पाउनु गर्वको विषय भएको बताइन्। पन्तले काठमाडौं अहिले नेतृत्वविहीन टुहुरो भएको बताउँदै अब सिंह आएपछि काठमाडौंले नेतृत्व पाउने जिकिर गरिन्।"
देउवाले भने : राम्रो काम गरेकी रेणुलाई हरायो भने महानगरवासीले के भन्लान् ?,चितवन : नेपाली कांग्रेसका सभापति शेरबहादुर देउवाले भरतपुर महानगरमा रेणु दाहालले जितिसकेको बताएका छन् । भरतपुरमा आयोजित चुनावी सभालाई सम्बोधन गर्दै देउवाले रेणुलाई जिताएपछि गठबन्धन बलियो हुने र यसमा कांग्रेसले कुनै बखेडा झिक्न नहुने बताए। 'उहाँ (रेणु)ले जितिसक्नुभएको छ । हाम्रो पार्टीले कुनै बखेडा गर्दैन । रेणु दाहालजीलाई चितवनमा जिताउने कांग्रेसको झन् कर्तव्य हुनेछ । कुनैपनि शंका नहुने स्थितीबाट सहयोग गर्नुपर्छ । बेरुजु नभएको महानगरको मेयर हो रेणुजी । बेरुजु पुरै फछर्योट भएको छ । हरेक गल्ली कालोपत्रे भएको छ । स्मार्ट सिटी बनाउने घोषणा गर्नुभएको छ । काठमाडौंभन्दा महंगो भइसक्यो भरतपुर । अन्तर्राष्ट्रिय क्रिकेट मैदान बनाउन खोजिरहनुभएको छ । अन्तर्राष्ट्रिय कन्फरेन्स हल बनाउन खोज्नुभएको छ । यो सानो कुरा होइन । उहाँले जित हाँसिल गरिसक्नुभएको छ।'
गठबन्धनलाई २० वर्षसम्म लैजान सकिन्छ : प्रचण्ड,"चितवन : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले यो गठबन्धन २० वर्षसम्म लैजान सकिने बताएका छन् । भरतपुरमा आयोजित चुनावी सभालाई सम्बोधन गर्दै प्रचण्डले अहिलेको सत्ता गठबन्धनलाई २० वर्षसम्म लैजान सकिने बताएका हुन् । प्रचण्डले भने, 'यो गठबन्धन लोकतन्त्रको आवश्यकता हो । समृद्धि र विकासको आवश्यकता हो, 'उनले भने, 'तपाईँ चितवनबासी जनताले उत्साहपूर्ण भोट हालेर रेणु दाहाल र चीत्रसेन अधिकारीको टिमलाई भोट हाल्नुभयो भने म निकै उत्साहित हुनेछु र यो गठबन्धनलाई १०१५२० वर्ष लैजाने मेरो प्रतिवद्धता हुनेछ । तपाईँहरुले नेताहरु मात्रै नहेर्नुस् । तपाईँहरुको पनि फैसला गर्ने अधिकार छ । ' प्रचण्डले भने, 'रेणु दाहाल आफ्नै समर्पणमा अघि बढेको छ । रेणुको बुवाको नाताले गर्व गर्ने कुरा छँदैछ । पार्टीको हिसाबले पनि गर्व गर्छु । अभूतपूर्व जित हुनेछ । राष्ट्रको ध्यान भरतपुरमा गएको छ । दुनियाँले पनि भरतपुरतिर खुब ध्यान दिएर हेरेको छ । जगन्नाथजीसँग मेरो कुनै गुनासो छैन । नेपाली जनता र गठबन्धनले पनि आफ्नो अधिकार प्रयोग गर्छन् । जनताको फैसलाको अगाडि कसैले गुनासो गर्ने ठाउँ छैन । प्रचण्डलाई टेन्सन दिन चाहनुहुन्न भन्नेमा आशा गर्छु ।'"
"ढाका टोपी लगाएर तेन्जिङ नोर्गे शेर्पालाई सम्झिँदै भारतीय गृहमन्त्रीले भने, हामी सबैका प्रेरणास्रोत","काठमाडौं : भारतका केन्द्रीय गृहमन्त्री अमित शाहले तेन्जिङ नोर्गे शेर्पा प्रेरणाको स्रोत भएको बताएका छन्। २९ मे १९५३ मा न्युजिल्याण्डका एडमन्ड हिलारीसँगै पहिलोपटक सर्वोच्च शिखर सगरमाथाको चुचुरोमा पुगेका शेर्पा नेपाली र भारतीय नागरिक हुन्। सोलुखुम्बुमा हुर्किएका शेर्पा काममा सिलसिलामा दार्जिलिङमा लामो समय विताएका थिए। एसियाबाट सगरमाथाको आरोहण गर्ने पहिलो व्यक्ति बनेपछि भारतले उनलाई आफ्नो देशको नागरिकता दिएर भारतीय नागरिक बनाएको थियो। उनी नेपाली पासपोर्ट बोकेर बेलायत भ्रमणमा गएका थिए। त्यहाँबाट फर्किएपछि नयाँदिल्लीले उनलाई भारतीय नागरिकता दिएर आफ्नो नागरिक बनाएको थियो। यद्यपि सगरमाथा आरोहण गर्दा उनी नेपाली नागरिक नै थिए। पछि उनले आफूलाई नेपाली र भारतीय नागरिक भनेर चिनाएका थिए। दार्जिलिङमा भारतले उनको सम्मानमा विशाल शालिक निर्माण गरेको छ। दार्जिलिङ यात्रामा रहेका भारतीय गृहमन्त्री शाहले बिहीबार शालिकमा माल्यार्पण गर्दै शेर्पा सबैको प्रेरणाको स्रोत भएको बताएका थिए। ढाका टोपी लगाएर माल्यार्पण गर्न शालिक पुगेका शाहले आफ्नो फेसबुकमा पेजमा नेपाली भाषामै लेखेका छन्, २९ मे १९५३ऽ एउटा नयाँ इतिहास रचिएको दिन। जब हाम्रो दार्जीलिङका तेन्जिङ्ग नोर्गे शेर्पा, न्युजिल्यान्डका सर एडमन्ड हिलेरीसँग सगरमाथाको चुचुरोमा पुग्ने पहिलो मानव बन्नुभएको थियो। उनले अगाडि लेखेका छन्, उहाँ हामी सबैका प्रेरणस्रोत रहनुभएको छ। म उहाँलाई हार्दिक सम्मान एवं श्रद्धाञ्जली अर्पण गर्दछु।"
ओली सहभागी चुनावी सभामा सर्प आएपछि भागाभाग,"काठमाडौं : नेकपा एमाले अध्यक्ष केपी शर्मा ओली चुनाव सभामा सम्बोधन गर्न बिहीबार कैलाली पुगेका छन्। सम्बोधनको क्रममा चुनावी सभा क्षेत्रमा सर्प आएपछि केही समय भागाभागसमेत भएको थियो। मान्छेहरु चिच्याउँदै गर्दा ओलीले थामथुम पार्ने प्रयास गरेका थिए। सुरुमा त उनले पछि नारा लगाउनु भन्दै आग्रह गरेका थिए। तर सर्प आएको थाहा पाएपछि ओली पनि केही समय चुपचाप बसेका थिए। त्यस्तै सम्बोधनकै क्रममा प्राविधिकले अर्को माइक थप्छन्। जति चिच्याउँदा पनि सहभागीले नसुनेको भन्दै ओलीले प्राविधिकलाई हप्काउँछन्, 'ब्याटरी स्याटरी त डाउन भएन। चिच्याउँदा समेत सुनिँदैन।'"
सरकार निष्पक्ष र धाधलीरहित चुनाव गराउन प्रतिबद्ध छ : गृहमन्त्री खाण,"काठमाडौं : गृहमन्त्री बालकृष्ण खाणले ३० वैशाखमा हुने स्थानीय तह निर्वाचनमा भाग लिन अहिलेसम्म निर्वाचनमा भाग नलिएका राजनीतिक दल र सम्पूर्ण आम नागरिकलाई आग्रह गरेका छन्। विहीबार सप्तरीको राजविराजमा आयोजित सुरक्षा गोष्ठीमा गृहमन्त्री खाणले आम नागरिक र राजनीतिक दलहरूलाई निर्वाचनमा भाग लिने वातावरण निर्माण गर्न स्थानीय प्रशासन र सुरक्षा निकाय लाग्नुपर्ने बताए। आवधिक निर्वाचन लोकतन्त्रमा अपरिहार्य हो। म अहिलेसम्म निर्वाचनमा भाग नलिएका राजनीतिक दललाई यो निर्वाचनमा भाग लिएर नागरिकको सशक्तिकरण र विकास निर्माणको कार्यमा सहभागी हुन आग्रह गर्छु, गृहमन्त्री खाणले भने, निर्वाचनमा सबैको सहभागिताका लागि स्थानीय प्रशासन र सुरक्षा निकायले वातावरण निर्माण गर्नुपर्छ। गृहमन्त्री खाणले सरकार निर्वाचन शान्तिपूर्णरूपमा स्वच्छ, निष्पक्ष र धाधलीरहित तरिकाले सम्पन्न गर्न प्रतिबद्ध रहेको बताए। सीमित स्रोत र साधनको उपयोग गरेर निर्वाचनको सुरक्षा प्रबन्धबारे सुरक्षा निकाय र स्थानीय प्रशासनले गरेको तयारी प्रशंसायोग्य रहेको भन्दै गृहमन्त्री खाणले आगामी दिनमा पनि योभन्दा राम्रो व्यवस्थापन स्थानीय प्रशासन र सुरक्षा निकायले निर्वाचनका सन्दर्भमा गर्नेमा आफू आशावादी रहेको बताए। सुरक्षा गोष्ठीका सहभागीहरूले निर्वाचनको तयारी चुस्तदुरुस्त रूपमा आफूहरूले गरिरहेको बताएका थिए।"
रेशम चौधरीलाई मुद्दा लगाउनुपर्ने कुनै कारण थिएन : केपी ओली,"धनगढी : नेकपा एमालेका अध्यक्ष केपी शर्मा ओलीले रेशम चौधरीलाई बिना कारण जेलमा राखेको बताएका छन्। कैलालीमा आयोजित चुनावी सभालाई बिहीबार सम्बोधन गर्दै उनले सरकार नढलेको भए उक्त समस्या समाधान भइसक्ने बताए। 'यहाँका थारु नेता जेलमै छन्। अनेकौं हजार मान्छे मरे, जेलमा हुनुपरेन। यहाँ हुँदै नभएको मान्छेलाई मुद्दा लगाएर,' ओलीले भने, 'रेशम चौधरी त्यसबेला यहाँ थिएनन्, उनलाई मुद्दा लगाउनुपर्ने कुनै कारण थिएन।' उनले समस्या समाधानका लागि आफूले थारु अगुवाहरुलाई बोलाएर सहमति गरेको बताए। 'मैले थारु समुदायका नेताहरुसँग ६ बुँदे सम्झौता गरेर ती समस्याहरु समाधान गर्छु भनेर प्रतिबद्धता जनाएको थिएँ। तर सरकार गयो।' उनले अहिलेको सरकार दस महिना वितिसक्दा समे समस्याको समाधान नगरेको आरोप लगाए। 'अहिलेको सरकार भोटको राजनीति गर्छ, समस्या समाधान गर्दैन,' उनले भने। उनले आफू सरकारमा रहँदा थारु कल्याणकारिणी सभालाई बोलाएर सहमति गरेको बताए। त्यसबेला गृहमन्त्री रामबहादुर थापा थारुहरुले धर्ना दिएकै ठाउँमा माग पूरा गर्न पलेटी कसेर समर्थन जनाएका थिए।"
"प्रचण्ड भिजेको विरालो होइन, मुसोजस्ता भएका छन् : केपी ओली (फोटो फिचरसहित)","धनगढी : नेकपा एमालेका अध्यक्ष केपी ओलीले प्रचण्ड अहिले मुसो भएको आरोप लगाएका छन्। कैलालीको बौनियामा चुनावी सभालाई सम्बोधन गर्दै ओलीले यस्तो आरोप लगाए। नेकपा हुँदा प्रचण्ड दोस्रो अध्यक्ष थिए, जता गए पनि उनको शेरको जस्तो गर्जन थियो, अहिले त प्रचण्ड भिजेको विरालो होइन, मुसोजस्ता भएका छन, उनले भने। उनले सत्ता गठबन्धनका चुनावी कार्यक्रममा कांग्रेसले प्रचण्ड र नेपाललाई बोल्नै नदिएको दाबी गरे। अहिले गठबन्धनले सातवटै प्रदेशमा चुनावी सभाहरु गरिरहेको छ, तर तपाईँहरुले पनि देख्नुभयो होला, प्रचण्ड र माधव नेपाललाई बोल्नै दिइँदैन। हिजोमात्रै प्रचण्ड बालुबाटार पुगेर भनेछन्, 'लौन छोरी लडिरहेको क्षेत्रमा त बोल्न दिनुपर्यो। यस्तो अवस्था छ गठबन्धनको ओलीले भने। माधव कुमार नेपाल त्यतिबेला जता गए पनि धाक लगाएर बोल्थे, तर अहिले? ओलीले हास्दै भने। कैलालीको थारु बाहुल्य भएको क्षेत्रमा पुगेर ओलीले रेशम चौधरीलाई जेल हाल्ने कुनै कारण नभएको बताए। कति जना मारिएका छन, कस्ताकस्ता आन्दोलन भएका छन, तर थारुका एकजना नेता जेल परे। उनलाई जेल हाल्ने कारण नै थिएन। मैले थारुहरुसँग ६ बुँदे सहमति गरेको मात्रै थिए। सरकार ढालिदियो, अहिले १० महिनासम्म पनि सरकारले रेशम चौधरीको बारेमा केही बोलेको छैन, ओलीले भने। अध्यक्ष ओलीले नेकपा एमालेले जसरी पनि स्थानीय सरकार जित्नुपर्ने बताए। संसदीय निर्वाचनमा एमालेको सरकार बन्छ। देशभरि एमालेको जनलहर छ, त्यसैले अहिलेदेखि नै गाउँ गाउँमा एमाललाई जिताउनुस्। भोलि केन्द्रले बजेट दिए पनि स्थानीय सरकार आफ्नो भएन भने कार्यान्वयनमा समस्या हुन्छ, ओलीले भने, 'अहिले गबन्धनले महिलालाई उपेक्षा गर्यो। महिला उम्मेदवार भएन।' ओलीले सत्ता गठबन्धनले महिलालाई उपेक्षा गरेको आरोप लगाए। गठबन्धन भनेको छ, महिला उम्मेदवार नै दिएको छैन। प्रमुखमा एक पार्टीको पुरुष छ भने उपमेयरमा पनि पुरुष, खै त महिलालाई अवसर दिएको?, ओलीले प्रश्न गरे, नेकपा एमालेले महिलालाई प्राथमिकताका साथ धेरै ठाउँमा प्रमुखमै उम्मेदवार बनाएको छ। ओलीले एकै दिनमा तीन वटा चुनावी सभा गरिरहेका छन्। कैलालीको बौनिया, त्यसपछि कञ्चनपुरको बेलौरी र कैलालीको धनगढी रंगशालामा तीन वटा चुनावी सभालाई सम्बोधन गर्ने कार्यक्रम रहेको छ।"
"आईजीपी नियुक्तिसम्बन्धी मुद्दामा सर्वोच्चले दिएन अन्तरिम आदेश, चुनावमा सिंहले नै प्रहरी कमाण्ड सम्हाल्ने","काठमाडौं : नेपाल प्रहरीको महानिरीक्षक (आईजीपी) नियुक्तिविरुद्ध परेको रिट निवेदनमा सर्वोच्च अदालतले अन्तरिम आदेश दिन अस्वीकार गरेको छ। धीरजप्रताप सिंहलाई आईजीपी बनाउने निर्णयमा असन्तुष्टि जनाउँदै एआईजी विश्वराज पोखरेलले वरियता मिचिएकाले निर्णय कार्यान्वयन नगर्न, यथास्थितिमा राख्न र आईजीपीको हैसियतमा सिंहलाई कुनै पनि कार्य गर्न नदिन मागेको अन्तरिम आदेश सर्वोच्चले अस्वीकार गरेको हो। न्यायाधीश सुष्मालता माथेमाको इजलासले बिहीबार नियुक्ति मुद्दामा सरकारका नाममा कारण देखाउ आदेश जारी गरेको छ। म्याद तामेलीको तीन दिन समय दिएर इजलासले जेठ १० गतेभित्र महान्यायाधिवक्ताको कार्यालयमार्फत लिखित जवाफ पेश गर्न सरकारलाई आदेश गरेको छ। इजलासले मुद्दाको फास्ट ट्रयाकमा सुनुवाइ गर्ने निर्णय गर्दै लिखित जवाफ पेश गर्न म्याद नथपिने र दुबै पक्षबाट पेशी स्थगित नहुने आदेश पनि गरेको छ। दुबै पक्षलाई पूर्ण सुनुवाइका लागि जेठ १७ गतेको पेशी तोकेको छ। इजलासले आईजीपी नियुक्त गर्ने मन्त्रिपरिषद्को वैशाख १८ गतेको निर्णय कार्यान्वयनमा गइसकेको, आईजीपी सिंहले दर्ज्यानी चिन्हसमेत लगाइसकेको र सिंहले कामसमेत सुरु गरिसकेकाले निवेदकले उठाएको कानुनी प्रश्नका सम्बन्धमा पूर्ण सुनुवाइबाट न्याय निरोपण गर्नेगरी हाल अन्तरिम आदेश जारी गरिरहन नपर्ने आदेशमा उल्लेख गरेको छ। वरियता मिचेको भन्दै एआईजी पोखरेलले वैशाख १९ गते सर्वोच्चमा रिट दायर गरेका थिए। बुधबारबाट रिटमा प्रारम्भिक सुनुवाइ सुरु भएको थियो। आज निवेदक पक्षले जवाफी बहस गरेपछि सर्वोच्चले कारण देखाउ आदेश जारी गरेको हो। यो आदेशसँगै वैशाख ३० गते हुने स्थानीय तहको निर्वाचन सुरक्षामा नेपाल प्रहरीको कमाण्ड आईजीपी सिंहले नै गर्ने बाटो खुलेको छ। कारण देखाउ आदेशले तत्कालीन आईजीपी प्रकाश अर्यालविरुद्ध नवराज सिलवालले दिएको रिटमा काम सुरु गरिसकेकाले अन्तरिम आदेश दिननपर्ने नजिरलाईसमेत प्रतिनिधित्व गरेको देखिएको छ। आईजीपी नियुक्ति मुद्दामा निवेदक पोखरेलको तर्फबाट महादेव यादव, हरिहर दाहाल, सतीशकृष्ण खरेल, पूर्णमान शाक्य, सानुराज पोखरेल, सुनिल पोखरेल, मेघराज पोखरेल, रमेश बडाल, ललितबहादुर बस्नेत र सुनिता राउतले बहस गरेका थिए। सरकारी पक्षबाट महान्यायाधिवक्ता खम्मबहादुर खाती, नायव महान्यायाधिवक्ता टेकबहादुर घिमिरे, सहन्यायाधिवक्ता संजीवराज रेग्मीले बहस गरेका थिए। आईजीपी सिंहको पक्षबाट सुशील पन्त, तुलसी भट्ट, टीकाराम भट्टराई, भीमार्जुन आचार्य, केदारप्रसाद दाहाल र चिरिञ्जीवी उपाध्यायले बहस गरेका थिए।"
रुकुम पश्चिममा कांग्रेस र माओवादी कार्यकर्ताबीच झडप,"मुसीकोट : नेकपा माओवादी केन्द्र र नेपाली कांग्रेसका कार्यकर्ताबीच रुकुम पश्चिममा झडप भएको छ। जिल्ला प्रहरी कार्यालयका प्रमुख प्रहरी नायब उपरीक्षक विष्णुप्रसाद सोतीले वाइसीएल र तरूण दलका कार्यकर्ताबीच झडप भएको बताए। झडपमा परेर ८ जना कांग्रेस कार्यकर्ता घाइते भएका छन्। घाइतेमध्ये २ जनाको स्थानीय मेडिकलमा र ६ जनाको जिल्ला अस्पताल सल्लेमा उपचार भरहेको छ। जिल्ला अस्पतालमा वर्ष ३१ का कृष्ण पुन, वर्ष २९ का वीरबहादुर ओली, वर्ष १७ का दुर्गाबहादुर ओली, वर्ष ४७ का वीरबहादुर ओली, वर्ष ३० का चित्रबहादुर खड्का, वर्ष २६ का झुपलाल वली, वर्ष २३ का नविन खड्काको जिल्ला अस्पताल सलेमा उपचार भइरहेको छ। झडपको क्रममा नुवाकोटस्थित प्रहरी चौकीमा सुरक्षा माग्दै गएका कांग्रेस कार्यकर्तालाई प्रहरी कार्यालयबाटै निकालेर कुटपिट गरिएको बताइएको छ। कांग्रेसनिकट नेपाल तरूण दलका कार्यकर्ता प्रहरी चौकीभित्र रहेको भन्दै वाइसीएलले चौकीसमेत तोडफोड गरेको बताइएको छ। त्रिवेणी वडा नम्बर ९ नुवाकोटस्थित चौकीमा कांग्रेस कार्यकर्ता छिरेपछि वाइसीएलले ढुंगामुडा गरेर तोडफोड गरेको प्रहरीले जनाएको छ। माओवादी कार्यकर्ताहरुले नेपाली कांग्रेसको तर्फबाट अध्यक्षको पदका उम्मदेवार रहेका अमरसिं खड्काले प्रयोग गर्दै आएको रा१च १२६२ नम्बरको जिपमा समेत आक्रमण गरेका छन्।"
रसुवामा महासंघका सचिवसहित तीन पत्रकार चुनावी मैदानमा,"रसुवा : बैशाख ३० गते हुने स्थानीय तहको निर्वाचनको लागि नेपाल पत्रकार महासंघ रसुवाका सचिवसहित ३ जना पत्रकार चुनावी मैदानमा उत्रिएका छन्। महासंघका जिल्ला सचिव दावा तामाङ, कार्यसमिति सदस्य सानुकान्छा लोप्चन र पत्रकार महासंघका पूर्व अध्यक्ष तथा महासंघका सदस्य सोमबहादुर तामाङ चुनावी प्रतिस्पर्धामा छन्। नेकपा माओवादी केन्द्रबाट कालिका गाउँपालिकाको अध्यक्षमा लागि सोमबहादुर तामाङ, कालिका गाउँपालिका वडा नम्बर १ को वडाध्यक्षको लागि दावा तामाङ र नौकुण्ड गाउँपालिका वडा नम्बर ६ को वडाध्यक्षका लागि सानुकान्छा लोप्चनले टिकट पाएका हुन्। तीनै जना नेकपा माओवादी केन्द्रबाट प्रतिस्पर्धा गर्दै छन्। जिल्लामा ५ वटा पालिका छन्। जसमा २७ वटा वडा रहेका छन्। यसपटकको चुनावमा जिल्लामा १७ वटा राजनीतिक दलले भाग लिएका छन्। यस पटकको निर्वाचनमा ४६७ जना प्रतिस्पर्धामा छन्। जिल्लामा १४५ पदको लागि निर्वाचन हुनेछ। जसमा ५ जना निर्विरोध भइसकेका छन् भने तीन पदमा उम्मेदवारी नै परेको छैन। अब १ सय ३७ पदका लागि मात्रै निर्वाचन हुने छ। जिल्लामा ३८ हजार ५ सय ४५ मतदाता छन्।"
प्रचण्डलाई निन्द्रा लाग्न छोडिसक्यो : ओली,"महेन्द्रनगर : नेकपा एमाले अध्यक्ष केपी शर्मा ओलीले प्रचण्डलाई राति निन्द्रा लाग्न छोडिसकेको बताए। बिना मगरप्रति व्यङ्ग्य गर्दै ओलीले भने, 'ससुराको त होस्, हवास् उडिसक्यो। राति निन्द्रा लाग्न छोडिसक्यो। बुहारीको के हालत हुन्छ। एमालेबाहेक अरु विकल्प छैन।' उनले महाकाली सन्धी सम्झौताअनुसार कञ्चनपुरको दोधारा चाँदनीमा दुई वर्षभित्र पानी पुर्याउने दाबी गरे। कञ्चनपुरको बैलौरीमा आयोजित चुनावी जनसभालाई बिहीबार सम्बोधन गर्दै उनले आउँदो संसदीय निर्वाचनपछि नेकपा एमालेको सरकार बन्ने दाबी गर्दै दुई वर्षभित्र दोधारा चादनीमा सिचाँइका लागि पानी पुग्ने बताए। 'हामी सरकारमा हुँदा भारतसँग कुरा गरेर सर्भेको काम अगाडि बढाएका छौं। अबको दुई वर्षभित्र दोधारा चाँदनीमा सिचाँइ पुग्छ,' उनले भने। उनले अहिलेको सरकारले विकासमा ध्यान नदिएको आरोप लगाए। 'हामीले गुमेको भूमि नक्सामा समेटेर संसदबाट पास गरायौं। राष्ट्रियताको सबालमा एमालेबाहेक अरु कुनै पार्टी नै छैन,' उनले भने।"
"गोरखाको थेगो सम्झिँदै सिर्जना भन्छिन्, अब न्याय नपाए काठमाडौंको मेयरकहाँ जाने वातावरण बनाउँछु",काठमाडौं : काठमाडौं महानगरपालिकामा नेपाली कांग्रेसबाट मेयर उम्मेदवार सिर्जना सिंहले समान न्याय भएको काठमाडौं बनाउने बताएकी छन्। गोरखा काठमाडौं चुनाव प्रचार समूहले आयोजना गरेको कार्यक्रममा बोल्दै सिंहले माइती जिल्ला गोरखाबाटै राजनीति यात्रा सुरु गरेको र मेयर भएर पार्टीको घोषणापत्र र संकल्पपत्रअनुसार काम गर्ने बताइन्। देशको एकीकरण गोरखाले गरेको उल्लेख गर्दै अब काठमाडौंको मेयर बनेर गोरखाको चेलीले काठमाडौं सफा सुन्दर र व्यवस्थित गर्ने उनको भनाइ छ। पहिले न्याय नपाए गोर्खा जानू भन्ने प्रचलन रहेको बताउँदै अब न्याय नपाए काठमाडौंको मेयरकहाँ जाने वातावरण बनाउने समेत बताइन्। पहिले राजनीतिबाट घर सम्हाल्न पुगेको बताउँदै अब सबै सीपको प्रयोग गरेर अवसर पाए काठमाडौं सम्हाल्ने सिंहको भनाइ छ। काठमाडौंमा साना समस्याले गाजेको उल्लेख गर्दै अब स्वच्छ काठमाडौं र सफा काठमाडौं नै प्रमुख अभियान रहने सिंहले बताइन्।
"केशव स्थापित डेट एक्सपाएर ओखती : बाबुराम, नारायणकाजी भन्छन्, अवसरवादीको पराकाष्ठा",काठमाडौं : जनता समाजवादी पार्टीका संघीय परिषद् अध्यक्ष एवं पूर्वप्रधानमन्त्री डा बाबुराम भट्टराईले एमालेका मेयर उम्मेदवार केशव स्थापितको आलोचना गरेका छन्। गोरखा काठमाडौं चुनाव प्रचार समूहले आयोजना गरेको कार्यक्रममा बोल्दै बाबुरामले एमालेले अगाडि सारेका केशव स्थापितप्रति पहिले आफूमा पनि भ्रम रहेको बताउदै उनमा डेट एक्सपाएर ओखती रहेको बताए। आफू प्रधानमन्त्री हुँदा विकास प्राधिकरणमा लगेको तर पछि कामभन्दा गफ गरेकाले निकालेको स्मरण गरे। माओवादी केन्द्रका नेता नारायणकाजी श्रेष्ठले केशव स्थापित अवसरवादीको पराकाष्ठा भएको बताए। स्थापितजस्तो हावादारी उम्मेदवारलाई जनताले भोट नदिने दाबीसमेत श्रेष्ठले गरे। कांग्रेस नेता चिरञ्जीवी वाग्लेले आफू स्थानीय विकासमन्त्री र तत्कालीन मेयर पीएल सिंहले जम्मा पारिदिएको पैसामा मेयर भएर स्थापितले रजाइँ गरेर हावादारी गफ गर्दै हिँडेको सम्झना ताजै रहेको बताए। कांग्रेस केन्द्रीय सदस्य रामहरि खतिवडाले केपी ओलीजसरी हावादारी कुरा गरेर जनतालाई भ्रमित पार्ने र पार्टी र संगठन समेत ठेगान नभएका स्थापितलाई सम्पूर्ण जनताले विस्थापित गर्नुपर्ने बताए। कांग्रेस उम्मेदवार सिर्जना सिंहले जितेमा अन्तर्राष्ट्रिय क्षेत्रमा पनि चर्चा पाउने उनको भनाइ छ।
भरतपुर पुगेर शीर्ष नेताहरुको एकै स्वर : रेणुको नेतृत्वमा कायापलट विकास भयो,"काठमाडौं : भरतपुर महानगरपालिकाकी मेयर आकांक्षी रेणु दाहालको उम्मेदवारी यतिबेला प्रतिष्ठाको विषय बनेको छ। पाँच दलीय गठबन्धनबाट साझा उम्मेदवार बनेकी दाहाललाई जिताउन बिहीबार 'जम्बो टोली'सहित शीर्ष नेताहरुको चुनावी सभा भरतपुरमा आयोजना गरियो। प्रधानमन्त्री शेरबहादुर देउवा, माओवादी केन्द्रका अध्यक्ष पुष्पकमल दाहाल प्रचण्ड, नेकपा एकीकृत समाजवादीका अध्यक्ष माधव कुमार नेपाल, नेपाली कांग्रेस वरिष्ठ नेता रामचन्द्र पौडेल, जनता समाजवादी पार्टीका नेता राजेन्द्र श्रेष्ठसहित दर्जन बढी नेताहरु चुनावी सभामा रेणुको पक्षमा भोट मागे। गठबन्धनका शीर्ष नेताहरु एउटै मञ्चबाट साझा उम्मेदवार जिताउने र गठबन्धनलाई भविष्यसम्म लैजाने उद्घोष गरे। उनीहरुले वितेको पाँच वर्षमा मेयर भएर रेणुले भरतपुरको मुहार फेरेको भन्दै शीर्ष नेताहरुले प्रशंसा गरे। त्यसैले उनलाइ दोहोर्याउनु गठबन्धनको दायित्व भएको बताए। चुनावी सभाको सुरुमै आकांक्षी दाहालले भरतपुरमा विकासको मूल फुटेको दाबी गरिन्। महानगरबासीको साझा जनप्रतिनिधिका रुपमा टाउको झुकाउनुनपर्ने गरी काम गरेको उनको दाबी थियो। 'सडक पूर्वाधारको क्षेत्रमा ६२२ किमी सडक खण्ड निर्माण गरेका छौं। पौने ४ अर्बको खानेपानीका योजना अघि बढाएका छौं। नारायणी तटबन्धनको योजना अघि बढाएका छौं, दाहालले भनिन्। त्यसपछि आएका जसपा नेता श्रेष्ठले भरतपुरको विकास देखेर गर्व लागेको बताए। उनले रेणु दाहालको नेतृत्वले भरतपुरमा कायापलट गरेको उनको दाबी थियो। 'म धेरैपटक चितवन आइसकेको छु। पहिले र अहिलेको तुलनामा धेरै विकास भएको देखेँ। पाँच वर्षमा विकासको कायापलट भएको रहेछ,' रेणुलाई ढाड्स दिँदै उनले भने। कांग्रेस चितवनका निवर्तमान सभापति जीतनारायण श्रेष्ठले रेणुलाई जिताउने अठोट गरे। उनले रेणुलाई जिताउन २९ वटै वडामा गठबन्धनलाई विजयी बनाउन अघि बढेको बताए। रेणु दाहाललगायत सिंगो गठबन्धनलाई जिताउन प्रतिबद्धता व्यक्त गर्छौं। यसो भन्दै गर्दा आदरणीय पुष्पकमल दाहाललाई भन्नैपर्छ हाम्रो पार्टीको सोझो सभापति हुनुहुन्छ। भोलिको दीनमा ढाँट्ने काम नहोस्। जवाफमा प्रचण्डले पनि रेणुको जित अपरिहार्य रहेको भन्दै त्यसपछि गठबन्धनलाई २० वर्षसम्म लैजाने प्रतिबद्धता गरे। तपाइँ चितवनबासी जनताले उत्साहपूर्ण भोट हालेर रेणु दाहाल र चित्रसेन अधिकारीको टिमलाई भोट हाल्नुभयो भने म निकै उत्साहित हुनेछु। यो गठबन्धनलाई १०१५२० वर्ष लैजाने मेरो प्रतिबद्धता हुनेछ,' प्रचण्डको दाबी थियो। उनले यो गठबन्धन राष्ट्र, जनता र लोकतन्त्रको आवश्यकता भएको बताए। उनले थपे, 'समृद्धि र विकासको आवश्यकता हो भन्ने नबुझेर हालिँदैन हँसिया हथौडामा भनेर भन्नुभयो भने देश दुर्घटनामा जान सक्छ। त्यस्तै अध्यक्ष नेपालले रेणु दाहालले भरतपुरमा विकास गरेको भन्दै विजयी बनाउन आग्रह गरे। उनले भरतपुर महानगरलाई थप विकास गर्न रेणुको एजेण्डा प्रशंसनीय भएको बताए। त्यसैले गठबन्धनलाई इमान्दारीताका साथ पालना गर्न भरतपुरबासीलाई उनले अनुरोध गरे। प्रधानमन्त्री देउवाले पनि रेणुलाई जीताउनु कांग्रेसको कर्तव्य रहेको बताए। देउवाले रेणुलाई जिताएपछि गठबन्धन बलियो हुने र यसमा कांग्रेसले कुनै बखेडा झिक्न नहुने बताए । उहाँ (रेणु)ले जितिसक्नुभएको छ। हाम्रो पार्टीले कुनै बखेडा गर्ने काम छैन। रेणु दाहालजीलाई चितवनमा जिताउने कांग्रेसको झन् कर्तव्य हुनेछ। कुनै पनि शंका नहुने स्थितिबाट सहयोग गर्नुपर्छ। बेरुजु नभएको महानगरको मेयर हो रेणुजी,' देउवाले भने। उनले रेणु दाहालको नेतृत्वमा भरतपुरको हरेक गल्ली कालोपत्रे भएको, स्मार्टसीटी बनाउने घोषणा गरेको र काठमाडौंभन्दा महँगो भइसकेको दाबी गरे।"
"गठबन्धनको हामीलाई गाली गर्नुबाहेक कुनै नीति छैन, एमाले गाली कम्पिटिसन होइन देश बनाउँछ : ओली","काठमाडौं : नेकपा एमालेका अध्यक्ष केपी शर्मा ओलीले सत्ता गठबन्धनको कुनै गन्तव्य नभएको बताएका छन्। कैलालीको बौनियामा बिहीबार चुनावी सभालाई सम्बोधन गर्दै ओलीले भने, कुनै गन्तव्य नभएको गठबन्धन खाली सरकारमा पुग्ने र आफ्ना मान्छेलाई उद्धार गर्ने, व्यवस्थापन गर्ने, नातागोता आफन्तको व्यवस्थापन बाँडीचुँडी खान बनेको हो। २३ सिट ल्याएको कांग्रेसका सभापति अरु विभिन्न लौरा टेकेर सरकार चढ्दै गरेको र हिँड्न खोजेको भन्दै ओलीले थपे, यो संसदबाट होइन अन्तैबाट बनेको परमादेशी सरकारलाई आज हामीले बिदाई गर्ने बाटोतिर छौं। बिदाई गर्छौं भन्ने सन्देश यो चुनावले दिनुपर्छ। गठबन्धन कमिसन र भ्रष्टाचारको अभियान चलाउन आएको र यसको कुनै उद्देश्य नभएको ओलीको आरोप थियो। कांग्रेसको घोषणापत्रमा धरहरा, रानीपोखरी, दरबार हाइस्कुल, ऐतिहासिक सम्पदा धरोहरहरु बनाएकोमा विरोध गरेको छ। भूकम्पपछि ७ सात भवनहरु पुनर्निर्माण गरेकोमा विरोध गरेको छ, उनले भने। एमाले विकास गर्ने, बाटो बनाउने, भौतिक पूर्वाधार निर्माण गर्ने पार्टी भएको उनको भनाइ थियो। विभिन्न कार्यक्रम ल्यायौं। विकास देखिनुपर्छ घोषणापत्रमा, उनले भने। गठबन्धनको एमालेलाई गाली गर्नुबाहेक नीति कार्यक्रम केही नभएको उल्लेख गर्दै ओलीले एमाले गाली कम्पिटिसन होइन देश बनाउने काममा लागेको जिकिर गरे। अहिलेको सरकार जयसिंह धामी तुइन काटिएर महाकालीमा फालिँदा पनि चुइक्क बोल्न सक्दैन, उनले भने। एमाले यसरी देश बनाउन चाहेको उनको भनाइ थियो।"
रेणु दाहाललाई नजिताए देश दुर्घटनामा जान सक्छ : प्रचण्ड,"चितवन: नेकपा माओवादी केन्द्रका अध्यक्ष पुष्पकमल दाहाल प्रचण्डले भरतपुर महानगरमा रेणु दाहाललाई विजयी गराउन चितवनवासीलाई आग्रह गरेका छन्। बिहीबार चितवनमा चुनावी सभालाई सम्बोधन गर्दै प्रचण्डले चितवनमा रेणुलाई नजिताए देश दुर्घटनामा पर्ने बताएका हुन् । 'टेकप्रसादजीलगायतलाई मैले के भन्न चाहन्छु भने तपाईँहरुले अहिले पनि यो गठबन्धन राष्ट्र र जनताको आवश्यकता हो । यो गठबन्धन लोकतन्त्रको आवश्यकता हो । समृद्धि र विकासको आवश्यकता हो भन्ने नबुझेर मत हालिदैन हँसिया हतौडामा भनेर भन्नुभयो भने देश दुर्घटनामा जान सक्छ,'उनले भने,'होइन यो राष्ट्रको आवश्यकता हो भनेर तपाई चितवनवासी जनताले उत्साहपूर्ण भोट हालेर रेणु दाहाल र चित्रसेन अधिकारीको टिमलाई भोट हाल्नुभयो भने म निकै उत्साहित हुनेछु र यो गठबन्धन १०१५२० वर्ष लैजाने मेरो प्रतिवद्धता हुनेछ । तपाईहरुले नेताहरु मात्रै नहेर्नुस् । तपाईँहरुको पनि फैसला गर्ने अधिकार छ । '"
"मतपत्र छपाइ सकियो, भोलिसम्म सबै जिल्लामा पुग्ने","काठमाडौं : निर्वाचन आयोगले आसन्न स्थानीय तह निर्वाचनका लागि मतपत्र छपाइ सकिएको जनाएको छ। बिहीबार नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले मतपत्र छपाइ कार्य सम्मन्न भएको बताए। 'जनक शिक्षा सामग्री केन्द्रमा यतिबेला मतपत्र लोड हुने क्रम जारी छ। भोलिसम्म मधेस प्रदेशबाहेक सबै जिल्लामा मतपत्र पुग्नेछ,' उनले भने। मधेस प्रदेशको हकमा भने पुनः मतपत्र छाप्नुपर्ने भएकाले उक्त कार्य करिब सकिएको र केही दिनमै मधेस प्रदेशका जिल्लामा पनि मतपत्र पुर्याइने प्रवक्ता पौडेलले बताए। उनले आगामी वैशाख २३ गतेसम्म सबै जिल्लामा मतपत्र पुगिसक्ने बताए। आयोगले सुगम क्षेत्रमा सडक मार्गबाट र दुर्गम क्षेत्रमा विमान र हेलिकोप्टरमार्फत् मतपत्र पुर्याउने जानकारी दिएको छ। आयोगले आचारसंहिता उल्लंघन गर्ने ३७ जनालाई स्पष्टीकरण सोधेको जनाएको छ।"
कांग्रेसले चुनावमा अन्तर्घात गर्नेलाई अन द स्पट कारवाही गर्ने,"काठमाडौं : नेपाली कांग्रेसले स्थानीय तह निर्वाचनमा अन्तर्घात गर्नेलाई ठाउँको ठाउँ कारवाहीको नीति लिएको छ। केन्द्रीय कार्यालय मुख्यसचिव कृष्णप्रसाद पौडेलले बिहीबार विज्ञप्ति जारी गरेर बागीलाई पार्टीबाट निष्कासित गरिसकेको जानकारी गराउँदै आफ्नै पार्टीका उम्मेदवारविरुद्ध अन्तर्घात गर्ने, असहयोग गर्नेलाई कारवाही गरिने उल्लेख गरेका छन्। पार्टी विधानको धारा ३४ (४) (ख) र (ग) बमोजिम पार्टीका आधिकारिक उम्मेदवार तथा पार्टीले समर्थन गरेका उम्मेदवारका विरुद्ध असहयोग गर्ने, अन्य पार्टीका उम्मेदवारको पक्षमा प्रचार प्रसार गर्ने, पार्टीका उम्मेदवार र पार्टी हित विपरीत कार्य गर्ने पार्टी सदस्यलाई स्थानीय तहको पार्टीको उम्मेदवारको राय लिएर जिल्ला अनुशासन समितिले निर्वाचन अवधिभर तत्काल सदस्यताबाट निलम्वन गर्न सक्ने विज्ञप्तिमा उल्लेख छ। विज्ञप्तिमार्फत पार्टीका आधिकारिक उम्मेदवार तथा पार्टीले समर्थन गरेका उम्मेदवारका पक्षमा सक्रिय भई क्रियाशील रहन कांग्रेसले सम्पूर्ण सदस्यहरुलाई निर्देशानुसार अनुरोध गरेको छ। कांग्रेसले पार्टीका उम्मेदवार तथा पार्टीले समर्थन गरेका उम्मेदवारविरुद्ध विद्रोही उम्मेदवारी दिएका तथा त्यस्ता विद्रोही उम्मेदवारका प्रस्तावक र समर्थक बसेकाहरुको विधान २०१७ (संशोधन सहित) को धारा १३ (४) (ग) बमोजिम पार्टी सदस्यता समाप्त भई विधानको धारा ३४ (४) (क) बमोजिम पाँच वर्षका लागि स्वतः पार्टीबाट निष्कासित भएको पनि जनाएको छ। त्यस्ता व्यक्तिहरुको आधिकारिक विवरण केन्द्रले संकलन गरिरहेको विज्ञप्तिमा उल्लेख छ।"
सर्पले दूध खाए पनि बिख लागेजस्तै केपी ओलीले म्वाइ खाए पनि बिख लाग्छ : राजेन्द्र श्रेष्ठ,"काठमाडौं : जनता समाजवादी पार्टीका वरिष्ठ नेता राजेन्द्र श्रेष्ठले भरतपुरको विकास देखेर गर्व लागेको बताएका छन्। उनले रेणु दाहालको नेतृत्वले भरतपुरमा कायापलट गरेको र आगामी दिनमा पनि गर्ने बताए। 'म धेरैपटक चितवन आइसकेको छु। पहिले र अहिलेको तुलनामा धेरै विकास भएको देखेँ। रेणु दाहालको नेतृत्वमा पाँच वर्षमा विकासको कायापलट भएको रहेछ,' चितवनको भरतपुरमा आयोजित चुनावीसभालाई सम्बोधन गर्दै उनले भने। उनले एमाले अध्यक्ष केपी शर्मा ओलीले संसद अवरोध गरेर संविधान र लोकतन्त्र खान खोजेको बताए। उनले सर्पले दूध खाए पनि विख लागेस्तै केपी ओलीले म्वाइ खाए पनि विघ लाग्ने बताए। 'यसअघिका चुनावहरुमा केपी ओलीलाई म्यान्डेट दिएकै हो। जनताहरुले केपी ओलीको मिठो बोली सुनेर दिए होलान्। तर दुई दुई पटक संसद विघटन गरेर, पुनर्स्थापना भएको संसदलाई पनि अवरोध गर्यो। केपी ओलीले संविधान र लोकतन्त्र खान खोजेकै हो।'"
"धनगढी उपमहानगर : मेयरमा त्रिपक्षीय प्रतिस्पर्धा,कसले मार्ला बाजी ?","धनगढी : सुदूरपश्चिमको एकमात्र धनगढी उपमहानगरपालिकामा त्रिपक्षीय प्रतिस्पर्धा हुने भएको छ । सत्ता गठबन्धनको तर्फबाट नेपाली कांग्रेसका नृपबहादुर ओड मेयरमा दोहोरिएका छन् भने नेकपा एमालेले रणबहादुर चन्दलाई उमेदवार बनाएको छ । गठबन्धन र एमालेका उमेदवारसँगै स्वतन्त्र रुपमा उमेदवारी दिएका गोपाल हमाल पनि चुनावी मैदानमा छन् । ओड पछिल्ला पाँच वर्षमा टेस्टेडव्यक्ति हुन भने हमाल पनि २०७४ सालको चुनावका निकटतम प्रतिद्वन्दी हुन्। २०७४ सालको निर्वाचनको परिणाम हेर्ने हो भने १४ हजार ३२४ मत ल्याएर मेयरमा नृपबहादुर ओड विजयी भएका थिए । उनीसँगै निकटतम रहेका स्वतन्त्रका गोपाल हमालले ११ हजार ५२७ मत ल्याएका थिए । हमाल २७ सय ९७ मतले पराजित भएपनि उनका ३ हजार बढी मत बदर भएका थिए । मेयरमा दोहोरिएका नृपबहादुर ओडले आफूले १९ वटै वडामा नगरबासीहरुलाई खुसी पारेकाले आफ्नो जीत पक्का भएको दाबी गरेका छन्। त्यतिबेला नेकपा माओवादी केन्द्रका रामसमझ राना १० हजार २०९ मत र नेकपा एमालेका उमेदवार दुर्गाप्रसाद जोशीले ९ हजा ९४६ मत ल्याएका थिए । यसपाली धनगढीमा झण्डै १७ हजार मतदाताको संख्या बढेर ९२ हजार पुगेको छ। तीनवटै उमेदवारहरुले आआफ्नो जीतको दाबी गरेपनि यसपालीको चुनावी नतिजा भने एकदमै प्रतिस्पर्धी हुने देखिन्छ । मेयरमा दोहोरिएका नृपबहादुर ओडले आफूले १९ वटै वडामा नगरबासीहरुलाई खुसी पारेकाले आफ्नो जीत पक्का भएको दाबी गरेका छन् । 'मैले विकास निर्माणको कुरा होस वा कोभिडको बेलाको कुरा होस्, १९ वटै वडाका बासिन्दालाई खुसी पारेको छु, पहिलो आधार यही हो,' ओडले भने । ओड गठबन्धन आफ्नो जित्ने बलियो आधार भएको बताउँछन । 'चार दलबीच गठबन्धन भएको छ, गतवर्षको माओवादीको र मैले ल्याएको मत मात्रै जोड्ने हो भने साढे २४ हजार हुन्छ, अझ अरु दलको पनि थपिन्छ, मतदाता पनि बढेका छन्, त्यहाँबाट पनि भोट थपिन्छन्, जीत पक्का छ,' ओडले भने । ओडले, मेयरमा दोहोरिएपछि कांग्रेसभित्रकै एउटा समूह रुष्ट छ । २०७४ सालकै निर्वाचनमा पनि मेयरका प्रबल दाबेदार रहेका कृष्णबहादुर महराले त आफूले राजनीति नै नगर्ने भनी सामाजिक सञ्जालमा चेतावनी दिएका छन् । यसपाली पनि उनी मेयरका दाबेदार थिए तर टिकट पाएनन् । नेकपा एमालेले स्वच्छ छबि बनाएका पार्टीका निवर्तमान जिल्ला उपाध्यक्ष रणबहादुर चन्दलाई उमेदवार बनाएको छ । गएका पाँच वर्षमा उपमहानगरको हविगत देखेका जनताले विकल्प खोजिरहेका छन् । म त्यो बलियो विकल्प हुँ,' चन्दले भने, 'पाँच वर्षमा नगरको अवस्था के भयो ? भ्रष्टाचार कति मौलायो, नगरको अस्तव्यस्तताले मतदाताले विकल्प खोजिरहेका छन् ।' गठबन्धन गरेकोमा आपत्ती जनाउँदै नेपाली कांग्रेसका नेता प्रभाकर भण्डारीले उपमेयरमा उमेदवारी हालेपछि झन कांग्रेसभित्रको अन्तरविरोध प्रस्टिएको छ । गठबन्धनमा उपमेयरको भाग नेकपा माओवादी केन्द्रलाई परेको छ । गतवर्ष उपमेयरमा पराजित शान्ति अधिकारी क्षेत्रले यसपाली पनि उपमेयरकै टिकट पाएकी छिन् । 'मेरो मतभेद भनेको जित्ने निश्चित भएको पालिकामा गठबन्धन हुनु हो । दुबै पदमा जितेको उपमहानगरमा गठबन्धन किन चाहियो, त्यही भएर उपमेयरमा उमेदवारी दिएको हुँ,'भण्डारीले भने । नेकपा एमालेले भने उपमेयरमा रानाथारु समुदायबाट कन्दकला रानालाई उमेदवार बनाएको छ । कांग्रेसभित्रको असन्तुष्टिको फाइदा एमालेलाई हुने देखिन्छ । नेकपा एमालेले स्वच्छ छबि बनाएका पार्टीका निवर्तमान जिल्ला उपाध्यक्ष रणबहादुर चन्दलाई उमेदवार बनाएको छ । गएका पाँच वर्षमा उपमहानगरको हविगत देखेका जनताले विकल्प खोजिरहेका छन् । म त्यो बलियो विकल्प हुँ,' चन्दले भने, 'पाँच वर्षमा नगरको अवस्था के भयो ? भ्रष्टाचार कति मौलायो, नगरको अस्तव्यस्तताले मतदाताले विकल्प खोजिरहेका छन् ।' चन्दले आफ्नो जित्ने आधार रानाथारु समुदाय पनि रहेको बताए । भन्ने बेला सबैले समावेशीताका कुरा भन्छन्, तर यत्तिका दलहरुले पछाडि पारिएको वर्गबाट उमेदवार बनाएका छैनन्, नेकपा एमालेले रानाथारु समुदायकी कन्दकला रानालाई उपमेयर बनाएको छ, एमालेको जित्ने बलियो आधार त्यो पनि हो,' चन्दले भने । धनगढी उपमहानगरपालिकाका ९२ हजार मतदातामध्ये चौधरी थारु समुदायको २० हजार र राना थारु समुदायको १२ हजार मतदाता रहेका छन्। 'हामीले निकालेको तथ्यांकमा चौधरी थारु र रानाथारुको संख्या ३२ हजार छ,' रानाथारु समाजका केन्द्रीय उपाध्यक्ष कमल रानाले भने । स्वतन्त्र पदका उमेदवार गोपाल हमाल पनि आफूले जित्ने दाबी गर्छन्। । उपमहानगरको सेवा सुविधा पनि नलिने, आफ्नै गाढी चढ्ने र धनगढीलाई विकासको मोडेल बनाउने कार्ययोजासाथ अघि बढेकाले आफू जित्ने उनको दाबी छ । 'मैले विकासको 'धनगढी मोडेल' भनेको छु, धनगढी मोडेल देशैभरी अनुशरण हुने मोडेल हुनेछ,' उनले भने । चन्दले यसपाली पार्टीभित्रको एकता पनि आफ्ना लागि जित्ने ठूलो आधार भएको बताए । 'हरेक पार्टीमा टिकट पाएपछि हुने विवादले अन्तरघात हुने, एकअर्कोलाई असहयोग गर्ने परिपाटी छ । तर नेकपा एमाले यसपाली भने एकढिक्का भएर चुनावमा उत्रिएको छ,' उनले भने । उनले, एमालेबाट मेयर पदका लागि पार्टीबाट सिफारिस भएका अरु दुईजना दुर्गाप्रसाद जोशी र जीवन बम आफ्ना प्रस्तावक समर्थक रहेर हरेक दिनको चुनावी सभामा भोट मागिरहेको बताए । मेरो प्रमुख आधार नै पार्टीभित्रको एकता हो, जेष्ठ कम्युनिष्ट नेताहरु पनि खटिएका छन, गठबन्धन प्रति देशैभरी असन्तुष्टि छ, त्यसैले म जित्छु,' चन्दले भने । स्वतन्त्र पदका उमेदवार गोपाल हमाल पनि आफूले जित्ने दाबी गर्छन्। । उपमहानगरको सेवा सुविधा पनि नलिने, आफ्नै गाढी चढ्ने र धनगढीलाई विकासको मोडेल बनाउने कार्ययोजासाथ अघि बढेकाले आफू जित्ने उनको दाबी छ । 'मैले विकासको 'धनगढी मोडेल' भनेको छु, धनगढी मोडेल देशैभरी अनुशरण हुने मोडेल हुनेछ,' उनले भने । उनले अहिले राजनीतिक दलहरुको कार्यप्रति जनतामा व्यापक असन्तुष्टि रहेको दाबी गरे । 'दलका नेताहरुप्रति जनतामा निरासा छ, संघीयता पछि देश विकासले फड्को मार्ला भन्ने आशा थियो, त्यो हुन सकेन, त्यसैले जनताले मलाई विकल्प देखेकाले दोस्रो पटक उमेदवारी दिएको हुँ,' उनले भने । उनले यसपाली आफू जनताको घर घर पुगेकाले आफ्नो मत बढने दाबी गरे । 'गतवर्ष मैले मुख्य नगर क्षेत्रका ६७ वडाहरु बाहेक साविकको उर्मा र फुलबारी गाविसका वडाहरुमा जान सकेको थिएन, म दुई वर्षदेखि हरेकका घर घरमा पुगेको छु,'उनले भने,'गतवर्ष कांग्रेसलाई जिताएर नगरबासीलाई पछुतो भएको छ, यसपाली जनताले मलाई रोज्नेछन् । विश्लेषकहरुलाई पनि धनगढी उपमहानगरपालिकाको नतिजाबारे अन्यौलता छ । निवर्तमान मेयर ओड परीक्षण गरिसकेका व्यक्ति भएकाले मतदाताको रुझान अलि फरक भएको छ । थोरै मतले हारेकाले गोपाल हमालले पो राम्रो काम गर्थे की भनेर उनी प्रतिको सहानुभूति पनि नगरबासीमा देखिन्छ । अझ 'मल्टीपार्टी डेमोक्रेसी' मा स्वतन्त्र भन्दा पनि एमाले ठिक भनेर मतदाताको रुझान रणबहादुर चन्दतिर गयो भने उनले पनि बाजी मार्न सक्छन् । एमालेका लागि रानाथारु समुदायको उपमेयर पद पनि जित्ने आधार हुनसक्छ । अरु कुनै पनि पार्टीले नगरमा प्रमुख र उपप्रमुख पदमा रानाथारु समुदायबाट उमेदवार दिएका छैनन्। स्मरण रहोस् संघीय निर्वाचनमा रानाथारु समुदायकै भोटका कारण आरजु देउवा पराजित भएकी थिइन् भने नारमुनी रानाले चुनाव जितेका थिए ।"
"एमाले नारायण नगर दैलेखको घोषणापत्र : हरेक वडामा २५ जना युवालाई रोजगारी, एकल पुरुषलाई भत्ता","दैलेख :स्थानीय तह सदस्य निर्वाचन २०७९ लाई मध्यनजर गर्दै दैलेखको नारायण नगरपालिकामा नेकपा एमालले प्रतिबद्धता पत्र सार्वजनिक गरेको छ । नगरमा एमालेले मेयरमा लोमन शर्मा र उपमेयरमा तप्ता कुमारी थापा खड्कालाई अघि सारेको छ । उम्मेदवारद्वय शर्मा र थापाले ४० बुँदे प्रतिबद्धता सार्वजनिक गरेका हुन् । एमालेले सार्वजनिक गरेको घोषणापत्रमा भ्रष्टाचारमुक्त नगरपालिका निर्माण गर्नेदेखि प्रत्येक वडाका २५ जना युवायुवतीलाई रोजगारी दिने उल्लेख छ । घोषणापत्रमार्फत मेयर र उपमेयरमा उम्मेदवारहरुले नारायण नगरपालिका भित्रका उपभोत्ताहरुले तिर्दै आएको खानेपानीको चर्को मूल्यलाई कटौती गरी न्यूनतम शुल्क मिनाहा गर्ने, न्यूनतम भन्दा माथिको शुल्क मात्र तिर्नपर्ने व्यवस्था गर्ने प्रतिबद्धता पत्रमा उल्लेख छ। एक घर एक धाराको व्यवस्थापन गर्दै भूमिहिन रातमाटे दलित बस्ती, नमुना बादी बस्तीलगायत अति विपन्न दलित परिवारको लागि खानेपानीको धारा जडान गर्न लाग्ने महशुल छुट गर्ने र सामग्रीहरू निःशुल्क प्रदान गर्ने घोषणापत्रमा उल्लेख छ । यस्तै, सुत्केरी र ६० वर्ष माथिका ज्येष्ठ नागरिकहरू, अपाङ्गता भएका व्यक्ति र असहायलाई निःशुल्क एम्बुलेन्स सेवा उपलब्ध गराउने, एकल पुरुषलाई यसै आर्थिक वर्षबाट मासिक भत्ताको सुरुवात गर्ने एमाले नारायण नगरका उम्मेदवारहरुको घोषणापत्रमा उल्लेख छ । नगरको बजार क्षेत्रमा मिनी स्टेडियम निर्माण, खेलकुद क्षेत्रको विकास गर्न प्रत्येक वडामा खेलकुद मैदान निर्माण, भारतलगायत वैदेशिक रोजगारीमा गएका युवाहरूलाई नगरभित्रै रोजगारी दिन रोजगार बैकको स्थापना गरी प्रत्येक वडामा २५ जनालाई रोजगारी प्रदान गरिने उनीहरुको प्रतिबद्धतामा उल्लेख छ । यसैगरी दैलेख सदरमुकामदेखि महावु, कालिकोटहुँदै रारा पुग्ने सडकलाई ३ वर्ष भित्र सम्पन्न गरी दैलेख सदरमुकामलाई कर्णाली प्रदेशकै प्रमुख व्यापारिक केन्द्रको रूपमा विकास गरिने प्रतिबद्धतामा उल्लेख छ । नगरदेखि प्रत्येक वडाको केन्द्र म्मका सडक २ वर्षभित्र कालोपत्रे गर्ने र नगरवासीलाई यातायात सेवा प्रदान गर्न नगर बस सञ्चालन गर्नेसम्मका प्रतिबद्धता घोषणापत्रमा उल्लेख छन् । (घोषणा पत्रको पूर्णपाठ) १स्थानीय तहमा भ्रष्टाचार मुक्त प्रशासन, गुणस्तरिय विकास निर्माण र सुशासनलाई दृढतापूर्वक कार्यान्वयन गरिने छ ।२ नारायण नगरपालिका भित्रका उपभोत्ताहरुले तिर्दै आएको खानेपानीको चर्को मूल्यलाई कटौती गरी न्यूनतम शुल्क मिनाहा गर्ने छौँ । न्यूनतम भन्दा माथिको शुल्क मात्र तिर्ने व्यवस्था गरिने छ ।३एक घर एक धाराको व्यवस्थापन गर्दै सुकुम्बासी रातमाटे दलित बस्ती, नमुना बादी बस्ती लगायत अति विपन्न दलित परिवारको लागि खानेपानीको धारा जडान गर्न लाग्ने महसुल छुट र सामग्रीहरू निःशुल्क प्रदान गरिने छ । ४नगर देखि प्रत्येक वडाको केन्द्र सम्मका सडक २ वर्ष भित्र कालोपत्रे गरिने छ । ५नगरवासीलाई यातायात सेवा प्रदान गर्न नगर बस सञ्चालन गरिने छ ।६निर्माण हुन बाँकी वडा कार्यालय, विद्यालय र स्वास्थ्य संस्थाका भवनहरू यथाशीघ्र निर्माण गरिने छ । ७नारायण नगरको बजार क्षेत्र भित्र बहुआयामिक कम्प्लेक्स भवन र बृहत्तर सभा हलको निर्माण गरिने छ । ८कृषिलाई व्यावसायिक बनाई बृहत्तर आय आर्जनसँग जोडिने छ । जसका लागि प्रत्येक वडामा ११ जना कृषि प्राविधिक र भेटेरिनरी प्राविधिकको व्यवस्था गरिने छ । एक वडा एक उत्पादन, एक घर एक करेसाबारीको अवधारणा लागु गरिने छ ।९नगरको १ र ६ नम्बर वडालाई व्यापारिक र सांस्कृतिक केन्द्र २, ७, ८, ९ र ११ नम्बर वडालाई कृषि हव र ३, ४, ५, १० र ११ नम्बर वडालाई पशुपालन हबको रूपमा विकास गरिने छ ।१०उद्यमशिलता विकास तालिममा विशेष जोड गरिने छ ।११नगरभित्र पर्यटन उद्योगको स्थापना गर्दै । आन्तरिक र बाह्य पर्यटन प्रर्वद्धनलाई प्राथमिकतामा राखिने छ ।१२आम नागरिकमा सर्वसुलभ र गुणस्तरीय स्वास्थ्य सेवाको सुनिश्चित गरिने छ । जसका लागि नारायण नगरभित्रका सम्पूर्ण स्वास्थ्य चौकीहरूबाट २४ घण्टा सेवा उपलब्ध गराइने छ । यसका लागि थप जनशक्तिको व्यवस्था गरिने छ । प्रत्येक महिना वृद्ध नागरिकहरूलाई घरमै निःशुल्क सेवा प्रदान गरिने छ । सबै नागरिकहरूलाई २ वर्ष भित्र स्वास्थ्य बिमामा आबद्ध गराइने छ । विपन्न, असहाय, अपाङ्ग वर्गको स्वास्थ्य बिमा निःशुल्क गरिने छ । त्रिवेणी स्वास्थ्य चौकीलाई १५ शय्याको अस्पतालमा रूपान्तरण गरिने छ । दैलेख जिल्ला अस्पताललाई ५० शैयाको अस्पताल बनाई विशेषज्ञ सेवा सञ्चालन गरिने छ ।१३प्रत्येक वडामा तालिम प्राप्त स्वास्थ्यकर्मी सहितको बर्थिङ सेन्टर संञ्चालन गरिने छ । आमा र वच्चाको स्वास्थ्य सुरक्षाका लागि पोषण र खोप सेवा प्रभावकारी बनाईने छ ।१४युवाहरुलाई कुलतमा फस्न नदिन विशेष कार्यक्रम लागुन गरिने छ । नगरपालिकामा सुधार केन्द्र स्थापना गरिने छ । १५सुत्केरी र ६० वर्ष माथिका ज्येष्ठ नागरिकहरू, अपाङ्ग, असहायलाई निःशुल्क एम्बुलेन्स सेवा उपलब्ध गराइने छ । १६नगरमा सबवाहनको तत्काल व्यवस्था गरिने छ र जिल्ला स्वास्थ्य कार्यालयमा गरिने पोस्टमार्टमको शुल्क नगरवासीहरूलाई निःशुल्क गरिने छ । १७एकल पुरुषलाई यसै आर्थिक वर्षबाट मासिक भत्ताको सुरुवात गरिने छ । १८आम नागरिकमा सर्वसुलभ र गुणस्तरीय शिक्षा सुनिश्चित गर्ने जसका लागि सबै विद्यालयहरूमा विद्यार्थी संख्याका आधारमा शिक्षक दरबन्दी व्यवस्थापन, विद्यालयका भौतिक संरचनाहरू प्रविधि मैत्री बनाउने, शैक्षिक सुधारका लागि तालिमको प्रबन्ध, निशुल्क इन्टरनेट सेवा, शैक्षिक गुणस्तर कायम गर्न प्रभावकारी र नियमित अनुगमनका कार्यक्रमहरू सञ्चालन, शिक्षकहरूको समयानुकूल सेवा सुविधा वृद्धि गरिने छ । स्थानीय भाषा संरक्षणमा प्राथमिकता दिइने छ । १९नगरभित्रका जेहेन्दार दलित, विपन्न समुदायका विद्यार्थीहरूको उच्च शिक्षा पठन पाठनका लागि छात्रवृत्ति कोष स्थापना गरिने छ । २०विपद् व्यवस्थापन कोष, मर्मत सम्भार कोष र असहाय अक्ष कोष निर्माण गरिने छ । २१नगरको बजार क्षेत्रमा मिनी स्टेडियम निर्माण साथै खेलकुद प्रवर्द्धन गर्न प्रत्येक वडामा खेलकुद मैदान निर्माण गरिने छ । २१नगरको बजार क्षेत्रमा रहेको अव्यवस्थित बिजुली पोल तथा तारहरूको १ वर्ष भित्र व्यवस्थापन गरिने छ । २२नगर चक्रपथको बाकी काम यथाशीघ्र सम्पन्न गरिने छ । २३कोटिला पञ्चकोशि मानव निर्मित ताल निर्माणको कार्यलाई निरन्तरता दिई आगामी ५ वर्ष भित्र सम्पन्न गरिने छ । २४बिजुली बत्ती नपुगेका वडाहरूमा १ वर्ष भित्र बत्ती पुर्याउने काम सम्पन्न गरिने छ ।२५जातीय विभेदको अन्त्य गरी नारायण नगरलाई विभेद मुक्त नगर घोषणा गरिने छ । २६नगरका सडकहरूमा वृक्षारोपण गरी सम्पूर्ण सडकहरू हरियाली बनाइने छ । २७दैलेख बजारको मुटुमा रहेको पुरानो बजार क्षेत्रलाई पहिलेकै अवस्थामा पुर्नस्थापीत गर्नुका साथै उक्त क्षेत्रका सांस्कृतिक र ऐतिहासिक पुरातात्विक महत्वका बस्तुहरूको संरक्षण गरिने छ । २८खरको छानामुक्त अभियानलाई निरन्तरता दिदैं २ वर्ष भित्रमा खरको छाना मुक्त नगर घोषणा गरिने छ । २९नगरभित्रका धार्मिक, सांस्कृतिक एवं पर्यटकीय केन्द्रहरूको स्तरोन्नति र प्रचारप्रसार गरिने छ । ३०नगरपालिका भित्रका धार्मिक, सांस्कृतिक, ऐतिहासिक, पुरातात्विक बस्तुहरुको संरक्षण र प्रर्वद्धनका लागि संग्राहलय स्थापना गरिने छ । ३१पानी उद्योग तथा मझौला खालका अन्य उद्योगहरू सञ्चालन गरी रोजगारी सृजना गरिने छ । ३२दैलेख सदरमुकाम देखि महावु, कालिकोट हुँदै रारा पुग्ने सडकलाई ३ वर्ष भित्र सम्पन्न गरी दैलेख सदरमुकामलाई कर्णाली प्रदेशकै प्रमुख व्यापारिक केन्द्रको रूपमा वीकास गरिने छ । ३३भारत लगायत वैदेशिक रोजगारीमा गएका युवाहरूलाई नगरभित्रै रोजगारी दिन रोजगार बैङ्कको स्थापना गरी प्रत्येक वडामा २५ जनालाई रोजगारी प्रदान गरिने छ । ३४जनताको आवश्यकतामा आधारित विकास निर्माण कार्यलाई प्राथमिकता दिने साथै संघीय र प्रदेश सरकारबाट प्राप्त बजेटलाई पारदर्शी रूपमा खर्च गरिने छ । ३५समाज भएका सबै खाले विभेद अन्त्य गर्दै अझै पनि पछाडि पारिएका महिला, दलित, अपाङ्ग, आदिवासी जनजातिलाई राज्यको मूल प्रवाहीकरणमा ल्याउन विशेष कार्यक्रम अगाडि बढाइने छ ।३६आवासबाट वञ्चित नागरिकलाई जग्गा (लालपुर्जा) उपलब्ध गराउने छ । ३७उपलब्ध पुँजी, सीप र क्षमताको सदुपयोग गर्न सहकारी, निजी क्षेत्र लगायत अन्य विकास साझेदारहरूसँग सहकार्य गर्ने । ३८सुशासन र पारदर्शिता कायम गर्न हरेक योजनाको अनिवार्य सार्वजनिक सुनुवाइ गरिने छ । प्रत्येक ६ महिनामा जनताका गुनासो सुनुवाइ गर्न नगरपालिका स्तरीय सार्वजनिक सुनुवाइ सञ्चालन गरिने छ । ३९नगरपालिकामा टोलफ्रि नम्बर सेवा मार्फत हरेक नागरिकहरुका गुनासो सुनुवाई र त्यसको सम्बोधन गरिने छ ।४०गरिब, दलित र विपन्न समुदायहरूको आत्मनिर्भर हुने व्यवसायहरू सञ्चालन गरिने छ । विपन्न तथा दलित समुदायहरूको स्वास्थ्य सेवा, सरफाइमा विशेष ध्यान दिँदै निःशुल्क आधुनिक शौचालयको निर्माण गरिने छ ।"
"एआईजी पोखरेलले इजलासमा भने : 'मलाई अन्याय भयो, न्याय दिनुपर्यो श्रीमान्'","काठमाडौं : एजाईजी विश्वराज पोखरेलले नेपाल प्रहरीको आईजीपी नियुक्तिमा आफूलाई अन्याय भएको बताएका छन्। बिहीबार इजलासमा उपस्थित भएर एआईजी पोखरेलले प्रहरी संगठनमा २९ वर्ष लामो काम गरेको तर बढुवा हुँदा सरकारले अन्याय गरेको भन्दै आफूलाई न्याय दिन सर्वोच्चका न्यायाधीशसँग आग्रह गरे। ' २९ वर्ष लामो समयदेखि प्रहरी संगठनमा रहि काम गरियो। बढुवामा सरकारले अन्याय गर्यो,' न्याय दिनुपर्यो श्रीमान्,' उनले भने। आईजीपी नियुक्ति खारेजीको माग गर्दै सर्वोच्च अदालतमा रिट दिएका एआईजी पोखरेलले इजलाससमक्ष आफूसँग संगठन हाक्ने क्षमता र योग्यता रहेको भन्दै प्रहरी संगठनको जिम्मेवारी आफूले पाउनु पर्ने जिकिर गरे। बहस सकिएको छ। सरकारले धीरज प्रताप सिंहलाई आईजीपी नियुक्त गरेपछि असन्तुष्टि जनाउँदै पोखरेलले गत सोमबार सर्वोच्चमा रिट दिएका थिए। रिट निवेदनमा पोखरेलले वरीयता मिचेर आईजीपी नियुक्तिको निर्णय बदरको माग गरेका छन्।"
गोरखाका सबै पालिकामा चार दलीय गठबन्धन असफल,"गोरखा : सत्ता साझेदार दलबीच चुनावी तालमेल गर्न मुख्य भूमिका खेल्ने जसपाका नेता बाबुराम भट्टराईको गृहजिल्ला गोरखाका कुनै पनि पालिकामा चार दलीय गठबन्धन नहुने भएको छ । गोरखा नगरपालिका र पालुङटार नगरपालिकामा तालमेल गर्ने अन्तिम कसरत बुधबार असफल भएपछि गोरखाका कुनै पनि पालिकामा तालमेल हुन नसकेको हो । उम्मेद्वारी फिर्ता लिने अवधिभित्र औपचारिक तालमेलले पूर्णता नपाए पनि अनौपचारिक तालमेलको कसरत बुधबारसम्म भएको थियो । गोरखा र पालुङटार नगरपालिकामा कांग्रेस र जसपाबीच तालमेल गर्न ताकेता गर्दै मंगलबारसम्म पार्टीको केन्द्रीय कार्यालयबाट पत्राचार भएको थियो । जसपाका संघीय परिषद अध्यक्ष बाबुराम भट्टराई स्वयं आइतबारदेखि जिल्लामा उपस्थित भएर तालमेलको वातावरण बनाउन कसरत गरेका थिए । तर दुवै पार्टीको जिल्ला समितिको बुधबारको बैठकले सो पत्राचारको उल्लंघन गर्दै एकल एकल चुनावमा जाने निर्णय गरेका थिए । पार्टी केन्द्रको आग्रह स्वीकार गर्दै हामीले पालुङटारमा जसपाका मेयर पदका उम्मेद्वारलाई सघाउने निश्कर्षमा पुगेका थियौँ तर जसपाले गोरखा नगरपालिकामा कांग्रेसलाई नसघाई माओवादीसित तालमेल गर्ने निर्णय गर्यो, बुधबार पत्रकार सम्मेलन गर्दै कांग्रेसका जिल्ला सभापति नन्दप्रसाद न्यौपानेले भने, 'त्यसैले हामीले पालुङ्टारमा पनि तालमेल गर्न सकेनौँ । त्यसैले अब दुवै पार्टी मित्रवत चुनावी प्रतिस्पर्धामा जाने निर्णय भयो ।' कांग्रेसका ११ वटै पालिकाका प्रमुख, उपप्रमुखसहित ९४ वडाकै अध्यक्ष तथा सदस्यका उम्मेद्वारहरु एकल एकल प्रतिस्पर्धामा जाने उनले बताए । गोरखा नगरपालिकाको मेयर र उपमेयरमा माओवादी केन्द्र र जसपा बीच तालमेल भएको छ । त्यहाँ मेयरमा माओवादी केन्द्रका उम्मेद्वार कृष्ण राना मगर जसपाले सघाउने र जसपाका उपमेयर पदका उम्मेद्वार नारायण खत्रीलाई माओवादीले सघाउने गरी तालमेल भएको छ । त्यस्तै, गण्डकी गाउँपालिकामा माओवादीका प्रमुख पदका उम्मेद्वार दीपक तिमिल्सिनालाई जसपाले सघाउने र जसपाका उपप्रमुख पदका उम्मेद्वार भीम श्रेष्ठलाई माओवादी केन्द्रले सघाउने दुई पार्टी बीच निर्णय भएको जसपाका जिल्ला सचिव विपिनचन्द्र ढकालले जानकारी दिए । त्यस्तै, गोरखा नगरपालिकाको वडा नं ३ मा, धार्चे गाउँपालिका ६ मा र चुमनुब्री गाउँपालिका ६ मा माओवादी र कांग्रेस बीच तालमेल भएको माओवादी केन्द्रका जिल्ला समन्वय समितिका संयोजक लेखबहादुर थापाले बताए । जिल्लाका अन्य कुनै पनि पालिका र वडामा औपचारिक रुपमा तालमेल नभएको चारवटै पार्टीका नेताहरुले बताएका छन् ।"
"कांग्रेसको लडाइँ माओवादीसँग होइन, ओली प्रवृत्तिविरुद्ध हो : रामचन्द्र पौडेल","चितवन : नेपाली कांग्रेसका वरिष्ठ नेता रामचन्द्र पौडेलले कांग्रेसको प्रतिस्पर्धा प्रचण्डसँग नभई केपी शर्मा ओली प्रवृत्तिसँग रहेको बताएका छन् । चितवनको भरतपुर महानगरमा सत्ता गठबन्धनको सभामा बोल्दै पौडेलले यो लडाई ओली प्रवृत्तिविरुद्ध रहेको बताएका हुन् । 'नेपाली कांग्रेसको प्रतिस्पर्धा माओवादी केन्द्रसँग होइन । प्रचण्डसँग होइन । कांग्रेसको प्रतिस्पर्धा एमालेसँग हो । केपी ओली प्रवृत्तिसँग हो,'उनले भने। ' उनले केपी ओलीले संसदको हत्या गरेको आरोप लगाए। उनले प्रधानमन्त्री शेरबहादुर देउवाभन्दा आफूले गठबन्धन हुनुपर्छ भनेर कुरा उठाएको बताए। केपी ओलीकै कारण देश अकर्मण्यतातर्फ अघि बढिरहेको उनको भनाइ छ।"
केपी ओली 'वयलगाडा दर्शन' का प्रवर्तक हुन् : नेपाल,"चितवन : नेकपा एकीकृत समाजवादीका अध्यक्ष माधवकुमार नेपालले केपी शर्मा ओली 'वयलगाडा दर्शन' का प्रवर्तक रहेको बताएका छन् । चितवनको भरतपुर महानगरमा सत्ता गठबन्धनको सभामा बोल्दै नेपालले केपी ओलीले भ्रम र गफको खेती गर्ने नेता रहेको बताएका हुन् । केपी ओलीज्यूको बखान गर्न जरुरी छैन । हजार जीव्रा भएका शेष नागको व्याख्या गर्न सकिदैन । उनी त वयलगाडा दर्शनका प्रवर्तक हुन् । बयलगाडा चढेर वासिङटन जानु र नेपालमा राजतन्त्र फालेर गणतन्त्र ल्याउनु उस्तै उस्तै कुरा हो भनेर निराशा छर्ने व्यक्ति हुन् ओली । गणतन्त्र विरोधी व्यक्ति । आज गणतन्त्र विरोधीसँग साँठगाँठ गर्दैछन् । त्यसकारण केपी ओली बयलगाडाका दार्शनिक हुन् ।' नेता नेपालले ओलीलाई महागफाडीको संज्ञा दिए। उनले भने,उनी महागफाडी हुन् । गफमा केपी ओलीले विद्यावारिधि गरेका छन् । भ्रमको खेती गर्न सक्छन् । मान्छेलाई भुलाउन सक्छन् । होस गर्नुहोला ।'"
"एमाले गुराँस गाउँपालिकाको घोषणापत्र : एक वडामा एक कृषि हाटबजार, एक सिंचाइ पोखरी","दैलेख : स्थानीय तहको निर्वाचनलाई लक्षित गर्दै नेकपा एमाले गुराँस गाउँपालिकाले घोषणापत्र सार्वजनिक गरेको छ । एमालेबाट गाउँपालिकाको अध्यक्ष र उपाध्यक्षमा चुनावी प्रतिस्पर्धामा रहेका उम्मेदवारले ६ संकल्पसहित घोषणापत्र सार्वजनिक गरेका हुन् । कर्णाली प्रदेशको राजधानी वीरेन्द्रनगरबाट सबै भन्दा नजिकको दूरीमा रहेको गुराँस गाउँपालिकाको एमालेबाट अध्यक्षमा टोप बिसी र उपाध्यक्षमा शिवाकुमारी खड्का चुनावी मैदानमा छन् । उम्मेदवारहरुले ५ वटा संकल्प सहित घोषणापत्र सार्वजनिक गरेका हुन् । एमाले गुराँसको ६ वटा संकल्प हुन्, 'हामी शासक होइन जनताको सेवक हुनेछौ, हामी सामाजिक जागरण र विकासका अभियान्ता हुने छौं, हामीले नेतृत्व गरेको गुराँस गाउँपलिका सुशासनको नमूना बन्ने छ, हामीले सदाचारका दृष्टान्त स्थापना गर्ने छौ र सबै प्रकारका आग्रह पूर्वाग्रहबिना कार्यसम्पादन गर्ने छौं, हामीले कुनै भ्रष्टचार गर्ने छैनौं र कर्डाइका साथ भ्रष्टाचार नियन्त्रणमा लागिपर्ने छौं र हमी भ्रष्टाचारी व्यभिचारी अनियमितता र सार्वजनिक सम्पत्तीको दोहन गर्नेहरुलाई कानुनी कारबाहीको दायरामा पुर्याउन अग्रणी भूमिका खेल्नेछौं।' घोषणापत्रमा गाउँपालिकाको प्रशासनिक भवन अपाङ्ग तथा जेष्ठ नागरिक मैत्री निर्माण गर्ने लगायतका सवालहरु समावेश छन् । घोषणापत्रमा एक गाउँ एक उत्पादन, एक सिंचाइ पोखरी र टनेल, एक वडा एक बहुउद्देश्यी नर्सरी र एक वडा एक कृषि हाटबजार तथा संकलन केन्द्र स्थापनादेखि पालिका स्तरमा कुनै पनि क्षेत्रमा विशेष योगदान गर्ने व्यक्तिलाई सम्मान तथा विशेष कार्यक्रम संचालन गर्ने उल्लेख छ । एमाले गुराँसले वडागत रुपमा गरिने कामको समेत घोषणापत्रमा प्रतिबद्धता जनाएको छ । २०७४ सालमा सम्पन्न स्थानीय तह निर्वाचनले नेकपा एमाले गुराँस गाउँपालिकामा नेपाली कांग्रेसका उम्मेदवारसँग पराजित भएको थियो । यहि वैशाख ३० गते हुन लागेको निर्वाचनमा 'सुशासन, कृषि, पर्यटन र स्वरोजगारको आधार गुराँस गाउँपालिकामा एमालेको सरकार भन्ने नारा बोकेर चुनावी प्रतिस्पर्धामा उत्रिएको एमाले जीत हात पार्ने दाउमा छ । कृषि एक गाउँ एक उत्पादन, एक सिंचाइ पोखरी र टनेल, एक वडा एक बहुउद्देशीय नर्सरी र एक वडा एक कृषि हाटबजार तथा संकलन केन्द्र । खेती योग्य जमिनको उचित व्यवस्थापन र बाँझो जमिनलाई रोजगारमुलक भूउपयोग निति अवलम्बन गरिने छ ।परम्परागत कृषि प्रणालीलाई आधुनिकीकरण तथा यान्त्रीकरण गरिने छ ।निर्वाहमुखी कृषि प्रणालीलाई व्यवसायिक कृषि प्रणालीमा रुपान्तरण गरिने छ ।कृषि तथा पशुपालनका विभिन्न बिधाहरुमा पकेट क्षेत्र जोन सुपरजोन क्षेत्र पहिचान गरि अनुदान समेतका एकिकृत कार्यक्रम लागु गरने छ ।कृषि तथा पशुपालन क्षेत्रको सबै पक्षमा कृषिबिमा अभियान सञ्चालन गरि जोखिम कम गरिने छ उत्पादित बस्तुको उचित मुल्य प्राप्त गर्न सितभण्डारको निर्माण र दुग्ध संकलन तथा प्रशोधन केन्द्र स्थापना गरिने छ कृषि तथा पशुपालन हाटबजार संचालन गरिने छ ।हरेक वडामा पशु नश्लसुधारको लागि कृतिम गर्भाधान केन्द्र साथै कृषि व्यवसायिकरण गर्न उन्नत बिउमलको बितरण केन्द्रको स्थापना गरिने छ ।कृषि तथा पशु बिमा पालिकाको तर्फबाट निःशूल्क गरिने छ । पर्यटन यस क्षेत्रका बिभिन्न पर्यटनका पक्षहरु जस्तै कृषि पर्यटन धार्मिक पर्यटन साँस्कृतिक पर्यटन प्राकृतिक पर्यटन जल पर्यटन लगायतका पर्यटन क्षेत्रको पहिचान गरि पर्यटन व्यवसायको विकास गरिने छ ।पर्यटन बिबिध क्षेत्रहरु जस्तै गुराँस सरक्षण तथा पदयात्रा पार्क तथा भ्यू प्वान्ट तथा भ्यू टावरको निर्माण रिर्सोट तथा होम स्टेको संचालन गरिने छ ।पर्यटन सुचनाकेन्द्र पर्यटन संग्राहलय पर्यटन कोशेलीघरको स्थापनागरि स्थानीय रैथाने उत्पादनको बजारीकरण गरिने छ ।सास्कृतिक पर्यटन प्रर्बद्घनको लागि परम्परागत रुपमा चल्दै आएका मेलाहरुलाई सांस्कृतिक मनोरन्जन र आयआर्जनको जस्ता बहुआयामिक बनाउने सांस्कृतिक मोहत्सब संरक्षण गर्दै साँस्कृतिक तथा ऐतिहासिक संग्रालय स्थापना गरिने छ ।आदिबासी जनजाती तथा राउटेलगाएतका लोपउन्मुख समुदायको बिशेष सांस्कृतिक पहिचान गरि त्यसको संरक्षण र सम्बर्धन गरिने छ । राउटे लागाएत आदिबासी जनजातीको साँस्कृति झल्कने संग्राहलयको व्यवस्था गरिने छ ।बनभोज स्थल बनस्पती उद्यानहरु पार्क पैदलमार्ग लगाएत विभिन्न प्रयटन पुर्वाधारको बिकास गरि पर्यटकहरु आकर्षित गरिने छ । रैथाने उत्पादनबाट तयार गरिएका परिकार को प्रचारप्रसार गर्न खाद्य महोत्सब र गुराँसको सिजनमा गुराँस महोत्सबको आयोजना गरि पर्यटक आर्कषित गरिने छ ।यस क्षेत्रका गुफाहरुको पहिचान गरि प्रचार प्रसार र आवश्यक पूर्वाधारको बिकास गरिने छ । मठमन्दिर हरुको संम्बर्धन गरिने छ।तल्लो डुङ्गेश्वर देखि खुर्सानीबारी क्षेत्रमा र्याफ्टीङ्ग र लेकसाईटमा प्याराग्लाईडिङ्ग को लागि निजी क्षेत्रसंग साझेदारीमा काम संचालन गरिने छ ।गाँउपालिकालाई राष्टिय अन्तराष्टिय परिचित गराउन बिभिन्न गतिबिधि लागाएत बिभिन्न अन्तराष्टिय स्तरमा भगिनी सम्बन्ध स्थापना गर्न जोडदिइने छ । स्वरोजगार एक युवा एक शिप एक घर एक व्यवसाय अर्थात एक व्यक्ति एक पेशा एक गाउ एक उत्पादन कार्यक्रमलाई लाई प्रभावकारी रुपमा संचालन गरि कृषि उपज संकलन प्रशोधन बजारीकरणको व्यवस्था गरिने छ ।सामुहिक आवास सामुहिक आवास सामुहिक खेती तथा सहकारी क्षेत्रलाई बिषेश जोड गरिने छ ।हरेक वडामा कृषि भेटरीेनरी बन पैदावार लगायतका प्राबिधिक सेवाकेन्द्रको स्थापना गरिने छ ।शिपमुलक तालिमकेन्द्रको स्थापना गरि मागमा आधारित शिपमुलक तालिम संचालन गरिने छ साथै लोकसेवा र शिक्षकसेवा आर्मी पुलिस तयारीकक्षा संचालन गरि रोजगार सृजनामा पहल गरिने छ ।तोकिएको उत्पादनका क्षेत्रमा सहभागिहूने युवाहरुलाई सुलभ कर्जा र अनुदान सहयोगको कार्यक्रम संचालन गरिने छ ।यस क्षेत्रमा रहेका खनिज साधन तथा प्राकृतिक श्रोतसाधनको उपयोग सम्बन्धी स्पष्ट निति बनाई व्यवस्थीत गरिने छ सार्बजनिक तथा निजी बाझोजग्गा भूमि बैकिङ्गको माध्यमबाट उपयोग निती ल्याई २०० जनालाई रोजगारी सृजना गरिने छ ।माथिल्लो कर्णाली जलबिद्युत आयोजनामा सेयर लगानी माँगगरि त्यसक्षेत्रमा सृजनाहुने रोजगारीमा सहभागिताको लागि जिल्लाबासीको नाताले जोडदार पहल गरिने छ ।गुराँसका केही बजारहरुलाई स्थानीय उत्पादनमा आधारित मिनी औधोगिक ग्राम को रुपमा बिकास गरिने छ । यातायात प्रत्येक वडा कार्यालयसम्म सडक स्तरउन्तती, वडा कार्यालय देखि प्रत्येक बस्तीस्तर कृषि सडकले जोड्ने ।गुराँस रिङरोड अर्थात गुराँसे दोबाटो,बेडुगाउ,पातलखोला,तल्लो डुङ्घेश्वर माथिल्लो डुङ्घेश्वर धरमपोखरा भिउचुला रातानाङ्घला सडकको स्तरउन्नती ।गुरास गौरबमार्ग धरमपोखरा पातलखोला स्तरउन्नती तथा गुराँसे स्याउलीबजार राउटे गल्छीना बिउराखेत बुबैराखे बिउराखेत भिउचुला बगौरा पुलिया घुम्नेबिसाउ झुज मर्खे घुम्नेबिसाउ लालिाकाँडा झुज उगाडा ओख्रेनी घिउपोखरी गर्चा मिलनचौक तथा छोटेपोखरा गैरीगाँउ मिलनचौक सडक स्तरउन्नती गरी कृषि उत्पादक बस्तीलाई स्थनीय बजार तथा बाह्य बजारसंग जोड्ने । पालीका क्षेत्रमा ग्रामिण वस सेवा गाँउपालीकाको पहलमा संचालन गरी जनतालाई सर्वसुलभ यातायात सेवा प्रदान गरिने छ । शिक्षा तथा खेलकुद गराँस गाँउपालिका मा २ वटा क्याम्पस र २ वटा डिप्लोमा तहको प्राबिधिक शिक्षा प्रत्येक वडामा आवश्यकता अनुसारको प्राथमिक तह देखि १२ सम्मका कक्षा संचालन गरि रोजगारमुलक प्रगतिशिल शिक्षामा जोड दिइने छ ।गाँउपलिका स्तरमा एक मिनी रंगशाला हरेक वडा वा माध्यामिक बिद्यालयमा बिज्ञान प्रयोगशाला खेलकुद मैदानका साथै कबर्डहल र खेल कक्ष सामुदायिक पुस्तकालय, आइ टी तथा संचार केन्द्रको समेत स्थापना गरिने छ ।सरकारी सहकारी तथा सामुदायिक क्षेत्रका बिद्यालयलाई स्तरउन्नती शैक्षिक गुणस्तर सुधार गरिने छ ।केन्दीय सरकारका निःशूल्क शिक्षा नितिको प्रभावकारी रुपमा अनुसरण गरिने छ ।दलित जनजाति बिपन्न वर्ग र महिलालाई उचित छात्रबृत्ति र निःशुल्क उच्चशिक्षाको अवसर प्रदान गरिने छ ।श्रोत साधनको प्रर्याप्तता सहितको मेघा स्कुल र प्रत्येक वडाका प्राबिमा क्रमशं नमूना बिद्यालय निमार्ण गरीने छ ।गुराँसको सबै पाएकपर्ने स्थानमा प्राबिधिक बिषयको आधारभुत तहको जनशक्ति उत्पादन गर्ने तालिम केन्द्र तथा उच्च कोटीको ट्युसन सेन्टर संचालनमा ल्याउने र शैक्षिक मेला संचालन तथा व्यवस्थापन गरिने छ ।पालिकाको सबै सामुदायिक बिद्यालय ५ वर्ष भित्र टिनको छानामुक्त गरि सुरक्षीत बिद्यालय बनाईने छ । स्वास्थ्य सेवा केन्द्रमा एमाले सरकारको पालामा रतिखोलामा सुरु गरेको १५ शैयाको अस्पतालबाट गुणस्तरीय स्वास्थ्य सेवा प्रदान गरिने छ ।गुराँसबासीलाई निःशुल्क स्वास्थ्य सेवा प्रदान गर्न स्वास्थ्य बिमालाई प्रभावकारी बनाईने छ र स्वास्थ्य बिमा सबै घरपरिवारको गरीने छ ।हरेक वडा संचालित बर्थिङ्गसेन्टर सेन्टरलाई सुबिधा सम्पन्न गराईने छ र गाउ घर किलिनिक बिस्तार गरिने छ । सेवामा संलग्न स्वयमसेबिकालाई थप प्रोत्साहन सुबिधा व्यवस्था गरिने छ ।एम्बुलेन्स सेवालाई नियमित र व्यवस्थीत गरिनेछ ।पालिका स्तरमा एक आर्युबेदिक आरोग्य केन्द्र सचालनमा ल्याईने छ ।हरेक स्वास्थ्य चौकीहरु मा ल्याव सेवा र मिनी अक्सीजन पलान्ट निमार्ण गरि संचालन गर्नेनिजी,सरकारी र सहकारी लगानीमा एक जनमैत्री अस्पताल बनाउने । सुनौलो हजार दिनको आमालाई पोषण तथा घर भेट कार्यक्रम संचालन गरिने छ र समय समयमा स्वास्थ्य सिबिर संचालन गरि स्वास्थ्य सेवालाई सहज बनाईने छ । खानेपानी तथा सरसफाई सतहगत तथा लिफ्टिङ प्रबिधि प्रयोग गरि दिगो एक घर एक धाराको व्यवस्था सबै घरधुरीमा स्वस्थ खानेपानीको व्यवस्था गरिने छ ।गुराँसका सबै स्थानीय बजारमा कुहिने र नकुहिने फोहोर जम्मागर्ने कन्टेनर हरु राखि फोहर व्यवस्थापन गरिने छ गुरासेक्षेत्रमा आन्तरिक पर्यटकहरुले फाल्ने पल्ष्टीक जन्य फोहोर जम्मागर्ने पर्यटकको चापहुने स्थानमा पनि कन्टेनरको व्यवस्था गरिने छ ।गुराँसे वजार लगाएत सवै वडाका केन्द्र र विद्यालयहरुमा खानेपानीको व्यवस्था संस्थागत ढंगवाट पालीकाको पहलमा समाधान गरिने छ । कर्णाली देखि थामालेखसम्म लिफ्टीङ्ग सिचाई व्यवस्था लोहोरेखोला देखि डुडापोखरा राक्सेढुगा सम्म लिफ्टीङ्ग सिंचाई । उर्जा तथा विद्युत गुराँस उज्यालो कार्यक्रमलाई सामुदायिक बिद्युतीकरण अन्तरगत थप प्रभावकारी बनाउदै सबै घरमा बिद्युत जडान तथा बैकल्पीक उर्जाको व्यवस्था गरि न्यूनतम बिद्युत उपयोग गर्ने घरधुरीलाई बिद्युत महशुल मिनाह गर्ने व्यवस्था गरिने छ ।प्रत्येक स्थानीय बजारमा सौर्य सोलारलाईट जडान गरिने छ । सूचना तथा संचार प्रत्येक माध्यामिक बिद्यालयमा संचार ग्राम र इ लाईबेरीको स्थापना गरिने छ । मोबाईल एप्लिीकेसन संचालन गरि गाउपालिकाको हरेक गतिबिधिहरु नागरिकको मोबाईल मोबाइलमा जानकारी पुग्ने व्यवस्था गरिने छ । हरेक वडा केन्द्र । विद्यालय क्षेत्रमा वाईफाई तथा ईन्टरनेट को व्यवस्था गरिने छ । गुराँस गाँउपालीका कार्यलय आसपास को टेलिफोन नेटवर्क समस्या लगायत पालीको हरेक क्षेत्रमा टेलिफोन सेवा सहज वनाईने छ । वन पैदावार गुराँस लगाएत बिभिन्न प्रकारका बनस्पतीहरुको उद्यान निर्माण गरि बन पैदावार र जंगली जनावरको संरक्षण गरिने छ । नेपाल सरकारको अनुमतीमा स्थानीय सरकार आय बृद्धिहुने गरि शिकार गर्ने व्यवस्था गर्ने ।जल जंगल जमिन जडिबुटी र जनशक्तिको उचित व्यवस्थापन गर्न पाँच ज को अभियान संचालन गरिने छ ।सामुदायिक कबुलियती र निजीबन प्रर्बधन गरि श्रोतसाधन संरक्षण गरि आयमुलक एवं व्यवसायिक प्रयोजनमा उपयोग गरिने छ । बनसंग सम्बन्धीत कालिज पालन मृग पालन र बदेलपालन कार्यक्रम संचालन गरिने छ ।एक घर १० बिरुवा तथा एक समुदाय एक सामुदायिक बन व्यवस्थापन गरिने छ । गुराँसको धन : आयमुलक वन को अबधारणामा प्रत्येक वडामा बृहत बनबगैचा निर्माण गर्ने । बैकिङ्ग तथा बित्तियसेवा गाँउपालिकामा संचालित बैकको सेवालाई समयानुकुल प्रभावकारी बनाईने छ, सामाजिक सुरक्षा भत्तालाई वडास्तरबाट घुम्तीसेवा मार्फत वा बैकल्पीक व्यवस्था गरि बितरण गरिने छ । गाँउ गाँउमा सहकारी घरघरमा रोजगारी भन्ने नारालाई व्यवस्थीत गरि सरकारी निजि र सहकारी क्षेत्रको साझेदारीमा उद्योग व्यवसाय संचालन गरि रोजगारी सृजना गरिने छ । सुशासनको प्रत्याभूति गाँउपालिकाका सबै कार्यक्रम तथा योजनामा पारदर्शिता, सहभागिता, जवाफदेहिता दुरर्शिता जस्ता शुसासनका सबै सुचकहरु जनताले अनुभुती गर्नेगरि पालना गरिने छ ।हरेक योजनाको योजना स्थलमा र बार्षिक रुपमा सबै वडाकार्यालयमा सार्वजनिक सुनुवाई गरि जनतालाई सुसुचित गरिने छ । हरेक आयोजनाको पारदर्शिबोर्ड राख्न लागाईने छ ।योजना तर्जुमा गर्दा बस्तीस्तरबाट सुरुगरि सरोकारवाला सबैको सहभागितामा छनौट गरि प्राथमिकताको आधारमा कार्य सम्पन्न गरिने छ । असल शासन तथा भ्रष्टाचार मुक्त गुराँस गाउपालिका निर्माण गर्न पहल गरिने छ ।पालिका स्तरमा केन्दीकृत गरिएका सम्पूर्ण जनसेवा संग सम्बन्धीत कार्यहरु वडा तथा गाउतहमा बिकेन्दीकृत गरिने छ । लोक कल्याणकारी कार्य युवाहरुलाई धुम्रपान मद्यपान जुवा तास तथा लगाएतका दुरव्यसनबाट अलग राख्न सामाजिक सेवा खेलकुद स्वरोजगार शिकाइका प्रकृया निरन्तरता दिदै सृजनात्मक कार्यमा संलग्न गराउन रचनात्मक कार्यमा ध्यान दिईने छ ।बालबिवाह, बहुबिवाह, जातीय, छुवाछुत, बोक्सा बोक्सी भुतप्रेत जस्ता सामाजिक कुरीती र अन्धबिश्वास बिरुद्ध बिभिन्न गतिबिधिहरु संचालन गरिने छ ।मानब अधिकार बाल अधिकार र महिला हकहितको प्रत्यभुती गराउदै महिला शसक्तिकरणमा बिशेष बनाई लागु गरिने छ ।जनता आवास कार्यक्रम खरको छानामुक्त कार्यक्रम र अव्यबस्थित बसोबासलाई व्यवस्थित गर्ने कायक्रम लाई बिना भेदभाव सिमान्तकृत वर्ग समुदाय र घरधुरी सम्म पुयाईने छ । गुराँसे वजार आसपासमा स्थानिय यातायात र अतिथी गृहको स्थापना गरिने छ । जेष्ठ नागरिक र एकल महिलालाई औषधी, यातायात ,संचार मा सहुलियत प्रदान गरिने छ एकल पुरुष तथा अन्य आवश्यकता अनुसार सम्मानका कार्यक्रम गरिने छ । जेष्ठ नागरिक पार्क तथा क्लबहरु निर्माण गरि आनान्द प्रदान गर्न पहल गरिने छ ।अपांगता भएका उनीहरुको अवस्था र क्षमता अनुसारको अवसर, सहुलियत र जिबिकोपार्जको व्यवस्थालाई व्यवीस्थित गरिने छ । विभिन्न क्षेत्र छनौट गरि बालमैत्री उद्यान निर्माण गरि संचालनमा ल्याइने छ ।हाल निर्धारण गरिएको जग्गाको मालपोत (तिरो) को दर बढी भएकोले बैज्ञानिक बिधि अपनाई करकादर हेरफेर गरिने छ ।पालिका स्तरमा कुनै पनि क्षेत्रमा विशेष योगदान गर्ने व्यक्तिहरुलाई सम्मान तथा विशेष कार्यक्रम संचालन गरिने छ ।"
चुनावी सभालाई सम्बोधन गर्न सत्ता गठबन्धनका शीर्ष नेता चितवनमा,"चितवन : पाँचदलीय सत्तारुढ गठबन्धनको चुनावी सभामा सहभागी हुन शीर्ष नेत चितवन आएका छन् । नेपाली कांग्रेसका सभापति एवं प्रधानमन्त्री शेरबहादुर देउवा र वरिष्ठ नेता रामचन्द्र पौडेल बुधबा चितवन आएका हुन् । नेकपा माओवादी केन्द्रका अध्यक्ष पुष्पकमल दाहाल 'प्रचण्ड', नेकपा समाजवादीका अध्यक्ष माधवकुमार नेपाल चितवन बिहीबार बिहान चितवन आएका हुन्। चितवनको भरतपुर महानगरपालिकाको केन्द्रीय बस ट्रमिनलमा हुने चुनावी सभालाई सत्ता गठबन्धनमा रहेका दलका शीर्ष नेताहरुले सम्बोधन गर्ने कार्यक्रम छ । कांग्रेस चितवनका सभापति राजेश्वर खनालले आमसभाको सम्पूर्ण तयारी पूरा भएको बताए ।"
स्थानीय तह निर्वाचन : बझाङमा चुनाव अवधीभर मदिरा निषेध,"बझाङ : स्थानीय तहको निर्वाचनको मिति नजिकिएसँगै मुख्य निर्वाचन अधिकृतको कार्यालय बझाङले निर्वाचन आचारसंहितामा कडाइ गरेको छ। जिल्ला प्रसासन कार्यालयमा बसेको सरोकारवालाको बैठकले निर्वाचनका बेला हुनसक्ने आपराधिक क्रियाकलाप नियन्त्रण गर्न यहि वैशाख २५ गते देखि जेठ १ गते सम्म मदिरा पूर्णरुपमा निषेध गर्ने निर्णय गरेको हो । चुनावी प्रचारप्रसारका क्रममा मदिरा सेवन गरी सामाजिक सद्भाव खल्बल्याउने तथा निर्वाचन आचारसंहिताको उल्लंघनका घटना बढने भन्दै मदिरा बिक्री वितरण तथा ओसारपोसारमा रोक लगाउने निर्णय गरिएको प्रमुख जिल्ला अधिकारी बाबुराम अर्यालले बताए । यस्तै, जिल्लामा भइरहेका राजनैतिक दलका सभा सम्मेलनमा बालबालिकाको प्रयोग, सार्वजिनक ठाउँमा दलका झण्डालगायत उम्मेदवारका प्रचार सामग्री भेटिन थालेकाले निर्वाचन आचारसंहिता उल्लंघन नगर्न प्रशासनले आग्रह गरेको हो । कोही कसैबाट निर्वाचन आचारसंहिता उल्लंघन भए वा गरेको पाइएमा कानुन बमोजिम कारवाही गरिने मुख्य निर्वाचन अधिकृत विष्णुप्रसाद अवस्थीले बताए । निर्वाचन प्रचार प्रसारका क्रममा उम्मेदवारले एकभन्दा बढी सवारी साधन प्रयोग गर्ने गरेको र अनुमति नलिएरै सवारी संचालन गर्दै आएको भन्दै राजनैतिक दलको ध्यानाकर्षण गराएको छ । आफूहरु जिल्लामा भयरहित वातावरणमा निर्वाचन सम्पन्न गर्नका लाथि प्रयासरत रहेकाले सबैले सहयोग आवश्यक रहेको अवस्थीको भनाइ छ । यसैबीच स्थानीय तहको निर्वाचनलाई लक्षित गर्दै जिल्लाको शान्ति सुरक्षा अवस्थालाई मध्यनजर राख्दै हप्ता दिन जिल्लाभर मदिरा निषेध गरिने भएको छ।"
जगन्नाथजी इमोसन र उत्तेजनामा मात्रै उत्रिनु भएको छः रामचन्द्र पौडेल,"चितवन : नेपाली कांग्रेसका वरिष्ठ नेता रामचन्द्र पौडेलले जगन्नाथ पौडेल इमोसन र उत्तेजनामा मात्रै उत्रिएको बताएका छन् । चितवनको भरतपुर महानगरमा सत्ता गठबन्धनको सभामा बोल्दै पौडेलले भरतपुर महानगरपालिकामा बागी उम्मेदवारी दिएका पौडेलले आफ्नो कुरा सुन्न नचाहेको बताए। उनले भने, जगननाथ पौडेललगायतसँग भेटेँ । तर, उहाँहरु धैर्य राख्न सक्नुभएन । तर्कसँग सामना गर्न तयार हुनुभएन । इमोसन र उत्तेजनामा मात्रै उत्रिनु भएको छ ।' उनले केपी ओलीले संसदको हत्या गरेको आरोप लगाए । पौडेलले चितवनको भरतपुरमा कांग्रेसको सहमति विपरीत मेयरमा उम्मेदवारी दिएका छन् ।"
"एमाले रामेछाप नगरको प्रतिबद्धता : खुल्ला कृषि पाठशाला सञ्चालन, प्रदेशस्तरीय रंगशाला निर्माण","रामेछाप : नेकपा एमाले रामेछाप नगरपालिकाले स्थानीय तह निर्वाचनको घोषणा पत्र सार्वजनिक गरेको छ। समृद्ध रामेछाप नगरपालिका, सुखी रामेछाप नगरवासी भन्ने नारासहित ५० बुँदे प्रतिबद्धता पत्र सार्वजनिक गरेको हो। एमालेले रामेछाप नगरपालिकामा रोशन पाख्रिनलाई मेयर र सीता कुमारी खत्रिलाई उपमेयरमा उम्मेदवार बनाएको छ। रामेछाप नगरपालिकाको नगर प्रमुख र उपप्रमुख जिल्लामा नै सबैभन्दा पहिले सर्वसम्मत चयन गरेको हो। पार्टीले २०७४ सालको स्थानीय निर्वाचनमा पनि पाख्रिनलाई नै मेयरको उम्मेदवार बनाएको थियो। उनी न्यून मतान्तरमा पराजित भएका थिए। नेपाली कांग्रेसका नरबहादुर थापा मगरले ४ हजार ४०१ मत प्राप्त गर्दा पाख्रिनले ४ हजार ३०० मत प्राप्त गरेका थिए। पाख्रिनले यस पटक शानदार मत ल्याएर आफू निर्वाचित हुने दाबी गर्दै आएका छन्। रामेछाप नगरपालिकामा एमाले एक्लै चुनावी मैदानमा होमिएको छ। देशभर गठबन्धन भएपनि रामेछापमा भने सत्ता गठबन्धनबीच भागबण्डा नमिन्दा कांग्रेसबिना माओवादी केन्द्र र एकीकृत समाजवादीले गठबन्धन गरेका छन्। एमालेले प्रतिबद्धता पत्रमा रामेछाप नगरपालिकाले खुल्ला कृषि पाठशाला सञ्चालन गर्ने घोषणा गरेको छ। रामेछाप नगरमा प्रत्येक वडामा १ जना कृषि प्राविधिकको व्यवस्था, हरेक वडामा सहकारी मार्फत कृषि उपज खरिद विक्री केन्द्रको व्यवस्था सहकारी र कम्पनीहरु मार्फत ठूलो परिमाणमा कृषि तथा पशुपालन गर्न प्रोत्साहित गरिने, उच्च मुल्य प्राप्त हुने वाली एवं तरकारी खेतीको पकेट क्षेत्रको रुपमा विकास गर्ने एमालेले जनाएको छ। व्यवसायिक रुपमा पशु, पंक्षी, माछा र मौरी पालन गर्न चाहने कृषकहरुलाई व्यवसायिक योजनाको आधारमा अधिकतम ५० प्रतिशत अनुदान दिने व्यवस्था गरिने प्रतिबद्धता पत्रमा उल्लेख छ। नगरले शिक्षामा पहुँच विस्तार र गुणस्तर सुधार गर्न नगरपालिका भित्र प्राविधिक धारको शिक्षा विस्तार गरि प्रतिबद्धता पत्रमा उल्लेख छ। स्थानीय पाठ्यक्रमलाई निरन्तर सुधार गरी सान्दर्भिक बनाइनुका साथै मगर, तामाङ र नेवारी भाषी विद्यार्थी बाहुल्यता भएको आधारभुत विद्यालयहरुमा मागका आधारमा मातृभाषा पठन पाठनको व्यवस्था गरिने जनाएको छ। नगर भित्रका विभिन्न जातजातिहरुको पहिचान र मौलिक संस्कृति प्रर्वद्धन गर्न जातिय संग्राहलय स्थापना गर्ने एमालेको लक्ष्य छ। एमालेले नगरपालिका भित्र कमसेकम एउटा प्रदेशस्तरीय खेलमैदानरंगशालाको विकास गर्ने र नगरपालिका भित्रका विभिन्न क्षेत्रका राष्ट्रिय तथा अन्तराष्ट्रिय खेलाडीहरुको अभिलेख तयार गरी सम्मान गर्नुका साथै नगरको खेलकुद विकासमा उनीहरुलाई उपयोग गर्ने नीति लिएको छ। गुणस्तरिय स्वास्थ्य सेवामा पहुँच वृद्धि गर्न प्रदेश सरकार सँग सहकार्य गरी जिल्ला अस्पतालको विशेषज्ञ सेवालाई थप व्यवस्थित बनाइनेछ। नगरपालिकाका सबै स्वास्थ्य संस्थालाई भवन, जनशक्ति र संसाधनयुक्त बनाइनेछ। सबै वडाहरुका स्वस्थ्य संस्थामा २४ घण्टे प्रसुतिसेवा संचालन गरी गर्भ जाँच, प्रसुति जाँच र स्वास्थ्य संस्थामा सुत्केरी गराउने कार्यक्रमलाई व्यवस्थित बनाई थप प्रवर्धन गरिनेछ। प्रतिबद्धता पत्रमा भनिएको छ, विपन्न, दिर्घरोगी, जेष्ठ नागरिक र अशक्तहरुलाई ध्यानमा राखि निःशुल्क रुपमा एम्बुलेन्स सेवा, औषधी वितरण, स्वास्थ्य विमामा अनुदान, स्वास्थ्य शिविर तथा घरदैलोमा स्वस्थ्य परिक्षणका कार्यक्रमहरु संचालन गरिनेछ। एमालेले वडा कार्यालयबाट नगर केन्द्रसम्म जोडिने सडकलाई कालोपत्रे गर्ने, रामेछाप बजारमा रिङ रोड बनाई कालोपत्रे गर्ने, नगर बस सञ्चालन गर्ने प्रतिबद्धता जनाएको छ। त्यसैगरट्ठ विद्युतिय सवारीहरुलाई प्रोत्साहन गर्न सम्भाव्यताको आधारमा नगरका प्रमुख बजारमा विद्युतिय चार्जिङ स्टेसनहरु बनाउन लागि पर्ने बताइएको छ। रामेछाप बजार र साँघुटार बजारलाई सडक, नाला ढल निकास, खानेपानी, विद्युत लगायतको व्यवस्था गरी आधुनिक ग्रामीण सहरको रुपमा विकास गरिने पत्रमा उल्लेख छ। स्थानीय सांस्कृतिक महोत्सव, मेला, पर्व एवं जात्राहरूको सञ्चालन तथा व्यवस्थापन, ऐतिहासिक, धार्मिक, साँस्कृतिक एवं पुरातात्विक महत्त्वका सम्पदाहरूको जीर्णोद्धार, संरक्षण र संबर्धनसम्बन्धी कार्यहरू गरिने नीति एमालेले लिएको छ।"
"रेणु दाहालको काम देखेर दंग छु, कल्पनासमेत गरेको थिएन : नेपाल","चितवन : नेकपा एकीकृत समाजवादीका अध्यक्ष माधवकुमार नेपालले रेणु दाहालको प्रशंसा गरेका छन् । चितवनको भरतपुर महानगरमा सत्ता गठबन्धनको सभामा बोल्दै नेपालले भरतपुर महानगरका मेयरका उम्मेदवार दाहालले असल मेयरका रुपमा काम गरेको भन्दै खुलेरै प्रशंसा गरे। 'रेणु दाहालको भाषण सुनेर दंगभार भएको छुँ । यसरी कामको प्रतिवेदन प्रस्तुत भयो, मैले कल्पना गरेको थिएन । धन्यवाद रेणुजी । रेणु विकासप्रेमी असल मेयरका रुपमा पाएका छौं,' उनले भने। उनले भरतपुर महानगरलाई थप विकास गर्न रेणुको एजेण्डा प्रशंसनीय रहेको बताए । नेपालले भने, 'वस्तुवादी, यथार्थवादी हुनुपर्छ । ढाँट्ने हाम्रो संस्कार बन्नु हुँदैन । गर्नसक्ने काम मात्रै भन्नुपर्छ । राजनीति ठगधन्दा हुनुहुँदैन, हावादारी योजना बनाउनु हुँदैन।' योग्यताको जाँचमा रेणु दाहाल उत्कृष्ठ रहेको नेपालको भनाइ छ । 'रेणु दाहाल प्रचण्डको छोरी भएपछि अर्को पार्टीमा जाउ भन्ने ? योग्य छन् भने योग्यताको आधारमा आउने हो,' उनले भने।"
"राजेन्द्र श्रेष्ठको व्यंग्य, केपी ओलीले सगरमाथामा धान फलाउँछु भन्न बेर छैन","काठमाडौं : जनता समाजवादी पार्टीका नेता राजेन्द्र श्रेष्ठले केपी शर्मा ओली गफाडी भएको बताएका छन्। चितवनको भरतपुर महानगरमा सत्ता गठबन्धनको सभामा बोल्दै जसपा नेता श्रेष्ठले केपी ओलीले गफ धेरै र काम थोरै गरेको बताएका हुन्। उनले भने, केपी ओलीले संविधान, लोकतन्त्र, संघीयता खान खोज्यो। त्यही भएर गठबन्धन बन्यो। सर्पले दूध खाए पनि विष लाग्छ। केपीले मोही खाए पनि विष लाग्छ। आइलभ यू केपी बा भन्नेहरुले बुझ्नुपर्यो, समृद्धिको नारा सपनामात्रै भयो। केपी ओली यस्तो कुरौटे हो कि सगरमाथामा धान फलाउँछु भन्ने बेर छैन। उनले संयुक्त गठबन्धनलाई विजयी बनाउन आग्रह गरे। समृद्धिका सपनाहरु यही जीवनकालमा पूरा गर्नुपर्ने र त्यसका लागि यो गठबन्धनलाई बिजयी बनाउनुपर्ने बताए। गठबन्धनका उम्मेदवारहरुलाई विजयी बनाउनुपर्छ। रेणु दाहाल अनुभवी हुनुहुन्छ। रेणु दाहाल र मीत्रसेन अधिकारी बाघ हो। उहाँहरु गज्रिएपछि यहाँका स्यालहरु भाग्छन्।"
"रेणु दाहाललाई शंकर भण्डारीको ढाडस : जित सुनिश्चित छ,द्विविधामा नपर्नुहोस्","काठमाडौंः नेपाली कांग्रेसका केन्द्रीय सदस्य शंकर भण्डारीले भरतपुर महानगरमा रेणु दाहालको जित सुनिश्चित भएको बताएका छन् । चितवनको भरतपुर महानगरमा सत्ता गठबन्धनको सभामा बोल्दै भण्डारीले माओवादी केन्द्रका नेता रेणु दाहालको जित सुनिश्चित भएको दावी गरे। उनले भने, 'यो गठबन्धन कांग्रेसको निर्णयको विषय मात्रै होइन । यो गठबन्धन मुलुकको राष्ट्रिय आवश्यकताको विषय पनि हो ।' गठबन्धन सफलरुपमा अवतरण गरिने बताए । भण्डारीले भने, 'साथीहरु विचलित नहुनुहोला । भोलिको दिनमा पनि कांग्रेसले नेतृत्व गरेका अभियानहरु सफल हुनेछन् । उनले गठबन्धनका उम्मेदवारहरुलाई कुनै द्विविधामा नपर्न पनि आग्रह गरे। स्थानीय तह निर्वाचनपछि देशभरी समीक्षा हुने भन्दै नेता भण्डारीले प्रत्येक गुनासालाई सम्मान हुने गरी नीति बनाएर अघि बढ्ने बताए।"
निर्वाचनको परिणाम गठबन्धनकै पक्षमा आउँछ : प्रचण्ड,"चितवन : देशभर गरिएको चुनावी गठबन्धन लयमा रहेको नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले बताएका छन् । उनले निर्वाचनको परिणाम गठबन्धनको पक्षमा हुने दावी गरेका छन् । चुनावी सभालाई सम्बोधन गर्न चितवन पुगेका दाहालले पत्रकारसँगको कुरामा गठबन्धनलाई कुनै असर नपर्ने बताएका छन् । 'गठबन्धन आफ्नो लाइनमा अघि बढिसकेको छ । अब फैसला चितवनको जनताको हातमा छ , 'उनले भने ,' उमेदवारी उठ्ने स्वतन्त्रता कोही पनि नेपालीलाई छ । यसको बारेमा धेरे चर्चा गर्न आवश्यक छैन । '"
बागी उठेका जगन्नाथलाई नेपालको आग्रह : राजनीतिक भविष्यका लागि उमेदवारी फिर्ता लिनुहोस्,"चितवन : नेकपा एकीकृत समाजवादीका अध्यक्ष माधवकुमार नेपालले भरतपुरमा सत्ता गठबन्धनको विरुद्ध उमेदवारी दिएका जगन्नाथ पौडेललाई मुलुकको राजनीतिक भविष्यका लागि उमेदवारी फिर्ता गर्न आग्रह गरेका छन् । गठबन्धन गरेका दलहरुको सहकार्यले मात्रै मुलुकको राजनीतिक संकट टर्ने भन्दै उमेदवारी फिर्ता लिएर गठबन्धनको पक्षमा लाग्न आग्रह गरेका हुन् । सत्ता गठबन्धनको भरतपुरमा चुनावी सभालाई सम्बोधन गर्न चितवन आएका नेपालले भरतपुर विमानस्थलमा पत्रकारसँग कुराकानी गर्दै मुलुकको राजनीतिक संकट टार्नका लागि गरिएको गठबन्धनको जीत आवश्यक रहेको बताए। उनले गठबन्धनको पक्षमा माहोल बनेको दावी गरे । कांग्रेसको सहकार्यबाटै राजनीतिक परिवर्तन भएको बताउँदै सबैलाई त्यसमा लाग्न आग्रह गरे। 'राजनीतिक मान्छेले राजनीतिक रुपमा सोच्छ । आफूलाई केन्द्र विन्दुमा राख्दैन पुरै सिङ्गो पार्टीलाई ध्यानमा राख्छ,'उनले भने, 'आजसम्म नेपालको राजनीतिक परिवर्तनका लागि दुवै पार्टीले सहकार्य गर्दै आएका छन् । अनि मात्रै सफलता मिलेको छ । यसलाई ध्यानमा राखेर उहाँले उमेदवारी फिर्ता लिनुपर्छ र गठबनधनको उमेदवारको पक्षमा समर्थन गरेर अभियानमा जुट्नुभयो भने उहाँको इज्जत , प्रतिष्ठा , मर्यादा र राजनैतिक भविष्य राम्रो हुन्छ ।"
"जीत नारायणले प्रचण्डलाई भने :रेणुलाई जिताउँछौं, भोलिको दिनमा ढाँट्ने काम नहोस्","काठमाडौं : नेपाली कांग्रेस चितवनका निवर्तमान सभापति जीतनारायण श्रेष्ठले भरतपुर महानगरमा पाँच दलीय गठबन्धनको जित सुनिश्चित भएको बताएका छन् । चितवनको भरतपुर महानगरमा सत्ता गठबन्धनको सभामा बोल्दै श्रेष्ठले पाँच दलीय गठबन्धनले जित्ने कुरामा विश्वस्त हुन आग्रह समेत गरे। २९ वटै वडामा गठबन्धनलाई विजयी बनाउन अघि बढ्ने बताए । उनले भने,' रेणु दाहाललगायत सिंगो गठबन्धनलाई जिताउन प्रतिवद्धता व्यक्त गर्छौं । यसो भन्दै गर्दा आदरणीय पुष्पकमल दाहाललाई भन्नैपर्छ हाम्रो पार्टीको सोझो सभापति हुनुहुन्छ । भोलिको दिनमा ढाँट्ने काम नहोस्।' जीतनारायण रेणु दाहालका कट्टर आलोचक हुन् । उनले रेणुलाई मेयरमा समर्थन गर्न नसकिने बताउँदै आएका थिए ।"
आईजीपी नियुक्ति प्रकरण : सर्वोच्चबाट आदेश के आउला ?,"काठमाडौं : ज्येष्ठता, वरीयता र कार्यकुशलताको विषयलाई लिएर नेपाल प्रहरीको नेतृत्वमा सधै बखेडा हुने गर्छ। कनिष्ठलाई प्रहरी महानिरीक्षक (आईजीपी) बनाएको विषयको मुद्दा सर्वोच्च अदालतमै पुगेर टुंगिने गर्छ । यस्तै विवादको श्रृङ्खलामा पछिल्लो पटक जोडिएका छन्, धीरजप्रताप सिंह र विश्वराज पोखरेल। सरकारले सिंहलाई आइतबार आईजीपीमा नियुक्त गरेपछि बदरको माग गर्दै प्रहरि अतिरिक्त महानिरीक्षक (एआईजी) विश्वराज पोखरेलले रिट निवेदन दायर गरेका छन्। जुन मुद्दाको अहिले सुनुवाई भइरहेको छ। न्यायाधीश सुष्मालता सुष्मालता माथेमाको एकल इजलासमा सुनुवाई भइरहेको छ। इजलासले अन्तरिम आदेश वा सामान्य कारण देखाउ आदेश जारी गर्न सक्ने छ। रिट निवेदक प्रहरी अतिरिक्ति महानिरिक्षक (एआईजी ) पोखरेलको तर्फबाट कानून व्यवसायिले प्रारम्भीक बहस गर्दै अन्तरिम आदेशको माग गरेका छन्। रिट निवेदकको तर्फबाट वरिष्ठ अधिवक्ता हरिहर दाहाल, सतिशकृष्ण खरेल, पूर्णमान शाक्य लगायतले मन्त्रिपरिषद्को स्वेच्छाचारि एवं गैरकानूनी निर्णय बदरको माग गरेका थिए। अधिवक्ता मेघराज पोखरेलका अनुसार, सरकारी पक्षको बहस सकिएकोले रिट निवेदक पक्षका कानून व्यवसायिको जवाहि बहस बिहीबार सुरु हुँदैछ। रिट निवेदक एआईजी पोखरेल पक्षका कानून व्यवसायिले अन्तरिम आदेशको माग गरेका छन्। विपक्षि सरकारी पक्षले अन्तरिम आदेश जारी गर्न नमिल्ने तर्क गरेका छन्। त्यस्तै सरकारको तर्फबाट बुधबार महान्यायाधीवक्ता खम्मबहादुर खाति,नायब महान्यायाधीवक्ता डा टेकबहादुर घिमिरे,सहन्यायाधीवक्ता सञ्जीवराज रेग्मीका साथै वरिष्ठ अधिवक्ता सुशील पन्त, भीमार्जुन आचार्य,टीकाराम भट्टराई लगायतले बहस गर्दै अन्तरिम आदेश दिने आधार र कारण नभएको जिकिर गरेका छन्। एआईजी पोखरेलले ज्येष्ठता,कार्यकुशलता,कार्यक्षमता लगायतमा पक्षमा आफू अब्बल रहेकोले निमित्त प्रहरी महानिरीक्षकको हैसियतमा कामकाज गर्नु गराउनु भनि अन्तरिम आदेश जारीको माग गर्दै रिट निवेदन दायर गरेका थिए। रिट निवेदनमा उनले आईजीपीमा आफूलाई बढुवा गर्नु गराउनु भनी परमादेश लगायतको आदेशको माग गरेका छन्। बढुवा भएका सिंह र रिट निवेदक पोखरेल २०४९ चैत ११ गते प्रहरी निरीक्षक (इन्सपेक्टर) पदबाट नेपाल प्रहरीमा प्रवेश गरेका हुन्। दुवै जना २०६२ सालमा डीएसपी, २०६९ सालमा एसपी र २०७४ सालमा एसएसपी भएका हुन्। त्यस्तै २०७६ सालमा डीआईजी र २०७७ सालमा प्रहरी अतिरिक्ति महानिरीक्षक (एआईजी ) भएको पाइएको छ। पोखरेलले एसएसपी पदमा आफ्नो व्याचमा बरियताक्रममा पहिलो नम्बरमा र डिआईजी र एआईजी पदमा सेवा प्रवेश गर्ने आफ्नो समूहका सहकर्मीमध्ये सबैभन्दा अगाडि एकल बढुवा भएको उल्लेख गरेका छन्। एआईजी पोखरेल हाल प्रहरी प्रधान कार्यालय, मानव श्रोत विकास विभागमा प्रमुखको रुपमा छन्। सरकारी पक्षबाट बहस गरेका कानून व्यवसायीले इजलासमा पोखरेलको बढुवा अस्वभाविक भएको बताएका थिए। ११ चैत २०४९ मा इन्सपेक्टरमा सेवा प्रवेश गरेदेखि एसपीको बढुवा हुँदासम्म धीरज प्रताप सिंह नै पहिलो नम्बरमा रहेको कानून व्यवसायिको दावी थियो। सवारी दुर्घटनामा डीआईजी सुशील भण्डारीको निधनपछि रिक्त स्थानमा तत्कालीन केपी शर्मा ओली नेतृत्वको सरकारले २०७६ वैशाख २७ मा पोखरेललाई बढुवा गरेको थियो। पोखरेल डीआईजी भएको झण्डै १ वर्षपछि २०७७ वैशाख ७ मा सिंह डीआईजीमा बढुवा भएका थिए।ओली सरकारले एआईजीमा दरबन्दी थपेर पोखरेलको एकल बढुवा गरेको थियो। २०७७ मंसिर २४ गते पोखरेल एआईजीमा बढुवा भएका थिए। उता, सिंह तेस्रो लटमा २०७८ चैत १७ गते एआईजीमा बढुवा भएका थिए। एआईजी सिंहभन्दा करिब १७ महिना सिनियर भएको पोखरेलको भनाई छ। संगठन तथा व्यवस्थापन सर्वेक्षण समिति (ओएन्डएम) को अध्ययनबिना नै एआईजीको दरबन्दी थप गरि र पोखरेललाई बढुवा गरिएको सरकारी पक्षका कानून व्यवसायिको जिकिर छ। उनीहरुले तत्काल सम्पादन गरेको कार्यको मूल्यांकनमा मात्र आधारित नभई भविष्यमा प्रदर्शन गर्न सक्ने कार्यकुशलता, नेतृत्वक्षमता र उत्तरदायित्व बहन गर्न सक्ने पूर्वानुमानको आधारमा समेत आईजीपीमा बढुवा हुने बताएका छन्।"
म्याग्दीको मंगलामा त्रिपक्षीय प्रतिस्पर्धा,"बेनी : यही वैशाख ३० गते हुन लागेको स्थानीय तह चुनावमा म्याग्दीको मंगला गाउँपालिकामा त्रिपक्षीय प्रतिस्पर्धा हुने देखिएको छ । नेकपा एमाले, नेपाली कांग्रेस र नेकपा माओवादी केन्द्रले मंगलामा प्यानलनै बनाएर चुनावी मैदानमा होमिएका छन् । राष्ट्रिय प्रजातन्त्र पार्टी र नेशनल मंगोल अर्गनाइजेशनले पनि अध्यक्ष, उपाध्यक्षलगायत केही पदमा उम्मेदवार बनाएका छन् । पाँचवटा वडा रहेको मंगलामा निर्वाचित हुने २७ पदका लागि ९८ जना उम्मेदवार प्रतिस्पर्धामा रहेका निर्वाचन अधिकृतको कार्यालयले जनाएको छ । गाउँपालिका अध्यक्षमा ५, उपाध्यक्षमा ४, वडा अध्यक्षमा १९, खुल्ला सदस्यमा ३५, महिला सदस्यमा १७ र दलित महिला सदस्यमा १८ जना उम्मेदवार छन् । आठवटा मतदान स्थल र १७ वटा केन्द्र भएको मंगलामा १३ हजार ४१६ मतदाता छन् । गाउँपालिका अध्यक्षमा एमालेका सतप्रसाद रोका, नेपाली कांग्रेसका बिरेन्द्र बुढाथोकी, नेकपा माओवादी केन्द्रका टेकबहादुर बिक, राप्रपाका योगेन्द्रमान शेरचन, नेशनल मंगोल अर्गनाइजेशनका गिरु रोका चुनावी मैदानमा छन् । उपाध्यक्षमा नेकपा एमालेकी प्रेमकुमारी क्षेत्री, नेपाली कांग्रेसका सर्मीला थापा, नेकपा माओवादी केन्द्रका सुकमाया रोका र राप्रपाकी बिन्दु मल्ल उम्मेदवार बनेका छन् । नेकपा माओवादी केन्द्रबाट वडा नम्बर १ कुहुँको वडा सदस्यकी उम्मेदवार ७८ वर्षीया यामकुमारी पुन सबैभन्दा जेष्ठ उम्मेदवार हुन् । एमालेबाट मंगलाको अध्यक्षमा उम्मेदवार बन्नुभएका रोका यसअघिको चुनावमा सोही पार्टीबाट अध्यक्षमा निर्वाचित भएका थिए । वडा नम्बर ३ सातविसे घर भई हाल पालिकाको केन्द्र बाबियाचौरमा बस्दै आएका रोका एमालेको गाउँपालिका कमिटीको पनि अध्यक्ष हुन् । सतप्रसादले २०५४ को स्थानीय निकाय निर्वाचनमा तत्कालीन बाबियाचौर गाविसको अध्यक्षको उम्मेदवार बन्नका लागि १६ वर्षे स्थायी शिक्षक पदबाट राजीनामा दिएका थिए । तर कांग्रेससँग तालमेल गर्नुपर्ने भएकाले गाविस अध्यक्षमा उम्मेदवार बन्न पाएनन्। कांग्रेसबाट गाउँपालिका अध्यक्षका उम्मेदवार वडा नम्बर ५ अर्मनका बुढाथोकीको राजनीतिक पृष्ठभूमि कम्प्युनिष्ट पार्टी हो । २०४७ मा एमाले निकट अनेरास्ववीयुको जिल्ला सचिव, २०५३ देखि एमालेको राजनीतिमा लागेका आइएससी अध्ययन गरेका रोका २०७६ मा माओवादीबाट कांग्रेस प्रवेश गरेका थिए । उनले २०५६ मा नेपाल मगर संघको जिल्ला सचिव बनेका थिए । नेपाली कांग्रेसको मंगला गाउँपालिका कार्यसमितिका सचिव बुढाथोकी कांग्रेस सम्बद्ध नेपाल राष्ट्रिय मगर संघको गाउँपालिका हुन् । माओवादीका अध्यक्षका उम्मेदवार विक मंगला गाउँपालिका४ बुकेनीका हुन् । विक माओवादी केन्द्रको गण्डकी प्रदेश कमिटी सहसचिव हुन् । दश वर्षे जनयुद्धमा सहभागी भएका विक प्रमुख पदमा उम्मेदवार बन्ने सिमित दलित उम्मेदवार मध्य पर्छन् । दलित मुक्तिमोर्चाको गण्डकी प्रदेश इञ्चार्ज समेत रहेका बिक दलित समुदायको अगुवाका रुपमा चिनिन्छन् । वडा नम्बर ४ कै राप्रपाका शेरचन पनि सो पार्टीका पुराना कार्यकर्ता र पूर्व भलिबल खेलाडी हुन् । एमालेकी उपाध्यक्षकी उम्मेदवार खत्री वडा नम्बर २ बाबियाचौर निवासी हुन् । उनी एमालेको पुरानो कार्यकर्ता हो । कांग्रेसबाट उपाध्यक्षको उम्मेदवार बनेकी थापा वडा नम्बर ३ की हुन् । माओवादीबाट उपाध्यक्षबाट उम्मेदवार भएकी सुकमाया जनयुद्धमा भूमिगत कार्यकर्ता हो । दिवंगत भइसकेका उहाँका श्रीमान ओमबहादुर रोका विस २०७४ को चुनावमा माओवादीबाट वडा नम्बर ४ को अध्यक्षमा निर्वाचित भएका थिए । वडा नम्बर १ मा एमालेले एकजित रोका, कांग्रेसले रिप्रसाद पुन (रवी), माओवादीले पृथीलाल विक र राप्रपाले नरबहादुर घर्तीमगरलाई उम्मेदवार बनाएका छन् । २ मा एमालेबाट धनबहादुर खाती, काँग्रेसबाट श्रीराम पौडेल, माओवादीबाट कुलबहादुर पुन र राप्रपाका बिनोद केसी उम्मेदवार बनेका छन् । वडा नम्बर ३ मा एमालेका कबिन्द्र रोका, काँग्रेसका टेकबहादुर छन्त्याल, माओवादी केन्द्रका यामबहादुर रोका र राप्रपाका सिंहप्रसाद तुलाचन उम्मेदवार बनेका छन् । ४ मा एमालेकी लक्ष्मी बुढाथोकी, काँग्रेसका लालबहादुर रोका, माओवादीका मनमाया चोचाङ्गी र राप्रपाका रनबहादुर रोका चुनावी मैदानमा आएका छन । वडा नम्बर ५ मा एमालेका भुपेन्द्र खत्री, काँग्रेसका बलबहादुर खड्का र माओवादीका अस्तमान घर्ति चुनावी प्रतिस्पर्धामा छन् । एमालेबाट २ का खाती, ३ का रोका र ५ का खत्री दोहोयाएर उम्मेदवार बनेका हुन् । वडा नम्बर ३ का र गाउँपालिकाका अध्यक्षका उम्मेदवार रोकाद्धय सहोदर दाजु भाई हुन् । दोस्रो पटक पालिका अध्यक्ष बन्न चुनावी मैदानमा उत्रिएका एमालेका रोकाले पहिलो कार्यकालमा शुरु गरेका अधुरा योजनालाई पूर्णता र नयाँ काम गर्ने योजना सुनाए । उनले युवालाई सिप सिकाएर रोजगारीका क्षेत्रमा परिचालन र आत्मनिर्भर बनाउने, कृषिमा रुपान्तरण, पर्यटकीय क्षेत्रको विकास, आन्तरिक आम्दानी बढाउने र पुर्वाधार विकासमा जोड दिने बताए । काँग्रेसका उम्मेदवार बुढाथोकीले मंगलाको विकासको मुहार फेर्ने आफ्नो मुख्य प्राथमिकता भएको बताए । सडकलाई ब्यवस्थित र स्तरोन्नति गर्ने, नदी नियन्त्रणका योजनालाई जोड दिने उनको भनाई थियो । माओवादीबाट अध्यक्षका उम्मेदवार बिकले मंगला गाउँपालिकालाई शुसासन, न्यायोचित दंगले सेवा पवाह र सेवा सुविधा जनताकहाँ पुयाउन प्राथमिकता दिने बताए । सडक, पर्यटन, कृषि, शिक्षा, स्वास्थ्य क्षेत्रको योजनावद्ध विकास गर्ने विकले बताए । गत चुनावमा मंगलामा एमालेका सतप्रसाद रोकाले अध्यक्षमा ३६४९ र उपाध्यक्षमा सिर्जना केसीले ३७०२ मत ल्याएर बिजयी हुँदा हाल एमालेमा रहेका स्वतन्त्र सहितका वडा अध्यक्षका उम्मेदवारहरुको मत ३६६० थियो । काँग्रेससँग तालमेल गरेको माओवादी केन्द्रका गाउँपालिका अध्यक्षका उम्मेदवार चन्द्रप्रकाश बुढाथोकीले २६३१ मत पाउँदा माओवादीका वडा अध्यक्षका उम्मेदवारहरुले १४६२ मत ल्याएका थिए । माओवादीसँग तालमेल गरेको काँग्रेसका उपाध्यक्षका उम्मेदवार हुमादेवी फगामीले १९६७ मत ल्याउँदा काँग्रेसका वडा अध्यक्षका उम्मेदवारहरुले १३७९ मत ल्याएका थिए । मंगलामा एमालेले ४ र माओवादीले एक वटा वडा जितेका थिए । एमालेले बलियो संगठन र गाउँपालिकाको सफल नेतृत्व गरेका व्यक्तिलाई उम्मेदवार बनाएकाले जित्ने दावी नेताहरुले गरेका छन् । काँग्रेसकाका नेताहरु अर्मनका एमालेका पुराना नेता बलभद्र ढकाल, कुँहुँका कम्प्युनिष्ट पृष्ठभूमिका रविन पुन लगायत नेताहरु भित्र्याएको, बढी मतदाता भएको भूगोल र समुदायका उम्मेदवार भएका र पहिलेको तुलनामा संगठन सुधार भएकाले एक्लै चुनाव जित्ने दावी गर्छन् । माओवादीका नेताहरु माओवादी घटकहरु एकतावद्ध भएको, बढी मतदाता भएको भूगोल र दलित समुदायबाट लामो समयदेखि राजनीतिक आन्दोलनमा संलग्न उम्मेदवार भएका र एमाले काँग्रेससँग प्रतिस्पर्धा गर्ने हैसियतको संगठन बनाएकाले चुनाव जित्ने दावी गरेका छन् ।"
गोलाप्रथामा कानुन व्यवसायीलाई पनि सहभागी गराउन कामु प्रधानन्यायाधीश कार्की तयार,"काठमाडौं : कायम मुकायम प्रधानन्यायाधीश दीपककुमार कार्कीले न्यायाधीश नियुक्तिमा पहिलेजस्तो नातावादर कृपावाद नचल्ने बताएका छन्। बुधबार बिहान सर्वोच्च अदालत बार एसोसिएसनका पदाधिकारीसँगको भेटमा कार्कीले अब हुने नियुक्ति पहिलाजस्तो नहुने प्रतिबद्धता जनाएका हुन्। योग्य र तथ्यगत मान्छे छानेर मात्र नियुक्त गर्छौं। पहिलाजस्तो नातावाद कृपावाद अब हुँदैन नियुक्तिमा, उनले भने, एकदमै स्तरीय, गुणस्तरीय मान्छे मात्रै नियुक्ति गर्छौं। कामु प्रधानन्यायाधीश कार्कीले कानुनमन्त्री गोविन्द बन्दीलाई न्यायाधीश नियुक्ति निर्देशिका बनाउन जिम्मेवारी दिएको र उनले लगभग तयार पारिसकेको जानकारी गराएका थिए। अब त्यो विषयमा छलफल हुन्छ र नियुक्तिको प्रक्रिया बिस्तारै अगाडि बढ्छ, उनले भने। हाल उच्च अदालतमा पाँच जना मुख्य न्यायाधीश र १५ जना अन्य गरेर २० जना खाली छ। त्यस्तै जिल्ला अदालतमा न्यायाधीश पद खाली छ। त्यसलाई मध्यनजर गरेर सर्वोच्च बारले चासो राखेको थियो। जवाफमा पहिलाजस्तो नियुक्ति हुँदैन भनेको भेटमा सहभागी सर्वोच्च बार कार्यसमिति सदस्य अधिवक्ता अनन्तराज लुइँटेलले जानकारी दिए। उनकाअनुसार बार र बेन्चको सहकार्य विषयमा कुरा भएको थियो। भेटमा सर्वोच्च बारका पदाधिकारीले गोलाप्रथाबाट सेवा प्रवाह ढिलाई भएकोमा पनि चासो राखेका थिए। जवाफमा कामु प्रधानन्यायाधीश कार्कीले गोलाप्रथाले पहिलेभन्दा धेरै सुधार आएको दाबी गरेका थिए।गोलाप्रथाका विषयमा पनि कुरा उठेको छ। हेर्न नमिल्ने धेरै देखिएको छ। अब त्यसलाई कसरी सर्टडाउन गर्ने भन्ने छलफल गरिरहेका छौं। तर पनि गोलाप्रथाले पहिलेभन्दा धेरै सुधार गरेको छ, उनले भने, पहिला जुन खालले सर्वोच्च अदालतलाई आशंकाको दृष्टिकोणले हेरिन्थ्यो त्यो अवस्था अहिले छैन। गोलाप्रथामा कसैले पनि प्रश्न उठाउन उचित छैन। नउठाइदिनुस्। जिल्ला र उच्च अदालतमा गोला प्रथामा प्रश्न उठ्दा बारलाई समेत सहभागी गराइएको उल्लेख गर्दै कामु प्रधानन्यायाधीश कार्कीले थपे, तपाईहरु आउनुहुन्छ भने सर्वोच्चमा गोलाप्रथा तपाईहरुको रहोवरमा गर्छौं। गोलाप्रथाबाट तत्कालै अटोमेसनमा जानेगरी तयारी गरिरहेको उनले बताए। अध्ययन गर्न समय लागेको र हामी ग्राजुयल्ली सुधारको प्रक्रिया अगाडि बढिरहेका छौं, उनले भने। मुख्य रजिष्ट्रार लालबहादुर कुँवरले मुख्य न्यायाधीश नदिएसम्म न्यायाधीशमा जागिर खान नजाने अडानमा धेरै विवाद गर्न नहुने उनले बताएका थिए। सर्वोच्च बार कार्यसमिति सदस्य लुइँटेलले कानुन दिवसको सन्दर्भमा सर्वोच्च बार र सर्वोच्च अदालतको कार्यक्रमहरु गर्ने विषयमा छलफल भएको बताए। सर्वोच्च बारलाई भवनको व्यवस्था गर्न माग गरिएको उनले बताए। यसमा आफू सकारात्मक रहेको र अगाडि बढाउने आश्वासन कामु प्रधानन्यायाधीशले दिएको लुइँटेलले जानकारी दिए। सर्वोच्च बारका पदाधिकारीले वरिष्ठ अधिवक्ताको उपाधिमा पनि चासो राखेका थिए। वरिष्ठ अधिवक्ताको उपाधि सम्बन्धमा सिफारिस समितिले १३८ जना अधिवक्ताको नाम सिफारिस गरेको कामु प्रन्या कार्कीले जानकारी गराएका थिए। त्यसमा न्यायाधीशहरुले मापदण्ड पूर्णरुपमा लागु हुनुपर्ने र अध्ययनका लागि थप समय मागेकाले जेठ ६ गतेसम्म समयसीमा निर्धारण गरिएको बताए। ६ गते बस्ने फूल कोर्टले निर्णय लिने उनको भनाइ थियो।"
सुदूरपश्चिम प्रदेशका मुख्यमन्त्री भट्टलाई निर्वाचन आयोगले सोध्यो २४ घण्टे स्पष्टीकरण,काठमाडौं : निर्वाचन आयोगले सुदूरपश्चिम प्रदेश सरकारका मुख्यमन्त्री त्रिलोचन भट्टलाई २४ घण्टे स्पष्टीकरण सोधेको छ। निर्वाचन आचारसंहिता विपरीत अभिव्यक्ति दिएको भन्दै भट्टलाई स्पष्टीकरण सोधिएको आयोगका सहायक प्रवक्ता एवम् उपसचिव सूर्यप्रसाद अर्यालले जानकारी दिए। अर्यालका अनुसार आयोगले बुधबार मुख्यमन्त्री भट्टलाई पत्र पठाई स्पष्टीकरण मागेको हो। मुख्यमन्त्री भट्टले कैलालीको कैलारी गाउँपालिकाका अग्निपीडितलाई तुरुन्तै घर बनाइदिने लगायतको आश्वासन दिएर निर्वाचनमा मत प्रभाव पार्ने गरी अभिव्यक्ति दिएका थिए। यसैगरी निर्वाचन आचारसंहिता विपरीत अभिव्यक्ति दिने निर्वाचन पर्यवेक्षण समिति नेपालका अध्यक्ष प्रदीप पोखरेललाई पनि आयोगले स्पष्टीकरण सोधेको छ।
पैसामा भोट बेच्दैनौं,"जनकपुरधाम : महोत्तरी जिल्लाको बलवा नगरपालिका१० धमौराको मुसहर बस्ती चुनावी पोस्टर, पम्प्लेट र झन्डाहरूले रंगिचंगी छ। यहाँ २ सय ५० घर मुसहर र करिब २५ घर चमार जातिको बसोबास छ। यो बस्तीका नागरिकलाई बिहानको छाक टारे बेलुका के खाने भन्ने पीर हुन्छ। दैनिकी कस्टकर छ। बाक्लो बस्ती भए पनि पानीको स्रोतका रूपमा चारवटा चापाकल मात्रै छन्। शौचालय भेटिँदैन। खुला चौरमा नै उनीहरूको शौचालय हो। न त विद्यालय छ, न सार्वजनिक दलान नै। तर, चुनाव नजिकिँदै जाँदा नगरपालिकाको बजेटबाट मुसहरहरूका देवता भुइयाँ महराजको मन्दिर निर्माणका लागि जग बसाल्ने काम गरिएको छ। यतिका समय नगरपालिकाको ध्यान यहाँका नागरिकको जीवन सुधार्नमा गएकै थिएन। विकासको आधुनिक दौडमा निकैपछि परेको धमौराको मुसहर बस्तीमा अहिले चुनावको बेला चहलपहल निकै बढेको छ। चुनाव नजिकिएपछि नेता कार्यकर्ताको चहलपहल मात्रै बाक्लिएको छैन आचारसंहिताविपरीत पर्चा, पम्प्लेट र झन्डा ल्याएर घरमा टाँसिदिएका छन्। पछिल्लो साढे चार वर्षदेखि मुख देखाउनसमेत नआएका जनप्रतिनिधि र विभिन्न दलका नेताहरू देखिन थालेका छन्। गरिब मुसहरहरूको माटोको झोपडीका भित्ताहरूमा पोस्टर टाँसेर प्रचारबाजी गरिरहेका छन्। मुसहर बस्तीमा आउने नेताहरूले पैसा र मदिराको प्रलोभन पनि दिने गर्छन्। तर, वर्षौंदेखि ठगिएका यी मुसहर र दलितहरूले यसपटक एउटै जवाफ फर्काउने गरेका छन्, हामी पैसामा भोट बेच्दैनौं। अहिले त राति सुतेको बेला पनि नेताहरू भोट माग्न आउँछन्। हजार, २ हजारको प्रलोभन दिन्छन् तर, यसपालि पैसा दिएर हामी भोट दिँदैनौं, मुसहर बस्तीकी ६० वर्षीय बुधनीदेवी सदाले भनिन्, अहिले एक हजार दिएर भोट लिनेहरू भोलि कुनै काम पर्दा पाँच हजार घुस माग्छन् अनि हामी कहाँबाट दिने ? त्यसैले यसपालि पैसा र दारुमा हामी मुसहरहरूले भोट दिँदैनौं। मुसहर समुदायमा मदिरा सेवन ठूलो श्राप नै बनेको र गाउँघरमा खुलेका अवैद्य भट्टीहरूले गर्दा गाउँसमाज नै बर्बाद हुन लागेकाले यस्ता रक्सीका भट्टीहरू बन्द गराउने र समाज सुधार्नेलाई नै आफूले भोट दिने बुधनीले सुनाइन्। बस्तीमा एउटा राम्रो विद्यालय छैन। हाम्रो बालबच्चाहरू पढ्न पाएका छैनन्। पहिला पनि नगरपालिकामा गएर पटकपटक मेयरलाई यस विषयमा जानकारी गराएकै हौ तर, कसैले मतलब राखेन। अहिले भोट माग्न आउनेहरूसँग हामी विद्यालयको माग गर्छौं, ४० वर्षीय विजय माझीले भने, दलित बस्तीको भोट जहिले पनि दारु, मासु र पैसामै बिक्री हुँदै आएको छ। त्यसैले होला पूरै दुनियाँ परिवर्तन भए पनि हाम्रो अवस्था जस्ताको तस्तै छ। अब भने यस बस्तीका नागरिक यो विषयमा सचेत बनेको उनीहरू बताउँछन्। हामी पनि सचेत भएका छौं। आफ्नो भोट यति सस्तो कुराहरूको लागि खेर फाल्ने छैनौं, माझीले भने। मधेसमा गाउँका दलित बस्तीहरू राजनीतिक दलका लागि भोट बैंकको रूपमा रहँदै आएका छन्। यी बस्तीहरूमा चुनावकै बेला देखापर्ने नेता कार्यकर्ताहरूले आर्थिक प्रलोभनमा पारेर बढीभन्दा बढी मत पाउने प्रयास गरेका हुन्छन्। तर, पछिल्लो साढे चार वर्षमा स्थानीय तहका जनप्रतिनिधिहरूले दलित बस्ती उकास्नका लागि कुनै पनि पहल गरेनन्। यसपटक प्रलोभनमा पारेर भोट पाउन निकै गाह्रो हुने दलित अधिकारकर्मी चन्देश्वर सदा बताउँछन्।"
विप्लवको पार्टी फुटको संघारमा,"काठमाडौं : नेत्रविक्रम चन्द विप्लव नेतृत्वको नेपाल कम्युनिष्ट पार्टीमा विवाद चुलिएको छ। पार्टीभित्रको एक पक्षले अर्को पक्षलाई कारबाही गर्ने र पार्टीबाट निष्कासन गर्नेक्रम एकपछि अर्को हुँदा पार्टी फुटको संघारमा पुगेको छ। चितवनको पर्सामा बुधबार सुरु भएको पार्टीभित्रको विद्रोही पक्षको राष्ट्रिय भेलाले महासचिवबाट विप्लवलाई नै हटाएको छ। महासचिवको जिम्मेवारीबाट विप्लवलाई हटाउँदै पार्टीबाटै निष्कासन गरेको उक्त पक्षले जनाएको छ। केन्द्रीय सदस्य गुणराज लोहनीले विप्लवलाई पार्टीबाटै निष्कासन गरिएको र खड्गबहादुर विश्वकर्मा प्रकाण्डलाई पनि प्रवक्ताको जिम्मेवारीबाट हटाएको जानकारी दिए। भेलाले धर्मेन्द्र बास्तोलालाई संयोजक तोकेको छ। उक्त निर्णयपछि दस्तावेजमाथि छलफल सुरु भएको लोहनीले बताए। भेलाबाटै नयाँ पार्टी गठन गर्ने तयारीसमेत विद्रोही नेताहरूको छ। स्थानीय चुनाव उपयोग गर्ने या नगर्नेबारेमा नेकपामा विवाद सुरु भएर एकअर्कालाई कारबाही गर्नेसम्म पुगेको हो। पार्टीको नीतिविपरीत गएको भन्दै विप्लवले यसअघि नेताहरू धर्मेन्द्र बास्तोला र हेमन्तप्रकाश वलीलाई पार्टीबाटै निष्कासन गरेका थिए। धर्मेन्द्र बास्तोला र हेमन्तप्रकाश वली समूह स्थानीय चुनावको विपक्षमा छ भने विप्लव र प्रकाण्ड निर्वाचनलाई उपयोग गर्ने पक्षमा छन्। विप्लव र प्रकाण्ड पक्षले स्थानीयतहको निर्वाचनमा देशभर स्वतन्त्र उम्मेदवार खडा गरेर निर्वाचन भाग लिइरहेको छ। केन्द्रीय सदस्यहरू नै उम्मेदवार छन्। चूडामणि वली, भेषराज भुसाल, एटम बीसी र धीरेन्द्राकुमारी उपाध्याय विभिन्न स्थानमा उम्मेदवारी दिएर चुनावी प्रचारमा छन्। कालिकोटको रास्कोट नगरपालिकाको प्रमुखमा केन्द्रीय सदस्य धीरेन्द्राकुमारी उपाध्याय भृकुटी, नरहरीनाथ गाउँपालिकाबाट केन्द्रीय सदस्य एटम बीसी उम्मेदवार भएका छन्। केन्द्रीय सदस्य चिरण पुनका अनुसार रोल्पाको गंगादेव गाउँपाकिलाबाट केन्द्रीय सदस्य नेता चूडामणि वलीले उम्मेदवारी दिएका छन्। कपिलवस्तुको शिवराज नगरपालिकाको प्रमुखमा पार्टीका केन्द्रीय सदस्य भुसालले उम्मेदवारी दर्ता गराएका छन्। कम्युनिष्ट पार्टीको उद्गम स्थल रोल्पाको थबाङमा अमित घर्तीमगरले अध्यक्षमा उम्मेदवारी दिएका छन्। रोल्पाको थवागंदेखि झापासम्म नै यो पक्षले उम्मेदवार खडा गरेको छ। सबैले स्वतन्त्र हैसियतमा उम्मेदवारी दिएका छन्। यो पक्षले निर्वाचन आयोगदेखि प्रधानमन्त्री शेरबहादुर देउवालाई भेटेर नै निर्वाचन भाग लिने इच्छा व्यक्त गरेका थिए। त्यसको लागि देउवा र सत्तारुढ गठबन्धन त निर्वाचन सार्नसमेत तयार भएका थियो तर प्रमुख प्रतिपक्ष दल एमालेका अध्यक्ष केपी शर्मा ओलीसहितको जनदबाबले निर्वाचन सार्ने विषयमा खबरदारी गरेपछि सरकारपछि हटेको थियो।"
स्थानीय तह निर्वाचन : बझाङमा चुनाव अवधीभर मदिरा निषेध,"बझाङ : स्थानीय तहको निर्वाचनको मिति नजिकिएसँगै मुख्य निर्वाचन अधिकृतको कार्यालय बझाङले निर्वाचन आचारसंहितामा कडाइ गरेको छ। जिल्ला प्रसासन कार्यालयमा बसेको सरोकारवालाको बैठकले निर्वाचनका बेला हुनसक्ने आपराधिक क्रियाकलाप नियन्त्रण गर्न यहि वैशाख २५ गते देखि जेठ १ गते सम्म मदिरा पूर्णरुपमा निषेध गर्ने निर्णय गरेको हो । चुनावी प्रचारप्रसारका क्रममा मदिरा सेवन गरी सामाजिक सद्भाव खल्बल्याउने तथा निर्वाचन आचारसंहिताको उल्लंघनका घटना बढने भन्दै मदिरा बिक्री वितरण तथा ओसारपोसारमा रोक लगाउने निर्णय गरिएको प्रमुख जिल्ला अधिकारी बाबुराम अर्यालले बताए । यस्तै, जिल्लामा भइरहेका राजनैतिक दलका सभा सम्मेलनमा बालबालिकाको प्रयोग, सार्वजिनक ठाउँमा दलका झण्डालगायत उम्मेदवारका प्रचार सामग्री भेटिन थालेकाले निर्वाचन आचारसंहिता उल्लंघन नगर्न प्रशासनले आग्रह गरेको हो । कोही कसैबाट निर्वाचन आचारसंहिता उल्लंघन भए वा गरेको पाइएमा कानुन बमोजिम कारवाही गरिने मुख्य निर्वाचन अधिकृत विष्णुप्रसाद अवस्थीले बताए । निर्वाचन प्रचार प्रसारका क्रममा उम्मेदवारले एकभन्दा बढी सवारी साधन प्रयोग गर्ने गरेको र अनुमति नलिएरै सवारी संचालन गर्दै आएको भन्दै राजनैतिक दलको ध्यानाकर्षण गराएको छ । आफूहरु जिल्लामा भयरहित वातावरणमा निर्वाचन सम्पन्न गर्नका लाथि प्रयासरत रहेकाले सबैले सहयोग आवश्यक रहेको अवस्थीको भनाइ छ । यसैबीच स्थानीय तहको निर्वाचनलाई लक्षित गर्दै जिल्लाको शान्ति सुरक्षा अवस्थालाई मध्यनजर राख्दै हप्ता दिन जिल्लाभर मदिरा निषेध गरिने भएको छ।"
भोट हाल्न पाए कस्तो हुन्थ्यो ?,"मकवानपुर मनहरी५ डिल्लीपुरकी बिमाकुमारी सुवेदी ८९ वर्षकी भइन्। उनले यो उमेरसम्म भोट हाल्न पाएकी छैनन्। पहिला कसैले भोट हाल्न नभनेको र पछि आफैंलाई मन नलागेको सुवेदी बताउँछिन्। पहिला घरका बुडाले भोट हालेपछि भइहाल्थ्यो। पछि मलाई कसैले भोट हाल्न पनि भनेन्, उनी भन्छिन्, अहिले त बुढी भइयो। भोट हाल्न जान पनि सक्दिनँ। मतदान किन गर्नुपर्छ भनेर उनी अनभिज्ञ छिन्। देशको राजनीतिक परिवर्तनप्रति चासो पनि राख्दिनन्। भन्छिन्, मलाई केही थाहा छैन। भोट हालेर के हुन्छ र ? राजाले वृद्धभत्ता दिएर पालिरहेको छ। मेरो खर्च नै के हुन्छ र ? यो पैसा पनि बढी हुन्छ। अरू मलाई केही चाहिँदैन। धादिङको गजुरी७ मा १९९० सालमा जन्मिएकी सुवेदी सपरिवार २०७४ मा मकवानपुर बसाइँ सरेकी हुन्। हजुरआमाको नागरिकता छ। वृद्धभत्ता नि खाइरहनुभएको छ। तर, आजसम्म उहाँले भोट हालेको छैन भन्नुहुन्छ, नाति केशव सुवेदी भन्छन्, बुवाहरूको बसाइँसराइ छ। तर, उहाँको बसाइँसराइ पनि ल्याएको छैन। मतदाता नामावलीमा नाम पनि छैन। मकवानपुरको राक्सिराङ २ जुवाल टोल सुनसान छ। कुनै पनि दलका नेता, कार्यकर्ता पुगेका छैनन्। कुनै घरमा राजनीतिक दलको झन्डा छैन। यही गाउँका ६५ वर्षीय सूर्यबहादुर चेपाङले चुनाव आयो भन्ने सुनेका छन्। तर, चासो दिएका छैनन्। नागरिकता बनाए पनि उनले मतदाता परिचयपत्र बनाएका छैनन्। एक त आफूसँग नागरिकता नहुँदा सरकारी सेवासुविधाबाट वञ्चित छु। त्यसमा पनि मतदाता सूचीमा नामै नभएपछि नेता चुन्ने अवसर पनि बारम्बार गुमाउँदै आएको छु। रामऔतार महतो (६५) महोत्तरी हामीलाई कसैले भोट मागेका पनि छैनन्। मैले आजसम्म भोट हालेको पनि छैन, चेपाङ भन्छन्। गाउँमा नागरिकता टोली आउँदा १० वर्षअघि मात्रै नागरिकता बनाएको उनी सुनाउँछन्। भोट माग्न पनि कोही आएको छैन। केही विकास पनि भएको छैन, चेपाङ भन्छन्, चुनाव आयो भन्ने सुनेको छु। तर, कसको चुनाव भन्ने थाहा छैन। मतदान गर्नु नागरिकको कर्तव्य र नैसंर्गिक अधिकार हो भन्ने पनि थाहा छैन। भोट हालेर के हुन्छ र ? काम नगरी खान पाइँदैन, उनी भन्छन्, हाम्रो दुःख हामीसँगै छ। नेताको दुःख उनीहरूसँगै होला। अमृता श्रेष्ठ ७२ वर्षकी भइन्। तर, पेट पाल्न धनगढीको एक होटलमा सरसफाइको काम गर्छिन्। माइती र घरपरिवारले नागरिकता नबनाई दिएका कारण अहिलेसम्म भोट हाल्न नपाएको श्रेष्ठ बताउँछिन्। नागरिकता नै छैन, कसरी होट हाल्नु ?, उनी भन्छिन्। उनी धनगढी उपमहानगरपालिका८ मनेहरामा ऐलानी जग्गामा बस्छिन्। आजभोलि पनि उम्मेदवारहरू घरमा आउँछन्। भोट माग्छन्। मेरो त नागरिकता नै छैन। नागरिकता बनाई दिनूस् अनि भोट हाल्छुभन्दा नसुनेझैं गरेर फर्किन्छन्, उनी भन्छिन्, केही नहुनेको कोही पनि नहुँदो रहेछ। उनको स्थायी बसोबास साविकको पण्डोन गाविस२ (हाल मोहन्याल गाउँपालिकाको भाल्टेडा) गाउँ हो। उनी खड्कबहादुर रामजाली मगर र रबिना रामजाली मगरकी जेठी छोरी हुन्। आमा बितेपछि बुवाले दोस्रो बिहे गर्नुभयो। चार बहिनी र दुई भाइ जन्मे। दोस्रो आमाको पनि मृत्यु भयो। बुवाले तेस्रो बिहे गर्नुभयो। तेस्री आमाबाट एक भाइ र एक बहिनी छन्, उनी भन्छिन्। उनका अनुसार २०२२ सालतिरको कुरा हो। उमेर १४१५ वर्षको थियो। उनी पण्डोनबाट कैलालीको भन्सार रोडस्थित आफन्तको घरमा आउने भनेर हिँडिन्। घरमा ८९ जना भाइबहिनी थिए। खान लाउन नि समस्या थियो। कान्छी आमा सहरमा (धनगढी) बस्थिन्। केही रोजगार पाइएला। काम गरेर त खान पाउँला भनेर पण्डोनबाट हिँडेको, उनी भन्छिन्।चार दिनको पैदल यात्रापछि धनगढी बजार आइपुगिन्। उनको राधिका श्रेष्ठसँग भेट भयो। गेटा विमानस्थलनजिकै राधिकाको परिवार बस्थ्यो। राधिकाले अमृताको बिहे छोरा अमरबहादुर श्रेष्ठसँग गर्ने निधो गरिन्।विमानस्थलनजिकै नेपाल खाद्य संस्थानको गोदाम थियो। श्रीमान् खाद्य संस्थानमा काम गर्ने रहेछन्। सासूले बिहे गरिदिने भनिन्। रोजगार भएको केटो पाइयो। त्यति बेला १४१५ वर्षमा बिहे गर्ने चलन नै थियो। अनि मेरो बिहे भयो, उनी भन्छिन्। उनीहरूका तीन सन्तान भए। जेठो गणेश धनगढीमै ठेलामा सामान बोक्छन्। कान्छो गोकर्ण डडेलधुरामा काम गर्छन्। माइलो बिरामी रहेकाले आमासँगै बस्छन् ।श्रीमान् मानसिक रूपमा ठीक थिएन। धेरै पटक नागरिकता बनाउन जाऊँ भने तर मानेनन्। जबरजस्ती गरेर पनि दुईतीन पटक प्रशासन कार्यालयसम्म लगियो। तर, भागेर घर फर्के, उनी भन्छिन्, खै किन हो नागरिकता बनाउनै मानेनन्। उनी र तीनै छोरा नागरिकताविहीन थिए। दुई छोराको नागरिकतामा काकाले सनाखत गरे। मेरो सनाखत गर्न जन्मदर्ता चाहिने रहेछ। माइतीले पनि सनाखत गरिदिएन। छोराहरूले पनि काकालाई बुवा भनेर नागरिकता बनाएकाले उनीहरूको नामबाट मेरो सनाखत हुने कुरै भएन, उनी भन्छिन्। नागरिकता पाएको भए उनले सात वर्षदेखि वृद्धभत्ता पाइरहेकी हुन्थिन्। मभन्दा कति कान्छाले भत्ता पाइरहेका छन्। तर, मेरो नागरिकता नभएकाले न भोट हाल्न पाएकी छु न त भत्ता नै पाएकी छु, उनी भन्छिन्, सुस्त मनस्थितिको छोरो पाल्नुपरेको छ। उसको पनि नागरिकता छैन। उसको र आफ्नो पेटका लागि होटलमा भाँडा माझ्नु परेको छ। उनले ६ वर्षदेखि भाँडा माझ्ने काम गर्दै आएकी छन्। होटल साहुले महिनाको ७ हजार पारिश्रमिक दिइरहेको उनको भनाइ छ। काममा एकदमै इमानदार हुनुहुन्छ। भाँडा माझ्ने र सरसफाइ मात्रै होइन। वेटरको पनि काम गर्नुहुन्छ। यस्तो उमेरमा काम गरेको त नराम्रो लाग्छ। तर, नगराउँदा उहाँको र छोरोको चुलो बल्दैन, नमस्ते कटेजका सञ्चालक नरेश भण्डारी भन्छन्। अमृताले काम गरेर मनेहरा मुक्तकमैया शिविरनजिकै एक कट्ठा ऐलानी जग्गा किनेकी हुन्। जेठो छोरो त्यही जग्गामा बस्छन्। सुस्तःमनस्थितिको छोरो र अमृता त्यहीं अलग्गै झुप्रोमा बस्छन्। जेठो छोरोको परिवार पनि त्यही ऐलानी जग्गामा बस्छ। नराम्रो पनि गर्दैन। राम्रो पनि छैन। सोझो छ। नागरिकता बनाइदे भनेको त। उसको नामबाट हँुदैन भन्छन्, अमृता भन्छिन्, म यतै जन्मे। यतै हुर्के। मेरो विवाह पनि यतै भयो। कसरी अनागरिक भएँ ? सरकार मेरो नागरिकता बनाई देउ। उम्मेदवारहरू घरदैलोमा आई मत माग्दा पाल्पा रामपुर८ की ७८ वर्षीया तुलसा पाण्डेयको मन अमिलो हुन्छ। यो उमेरसम्म भोट कसरी हाल्ने भन्ने थाहा छैन। ०१५ सालको निर्वाचनमा उमेर पुगेको थिएन। त्यसयताका निर्वाचनमा पनि उनले कहिल्यै भोट दिन पाइनन्। अरू भोट हाल्न जाँदा उनी मन थाम्न नसकी मतदानस्थलसम्म त पुग्छिन्। तर, त्यत्तिकै फर्किनु उनको बाध्यता हो। उनको नाम अहिलेसम्म मतदाता नामावलीमा परेको छैन। जसकारण मतदाता परिचयपत्र बनेको छैन। यतिसम्म कि नागरिकता नै बनेको छैन। जनप्रतिनिधि, दलका नेता, गाउँवासी सबैलाई आग्रह गरे पनि नागरिकता पाउन नसकेको उनको गुनासो छ। ८९ वर्षको उमेरसम्म भोट हाल्न नपाएकी मकवानपुर मनहरी५ डिल्लीपुरकी बिमाकुमारी सुवेदी । जसको नागरिकता छ । वृद्धभत्ता आइरहेको छन्। तर, मतदाता नामावलीमा नाम छैन। तस्बिर : कृष्ण सारु मगर रामपुर८ कै ७१ वर्षीय फनिसरा ढुंगानाले एक पटक पनि भोट हाल्न पाएकी छैनन्। नागरिकता नभएकै कारण उनी मतदानबाट बञ्चित हुँदै आएकी हुन्। फनिसराको परिवारको अवस्था नाजुक भएकाले बहिनी बुद्धिमाया भुसालसँग बसोबास गर्दै आएकी छन्। रामपुर२ तिलिङ्डाँडाकी ७५ वर्षीया जितमाया थापाले मताधिकार पाएकी छैनन्। नागरिकता नहुँदा उनको नाम मतदाता नामावलीमा समावेश भएको छैन। श्रीमान्ले अर्की श्रीमती ल्याएपछि घरबाट निकाले। नागरिकता बनाइ दिएनन्। जसकारण मतदानबाट बञ्चित हुनुपरेको थापा बताउँछिन्। उनी बहिनीको घरमा बस्दै आएकी छन्। भोट कसरी खसाउँछन् भनेर जवाफ खोज्दै छन् महोत्तरी गौशाला १० का ६५ वर्षीय रामऔतार महतो। अँ साँच्चै भोट खसाउने तरिकाचाहिँ के रहेछ ? बाहिर त पुलिसहरू बसेका हुन्छन्। भित्रचाहिँ कसरी भोट ? मलाई त केही थाहा छैन, महतो भन्छन्। आफूलाई राधाप्यारी भन्न रुचाउने महतो कहिल्यै भोट खसाल्न नपाएको गुनासो गर्छन्। एक त मसँग नागरिकता नहुँदा सरकारी सेवा सुविधाबाट वञ्चित छु। त्यसमा पनि मतदाता सूचीमा नामै नभएपछि नेता चुन्ने अवसर पनि बारम्बार गुमाउँदै आएको छु, उनी भन्छन्, देशमा अनेकौ परिवर्तन भए पनि मेरो जीवनमा केही परिवर्तन भएन्। मकवानपुरकी ८९ वर्षीया बिमाकुमारी सुवेदीसँग नागरिकता छ। वृद्धभत्ता पाइरहेकी छन्। तर, मतदाता नामावलीमा नाम नहुँदा यो उमेरसम्म भोट हाल्न पाएकी छैनन्। मकवानपुरकै ६५ वर्षीय सूर्यबहादुर चेपाङले नागरिकता बनाए पनि मतदाता परिचयपत्र बनाएका छैनन्। पाल्पाका ७८ वर्षीया तुलसा पाण्डेय, ७५ वर्षीया जितमाया थापा, ७१ वर्षीया फनिसरा ढुंगाना, कैलालीकी ७२ वर्षीया अमृता श्रेष्ठ, महोत्तरीका ६५ वर्षीय रामऔतार महतो र दैलेखका ६० वर्षीय चन्द शेर्पाले नागरिकता नै पाउन सकेका छैनन्। जसकारण मताधिकारबाट वञ्चित हुनुपरेको गुनासो गर्छन् यी ज्येष्ठ नागरिक। जसले आफ्नो प्रतिनिधि आफैं चयन गर्न पाउने अवसर गुमाइरहेका छन्। इच्छा त भए पनि कसैले अवसर जुराई नदिएको उनको भनाइ छ। उहिले समयमा प्रधानपञ्चको चुनाव हुँदा धेरै नै रमाइलो हुने गथ्र्यो। ठुल्ठूला पोस्टरहरू बाँडिन्थ्यो। माइकमा प्रचारप्रसार गरिन्थ्यो, उनी भन्छन्, अहिले सांसद, मेयरको चुनावमा त्यस्तो केही छैन। साह्रै खल्लो हुँदोरहेछ अचेल। नेता धेरै, कार्यकर्ता कम। कामको व्यस्तताको कारण नेताको पछि लाग्नेको संख्या भने अत्यन्त न्यून भएको छ। चन्द शेर्पा उमेरले ६० वर्ष नाघे। दैलेख ठाटीकाँध३ रातीमाटे टोलमा ३५ वर्षदेखि बस्दै आएका चन्दसँग नागरिकता छैन। उनले आफूकहाँ जन्मिएको भनेर ठम्याउन सकेका छैनन्। म सानै थिएँ। बुवासँग भारत गएँ। उहाँ उतै बित्नुभयो। आमा अन्तै बिहे गरी जानुभयो। अनि म बेसहारा बनेँ, चन्द भन्छन्, म पूर्वतिर जन्मिएको हुँ भन्ने सुनेको मात्रै छु। २० वर्ष हुँदा उनी दैलेख आएका हुन्। ठाँटीकाँधका युवाको साथ लागेर यहाँ आएका उनले यहीँ घरजम गरे। स्थानीय गगन कामीसँग विवाह गरे। पत्निको माइती पक्षबाट नागरिकता बनेको छ। तर, चन्दले नागरिकता प्राप्त गर्न सकिरहेका छैनन्। जसकारण तीन छोरा र तीन छोरीको जन्मदर्तासम्म बनेको छैन। दुई छोरीको विवाह भइसकेको छ। उम्मेदवारहरू घरमा आउँछन्, भोट माग्छन्। मेरो त नागरिकता नै छैन। नागरिकता बनाइदिनुस् अनि भोट हाल्छु भन्दा नसुनेझैं गरेर फर्किन्छन्। अमृता श्रेष्ठ (७२) धनगढी मेरो नागरिकता नहुँदा छोराछोरीको जन्मदर्ता बन्न सकेको छैन। उनीहरूलाई पठनपाठनमा पनि समस्या भइरहेको छ, उनी भन्छन्, म नागरिकता माग्न कहाँ जाऊँ ? नागरिकता दिलाइदिन स्थानीय सरकार र नेताहरू समक्ष हारगुहार गर्दा पनि कसैले चासो नदिएको उनको गुनासो छ। म नागरिकता प्राप्तिको लडाइँमै छु। गाविस हुँदादेखि अहिलेका वडा कार्यालय र गाउँपालिकामा धाइरहेको छु। तर, नागरिकता बन्ने छाँटकाँट देखेको छैन, उनी भन्छन्, हरेक निर्वाचनमा मन खिन्न हुन्छ। गाउँले सबै भोट हाल्न जान्छन्। मैले भने नागरिकता पाउनै संघर्ष गरिरहनुपरेको छ। मताधिकारबाट बञ्चित हुनुपरेको गुनासो गर्छन् उनी। अहिले गाउँभरि स्थानीय चुनावको चर्चा छ। पार्टीका झन्डा फहराइरहेका गाडी दौडिरहेका हुन्छन्। भोट माग्न नेताहरू घरघर पुगेका छन्, उनी भन्छन्, मलाई भने चुनावको कुनै रौनक छैन। भोट हाल्न पाउने भए त म पनि खुसी हुन्थे होला नि ! नागरिकता नै छैन भोट हाल्न कहाँ पाउनु। उनी वर्षौंदेखि आँखाको समस्याले ग्रसित छन्। आर्थिक अभावले उपचार गर्न नसकेको उनको भनाइ छ।  कृष्ण सारु मगरहेटौंडा, शिवराज धनगढी, कृष्ण पोखरेलतानसेन, धनवीर महतोमहोत्तरी, हिक्मतबहादुर नेपाली दैलेख"
महिलाले मतदान गर्न पाएको पहिलो चुनाव,"काठमाडौं : २००४ सालमा नेपालमा पहिलोपटक निर्वाचन भएको थियो। जसमा महिलाले मताधिकार पाएनन्। एकैपटक दोस्रो निर्वाचन २०१० मा आएर महिलालाई मतदान गर्ने अधिकार दिइयो। उक्त निर्वाचनमा महिलाले मत मात्रै हालेनन्। चुनावै जितेर पहिलो महिला प्रतिनिधि बनिन्, साधना प्रधान। तत्कालीन प्रधानमन्त्री श्री ३ पद्मशमशेरले नेपालको वैधानिक कानुन २००४ घोषणा गरे। जुन काठमाडौं नगरपालिकाको निर्वाचन थियो। सोही निर्वाचनमा महिलाले पनि मतदान गर्न पाउनुपर्छ भन्दै केही महिलाहरूको टोली प्रधानमन्त्रीकहाँ पुगेको थियो। तर, उनले अर्कोपटक विचार गरौंला भन्दै टोलीलाई फर्काए। २००७ सालमा प्रजातन्त्र आएपछि महिलाले मतदान र उम्मेदवार बन्ने अधिकार पाए। २०१० भदौ १७ गतेका लागि काठमाडौं नगरपालिकाको दोस्रो चुनाव घोषणा गरियो। २००४ मा २१ वटा वडा भएको काठमाडौं नगरपालिकालाई २०१० को चुनावमा १९ वडामा झारियो। उक्त चुनावमा उम्मेदवार बनेकी साधना प्रधान (अधिकारी) प्रतिबन्धित कम्युनिस्ट पार्टीमा आबद्ध थिइन्। यद्यपि, मातृकाप्रसाद कोइराला नेतृत्वको सरकारले कम्युनिस्ट पार्टीलाई प्रतिबन्ध लगाएको थियो। प्रतिबन्धका बाबजुद पनि कम्युनिस्टले आफ्ना उम्मेदवार स्वतन्त्र खडा गरेका थिए। उनले वडा८ बाट स्वतन्त्र उम्मेदवारी दिएकी थिइन्। चुनावमा ७३ जना उम्मेदवार थिए। तीमध्ये साधना मात्रै महिला उम्मेदवार थिइन्। पूर्वमन्त्री तथा साहित्यकार भद्राकुमारी घले त्यसबेलाका जीवित व्यक्तिहरू पाउनै मुस्किल भएको बताउँछिन्। भन्छिन्, केही छन्। ती पनि कोही बिरामी छन् त कोही बोल्न नसक्ने अवस्थामा छन्। उनले उहिले र अहिलेको अवस्थामा धेरै परिवर्तन भएको बताउँछिन्। उनका अनुसार महिलालाई हेर्ने दृष्टिकोण र दिने दर्जाको कुरा दयनीय थियो। त्यो समयमा महिला राजनीतिमा आउनु भनेको निकै ठूलो कुरा थियो। अलिकति क्षमता भएका महिला उठ्थे। लडेर अधिकार लिइहाल्थे, उनले आफ्नो उदाहरण दिँदै भनिन्, म पञ्चायतकालमा ५ पटक माननीय भएकी मान्छे हुँ। राज्यमन्त्री पनि भएँ, सम्माननीय सदस्य पनि भएँ। क्षमता हुने महिला लिन्थे। तर, पुरुष वर्गबाट महिलाले स्थान दिनुपर्छ भन्ने थिएन। अहिलेको चुनाव आधुनिक, वैज्ञानिक संविधानले हक अधिकार दिएको छ। उनका अनुसार त्यतिबेलाको चुनावताका सरकारले ७५ जिल्ला १४ अञ्चलकै कमिटी एकै ठाउँमा ल्याएर राखिदिन्थ्यो। पञ्चायती व्यवस्थामा दल थिएनन्। ९२ वर्षीया घलेले हाँस्दै भनिन्, त्यति मात्रै होइन सरकारले दालभात र आवतजावत खर्च पनि दिन्थ्यो। २०३६ को जनमत संग्रहपछि राज्यमन्त्री भएकी घले महिलाले चुनावमा उठेको पुरुषहरूले मन नपराउने गरेको बताउँछिन्। त्यो बेला घरका लोग्नेले, छोराले, गाउँका ठूलाबडाले नउठ भनेपछि कसको हिम्मत हुन्थ्यो र ?, भन्छिन्, महिला संगठनलाई हेप्थे। म त कसैसँग डराउँथिनँ। सबै लोग्ने मान्छेलाई लडाएर नै चुनाव जितेँ। वीरेन्द्र सरकारले मलाई सम्मानीय सदस्य बनाउनुभयो। ४ वर्ष राजपरिषद्को काम गरेँ। त्यस्तै, नेपाली कांग्रेसकी नेतृ तथा पूर्वकोषाध्यक्ष सीतादेवी यादव भने महिलाको हक, अधिकार पहिलाको तुलनामा बढ्दै गएको बताउँछिन्। उनले भनिन्, महिलाले केवल घरको काम गर्ने हो भन्थे। राजनीति गर्न दिइँदैनथ्यो। तर, अहिले अवस्था फेरिएको छ। महिला पढेलेखेका छन् र सक्षम पनि छन्। त्यसैगरी, राणा शासनको अन्त्यपछि महिलाले अवसर पाउन थालेको बताउँछिन्, महिला आयोगकी पूर्वअध्यक्ष तथा पूर्वप्रमुख सीता पौडेल। उनी भन्छिन् त्यतिबेला राणा राजा र कांग्रेसको सरकार हुन्थ्यो। जनतामा राजनीतिक चेतना पनि थिएन। महिलाका लागि झनै गाह्रो समय थियो। तर, पनि महिलाहरूले लडेरै भए पनि मताअधिकार प्राप्त गरे। अहिले पनि हामी महिलाका लागि लडिरहेका छांै। महिला संघकी अध्यक्षसमेत रहेकी उनी २००४ सालमा महिला संगठन बनेपछि महिला हक, अधिकारका लागि निरन्तर संघर्ष गर्दै आएको बताइन्। त्यस्तै, पूर्वप्रमुख निर्वाचन आयुक्त सूर्यप्रसाद श्रेष्ठ भन्छन्, महिला उम्मेदवार हुँदैनथे। अहिलको जस्तो टेक्नोलोजी पनि थिएन। भोटर लिस्ट पनि हातले लेख्नुपर्ने अवस्था थियो। त्यसबेला पनि निर्वाचन भड्किलो थियो। तर, आयोगले आचारसंहितामा छुट दिएको थियो। अहिले जस्तो धेरै कडाइ गरेको अवस्था थिएन्। त्यसैगरी तेजेश्वर बाबु ग्वाङ उ बेलाको निर्वाचन र अहिलेको निर्वाचनको फरक भनेकै आचारसंहिता भएको बताउँछन्। त्यतिबेला पनि एक दलले अर्को दललाई टिकाटिप्पणी त गर्थे नै। तर, महिलालाई चुनाव लड्ने अवसर दिए पनि गृहिणीको भावना थियो। अहिलेका महिला धेरै अवसर पाएका छन्। नेपालको निर्वाचन इतिहास का अनुसार २०१० सालको निर्वाचन २०१० सालको नगर निर्वाचनमा कांग्रेस र जनप्रजा परिषद्का ४४ जना उम्मेदवारले जिते। ४ जना स्वतन्त्र उम्मेदवारले चुनाव जिते भने सत्तासीन रहेका मातृकाप्रसाद कोइरालाको राष्ट्रिय प्रजापरिषद्का एक जनाले पनि चुनाव जितेनन्। बरु राणा खलकसँग निकट मानिने गोरखा परिषद्ले भने एक स्थानमा जित्यो। २००७ सालपछि स्थानीय शासनलाई बढी जनमुखी बनाउन नगरपालिका कानुन निर्माण गरिएको थियो। यसै कानुनको आधारमा २०१० भदौ १७ गते काठमाडौं नगरपालिकाको निर्वाचन सम्पन्न भएको थियो। काठमाडौंका २१ वडालाई घटाएर १८ वडा (नाम परिवर्तन) गरी काठमाडांै नगरपालिका यसैबेला बनाइएको थियो। संसद्मा महिला सहभागिता मा उल्लेख भएअनुसार मताधिकारका लागि महिलाले धेरै आन्दोलन गर्नुपर्यो। इतिहासलाई खोतल्दा महिलाले मतदान गर्न पाएको ६९ वर्ष पुगेको छ। संघीय संसद् सचिवालयद्वारा प्रकाशित संसद्मा महिला सहभागिता पुस्तकमा उल्लेख भएअनुसार २०१० को चुनावमा महिलालाई मताधिकार र उम्मेदवार हुने अधिकार दिनुपर्छ भनेर महिलाहरू आन्दोलित भएका थिए। २००४ मा मंगलादेवी सिंहको नेतृत्वमा गठित नेपाल महिला संघ महिलाले पनि मताधिकार र उम्मेदवार बन्ने अधिकार पाउनुपर्छ भनेर आन्दोलन गरेका थिए। संघका तर्फबाट मंगलादेवीको नेतृत्वमा साहना प्रधान, साधना प्रधान (अधिकारी), कनकलता श्रेष्ठ तथा स्नेहलता श्रेष्ठलगायतका महिलाले जुलुस निकाले। प्रधानमन्त्रीलाई भेटेर आफूहरूले पनि मत हाल्न पाउनुपर्ने र उम्मेदवार बन्न पाउनुपर्ने माग राखे। महिलाहरूको माग सुनुवाइ गर्दै तत्कालीन सरकारले २०१० को चुनावमा महिलालाई मताधिकारसँगै उम्मेदवार बन्न पाउने व्यवस्था गर्यो। २०१० को चुनावमा भोट हाल्ने महिलाहरूको संख्या यकिन नभए पनि ठूलो संख्यामा महिलाहरूले भोट हालेको निर्वाचन आयोगको भनाइ छ। नेपालको निर्वाचन इतिहास पुस्तकअनुसार २१ वर्ष पुगेका बालिगहरूबाट प्रत्यक्ष गुप्त मतदानद्वारा निर्वाचित गरी सबै चुनावबाट महिलाहरूले मताधिकार प्राप्त गरी उम्मेदवारसमेत बन्ने अवसर पाएका थिए। मतदान गर्ने ठाउँमा उम्मेदवारहरूको नाम टाँसिएको विभिन्न रङका बाकसहरू राखिएको ठाउँ गुप्त तरिकाले राखिएको थियो। मतदाताहरूलाई एकएक जनाको हिसाबले वडा नम्बरसमेत भएको वाइलेट पेपरलगायतका व्यवस्था गरिएको थियो। घर ब्लक नम्बरका जनताले सम्बन्धित ढ्वाङमा मत खसाल्नुपर्ने र जसको भोट बढी हुन्छ उही चुनिने बहुमतीय चुनाव पद्धति अपनाइएको थियो। चुनाव चिह्न, मतदाता र उम्मेदवार, मतदान केन्द्र त्यतिबेला प्रत्येक उम्मेदवारले आफूलाई मनपरेको चुनाव चिह्न रोजेर सम्बन्धित निकायमा चुनाव अघिनै दिने व्यवस्था गरिएको थियो। चुनाव चिह्न एकै पर्न गए आपसी समझदारीबाट अलगअलग गराइन्थ्यो। उम्मेदवारले आफ्नो परिचयको साथै बाकसमा पनि राख्न पाउने भएकाले मतदाताले कुन उम्मेदवारको कुनकुन बाकस हो भनी थाहा पाउँथे। त्यो निर्वाचनमा कुल ५६ हजार मतदाता थिए। पाँचवटा पार्टीहरूबाट खडा गरिएका उम्मेदवारहरू र स्वतन्त्र रूपमा दिएका उम्मेदवारहरूसहित १८ पदका लागि ७३ जना उम्मेदवारले आआफ्नो उम्मेदवारी दिएका थिए। चुनाव हुनुअघि हरेक वार्डमा चोटहरूको नामावली लेखिएको फिरिस्त राखिएको थियो। बहुला र मगज बिग्रिएको, कुनै सरकारी कामद्वारा अपराधी ठहरिएकाबाहेक २१ वर्ष पुगेका नागरिक मतदाता हुने व्यवस्था थियो। सरकारी जागिर नभएको २५ वर्ष उमेर पुगेको व्यक्ति आआफ्नो वार्डक्षेत्रमा उम्मेदवार हुन सक्ने थियो। उम्मेदवारी निवेदनपत्रमा कमसेकम १५ जवान निर्वाचकको दस्तख्त भएको हुनुपथ्र्याे। सो निर्वाचनमा १३ जनाले आफ्नो उम्मेदवारी फिर्ता लिएका थिए। प्रत्येक उम्मेदवारले ५० रुपैयाँ धरौटी राख्ने व्यवस्था थियो। वडाको निर्वाचनमा जम्मा मतको ८ खण्डको १ खण्ड मत पाउन नसकेका उम्मेदवारहरूले राखेको धरौटी जफत गरी नगरपालिकाको आम्दानीमा बाँध्नुपर्ने व्यवस्था नगरपालिका निर्वाचनको नियमको दफा १६ मा गरिएकोमा विभिन्न २६ जना उम्मेदवारको धरौटी जफत भएको थियो। काठमाडौं महानगरपालिकाका १७ वडाका विभिन्न स्थानहरूमा ५६ मतदान केन्द्र कायम गरी मतदातालाई मतदान गर्न धेरै समय कुर्नु नपर्ने व्यवस्था गरिएको थियो। वडा१५ मा १ जनाको मात्र उम्मेदवारी परेकाले मतदान गर्नुपरेको थिएन्। कम्तीमा दुइटा मतदान केन्द्र १ वडामा राखिएको थियो भने बढीमा ३ मतदान केन्द्र थिए। प्रत्येक पोलिङ बुथमा रहने अफिसरहरू र आवश्यक सहयोगीसमेत खटाइएको थियो। उनीहरूले बुथमा आधा घन्टा अगावै पुग्नुपर्ने, वाइलेट बाकस राख्ने कोठा जाँच गरी सुरक्षित राख्ने व्यवस्था गर्नुपर्ने, बुथ एरियाभित्र वरिपरि ५० गजसम्मको एरियामा प्रचार गर्न नदिने, मतदाताले मतपत्र लिई मत खसाल्दा आधा मिनेटभन्दा बढी लगाए जाँच्ने, भोटिङको काम साँझ ६ बजेसम्म सिध्याउनुपर्ने हुन्थ्यो। मतदानपछि बाकसमा शिल गरी सही गर्नुपर्ने र चुनाव अफिसमा ल्याएर काठमाडौ नगरपालिका चुनाव अफिसबाट भर्पाइ लिनुपर्नेलगायतका कार्यहरू तोकिएको थियो। भदौ १७ गते चुनावको दिनमा काठमाडौं इलाकाका अड्डा र कलकारखानाहरूलाई बिदा दिइएको थियो। नेपालको निर्वाचन इतिहास अनुसार काठमाडौं महानगरपालिकाको निर्वाचन सम्पन्न भई १८ गते बिहानदेखि मत गणना सुरु भई १९ गते दिउँसो समाप्त भएको थियो। उक्त निर्वाचनमा वडा८ मा खसेको ४ हजार ३ सय १३ मतमध्ये २ हजार ४ सय ५५ मत प्राप्त गरी साधना देवी नेपालको पहिलो महिला जनप्रतिनिधि चुनिएकी थिइन्। त्यस्तै, वडा१५ बाट घनानाथ उपाध्याय निर्विरोध निर्वाचित भए। पहिलोपटक महिलाहरूले पनि मताधिकार गर्न पाएकाले उनीहरूले प्रशस्त मात्रामा मतदान गरेका थिए। यस निर्वाचनमा ५३ प्रतिशत मतदाताले मतदान गरेका थिए। निर्वाचनसमबन्धी सरकारी व्यवस्थाको स्तुत्य नियमबाट फलानाले फलानालाई मत दियो भन्ने सुइँकोसमेत कसैले नपाउने भएकाले मत नदिए हेर्लास् भनी धम्की दिने खालका मानिसहरू तर्सिनुपर्ने अवस्था पनि थिएन्। २०१० मा नगरपालिकाका लागि यो दोस्रो निर्वाचन भए पनि सभापतिसमेत जनताबाटै छनोट गर्न पाउने व्यवस्थासहितको स्थानीय निर्वाचन यो पहिलो भएकाले स्थानीय स्वायत्तताका दृष्टिले यस निर्वाचनलाई पहिलो मान्न सकिन्छ। वैधतामा कसैले अलिकति पनि खोट लगाएनन्। निर्वाचित १८ र सरकारबाट ४ मनोनीत गरी २२ जनाको नगरपालिका बोर्ड रहने र निर्वाचित सदस्यहरूमध्येबाट प्रमुख र उपप्रमुख चयन गर्नुपर्ने व्यवस्थाअनुसार प्रमुखमा जनकमान श्रेष्ठ र उपप्रमुखमा प्रयागराज सिंह सुवाल गुप्त मतदानबाट चुनिएका थिए। त्यसैगरी, २००९ भदौ २९ गते भएको ललितपुर नपाको निर्वाचनमा त्यस नगरपालिकामा जम्मा १० वटा वडा रहेकाले कुल १९ उम्मेदवार खडा थिए। वडा२,५,७,८,९ का वडामा ११ जना मात्र उम्मेदवार भएकाले निर्विरोध भएका थिए। वडा१० मा १९ जनासम्म उम्मेदवारहरू थिए भने अन्य वडामा ३ जनासम्म प्रतिनिधि थिए। ५७५ प्रतिशत मतदाताहरूले मतदान गरेका थिए। भोटिङसम्म बिहान ८५ सम्म तोकिएको थियो। सभापतिको निर्वाचनमा १ जना सदस्य अनुपस्थित हुँदा ९ जना सदस्यबीच निर्वाचन हुँदा पहिलोपटक ३ उम्मेदवारले बहुमत ल्याउन नसकी दोस्रोपटक २ उम्मेदवारबीच ५४ मत भइ ५ मत ल्याउने नरेन्द्रमान जोशी विजय भए भने उपसभापतिमा सुरेन्द्रशमशेर निर्विरोध छानिए। त्यो बेला महिलालाई हेर्ने दृष्टिकोण र दिने दर्जाको कुरा दयनीय थियो। घरका लोग्नेले, छोराले, गाउँका ठूलाबडाले नउठ भनेपछि कसको हिम्मत हुन्थ्यो र ? महिला राजनीतिमा आउनु भनेको निकै ठूलो कुरा थियो। अलिकति क्षमता भएका महिला भने उठ्थे। र, अधिकार लिइहाल्थे।  भद्राकुमारी घले,पूर्वमन्त्री तथा साहित्यकार राणाशासनको अन्त्यपछि महिलाले अवसर पाउन थाले। त्यतिबेला राणा, राजा र कांग्रेसको सरकार हुन्थ्यो। जनतामा राजनीतिक चेतना थिएन। महिलाका लागि झनै गाह्रो समय थियो। तर, पनि महिलाहरूले लडेरै भए पनि मताअधिकार प्राप्त गरे। अहिले पनि हामी महिलाका लागि लडिरहेका छांै। सीता पौडेल,महिला आयोगकी पूर्वअध्यक्ष तथा पूर्वप्रमुख त्यतिबेला महिला उम्मेदवार हुँदैनथे। अहिलेको जस्तो टेक्नोलोजी पनि थिएन। भोटर लिस्ट पनि हातले लेख्नुपर्ने अवस्था थियो। निर्वाचन भड्किलो हुन्थ्यो। तर, आयोगले आचारसंहितामा छुट दिएको थियो। अहिले जस्तो धेरै कडाइ गरेको अवस्था थिएन।  सूर्यप्रसाद श्रेष्ठ,पूर्वप्रमुख निर्वाचन आयुक्त अहिले महिलाको हक, अधिकार पहिलाको तुलनामा बढ्दै गएको छ। पहिले महिला केवल घरको काम गर्ने गृहिणीका रूपमा मात्रै हेर्थे। राजनीति गर्न दिइँदैनथ्यो। तर, अहिले अवस्था फेरिएको छ। महिला पढेलेखेका छन् र सक्षम पनि छन्। सीतादेवी यादव, कांग्रेस नेतृ तथा पूर्वकोषाध्यक्ष साधना प्रधान नेपालको इतिहासमा पहिलो महिला प्रतिनिधि, पहिलो महिला पत्रकार र प्रवेशिका परीक्षा दिने पहिलो महिला हुन्। उनको जन्म विसं १९८२ मा काठमाडौंको ठमेलमा भएको हो। उनको बुवा शंकरलाल प्रधान र आमा रम्भा प्रधान असनमा मध्यमवर्गीय परिवारका व्यापारी थिए। साधना बर्मामा हुर्केकी हुन्। उनको परिवार दोस्रो विश्वयुद्धताका भागेर नेपाल आएको थियो। शिक्षाको जग बर्मामै बसालेकी उनी २००४ सालमा नेपालमा प्रवेशिका परीक्षा दिने हिम्मत गरिन् र नेपालको इतिहासमा प्रवेशिका परीक्षा दिने पहिलो महिलाका रूपमा नाम दर्ज गरिन्। २००४ साल वैशाख १७ गते नेपालमा पहिलोपटक संगठित रूपमा राणाशाही विरोधी नारा लगाउने चार कर्मठ महिला कार्यकर्तामध्ये क्रमशः साधना प्रधान, कनकलता, स्नेहलता र साहना प्रधान थिए। उनी नेपालको पहिलो महिला पत्रकार पनि हुन्। उनले विसं २००८ सालमा महिला नामक पत्रिका प्रकाशित गरेकी थिइन्। उनी पूर्वप्रधानमन्त्री मनमोहन अधिकारीकी श्रीमती हुन्। साधनाकी बुहारी शान्ति अधिकारीका अनुसार साधना ४ वर्षकी हुँदा आमाको स्वर्गारोहण भयो। उनी बुवा र हजुरआमालाई लिएर बर्मा गइन्। दोस्रो विश्वयुद्धमा उनको परिवार १ महिना हिँडेर नेपाल आए। उनले पढाइको जग बर्मामै बसालेकी थिइन्। नेपाल फर्किएपछि त्यसबेला छोरीलाई पढाउने चलन थिएन। उनले पढाइलाई निरन्तरता दिन पाइनन्। भाइहरूलाई पढाउन बर्मा पठाउने भएपछि साधना र बैनी साहनाले हामी पनि पढ्छौं भनेर पढ्न सुरु गरे। तर, प्रवेशिका परीक्षा नेपालमै दिए। बीए पास गर्नुभयो, बुहारी भन्छिन्, परिवार नै राजनीतिक पृष्ठभूमिको थियो। साधनासहित २ दाजुभाइ र २ दिदीबहिनी थिए। उनीहरू भूमिगत रूपमै राजनीतिमा काम गरेका थिए। २०१० को पहिलो निर्वाचनमा असनबाट वडा८ को स्वतन्त्र उम्मेदवारका रूपमा वडा अध्यक्ष उठ्नुभयो। तर, राणाहरूले काम गर्न त परै जाओस् एक पैसा पनि बजेट दिएनन्। उनका अनुसार बजेट नपाएपछि वडाध्यक्षबाट राजीनामा दिइन्। त्यसपछि राणा विरोधी आन्दोलन, महिला आन्दोलनमा सशक्त रूपमा होमिइन्। जेल पनि परिन्। महिला संगठनमा पहिलो महासचिव भएर काम गरिन्। महिलाहरूलाई शिक्षा दिनुपर्छ भनेर निरन्तर आन्दोलन गरेपछि राणाहरूले पद्मकन्या स्कुल स्थापना गरे। महिला अधिकारका लागि अनसन महिलाप्रतिको काम हक, अधिकारका लागि धेरै योगदान छ। सुगरको रोगी रहेकी २०६१ वैशाख ११ गते निधन भएको थियो। बुहारी भन्छिन्, उहाँकै योगदान र संघर्षबाट सिकेर म राजनीतिमा आबद्ध छु। म अहिले नेकपा एमालेको केन्द्रीय सदस्यमा छु।"
अमेरिकाले नेपाललाई दियो ७९ अर्ब ७१ करोड अनुदान,"काठमाडौं : नेपाललाई मध्यम आययुक्त देशमा स्तरोन्नति गर्ने सरकारको लक्ष्यमा सघाउन संयुक्त राज्य अमेरिकाले रु ७९ अर्ब ७१ करोड अनुदान सहयोग उपलब्ध गराउने भएको छ। अनुदान सहयोगसम्बन्धी सम्झौतामा अर्थ मन्त्रालयमा बिहीबार आयोजित एक कार्यक्रममा यहाँस्थित अन्तर्राष्ट्रिय विकासका लागि अमेरिकी सहयोग नियोग (युएसएआइडी) का निर्देशक सेपिदेह केवंशद र अर्थ मन्त्रालयको अन्तर्राष्ट्रिय आर्थिक सहयोग समन्वय महाशाखाका प्रमुख ईश्वरीप्रसाद अर्यालले हस्ताक्षर गरे। त्यस अवसरमा सङ्क्षिप्त मन्तव्य व्यक्त गर्दै निर्देशक केवंशदले पाँच वर्षसम्म सञ्चालन हुने यो सहायता सम्झौताले अमेरिका र नेपालबीचको सहयोग र सहकार्यको बृहत् विकास क्षेत्रको रूपरेखा प्रस्तुत गरेको र यसले नेपालको सामाजिकआर्थिक उन्नयनमा योगदान गर्ने विश्वास व्यक्त गरे। अर्थ मन्त्रालयलका सहसचिव अर्यालले अमेरिकी सहयोगबाट सुदृढ लोकतान्त्रिक शासन, उद्यमशील आर्थिक वृद्धि, प्राकृतिक प्रकोप र जलवायु परिवर्तनको जोखिममा रहेका समुदायको प्रतिरोधात्मक क्षमता बढाएर नेपालको दिगो विकासमा टेवा पुग्ने बताए। मन्त्रालयकाअनुसार यो सहयोग गुणस्तरीय शिक्षा एवं स्वास्थ्य प्रणाली, दिगो ऊर्जा र कृषि विकासमा उपयोग गरिनेछ। सहायता रकमलाई सरकारको बजेट प्रणाली (रातो पुस्तक)मा अभिलेख गरेर पारदर्शी रूपमा कार्यान्वयन गरिनेछ। अमेरिका नेपाललाई द्विपक्षीय सहयोग गर्ने पहिलो दातृ देश हो। नेपाल र अमेरिकाबीच आज भएको पञ्चवर्षीय विकास सहयोग सम्झौताले दुई देशबीचको ७५ वर्षको विश्वास, आपसी सम्मान र प्रतिबद्धताको सम्बन्धलाई अझ प्रगाढ तुल्याउने बताइएको छ।"
छुट्टाछुट्टै मुद्दाका तीन आरोपी पक्राउ,"उदयपुर : उदयपुरमा अलगअलग घटनामा प्रहरीले तीनजनालाई पक्राउ गरेको छ । कर्तव्य ज्यान, बलात्कार र लागुऔषधसम्बन्धी घटनाका आरोपिलाई प्रहरीले पक्राउ गरेको हो । जिल्ला प्रहरी कार्यालय उदयपुरका प्रहरी नायव उपरीक्षक (डीएसपी) सन्तोष आचार्यका अनुसार आफ्नै हजुरआमा ६७ वर्षीया शुखनिदेवी चौधरीलाई कर्तव्य गरी हत्या गरेको आरोपमा त्रियुगा नगरपालिका वडा नं १३ वहेडवाकी २४ वर्षीया युवती ममता चौधरीलाई पक्राउ गरेको हो । २०७८ साल चैत २३ गते चौधरीले हजुरआमालाई घाँटी थिचेर हत्या गरेको अनुसन्धानबाट खुलेको डीएसपी आचार्यले बताए । त्यसैगरी त्रियुगा नगरपालिका ३ की १६ वर्षीया बोल्न नसक्ने एक फरक क्षमता भएकी बालिकालाई जबरजस्ती करणी गरेको आरोपमा प्रहरीले सोहि ठाउँ २८ वर्षीय राजन राउतलाई पक्राउ गरेको हो। यस्तै, वैशाख २० गते राति करिब ८ बजेको समयमा आरोपितले बालिकालाई जबरजस्ती करणी गरेको पीडित परिवारका जाहेरीका आधारमा पक्राउ गरिएको डीएसपी आचार्यले बताए । त्यस्तै लागुऔषध कारोबार गरेको आरोपमा त्रियुगा नगरपालिका १२ का १९ वर्षीय पंकु मल्लिकलाई प्रहरीले पक्राउ गरेको छ । प्रहरी उनको साथबाट लागुऔषध २४ एम्पुल बरामद गरेको बताएको छ । तीनैजनालाई अदालतबाट म्याद लिइ थप अनुसन्धान सुरु गरिएको डीएसपी आचार्यले बताए ।"
कांग्रेसले चुनावी सभाका लागि ल्याएको टेन्टमा माओवादी कार्यकर्ताले लगाए आगो,जाजरकोट : वैशाख ३० गते हुने स्थानीय तह निर्वाचनको लागि प्रचार प्रसार गर्ने उद्देश्यले तयार गरिएको नेपाली कांग्रेसको चुनावी कार्यक्रमस्थल नेकपा माओवादी केन्द्रका कार्यकर्ताले आगजनी गरेका छन्। जिल्लाको त्रिवेणी गाउँपालिका५ जिवाङमा कार्यक्रमका लागि तयार पारिएको कार्यक्रमस्थल आगजनी गर्नुका साथै चुनावी कार्यक्रम नै गर्न नदिएको नेपाली कांग्रेसले जनाएको छ। पार्टीका त्रिवेणी गाउँपालिका सभापति दीपेन्द्र ओलीका अनुसार पूर्व निर्धारित कार्यक्रमअनुसार गर्न लागिएको कार्यक्रम स्थलको टेन्टमा आगो लगाइएको छ भने वडा कार्यालय तोडफोड गरिएको छ। त्यसैगरी कार्यक्रमको तयारीको लागि प्रयोग गरिएको रा१च १२७२ नम्बरको जिप र चालकसमेत माओवादीकै नियन्त्रणमा रहेको सभापति ओलीले बताए। उनका अनुसार ४ जना कार्यकर्ताको मोबाइलसमेत खोसिएको छ भने दुई जनालाई आक्रमण गरेर घाइते बनाइएको छ। स्थानीय दिव्य विकास मावि नजिकैको बाटोमा रुख ढालेर कार्यक्रममा आवतजावत गर्न बन्द गरेको थिए भने चुनावी प्रचार सामाग्री खोसेर आगजनी गरेको कांग्रेसले जनाएको छ। उक्त स्थानमा अहिलेसम्म प्रहरी पुगेको छैन। कांग्रेसले चुनावी सभा सञ्चालन गर्नसमेत सकेको छैन।
पश्चिम वायुको प्रभाव : मेघ गर्जनर चट्याङसहित वर्षाको संभावना,"काठमाडौं: हाल नेपालमा स्थानीय वायु र भारतको उत्तर प्रदेशदेखि पश्चिम बंगलाको समथर भूभागसम्म बनेको न्यून चापीय प्रणालीको प्रभाव कायमै रहेकाले केही भूभागमा आंशिकदेखि बदलीको संभावना रहेको छ। उक्त मौसमी प्रणालीले देशको पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यताया सफा रहने मौसम पूर्वानुमान महाशाखाले जनाएको छ । बिहीबार दिउँसो देशका पहाडी भूभागमा आंशिकदेखि सामान्य बदली रही देशको अन्य भूभागमा आंशिक बदली रहनेछ । पहाडी भूभागका केही स्थानमा र बाँकी भूभागका थोरै स्थानमा मेघ गर्जनचट्याङसहित हल्कादेखि मध्यम वर्षाको सम्भावना छ । रातिको समयमा पनि पहाडी भूभागमा आंशिकदेखि सामान्य बदली रहने छ भने अन्य भूभागमा आंशिक बदली रहनेछ । प्रदेश १, मधेश प्रदेश र बागमती प्रदेशका केही स्थानमा र बाँकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना छ । काठमाडौं उपत्यकामा छिटपुट वर्षा भएको छ। महाशाखाका अनुसार आज काठमाडौँको अधिकतम तापक्रम २८ र न्यूनतम तापक्रम १८ डिग्री सेल्सियस छ । महाशाखाले पहाडी भूभागका केही स्थानमा वर्षा र मेघ गर्जनचट्यांगसहितको वर्षाको संभावना रहेको भन्दै आवश्यक सतर्कता अपनाउन अनुरोध गरेको छ।"
कलैयामा चुनावी पोष्टर र ब्यानर हटाउन सुरु,"वीरगन्ज : बाराको कलैया उपमहानगरपालिकामा निर्वाचन आचार संहिता उल्लंघन गरेर सार्वजनिक स्थलमा राखिएका चुनावी प्रचारका सामाग्री प्रहरीले बिहीबारदेखि हटाउन सुरु गरेको छ। बाराका मुख्य निर्वाचन अधिकृत खिलनाथ रेग्मीको निर्देशनमा नेपाल प्रहरी र सशस्त्र प्रहरीले कलैया उपमहानगरपालिकामा दल र उम्मेदवारहरुले सार्वजनिक स्थलमा राखेका ब्यानर, पोष्टर, झण्डालगायतका चुनावी सामाग्रीहरु बिहीबारदेखि हटाउन थालेको हो। कलैया उपमहानगरका विद्युत र टेलिफोनका पोल, सरकारी कार्यालय, चोक, निजी व्याक्तिका घरहरुमा उम्मेदवारहरुले राखेका चुनावी प्रचारका सामाग्रीहरु बिहीबारदेखि हटाउन थालेको बाराका मुख्य निर्वाचन अधिकृत खिलनाथ रेग्मीले बताए। दल र उम्मेदवारहरुले निर्वाचन आचार संहिता उल्लंघन गरेर सार्वजनिक स्थलमा चुनाव प्रचारका सामाग्री राखेको गुनासो आएपछि प्रहरीको सहयोगमा हटाउन थालिएको रेग्मीले बताए। बुधबार बसेको सर्वदलीय सर्वपक्षीय बैठकमा धेरै गुनासो आयो। त्यसैले उम्मेदवार सम्पर्क कार्यालय र दलका पार्टी कार्यालयबाहेक अन्य स्थानमा राखिएका चुनावी सामाग्री हटाउन थालेका हौं।' रेग्मीले डिजे र लाउड स्पीकरबाट गीत बजाएर उम्मेदवारका प्रचार गरिरहेका इरिक्सा, अटोलगायतका सवारी सधानहरुलाई पनि नियन्त्रणमा लिने तयारी भइरहेको बताए। यता पर्सामा भने निर्वाचन कार्यालयले आचार संहिता विपरित सार्वजनिक स्थलमा राखिएका चुनावी प्रचारका सामाग्रीहरु ह्टाउन कुनै चासो देखाएको छैन।"
उम्मेदवारको घरनजिक भेटियो शंकास्पद वस्तु,विराटनगर : मोरङको सुन्दरहरैँचामा उम्मेदवारको घरनजिक बिहीबार बिहान बमजस्तो देखिने शंकास्पद वस्तु भेटिएको छ। सुन्दरहरैँचा नगरपालिका११ शुक्रबारेस्थित वडा सदस्यका उम्मेदवार जीवनाथ ढकालको घरनजिक मकैबारीमा टेपले बाँधेर राखेको र तार बाहिर निकालिएको अवस्थामा प्रेसर कुकर फेला परेको मोरङ प्रहरीका प्रवक्ता डीएसपी दीपक श्रेष्ठले बताए । ढकाल नेकपा (एमाले)का तर्फबाट वडा सदस्यका उम्मेदवार हुन् । घटनास्थलमा प्रतिक्रियावादी निर्वाचन बहिस्कार गरौं भन्ने पर्चा भेटिएको छ । पर्चा सोही प्रेसर कुकरमा टेपले बाँधेर राखिएको डीएसपी श्रेष्ठले बताए । उनका अनुसार उक्त शंकास्पद वस्तु कसले राखेको भने खुल्न सकेको छैन । शंकास्पद वस्तु आसन्न स्थानीय तह निर्वाचन विरोधी समूहले राखेको हुन सक्ने अनुमान गरिएको छ । इलाका प्रहरी कार्यालय बेलबारीका इन्स्पेक्टर खगेन्द्र धमला नेतृत्वको टोलीले घटनास्थल सुरक्षित राखेर वरपर मानिस तथा सवारीसाधन आवतजावतमा रोक लगाएको छ । नेपाली सेनाको बम डिस्पोजल टोली घटनास्थलतर्फ़ जाँदैछ । घटनास्थल पुगेर टोलीले यकिन गरेपछि उक्त वस्तु बम होकि हैन भनेर पुष्टि हुने प्रहरीले जनाएको छ । डीएसपी श्रेष्ठले घटनाको अनुसन्धान सुरु गरेर शंकास्पद वस्तु राख्न्नेको खोजी सुरु गरिएको जानकारी दिए।
धनुषामा अवैध लागुऔषधसहित पक्राउ,ढल्केवर(धनुषा) : धनुषा प्रहरीले लागुऔषध गाँजासहित एकजनालाई पक्राउ गरेको छ । पक्राउ पर्नेमा धनुषाको मिथिला नगरपालिका६ ढल्केवर बस्ने ३१ वर्षीय किसुनदेव यादव रहेको प्रहरीले जनाएको छ । स्थानीय तह निर्वाचन लक्षित विशेष सुरक्षा योजनाअन्तर्गत प्रहरी चौकी बरमझियाबाट खटिएको प्रहरी टोलीले सवारी साधन चेकजाँच गर्ने क्रममा लागुऔषधसहित पक्राउ गरेको हो । धनुषाको सबैला नगरपालिका१२ रघुनाथपुर नहरचोकस्थित बिरेन्द्रबजारमैनाथपुर सडक खण्डमा शंकास्पद रुपमा डुमरियाबाट सबैलातर्फ आउँदै गरेको प्र २०३०१९प १९४२ नम्बरको मोटरसाइकलमा सवार किसुनदेवलाई रोकेर जाँच गर्दा गाँजा बरामद भएको धनुषाका प्रहरी प्रवक्ता प्रहरी नायब उपरीक्षक जितेन्द्र बस्नेतले जानकारी दिए । पिठ्युमा बोकेको कालो रंगको झोलामा लुकाइछिपाइ राखेको ५ केजी प्रतिबन्धित गाँजा बरामद भएको प्रहरी नायब उपरीक्षक बस्नेतले बताए । लागुऔषध ओसारपोसार कार्यमा प्रयोग गरेको मोटरसाइकलसहित किसुनदेवलाई नियनत्रणमा लिइ घटनाबारे थप अनुसन्धान भइरहेको जिल्ला प्रहरी कार्यालय धनुषाले जनाएको छ ।
भोजपुरको बिहीबारे बजारमा आगलागी,भोजपुर : भोजपुरको षडानन्द नगरपालिका१४ स्थित बिहीबारे बजारमा आगलागी भएको छ। स्थानीय डम्बरबहादुर तामाङ र विपिन तामाङको घरमा आगलागी भएको प्रहरी चौकीका प्रहरी सहायक निरीक्षक कुमार खत्रीले जानकारी दिए। तामाङ परिवार साँझ खाना खाएर सुत्न गएकाबेला एक्कासि आगलागी भएको र आगलागीका कारण खुल्न नसकेको प्रहरीले जनाएको छ। आगलागीबाट दुवै घरका नौ वटा सटर जलेर ध्वस्त भएका छन्। दुई वर्षीय बालक पनि जलेर घाइते भएको प्रहरीले जनाएको छ। एकै घरका चारदेखि पाँच वटा सटरमा सामग्री रहेकाले ठूलै क्षति भएको अनुमान गरिएको छ। आगलागी करिब नियन्त्रणमा आएको र कति धनमालको क्षति भयो भन्नेबारे थप अनुसन्धानपछि बाहिर आउने जनाइएको छ।
गेरुवाकर्णाली नदीमा डुबेर युवक बेपत्ता,गुलरिया : बर्दियाको मधुवन नगरपालिका र राजापुर नगरपालिकाको दोसाँधमा अवस्थित गेरुवा कर्णाली नदीमा पौडी खेल्ने क्रममा एकजना युवक डुबेर बेपत्ता भएका छन्। मधुवन नगरपालिका३ धनौरा निवासी २४ वर्षीय दिलिप थारु नदीमा पौडिने क्रममा डुबेर बेपत्ता भएका हुन्। बेपत्ता भएका युवकको प्रहरी र शसस्त्र प्रहरीको पौडीबाज टोलीले खोजी गरिरहेको जिल्ला प्रहरी कार्यालय बर्दियाका प्रहरी नायब उपरीक्षक प्रकाश सापकोटाले जानकारी दिए। पुलदेखि ५ सय मिटर उत्तरतर्फ युवक डुबेका हुन्। भारतमा रहेको ब्यारेजमा पनि खबर गरी खोजी कार्य जारी राखिएको डीएसपी सापकोटाले बताए।
कसले चलायो विमानस्थलमा बम राखेको हल्ला ?,"काठमाडौं : बुधबार बिहान १० बज्न लागेको थियो। त्रिभुवन अन्तर्राष्ट्रिय विमानस्थलमा आन्तरिक उडानका लागि यात्रु भरिभराउ थिए। कोही विमान उड्ने समयको प्रतीक्षामा थिए त, कोही टिकट मिलाउँदै। अवस्था सामान्य नै थियो। तर, एक्कासि विमानस्थलको सुरक्षामा खटिएका प्रहरीबाट यात्रुलाई बाहिर निस्कन अनुरोध आयो। विमानस्थल परिसरमा बम भएको हल्ला फैलियो। यात्रु त्रसित बने। एक घण्टा आन्तरिक उडान रोकियो। नेपाली सेना, सशस्त्र र नेपाल प्रहरीको ठूलो समूह परिचालन भयो। तर, कुनै स्थानमा बम नभेटिएपछि करिब ११ बजेबाट सेवा सञ्चालनमा आयो। नेपाल बाहिरको जस्तो देखिने नम्बरबाट आएको दुई कलले कडा सुरक्षामा सञ्चालन हुने देशकै प्रमुख अन्तर्राष्ट्रिय विमानस्थलमा एकैछिनमा हल्लिखल्ली मच्चायो। यात्रुको यात्रा समय फेरियो। सुरक्षा निकायलाई चुनौती थपियो। यसरी आएको थियो फोन त्रिभुवन अन्तर्राष्ट्रिय विमानस्थलको टर्मिनलमा बुधबार बिहान ९ः४० बजेतिर नेपाल बाहिरको नम्बरबाट फोन आयो। अफिसको एक्सचेन्ज नम्बरमा एकपटक मात्रै नभई दुईपटक फोन आयो। कुरा उही दोहोरियो। नम्बर नेपाल बाहिरको जस्तो देखिए पनि फोनमा बोल्नेले नेपालीमा बोले। भने, सलाम वालेकुम। तपाईंको डोमेस्टिक टर्मिनल क्षेत्रको सात ठाउँमा बम राखिएको छ। दुई घण्टाभित्र बिस्फोट हुन्छ। टर्मिनल ड्युटी अफिसरले फोन उठाएका थिए। पहिलो कललाई बेवास्था गरेका ती कर्मचारीले दोस्रोपटक पनि उही कुरा दोहोर्याउँदै फोन आएपछि नागरिक उड्डयन प्राधिकरणका अधिकारीलाई जानकारी गराए। कुरा संवेदनशील थियो। सातवटा बम राखेको र दुई घन्टाभित्र बिस्फोट हुने जानकारी आएको कुरा ती अधिकारीले सुरक्षा निकायलाई जानकारी गराउँदासम्ममा १० बजिसकेको थियो। फोन आएको नै १५ मिनेट कटेकाले सुरक्षा निकाय एकै छिनमा तैनाथ भए। फोन कसले गरेको भन्ने विषयभन्दा पनि बम निश्क्रिय पार्नु पहिलो काम थियो। किनभने विमानस्थलभित्र सुन तस्करीदेखि विमानस्थलको तारजालिबाट छिरेर विमानभित्र पुग्ने र ठूलो परिमाणमा सुन र विदेशी मुद्रा भेटिने घटना केही दिनअघि मात्रै भएका थिए। फ्रि कल एप डिङटोनबाट आएको कल कसले गरेको भन्ने विषयमा अहिले प्रहरीले अनुसन्धान गरिरहेको नेपाल प्रहरीका प्रवक्ता विष्णुकुमार केसीले बताए। बम पत्ता लगाउने कुकुरदेखि सेनासम्म परिचालन दैनिक लाखौं यात्रु आवतजावत गर्ने विमानस्थलमा सातवटा बम राखेको फोन आएपछि सुरक्षाका तीनवटै निकाय तैनाथ भए। सँुघेर बम पत्ता लगाउने कुकुरदेखि अत्याधुनिक उपकरणका साथमा प्रहरी र सेना परिचालन भयो। बम डिस्पोज गर्ने सेना तयारीका साथ पुग्यो। विमानस्थलका कुनाकुना जाँच भयो। शौचालयदेखि विमानका सबै ठाउँ खानतलासी भयो। उडानका सेवा रोकिए। अवतरण प्राथमिकतामा नै थियो। एक घन्टासम्म विमानस्थलको जाँचपछि सुरक्षा निकायले केही फेला पारेन। अचानक आएको फोनले यात्रुदेखि सुरक्षा निकाय एक घन्टा हैरान भए। कुनै पनि शंकास्पद वस्तु भेटिएन। हामीले संवेदनशील भएर यात्रुलाई सुरक्षित बाहिर निकालेका थियांै। सुरक्षा निकायले पनि गम्भीर भएर अनुसन्धान गरिरहेको छ, नागरिक उड्डयन कार्यालयका प्रवक्ता टेकनाथ सिटौलाले भने। बम डिस्पोजल टोलीद्वारा यात्रु बस्ने क्षेत्र, सुरक्षा जाँच गरिने क्षेत्रमात्र नभएर शौचालयहरूमा समेत सर्च गरेको प्रवक्ता सिटौलाले बताए। त्रिभुवन विमानस्थलको आन्तरिक टर्मिनलभित्र बम रहेको अज्ञात व्यक्तिको टेलिफोन त्रिभुवन विमानस्थलमा शंकाष्पद वस्तु भेटिएन, आन्तरिक टर्मिनलमा यात्रु बोलाइयो बम रहेको अफवाहले यात्रुले पाए सास्ती (फोटोफिचर) सर्च अपरेसन सुरु गर्नुअघि एयरपोर्ट इमर्जेन्सी प्लानअनुसार अपनाउनुपर्ने सावधानी अपनाएर टर्मिनलभित्र रहेका यात्रु तथा सबै कर्मचारीलाई बाहिर निकाल्दा केही यात्रु त्रसित थिए भने केही सुरक्षा व्यवस्था कमजोर भएको भन्दै आक्रोशितसमेत भेटिन्थे। बम बिस्फोटको थ्रेट दिने व्यक्तिबारे सुरक्षा निकायलाई जानकारी गराइएको र सुरक्षा निकायले अनुसन्धान अघि बढाइसकेको सिटौलाले बताए। विमानस्थलमा कुनै थ्रेट आएको खण्डमा बम नै राखिएको जस्तो मानेर अपरेसन गर्नुपर्ने उनी बताउँछन्। बम थ्रेट आएपछि यसलाई मजाकको रूपमा नलिई साँच्चिकै बम नै राखिएको हो भनेर हामीले त्यहीअनुसार काम गर्छौं, उनले भने, किनभने त्यो थ्रेट साँच्चै हो कि झुटा हो भन्ने कुरा त हामीलाई थाहा हुँदैन। त्यसैले हामीले साँच्चै नै बमै हो भनेर काम गर्नुपर्छ। विमानस्थल सुरक्षा प्रहरी प्रमुख एसएसपी भीम ढकालले थ्रेटकलबारे अनुसन्धान थालिएको जानकारी दिएका छन्। भने, फोन गर्ने व्यक्तिबारे अनुसन्धान थालिसकेका छौं। अनुसन्धानपछि नै थप कुराहरू खुल्नेछन्। गृह मन्त्रालयका प्रवक्ता फणीन्द्रमणि पोखरेलले यो घटना गम्भीर भएकाले यस्ता घटना हुन नदिन सुरक्षा निकाय सचेत बन्नुपर्ने बताए। कहिलेकाहीँ यहाँ सामान्य घटना पनि भए। ती सबैलाई जोडेर विमानस्थलकै सुरक्षाको विषयमा सवाल गरिनु आवश्यक त छैन। तर, सचेत भने हुनुपर्छ, उनले भने। एक घण्टाभित्रै सर्च अपरेसन सकिएकाले डिले भएका सबै उडान रातिसम्ममा गन्तव्यमा पुर्याएको बताइएको छ।"
नीति कथा : सकारात्मक सोच,"एकादेशमा एकजना राजा थिए। उनको एउटा खुट्टा र एउटा आँखा मात्रै थियो। तर उनको राज्यमा सबै मानिसहरू खुसी थिए किनकि राजा धेरै बुद्धिमान् र प्रतापी पनि थिए। एक पटक राजालाई आफ्नो तस्बिर बनाउने इच्छा भयो। उनले देश विदेशबाट चित्रकारहरूलाई बोलाए। धेरै क्षमतावान् चित्रकारहरू राजदरबारमा आए। राजाले उनीहरू सबैसँग राजमहलमा सजाउनको लागि आफ्नो एउटा सुन्दर तस्बिर बनाइ दिन आग्रह गरे। सबै चित्रकारहरूले सोच्न लागे कि राजा त पहिलेदेखि नै फरक क्षमताका छन्। अब कसरी उनको सुन्दर तस्बिर बनाउन सकिन्छ ? तस्बिर सुन्दर नबनेमा राजा रिसाउने चिन्ता पनि उनीहरूलाई थियो। तस्बिर नराम्रो बने चित्रकारहरूले दण्ड पाउने सम्भावना पनि थियो। राजा प्रतापी र बुद्धिमान् रहेकाले किन यसो भनेका रहेछन् भन्ने पनि उनीहरूले सोचे। यही सोचेर डराउँदै सबै चित्रकारले राजाको तस्बिर बनाउन अस्वीकार गरे। तर एक चित्रकारले आफ्नो हात उठाएर राजालाई भने म हजुरको सुन्दर तस्बिर बनाउन सक्छु, जो हजुरलाई अवश्य पनि मन पर्नेछ। चित्रकार राजाको आज्ञा लिएर तुरुन्तै तस्बिर बनाउन जुटे। केही समय लगाएर चित्रकारले एक तस्बिर तयार पारे जसलाई देखेर राजा एकदमै प्रसन्न भए। अन्य सबै चित्रकारहरू भने जिब्रो टोक्न बाध्य भए। चित्रकारले बनाएको तस्बिरमा राजा घोडामा चढेका थिए र राजाको एउटा खुट्टा पट्टीको भाग पूरै देखिएको थियो र अर्को खुट्टा पट्टीको भाग पूरै छोपिएको थियो भने एक आँखा रानीको झ्यालबाट बाहिर झारेको कपालले ढाकिएको थियो। चित्रकारले राजामा भएका फरक क्षमतालाई लुकाइदिएर चलाखीपूर्ण तरिकाले एउटा सुन्दर तस्बिर बनाइदिएका थिए। चित्रकारबाट प्रसन्न भएका राजाले उनलाई पुरस्कारसहित धन सम्पत्ति दिए। हामी अरूको कमजोरीहरूलाई नजरअन्दाज गरेर उनीहरूको राम्रो पक्षलाई मात्र ध्यान दिन कहिल्यै सक्दैनौं। आफूले थुप्रै कमी, कमजोरीहरूको भारी बोक्दाबोक्दै पनि अर्काका कमी, कमजोरीहरूलाई खोज्न लागिरहेका हुन्छौं। अरूको कमी कमजोरीहरूमा नै ध्यान केन्द्रित गरेर उनीहरूको बारेमा यो व्यक्ति यस्तोउस्तो भनेर निर्णय सुनाउँछौं। हामी नकारात्मक परिस्थितिहरूमा पनि सकारात्मक सोचका साथ अघि बढेमा हरेक समस्याहरूको समाधान निस्कन सक्छ।"

शीर्षक,विवरण
मालदार मन्त्रालयको ताक,"जति सिट जिते पनि सरकारमा जान मरिहत्ते गर्ने र रोजेकै मन्त्रालयमा अड्डी कस्ने प्रवृत्ति दलहरूमा हाबी छ। केही यस्ता मन्त्रालय छन्, जसलाई दल र सांसदहरू मालदार मन्त्रालयका रूपमा चिन्छन्, लिन्छन् र त्यसैमा जान मरिहत्ते गर्छन्। आफू कुन विषयमा जानकार र सक्षम छु भन्दा पनि कुन मन्त्रालयमा गएर दाउ हान्न सकिन्छ भन्ने मानसिकताकै कारण दलबीच मन्त्रालयको भागबन्डामा लुछाचुँडी नै हुने गर्छ। नेपाली राजनीतिको विकृत संस्कार मन्त्रालयको भागबन्डामै देखिन्छ। दलहरू मिल्ने र छुट्टिने कारण पनि मालदार मन्त्रालयहरूको भागबन्डामै हुन्छ। सुशासनको मसिहाकै रूपमा प्रचारित राष्ट्रिय स्वतन्त्र पार्टीले जसै २० सिट जित्यो, सरकारमा जान मरिहत्तेमात्रै गरेन, पार्टी सभापति रवि लामिछानेले गृह मन्त्रालय नै ताके। नागरिकता विवादित व्यक्ति भइकन पनि स्वार्थ बाझिने मन्त्रालय नै उनले रोजे र पाए पनि। सरकारलाई समर्थन र विश्वासको मत दिएको जनमत पार्टीबाट खानेपानी मन्त्रीको शपथ लिएर पनि अब्दुल खान मन्त्रालय गएनन्। उनी र उनको पार्टी आफूले भनेकै उद्योग वाणिज्य तथा आपूर्ति मन्त्रालय नपाए सरकारलाई दिएको विश्वासको मत फिर्ता लिनेसम्मको मोलमोलाइ गरिरहेको छ। जनताको आधारभूत आवश्यकता खानेपानीमा काम गर्न पाउने मौका छोडेर त्यसभन्दा कम बजेट भएको उद्योग, वाणिज्य र आपूर्ति मन्त्रालय नै चाहिनुका पछाडि त्यहाँबाट उद्यमी, व्यवसायीसँगको सेटिङमा आर्थिक शुभलाभ गर्न पाइएला भन्ने मनोविज्ञान छिपेको शंका स्वाभाविक हुन्छ। जहाँ धेरै बजेट हुन्छ र नीतिगत वा आर्थिक चलखेलबाट दाउपेच गर्न पाइन्छ, तिनै मन्त्रालय दल र नेताहरू आकर्षक मान्छन्। जस्तो अर्थ, गृह, भौतिक पूर्वाधार, परराष्ट्र, ऊर्जा, शिक्षा र स्वास्थ्य मन्त्रालय। महिलाका लागि बालबालिकाका लागि र ज्येष्ठ नागरिकका लागि काम गर्छु भनेर कोही महिला तथा बालबालिका मन्त्रालय जान इच्छुक हुन्न। देश बनाउन सक्ने सामथ्र्य राख्ने युवाका लागि काम गर्छु भनेर कोही युवा तथा खेलकुद मन्त्रालयका लागि कुद्दैन। कारण उही हो, ती मन्त्रालयमा बजेट कम हुन्छ। प्राथमिकतामा राखिनुपर्ने मन्त्रालयमा बजेट कम गर्ने सरकारी रबैया नै गलत छ भने बजेट हेरेर वा त्यसको कार्यक्षेत्रमा शुभलाभको मौका हेर्ने दल र सांसद एवं नेताहरूको मनसाय नै द्वेषपूर्ण छ। यस्तो प्रवृत्ति देशको समृद्धिका लागि बाधक छ। मन्त्रालयका भागबन्डा कुनै खास दल र सांसदलाई रिझाउन होइन, उसको कार्यक्षमता र दक्षताका आधारमा दिइनुपर्छ। बेवास्तामा परेका मन्त्रालयमा गएर केही गरेर देखाउने इच्छाशक्ति सांसदहरूले राख्नुपर्छ।"
कर्णालीमा कसरी टिकाउने कर्मचारी ?,"सुर्खेत : कर्णालीमा सरकारभन्दा बढी अस्थिरता कर्मचारीतन्त्रमा देखिएको छ। पाँच वर्ष अवधिमा मुख्यमन्त्री दुईपटक फेरिँदा प्रदेशमा कर्मचारीतन्त्र हाँक्ने प्रमुख सचिव आठ जना फेरिएका छन्। प्रमुख सचिव कोही त दुई महिना पनि बसेनन्।बढीमा एक वर्षसम्म बसेको देखिन्छ। यस्तै मुख्यमन्त्री तथा मन्त्रिपरिषद्को कार्यालयसँगै अन्य सात मन्त्रालयमा ६४ सचिव बदलिएका छन्। यसले प्रदेश सरकारको काममा ठूलो प्रभाव पारेको जानकार बताउँछन्। जसकारण हरेक वर्ष विकास बजेट खर्च निकै कम मात्रै भयो। संघबाट सचिव ल्याउँदा कर्णालीमा टिकाउनै मुस्किल छ। विभिन्न बहाना वा अन्य अवसर पारी चाँडै बाटो लाग्छन्। जसले यहाँको सरकार सञ्चालनमा ठूलो प्रभाव पारेको छ, पूर्वमुख्यमन्त्री जीवनबहादुर शाही भन्छन्। उनका अनुसार प्रदेश संरचनाको सुरुवातमा कर्णालीमा सचिव बस्न मानेनन्। सजाय दिएजस्तो गरी पठाएजस्तो काम गर्न जाँगर नै लगाएनन्। जिल्लास्तरमा पनि कार्यालय प्रमुख नपाउने अवस्था थियो। अब क्रमिक रूपमा सुधार भइरहेको छ, उनी भन्छन्, प्रदेश सरकारले कर्मचारीका लागि प्रोत्साहन भत्ताको व्यवस्था गरेको छ। प्रदेश लोकसेवा आयोगले पनि तीव्र गतिका साथ काम गरिरहेको छ। अब थप सहज होला। प्रदेश लोकसेवा आयोगबाटै सचिव नियुक्ति गर्दा उनीहरू यतै बस्ने र नियमित काम पनि हुने उनको ठम्याइँ छ। कर्मचारीतन्त्र स्थायी र जवाफदेही पनि हुन्छ, शाही भन्छन्, कतिपय सचिव मुख्यमन्त्रीसँग समन्वय नै नगरी भाग्छन्। सचिवहरू सरकारको नेतृत्वसँग उत्तरदायी पनि छैनन्। प्रदेश सरकार पहिलो पटक २०७४ फागुन ३ गते गठन भयो। माओवादी नेता महेन्द्रबहादुर शाही पहिलो मुख्यमन्त्री बने। उनी झन्डै साढे तीन वर्ष टिके। तत्कालीन नेकपा भंग भएपछि माओवादी र कांग्रेसबीच नयाँ समीकरण बन्यो। कांग्रेस नेता जीवनबहादुर शाही २०७८ कात्तिक १६ गते दोस्रो मुख्यमन्त्री बने। नयाँ चुनावपछि पुस अन्तिम साता राजकुमार शर्मा तेस्रो मुख्यमन्त्री बनेका छन्। कर्णालीकापहिलो प्रमुख सचिव सुरेश प्रधानले २०७४ माघ १९देखि २०७४ चैत २६ गतेसम्म जम्मा दुई महिना काम गरे। त्यसपछि रामप्रसाद थपलियाको कार्यकाल २०७५ वैशाख १२ देखि २०७६ वैशाख ९ गतेसम्म रह्यो। केवलप्रसाद भण्डारीले २०७६ वैशाख १९ देखि २०७६ फागुन २७ गतेसम्म जिम्मेवारी सम्हाले।टेकनारायण पाण्डेले २०७६ फागुन २९ देखि २०७७साउन ७ गतेसम्म काम गरे। यस्तै चन्द्रमान श्रेष्ठ (२०७७ भदौ २५२०७८ जेठ १५),डा गणेशप्रसाद पाण्डेय (२०७८ असार २८२०७८ भदौ २३)र राजकुमार श्रेष्ठ (२०७८ भदौ ३० २०७९ साउन ६) सम्म प्रमुख सचिव रहे। गत साउन १२ देखि डागोपीकृष्ण खनाल कार्यरत छन्। मुख्यमन्त्री तथा मन्त्रिपरिषद्को कार्यालयको प्रशासनमा ६ र कानुनमातीन गरी नौ जना सचिव फेरिए। अन्य मन्त्रालयको अवस्था पनि उस्तै छ। आन्तरिक मामिला तथा कानुन मन्त्रालयमा सबैभन्दा बढी १० सचिव परिवर्तन भएका छन्। अर्को महत्त्वपूर्ण मन्त्रालय सामाजिक विकासमा आठजना फेरिए। आर्थिक मामिला तथा योजना विकास मन्त्रालयमा आठ, भौतिक पूर्वाधार विकास मन्त्रालयमा सात, भूमि व्यवस्था, कृषि तथा सहकारी मन्त्रालयमा ६, उद्योग पर्यटन वन तथा वातावरण मन्त्रालयमा चार र जलस्रोत तथा ऊर्जा विकास मन्त्रालयमा चार सचिव फेरिएका छन्। प्रमुख सचिव डा खनाल संघीय संरचनाको सुरुवातमा विभिन्न जटिलता भएकाले कर्मचारीतन्त्रले लामो समय काम गर्न नसकेको बताउँछन्। काम गर्ने उचित वातावरण थिएन। कानुनको अभाव, जनशक्तिको अभाव, संरचनाको अभाव, नयाँ अनुभवजस्ता धेरै चुनौती सामना गर्नुपर्ने थियो, डा खनाल भन्छन्,त्यसैले यहाँमात्र नभई सबै प्रदेशमा कर्मचारीले एकै ठाउँमा लामो समय बसेर काम गर्न सकेनन्। अहिले पनि धेरै समस्या छ।कर्मचारी व्यवस्थापन गर्न सरकारले संघीय निजामती सेवा ऐन बनाउनै ढिलो गरिदिएको उनको भनाइ छ। अहिले पनि उक्त ऐन नबन्दा प्रदेश सरकारले बनाउने प्रदेश निजामती सेवा ऐन बनाउन सकिरहेको छैन। यसले जनशक्ति व्यवस्थापनमा निकै समस्या गरेको छ, उनी भन्छन्। प्रदेश लोकसेवा आयोगले विभिन्न पदमा विज्ञापन गरेर कर्मचारी भर्ना प्रक्रिया सुरु गरेकाले अब कही हदसम्म सहज हुने डा खनालको विश्वास छ। त्यो पनि पुरानै दरबन्दीका आधारमा भइरहेको छ। वैज्ञानिक व्यवस्थापनसहितको दरबन्दी सिर्जना गरी कर्मचारी पूर्ति नहुँदासम्म सरकारको काम प्रभावित हुने देखिन्छ, उनी भन्छन्,यसलाई सरकारले गम्भीर रूपमा लिनुपर्छ। संघीय सरकारले प्रदेशमा प्रशासनिक नेतृत्वका लागि सहसचिवस्तरका कर्मचारीलाई सचिवको जिम्मेवारी दिएर पठाउँछ। महाशाखामा नवौं तथा दसौं तहका कर्मचारी हुने तथा र निर्देशनालयमा एघारौं तह रहने व्यवस्था छ। उनीहरू मातहत २ हजार ५ सयभन्दा बढी कर्मचारीको दरबन्दी छ। तर, कर्णालीमा दरबन्दीअनुसार कर्मचारी कहिल्यै हुँदैनन्। आन्तरिक मामिला तथा योजना मन्त्रालयका सचिव श्यामकृष्ण थापा भन्छन्, हाम्रो मन्त्रालयमा दुई जना उपसचिवको दरबन्दी छ।तर, एक जना पनि कार्यरत छैनन्। दुवै दरबन्दी रिक्त छ। अन्य अधिकृत स्तरमा पनि कर्मचारीको अभाव छ। उनका अनुसार सरकारको मध्यावधिसम्म प्रदेशभर करिब हजार दरबन्दी रिक्त थियो। भन्छन्, छिटोछिटो प्रशासन नेतृत्व बदलिँदा मन्त्रालयका योजना र कार्यक्रम बुझ्नमै समय जान्छ। योजना तथा निर्णय कार्यान्वयनमा तदारूकता र अनुगमन नहुने उनको भनाइ छ। आवश्यक निर्देशन र ताकेता अभावमा मातहतका प्रणालीहरू सुस्त बन्छन्। सहजै पन्छिने बहानाहरू मिल्छन्। जवाफदेहीपन देखिँदैन, उनी भन्छन्,आफ्नै कार्यकालमा प्रतिफल नमिल्ने कार्यक्रम र योजनाप्रति चासो घट्छ। त्यसको प्रत्यक्ष असर पुँजीगत खर्च कम हुन्छ। अस्थिरताका कारण प्रशासन नेतृत्व र मातहतका कर्मचारीबीच पनि समन्वय, विश्वास र समझदारीको खाडल बनेको छ। समयमा अनुगमन र सुपरिवेक्षण हुन सकेको छैन। प्रदेश सरकारका जिल्लास्थित इकाइमा काम गर्ने कर्मचारीको मनोबल गिरेको पाइन्छ। स्थानीय सरकारसँग नियमित समन्वय अभाव देखिएको छ। स्थिर र जवाफदेही प्रशासकीय नेतृत्व अभावमा प्रदेशका कैयौं महत्त्वका कार्यक्रमले गति लिएका छैनन्। सचिव फेरिँदा प्रदेश मातहत सेवाप्रवाह गर्ने कार्यालयका दरबन्दी घटबढ भए। प्रदेशका योजनाहरू छनोट प्रक्रियाबाट नभई पहुँचवालाको खल्तीबाट बाँडिने गरेकाले स्वार्थ समूहको चंगुलमा प्रदेश सरकार अस्तव्यस्त रह्यो। विधि निर्माणको स्वाभाविक प्रक्रियाबाट भन्दा जबरजस्ती बनेका कतिपय कानुन बाझिएका छन्। अर्थात् कानुनको बाधक कानुन बनेको अवस्था पनि छ। यो विद्यमान समस्याको प्रमुख जड नीतिगत जटिलता हो। संवैधानिक अधिकार प्रयोग गरी प्रदेश सरकारले आफ्नै निजामती सेवा ऐन ल्याएर प्रशासन नेतृत्व सिर्जना गर्न चाहन्छ, अधिवक्ता दुर्गाप्रसाद सापकोटा भन्छन्, तर, संघीय सरकारले हालसम्म आफ्नो निजामती सेवा ऐन पारित गरेको छैन। ऐन बनाउने चरणमा पहुँच भएका माथिल्लो ओहोदाका कर्मचारीहरूमा केन्द्रीकृत मानसिकता रहेको र उनीहरू संघीय खटनपटनबाटै प्रदेशमा जान रुचाउने उनको भनाइ छ। त्यसैले बृहत् संरचनागत परिवर्तन गर्न चाहँदैनन्। यो ढिलासुस्तीले प्रदेशको लोक सेवा आयोग पनि प्रभावकारी बन्न सकेको छैन, उनी भन्छन्, यसको प्रभाव कर्मचारी व्यवस्थापन र विकास बजेट खर्चसँग पनि सम्बन्धित छ। उनका अनुसार पाँच वर्षमा कर्णालीमा व्यापक रूपमा कर्मचारी आउने जाने काम भयो। दुर्गममा सेवा गरेको नम्बर पाउन यहाँ आउने र हतारहतार बाटो लाग्ने काम भयो। यसले पनि केही हदसम्म यहाँको सरकार सञ्चालन र नियमित काम प्रभावित बनायो। कर्णाली प्रदेशमै कर्मचारी छनोट प्रक्रिया साकार पार्न चार वर्ष लाग्यो। प्रदेश लोक सेवा आयोग गठन ऐन पारित भएपछि हाल लोक सेवा आयोगका गतिविधिहरू सुरु भएका छन्। यसले केही सहज बनाएको उनको भनाइ छ। कर्णालीमा विकास बजेट पाँच वर्ष अवधिमा निकै कम मात्रै खर्च भएको पाइएको छ। प्रदेश सरकारको पहिलो आर्थिक वर्ष २०७४०७५ को फागुनमा सुरु भएको थियो। चैतमा पहिलो पटक १ अर्ब २० करोडको बजेट ल्याएकामा चालूतर्फ ४३ करोड ९ लाख र पुँजीगतमा ५८ करोड ११ लाख थियो। जसमा चालूमा १२ करोड २६ लाख र पुँजीगत बजेटमा ११ करोड १६ लाख मात्र खर्च भयो। २०७५०७६ मा २८ अर्ब २८ करोड २८ लाख २८ हजार बजेटमध्ये चालू ५ अर्ब ९७ करोड १ लाख ८५ हजार र पुँजीगत २१ अर्ब ९१ करोड, २६ लाख ७३ हजार विनियोजन गरिएको थियो। जसमा चालूमा ४ अर्ब ६० करोड ११ लाख र पुँजीगतमा ५ अर्ब ४० करोड ४६ लाख ३० हजार खर्च भएको थियो। प्रतिशतका आधारमा चालूमा ७६ दशमलव ९८ प्रतिशत र पुँजीगतमा २४ दशमलव ६६ कुल ३५ दशमलव ३७ प्रतिशत मात्र बजेट खर्च भयो। यस्तै, २०७६०७७ मा प्रदेश सरकारले ३४ अर्ब ३५ करोड ३४ लाख २५ हजारको बजेट ल्यायो। जसमा १६ अर्ब ८८ करोड २ लाख ५ हजार बजेट खर्च भयो। चालूमा १३ अर्ब ५ करोड ९६ लाख ५३ हजार र पुँजीगतमा २१ अर्ब २९ करोड ३७ लाख ७२ हजार विनियोजन गरिएको थियो। जसमा चालूमा ७ अर्ब ३४ करोड ४९ लाख ३१ हजार र पुँजीगतमा ९ अर्ब ५३ करोड ५२ लाख ७३ हजार खर्च भयो। जसलाई प्रतिशतका आधारमा हेर्दा चालू ५६२४ र पुँजीगतमा ४४७८ प्रतिशत मात्र बजेट खर्च भयो। २०७७०७८ मा प्रदेश सरकारले ३३ अर्ब ७४ करोड १३ लाख ५३ हजारको बजेट ल्यायो। चालूमा ११ अर्ब ६७ करोड ५७ लाख ३२ हजार र पुँजीगतमा १९ अर्ब ६ करोड ९१ लाख २१ बजार विनियोजन गरिएको थियो। चालूमा ८ अर्ब ४७ करोड १५ लाख २ हजार र पुँजीगतमा १३ अर्ब ५७ करोड ४ लाख ७२ हजार बजेट खर्च भयो। प्रतिशतको आधारमा चालू७२५५ र पुँजीगत ७११६ प्रतिशत र कुल ६५३२ प्रतिशत बजेट खर्च भयो। प्रदेश सरकारले २०७८०७९ मा प्रदेश सरकारले ३६ अर्ब ५४ करोड ६६ लाख ३६ हजारको बजेट ल्यायो। जसमा चालू ११ अर्ब ४९ करोड २७ लाख ७० हजार र पुँजीगतमा २१ अर्ब ६५ करोड ३९ लाख १३ हजार विनियोजन गरिएको थियो। जसमा चालू ९ अर्ब ८ करोड ४७ लाख ४० हजार र पुँजीगतमा १४ अर्ब ७४ करोड ६८ लाख ५४ हजार खर्च भएको थियो। प्रतिशतका आधारमा चालू७९०४, पुँजीगतमा ६८१० र समग्रमा ६५३२ प्रतिशत बजेट खर्च भयो। प्रदेश सरकारले चालू आर्थिक वर्षको मंसिर मसान्तसम्म ९८० प्रतिशत बजेट खर्च गरेको छ। चालू आर्थिक वर्षका लागि प्रदेश सरकारले १५ शीर्षकमा ३२ अर्ब ६१ करोड ६१ लाख ६२ हजार बजेट विनियोजन गरेको थियो। ६ महिना अवधिसम्म आइपुग्दा ३ अर्ब १९ करोड ५९ लाख १६ हजार ७०८ रुपैयाँ मात्रै खर्च भएको हो। कात्तिसम्म७६७ प्रतिशत कार्यान्वयन गरेको सरकारले एक महिनामा झन्डै २ प्रतिशत मात्रै बजेट खर्च गरेको हो। कांग्रेसका प्रदेश संसदीय दलका नेतासमेत रहेका पूर्वमुख्यमन्त्री शाही भन्छन्, पुँजीगत बजेट खर्च नहुने रोग मुलुकभरिको रोग हो। तर जति हुनुपर्ने हो त्यतिसम्म पनि खर्च गर्न सकिएन। सातवटै प्रदेशको हालत उही छ। संघीय सरकारले पनि प्रदेश सरकारलाई अधिकार सम्पन्न बनाएको छैन। नवनियुक्त मुख्यमन्त्री राजकुमार शर्मा विगतमा प्रदेश सरकारले बजेट खर्च गर्न नसक्नुको कारण खोजी गरी कार्यशैली बदल्ने बताउँछन्। कर्णालीमा कर्मचारी लामो समय नबस्ने र विकास बजेट खर्च नहुने समस्याको विषयमा गम्भीर ढंगबाट अध्ययन गरिरहेको छु। पहिले त्यसको कारण पहिचान गर्छु। अनि विगतका सरकारहरूले गरेका सकारात्मक कामलाई निरन्तरता दिँदै जहाँ अपुग देखिन्छ। त्यहीँबाट नयाँ कार्यशैलीका साथ अगाडि बढ्छु, मुख्यमन्त्री शर्मा भन्छन्। कर्मचारीतन्त्र स्थिर, उत्तरदायी र जवाफदेही हुनुपर्ने र यसो हुनका लागि आफूले उचित वातावरण बनाउने उनको भनाइ छ। माओवादी प्रदेश संसदीय दलका नेतासमेत रहेका शर्मा आफूले मुख्यमन्त्रीको पदभार ग्रहण गर्दै गर्दा १० हजार रोजगारी सिर्जना गर्ने निर्णय गरेको सुनाउँछन्। भन्छन्, मैले यसै आर्थिक वर्षमा १० हजार रोजगारी सिर्जना गर्ने निर्णय लिएको छु। प्रदेशमा व्यापक बेरोजगारी र गरिबीको समस्या छ। संघीयताको गति कम भएको छ। जनउत्तरदायी सरकार, आवश्यकता केन्द्रित योजना, आवश्यक ऐन कानुनहरू निर्माण र प्रभावकारी कार्यान्वयन, विकास र उत्पादनमा तीव्र गति बनाउने योजना छ। अब नेता कार्यकर्ता केन्द्रित नभई जनताको आवश्यकता केन्द्रित विकासमा जोड दिने पनि उनको भनाइ छ। यसो गर्दा आफूहरूले लिएको लक्ष्य सहजै हासिल गर्नेमा विश्वस्त रहेको उनी बताउँछन्।"
विद्यार्थी कुट्ने हेडसर निलम्बित,"तनहुँ : घिरिङ गाउँपालिका३ सुन्धारास्थित चन्द्रज्योति माध्यमिक विद्यालयका प्रधानाध्यापक प्रेमबहादुर थापालाई जिम्मेवारीबाट निलम्बित गरिएको छ। एसईईको तयारीमा रहेका विद्यार्थीहरूलाई शनिबार कक्षागत मूल्यांकनमा आफूले भनेजति अंक नल्याएको भन्दै प्रधानाध्यापक थापाले ३५ जना विद्यार्थीहरूलाई काठको लठ्ठीले निल डाम हुने गरी कुटेका थिए। थापाको कुटाईबाट बस्न र देब्रे खुट्टा टेक्नसमेत नभएपछि भिमाद४ बरन्डाँडाकी १५ वर्षीया लीला आलेलाई जीपी कोइराला राष्ट्रिय श्वासप्रश्वास उपचार केन्द्रमा भर्ना गरी उपचार गराइएको थियो। सोमबार विद्यार्थी कुट्ने थापालाई कारबाहीको माग गर्दै अभिभावक र विद्यार्थीहरूले विद्यालयले घेराउ गरी आन्दोलन गरेका थिए। घटनाको विषयमा सरोकारवाहरू भेला भए पनि छलफलको वातावरण नभएपछि प्रअ थापालाई प्रहरीले नियन्त्रणमा लिएको थियो। मंगलबार छलफलका लागि भन्दै भोलि (बुधबार) पुनः जिल्ला प्रहरी कार्यालयमा उपस्थित हुने गरी तारेखमा छाडिएको प्रहरी निरीक्षक भानु शर्माले जानकारी दिए। मंगलबार अभिभावक, विद्यार्थी र जनप्रतिनिधिहरूको भेलामा अभिभावक र विद्यार्थीहरूले थापालाई पेसाबाटै निलम्बित वा सरुवा गर्नुपर्ने माग गरेका थिए। सोही अनुसार प्रअ थापालाई कारबाही गरेको घिरिङ गाउँपालिकाका अध्यक्ष होमबहादुर थापा मगरले बताए। उनले भने, उहाँलाई प्रअको जिम्मेवारीबाट निलम्बित गर्यांै। यथाशीघ्र उहाँको सरुवा गर्ने निर्णय गरिएको छ। अध्यक्ष थापाले बुधबारदेखि पठनपाठन सुचारु गर्ने बताए ।"
चिसो बढेपछि जनजीवन कष्टकर,"सुर्खेत मुगु : कर्णालीका हिमाली जिल्लाहरूमा लामो समयपछि हिमपात भएको छ। पहाडी जिल्लाहरू भने वर्षा भएको छ। सोमबार रातिबाट भएको हिमपात र वर्षाका कारण पनि किसानहरू हर्षित बनेका छन्। हिमपात र वर्षाले हिउँदे बालीलाई राहत पुगेको भन्दै किसानहरू खुसी भएका हुन्। हिमाली जिल्लाहरू हुम्ला, डोल्पा, जुम्ला र मुगुमा भारी हिमपात भएको छ। यस्तै कालीकोट, दैलेख र जाजरकोट जिल्लाका उच्च क्षेत्रमा पनि हिमपात भएको छ। बाँकी जिल्लामा भने वर्षात् भएको छ। यसले सिँचाइ अभावमा सुक्न थालेको हिउँदे बालीलाई राहत भएको किसानहरू बताउँछन्। हिमपातले डाँडाकाँडा सेताम्मे बनेका छन्। वर्षा र हिमपातका कारण अत्यधिक जाडो बढेपछि भने जनजीवन प्रभावित भएको छ। हिमपातका कारण स्थानीयबासी घरबाट बाहिर निस्कन सकेका छैनन्। हिमपातले कर्णाली राजमार्गमा गुड्ने सवारीसाधन प्नि निकै कम भएका छन्। कालीकोटको पचालझरना ७ का किसान अदानसिंह बोहोराले कात्तिकमा वर्षा हुँदा लगाएको बाली खडेरीले सुकाइरहेका बेला वर्षा र हिमपात भएपछि अब बाली सप्रने आशा जागेको बताए। हिमाली जिल्लामा स्याउ किसानहरू हिमपातले थप उत्साहित भएका छन्। स्याउ खेतीका लागि चिस्यानको आवश्यकता पर्ने र त्यो चिस्यान हिमपात भएपछि प्राप्त हुने भएकाले व्यावसायिक स्याउ खेती गरिरहेका किसानहरू उत्साहित भएका हुन्। कालीकोटको तिलागुफा नगरपालिका वडा नं २ फोइका स्याउ किसान बेगमबहादुर शाहीले हिमपात भएसँगै स्याउ उत्पादनमा वृद्धि हुने बताए। उनका अनुसार गत कात्तिकदेखि वर्षा र हिमपात नहुँदा स्याउ खेती संकटमा थियो। हिमपात भएपछि स्याउ राम्रो फल्ने उनको भनाइ छ। जिल्ला कृषि विकास कार्यालय कालीकोटका प्रमुख बालकराम देवकोटाले हिमपातले किसानहरूले ठूलो राहत महसुस गरेको बताए। उनका अनुसार अब हिउँदे बालीको उत्पादन राम्रो हुनेछ। हिमपातपछि जनजीवन केही कष्टकर बने पनि मुगुका किसानहरू पनि उत्साहित भएका छन्। खडेरीका कारण सुक्न लागेको हिउँदे बालीको उत्पादन बढ्ने किसानको अपेक्षा छ। हिउँदेबाली जौ, गहँु उवा, नाफललगायतका अन्नबालीलाई केही राहत हुने भएको छ। मुगुमकार्मारोङ गाउँपालिका८ का फुर्वार्दोजे लामाले हिमपातले किसानलाई राहत भएको बताए। लामो समय हिमपात नहुँदा सबै भन्दा खेतीपाती र पशुचौपाया पाल्ने किसानहरू चिन्तित थिए। हिमपातले किसानलाई राहत पुगे पनि मंगलबार दिनभर हिमाली जिल्लाको हवाई सेवा अवरुद्ध बनेको छ। सडकमा हिउँ जमेका कारण ती जिल्लामा सवारीसाधन पनि चल्न सकेका छैनन्। यसले यात्रुहरू भने अलपत्र परेका छन्।"
मन्त्रीले संघीयता र गणतन्त्रविरुद्ध बोल्न नपाउने,"काठमाडौं : प्रधानमन्त्री पुष्पकमल दाहाल प्रचण्डले मन्त्रिपरिषद्का सदस्यले संघीयता विरोधी अभिव्यक्ति दिए स्पष्टीकरण सोधिने बताएका छन्। मंगलबार राष्ट्रियसभाको बैठकमा बोल्दै उनले मन्त्रिपरिषद्का सदस्यले संघीयता र गणतन्त्र विरोधी अभिव्यक्ति दिन नपाउने बताए। मेरो गम्भीर ध्यानाकर्षण भएको छ। यो स्पष्टीकरणको विषय हुन्छ उनले भने, मन्त्रिमण्डलभन्दा बाहिर गएर आफ्नो कुरा राख्ने अधिकार सबै राजनीतिक दल र माननीय सदस्यलाई हुन्छ। तर, मन्त्रिमण्डलभित्र बसेर संघीयताविरुद्ध लोकतान्त्रिक गणतन्त्रविरुद्ध बोल्ने वा प्रचार गर्ने अधिकार नैतिक रूपले पनि कानुनी रूपले पनि हुन सक्दैन। राष्ट्रियसभामा मन्त्रीहरूले नै संघीयता विरोधी अभिव्यक्ति दिएको भन्दै प्रश्न उठेपछि जवाफमा नैतिक र कानुनी रूपले नै मन्त्रीहरूले संघीयताविरोधी अभिव्यक्ति दिन नहुने बताएका हुन्। संघीयताका विषयमा सैद्धान्तिक विमति आमरूपमा नदेखिए ढिलाइका कारण जनतामा आशंका पैदा भएको प्रधानमन्त्री प्रचण्डले बताए। राष्ट्रियसभा बैठकलाई सम्बोधन गर्दै उनले प्रदेशमा मन्त्रीहरू बढाउँदै लैजानाले संघीयताप्रति असन्तुष्टि बढेको बताए। प्रधानमन्त्री प्रचण्डले १० प्रतिशतभन्दा बढी मन्त्री नबनाउने प्रतिबद्धताका साथ मन्त्रालय घटाउन लागेको बताए। उनले भने, प्रदेशमा मन्त्री र खर्च बढाउँदै लैजाने जस्तो क्रियाकलाप विगतमा देखियो। त्यसले प्रदेशको कारणले खर्च मात्रै बढ्यो भन्नेहरूलाई मलजल गरेको छ। प्रधानमन्त्री प्रचण्डले भने, एउटा मन्त्री घटाउँदा करोडौं बचत हुन्छ। यो सरकारका साझेदारहरूमा सर्वसम्मत बनाएर नै मन्त्रालय घटाएर प्रदेशको खर्च घटाउने र विकासका काम र ऐनलाई अगाडि बढाएर जनताले देख्ने र बुझ्नेगरी गति दिन लागेका छौं। संसद् सचिवालयले देउवालाई पठाएको पत्रप्रति नेमकिपा प्रेम सुवालले आपत्ति जनाएका छन्। संसद् सचिवालयले सोमबार कांग्रेसका सभापति शेरबहादुर देउवालाई प्रमुख प्रतिपक्षी दलको नेताका रूपमा पठाएको पत्र पठाएको प्रति नेमकिपाले आपत्ति जनाएको छ। मंगलबारको प्रतिनिधिसभाको बैठकमा बोल्दै नेमकिपाको सांसद प्रेम सुवालले संघीय सांसदका पदाधिकारीको सुविधासम्बन्धी ऐन २०७३ दफा २ को (ङ) ४ अनुसार प्रधानमन्त्रीलाई विश्वासको मत दिने कांग्रेस प्रमुख विपक्षी दल हुने अवस्था नभएको बताए। उनले भने, संसद्ले बनाएको कानुन संसद्भित्र कार्यान्वयन नभएमा देशमा अन्य कानुन कार्यान्वयन हुनेमा अपेक्षा गर्न सकिँदैन। कांग्रेसका वरिष्ठ नेता रामचन्द्र पौडेलले प्रधानमन्त्रीलाई विश्वासको मत दिएर प्रतिपक्षमा बस्ने निर्णय गरेको बताएका छन्। पौडेलले मंगलबार बैठकमा बोल्दै मुलुकको अहिलेको समस्या समाधानका लागि राष्ट्रिय सहमति आवश्यक भएको बताए। उनले भने, अहिले मुलुकको कमसल अर्थतन्त्र छ। भूराजनीतिक दबाबले हाम्रो आकाशमाथि नयाँ किसिमको शीतयुद्ध मडारिरहेको छ। यो अवस्थाबाट सजग हुनुपर्छ। प्रतिनिधिसभाले प्रतिनिधिसभाको नियमावली मस्यौदा गर्न २१ सदस्यीय समिति गठन गरेको छ। यो समितिलाई १५ दिनको समय तोकिएको छ। र, सभापति समितिले चयन गर्नेछ। समितिमा सांसदहरू अनिता देवी, अमरेशकुमार सिंह, गंगाधर चौधरी, चित्रबहादुर केसी, जीवन परियार, दिलेन्द्रप्रसाद बडु, नागिना यादव, प्रकाश ज्वाला, प्रदीप यादव, प्रेम सुवाल, महेश बर्तौला छन्। त्यस्तै, रमेश लेखक, लीलानाथ श्रेष्ठ, विद्या भट्टराई, शक्ति बस्नेत, सर्वेन्द्रनाथ शुक्ल, सीता गुरुङ, सुवासचन्द्र नेम्बाङ, सोबिता गौतम, हितराज पाण्डे र ज्ञानबहादुर शाही छन्। प्रतिनिधिसभाको नियमावली मस्यौदा समिति गठनसम्बन्धी प्रस्ताव मंगलबारको प्रतिनिधिसभा बैठकले सर्वसम्मतले पारित गरेको छ।"
जाजरकोटको कुशेस्थित दमदालामा फलेको सुन्तला।,"जाजरकोट : जाजरकोटमा यस वर्ष ३३ करोडभन्दा बढी मूल्यको सुन्तला उत्पादन भएको छ। गत वर्षको तुलनामा यसपालि १६ प्रतिशतले सुन्तलाको उत्पादनमा वृद्धि भएको हो। परम्परागत खेती प्रणालीलाई किसानहरूले बर्सेनि परिवर्तन गर्न थालेपछि सुन्तलाको उत्पादन बढेको हो। धान, मकै, गहुँखेतीजस्ता अन्नबाली उत्पादन गर्दै आएको जमिनमा किसानहरूले बर्सेनि व्यावसायिक सुन्तला खेतीको क्षेत्र विस्तार गर्न थालेका छन्। सुन्तला उत्पादनको लागि यस वर्ष राम्रो सिजन भएको बताउँदै प्रधानमन्त्री कृषि आधुनिकीकरण परियोजना कार्यान्वयन इकाइ जाजरकोटका निमित्त प्रमुख दीपेन्द्र पोखरेलले प्रत्येक वर्ष सुन्तला खेतीको क्षेत्र विस्तारले पनि यस वर्ष सुन्तला उत्पादनमा वृद्धि भएको बताए। कुशे गाउँपालिकाका वडा नं १ देखि ९ सम्म, भेरी नगरपालिका१, २, ३, ४, ५, ६, ७ र १० नम्बर वडा, नलगाड नगरपालिकाको वडा नं १ देखि ७ सम्म र छेडागाड नगरपालिकाको १०, ११ र १२ नम्बर वडाका १ सय ७५ निजी फर्म, समूह, सहकारीले ६ सय ५ हेक्टर जमिनमा व्यावसायिक सुन्तलाखेती गरिरहेको निमित्त प्रमुख पोखरेलले जानकारी दिए।१ सय ७५ फर्म, सहकारीका २ हजार २ सय १ जना किसानले व्यावसायिक सुन्तला खेती गरिरहेको प्रधानमन्त्री कृषि आधुनिकीकरण परियोजनाको कार्यान्वयन इकाइ जाजरकोटले जनाएको छ। गत वर्षको तुलनामा १६ प्रतिशतले उत्पादन वृद्धि भएको सुन्तला यस वर्ष ६ हजार ७ सय ५० मेट्रिकटन उत्पादन भएको कृषि विकास कार्यालय जाजरकोटका सूचना अधिकारी टोपेन्द्र विश्वकर्माले जानकारी दिए। किसानले प्रतिकिलो ५० रुपैयाँका दरले बिक्री गर्दा पनि ६ हजार ७ सय ५० टन सुन्तलाको मूल्य ३३ करोड ७५ लाख हुन आउने बताए। यस वर्ष जाजरकोट जिल्लामा ७ सय ५० हेक्टर जमिनमा किसानहरूले व्यावसायिक सुन्तला खेती गरिरहेका छन्। जाजरकोटमा उत्पादन भएको सुन्तला सुर्खेत, जाजरकोटकै खलंगा, छेडागाड, नलगाडलगायतका साना तथा मझौला बजारहरूमा बिक्री वितरण भइरहेको कृषि विकास कार्यालयले जनाएको छ। कृषि विकास कार्यालयले दिएको जानकारीअनुसार यस वर्ष हालसम्म १९ करोडको सुन्तला बिक्री वितरण भइसकेको छ भने १४ करोडभन्दा बढी मूल्यको सुन्तला बिक्री गर्न बाँकी छ। कुशे गाउँपालिका५ दम्दालाका शक्तिबहादर वली, वीरबहादर मल्ल, कर्णबहादुर थापा, पदी थापालगायतका ९० भन्दा बढी किसानले बर्सेनि सुन्तला खेतीबाट पाँच लाखभन्दा बढीको आम्दानी गरिरहेका छन्। जाजरकोटको समृद्धिको एक आधार व्यावसायिक सुन्तला खेती भएको उद्योग वाणिज्य संघ जाजरकोटका अध्यक्ष रमेश केसीले बताए। व्यावसायिक सुन्तला खेतीलाई प्रवद्र्धन नगरी जिल्लाको आर्थिक समृद्धिको परिकल्पना गर्न नसकिने बताउँदै अध्यक्ष केसीले व्यावसायिक सुन्तला खेतीमा लागेका किसानलाई सरकारले प्रोत्साहन अनुदान र सहुलियत ब्याजदरको ऋण प्रवाह गर्नुपर्ने बताए।"
"देशकै अनौठो उपाधि, माननीय विशिष्ट श्रेणीको राष्ट्रिय समाजसेवी","काठमाडौं : एक व्यक्ति अचेल कार्यालयकार्यालयमा एउटा पत्र बोकेर पुग्छन्, जुन पत्रमा उनलाई माननीय विशिष्ट श्रेणीको राष्ट्रिय समाजसेवी का रूपमा सूचीकृत गरिदिन संस्कृति, पर्यटन तथा नागरिक उड्डयन मन्त्रालयले लेखेको छ। कुनै कानुनमा नभएको, अरू कसैका लागि नदेखिएको उक्त उपाधि पाएका व्यक्ति हुन् जगदीश वैद्य। उनले आफ्नो नामका अगाडि प्राडासमेत राख्ने गरेका छन्। वैद्य कार्यार्थ पठाइएको पत्र बोकेर जब नेपाल प्रज्ञा प्रतिष्ठानमा केही महिनाअघि पुगे, तत्कालीन सदस्यसचिव जगतप्रसाद उपाध्यायले अस्वीकार गरे। त्यससँगै वैद्यको माननीय विशिष्ट बन्ने खेती उजागर हुन थालेको हो। यहाँसम्म कि पर्यटनले मातहतका ३१ निकायलाई यसका लागि पत्राचार गरेको छ। गृह मन्त्रालयले मन्त्रीस्तरमा २०६७ मंसिर २२ गते एउटा यस्तो निर्णय गर्यो, प्राडा जगदीश वैद्यको नाम आजीवन राष्ट्रिय पर्व तथा कार्यक्रममा विशिष्ट आमन्त्रितको सूचीमा समावेश गर्ने। त्यसलाई कार्यान्वयन गर्न संस्कृति पर्यटन तथा नागरिक उड्डयन मन्त्रालयले गत भदौ १२ गते मातहतका निकायमा पत्राचार गरेको पाइएको छ। तर, प्रश्न उब्जिएको छ कोही व्यक्तिलाई के आधारमा यसरी पद दिइयो ? यसप्रति सरोकारवालाले आपत्ति जनाएका छन्। उनीहरूले वैद्य कुनै वरिष्ठ नभएको बताएका छन्। मन्त्रालयको पत्रमा भने ललितपुर १५ ताल्छीखेल निवासी प्राडा वैद्यलाई माननीय विशिष्ट श्रेणीको राष्ट्रिय समाजसेवी भनिएको छ। गृह मन्त्रालयको माननीय मन्त्रीस्तरीय निर्णयबाट आजीवन नेपाल सरकारको सम्पूर्ण निकायहरूमा राष्ट्रिय पर्व, उत्सव तथा राष्ट्रिय कार्यक्रमहरूमा र विशिष्ट पाहुनाको स्वागत र निजी कार्यक्रममा समेत सहभागी हुन विशिष्ट आमन्त्रितको सूचीमा नाम समावेश गरिएको हुँदा, पत्रमा लेखिएको छ, तहाँ निकायबाट हुने हुने कार्यक्रममा सहभागी हुन निजलाई विशिष्ट आमन्त्रितको सूचीमा नाम समावेश गरी निमन्त्रणा कार्ड पठाउने व्यवस्था गर्न हुन र सोको जानकारी निजलाई समेत गराउनु हुन नेपाल सरकार (सचिवस्तर) मिति २०७९०५१२ को निर्णयअनुसार अनुरोध छ। आमन्त्रित सूचीमा नाम समावेश गर्न जेभी फाउन्डेसनले भदौ ७ गते मन्त्रालयमा निवेदन दिएको पत्रमा उल्लेख छ। गृहको पत्र देखाएपछि आफूले पनि पत्र काटेको मन्त्रालयका सचिव सुरेश अधिकारीले बताए। मन्त्रीस्तरीय निर्णयबाट गृह मन्त्रालयको पत्र देखाएपछि हामीले पनि होला भनेर गरिदिएका हौं। पछि अन्य साथीले नगरेको भए हुन्थ्यो भन्नुभयो, सचिव अधिकारीले भने, मलाई नै पाच्य भएन। कतिपय ठाउँमा महत्त्व नदिनु है पनि भनियो। यस्तो निर्णय अरू कति भएको छ भन्ने प्रश्नमा उपसचिव टेकनारायण पौडेलले भने, अरूलाई दिएको हामीले थाहा पाएका छैनौं। समाजसेवी वैद्यले आफ्नो कामको मूल्यांकन गरी गृह मन्त्रालयले आफूलाई सो सम्मान दिएको बताए। ५० सालको दैवी प्रकोपमा राहत संकलन गरें। धेरै ठाउँमा मठमन्दिर मूर्ति घण्टी बनाएको छु। कामको आधारमा गृह मन्त्रालयले कार्यक्रममा सम्मान गर्नका लागि परिपत्र गरेको हो, वैद्यले भने। उनले संगीतकार अम्बर गुरुङ र राष्ट्रकवि माधवप्रसाद घिमिरेपछि आफूलाई सो दर्जाको सम्मान गरेको दाबी गरे। तत्कालीन गृहसचिव भरत शर्माले उक्त पत्रमा हस्ताक्षर गरेको उनको भनाइ छ। सामाजिक सेवामा अग्रसर आफू विभिन्न संवैधानिक आयोगहरूमा प्रमुख सल्लाहकार रहेको दाबी उनले गरे। तत्कालीन गृहमन्त्री भीम रावलले आफूलाई उक्त विषयमा कुनै याद नरहेको प्रतिक्रिया दिए। हो त्यो समयमा म गृहमन्त्री थिएँ तर मलाई याद छैन, रावलले भने, त्यो घटना, कुन परिस्थितिमा कसरी दिइयो ?हेर्नुपर्छ।"
मालदार मन्त्रालयको ताक,"जति सिट जिते पनि सरकारमा जान मरिहत्ते गर्ने र रोजेकै मन्त्रालयमा अड्डी कस्ने प्रवृत्ति दलहरूमा हाबी छ। केही यस्ता मन्त्रालय छन्, जसलाई दल र सांसदहरू मालदार मन्त्रालयका रूपमा चिन्छन्, लिन्छन् र त्यसैमा जान मरिहत्ते गर्छन्। आफू कुन विषयमा जानकार र सक्षम छु भन्दा पनि कुन मन्त्रालयमा गएर दाउ हान्न सकिन्छ भन्ने मानसिकताकै कारण दलबीच मन्त्रालयको भागबन्डामा लुछाचुँडी नै हुने गर्छ। नेपाली राजनीतिको विकृत संस्कार मन्त्रालयको भागबन्डामै देखिन्छ। दलहरू मिल्ने र छुट्टिने कारण पनि मालदार मन्त्रालयहरूको भागबन्डामै हुन्छ। सुशासनको मसिहाकै रूपमा प्रचारित राष्ट्रिय स्वतन्त्र पार्टीले जसै २० सिट जित्यो, सरकारमा जान मरिहत्तेमात्रै गरेन, पार्टी सभापति रवि लामिछानेले गृह मन्त्रालय नै ताके। नागरिकता विवादित व्यक्ति भइकन पनि स्वार्थ बाझिने मन्त्रालय नै उनले रोजे र पाए पनि। सरकारलाई समर्थन र विश्वासको मत दिएको जनमत पार्टीबाट खानेपानी मन्त्रीको शपथ लिएर पनि अब्दुल खान मन्त्रालय गएनन्। उनी र उनको पार्टी आफूले भनेकै उद्योग वाणिज्य तथा आपूर्ति मन्त्रालय नपाए सरकारलाई दिएको विश्वासको मत फिर्ता लिनेसम्मको मोलमोलाइ गरिरहेको छ। जनताको आधारभूत आवश्यकता खानेपानीमा काम गर्न पाउने मौका छोडेर त्यसभन्दा कम बजेट भएको उद्योग, वाणिज्य र आपूर्ति मन्त्रालय नै चाहिनुका पछाडि त्यहाँबाट उद्यमी, व्यवसायीसँगको सेटिङमा आर्थिक शुभलाभ गर्न पाइएला भन्ने मनोविज्ञान छिपेको शंका स्वाभाविक हुन्छ। जहाँ धेरै बजेट हुन्छ र नीतिगत वा आर्थिक चलखेलबाट दाउपेच गर्न पाइन्छ, तिनै मन्त्रालय दल र नेताहरू आकर्षक मान्छन्। जस्तो अर्थ, गृह, भौतिक पूर्वाधार, परराष्ट्र, ऊर्जा, शिक्षा र स्वास्थ्य मन्त्रालय। महिलाका लागि बालबालिकाका लागि र ज्येष्ठ नागरिकका लागि काम गर्छु भनेर कोही महिला तथा बालबालिका मन्त्रालय जान इच्छुक हुन्न। देश बनाउन सक्ने सामथ्र्य राख्ने युवाका लागि काम गर्छु भनेर कोही युवा तथा खेलकुद मन्त्रालयका लागि कुद्दैन। कारण उही हो, ती मन्त्रालयमा बजेट कम हुन्छ। प्राथमिकतामा राखिनुपर्ने मन्त्रालयमा बजेट कम गर्ने सरकारी रबैया नै गलत छ भने बजेट हेरेर वा त्यसको कार्यक्षेत्रमा शुभलाभको मौका हेर्ने दल र सांसद एवं नेताहरूको मनसाय नै द्वेषपूर्ण छ। यस्तो प्रवृत्ति देशको समृद्धिका लागि बाधक छ। मन्त्रालयका भागबन्डा कुनै खास दल र सांसदलाई रिझाउन होइन, उसको कार्यक्षमता र दक्षताका आधारमा दिइनुपर्छ। बेवास्तामा परेका मन्त्रालयमा गएर केही गरेर देखाउने इच्छाशक्ति सांसदहरूले राख्नुपर्छ।"
३५ सय गाडी रोकिए भन्सारमा,"काठमाडौं : देशका विभिन्न नाकाका भन्सार यार्डमा एक वर्षदेखि करिब ३ हजार ५ सय सवारीसाधन अड्किएर बसेका छन्। मौज्दात (स्टक)मा भएका सवारी बिक्री नहुँदा व्यवसायीहरूले भन्सारबाट गाडी छुटाएका छैनन्। बरु, भन्सारका यार्डमा पार्किङ शुल्क तिर्दै बसेका छन। वीरगन्जको एकीकृत जाँचचौकीको भन्सार कार्यालय र सुक्खा बन्दरगाहको यार्डमा २ हजार १ सय, भैरहवा भन्सार कार्यालयमा १ हजार २ सय ७० र रसुवागढीस्थित भन्सार कार्यालयको यार्डमा ७० वटा गाडी जाँचपास नभएर थन्किएका छन। भन्सार यार्डमा धेरैजसो कमर्सियल (यात्रुवाहक तथा मालवाहक) प्रकृतिका ठूला सवारी छन्। तराईका भन्सार कार्यालयमा निर्माणमा प्रयोग हुने टिप्परदेखि ठूला र लामो गाडी तथा चेसिस, टेम्पो, पिकअप आदि छन् भने हिमाली नाकाको भन्सार कार्यालयमा प्यासेन्जर कार बढी छन्। वीरगन्जको भन्सार यार्डमा रहेका दुई हजारभन्दा गाडीमध्ये सिप्रदी ट्रेडिङको मात्रै एक हजारभन्दा बढी गाडी छन्। तीमध्ये दुई सय वटा विद्युतीय सवारी छन्। यसबाहेक कोरियन तथा जापानी विभिन्न कम्पनीको गाडी पनि छन्। यसैगरी चीनतर्फको रसुवागढी भन्सार कार्यालयमा ७० वटा गाडी छन्। तीमध्ये अधिकांश विद्युतीय कार छन्। ३० वटा नेटा भी कम्पनीको र १५ वटा बीवाईडीका छन्। बाँकी कमर्सियल गाडी छन्। भैरहवा कार्यालयका अनुसार भन्सार यार्डमा १ हजार २ सय ७० गाडी छन्। उल्लेखितबाहेक अन्य भन्सार कार्यालयमा पनि केही दर्जनको संख्यामा सवारीसाधन जाँचपास हुन नसकेर थन्किएका छन्। भन्सार यार्डमा थुप्रै गाडी देखिए पनि व्यवसायीहरू कागजात लिएर क्लियरेन्स गर्न नआउने गरेको भन्सार विभागका महानिर्देशक चक्र बुढाले जानकारी दिए। व्यवसायीले पार्किङ शुल्क तिरेर भन्सार यार्डमा २९ वटाभन्दा बढी सवारीसाधन राख्नु भएको छ, बुढाले अन्नपूर्ण पोस्ट्सँग भने, क्लियरेन्स गरिदिनुस्भन्दा पनि मानिरहनु भएको छैन। बैंकले फाइनान्स नगर्ने भएकाले आफूहरूले बेच्न नसकेको गुनासो व्यवसायीले गर्ने गरेको उनले सुनाए। अहिले सवारीसाधान खरिदमा ५० प्रतिशत डाउनपेमेन्ट अनिवार्य गरिएको छ। नेपाल राष्ट्र बैंकले सवारी खरिदका लागि प्रवाह हुने कर्जाको जोखिम भार १५० प्रतिशत कायम गरेको छ। यी दुई कारण बैंक तथा वित्तीय संस्थाले सवारी किन्न कर्जा (फाइनान्सिङ) दिने गरेका छैनन्। यसैगरी अहिले बजारमा लगानी योग्य रकम अभावका कारण कर्जा प्रवाह ठप्पै छ भने ब्याजदर पनि अकासिएको छ। विभाग प्रमुख बुढाले आफूले व्यवसायीलाई बोलाएर कार्ययोजना ल्याउन अनुरोधसमेत गरेको बताए। व्यवसायीलाई बोलाएर सवारीसाधान छुटाउने कार्ययोजना बनाएर ल्याउनुस् भनेका छौं, बुढाले भने, विभागले आवश्यक केही सहजीकरण गर्नु पर्नेछ कि भनेका पनि सोधेको छ। सवारीसाधन बिक्री गरेको पैसाले गाडी छुटाउनुपर्नेमा बिक्री नै नहुँदा सवारी सीमामै महँगो भाडा तिरेर राख्नु परेको गुनासो व्यवसायीले गर्ने उनले सुनाए। भन्सार यार्डमा राख्दा व्यवसायीले प्रतिगाडी दैनिक ५ सय १८ रुपैयाँ पार्किङ शुल्क तिर्नुपर्छ। नेपाली बजारमा महिनामा १२ सयको हाराहारीमा सवारी बिक्ने गरेकामा मासिक ३ सयभन्दा कममा झरेको व्यवसायी बताउँछन्। अटो व्यवसायीहरू सवारीसाधान खरिद गर्न बैंकबाट सजिलै र सस्तो ब्याजदरमा कर्जा पाउने दिन आएपछि गाडीको जाँचपास हुने बताउँछन्। नाडा अटोमोबाइल डिलर्स एसोसिएसन अफ नेपाका अध्यक्ष ध्रुव थापा भन्छन्, बैंकले फाइनान्सको सुविधा दिए गाडीको माग बढ्छ। हाम्रो सोरुममा भएको गाडी बिक्री भएपछि मात्र हामी भन्सार यार्डमा आएको गाडी जाँचपास गरी छुटाउन सक्ने दिने आउँछ।एक वर्षअघिसम्म अटो बजार चलायमान थियो। त्यसैले व्यवसायीहरू हतारमा एलसी खोलेर गाडी आयात गर्न हौसिए। तर, गत फागुनमा गत आवको मौद्रिक नीतिको अर्धवार्षिक समीक्षा गर्दै राष्ट्र बैंकले सवारी कर्जा निरुत्साहन गर्ने हेतुले जोखिम भार दोब्बर बनाएको थियो। एकातिर सवारी खरिदमा न्यूनतम ५० प्रतिशत डाउनपेमेन्ट अनिवार्य छ, अध्यक्ष थापाले भने, रिस्क बढाइदिएपछि त बैंकले फाइनान्सिङ गर्नै छाडे। वैशाखको मध्यदेखि मंसिर मसान्तसम्म सवारीसाधन आयातमा प्रतिबन्ध रहेका कारण यसबीचमा नयाँ सवारी अर्डर भएका थिएनन्। अध्यक्ष थापाका अनुसार वैशाखअघि नै एलसी खोलिएका गाडी भन्सार यार्डमा रोकिएका हुन्। सुरुमा गाडी अर्डर खोल्छौं। र, हामीले एलसी खोलिसकेपछि भेन्डर कम्पनीले गाडी पठाइदिन्छ, त्यो पनि जुनजुन समयमा पठाइदेऊ भनेको सोही समयमा, थापाले भने। सरकारी पक्षले गाडी जाँचपास गरेर लैजाऊ भने पनि छुटाउन सक्ने अवस्था नभएको थापा बताउँछन्। हामीसँग थुप्रै गाडी स्टकमा छन्। भन्सार छुटाएर ल्याएपछि बेच्न त सम्भवै छैन, पार्किङ गर्ने ठाउँ पनि छैन, उनले गुनासो गरे। थापाका अनुसार गाडीहरू एक वर्षसम्म भन्सारमै थन्किँदा बुझाउनुपर्ने रकम दोब्बर भइसकेको छ। भन्सार कार्यालयले आयात हुने वस्तु कार्यालय परिसरमा १५ दिनसम्म निःशुल्क राख्न दिन्छ। त्यसपछि प्रतिसवारी दैनिक ५ सय १८ रुपैयाँ शुल्क उठाउने गर्छ। अतिरिक्त पार्किङ शुल्क तिर्नु परेकाले व्यवसायीलाई ती गाडीमा बढी लागत पर्नेछ। लागतै महँगो हुने भएपछि र मोडल पुराना भएपछि ती गाडी सस्तोमा बेच्नुपर्ने बाध्यता आफूहरूलाई भएको थापाले बताए। सोरुम भाडा, भन्सार यार्ड पार्किङ शुल्क, कर्मचारी खर्चमा धेरै खर्च भइसकेको छ। यति लामो समय व्यवसाय ठप्पै भयो, थापाले भने। थापाले भन्सारमा अड्किएका गाडी सबै पुरानो मोडलको भएको भन्दै मूल्य घटाएर बिक्री गर्नुपर्ने परिस्थिति आएको बताए। पैसा हालेपछि ग्राहक नयाँ मोडलकै किन्न चाहन्छन्, उनले थपे, भाउ बढाउन त परै जाओस्, ठूलो घाटा बेहोर्नुपर्ने अवस्था आइलागेको छ।बजारमा गाडीको माग छैन  ध्रुव थापा, अध्यक्ष, नाडा अटोमोबाइल्स एसोसिएसन अफ नेपाल आयात प्रतिबन्ध र अनिवार्य नगद मार्जिन हट्नु तथा चालू पुँजी कर्जा मार्गदर्शन संशोधन हुनु स्वागतयोग्य विषय हो तर यतिले मात्र पर्याप्त छैन। बजारमा अहिले सवारीसाधनको माग छैन। अहिलेका लागि जोखिम भार नै हाम्रो व्यवसायका लागि ठूलो चुनौती हो। सवारीसाधन बिक्री भए गाडी बिक्री भए त्यही पैसा परिचालन गर्ने थियौं। बिक्री रोकिएपछि न त नयाँ गाडी अर्डर गर्न सक्यौं न त अर्डर गरेका गाडी भन्सार छुटाउन सक्यौं। अटो क्षेत्रले राजस्वमा बर्सेनि एक खर्ब रुपैयाँ योगदान हुने गरेको छ। सरकार यदि बढी राजस्व उठाउन चाहने हो भने नेपाल राष्ट्र बैंकले सहज गरिदिनुपर्छ। तत्काल दुई व्यवस्था परिवर्तन गर्नुपर्छ। पहिलो, जोखिम भार पूर्ववत् अवस्थामा अर्थात् १५० प्रतिशतबाट घटाएर ७५ प्रतिशत कायम गरिनुपर्छ। दोस्रो, न्यूनतम ५० प्रतिशत डाउनपेमेन्टको व्यवस्थालाई ३० प्रतिशतमात्र झार्नु पर्छ। अटो क्षेत्रप्रति अर्थमन्त्री सकारात्मक हुनुहुन्छ। आश्वासन पाएअनुसार नै क्रमबद्ध रूपमा हाम्रा माग पूरा हुँदै गएका छन्। केन्द्रीय बैंकले सबैभन्दा कम डिफल्ट दर भएको अटोमोबाइल क्षेत्रमा हुने लगानी सबैभन्दा सुरक्षित हो भन्ने स्वीकार गर्नुपर्छ।"
१५ औं योजनाका गम्भीर संकेत,"२१ औं शताब्दीको विकास दृष्टिकोणसहित घोषणा गरिएको चालू १५औं योजनाको मध्यावधि समीक्षाले केही गम्भीर आर्थिक संकेत देखाएको छ। संघीयता कार्यान्वयनपछिको पूर्ण आवधिक योजनाले संघीय शासन प्रणालीको सबलीकरणका लागि आधार दिनुपर्ने थियो। लामो समयदेखि विकास र समृद्धिको जनअपेक्षालाई कार्यरूप दिनुपर्ने थियो। सकी नसकी जीवन बिताउने ठूलो जनहिस्सालाई आशा जगाउने आधार दिनुुपर्ने थियो। यी कुरा प्राप्त गर्न उच्च, फराकिलो, समावेशी र दिगो आर्थिक वृद्धिको जग बसाउन सक्नुपर्ने थियो। मध्यावधि समीक्षाका समय अर्थात् तीन आर्थिक वर्ष बिताई चौथो वर्षमा रहेको योजनाले लक्ष्य र उपलब्धिबीच फराकिलो खाडल देखाएको छ। लगानी र रोजगारीजस्ता प्रमुख आर्थिक सूचकहरू निकै निराशाजनक देखिएका छन्। पहिला योजना योजनाको परिवेश विश्लेषण गरौं। दसौं योजनादेखि सबै आवधिक योजनाले गरिबी निवारणको एकल उद्देश्य राख्दै आएकोमा १५औं योजनाले समृद्धिको लक्ष्य स्थापित गर्यो। विक्रमको २१औं शताब्दी प्रवेश गर्दा उच्च आय मुलुकको स्तरमा (प्रतिव्यक्ति आय १२,१०० अमेरिकी डलरसहित) पुुग्ने अभीष्ट राख्यो। अर्थात् समृद्ध नेपाल सुखी नेपाली को आदर्श वाक्य स्थापित गरियो। यस आदर्श अवस्थामा पुुग्न १५औं योजनालाई आधार योजना मानिएको छ र १९औं योजनासम्म समृद्धि र दिगोपन प्राप्त गरिसक्ने भनिएको छ। १८औं ठूला आयोजनालाई रूपान्तरणकारी आयोजनाको रूप दिई समृद्धि र रूपान्तरणको संवाहकका रूपमा स्थापित गरिएको छ। योजनाले वाल्टर डब्लु रोस्टोको आर्थिक वृद्धिको ढाँचालाई अन्तर्यमा राखेको देखिन्छ। रोस्टोको आर्थिक वृद्धिको ढाँचाको पाँच चरणमा पहिलो परम्परागत आर्थिक अवस्था र दोस्रो उठान (वृद्धि) को तयारी हो। तेस्रो, तन्किने वा आर्थिक वृद्धि व्यापक रूपमा विस्तार गर्ने, चौथो आर्थिक क्रियाकलापलाई परिपक्व बनाउने र पाँचौं चरण समृद्धि प्राप्त गरी दिगो बनाउने सोच राखेको छ। १५औं योजनामा रोस्टोको आर्थिक वृद्धिको तेस्रो चरण (टेक अफ) बाट सुरु हुुन्छ (पहिलो र दोस्रो चरण पार भएको मानिएको)। १६औं र १७औंैं योजना चौथो चरण (ड्राइभ टु म्याचुरिटी) र १८औं र १९औं योजनालाई पाँचौं चरण (उच्च तहको उपभोगको अवस्था) मा लिइएको छ। यसका अरू रणनीतिक दृष्टिकोण पनि छन्। जस्तो कि मुुलुकलाई अल्पविकसितबाट विकासशील अवस्थामा स्तरोन्नति गर्ने र सन् २०३० सम्ममा दिगो विकासको लक्ष्य हासिल गर्ने माध्यमका रूपमा रहने। यी रणनीतिक लक्ष्य प्राप्त गर्न १५ देखि १९औं आवधिक योजनाहरू तार्किक शृंखलामा रहनुपर्छ। अर्को अर्थमा १५औं योजनाले लक्ष्यअनुरूप उपलब्धि दिन नसके त्यसपछिका योजना रणनीतिक लक्ष्यमा स्वतः असफल हुनेछन्। सफल बनाउन अतिरिक्त आक्रामक रणनीति चाहिन्छ। अब लक्ष्यउपलब्धिको विवेचना गरौं। योजनाको आधार वर्ष (२०७५७६) मा रहेको ६८ प्रतिशत आर्थिक वृद्धिलाई योजनाको अन्तिम वर्षमा १०३ प्रतिशत अर्थात् दोहोरो आर्थिक वृद्धि पुुर्याउने लक्ष्य राखिएको थियो। सरदर आर्थिक वृद्धि ९६ प्रतिशत जति हासिल गर्ने भनिएको थियो। यो आर्थिक वृद्धि त्यत्तिकै हुँदैन। आर्थिक वृद्धि वा उत्पादन लगानी र रोजगारीको अन्तरक्रियाको परिणाम हुने गर्छ। योजना अवधिमा ९,२२९ अर्ब २९ करोड (आधार वर्षको मूल्यमा) लगानी गर्ने अनुमान थियो, जसमा सार्वजनिक क्षेत्रको रु ३,५९८ अर्ब, निजी क्षेत्रको ५,१३४ अर्ब र सहकारी क्षेत्रको ३९६ अर्ब लगानी हुने भनिएको थियो। यो लगानीले अर्थतन्त्रमा दिने प्रतिफलस्वरूप गरिबीको रेखामुनिको जनसंख्यालाई साबिकको १८७ बाट ९५ मा ओराल्ने लक्ष्य राखिएको थियो। साथै यो लगानीले अर्थतन्त्रको सिमान्त पँुजी उत्पादन अनुपात ५२०ः१ बाट ४९०ः१ पुुग्छ भनिएको थियो। विकास, नीति र लक्ष्यप्रति सर्वसाधारणको विश्वास गिर्दै गएको छ। योभन्दा ठूलो चिन्ता अब तर्जुमा हुने १६औं योजनामा यही प्रवृत्ति दोहोरिए, समृद्धि र रूपान्तरणको चाहना अझै टाढिने छ। समीक्षा अवधिमा (योजनाले तीन वर्ष बिताइसक्दा) पुँजी लगानी अनुमानको ३१ प्रतिशत मात्र देखिएको छ (सरकारी क्षेत्रको ७ अर्ब, निजी क्षेत्रको २३ अर्ब र सहकारी क्षेत्रको ३ अर्ब रुपैयाँ)। त्यस्तै आर्थिक वृद्धिको लक्ष्य औसत ३८ प्रतिशत छ भने गरिबीको रेखामुनिको जनसंख्या १६७ तिर रहेको अनुमान छ (कोभिडले सिमान्त गैरगरिब पुनः गरिबीतर्फ झर्ने अनुमान छ, जसले यो प्रतिशत बढाउन सक्छ)। सिमान्त पुँजी उत्पादन अनुपातलाई समीक्षा प्रतिवेदनले स्पष्ट उल्लेख गरेन। तर अर्थतन्त्रको गुणात्मक पक्ष विस्तार नभएकाले ५२०ः१ अनुपात अझै बिग्रेको हुन सक्छ। आर्थिक वृद्धिमा कृषि क्षेत्रको योगदान २४९, सेवा क्षेत्रको ६१४१ र उद्योग क्षेत्रको १३६९ प्रतिशत छ। प्राथमिकता क्षेत्रमा लगानी विस्तार तथा प्रविधिको आन्तरिकीरण नभएकाले अर्थतन्त्रको उत्पादकत्व बढेको छैन। कुल गार्हस्थ्य उत्पादनमा उत्पादन उद्योगको हिस्सा ५ प्रतिशत जति छ। अर्थतन्त्रको महŒवपूर्ण सूचक रोजगारी हो। आर्थिक रूपमा सक्रिय जनहिस्साको ११४ प्रतिशत पूर्ण बेरोजगार र करिब ४० प्रतिशत विलुप्त बेरोजगार छ। सन् २०२५ सम्म मुलुकलाई भोकमरी शून्य बनाउने भनिएकोमा खाद्य वासलात असन्तुलित भई वार्षिक खर्बौं रुपैयाँको आयात गर्ने बाध्यतामा मुलुक पुुगेको छ। खाद्य जोखिम बढेका कारण मुलुकको भोकमरी सूचक १९१ (१४१औं मुलुक) मा पुुगेको छ, जुन निकै चिन्ता लिनुपर्ने अवस्था हो। ५५ प्रतिशत जनसंख्या अल्पपोषित, १२ प्रतिशत बालबालिका ख्याउटे, ३१५ प्रतिशत कम उचाइका छन् भने २८ प्रतिशत शिशुुले पाँचांै दिन पार गर्न पाएका छैनन्। आर्थिक वृद्धि र रोजगारीका लक्ष्य पूरा नभएपछि प्रतिव्यक्ति आयको लक्ष्य धकेलिने नै भयो। अहिले प्रतिव्यक्ति आय १,३८१ अमेरिकी डलर छ। तर यसको प्रदेशगत असमानता उच्च छ। जस्तो कि बागमती प्रदेशको प्रतिव्यक्ति आय १,४४८ अमेरिकी डलर हुँदा कर्णाली प्रदेशको ४३८ अमेरिकी डलर मात्र छ। यसले समन्यायिक विकासलाई सीधै हाँक दिएको छ। साथै कुल रोजगारीमा बागमतीको हिस्सा ६६ प्रतिशत हुँदा कर्णालीको ०५ प्रतिशत मात्र छ। कुल गार्हस्थ्य उत्पादनमा बागमतीको हिस्सा ३८ प्रतिशत हुँदा कर्णालीको केवल ४ प्रतिशत छ। यसले फराकिलो आर्थिक वृद्धिलाई चुनौती दिएको छ। गरिबी बहुसूचकांकमा बागमतीको अवस्था १२४ छ भने कर्णालीको ५१२ प्रतिशत छ। मानव विकास सूचकांकमा बागमतीको स्तर ०६६१ छ भने मधेस प्रदेशको ०५१० छ। लैंगिक असमानता, साक्षरता, सीप, आर्थिक संस्थाको उपस्थिति, वित्तीय समावेशिता, पूर्वाधार संरचनाको घनत्व, प्राकृतिक साधनको उपयोग र सेवा प्रवाह सूचकमा पनि भौगोलिक, प्रादेशिक, जातीय र स्थान वैशेषिक असमानता छ। यी सूचकहरूले उच्च, फराकिलो, समावेशी र दिगो आर्थिक वृद्धिलाई चुनौती दिइरहेका छन्। समीक्षा प्रतिवदनले योजनाले परिलक्षित गरेका आर्थिक सामाजिक परिसूचक सकारात्मक दिशामा उन्मुख छन् भनेता पनि यो भनाइलाई उल्लिखित सूचकहरूले पटक्कै समर्थन गर्दैनन्। योजना सफल हुनु भनेको उत्पादनशील लगानी र रोजागरी प्राप्त हुनुु हो, आर्थिक संरचनाहरू घरपरिवारसमुदायदेखि नै सञ्चालन हुनु हो। मौजुदा अवस्था उच्च बेरोजगारी, न्यून उत्पादन, उच्च आयात, फराकिलो व्यापार घाटा र उच्च मूल्य वृद्धिमा देखिएकाले थोरै सकारात्मक देखिएका पूर्वाधार र सामाजिक सूचकले समग्र विकासका लक्ष्य सकारात्मक छन् भन्नु सान्दर्भिक र तथ्यसंगत होइन। अब किन यस्तो स्थिति आयो भन्नेतर्फ विचार गरौं। पहिलो पक्ष अर्थिक वृद्धिको लक्ष्यलाई समर्थन गर्नेगरी लगानी रणनीति तर्जुमा नै भएन। सरकारी संरचनाभन्दा बाहिरका भूमिका निर्वाहकर्ताको लगानी ६१ प्रतिशत गराउन निजी तथा सहकारी क्षेत्रसँग निरन्तर संवाद, सहकार्य, सहजीकरण र नियमन गरी अनुुशासित विश्वास कायम गरिनुपर्ने थियो, त्यसो हुन सकेन। विकासका लक्ष्यहरू धकेलिएका छन्। जनताको दैनिकी कष्टप्रद बनेको छ। योजना निकाय र नीतिगत भूमिका निर्वाहकर्ताबीच सामथ्र्यहीन औपचारिकतामा अनि अनविश्वासमा देखिए। जस्तो कि निजी क्षेत्रको क्रियाकलाप विस्तार गर्न आर्थिक नीतिका चार स्तम्भ वित्तीय नीति, मौद्रिक नीति, बाह्य व्यापार नीति र संरचनात्मक सुधार कार्यक्रम कार्यान्वयनमा आएनन्। बरु यी नीतिका शिल्पीहरू चारतिर फर्केर बसे। अझ भनौं, यी पात्रबीच विश्वास र सहकार्यको स्थिति रहेन। यसो किन भयो भन्ने समीक्षा प्रधानमन्त्री तथा मन्त्रिपरिषद्को कार्यालयबाट भएन। कतिपय लक्ष्य निर्धारणमा वास्तविक सामथ्र्य र तत्परताको परीक्षण नगरी चाहनालाई लक्ष्य भनियो। जस्तो कि गरिबी निवारण नीतिले १५औं योजना अवधिसम्म गरिबीको रेखामुनिको जनसंख्या १३ प्रतिशतमा झर्ने भनिएकोमा योजनाका आधारपत्रमा ११ र पूर्ण योजनामा ९५ प्रतिशत कायम गरियो। योजनालाई कार्यरूप दिने वार्षिक विकास कार्यक्रमलाई प्राविधिक अनुुशासनमा लिइएन। सार्वजनिक क्षेत्र आफैं अनुशासनमा नरहेपछि नन्स्टेट एक्टरहरू झनै प्रतिबद्धतामा आएनन्, नीति नेतृत्व र नियमनको पक्ष फितलो रह्यो। अर्कोतर्फ, सरकारी साधनको विनियोजन प्रभुत्ववादी क्षेत्रमा मात्र भयो, विनियोजनका मानक अतिक्रमित भए। स्वयं मन्त्रालयहरूले खर्च गर्छु भनी वार्षिक विकास कार्यक्रममा समावेश गरेका कार्यक्रमहरूमा उनीहरूले नै खर्च गर्न सकेनन्। पुँजीगत खर्चको आयतन र स्तर न्यून रह्यो। उच्च महत्त्व दिइएका राष्ट्रिय गौरव र रूपान्तरणकारी आयोजनाहरूमा खर्चको स्तर निकै लाजमर्दो देखियो। जस्तो कि अघिल्लो आर्थिक वर्ष २०७७७८ मा पुँजीगत खर्चको स्तर पुँजीगत खर्च ६२ प्रतिशत हुँदा राष्ट्रिय गौरवका आयोजनामा त्यो ५७ प्रतिशत मात्र रह्यो। यसो हुनुुमा पनि अर्थ मन्त्रालय र विषयगत मन्त्रालयबीचको अविश्वासले काम गरेको छ। विषयगत मन्त्रालय एलएमवीआईएस सहजीकरणको औजार हुनुुपर्नेमा नियन्त्रणको औजार भएको महसुस गरिरहेका छन्। वार्षिक विकास कार्यक्रमहरूको तालिकाबद्ध कार्ययोजना बनाउने र विभागीय मन्त्रीले विषय क्षेत्रको नेतृत्व, सहजीकरण, समीक्षा र समन्वय गर्ने कार्यले प्राथमिकता पाएन। कोभिड महामारीले पनि आर्थिक गतिविधि विस्तारका लागि केही समयपछि पार्यो तर स्थापित लक्ष्य भेट्टाउन थप सक्रियता देखाउने काम भएन। कतिपय मुलुकले कोभिडकै समयमा पनि आर्थिक वृद्धि हासिल गरे। नेपालकै कुरा गर्दा कोभिडका कारण ४६ मुलुकले शैक्षिक सत्र क्षति हुँदा नेपालले त्यसो हुन नदिएको उदाहरण अरू विषय क्षेत्रले भने देखाउन सकेनन्। कोभिडसँगै सुरु भएको राजनीतिक अस्थिरताको वातावरणले आर्थिक विकासको एजेन्डालाई पाखा लगाइदियो। परिणामतः विकासका लक्ष्यहरू फेरि धकेलिए, जनताका दैनिकी कष्टप्रद बन्यो। समृद्धि र रूपान्तरणको राष्ट्रिय अभीष्ट फेरि खुम्चिन पुुग्यो। साथै विकास, नीति र लक्ष्यप्रति सर्वसाधारणको विश्वास गिर्दै गएको छ। योभन्दा पनि ठूलो चिन्ता अब तर्जुमा हुने क्रममा रहेको सोह्रौं योजनामा यही प्रवृत्ति दोहोरिए, समस्याको अन्तर्यमा नपसी संरचनागत सुधारको औपचारिकतामा मात्र देखाए समृद्धि र रूपान्तरणको चाहना अझै टाढिने छ।"
दुर्घटनामा प्रदेश १ संसद सचिवालयका अधिकृतको मृत्यु,विराटनगर : कोसी लोकमार्गअन्तर्गत विराटनगर महानगरपालिका३ स्थित ढाटमा बुधबार दुर्घटना हुँदा प्रदेश १ को प्रदेशसभा (संसद)सचिवालयका अधिकृतको मृत्यु भएको छ । दुर्घटनामा संसद सचिवालयका अधिकृत सुनसरीको धरान उपमहानगरपालिका८ घर भएका अन्दाजी ५५ वर्षीय प्रेमबहादुर श्रेष्ठको मृत्यु भएको प्रहरीले जनाएको छ । सरकारी मोटरसाइकल चलाएर धरानबाट विराटनगरस्थित संसद सचिवालयतर्फ आउने क्रममा श्रेष्ठ दुर्घटनामा परेको प्रहरीले जनाएको छ । उनका अनुसार दुर्घटनामा स्कुटर चालक बूढीगंगा गाउँपालिका२ का ३५ वर्षीय रोशन विक र पछाडि सवार विराटनगर४ का २५ वर्षीय विशाल प्रसाईं सामान्य घाइते भएका छन् । उनीहरुको विराटमै उपचार भइरहेको छ । मोटरसाइकल र स्कुटरलाई नियन्त्रणमा लिएर घटनाको अनुसन्धान सुरु गरिएको प्रहरीले जनाएको छ ।
एकीकृत समाजवादीले बोलायो केन्द्रीय कमिटी बैठक,"काठमाडौं : नेकपा एकीकृत समाजवादीले केन्द्रीय कमिटी आह्वान गरेको छ। पार्टीले माघ २१ र २२ गते केन्द्रीय कमिटी बैठक आह्वान गरेको महासचिव बेदुराम भुसालले जानकारी दिए। बैठकमा राजनीतिक र निर्वाचन समीक्षा प्रतिवेदनमाथि छलफल हुने कार्यसूची रहेको उनले बताए। 'प्रतिनिधिसभा तथा प्रदेशसभा निर्वाचनपछि विकसित राजनीतिक परिस्थिति एवं घटनाक्रमका सन्दर्भमा पार्टीका विभिन्न तहका कमिटीहरूको बैठक बस्दै पार्टीको भूमिका र धारणा निर्माण गरिँदै आएको सर्वविदितै छ। ती सम्पूर्ण निर्णयलाई अनुमोदन गर्ने र विकसित परिस्थितिमा पार्टी, संगठनको पुनर्गठन, पार्टीको भूमिका र गतिविधिलाई तीव्रता प्रदान गर्ने उद्देश्य सहित केही महत्वपूर्ण निर्णय गर्न पार्टी केन्द्रीय कमिटीको बैठक माघ २१ र २२ गते काठमाडौंमा बोलाइएको छ,' महासचिव भुसालद्वारा जारी विज्ञप्तिमा भनिएको छ। त्यस्तै पार्टीले अन्तर संगठन निर्देशन (असनि)३ जारी गरको छ। उक्त असनिले देशभरका पार्टी कमिटी, विभाग र मोर्चा संगठनलाई निर्देशित गरेको छ। जसमा पार्टी तथा संगठनका कमिटीहरू अद्यावधिक गर्ने, सदस्यता नवीकरण तथा वितरण गर्ने र महाधिवेशनका सम्बन्धमा निर्देशित गरिएको छ।"
क्रसर उद्योग खोल्न दिने सरकारको निर्णय,"काठमाडौं : सरकारले क्रसर उद्योगहरू खोल्ने निर्णय गरेको छ। महिना दिन बित्न नपाउँदै सरकारले आफ्नै निर्णय उल्टाएर क्रसर उद्योग खोल्ने निर्णय गरेको हो। बुधबार बसेको मन्त्रिपरिषद् बैठकले कर नतिरी सञ्चालनमा रहेका क्रसर उद्योगलाई असार मसान्तसम्म तिर्ने सर्तमा खुला गर्ने निर्णय गरेको हो। गृह मन्त्रालयले गत २० पुसमा मापदण्ड विपरित खोलिएका क्रसर उद्योग बन्द गर्न निर्देशन दिएको थियो। क्रसर उद्योग बन्द हुँदा विकास निर्माणका काम ठप्प भएको गुनासो आउन थालेपछि सरकारले पुनर्विचार गर्दै केही समयलाई खोल्न दिने निर्णय गरेको एक मन्त्रीले बताए। 'मन्त्रिपरिषद् बैठकमा क्रसर उद्योग बन्द हुँदा विकास निर्माणका काम ठप्प भएका गुनासाहरू आउन थाले। त्यसलाई सम्बोधन गर्नका लागि भए पनि केही समय खोल्न दिने निर्णय भएको हो,' ती मन्त्रीले अन्नपूर्णसँग भने।"
रवि लामिछानेको मुद्दा हेर्दाहेर्दैमा,"काठमाडौं : उपप्रधान एवं गृहमन्त्री रवि लामिछानेको मुद्दा हेर्दाहेर्दैमा राखिएको छ। मुद्दामाथिको बहस नसकिएपछि हेर्दाहेर्दैमा राखिएको सर्वोच्च अदालत प्रशासनले जनाएको छ। लामिछानेको मुद्दामाथि सुनुवाइ गर्न सर्वोच्चले कामु प्रधानन्यायाधीश हरिकृष्ण कार्कीको नेतृत्वमा संवैधानिक इजलास गठन गरेको छ। आजको बहसमा रिट निवेदकका तर्फबाट र रवि लामिछानेका कानुन व्यवसायीहरुले बहस गरेका थिए। रिट निवेदकका तर्फबाट बहस गर्ने कानुन व्यवसायीहरुले रवि नेपाली मूलका विदेशी नागरिक भएको जिकिर गरेका थिए। उनीहरुले लामिछाने नेपाली नागरिक नरहेको र उनले अमेरिकी नागरिकता तथा राहदानी त्यागेर नेपाली नागरिकता लिनका लागि कतै पनि निस्सा पेस नगरेको दावी गरेका छन्। मुद्दामा प्रमाणका आधारमा पक्ष,विपक्ष र सरकारी वकिलको बहसप सकिएपछि फैसला आउनेछ। अमेरिकी नागरिकता त्याग नगरी झुटा विवरण पेश गरी नेपाली राहदानी बनाएको लामिछानेमाथि आरोप छ । सर्वोच्चले रिट निवेदन उपरको सुनुवाइ स्थगित नहुने गरी लामिछानेको मुद्दामा आजबाट संवैधानिक इजलासमा अन्तिम सुनुवाइ सुरू गरेको हो।"
राष्ट्रियसभा उपनिर्वाचनमा सत्ता गठबन्धनविरुद्ध नागरिक उन्मुक्तिले किन उठायो उम्मेदवार?,"काठमाडौं : राष्ट्रिय सभा सदस्यको उपनिर्वाचनमा सत्ता साझेदार दल नागरिक उन्मुक्ति पार्टीले उम्मेदवारी दर्ता गराएको छ। बुधबार नागरिक उन्मुक्तिको तर्फबाट राजेन्द्रविर रायले उम्मेदवारी दिए। सत्ता गठबन्धनबाट नेकपा एमालेका कुमार दसौदीले उम्मेदवारी दिइरहँदा नागरिक उन्मुक्तिले किन उम्मेदवारी दियो भन्ने चर्चा राजनीति वृत्तमा छ। रेशम चौधरीको रिहाइलाई प्रमुख शर्त बनाएको नागरिक उन्मुक्तिले प्रधानमन्त्री पुष्पकमल दाहाल प्रचण्ड नेतृत्वको सरकारलाई समर्थनमात्र गरेन, २६ पुसमा विश्वासको मत पनि दियो। त्यतिमात्र होइन, सुदूरपश्चिम प्रदेशमा निर्णायक भइकन पनि एमालेका राजेन्द्र सिंह रावललाई मुख्ममन्त्री बनाउन समर्थन जनायो। थारू नयाँ वर्षमा माघीमा रेशम चौधरी उपहार दिने वाचा गरेका केपी ओलीले त्यो आफ्नो वाचा बिर्सिएपछि बाध्य भएर उम्मेदवारी दर्ता गराएको नागरिक उन्मुक्ति पार्टीका एक नेताले बताए। उनका अनुसार पछिल्लो समय सत्ता गठबन्धनका नेताहरूले नागरिक उन्मुक्तिलाई वास्ता गरेका छैनन्। रेशम चौधरीको रिहाइका विषयमा पनि प्रक्रिया अगाडि नबढाएको ती नेताको गुनासो छ। 'सत्ता गठबन्धनमा शीर्ष नेताहरूले जेजे भने त्यो सबै मान्यौं। उहाँहरूले हामीलाई 'एस म्यान' बनाउन खोज्यो। हामी रेशम चौधरीको रिहाइ र टीकापुर घटनाका राजबन्दी रिहाइको एजेण्डा बोकेर आएका हौं। हाम्रा एजेण्डामा सरकार गम्भीर भएन,' ती नेताले अन्नपूर्णसँग भने। प्रधानमन्त्री प्रचण्ड र एमाले अध्यक्ष ओललाई 'अटेन्सन' दिनका लागि उम्मेदवारी दर्ता गराएको ती नेताको भनाइ छ। यता नागरिक उन्मुक्तिको लुम्बिनी प्रदेशका संसदीय दलका नेता राजकुमार चौधरीले पनि शीर्ष नेताहरू रेशम चौधरीको रिहाइमा गम्भीर नदेखिएको बताए। उनले पटकपटक आवाज उठाउँदा समेत सरकारले चासो नदेखाएको आरोप लगाए। 'पार्टीले प्रतिनिधिसभादेखि प्रदेशसभामा निरन्तर रिहाइको आवाज उठाउँदै आएको छ। तर सरकारले त्यसतर्फ चासो देखाएको छैन। सत्ता साझेदार दल भइकन पनि मुख्य बैठकहरूमा हाम्रा नेतालाई बोलाइँदैन। हामी पनि साझेदार दल हौं। प्रत्येक बैठकमा हामीलाई पनि स्पेश चाहिन्छ भन्ने हाम्रो चाहना हो,' उनले भने। नागरिक उन्मुक्ति पार्टीको लुम्बिनीमा ४ सांसद रहेको छ। चार सांसदले केही नभए पनि सत्ता गठबन्धनलाई सन्देश दिन उम्मेदवारी दिएको उनको भनाइ छ। 'प्रदेशमा हामी चार जनामात्र छौं। यो मतभारको कुरामात्र होइन, सत्तारुढ दललाई हाम्रो सन्देश हो,' उनले भने। नेकपा एमालेका खिमलाल भट्टराईले राजीनामा दिएपछि राष्ट्रिय सभामा एक सिट रिक्त रहेको छ। सोही सिटका लागि २५ माघमा उपनिर्वाचन हुँदैछ। निर्वाचन कार्यतालिकाअनुसार माघ १६ गते उम्मेदवारहरूको अन्तिम नामावली प्रकाशन हुनेछ। तर नागरिक उन्मुक्तिले उम्मेदवारी फिर्ता नलिने अडान लिएको छ। लुम्बिनी प्रदेशमा ३ सय ५ मतदाता रहेका छन्। जसमध्ये ८७ जना प्रदेश सांसद र पालिका प्रमुखउपप्रमुखको संख्या २१८ रहेको छ। लुम्बिनी प्रदेशमा कूल स्थानीय तहमध्ये कांग्रेसले ४८ पालिका जितेको छ भने एमालेले २७, माओवादीले २५, जसपाले ३, जनमोर्चा र लोसपाले २२ र राप्रपा र जनता प्रगतिशीलले ११ पालिका जितेको छ। प्रदेशसभातिर भने एमाले २९, कांग्रेस २७, माओवादी १०, राप्रपा र नागरिक उन्मुक्ति ४४, जसपा, लोसपा र जनमत ३३ र जनमोर्चा र नेकपा एकीकृत समाजवादीले ११ सिट रहेको छ। दुई जना भने स्वतन्त्र सांसद रहेका छन्।"
कर्णाली प्रदेशका नवनियुक्त मन्त्रीले लिए शपथ,"सुर्खेत: कर्णालीमा सरकार गठनले पूर्णता पाएको छ। मुख्यमन्त्री राजकुमार शर्माले बुधबार मन्त्रिपरिषद्लाई पूर्णता दिएका हुन्। एमाले र माओवादीले मन्त्रीको टुंगो लगाएपछि मन्त्रिपरिषद्ले पनि पूर्णता पाएको हो। कर्णालीमा गत पुस २७ गते माओवादीका राजकुमार शर्मा मुख्यमन्त्री नियुक्त भएका थिए। तर सत्तारुढ एमाले र माओवादीबीच मन्त्रालयको संख्या, भागबण्डा र मन्त्री बन्नेको नाममा सहमति हुन नसक्दा मन्त्रिपरिषद् विस्तार हुन सकेको थिएन। यसअघि मुख्यमन्त्रीले शपथ ग्रहण गर्दा नै दुई जना मन्त्री नियुक्त गरेका थिए। तर मन्त्रालयको भागबण्डामा सहमति नजुट्दा उनीहरु पनि विना विभागीय थिए। एमाले र माओवादीबीच सहमति जुटेपछि बुधबार भने मन्त्रिपरिषद्ले पूर्णता पाएको हो। कर्णालीमा सात वटा मन्त्रालय छन्। जसअनुसार मुख्यमन्त्रीसहित माओवादीले चार र एमालेले तीन वटा मन्त्रालय पाएका छन्। माओवादीको तर्फबाट मुख्यमन्त्रीमा राजकुमार शर्मा, भौतिक पूर्वाधार, ऊर्जा तथा जलस्रोत मन्त्रीमा मंगलबहादुर शाही, आन्तरिक मामिला तथा कानुन मन्त्रीमा कृष्णबहादुर जिसी र भूमि, व्यवस्था, कृषि तथा सहकारी मन्त्रीमा भिमप्रकाश शर्मा नियुक्त भएका छन्। यस्तै माओवादीकै तर्फबाट उर्मिला विश्वकर्मालाई भौतिक पूर्वाधार, ऊर्जा तथा जलस्रोत राज्यमन्त्री बनाइएको छ। एमाले र माओवादीबीच कर्णालीमा आधाआधा कार्यकाल सरकारको नेतृत्व गर्ने सहमति छ। ४० सदस्यीय प्रदेशसभामा माओवादीका १३, एमालेका सभामुखसहित १०, एकीकृत समाजवादीका एक र राप्रपाका एक जना सांसदको समर्थन छ। यस्तै प्रदेशसभाको सबैभन्दा ठूलो दल नेपाली कांग्रेससँग १४ जना सांसद छन् भने एकजना स्वतन्त्र सांसद छन्।"
स्वास्थ्य क्षेत्रमा परिवर्तन आउँछ : स्वास्थ्यमन्त्री गिरी,"पर्वत : स्वास्थ्यमन्त्री पदम गिरीले स्वास्थ्य क्षेत्रका समस्याहरुको पहिचान गर्दै परिवर्तनको प्रत्याभूति दिलाउने बताएका छन्। कुश्मा बजारमा आयोजित सातौं पर्वत महोत्सवको उद्घाटन गर्दै उनले भने, म अहिले स्वास्थ्य क्षेत्रका विद्यमान समस्याबारे गहिरोगरी अध्ययन गर्दैछु। ती समस्या पहिचान गरेर जनतालाई भिन्नताको महसुस गराउने वाचा गर्छु। उनले पर्वत जिल्लाका सातवटै स्थानीय तहमा आगामी ५ वर्षभित्र सुविधासम्पन्न अस्पताल खोल्ने घोषणा पनि गरे। यहाँको जिल्ला अस्पतालमा अत्यावश्यक उपकरणहरूको कमी रहेछ। हामीले केही उपकरण अहिल्यै हस्तान्तरण गर्दैछौं। आगामी ५ वर्षभित्र सातवटै पालिकामा अस्पताल हुन्छन्, डाक्टर, नर्स र ल्याब हुनेछ। सानोतिनो शल्यक्रिया पनि हुन्छ। कोही पनि उपचार नपाएर मर्ने अवस्था रहँदैन, मन्त्री गिरीले भने। उनले ताप्लेजुङदेखि दार्चुलासम्मका समस्या पहिचान गरेर स्वास्थ्य क्षेत्रमा सुधार ल्याउने बताए। 'गुणस्तरीय स्वास्थ्यको पहुँच सबै जनतामा पुर्याउने जिम्मा सरकारको हो। उपचार नपाएर अकालमा मर्नु पर्दैन भन्ने प्रत्याभूति जनतालाई दिलाउनेगरी काम गर्नेछौं,' उनले भने। स्वास्थ्यमन्त्री गिरीले संकटमा रहेको अर्थतन्त्रलाई ट्रयाकमा ल्याउनुपर्ने अभिभारा अहिलेको सरकारसँग रहेको बताए। आज देशको अर्थतन्त्र संकटमा छ। एक जनाले दिउँसै आफ्नो शरीरमा आगो लगाएर मृत्युवरण गरेको प्रसंगले आज देशभर सनसनी मच्चिएको छ। आत्महत्यालाई राम्रो मान्न सकिँदैन। तर पनि अर्थतन्त्र कति जर्जर भएको छ भन्ने सोचनीय कुरा हो,' उनले भने। उनले जटिल परिस्थितिमा अर्थतन्त्र बलियो बनाएर जानुपर्ने दायित्व सरकारसँग रहेको बताए।"
चुनावका प्रतिस्पर्धी नेताहरूले खर्च विवरण नबुझाउन गरे एक्यबद्धता,"राजविराज : अटेर गरी निर्वाचन खर्च विवरण नबुझाएका र प्रतिस्पर्धी भएर चुनाव लडेका राजनीतिक दलका उम्मेदवार र जनप्रतिनिधिहरू बुधबार सामूहिकरूपमा निर्वाचन आयोगविरुद्ध उत्रिएका छन्। निर्वाचन खर्च विवरण नबुझाउने उम्मेदवारलाई आयोगले गरेको जरिवाना तत्काल मिन्हा गर्न माग गर्दै स्थानीय तहका जनप्रतिनिधि र राजनीतिक दलहरूका उम्मेदवारले पहिलो चरणमा प्रमुख निर्वाचन आयुक्तलाई ज्ञापन पत्र बुझाएका छन्। सामूहिकरूपमा पुगेका नेताहरू र जनप्रतिनिधिहरूले प्रमुख जिल्ला अधिकारी भूपेन्द्र थापामार्फत् निर्वाचन आयोगका प्रमुख निर्वाचन आयुक्तलाई ज्ञापन पत्र बुझाएका हुन्। जिल्ला समन्वय समितिका प्रमुख शिवनारायण साहको नेतृत्वमा पुगेको टोलीमा उपप्रमुख शम्भुकुमार यादवसहित सबै ठूला राजनीतिक दलका नेताहरू र निर्वाचित नगर प्रमुख, अध्यक्ष र उम्मेदावरहरू सहभागी थिए। निर्वाचन आयोगको जरिवाना गर्ने निर्णयविरुद्ध संयुक्त वैठक बसेर जरिवाना गरिएको रकम तत्काल मिन्हा गर्न उनीहरूले सामूहिक अपील नै जारी गरेका छन्। अपीलमा सो माग पूरा नभए चरणबद्ध आन्दोलन गर्ने चेतावनीसमेत दिइएको छ। निर्वाचन आयोगले गरेको कारबाही र तोकेको जरिवाना शब्दले राजनीतिक दलहरूको राजनीतिक चरित्रमाथि दाग लगाउन खोजिएको सुरुङ्गा नगरपालिकाकी नगर प्रमुख गीता चौधरीले बताइन्। शम्भुनाथ नगरपालिकाका प्रमुख जितेन्द्र गुप्ताले निर्वाचन आयोगको नियत राजनीतिक गर्नबाट वञ्चित गराउने देखिएकोले एकताबद्ध हुनु परेको बताए। खर्च नदेखाउनेलाई निर्वाचन आयोगले कारबाही प्रक्रिया थाल्दै साउन ३१ गते स्पष्टीकरण सोधेपछि जिल्ला निर्वाचन कार्यालयमा भदौ ७ सम्म लाम लागेर उम्मेदवारहरूले स्पष्टीकरण बुझाएका थिए। जिल्ला निर्वाचन अधिकारी रमेशकुमार जोशीका अनुसार खर्च विवरण बुझाउनेभन्दा स्पष्टीकरण बुझाउने बढी भएका थियो। बुझाउने पाँच सय, नबुझाउने पाँच हजार जिल्ला निर्वाचन कार्यालय सप्तरीले दिएको जानकारीअनुसार ५ हजार ५१ जनाले खर्चको विवरण नै बुझाएनन्। विवरण बुझाउनेको संख्या ४ सय ८४ जनामात्र छ। त्यसमा पनि समयभित्र बुझाउने त २ सय ४६ जनामात्र छन्। गत वैशाख ३० गते सम्पन्न स्थानीय निर्वाचनमा जिल्लामा कूल ८ सय ५६ पदका लागि ५ हजार ५ सय ३५ जनाले प्रतिस्पर्धा गरेका थिए। निर्वाचित ८ सय ५६ जनप्रतिनिधिमध्ये १ सय ६८ जनाले र निर्वाचित नभएकामध्ये ३ सय १६ जनाले मात्र सप्तरीमा खर्च विवरण बुझाएका छन्। ऐनले निर्वाचनको परिणाम घोषणा भएको मितिले ३० दिनभित्र निर्वाचन खर्च विवरण तोकिएको ढाँचामा पेस गर्नुपर्ने भनेको छ। पटकपटक सूचना जारी गरे पनि सप्तरीका ३ सय ४१ पुरुष र १ सय ४३ महिला उम्मेदवारले मात्र विवरण बुझाएका थिए। निर्वाचन कार्यालयको तथ्यांकअनुसार १२ वडा रहेको कञ्चनरूप र ११ वडा रहेको सप्तकोसी नगरपालिकाका कुनै पनि उम्मेदवारले विवरण बुझाएनन्। कञ्चनरूपमा ३ सय ४३ र सप्तकोशीमा २ सय ५५ जनाले उम्मेदवारी दिएका थिए। पाँच वडा रहेको तिरहुत गाउँपालिकाका पराजित एक अध्यक्षका उम्मेदवारले मात्र विवरण बुझाए। उक्त गाउँपालिकामा १ सय ८६ जनाको उम्मेदवारी परेको थियो। ११ वडा रहेको सुरुंगा नगरपालिकामा ३ सय २३ जनाले उम्मेदवारी दिएकोमा ३ जनाले खर्च विवरण बुझाए। जिल्लाको सबैभन्दा दक्षिणपश्चिम रहेको बलान बिहुल गाउँपालिकामा ६ वडा रहेको छ। त्यहाँ १ सय ९३ जनाको उम्मेदवारी परेकोमा ३ जनाले मात्र खर्च विवरण बुझाए। निर्वाचन कार्यालयको तथ्यांकअनुसार निर्वाचित प्रमुख पदका उम्मेदवारहरूमा राजविराज, शम्भुनाथ र डाक्नेश्वरी नगरपालिकाका प्रमुख र उपप्रमुख दुबैले निर्वाचन खर्च विवरण बुझाएनन्। रूपनी, बलान बिहुल, तिरहुत र अग्नीसाइर कष्णसवरन गाउँपालिकाका अध्यक्ष र उपाध्यक्षले पनि खर्च विवरण नबुझाएको कार्यालयको तथ्यांकले देखाउँछ। त्यसैगरी हनुमाननगर कंकालिनी नगरपालिकाका प्रमुख, छिन्नमस्ता गाउँपालिकाका अध्यक्ष, खडक नगरपालिकाका उपप्रमुख, राजगढ र बिष्णुपुर गाउँपालिकाका उपाध्यक्षले पनि खर्च विवरण नबुझाएको तथ्यांकमा देखिन्छ। खर्च विवरण बुझाउने खर्च विवरण बुझाउने उम्मेदवारमा राजविराज नगरपालिकाका १०१ जना, बोदे बर्साइन नगरपालिकाका ७५ जना, छिन्नमस्ता गाउँपालिकाका ६१ जना, हनुमाननगर कंकालिनी नगरपालिकाका ५१ जना र राजगढ गाउँपालिकाका ४६ जना छन्। महादेवा गाउँपालिकाका ४२ जना, तिलाठी कोइलाडी गाउँपालिकाका ३८ जना, डाक्नेश्वरी नगरपालिकाका १९ जना, बिष्णुपुर गाउँपालिकाका १८ जना उम्मेदवारले खर्च विवरण बुझाएका छन्। त्यस्तै खडक नगरपालिकाका ९ जना, शम्भुनाथ नगरपालिका र रूपनी गाउँपालिकाका ६६ जना, अग्नीसाइर कृष्णसवरन गाउँपालिकाका ५ जना, सुरुङ्गा नगरपालिका र बलान बिहुल गाउँपालिकाका ३३ जना तथा तिरहुत गाउँपालिकाका १ जना उम्मेदवारले मात्र खर्च विवरण बुझाएका छन्। देशभरि सवा लाखले बुझाएनन् आयोगका प्रवक्ता सालिग्राम शर्मा पौडेलका अनुसार निर्वाचन खर्चको विवरण नबुझाउने एक लाख १५ हजार १ सय ३१ जना र तोकिएको समयावधिभन्दा ढिलो गरी निर्वाचन खर्चको विवरण बुझाउने ८ हजार ६ सय ५२ जनासमेत गरेर १ लाख २३ हजार ७ सय ८३ जना कारवाहीमा परेका छन्। खर्च विवरण नबुझाउनेको नामसहित आयोगले जरिबाना तोकेको छ। समयमा खर्च नबुझाएर कारबाहीमा परेका उम्मेदवारहरूको सूची २४ हजार पृष्ठ मोटो रहेको छ। आयोगले गरेको निर्णयअनुसार जरिबाना नतिरे विजयी बनेका जनप्रतिनिधिको पद ६ महिनाभित्र स्वतः खारेज हुनेछ। आयोगका अनुसार धेरैले खर्च विवरण बुझाएनन् भने केहीले ढिला बुझाएका। कानुनी व्यवस्था निर्वाचन आयोग ऐन २०७३ को दफा २५ को उपदफा १ र स्थानीय तह निर्वाचन ऐन, २०७३ को दफा ६४ (४) अनुसार निर्वाचन खर्चको विवरण निर्वाचन परिणाम घोषणा भएको मितिले ३० दिनभित्र बुझाउनु पर्ने व्यवस्था छ। सजिलोका लागि दल, उम्मेदवार वाहेक तिनका प्रतिनिधिले समेत आयोगले तोकेको कार्यालय अर्थात जिल्ला वा प्रदेश निर्वाचन कार्यालय समक्ष खर्च विवरण बुझाउन सक्ने व्यवस्था छ। तर अधिकांश उम्मेदवारले तीन महिना बित्दा सम्म पनि निर्वाचन खर्च विवरण बुझाएनन्। निर्वाचन आयोग ऐन २०७३ को दफा २६ को दफा १ मा अधिकतम हदभन्दा बढी खर्च गर्ने वा तोकिएको अवधिमा खर्च विवरण पेस नगर्ने राजनीतिक दल वा उम्मेदवारलाई निजले गरेको निर्वाचन खर्च वा आयोगद्वारा निर्धारित खर्चको हदमध्ये जुन बढी हुन्छ सोही बराबरको रकम जरिबाना गर्न सक्ने व्यवस्था छ। सोही दफाको उपदफा २ मा कुनै राजनीतिक दल वा उम्मेदवारले निर्वाचन खर्चको विवरण पेश नगरेमा वा त्यही पेश भएको विवरणमा लेखापरीक्षण हुँदा लेखापरीक्षकको प्रतिवेदनको आधारमा अस्वाभाविक वा निर्वाचनको स्वच्छतामा प्रतिकूल हुने गरी वा गैरकानूनी प्रयोजनका लागि गैरकानूनी तवरले खर्च गरेको देखिएमा आयोगले त्यस्तो राजनीतिक दल वा उम्मेदवारलाई त्यही गरेको खर्च बराबरको रकम वा पाँच लाख रुपियाँ मध्ये जुन बढी हुन्छ सो बराबरको रकम जरिवाना गर्न सक्नेछ। सोही दफाको उपदफा ३ मा भने जरिबाना छ महिनासम्म नबुझाउने राजनीतिक दल वा उम्मेदवारलाई आयोगले तत्कालैदेखि लागू हुनेगरी बढीमा छ वर्षसम्म कुनैपनि निर्वाचनमा भाग लिन रोक लगाउन वा उम्मेदवार हुन अयोग्य घोषित गर्न सक्नेछ। सोही दफाको उपदफा ५ मा आयोगले उपदफा ३ बमोजिम निर्णय गरेकोमा त्यस्तो व्यक्ति निर्वाचित भएको रहेछ भने निजको निर्वाचन स्वतः बदर हुने व्यवस्था छ। आयोगले तोकिएको समयमा खर्च बिबरण बुझाए नबुझाएको यकिन गरी आबश्यक कारवाहीको लागि आयोगमा सिफारिससहित लेखी पठाउन निर्देशन जारी गरेपछि निर्वाचन कार्यालयले प्राप्त खर्च विवरणको प्रतिवेदन पठाएको छ। आयोगले नगरपालिकाका प्रमुखउपप्रमुखका उम्मेदवारले ४ लाख ५० हजार रुपियाँ र गाउँपालिकाका अध्यक्षउपाध्यक्षका उम्मेदवारले ३ लाख ५० हजार रुपियाँ खर्च गर्न पाउने गरी रकम निर्धारण गरेको छ।"
स्वर्गीय प्रेमप्रसाद आचार्यले उठाएका विषयलाई सरकारले छानविन गर्ने,काठमाडौं: सरकारले संसद भवन अगाडि आत्मदाह गरेका प्रेमप्रसाद आचार्यले उठाएका विषयको अध्ययन गरी छानविन गर्ने भएको छ। बुधबार सिंहदरबारमा बसेको मन्त्रिपरिषद बैठकले प्रेमप्रसाद आचार्यको आत्मदाह र उनले उठाएको विषयाम छलफल गर्दै त्यसको अध्ययन गरी छानविनमा ल्याउने जिम्मा गृहमन्त्रालयलाई दिइएको उपप्रधान एवं गृहमन्त्री रवि लामिछानेले जानकारी दिए। गृहमन्त्रालयले छानविन गरेर आवश्यक कदम चाल्ने मन्त्री लामिछानेले बताए। छानविनबाट आएका निष्कर्षमाथि आवश्यक कारवाही सुरु गरिने पनि उनले बताए। विभिन्न विषयमा असन्तुष्टि जनाउदै मंगलबार दिउँसो बानेश्वरको संसद् भवनअगाडि शरीरमा पेट्रोल छर्केर इलामको सूर्योदय नगरपालिकाका ३७ वर्षीय प्रेमप्रसाद आचार्यले आत्मदाहको प्रयास गरेका थिए । उनको उपचारका क्रममा बुधबार निधन भएको थियो।
मन्त्रालयमा बोतलको होइन धाराको पानी,"काठमाडौं: नवनियुक्त खानेपानीमन्त्री अब्दुल खानले पदभार ग्रहण लगत्तै बोतलको पानी मन्त्रालयमा किन भनेर प्रश्न गरेका छन्। माघ २ गतेको मन्त्रिपरिषद्को निर्णय बमोजिम जनमत पार्टीका खानलाई खानेपानी मन्त्रालयका जिम्मेवारी दिइएको हो। उनले मन्त्रालय प्रवेश लगत्तै कार्यलयमा बोतलका लेबल लगाएको पानी भन्दा धाराको पानी तत्तकाल उपलब्ध गराउन सचिवलाई निर्देशन दिए । सचिव इन्जिनियर मणिराम गेलालले काठमाडौं उपत्यका खानेपानी लिमिटेड(केयूकेएल) सँगको सहकार्यमा सिंहदरबारमा नै धारा जडानको काम सुरु गर्ने जानकारी दिए। मन्त्री खानले सरकार र पार्टीबीचको राजनीतिक कारणले मन्त्रालय आउन ढिला भएको भन्दै कर्मचारीसँग मतभेद नभएको बताए । खानेपानी व्यवस्थापनलाई थप मजबुत बनाउनका लागि केयूकेएल, काठमाडौं उपत्यका खानेपानी व्यवस्थापन र आयोजना कार्यान्वयन निर्देशनालयलाई एकीकृत गर्ने गठित सचिवस्तरीय समिति निर्माण गर्ने प्रस्तावनामा मन्त्री खानले पहिलो हस्ताक्षर पनि गरेका थिए ।"
खानेपानी समस्या समाधानका लागि कार्ययोजना बनाएर काम गर्छु : मन्त्री खान,"काठमाडौं : खानेपानी मन्त्री अब्दुल खानले जिम्मेवारी पाएको एक सातापछि पदभार ग्रहण गरेका छन्। मन्त्री खानले बुधबार दिउँसो मन्त्रालय पुगेर पदभार ग्रहण गरेका हुन्। पदभार ग्रहण गर्दै मन्त्री खानले सबैको सुझाव लिएर मन्त्रालयको कामलाई प्रभावकारी बनाउने बताए । उनले स्वच्छ खानेपानीको अभावले लाखौं मानिस प्रभावित हुने भएकाले पानीको गुणस्तर परीक्षण गर्ने कामको सुरुवात गर्नुपर्ने धारणा राखे । खानेपानीसम्बन्धी समस्या समाधानका लागि कार्ययोजना बनाएर काम गर्ने उनको भनाइ छ । मन्त्री खानले नीतिगतदेखि राजनीतिक अवरोधहरूको रिपोर्टिङ गर्न निर्देशन दिँदै आफ्नो कामलाई इमान्दारीपूर्वक गर्न पनि निर्देशन दिए। पुष ११ गते जनमत पार्टीबाट विनाविभागीय मन्त्री बनेका खानलाई प्रधानमन्त्री पुष्पकमल दाहाल 'प्रचण्ड'ले माघ ३ गते खानेपानी मन्त्रीमा नियुक्त गरेका थिए। तर, पूर्वसहमति अनुसार आपूर्ति मन्त्रालय नपाएको भन्दै उनले खानेपानीमन्त्रीका रुपमा पदभार गर्न मानेका थिएनन्।"
प्रचण्डलाई जापानका प्रधानमन्त्रीले दिए बधाइ,काठमाडौं : प्रधानमन्त्री पुष्पकमल दाहाल 'प्रचण्ड'लाई जापानका प्रधानमन्त्री फुमियो किशिदाले बधाइ ज्ञापन गरेका छन्। उनले काठमाडौंस्थित दूतावासमार्फत् बधाइ सन्देश पठाएका हुन्। बुधबार परराष्ट्रमन्त्री विमला राई पौड्याल र नेपालस्थित जापानका राजदूत किकुता युताकाबीच भेटवार्ता भएको छ। भेटवार्ताका क्रममा राजदूत किकुताले बधाइ सन्देश हस्तान्तरण गरेका थिए। सन्देशमा जापानका विदेशमन्त्री हायासी योशिमाशाले पनि परराष्ट्रमन्त्री पौड्याललाई बधाइ दिएका छन्। प्राधनमन्त्री र विदेशमन्त्री दुवै जनाले प्रधानमन्त्री प्रचण्ड र परराष्ट्रमन्त्री पौड्याललाई सफल कार्यकालको शुभकामना व्यक्त गरेका छन्। त्यस्तै उनीहरूबीच दुई देशको द्विपक्षीय हितका सम्बन्धमा छलफल भएको थियो। राजदूत किकुताले परराष्ट्रमन्त्री पौड्याललाई जापानको सहयोग नियोगमा समेत काम गरेको स्मरण गराउँदै नेपालसँग दीर्घकालीन मैत्रीपूर्ण विकास साझेदारका रूपमा काम गर्न जापान इच्छुक रहेको बताए। राजदूत किकुताले नेपाल र जापानबीचको सम्बन्धलाई प्रवर्द्धन गरी मित्रतालाई अझ प्रगाढ बनाउने बताएका थिए।
बागमती प्रदेशका नयाँ मन्त्रीले लिए शपथ,"हेटौंडा : बागमती प्रदेशका नयाँ मन्त्रीहरूले पद तथा गोपनीयताको शपथ लिएका छन् । ८ जना मन्त्रीले बागमती प्रदेश प्रमुख यादवचन्द्र शर्मासमक्ष पद तथा गोपनीयताको शपथ लिएका हुन् । नेकपा माओवादीबाट गंगानारायण श्रेष्ठ आन्तरिक मामिला तथा कानुन मन्त्री,कुमारी मोक्तान सामाजि विकास मन्त्री र युवराज दुलाल भौतिक पूर्वाधार विकास मन्त्री भएका छन् । नेकपा एमालेबाट केशव प्रसाद पोखरेल कृषि तथा पशुपन्छी विकास मन्त्री,रामेश्वर श्रेष्ठ स्वास्थ्य मन्त्री र एकलाल श्रेष्ठ श्रम रोजगार तथा यातायात मन्त्री भएका छन् । राप्रपाबाट यसअघि नै मन्त्री नियुक्त भइसकेका उद्धव थापाले खानेपानी उर्जा तथा सिंचाई मन्त्रालयको जिम्मेवारी पाएका छन् । राप्रपाबाट डम्बर तामाङ पर्यटन उद्योग तथा सहकारी मन्त्री र राजु विष्ट वन तथा वातावरण मन्त्री भएका छन् । उनीहरुले पद तथा गोपनीयताको शपथसँगै आजै पदभार ग्रहण गरेका छन् । बागमती प्रदेशमा मुख्यमन्त्री शालिकराम जम्कट्टेलसहित ११ सदस्यीय मन्त्रिपरिषद बनेको छ । यो सरकारलाई समर्थन गरेका नेकपा एकीकृत समाजवादी र हाम्रो नेपाली पार्टीले भने सरकारमा सहभागिता जनाउने अवसर पाएनन् ।"
राष्ट्रियसभाको उपनिर्वाचनमा एमालेका दसौदी र कांग्रेसका आचार्यबीच प्रतिस्पर्धा,"दाङ : राष्ट्रिय समा सदस्यको उपनिर्वाचनको लागि बुधवार उम्मेदवारी दर्ता गरिएको छ। लुम्बिनी प्रदेशबाट प्रतिनिधित्व गर्ने राष्ट्रिय सभा सदस्यले कार्यकालको बीचमा राजीनामा दिएपछि लुम्बिनीमा उपनिर्वाचन हुन लागेको हो। माघ २५ गते हुने राष्ट्रियसभा सदस्यको उपनिर्वाचनका लागि नेकपा (एमाले) र नेपाली कांग्रेसले उम्मेदवारी दिएका छन्। सत्तारुढदलको साझा उम्मेदवारको रूपमा रोल्पाका एमाले नेता कुमार दसौदीले मनोनयन दर्ता गरेका छन्। मनोनयन दर्ताका लागि दिइएको समयअनुसार बुधबार दिउँसो १ बजे सत्तारूढ दलको तर्फबाट निर्वाचन अधिकृतको कार्यालयमा पुगेर एमाले केन्द्रीय सदस्यसमेत रहेका दसौदीले मनोनयन दर्ता गराएका हुन्। दसौदीको समर्थकमा प्रदेश सभा सदस्य मीनाकुमारी श्रेष्ठ र प्रस्तावकमा दाङको गढवा गाउँपालिका अध्यक्ष यमनारायण शर्मा पोख्रेल रहेका छन्। श्रेष्ठ राप्रपाबाट प्रदेशसभा सदस्य र शर्मा माओवादी केन्द्रबाट गाउँपालिका अध्यक्षमा निर्वाचित भएका हुन्। एमालेबाट राष्ट्रियसभा सदस्यमा निर्वाचित रुपन्देहीका खिमलाल भट्टाईले राजीनामा दिएपछि रिक्त रहेको स्थानमा उपनिर्वाचन हुन लागेको हो। त्यस्तै नेपाली कांग्रेसले माधवप्रसाद आचार्यलाई उम्मेदवार बनाएको छ। आचार्यले बुधवार निर्वाचन अधिकृतको कार्यालयमा पुगेर राष्ट्रिय सभा सदस्यको मनोनउन दर्ता गराएका हुन्। उनी नेपाली कांग्रेस रोल्पाका पूर्व जिल्ला सभापतिसमेत हुन्। चार दशकदेखि नेपाली कांग्रेसको राजनीतिमा संक्रिय महासमिति सदस्य आचार्यको प्रस्तावकमा दाङको बंगलाचुली गाउँपालिका उपाध्यक्ष भक्तबहादुर जिसी र समर्थकमा लमही नगरपालिकाका नगर प्रमुख जोगराज चौधरी रहेका छन्। दुवै नेपाली कांग्रेसबाट निर्वाचित जनप्रतिनिधि हुन्। लामो समय पार्टी राजनीतिसमेत गरेको र जनताको सेवा गर्ने अवसर प्राप्त नभएकाले पार्टीको आग्रहमा आफू राष्ट्रियसभा सदस्यको उम्मेदवार बनेको आचार्यले बताए। लुम्बिनी प्रदेशबाट राष्ट्रियसभा सदस्यका लागि नागरिक उनमुक्ति पार्टीबाट राजेन्द्रवीर रायले उम्मेदवारी दर्ता गराएका छन्। प्रदेशसभा सदस्य धर्मराज चौधरीको प्रस्तावक र प्रदेशसभा सदस्य राजकुमार चौधरीको समर्थनमा रायले उम्मेदवादवारी दर्ता गराएका हुन्। राष्ट्रियसभा सदस्यका लागि प्रदेशसभा सदस्य र पालिकाका प्रमुख तथा उपप्रमुखले मतदान गर्ने पाउने व्यवस्था छ। लुम्बिनी प्रदेशमा कूल मतदाता संख्या ३०५ रहेको छ। जसमध्ये प्रदेश सांसदको संख्या ८७ र पालिका प्रमुख तथा उपप्रमुख मतदाताको संख्या २ सय १८ जना रहेको प्रदेश निर्वाचन कार्यालय दाङले जनाएको छ। प्रदेशका १०९ पालिकामध्य कांग्रेसले ४८ पालिकामा जितेको छ। त्यसैगरी एमालेले २७, माओवादीले २५, जसपाले ३, जनमोर्चा र लोसपाले २ र २ तथा राप्रपा र जनता प्रगतिशीलले १ र १ स्थानमा जितेका छन । त्यस्तै प्रदेशमा ८७ सदस्यीय प्रदेशसभामा एमालेले २९, कांग्रेसले २७, माओवादीले १०, राप्रपा र नागरिक उन्मुक्तिले ४४, जसपा, लोसपा र जनमतले ३३ जनमोर्चा र नेकपा एकीकृत समाजवादीले ११ र स्वतन्त्र बाट २ जनाले जितेका छन्।"
राप्रपालाई सरकार छाड्न पूर्वराजा ज्ञानेन्द्रको दबाब ! (भिडियो वार्ता),"काठमाडौं: रापप्रालाई सरकार छाड्न दबाब परेको छ। अघिल्लो साता पूर्वराजा ज्ञानेन्द्र शाहलाई झापाको दमकमा भेटेका राप्रपा कार्यसम्पादन समिति सदस्य ऋषिबाबु परियारले पार्टीलाई सरकार छाड्न दबाब बढेको खुलाएका हुन्। अन्नपूर्ण पोष्टको कार्यक्रम 'द न्यूज मेकर'मा भूपाल लुइटेलसँग कुरा गर्दै परियारले भने,'राप्रपालाई सरकारमा जाने म्यान्डेट थियो र? भनेर मौसुफले सोधिबक्सियो। हिजो आज प्रधानमन्त्री प्रचण्डको व्यवहार पनि फेरिएको छ। हाम्रा मन्त्रीले हिन्दु राज्य र राजाको विषय बोले स्पष्टीकरण सोध्ने रे। यो अपमान सहेर सरकारमा बसिरहन सकिन्छ र!' परियारसँग गरिएको कुराकानीको भिडियो हेर्नुहोस्:"
रवि लामिछानेको नागरिकता विवाद : संवैधानिक इजलासमा आजबाट अन्तिम सुनुवाइ,"काठमाडौं : उपप्रधान तथा गृहमन्त्री रवि लामिछानेको नागरिकता सम्बन्धी मुद्दाको आजबाट अन्तिम सुनुवाइ हुने भएको छ। सर्वोच्चले रिट निवेदन उपरको सुनुवाइ स्थगित नहुने गरी लामिछानेको मुद्दामा आजबाट संवैधानिक इजलासमा अन्तिम सुनुवाइ गर्न हुन लागेको हो। नागरिकता विवादको सुनुवाइको लागि अग्राधिकार दिँदै सर्वोच्चले छिटो, छरितो सम्पन्न गर्नु आवश्यक देखिएको जनाएको छ। प्रारम्भिक सुनुवाइमा कायममुकायम प्रधानन्यायाधीश हरिकृष्ण कार्की नेतृत्वका न्यायाधीशहरू ईश्वरप्रसाद खतिवडा, आनन्दमोहन भट्टराई, अनिलकुमार सिन्हा र प्रकाशमानसिंह राउतको संवैधानिक इजलासले दिएको आदेशमा भनिएको छ, रिट निवेदन उपरको सुनुवाइ रिट निवेदक वा प्रत्यर्थी कुनै पक्षको अनुरोधमा पनि स्थगित नहुने व्यहोराको जनाउ दिई अरू नियमानुसार गरी पेस गर्नू। अधिवक्ता रविराज बसौला र युवराज पौडेलले लामिछानेको सांसद पदको योग्यतामा प्रश्न उठाउँदै सर्वोच्चमा रिट निवेदन दायर गरेका थिए। सर्वोच्चले अन्तरिम आदेश नदिएका कारण लामिछानेको मन्त्री पद तत्कालका लागि यथावत् रहेको छ। इजलासमा नेपालको नागरिकता ऐन, २०६३ को दफा १० र ११, नेपाल नागरिकता नियमावली, २०६३ को नियम ११ समेतका कानुनको व्याख्या र प्रयोगमा प्रश्न उठाएको थियो। चितवन २ बाट प्रतिनिधिसभामा निर्वाचित लामिछानेले अमेरिकी नागरिकता लिएपछि पुनः नेपाली नागरिकता लिने प्रक्रिया पूरा नगरेको विदेशी नागरिक भएको कानुन व्यवसायीको जिकिर थियो। नागरिकता ऐनको दफा १० मा नेपालको कुनै नागरिकले आफूखुसी कुनै विदेशी मुलुकको नागरिकता प्राप्त निजको नेपाली नागरिकता कायम नरहने उल्लेख छ। त्यस्तै दफा ११ मा नेपाली नागरिकले विदेशी मुलुकको नागरिकता प्राप्त गरेपछि पुनः नेपालमा आई बसोबास गरेको र विदेशी मुलुकको नागरिकता त्यागेको निस्सा तोकिएको अधिकारीलाई दिएमा त्यस्तो निस्सा दर्ता भएको मितिदेखि निजको नागरिकता पुनः कायम हुने उल्लेख छ। नागरिकता नियमावली २०६३ को नियम ११ मा नेपाली नागरिकले विदेशी मुलुकको नागरिकता प्राप्त गरेपछि पुनः नेपालमा आई बसोबास गरेको र विदेशी मुलुकको नागरिकता त्यागेको निस्सा तोकिएको अधिकारीलाई दिएमा त्यस्तो निस्सा दर्ता भएको मितिदेखि नागरिकता पुनः कायम हुने उल्लेख छ। लामिछानेले २०७५ असार ६ गते अध्यागमन विभागमा आफूले अमेरिकी नागरिकता त्यागेको जानकारी गराउँदै कागजात पेस गरेका थिए। मंसिर १२ गते गृह मन्त्रालयले लामिछानेको नागरिकता सम्बन्धमा जिल्ला प्रशासन कार्यालयमा छानबिन गर्न पत्र पठाएको थियो। सोसम्बन्धी फायल पनि सम्बन्धित प्रहरी कार्यालयबाट ७ दिनभित्र झिकाउन आदेश दिएको थियो। लामिछानेले २०५० साल फागुन १० गते जिल्ला प्रशासन कार्यालय काठमाडौंबाट पहिलो पटक नागरिकता लिएका थिए। त्यसपछि उनी अमेरिका गए। २०७० फागुन ९ गते अमेरिकाको नागरिकता लिएका थिए। २०७५ साल जेठमा अमेरिकी नागरिकता त्यागेर नेपालको नागरिकता पुनः प्राप्त गर्ने प्रक्रिया पूरा नगरेको रिट निवेदकको दाबी छ।"
गृहमन्त्रीबाट नागरिकको जीउधन सुरक्षाको ग्यारेण्टी हुने आधार के ?,"काठमाडौंः नेकपा एकीकृत समाजवादी निकट अनेरास्ववीयूले संसद् भवन अगाडि नागरिकले आत्मदाह गर्ने स्थिति आउँदा पनि सरकार मौन बसेको बताएको छ । अनेरास्ववीयूले विज्ञप्ति जारी गर्दै देशकै अत्यन्त संवेदनशील क्षेत्र संसद भवन अगाडि एउटा नागरिकले आफूमाथि पेट्रोल खन्याएर आत्मदाह गर्ने परिस्थिति बन्दै गर्दा समेत यो राज्य मौन बसेको बताएको हो । अनेरास्ववीयू अध्यक्ष सुदेश पराजुलीले जारी गरेको वक्तव्यमा भनिएको छ,गृह प्रशासनको आँखै अगाडि एउटा सुन्दर सपना बोकेको युवा जलिरहन्छ तर, सुरक्षा निकाय,गृह मन्त्रालय न त त्यो युवाको सुन्दर सपनालाई साकार बनाउन सक्छ न त भौतिक शरीरको रक्षा यस्ता हावादारी,उडन्ते र कस्मेटिक गृहमन्त्रीबाट नागरिकको जीउधनको सुरक्षाको ग्यारेण्टी हुने आधार के ? सोमबार अपरान्ह संसद् भवन अगाडि इलामका प्रेमप्रसाद आचार्यले आत्मदाह गरेका थिए । उनको उपचारका क्रममा आज बिहान कीर्तिपुर अस्पतालमा निधन भएको हो।"
"कतिपय पार्टी के का लागि खोलेको थाहा हुँदैन, ह्वात्त आउँछन्, स्थायी हुँदैनन् : ओली","काठमाडौं : नेकपा एमालेका अध्यक्ष केपी शर्मा ओलीले विचारमा संगठित भएर संगठनलाई अगाडि बढ्नुपर्ने बताएका छन्। बुधबार पार्टी कार्यालयमा आयोजित विशेष अनुशिक्षण कार्यक्रममा बोल्दै गलत र अनुचित विचार हटाएर सहि आचरण स्थापित गर्नुपर्ने बताएका हुन्। उनले जनता केन्द्रीत, सुशासन केन्द्रीत गरेर योजना बनाउनुपर्ने धारणा राखे। वैयक्तिक स्वार्थका विषय संस्थाको समस्या नहुने बताउँदै ओलीले देश, जनता, सुशासनकेन्द्रीत विचार राख्दा सफल हुने उल्लेख गरे। ओलीले एमाले पार्टी दलबलले अगाडि बढ्ने पार्टी नभई विचारले अगाडि बढेको पार्टी भएको स्पष्ट पारे। ओलीले भने, 'कतिपय पार्टी के का लागि खोलेका हुन् नै थाहा हुँदैन। केहि सामाजिक असन्तुष्टिलाई प्रयोग गर्ने । गन्तव्य केहो थाहा हुँदैन। को ही मौसमी खालका कुराबाट ह्वात्त आउने, देखा पर्ने हुन्छन् तर स्थायी हुँदैनन्। ' ओलीले कार्यकर्तालाई वैचारिक हतियारबाट सुसञ्जित गर्न अनुशिक्षण कार्यक्रम आयोजना गरिएको बताए। यस्तै एमालेका उपमहासचिव प्रदीप ज्ञवालीले देशभित्रका र बाहिरका शक्ति एमालेबिहीन नेपाल बनाउने मिसनमा लागेपनि असफल भएको बताएका छन्। अनुशिक्षण कार्यक्रममा बोल्दै उनले सबैतिरबाट घेराबन्दी र पार्टी संकटमापरेको बेला साथ दिनेलाई धन्यवाद दिए।"
मधेस प्रदेशका बिना विभागीय मन्त्रीहरुको जिम्मेवारी तोकियो,"जनकपुरधाम : मधेस प्रदेशका मुख्यमन्त्री सरोजकुमार यादवले बिनाविभागीय मन्त्रीहरुलाई मन्त्रालयको जिम्मेवारी दिएका छन्। मंगलबार मुख्यमन्त्री तथा मन्त्रिपरिषद्को कार्यालयमा सम्पन्न मन्त्रिपरिषद् बैठकले उनीहरुलाई मन्त्रालयको जिम्मेवारी दिएको हो। मुख्यमन्त्री यादवले नेकपा एमाले संसदीय दलका नेता सरोजकुमार यादवलाई भौतिक पूर्वाधार विकास मन्त्रालय, जनता समाजवादी पार्टी नेपालका संजय यादवलाई अर्थ मन्त्रालय र जनमत पार्टीका बसन्त कुशवाहालाई सामाजिक विकास मन्त्रालयको जिम्मेवारी दिएको मन्त्री कुशवाहाले जानकारी दिए। मुख्यमन्त्री यादवले बाँकी ७ वटा मन्त्रालय भने हाल आफैंसँग राखेको बताइएको छ। पुस २७ गते ३ जना प्रदेशसभा सदस्यलाई मुख्यमन्त्री यादवले बिनाविभागीय मन्त्रालयको जिम्मेवारी तोकेका थिए। पुस २९ गते मुख्यमन्त्री यादवसँगै नेकपा एमालेका संसदीय दलका नेता सरोजकुमार यादव, जनता समाजवादी पार्टीका संजय यादव र जनमत पार्टीका वसन्त कुशवाहाले बिनाविभागीय मन्त्रीको रुपमा शपथ लिएका थिए। जनता समाजवादी पार्टी नेपालका संसदीय दलका नेतासमेत रहेका मुख्यमन्त्री यादव प्रदेशसभाका १० दल मध्ये ७ दल र २ स्वतन्त्र गरी ६३ सांसदको समर्थनमा मुख्यमन्त्री नियुक्त भएका थिए। मधेस प्रदेशसभामा लोसपाका पनि ९ जना सांसद छन्। लोसपाले पनि सरकारलाई समर्थन गरेसँगै मुख्यमन्त्री यादवले ७२ सांसदको साथ पाएका थिए। मुख्यमन्त्री यादवलाई नेकपा एमालेका २३, जसपाका १६, जनमतका १३, लोकतान्त्रिक समाजवादी पार्टीका ९, माओवादीका ७, नेपाल संघीय समाजवादी पार्टीका १, राष्ट्रिय प्रजातन्त्र पार्टी (राप्रपा)का १, स्वतन्त्र सांसदद्वय अनिरुद्ध सिंह र सुरिता साहले समर्थन गरेका थिए। यहाँ माओवादीका ९ सांसद भए पनि २ जनाको शपथ रोकिएको छ। मधेस प्रदेशमा १० मन्त्रालय छन्। प्रदेशमा जसपा र जनमतले आलोपालो नेतृत्व गर्ने सहमति गरेका छन्। यता, मधेस प्रदेश सरकारको सत्ता साझेदार दलहरुको छलफलबाट एकदुई दिनभित्रै मन्त्रिमण्डलले पूर्णता पाउने गरी मन्त्रिपरिषद् विस्तार गर्ने तयारी गरिएको छ। सत्ता साझेदार दलहरुबिच मन्त्रालयको भागबण्डामा औपचारिक सहमति हुन नसक्दा अहिले पनि मधेस प्रदेश सरकारले पूर्णता पाउन सकेको छैन्।"
रामचन्द्रलाई प्रदीपको प्रश्न : ठूलो दल विभाजन गर्न अध्यादेश ल्याउँदा राष्ट्रिय सहमतिको विषय कता थियो ?,"काठमाडौं : नेकपा एमालेका उपमहासचिव प्रदीप ज्ञवालीले कांग्रेसका नेता रामचन्द्र पौडेलले अगाडि सारेको राष्ट्रिय सहमतिको आवश्यकतालाई अवसरवादको संज्ञा दिएका छन्। संसद बैठकमा कांग्रेसका सांसद पौडेलले राष्ट्रिय सहमतिको आवश्यकता औंल्याउँदै दिएको अभिव्यक्तिमा ज्ञवालीले इमान नभएको टिप्पणी गरेका हुन्। ज्ञवालीले प्रतिपक्षका विरुद्ध सत्तापक्षीय गठबन्धन, घेराबन्दी र निषेधको बाटो अख्तियार गरिरहँदा र सत्तामा रहेर प्रतिपक्षलाई निमिट्यान्न पार्ने उद्घोष गरिरहँदा राष्ट्रिय सहमतिको विषय कता हराएको थियो भन्दै प्रश्न गरेका छन्। अदालतलाई प्रयोग गर्दै जननिर्वाचित सरकारलाई विस्थापन गर्दा, सदनको सबैभन्दा ठूलो दललाई विभाजन गर्ने प्रयोजनकै लागि रातारात अध्यादेश ल्याउँदा, प्रतिपक्षका विरुद्ध सत्तापक्षीय गठबन्धन, घेराबन्दी र निषेधको बाटो अख्तियार गरिरहँदा र सत्तामा रहेर प्रतिपक्षलाई निमिट्यान्न पार्ने उद्घोष गरिरहँदा राष्ट्रिय सहमतिको विषय कता हराएको थियो होला ? ज्ञवालीले सामाजिक सञ्जालमार्फत पौडेललाई भने,निर्वाचनको परिणामले दिएका केही गम्भीर सन्देश र मुलुकका सामु उपस्थित चुनौतीका बारेमा सार्थक छलफल गरौं भन्ने प्रस्तावलाई उपेक्षा गरिरहँदा सहमतिको विषय कुन विस्मृतिको गर्तमा पुरिएको थियो होला ? पुस १० गते बिहानसम्म पनि सबै प्रमुख कार्यकारी र संवैधानिक पदहरुमा एकल वर्चस्व कायम गर्न खोजिरहँदा राष्ट्रिय सहमति कता गायब थियो होला ? पौडेलले उठाएको समस्याग्रस्त अर्थतन्त्र, भूराजनीतिक दबाब र शान्ति प्रक्रिया नटुंगिएको विषयलाई ज्ञवालीले मुलुकले भोग्नु परेका गम्भीर चुनौती हुन् भन्नेमा सन्देह नभएको बताएका छन्। उनले भने, समस्याग्रस्त अर्थतन्त्र, भूराजनीतिक दबाब र शान्ति प्रक्रिया नटुंगिएको विषयहरू आज मुलुकले भोग्नु परेका गम्भीर चुनौती हुन् भन्नेमा सन्देह छैन। तर माननीय रामचन्द्र पौडेल एउटा प्रश्नमा भने मौन रहनुभएको छ यी समस्या आज अचानक देखा परेका हुन् कि हिंजैदेखि विद्यमान थिए ? समस्या त हिँजैदेखि विद्यमान थिए। तर आज अचानक यो बोधिसत्व कसरी देखा पर्यो ? कांग्रेसले एजेण्डामा गम्भीर परामर्श गर्न चाहेको भए सरकारले स्वागत गर्नुपर्ने बताएका छन्। पौडेलका अभिव्यक्तिमा इमान होइन, अवसरवाद छचल्कियो। निश्चय नै उपर्युक्त विषयहरु गम्भीर छन्। यसका लागि एजेण्डामा सहमति खोज्ने हो, कुनै पद विशेषमा होइन। नेपाली कांग्रेसले यी एजेण्डामा गम्भीर परामर्श गर्न चाहेको हो भने सरकारले हार्दिक स्वागत गर्नुपर्छ र रचनात्मक सहयोग ग्रहण गर्न तत्पर हुनुपर्छ। तर होइन, नजर एकातिर र निशाना अर्कोतिर छ भने त के लाग्छ र ?उनले भने। ज्ञवालीले प्रमुख प्रतिपक्षको हैसियत पाऊँ भनेर पत्राचार गर्नुपर्ने अवस्था आफैंमा गम्भीर आत्मसमिक्षाको विषय होइन र ? भन्दै प्रश्न समेत गरे।"
कर्णालीमा कसरी टिकाउने कर्मचारी ?,"सुर्खेत : कर्णालीमा सरकारभन्दा बढी अस्थिरता कर्मचारीतन्त्रमा देखिएको छ। पाँच वर्ष अवधिमा मुख्यमन्त्री दुईपटक फेरिँदा प्रदेशमा कर्मचारीतन्त्र हाँक्ने प्रमुख सचिव आठ जना फेरिएका छन्। प्रमुख सचिव कोही त दुई महिना पनि बसेनन्।बढीमा एक वर्षसम्म बसेको देखिन्छ। यस्तै मुख्यमन्त्री तथा मन्त्रिपरिषद्को कार्यालयसँगै अन्य सात मन्त्रालयमा ६४ सचिव बदलिएका छन्। यसले प्रदेश सरकारको काममा ठूलो प्रभाव पारेको जानकार बताउँछन्। जसकारण हरेक वर्ष विकास बजेट खर्च निकै कम मात्रै भयो। संघबाट सचिव ल्याउँदा कर्णालीमा टिकाउनै मुस्किल छ। विभिन्न बहाना वा अन्य अवसर पारी चाँडै बाटो लाग्छन्। जसले यहाँको सरकार सञ्चालनमा ठूलो प्रभाव पारेको छ, पूर्वमुख्यमन्त्री जीवनबहादुर शाही भन्छन्। उनका अनुसार प्रदेश संरचनाको सुरुवातमा कर्णालीमा सचिव बस्न मानेनन्। सजाय दिएजस्तो गरी पठाएजस्तो काम गर्न जाँगर नै लगाएनन्। जिल्लास्तरमा पनि कार्यालय प्रमुख नपाउने अवस्था थियो। अब क्रमिक रूपमा सुधार भइरहेको छ, उनी भन्छन्, प्रदेश सरकारले कर्मचारीका लागि प्रोत्साहन भत्ताको व्यवस्था गरेको छ। प्रदेश लोकसेवा आयोगले पनि तीव्र गतिका साथ काम गरिरहेको छ। अब थप सहज होला। प्रदेश लोकसेवा आयोगबाटै सचिव नियुक्ति गर्दा उनीहरू यतै बस्ने र नियमित काम पनि हुने उनको ठम्याइँ छ। कर्मचारीतन्त्र स्थायी र जवाफदेही पनि हुन्छ, शाही भन्छन्, कतिपय सचिव मुख्यमन्त्रीसँग समन्वय नै नगरी भाग्छन्। सचिवहरू सरकारको नेतृत्वसँग उत्तरदायी पनि छैनन्। प्रदेश सरकार पहिलो पटक २०७४ फागुन ३ गते गठन भयो। माओवादी नेता महेन्द्रबहादुर शाही पहिलो मुख्यमन्त्री बने। उनी झन्डै साढे तीन वर्ष टिके। तत्कालीन नेकपा भंग भएपछि माओवादी र कांग्रेसबीच नयाँ समीकरण बन्यो। कांग्रेस नेता जीवनबहादुर शाही २०७८ कात्तिक १६ गते दोस्रो मुख्यमन्त्री बने। नयाँ चुनावपछि पुस अन्तिम साता राजकुमार शर्मा तेस्रो मुख्यमन्त्री बनेका छन्। कर्णालीकापहिलो प्रमुख सचिव सुरेश प्रधानले २०७४ माघ १९देखि २०७४ चैत २६ गतेसम्म जम्मा दुई महिना काम गरे। त्यसपछि रामप्रसाद थपलियाको कार्यकाल २०७५ वैशाख १२ देखि २०७६ वैशाख ९ गतेसम्म रह्यो। केवलप्रसाद भण्डारीले २०७६ वैशाख १९ देखि २०७६ फागुन २७ गतेसम्म जिम्मेवारी सम्हाले।टेकनारायण पाण्डेले २०७६ फागुन २९ देखि २०७७साउन ७ गतेसम्म काम गरे। यस्तै चन्द्रमान श्रेष्ठ (२०७७ भदौ २५२०७८ जेठ १५),डा गणेशप्रसाद पाण्डेय (२०७८ असार २८२०७८ भदौ २३)र राजकुमार श्रेष्ठ (२०७८ भदौ ३० २०७९ साउन ६) सम्म प्रमुख सचिव रहे। गत साउन १२ देखि डागोपीकृष्ण खनाल कार्यरत छन्। मुख्यमन्त्री तथा मन्त्रिपरिषद्को कार्यालयको प्रशासनमा ६ र कानुनमातीन गरी नौ जना सचिव फेरिए। अन्य मन्त्रालयको अवस्था पनि उस्तै छ। आन्तरिक मामिला तथा कानुन मन्त्रालयमा सबैभन्दा बढी १० सचिव परिवर्तन भएका छन्। अर्को महत्त्वपूर्ण मन्त्रालय सामाजिक विकासमा आठजना फेरिए। आर्थिक मामिला तथा योजना विकास मन्त्रालयमा आठ, भौतिक पूर्वाधार विकास मन्त्रालयमा सात, भूमि व्यवस्था, कृषि तथा सहकारी मन्त्रालयमा ६, उद्योग पर्यटन वन तथा वातावरण मन्त्रालयमा चार र जलस्रोत तथा ऊर्जा विकास मन्त्रालयमा चार सचिव फेरिएका छन्। प्रमुख सचिव डा खनाल संघीय संरचनाको सुरुवातमा विभिन्न जटिलता भएकाले कर्मचारीतन्त्रले लामो समय काम गर्न नसकेको बताउँछन्। काम गर्ने उचित वातावरण थिएन। कानुनको अभाव, जनशक्तिको अभाव, संरचनाको अभाव, नयाँ अनुभवजस्ता धेरै चुनौती सामना गर्नुपर्ने थियो, डा खनाल भन्छन्,त्यसैले यहाँमात्र नभई सबै प्रदेशमा कर्मचारीले एकै ठाउँमा लामो समय बसेर काम गर्न सकेनन्। अहिले पनि धेरै समस्या छ।कर्मचारी व्यवस्थापन गर्न सरकारले संघीय निजामती सेवा ऐन बनाउनै ढिलो गरिदिएको उनको भनाइ छ। अहिले पनि उक्त ऐन नबन्दा प्रदेश सरकारले बनाउने प्रदेश निजामती सेवा ऐन बनाउन सकिरहेको छैन। यसले जनशक्ति व्यवस्थापनमा निकै समस्या गरेको छ, उनी भन्छन्। प्रदेश लोकसेवा आयोगले विभिन्न पदमा विज्ञापन गरेर कर्मचारी भर्ना प्रक्रिया सुरु गरेकाले अब कही हदसम्म सहज हुने डा खनालको विश्वास छ। त्यो पनि पुरानै दरबन्दीका आधारमा भइरहेको छ। वैज्ञानिक व्यवस्थापनसहितको दरबन्दी सिर्जना गरी कर्मचारी पूर्ति नहुँदासम्म सरकारको काम प्रभावित हुने देखिन्छ, उनी भन्छन्,यसलाई सरकारले गम्भीर रूपमा लिनुपर्छ। संघीय सरकारले प्रदेशमा प्रशासनिक नेतृत्वका लागि सहसचिवस्तरका कर्मचारीलाई सचिवको जिम्मेवारी दिएर पठाउँछ। महाशाखामा नवौं तथा दसौं तहका कर्मचारी हुने तथा र निर्देशनालयमा एघारौं तह रहने व्यवस्था छ। उनीहरू मातहत २ हजार ५ सयभन्दा बढी कर्मचारीको दरबन्दी छ। तर, कर्णालीमा दरबन्दीअनुसार कर्मचारी कहिल्यै हुँदैनन्। आन्तरिक मामिला तथा योजना मन्त्रालयका सचिव श्यामकृष्ण थापा भन्छन्, हाम्रो मन्त्रालयमा दुई जना उपसचिवको दरबन्दी छ।तर, एक जना पनि कार्यरत छैनन्। दुवै दरबन्दी रिक्त छ। अन्य अधिकृत स्तरमा पनि कर्मचारीको अभाव छ। उनका अनुसार सरकारको मध्यावधिसम्म प्रदेशभर करिब हजार दरबन्दी रिक्त थियो। भन्छन्, छिटोछिटो प्रशासन नेतृत्व बदलिँदा मन्त्रालयका योजना र कार्यक्रम बुझ्नमै समय जान्छ। योजना तथा निर्णय कार्यान्वयनमा तदारूकता र अनुगमन नहुने उनको भनाइ छ। आवश्यक निर्देशन र ताकेता अभावमा मातहतका प्रणालीहरू सुस्त बन्छन्। सहजै पन्छिने बहानाहरू मिल्छन्। जवाफदेहीपन देखिँदैन, उनी भन्छन्,आफ्नै कार्यकालमा प्रतिफल नमिल्ने कार्यक्रम र योजनाप्रति चासो घट्छ। त्यसको प्रत्यक्ष असर पुँजीगत खर्च कम हुन्छ। अस्थिरताका कारण प्रशासन नेतृत्व र मातहतका कर्मचारीबीच पनि समन्वय, विश्वास र समझदारीको खाडल बनेको छ। समयमा अनुगमन र सुपरिवेक्षण हुन सकेको छैन। प्रदेश सरकारका जिल्लास्थित इकाइमा काम गर्ने कर्मचारीको मनोबल गिरेको पाइन्छ। स्थानीय सरकारसँग नियमित समन्वय अभाव देखिएको छ। स्थिर र जवाफदेही प्रशासकीय नेतृत्व अभावमा प्रदेशका कैयौं महत्त्वका कार्यक्रमले गति लिएका छैनन्। सचिव फेरिँदा प्रदेश मातहत सेवाप्रवाह गर्ने कार्यालयका दरबन्दी घटबढ भए। प्रदेशका योजनाहरू छनोट प्रक्रियाबाट नभई पहुँचवालाको खल्तीबाट बाँडिने गरेकाले स्वार्थ समूहको चंगुलमा प्रदेश सरकार अस्तव्यस्त रह्यो। विधि निर्माणको स्वाभाविक प्रक्रियाबाट भन्दा जबरजस्ती बनेका कतिपय कानुन बाझिएका छन्। अर्थात् कानुनको बाधक कानुन बनेको अवस्था पनि छ। यो विद्यमान समस्याको प्रमुख जड नीतिगत जटिलता हो। संवैधानिक अधिकार प्रयोग गरी प्रदेश सरकारले आफ्नै निजामती सेवा ऐन ल्याएर प्रशासन नेतृत्व सिर्जना गर्न चाहन्छ, अधिवक्ता दुर्गाप्रसाद सापकोटा भन्छन्, तर, संघीय सरकारले हालसम्म आफ्नो निजामती सेवा ऐन पारित गरेको छैन। ऐन बनाउने चरणमा पहुँच भएका माथिल्लो ओहोदाका कर्मचारीहरूमा केन्द्रीकृत मानसिकता रहेको र उनीहरू संघीय खटनपटनबाटै प्रदेशमा जान रुचाउने उनको भनाइ छ। त्यसैले बृहत् संरचनागत परिवर्तन गर्न चाहँदैनन्। यो ढिलासुस्तीले प्रदेशको लोक सेवा आयोग पनि प्रभावकारी बन्न सकेको छैन, उनी भन्छन्, यसको प्रभाव कर्मचारी व्यवस्थापन र विकास बजेट खर्चसँग पनि सम्बन्धित छ। उनका अनुसार पाँच वर्षमा कर्णालीमा व्यापक रूपमा कर्मचारी आउने जाने काम भयो। दुर्गममा सेवा गरेको नम्बर पाउन यहाँ आउने र हतारहतार बाटो लाग्ने काम भयो। यसले पनि केही हदसम्म यहाँको सरकार सञ्चालन र नियमित काम प्रभावित बनायो। कर्णाली प्रदेशमै कर्मचारी छनोट प्रक्रिया साकार पार्न चार वर्ष लाग्यो। प्रदेश लोक सेवा आयोग गठन ऐन पारित भएपछि हाल लोक सेवा आयोगका गतिविधिहरू सुरु भएका छन्। यसले केही सहज बनाएको उनको भनाइ छ। कर्णालीमा विकास बजेट पाँच वर्ष अवधिमा निकै कम मात्रै खर्च भएको पाइएको छ। प्रदेश सरकारको पहिलो आर्थिक वर्ष २०७४०७५ को फागुनमा सुरु भएको थियो। चैतमा पहिलो पटक १ अर्ब २० करोडको बजेट ल्याएकामा चालूतर्फ ४३ करोड ९ लाख र पुँजीगतमा ५८ करोड ११ लाख थियो। जसमा चालूमा १२ करोड २६ लाख र पुँजीगत बजेटमा ११ करोड १६ लाख मात्र खर्च भयो। २०७५०७६ मा २८ अर्ब २८ करोड २८ लाख २८ हजार बजेटमध्ये चालू ५ अर्ब ९७ करोड १ लाख ८५ हजार र पुँजीगत २१ अर्ब ९१ करोड, २६ लाख ७३ हजार विनियोजन गरिएको थियो। जसमा चालूमा ४ अर्ब ६० करोड ११ लाख र पुँजीगतमा ५ अर्ब ४० करोड ४६ लाख ३० हजार खर्च भएको थियो। प्रतिशतका आधारमा चालूमा ७६ दशमलव ९८ प्रतिशत र पुँजीगतमा २४ दशमलव ६६ कुल ३५ दशमलव ३७ प्रतिशत मात्र बजेट खर्च भयो। यस्तै, २०७६०७७ मा प्रदेश सरकारले ३४ अर्ब ३५ करोड ३४ लाख २५ हजारको बजेट ल्यायो। जसमा १६ अर्ब ८८ करोड २ लाख ५ हजार बजेट खर्च भयो। चालूमा १३ अर्ब ५ करोड ९६ लाख ५३ हजार र पुँजीगतमा २१ अर्ब २९ करोड ३७ लाख ७२ हजार विनियोजन गरिएको थियो। जसमा चालूमा ७ अर्ब ३४ करोड ४९ लाख ३१ हजार र पुँजीगतमा ९ अर्ब ५३ करोड ५२ लाख ७३ हजार खर्च भयो। जसलाई प्रतिशतका आधारमा हेर्दा चालू ५६२४ र पुँजीगतमा ४४७८ प्रतिशत मात्र बजेट खर्च भयो। २०७७०७८ मा प्रदेश सरकारले ३३ अर्ब ७४ करोड १३ लाख ५३ हजारको बजेट ल्यायो। चालूमा ११ अर्ब ६७ करोड ५७ लाख ३२ हजार र पुँजीगतमा १९ अर्ब ६ करोड ९१ लाख २१ बजार विनियोजन गरिएको थियो। चालूमा ८ अर्ब ४७ करोड १५ लाख २ हजार र पुँजीगतमा १३ अर्ब ५७ करोड ४ लाख ७२ हजार बजेट खर्च भयो। प्रतिशतको आधारमा चालू७२५५ र पुँजीगत ७११६ प्रतिशत र कुल ६५३२ प्रतिशत बजेट खर्च भयो। प्रदेश सरकारले २०७८०७९ मा प्रदेश सरकारले ३६ अर्ब ५४ करोड ६६ लाख ३६ हजारको बजेट ल्यायो। जसमा चालू ११ अर्ब ४९ करोड २७ लाख ७० हजार र पुँजीगतमा २१ अर्ब ६५ करोड ३९ लाख १३ हजार विनियोजन गरिएको थियो। जसमा चालू ९ अर्ब ८ करोड ४७ लाख ४० हजार र पुँजीगतमा १४ अर्ब ७४ करोड ६८ लाख ५४ हजार खर्च भएको थियो। प्रतिशतका आधारमा चालू७९०४, पुँजीगतमा ६८१० र समग्रमा ६५३२ प्रतिशत बजेट खर्च भयो। प्रदेश सरकारले चालू आर्थिक वर्षको मंसिर मसान्तसम्म ९८० प्रतिशत बजेट खर्च गरेको छ। चालू आर्थिक वर्षका लागि प्रदेश सरकारले १५ शीर्षकमा ३२ अर्ब ६१ करोड ६१ लाख ६२ हजार बजेट विनियोजन गरेको थियो। ६ महिना अवधिसम्म आइपुग्दा ३ अर्ब १९ करोड ५९ लाख १६ हजार ७०८ रुपैयाँ मात्रै खर्च भएको हो। कात्तिसम्म७६७ प्रतिशत कार्यान्वयन गरेको सरकारले एक महिनामा झन्डै २ प्रतिशत मात्रै बजेट खर्च गरेको हो। कांग्रेसका प्रदेश संसदीय दलका नेतासमेत रहेका पूर्वमुख्यमन्त्री शाही भन्छन्, पुँजीगत बजेट खर्च नहुने रोग मुलुकभरिको रोग हो। तर जति हुनुपर्ने हो त्यतिसम्म पनि खर्च गर्न सकिएन। सातवटै प्रदेशको हालत उही छ। संघीय सरकारले पनि प्रदेश सरकारलाई अधिकार सम्पन्न बनाएको छैन। नवनियुक्त मुख्यमन्त्री राजकुमार शर्मा विगतमा प्रदेश सरकारले बजेट खर्च गर्न नसक्नुको कारण खोजी गरी कार्यशैली बदल्ने बताउँछन्। कर्णालीमा कर्मचारी लामो समय नबस्ने र विकास बजेट खर्च नहुने समस्याको विषयमा गम्भीर ढंगबाट अध्ययन गरिरहेको छु। पहिले त्यसको कारण पहिचान गर्छु। अनि विगतका सरकारहरूले गरेका सकारात्मक कामलाई निरन्तरता दिँदै जहाँ अपुग देखिन्छ। त्यहीँबाट नयाँ कार्यशैलीका साथ अगाडि बढ्छु, मुख्यमन्त्री शर्मा भन्छन्। कर्मचारीतन्त्र स्थिर, उत्तरदायी र जवाफदेही हुनुपर्ने र यसो हुनका लागि आफूले उचित वातावरण बनाउने उनको भनाइ छ। माओवादी प्रदेश संसदीय दलका नेतासमेत रहेका शर्मा आफूले मुख्यमन्त्रीको पदभार ग्रहण गर्दै गर्दा १० हजार रोजगारी सिर्जना गर्ने निर्णय गरेको सुनाउँछन्। भन्छन्, मैले यसै आर्थिक वर्षमा १० हजार रोजगारी सिर्जना गर्ने निर्णय लिएको छु। प्रदेशमा व्यापक बेरोजगारी र गरिबीको समस्या छ। संघीयताको गति कम भएको छ। जनउत्तरदायी सरकार, आवश्यकता केन्द्रित योजना, आवश्यक ऐन कानुनहरू निर्माण र प्रभावकारी कार्यान्वयन, विकास र उत्पादनमा तीव्र गति बनाउने योजना छ। अब नेता कार्यकर्ता केन्द्रित नभई जनताको आवश्यकता केन्द्रित विकासमा जोड दिने पनि उनको भनाइ छ। यसो गर्दा आफूहरूले लिएको लक्ष्य सहजै हासिल गर्नेमा विश्वस्त रहेको उनी बताउँछन्।"
रवि लामिछानेको मुद्दामा सुनुवाइ गर्न गठित संवैधानिक इजलासमा को को छन् ?,"काठमाडौं : उपप्रधान एवं गृहमन्त्री रवि लामिछानेको मुद्दामा सुनुवाइ गर्न वरिष्ठताका आधारमा संवैधानिक इजलास गठन भएको छ। सर्वोच्चले रिट निवेदन उपरको सुनुवाइ स्थगित नहुने गरी लामिछानेको मुद्दामा आजबाट संवैधानिक इजलासमा अन्तिम सुनुवाइ हुन लागेको हो। इजलासमा कायममुकायम प्रधानन्यायाधीश हरिकृष्ण कार्की,न्यायाधीशमा विश्वम्भरप्रसाद श्रेष्ठ,ईश्वरप्रसाद खतिवडा,आनन्दमोहन भट्टराई,अनिलकुमार सिन्हा रहेका छन्। अमेरिकी नागरिकता त्याग नगरी झुटा विवरण पेश गरी नेपाली राहदानी बनाएको लामिछानेमाथि आरोप छ। राष्ट्रिय स्वतन्त्र पार्टीका सभापति समेत रहेका गृहमन्त्री लामिछानेले २०७५ असार ६ गते अध्यागमन विभागमा आफूले अमेरिकी नागरिकता त्यागेको जानकारी गराउँदै कागजात पेस गरेका थिए। मंसिर १२ गते गृह मन्त्रालयले लामिछानेको नागरिकता सम्बन्धमा जिल्ला प्रशासन कार्यालयमा छानबिन गर्न पत्र पठाएको थियो। सोसम्बन्धी फायल पनि सम्बन्धित प्रहरी कार्यालयबाट ७ दिनभित्र झिकाउन आदेश दिएको थियो। लामिछानेले २०५० साल फागुन १० गते जिल्ला प्रशासन कार्यालय काठमाडौंबाट पहिलो पटक नागरिकता लिएका थिए। त्यसपछि उनी अमेरिका गए। २०७० फागुन ९ गते अमेरिकाको नागरिकता लिएका थिए। २०७५ साल जेठमा अमेरिकी नागरिकता त्यागेर नेपालको नागरिकता पुनः प्राप्त गर्ने प्रक्रिया पूरा नगरेको रिट निवेदकको दाबी छ। अधिवक्ता रविराज बसौला र युवराज पौडेलले लामिछानेको सांसद पदको योग्यतामा प्रश्न उठाउँदै सर्वोच्चमा रिट निवेदन दायर गरेका थिए। सर्वोच्चले अन्तरिम आदेश नदिएका कारण लामिछानेको मन्त्री पद तत्कालका लागि यथावत् रहेको छ।"
रवि लामिछानेको नागरिकता विवाद : निवेदकको तर्फबाट बहस सकियो,"काठमाडौंः उपप्रधान तथा गृहमन्त्री रवि लामिछानेको नागरिकता विवादसम्बन्धी मुद्दामा भइरहेको अन्तिम सुनुवाइमा रिट निवेदकतर्फका कानुन व्यवसायीहरूको बहस सकिएको छ । रिट निवेदकको तर्फबाट सुरेन्द्र भण्डारी,रवि बसौला,युवराज पौडेल,रमण कर्ण,नीतिका ढुंगानाले बहस गरेका हुन् । सो क्रममा निवेदक पक्षका कानुन व्यवसायीले लामिछाने आजका मितिसम्म नेपाली नागरिक नभएको जिकिर गरेका छन् । कानुन व्यवसायी कर्णले नेपाल नागरिकता ऐन बमोजिम लामिछानेको नागरिकता कायम नरहेको दावी गरे । अमेरिकी नागरिकता तथा राहदानी त्यागेर नेपाली नागरिकता लिनका लागि कतै पनि निस्सा पेस नगरेको कर्णको भनाइ छ । रविका पक्षबाट वरिष्ठ अधिवक्ता सुशील पन्तसहित चारजना कानुन व्यवसायीले बहस गर्नेछन् । उक्त मुद्दामा प्रमाणका आधारमा पक्ष,विपक्ष र सरकारी वकिलको बहसपछि आज फैसला हुने जनाइएको छ । सर्वोच्चले मुद्दामाथि सुनुवाइ गर्न कायममुकायम प्रधानन्यायाधीश हरिकृष्ण कार्कीको नेतृत्वमा वरिष्ठतमका आधारमा संवधानिक इजलास गठन गरेको छ । इजलामा कामु प्रधानन्यायाधीश कार्की र न्यायाधीशहरूमा विश्वम्भरप्रसाद श्रेष्ठ,ईश्वरप्रसाद खतिवडा,आनन्दमोहन भट्टराई,अनिलकुमार सिन्हा रहेका छन् । अमेरिकी नागरिकता त्याग नगरी झुटा विवरण पेश गरी नेपाली राहदानी बनाएको लामिछानेमाथि आरोप छ । सर्वोच्चले रिट निवेदन उपरको सुनुवाइ स्थगित नहुने गरी लामिछानेको मुद्दामा आजबाट संवैधानिक इजलासमा अन्तिम सुनुवाइ गर्न लागेको हो ।"
मधेस प्रदेशमा माओवादीका दुई सांसदको शपथ आज,जनकपुरधाम : मधेस प्रदेशसभामा नेकपा माओवादी केन्द्रका समानुपातिक सांसद माला कुमारी कर्ण र मो रजी हैदरको शपथ आज हुने भएको छ। समानुपातिक सांसद माला कुमारी कर्ण र मो रजी हैदर प्रदेशसभा सदस्यमा निर्वाचित भएको घोषणा गर्ने लगायतको बाँकी निर्णय कार्यान्वयन नगरी यथास्थितिमा राख्ने सर्वोच्च अदालतबाट मंसिर २९ गते अल्पकालीन अन्तरिम आदेश जारी भएको थियो। सोही आदेशलाई आधार मानी प्रदेशसभा सचिवालयले सपथ ग्रहण सम्बन्धी सम्पूर्ण कार्यमा रोक लगाएको थियो। सांसदद्वय मालाकुमारी कर्ण र मो रजी हैदरलाई कलस्टर विवादका कारण सर्वोच्च अदालतमा मुद्दा दायर गरिएको छ। तर सर्वोच्चले निर्वाचन आयोगको निर्णयलाई नै सदर गरेपछि दुवैजनाले आज सभामुख रामचन्द्र मण्डलबाट सपथ ग्रहण गर्ने भएका छन्।
रवि लामिछानेलाई नेपाली नागरिक भन्ने कानुनी आधार छैन,"काठमाडौंः उपप्रधान तथा गृहमन्त्री रवि लामिछानेको नागरिकता विवादसम्बन्धी मुद्दामा भइरहेको अन्तिम सुनुवाइमा रिट निवेदकतर्फका कानुन व्यवसायीहरूको बहस सकिएको छ । बहसका क्रममा रिट निवेदक तर्फका कानुन व्यवसायीहरूले लामिछाने आजका मितिसम्म नेपाली नागरिक नभएको जिकिर गरेका छन् । कानुन व्यवसायी रमण कर्णले ऐनमा नेपाली नागरिकले नेपालको नागरिकता त्याग्न तोकिए बमोजिम सूचना गरेपछि तोकिएको अधिकारीले त्यस्तो सूचना दर्ता गर्नेछ र त्यसरी दर्ता गरिएको मितिदेखि निजको नेपाली नागरिकता कायम रहने छैनभन्ने स्मरण गराए । यसरी हेर्दा पनि लामिछाने नेपाली नागरिक नरहेको र उनले अमेरिकी नागरिकता तथा राहदानी त्यागेर नेपाली नागरिकता लिनका लागि कतै पनि निस्सा पेस नगरेको कर्णको भनाइ छ। रिट निवेदकका तर्फबाट बहस गरेका अर्का वरिष्ठ अधिवक्ता सुरेन्द्र भण्डारीले नागरिकताको समाप्ति राज्य वा व्यक्तिको निर्णयबाट हुने बताए । उनले भने,' नागरिकता प्राप्तिका लागि राज्यको उपस्थिति अनिवार्य हुन्छ । अमेरिकी ग्रिनकार्ड त्यागेपछि नेपालमा नागरिकता पुनःप्राप्तिको प्रक्रिया नै नथालेको देखिन्छ । वरिष्ठ अधिवक्ता भण्डारीले रविले नेपाली नागरिकता प्राप्त नगरेको वा एकपटक कायम नरहेको नागरिकता कायम गराउन कानुनले तोके बमोजिम प्रक्रिया थालनी गरी सो प्रक्रिया पूरा गरी नागरिकता पुन: प्राप्त नगरेकाले पनि उनलाई नेपाली नागरिक भन्न नसकिने दावी गरे। उनीहरुले रवि नेपाली मूलका विदेशी नगारिक रहेको जिकिर गरे। रविका पक्षबाट वरिष्ठ अधिवक्ता सुशील पन्तसहित चारजना कानुन व्यवसायीले बहस गर्नेछन्। उक्त मुद्दामा प्रमाणका आधारमा पक्ष,विपक्ष र सरकारी वकिलको बहसपछि आज फैसला हुने जनाइएको छ । सर्वोच्चले मुद्दामाथि सुनुवाइ गर्न कायममुकायम प्रधानन्यायाधीश हरिकृष्ण कार्कीको नेतृत्वमा वरिष्ठतमका आधारमा संवधानिक इजलास गठन गरेको छ । इजलामा कामु प्रधानन्यायाधीश कार्की र न्यायाधीशहरूमा विश्वम्भरप्रसाद श्रेष्ठ,ईश्वरप्रसाद खतिवडा,आनन्दमोहन भट्टराई,अनिलकुमार सिन्हा रहेका छन् । अमेरिकी नागरिकता त्याग नगरी झुटा विवरण पेश गरी नेपाली राहदानी बनाएको लामिछानेमाथि आरोप छ । सर्वोच्चले रिट निवेदन उपरको सुनुवाइ स्थगित नहुने गरी लामिछानेको मुद्दामा आजबाट संवैधानिक इजलासमा अन्तिम सुनुवाइ गर्न लागेको हो ।"
यती एयरलाइन्सको जहाज दुर्घटना : छजनाको शव डिएनएबाट पहिचान गरिने,"काठमाडौं : पोखरा हवाई दुर्घटनामा मृत्यु भएकामध्ये छजनाको शव पहिचान हुन बाँकी रहेको छ । काठमाडौं ल्याइएका ४८ मध्ये छजनाको शव पहिचान हुन बाँकी रहेको त्रिभुवन विश्वविद्यालय (त्रिवि) शिक्षण अस्पतालले जनाएको छ । अस्पतालका फरेन्सिकविद् डा तुलसी कँडेलले फरेन्सिक र फिङगर फ्रिन्टबाट ४२ जनाको शव पहिचान गरिएको जानकारी दिए । छजनाको शव अब डिएनएपरीक्षणबाट पहिचान गरिने उनले बताए। 'छजनाको शव अत्यधिक जलेको हुनाले हामीलाई फरेन्सिक र फिङगर फ्रिन्ट विधिबाट पहिचानमा समस्या भयो,त्यसैले डीएनए विधिबाट पहिचान गर्ने प्रक्रिया सुरु गरेका छौं,'उनले भने। नेपाल प्रहरीको प्रयोगशालामा शवको डिएनएपरीक्षण गरिने छ । उनका डिएनएपरीक्षणका लागि मृतक र मृतकका नातेदारको नमुना सङ्कलन गर्ने कार्य भइरहेको छ। यो विधिबाट शव पहिचान गर्न कम्तीमा २२ दिन लाग्ने छ । विमान दुर्घटनाका ४८ शव फरेन्सिक जाँचका लागि काठमाडौं ल्याइएको थियो भने पोखरामा २२ शवको जाँच गरी आफन्तको जिम्मा लगाइएको थियो। गत माघ १ गते काठमाडौंबाट पोखरातर्फ गइरहेको यती एयरलाइन्सको जहाज सेती नदीको खोँचमा दुर्घटना हुँदा चालक दलका ४ सदस्यसहित ७१ जनाको मृत्यु भएको थियो । एकजनाको अवस्था अझै अघात छ।"
"गृहमन्त्री लामिछानेले भने प्रेमप्रसादजी,आशा जगाउन सकेनौं,हामी दोषी छौं","कामाडौं : उपप्रधान एवं गृहमन्त्री रवि लामिछानेले उपचारका क्रममा निधन भएका इलामका प्रेमप्रसाद आचार्यलाई बचाउन नसकेको भन्दै दु:ख व्यक्त गरेका छन्। गृहमन्त्री लामिछानेले हिजोदेखिको निराशा र पीडा नै आत्मदाहको मुख्य कारण भएको बताएका छन्। बुधबार सामाजिक सञ्जाल फेसबुकमा स्टाट्स लेख्दै उनले 'एउटा नागरिकले आत्मदाह गर्नुपर्ने परिस्थितिको वर्णन गर्न अब के नै बाँकी रह्यो र,भनेका छन्। 'एउटा नागरिकले अत्मदाह गर्नु पर्ने परिस्थितिको वर्णन गर्न अब के नै बाँकी रह्यो र। यस्तै परिस्थितिका कारण शान्त बिद्रोह गरेर हामी हिजो भर्खर राजनीतिमा र आज भर्खर सरकारमा सामेल छौ। मलाई थाहा छ,आत्मदाहको निर्णय हिजो देखिको निराशा र पीडाको परिणाम हो। दु:ख त मलाई यसमा लागेको छ कि हामी जस्ता नयाँ हरुको आगमनले समेत तपाईमा उत्साह थप्न सकेन,आशा जगाउन सकेन,आत्मदाहको निर्णय फेर्न सकेन। यसमा हामी दोषी छौं,म दोषी छु। प्रेम आचार्य जी,नयाँ राजनीतिक दल र नेताको रुपमा तपाईंमा आशा जगाउन सकिनौं,हामीलाई माफ गर्नु होला। तपाईंको आत्माले चिर शान्ति पाओस् ,परिवारलाई यो पीडा सहने शक्ति मिलोस्,'उनले लेखेका छन्। मंगलबार बेलुका संसद भवन अगाडि आचार्यले शरीरमा आगो लगाएर आत्मदाहको प्रयास गरेका थिए। घाइते भएका आचार्यलाई कीर्तिपुरस्थित वर्न अस्पतालमा भर्ना गरिएको थियो। उपचारका क्रममा उनको आज बिहान निधन भएको हो।"
रवि लामिछाने मुद्दाको संवैधानिक इजलासमा न्यायाधीश फेरिए,"काठमाडौं :गृहमन्त्री रवि लामिछानेविरुद्ध मुद्दाको सुनुवाइ गर्न गठित संवैधानिक इजलासमा एकजना न्यायाधीश फेरिएका छन्। यसअघिको इजलासमा रहेका न्यायाधीश प्रकाशमान सिंह राउतलाई हटाएर कामु प्रधानन्यायाधीश हरिकृष्ण कार्कीले न्यायाधीश विश्वम्भरप्रसाद श्रेष्ठलाई ल्याएका हुन्। न्यायाधीश श्रेष्ठ बिदामा रहेकाले यसअघिको इजलासमा उपस्थित थिएनन्। कायममुकायम प्रधानन्यायाधीश हरिकृष्ण कार्की,न्यायाधीशहरु ईश्वरप्रसाद खतिवडा,आनन्दमोहन भट्टराई र अनिल कुमार सिन्हा भने यथावत् छन्। अमेरिकी नागरिकता त्याग नगरी झुटा विवरण पेश गरी नेपाली राहदानी बनाएको लामिछानेमाथि आरोप छ। सर्वोच्चले रिट निवेदन उपरको सुनुवाइ स्थगित नहुने गरी लामिछानेको मुद्दामा आजबाट संवैधानिक इजलासमा अन्तिम सुनुवाइ गर्न लागेको हो। राष्ट्रिय स्वतन्त्र पार्टीका सभापति समेत रहेका गृहमन्त्री लामिछानेले २०७५ असार ६ गते अध्यागमन विभागमा आफूले अमेरिकी नागरिकता त्यागेको जानकारी गराउँदै कागजात पेस गरेका थिए। मंसिर १२ गते गृह मन्त्रालयले लामिछानेको नागरिकता सम्बन्धमा जिल्ला प्रशासन कार्यालयमा छानबिन गर्न पत्र पठाएको थियो। सोसम्बन्धी फायल पनि सम्बन्धित प्रहरी कार्यालयबाट ७ दिनभित्र झिकाउन आदेश दिएको थियो। लामिछानेले २०५० साल फागुन १० गते जिल्ला प्रशासन कार्यालय काठमाडौंबाट पहिलो पटक नागरिकता लिएका थिए। त्यसपछि उनी अमेरिका गए। २०७० फागुन ९ गते अमेरिकाको नागरिकता लिएका थिए। २०७५ साल जेठमा अमेरिकी नागरिकता त्यागेर नेपालको नागरिकता पुनः प्राप्त गर्ने प्रक्रिया पूरा नगरेको रिट निवेदकको दाबी छ। अधिवक्ता रविराज बसौला र युवराज पौडेलले लामिछानेको सांसद पदको योग्यतामा प्रश्न उठाउँदै सर्वोच्चमा रिट निवेदन दायर गरेका थिए। सर्वोच्चले अन्तरिम आदेश नदिएका कारण लामिछानेको मन्त्री पद तत्कालका लागि यथावत् रहेको छ।"
मधेश प्रदेशका सांसद माला कुमारी कर्ण र मो रजी हैदरले लिए शपथ,"जनकपुरधाम :मधेश प्रदेश सभामा नेकपा माओवादी केन्द्रका समानुपातिक सांसद माला कुमारी कर्ण र मो रजी हैदरले पद तथा गोपनीयताको शपथ लिएका छन्। उनीहरु दुबैजनालाई कामकारवाही कार्यान्वयन नगरी यथास्थितिमा राख्न सर्वोच्च अदालतबाट आदेश भएपछि शपथ रोकिएको थियो। सर्वोच्च अदालतबाट मंसिर २९ गते अल्पकालिन अन्तरिम आदेश जारी भएपछि प्रदेशसभा सचिवालयले शपथ ग्रहणसम्बन्धी सम्पूर्ण कार्यमा रोक लगाएको थियो । तर,सर्वोच्चले निर्वाचन आयोगको निर्णयलाई नै सदर गरिदिएपछि दुवैजनालाई सभामुख रामचन्द्र मण्डलले शपथ ग्रहण गराएका हुन्। सांसदद्वय मालाकुमारी कर्ण र मो रजी हैदरमाथि कलस्टर विवादका कारण सर्वोच्च अदालतमा मुद्दा दायर भएको थियो । शपथ ग्रहणमा समारोहमा मधेशका मुख्यमन्त्री सरोज कुमार यादव, उपसभामुख बबिता कुमारी राउत इसरसहित संसदीय दलका नेताहरुको उपस्थिति थियो ।"
शेखर कोइरालाले भनेआत्मदाह दोहोरिन नदिने कि अंकगणितमै अल्झिरहने ?,काठमाडौं : नेपाली कांग्रेसका केन्द्रीय सदस्य डाशेखर कोइरालाले इलामका प्रेमप्रसाद आचार्यले शरीरमा आगो लगाएर आत्मदाह गरेको घटनाले राज्य लज्जित भएको टिप्पणी गरेका छन्। नेता कोइरालाले आत्मदाह र त्यसपछाडि उत्पन्न परिस्थितिबारे बहस गर्न आवश्यक रहेको औंल्याएका छन्। बुधबार सामाजिक सञ्जालामा स्टाटस लेख्दै नेता कोइरालले आत्मदाहको परिस्थित दोहोरिन नदिने वातावरण सृजना गर्नुपर्नेमा जोड दिएका छन्। मंगलबार अपरान्ह इलामका प्रेमप्रसाद आचार्यले बानेश्वरस्थित संसद भवन अगाडि शरीरमा आगोल लगाएर आत्मदाहको प्रयास गरेका थिए। गम्भीर घाइते भएका आचार्यको उपचारका क्रममा बुधबार बिहान मृत्यु भएको छ।
"बागमती प्रदेशमा मन्त्रीहरूको नाम टुंगो लाग्यो,आजै शपथ","काठमाडौंः बागमती प्रदेशको मन्त्रीहरुको नाम टुंगो लागेको छ । बागमती प्रदेशमा नेकपा एमाले र नेकपा माओवादी केन्द्रले ४४ र राष्ट्रिय प्रजातन्त्र पार्टीले ३ मन्त्रालय पाउने सहमतिसँगै मन्त्रीको नाम टुंगो लागेको हो । जसअन्तर्गत् एमालेबाट एकालाल श्रेष्ठ श्रम रोजगार तथा यातायात, रामेश्वर श्रेष्ठ स्वास्थ्य र केशवप्रसाद पोखरेल कृषि तथा पशुपंक्षी विकास मन्त्री बन्ने भएका छन् । राप्रपाबाट डम्बरबहादुर तामाङ उद्योग,पर्यटन,सहकारी मन्त्री र राजु बिष्ट वन तथा वातावरण मन्त्री बन्ने भएका छन् । राप्रपा संसदीय दलका नेता उद्धव थापा खानेपानी,ऊर्जा तथा सिंचाई मन्त्री बन्ने भएका छन् । यसअघि एमालेका संसदीय दलका नेता जगन्नाथ थपलिया आर्थिक मामिला तथा योजना मन्त्री बनेका छन् भने माओवादीबाट शालिकराम जम्कट्टेल प्रदेश मुख्यमन्त्री भएका छन्। नवनियुक्त मन्त्रीहरूलाई शपथ खुवाउने तयारी थालिएको छ ।"
मातहतका कार्यालयहरूद्वारा प्रधानमन्त्रीसमक्ष ब्रिफिङ,"काठमाडौं : प्रधानमन्त्री पुष्पकमल दाहाल 'प्रचण्ड'ले प्रधानमन्त्री तथा मन्त्रिपरिषदको कार्यालय मातहतका आयोग, विभाग र कार्यालयहरूको ब्रिफिङ लिएका छन्। बुधबार प्रधानमन्त्री तथा मन्त्रिपरिषद्को कार्यालय सिंहदरबारमा प्रधानमन्त्रीले आफू मातहतका कार्यालयहरूको ब्रिफिङ लिएका हुन्। ब्रिफिङमा राष्ट्रिय योजना आयोगका सचिव केवल भण्डारी, राष्ट्रिय सतर्कता केन्द्रका सचिव रविन्द्रनाथ श्रेष्ठ, सार्वजनिक खरिद अनुगमन कार्यालयका सचिव मधुसुदन बुर्लाकोटी, लगानी बोर्डका कार्यकारी अधिकृत सुशील भट्ट, राष्ट्रिय अनुसन्धानका मुख्य अनुसन्धान निर्देशक हुतराज थापा, राजश्व अनुसन्धान विभागका महानिर्देशक मदन दाहाल, सम्पत्ति शुद्धीकरण अनुसन्धान विभागका महानिर्देशक तारानाथ अधिकारीले प्रस्तुति दिएका थिए। ब्रिफिङमा कार्यालय प्रमुखहरूले आफ्नो मातहतका कार्यालयहरूको नीतिगत कार्यादेश, प्रगति अवस्था, गरिएका पहलहरू, कार्यालयका समस्याहरू र आगामी दिनमा चाल्नुपर्ने कदमबारे सुझाव प्रस्तुत गरेका थिए। प्रधानमन्त्रीले अर्को दिन बाँकी कार्यालय प्रमुखहरूको ब्रिफिङ सुनिसकेपछि निर्देशनात्मक मन्त्व्य राख्नेछन्।"
गृहमन्त्रीले कीर्तिपुर अस्पताल पुगेर मृतक प्रेमप्रसादका आफन्तलाई भेटे,काठमाडौं: उपप्रधान एवम् गृहमन्त्री रवि लामिछानेले स्वर्गीय प्रेमप्रसाद आचार्यको परिवारलाई भेटेका छन्। उनले कीर्तिपुरस्थित वर्न अस्पतालमा पुगेर मृतकका परिवारलाई भेटेका हुन्। नयाँ बानेश्वरस्थित संसद भवन अगाडि आत्मदहको प्रयास गरेका उनको उपचारका क्रममा निधन भएको थियो। गृहमन्त्री लामिछानेले उपचारका क्रममा निधन भएका प्रेमप्रसादको शवलाई अस्पतालको शवगृहमा पुगेर श्रद्धाञ्जली दिएका छन्। त्यसपछि गृहमन्त्रीले मृतकका परिवारलाई भेटेर समवेदना प्रकट गरेका छन्।
रवि लामिछानेको मुद्दामा संवैधानिक इजलासमा बहस सुरू,"काठमाडौं : उपप्रधान एवं गृहमन्त्री रवि लामिछानेविरुद्ध मुद्दामा संवैधानिक इजलासमा बहस सुरू भएको छ।मुद्दामाथि सुनुवाइ गर्न कायममुकायम प्रधानन्यायाधीश हरिकृष्ण कार्कीको नेतृत्वमा वरिष्ठताका आधारमा संवैधानिक इजलास गठन भएको छ। यसअघिको इजलासमा रहेका न्यायाधीश प्रकाशमानसिंह हटेर न्यायाधीश विश्वम्भरप्रसाद श्रेष्ठ आएका छन्। सर्वोच्चले रिट निवेदन उपरको सुनुवाइ स्थगित नहुने गरी लामिछानेको मुद्दामा आजबाट संवैधानिक इजलासमा अन्तिम सुनुवाइ गर्न लागेको हो। इजलासमा कायममुकायम प्रधानन्यायाधीश हरिकृष्ण कार्की,न्यायाधीशमा विश्वम्भरप्रसाद श्रेष्ठ,ईश्वरप्रसाद खतिवडा,आनन्दमोहन भट्टराई,अनिलकुमार सिन्हा रहेका छन्। अमेरिकी नागरिकता त्याग नगरी झुटा विवरण पेश गरी नेपाली राहदानी बनाएको लामिछानेमाथि आरोप छ। राष्ट्रिय स्वतन्त्र पार्टीका सभापति समेत रहेका गृहमन्त्री लामिछानेले २०७५ असार ६ गते अध्यागमन विभागमा आफूले अमेरिकी नागरिकता त्यागेको जानकारी गराउँदै कागजात पेस गरेका थिए। मंसिर १२ गते गृह मन्त्रालयले लामिछानेको नागरिकता सम्बन्धमा जिल्ला प्रशासन कार्यालयमा छानबिन गर्न पत्र पठाएको थियो। सोसम्बन्धी फायल पनि सम्बन्धित प्रहरी कार्यालयबाट ७ दिनभित्र झिकाउन आदेश दिएको थियो। लामिछानेले २०५० साल फागुन १० गते जिल्ला प्रशासन कार्यालय काठमाडौंबाट पहिलो पटक नागरिकता लिएका थिए। त्यसपछि उनी अमेरिका गए। २०७० फागुन ९ गते अमेरिकाको नागरिकता लिएका थिए। २०७५ साल जेठमा अमेरिकी नागरिकता त्यागेर नेपालको नागरिकता पुनः प्राप्त गर्ने प्रक्रिया पूरा नगरेको रिट निवेदकको दाबी छ। अधिवक्ता रविराज बसौला र युवराज पौडेलले लामिछानेको सांसद पदको योग्यतामा प्रश्न उठाउँदै सर्वोच्चमा रिट निवेदन दायर गरेका थिए। सर्वोच्चले अन्तरिम आदेश नदिएका कारण लामिछानेको मन्त्री पद तत्कालका लागि यथावत् रहेको छ।"
राष्ट्रियसभा सदस्य उपनिर्वाचन : आज मनोनयन दर्ता,"काठमाडौं : राष्ट्रियसभा सदस्य उपनिर्वाचनका लागि लुम्बिनी प्रदेशमा आज मनोनयन दर्ता हुने भएको छ । माघ २५ गतेका लागि राष्ट्रियसभा सदस्य उपनिर्वाचनको मतदान कार्यतालिका सार्वजनिक भएको थियो । सोही अनुसार आज मनोनयन दर्ता हुँदैछ । नेकपा (एमाले) बाट राष्ट्रियसभा सदस्य बनेका रुपन्देहीका खिमलाल भट्टराईले प्रतिनिधिसभा सदस्य उम्मेदवार बन्न राष्ट्रियसभाबाट राजीनामा दिएका थिए। उनको पद रिक्त भएपछि उपनिर्वाचनमार्फत राष्ट्रियसभा सदस्य चयन गर्न लागिएको हो । एमालेबाट कुमार दसौदीले मनोनयन दर्ता गर्दै छन् । नेपाली कांग्रेसले भने उम्मेदवारको टुङ्गो लगाउँदै छ । प्रदेश निर्वाचन कार्यालय दाङका अनुसार प्रदेशसभा सदस्य र स्थानीय तहका प्रमुखउपप्रमुख तथा अध्यक्षउपाध्यक्ष गरी तीन सय पाँच मतदाता छन् । प्रदेशसभा सदस्यतर्फ ८७ र स्थानीय तहतर्फ दुई सय १८ मतदाता छन् । माघ १२ गते उम्मेदवारबारे उजुरी दिने, माघ १३ र १४ गते मनोनयनपत्र र उजुरीउपर जाँचबुझ तथा माघ १६ गते उम्मेदवारको अन्तिम नामावली प्रकाशन गर्ने र उम्मेदवारलाई निर्वाचन चिह्न प्रदान गर्ने तालिका रहेको कार्यालयले जनाएको छ । प्रदेशका एक सय नौ पालिकामध्ये कांग्रेसले ४८, एमालेले २७, माओवादी केन्द्रले २५, जसपाले तीन, जनमोर्चा र लोसपाले दुईदुई तथा राप्रपा र जनता प्रगतिशीलले एकएक स्थानमा जितेका छन् । यसैगरी ८७ सदस्यीय प्रदेशसभामा एमालेले २९, कांग्रेसले २७, माओवादी केन्द्रले १०, राप्रपा र नागरिक उन्मुक्तिले चारचार, जसपा, लोसपा र जनमतले तीनतीन, तथा जनमोर्चा र नेकपा (एकीकृत समाजवादी)ले एकएक र स्वतन्त्रबाट दुई जनाले जितेका छन् । रासस"
मन्त्रीले संघीयता र गणतन्त्रविरुद्ध बोल्न नपाउने,"काठमाडौं : प्रधानमन्त्री पुष्पकमल दाहाल प्रचण्डले मन्त्रिपरिषद्का सदस्यले संघीयता विरोधी अभिव्यक्ति दिए स्पष्टीकरण सोधिने बताएका छन्। मंगलबार राष्ट्रियसभाको बैठकमा बोल्दै उनले मन्त्रिपरिषद्का सदस्यले संघीयता र गणतन्त्र विरोधी अभिव्यक्ति दिन नपाउने बताए। मेरो गम्भीर ध्यानाकर्षण भएको छ। यो स्पष्टीकरणको विषय हुन्छ उनले भने, मन्त्रिमण्डलभन्दा बाहिर गएर आफ्नो कुरा राख्ने अधिकार सबै राजनीतिक दल र माननीय सदस्यलाई हुन्छ। तर, मन्त्रिमण्डलभित्र बसेर संघीयताविरुद्ध लोकतान्त्रिक गणतन्त्रविरुद्ध बोल्ने वा प्रचार गर्ने अधिकार नैतिक रूपले पनि कानुनी रूपले पनि हुन सक्दैन। राष्ट्रियसभामा मन्त्रीहरूले नै संघीयता विरोधी अभिव्यक्ति दिएको भन्दै प्रश्न उठेपछि जवाफमा नैतिक र कानुनी रूपले नै मन्त्रीहरूले संघीयताविरोधी अभिव्यक्ति दिन नहुने बताएका हुन्। संघीयताका विषयमा सैद्धान्तिक विमति आमरूपमा नदेखिए ढिलाइका कारण जनतामा आशंका पैदा भएको प्रधानमन्त्री प्रचण्डले बताए। राष्ट्रियसभा बैठकलाई सम्बोधन गर्दै उनले प्रदेशमा मन्त्रीहरू बढाउँदै लैजानाले संघीयताप्रति असन्तुष्टि बढेको बताए। प्रधानमन्त्री प्रचण्डले १० प्रतिशतभन्दा बढी मन्त्री नबनाउने प्रतिबद्धताका साथ मन्त्रालय घटाउन लागेको बताए। उनले भने, प्रदेशमा मन्त्री र खर्च बढाउँदै लैजाने जस्तो क्रियाकलाप विगतमा देखियो। त्यसले प्रदेशको कारणले खर्च मात्रै बढ्यो भन्नेहरूलाई मलजल गरेको छ। प्रधानमन्त्री प्रचण्डले भने, एउटा मन्त्री घटाउँदा करोडौं बचत हुन्छ। यो सरकारका साझेदारहरूमा सर्वसम्मत बनाएर नै मन्त्रालय घटाएर प्रदेशको खर्च घटाउने र विकासका काम र ऐनलाई अगाडि बढाएर जनताले देख्ने र बुझ्नेगरी गति दिन लागेका छौं। संसद् सचिवालयले देउवालाई पठाएको पत्रप्रति नेमकिपा प्रेम सुवालले आपत्ति जनाएका छन्। संसद् सचिवालयले सोमबार कांग्रेसका सभापति शेरबहादुर देउवालाई प्रमुख प्रतिपक्षी दलको नेताका रूपमा पठाएको पत्र पठाएको प्रति नेमकिपाले आपत्ति जनाएको छ। मंगलबारको प्रतिनिधिसभाको बैठकमा बोल्दै नेमकिपाको सांसद प्रेम सुवालले संघीय सांसदका पदाधिकारीको सुविधासम्बन्धी ऐन २०७३ दफा २ को (ङ) ४ अनुसार प्रधानमन्त्रीलाई विश्वासको मत दिने कांग्रेस प्रमुख विपक्षी दल हुने अवस्था नभएको बताए। उनले भने, संसद्ले बनाएको कानुन संसद्भित्र कार्यान्वयन नभएमा देशमा अन्य कानुन कार्यान्वयन हुनेमा अपेक्षा गर्न सकिँदैन। कांग्रेसका वरिष्ठ नेता रामचन्द्र पौडेलले प्रधानमन्त्रीलाई विश्वासको मत दिएर प्रतिपक्षमा बस्ने निर्णय गरेको बताएका छन्। पौडेलले मंगलबार बैठकमा बोल्दै मुलुकको अहिलेको समस्या समाधानका लागि राष्ट्रिय सहमति आवश्यक भएको बताए। उनले भने, अहिले मुलुकको कमसल अर्थतन्त्र छ। भूराजनीतिक दबाबले हाम्रो आकाशमाथि नयाँ किसिमको शीतयुद्ध मडारिरहेको छ। यो अवस्थाबाट सजग हुनुपर्छ। प्रतिनिधिसभाले प्रतिनिधिसभाको नियमावली मस्यौदा गर्न २१ सदस्यीय समिति गठन गरेको छ। यो समितिलाई १५ दिनको समय तोकिएको छ। र, सभापति समितिले चयन गर्नेछ। समितिमा सांसदहरू अनिता देवी, अमरेशकुमार सिंह, गंगाधर चौधरी, चित्रबहादुर केसी, जीवन परियार, दिलेन्द्रप्रसाद बडु, नागिना यादव, प्रकाश ज्वाला, प्रदीप यादव, प्रेम सुवाल, महेश बर्तौला छन्। त्यस्तै, रमेश लेखक, लीलानाथ श्रेष्ठ, विद्या भट्टराई, शक्ति बस्नेत, सर्वेन्द्रनाथ शुक्ल, सीता गुरुङ, सुवासचन्द्र नेम्बाङ, सोबिता गौतम, हितराज पाण्डे र ज्ञानबहादुर शाही छन्। प्रतिनिधिसभाको नियमावली मस्यौदा समिति गठनसम्बन्धी प्रस्ताव मंगलबारको प्रतिनिधिसभा बैठकले सर्वसम्मतले पारित गरेको छ।"
क्याप्टेन डंगोल भन्छन् पाइलट कुट्ने नजिर नदोहोरियोस्,"काठमाडौं : पोखरा अन्तर्राष्ट्रिय विमानस्थलको आन्तरिकतर्फको सुरक्षापास गरेपछि प्रभुको हेलिकोप्टर स्याङ्जाको वालिङस्थित फुटबल ग्राउन्डमा उडानका लागि तयार भयो। हेलिकोप्टर पाइलट थिए, क्याप्टेन रानेश डंगोल। प्रभु हेलिकोप्टरमा सवार भइ पोखराबाट वालिङ जान विनोद गैरे, उज्वल थापा, सुशिल गिरी र खिमबहादुर राना तयार भए। उनीहरूले नै प्रभु हेलिकोप्टर करिब ७० हजार रुपैयाँमा भाडामा लिएका थिए। उद्देश्य थियो, वालिङमा हुने फुटबल प्रतियोगिता हेर्न सहभागी हुने। युनाइटेड फुटबल क्लबले फुटबल प्रतियोगिता आयोजना गरेको थियो। पोखराबाट वालिङ फुटबल चौरको यात्रा १४ मिनेटको थियो। यात्रुहरूले आफूहरू क्लबको सदस्य भएको र प्रतियोगिता हेर्न जान लागेको बताएको क्याप्टेन डंगोल सम्झिन्छन्। माघ ५ गते दिउँसो २ बजेर १४ मिनेटमा पोखरा विमानस्थलबाट डंगोलले हेलिकोप्टर उडाए। हेलिकोप्टर वालिङको आकाशमा पुगेपछि प्रतियोगिता चालु भइरहेको देखेर पाइलटले यहाँ अवतर गर्न नमिल्ने बताए। प्रतियोगिता भएको करिब १५ मिनेट पर खोलापारी अवतरण गर्न मिल्ने ठाउँ देखाउँदै त्यही लैजाने बताए। तर, सवार यात्रुहरूले फुटबल ग्राउन्डमा नै ओराल्नु, तपाईँलाई केही हुँदैन भनेपछि सक्दो मिलाएर ग्राउन्डको कुनामा २ बजेर २८ मिनेटमा हेलिकोप्टर अवतरण गराएका थिए। ४ जना यात्रु ओर्लिएपछि हेलिकोप्टर ल्यान्डपछि आएका स्थानीयसँग कुरा गर्न थाले। क्याप्टेन डंगोलले पोखरा फर्किर्ने तयारी गरिरहँदा २ बजेर ३१ मिनेटको आसपासमा एक्कासी पिटपाट गर्न सुरु गरेको डंगोलले अन्नपूर्णसँगको कुराकानीमा बताए। केही पनि नसोधी सिधै आक्रमण गरिएको थियो। पछि आयोजकको सल्लाहमा रगताम्य हुँदाहुँदै पनि डंगोलले हेलिकोप्टर उडाएर पोखरा फर्काएका थिए। हेलिकोप्टर पोखरामा गएर ल्यान्ड गरेपछि मात्र उनी उपचारका लागि अस्पताल गएको बताउँछन्। त्यसपछि सामाजिक सञ्जाल र सञ्चारमाध्यममा हेलिकोप्टरको त्यो उडान भाइरल भयो। नियामक निकाय नागरिक उड्डयन प्राधिकरणले पनि पाइलटलाई ग्राउन्डेड गर्नु भनेपनि प्रभु हेलिकोप्टरले केही समयका लागि डंगोललाई ग्राउन्डेड गरेको छ। सञ्चारमाध्यममा आएजस्तो निलम्बन नगरिएको उनले स्पष्ट पारे। घाइते अवस्थामा वालिङबाट हेलिकोप्टर उडाएर ल्यायो भनेर ग्राउन्डेड गरेको हो। म आफैं अस्वस्थ्य छु भन्दै उनले तत्काल उडान भर्न नसक्ने बताए। उनै डंगोलले हेलिकोप्टरमा सवार यात्रु ४ जना र स्थानीय यमबहादुर गुरुङ, प्रदीप श्रेष्ठ, विश्वास श्रेष्ठ, टीकराज गुरुङ, प्रसन्न श्रेष्ठ, विमल मल्ल र सुरज श्रेष्ठ गरी ११ जनाविरुद्ध वडा प्रहरी कार्यालय वालिङ, स्याङ्जामा जाहेरी दर्ता गराएका छन्। डंगोललेका माघ ९ गते साँझ उनीहरूविरुद्ध जाहेरी दिएका हुन्। उनको जाहेरीलगत्तै ५ जना र बुधबार बाँकी ६ जनालाई नियन्त्रणमा लिइएको कार्यलयका प्रहरी निरीक्षक पदम थापाले बताए। उनीहरूविरुद्ध नागरिक उड्डयनसम्बन्धी ऐन २०७३ र अभद्र व्यवहार सम्बन्धमा जाहेरी परेको प्रहरी निरीक्षक थापाले बताए। जाहेरी परेको २५ दिनभित्र सोधपुछको काम सकेर जिल्ला प्रशासन कार्यलय पठाइने पनि थापाले जानकारी दिए। आयोजकले मिलापत्र गर्न दबाब दिएको उनले बताए। मिलापत्र गराउँदा एउटा बुँदा डंगोलको उपचार खर्च सबै व्यहोर्ने र प्रतियोगिताको अन्तिम दिन वालिङमा उनलाई भव्य स्वागत गर्ने भन्ने भएको उनी सुनाउँछन्। 'कुटेर घाइते बनाएर केको स्वागत?,' उनी प्रश्न गर्छन्। उनलाई पनि मिलापत्र गरिदिन दबाब भने नआएको होइन। वालिङका उच्च पदाधिकारीहरूले नै अप्रत्यक्षरूपमा पैसा दिने दबाब पनि गरे। तर, आफूलाई दिने पैसा असहायलाई सहयोग गर्न भन्दै उनले जाहेरी दिएको बताउँछन्। मैले खाजेको न्यायमात्र हो। किनभने हामी सुरक्षित भएर उड्नुपर्छ। आज कारबाही नगरी मिलापत्र गरेर छोड्दा नराम्रो नजिर बस्छ। यस्तो घटना दोहोरिनु हुँदैन भनेर मैले जाहेरी दिएको हुँ, क्याप्टेन डंगोलले भने। प्रभुमा करिब ८ वर्षदेखि हेलिकोप्टर उडाएका उनीसँग २ दशकभन्दा लामो यस क्षेत्रमा अनुभव छ। यसअघि उनले मुक्तिनाथ एयरलाइन्स र श्री एयरलाइन्ससँग पनि काम गरिसकेका छन्। वालिङमा भएको कुटपिटपछि हालः उनी उपचारर्थ छन्। उनको नाकबाट अझै बेलाबखत रगत बगिरहन्छ। देब्रे आँखाको दृष्टिमा समस्या छ। आँखा वरिपरि सुन्निएको छ। गम्भीर चोटका कारण निलो अवस्थामा छ। अर्बिटियोल बोन नै फ्याक्चर भएको छ। त्यो खसेर साइनेक्समा गएको छ, अब त्यसलाई र्जिरी गरेर माथि पठाउनुपर्छ रे, उनले भने। भोलि मेरो आँखाको दृष्टि हराएमा र सोही कारण मेरो पाइलटको अनुमति पत्र खारेज हुने अवस्थामा तिनै कुटपिट गर्नेउपर अंगभंगविरुद्धको कसुरमा पुनः जाहेरी दर्ता गराएका छन्।"
अवस्था ठिक नभएका सवारी साधन चलाउने १३ जनालाई कारबाही,"काठमाडौं: ट्राफिक प्रहरीले सवारीको अवस्था जाँच गरिरहेको छ। बुधबारको सवारी जाँचका क्रममा अवस्था ठिक नभएका सवारी चलाउने १३ सवारी साधनका चालकलाई कारबाही गरिएको ट्राफिक प्रहरीले जनाएको छ। महाराजगञ्जको जाँचका क्रममा यान्त्रिक अवस्था ठिक नभएका १३ ओटा सवारी साधन कारबाहीमा परेका हुन्। दक्ष तालिम प्राप्त प्राविधिक सहितको टोलीले ७५ भन्दा बढी सवारी साधन जाँच गरेको थियो। जाँचका क्रममा हेण्डब्रेक नभएका, लाईटहरु दुरुस्त नभएका, टायर धेरै घिस्रिएकालगायत अवस्था ठिक नभएका १३ सवारी साधनका चालकलाई कारबाही गरिएको हो। सवारी साधन मर्मत पश्चात तोकिएको जरिवाना तिरी ट्राफिक प्रहरीले नियन्त्रणमा लिएका कागजपत्र फिर्ता दिइने छ। अवस्था ठिक नभएका सवारी साधन चलाउँदा दुर्घटनाको जोखिम हुने हुनाले सवारी साधनको अवस्था चेकजाँच गरी दुरुस्त अवस्थामा रहेका सवारी साधन मात्र चलाउन काठमाडौं उपत्यका ट्राफिक प्रहरी कार्यालयले अनुरोध गरेको छ।"
स्वर्गीय प्रेमप्रसाद आचार्यले उठाएका विषयलाई सरकारले छानविन गर्ने,काठमाडौं: सरकारले संसद भवन अगाडि आत्मदाह गरेका प्रेमप्रसाद आचार्यले उठाएका विषयको अध्ययन गरी छानविन गर्ने भएको छ। बुधबार सिंहदरबारमा बसेको मन्त्रिपरिषद बैठकले प्रेमप्रसाद आचार्यको आत्मदाह र उनले उठाएको विषयाम छलफल गर्दै त्यसको अध्ययन गरी छानविनमा ल्याउने जिम्मा गृहमन्त्रालयलाई दिइएको उपप्रधान एवं गृहमन्त्री रवि लामिछानेले जानकारी दिए। गृहमन्त्रालयले छानविन गरेर आवश्यक कदम चाल्ने मन्त्री लामिछानेले बताए। छानविनबाट आएका निष्कर्षमाथि आवश्यक कारवाही सुरु गरिने पनि उनले बताए। विभिन्न विषयमा असन्तुष्टि जनाउदै मंगलबार दिउँसो बानेश्वरको संसद् भवनअगाडि शरीरमा पेट्रोल छर्केर इलामको सूर्योदय नगरपालिकाका ३७ वर्षीय प्रेमप्रसाद आचार्यले आत्मदाहको प्रयास गरेका थिए । उनको उपचारका क्रममा बुधबार निधन भएको थियो।
करेन्ट लागेर युवकको मृत्यु,वीरगन्ज: बारामा करेन्ट लागेर घाइते भएका वीरगन्जका एक युवकको उपचारका क्रममा मृत्यु भएको छ। मृत्यु हुनेमा वीरगन्ज महानगरपालिका वडा नम्बर २७ घर भएका ३० वर्षीय राजु महत्तो छन्। गत आइतबार बाराको परवानीपुर गाँउपालिका वडा नम्बर १ बुनियादस्थित विद्युतको पोलमा चढेर तार मर्मत गर्ने क्रममा करेन्ट लागेर महत्तो गम्भीर घाइते भएका थिए। घाइते महत्तोको एल एस न्यूरो अस्पतालमा उपचार भइरहेकोमा उपचारकै क्रममा बुधबार दिउँसो मृत्यु भएको बाराका प्रहरी नायब उपरीक्षक राजेश थापाले जानकारी दिए।
सिद्धार्थ राजमार्गको चौडाइ १० मिटर कायम गर्ने प्रस्ताव,"स्याङ्जा: सिद्धार्थ राजमार्ग अन्तर्गत बुटवलको गोलपार्कदेखि पोखराको पृथ्वीचोकसम्मको सडक चौडा १० मिटर चौडा कायम गर्नेगरी स्तरोन्नती गर्ने प्रस्ताव भएको छ। सोही प्रस्ताव मान्ने हो भने स्याङ्जाको हालको अवस्थामा पनि राजमार्ग अन्तर्गत धेरै सडकखण्ड सो मापदण्ड पुगेको देखिन्छ। भौतिक पूर्वाधार तथा यातायात मन्त्रालय सडक विभाग वैदेशिक सहायकता कार्यान्वयन महाशाखाद्धारा पुतलीबजार नगरपालिका ११ स्थित करेण्डाडाँमा मंगलबार आयोजित सार्वजनिक सुनुवाइका क्रममा जानकारी दिइएको हो। विभागका कन्सल्टेन्सी निरीना खड्गीका अनुसार, सिद्धार्थ राजमार्ग (बुटवलपोखरा) सडक खण्ड २ लेन क्यारिज वे ७ मिटर र सडकका दाँयाबाँया (दुवैतर्फ) १ दशमलब ५एक दशमलब ५ मिटर (बर्म) शोल्डर सहित कालोपत्रे गर्दै स्तरोन्नती गरेर १० मिटर कायम गरिनेछ। विभागले बुटवलको गोलपार्कदेखि पोखराको पृथ्वीचोकसम्म झण्डैं १६० किलोमीटर सडक स्तरोन्नती आयोजनाको बारेमा प्रत्यक्ष प्रभावित पालिकामा वातावरणीय प्रभाव मूल्यांकनका बारेमा सार्वजनिक सुनुवाइ गर्दै आएको छ।"
गृहमन्त्रीले कीर्तिपुर अस्पताल पुगेर मृतक प्रेमप्रसादका आफन्तलाई भेटे,काठमाडौं: उपप्रधान एवम् गृहमन्त्री रवि लामिछानेले स्वर्गीय प्रेमप्रसाद आचार्यको परिवारलाई भेटेका छन्। उनले कीर्तिपुरस्थित वर्न अस्पतालमा पुगेर मृतकका परिवारलाई भेटेका हुन्। नयाँ बानेश्वरस्थित संसद भवन अगाडि आत्मदहको प्रयास गरेका उनको उपचारका क्रममा निधन भएको थियो। गृहमन्त्री लामिछानेले उपचारका क्रममा निधन भएका प्रेमप्रसादको शवलाई अस्पतालको शवगृहमा पुगेर श्रद्धाञ्जली दिएका छन्। त्यसपछि गृहमन्त्रीले मृतकका परिवारलाई भेटेर समवेदना प्रकट गरेका छन्।
नेपाल आयल निगमले भन्यो:पेट्रोलियम पदार्थ खुला रुपमा बेचे कारबाही हुन्छ,"काठमाडौं: नेपाल आयल निगमले पेट्रोलियम पदार्थ खुला रुपमा नबेच्न आग्रह गरेको छ। निगमले एक विज्ञप्ति जारी गर्दै पेट्रोल पम्पबाट सवारी साधनमा सिधै भर्ने बाहेक खुल्ला रुपमा पेट्रोलियम पदार्थ बिक्री वितरण नगर्न आग्रह गरेको हो। निगमले जारी गरेको विज्ञप्तिमा भनिएको छ, 'अति प्रज्वलनशील पेट्रोलियम पदार्थ खुल्ला रुपमा बोतल, जर्किन लगायतका भाँडामा बिक्री वितरण, असुरक्षित ओसारपसार तथा घर, पसलमा भण्डारण गर्दा आगलागी र मानवीय एवं भौतिक क्षति समेत हुने संवेदनशील विषय भएकोले पेट्रोल पम्पबाट सवारी साधनमा सिधै भर्ने बाहेक खुल्ला रुपमा पेट्रोलियम पदार्थ बिक्री वितरण नगर्नुनगराउनु हुन सूचित गरिन्छ।' जिल्ला प्रहरी परिसर, काठमाडौंले पेट्रोलियम पदार्थको सुरक्षित बिक्री वितरण सम्बन्धमा मिति २०७९१०११ गते सूचना समेत प्रकाशित गरेकाले सोही अनुसार गर्न पनि निगमले आग्रह गरेको छ। सुरक्षा संवेदनशीलतालाई अवज्ञा गरी खुल्ला रुपमा बोतल, जर्किन लगायतका भाँडामा पेट्रोलियम पदार्थको बिक्री वितरण गरेको पाइएमा कारबाही हुने निगमले जनाएको छ।"
कर्मचारी लाइसेन्सको परीक्षा दिन जाने हुँदा यातायात सुर्खेत तीन दिन बन्द,बीरेन्द्रनगर: यातायात व्यवस्था कार्यालय सुर्खेतको नियमित सेवा तीन दिनलाई बन्द गरिएको छ। कार्यालयमा कार्यरत कर्मचारी सवारी चालक अनुमति पत्रको प्रयोगात्मक परीक्षामा सहभागि हुने भएकोले बुधबारदेखि माघ १३ गतेसम्म कार्यालयका नियमित सेवा बन्द गरिएको हो। यातायात कार्यालयमा कार्यरत कर्मचारीहरु प्रयोगात्मक परीक्षामा सहभागि हुने र कार्यालयमा कर्मचारीको संख्या कम भएकाले नियमित सेवा १३ गतेसम्मलाई बन्द गरिएको कार्यालय प्रमुख आनन्द चपाईले बताए। हाल यातायात व्यवस्था कार्यालय सुर्खेतमा कार्यालय सहयोगीसहित ८ जना कर्मचारी छन् ।
अटो व्यवसायीले गरे काठमाडौं महानगर अगाडि प्रदर्शन,"काठमाडौं :अटो व्यवसायीहरुले ट्राफिक प्रहरीका कारण आफ्नो व्यवसायी धरासयी भएको भन्दै काठमाडौं महानगरपालिकाको ध्यानाकर्षण गराएका छन् । कुलेश्वर क्षेत्रमा आफ्नो पसल अगाडि सवारी साधन रोक्न नदिएको र जसका कारण आफ्नो व्यवसाय नै धरासयी भएको भन्दै कुलेश्वर अटो व्यवसाय संघले विरोध प्रदर्शनसहित महानगरको ध्यानाकर्षण गराएको हो । प्रदर्शनमा सहभागीहरुले ट्राफिक आतंक बन्द गर,काठमाडौं महानगरपालिका गरि खाना देऊलगायतका प्लेकार्ड प्रदर्शन गरेका थिए । संघका अध्यक्ष जिवराज भट्टराईले केहि दिनदेखि आफ्नो व्यवसाय अगाडिको क्षेत्रमा ट्राफिक प्रहरीले हस्तक्षेप गरेको कारण बाध्य भएर प्रदर्शन गर्नुपरेको बताए। उनले महानगरले गर्नुपर्ने काम ट्राफिक प्रहरीले गरेको र ट्राफिक प्रहरीले गर्नुपर्ने काम महानगरले गरेकाले ध्यानाकर्षण गराइएको बताए। महानगरले केहिदिन भित्र यस विषयमा सुनुवाइ गर्ने आश्वास दिएको उनले जानकारी दिए।"
मुस्ताङमा ६ महिनाको पुँजिगत खर्च १६ प्रतिशत,"जोमसोममुस्ताङमा ६ महिनाको पुँजिगत खर्च १६ प्रतिशतमात्र भएको छ। संघीय तथा प्रादेशिक सरकार अन्तर्गतका कार्यालयलाई आर्थिक वर्ष २०७९०८० का लागि विनियोजन भएको कूल पुँजिगत विकास बजेट २ अर्ब १७ करोड ६२ लाख रुपैयाँ मध्ये चालु आर्थिक वर्षको ६ महिना अर्थात पुस मसान्तसम्ममा जम्मा ३५ करोड ३८ लाख ७२ हजार मात्र बजेट खर्च भएको छ। मुस्ताङमा संघीयतर्फका २४ वटा र प्रादेशिकतर्फका ११ कार्यालयलाई विनियोजन भएको पुँजिगत बजेट मध्ये १६ दशमलव २६ प्रतिशत मात्र बजेट खर्च भएको हो। आर्थिक वर्ष २०७९८० का लागि संघीय तर्फ चालु र पुँजिगत गरी ३ अर्ब ८० करोड बजेट विनियोजन भएकोमा चालु आर्थिक वर्षको ६ महिनामा १ अर्व ३२ करोड ८७ लाख रुपैयाँ अर्थात ३४ दशमलव ८९ प्रतिशत बजेट खर्च भएको छ। जसअन्तर्गत संघीय कार्यालयहरुतर्फ विनियोजन भएको कुल पुँजिगत बजेट १ अर्ब ६१ करोड ३ लाख मध्ये चालु वर्षको ६ महिनामा २१ करोड ११ लाख अर्थात १३ प्रतिशत बजेट खर्च भएको कोष तथा लेखा नियन्त्रक डालेश्वर अर्यालले जानकारी दिए। अर्यालका अनुसार संघीयतर्फको कुल चालु बजेट २ अर्व १९ करोड ८७ लाख मध्ये १ अर्व ११ करोड ८६ लाख अर्थात ५० प्रतिशत खर्च भएको हो। चालु वर्ष प्रदेश सरकार अन्तर्गत चालु र पुँजिगततर्फ ९३ करोड ९८ लाख ६३ हजार विनियोजन भएकोमा २४ करोड ६० लाख ६८ हजार बजेट ६ महिनामा खर्च भएको छ। यो कुल बजेटको २६ दशमलव १८ प्रतिशत खर्च भएको हो। प्रदेश कार्यालयको चालु आर्थिक वर्षमा पुँजिगत विकासतर्फ ५६ करोड ६२ लाख रहेकोमा १४ करोड ३७ लाख अर्थात २५ दशमलव ३९ प्रतिशत खर्च देखिएको छ। बजेट आँकडा सानो भएपनि संघीय पुँजिगत भन्दा प्रदेशको पुँजिगत खर्च १२ प्रतिशत बढी देखिन्छ। प्रदेशतर्फको कुल चालु बजेट ३७ करोड ३६ लाख मध्ये १० करोड २३ लाख अर्थात २७ दशमलव ३९ प्रतिशत खर्च भएको छ। संघीय चालु भन्दा प्रदेशको चालु खर्च २२ दशमलव ६१ प्रतिशत खर्च कम हो। चालु आर्थिक वर्ष २०७९८० का लागि संघीय तथा प्रादेशिक कुल बजेट ४ अर्ब ७४ करोड ८६ लाख मध्ये १ अर्ब ५७ करोड अर्थात ३३ दशमलव ३३ दशमलव १६ प्रतिशत बजेट खर्च भएको कोष तथा लेखा नियन्त्रक कार्यालय मुस्ताङले जनाएको छ। संघीय कार्यालयतर्फ राष्ट्रिय गौरवको (बेनीजोमसोमकोरला) सडक आयोजनाले कुल पुँजिगत विकास खर्च १ अर्व २८ करोड ७६ लाख बजेटमा चालु आर्थिक वर्षको ६ महिनामा १७ करोड १८ लाख अर्थात १३ दशमलव ३४ प्रतिशत मात्र बजेट खर्च गरेको छ। आयोजना अन्तर्गत निर्माणधिन सडक तथा पुल र कालोपत्रे विस्तारमा विनियोजन भएको पुँजिगत बजेट निर्माण कम्पनीको ढिलासुस्ती, निर्माण कम्पनीले कामप्रति जवाफदेही नहुनु र निर्माणको काम छोडेर ठेकेदार कम्पनी सम्पर्कविहिन हूँदा आयोजनाको विकास खर्च न्यून हुन पुगेको हो। आयोजनालाई विनियोजन भएको चालुतर्फ १ करोड ४० लाख बजेट मध्ये ५६ लाख ५८ हजार अर्थात ४० प्रतिशत खर्च गरेको हो। आयोजनाले चालु र पुँजिगत गरी कुल बजेटको १३ दशमलव ६४ प्रतिशत अर्थात १७ करोड ७४ लाख ९९ हजार बजेट चालु आर्थिक वर्षको ६ महिनामा खर्च गरेको हो। संघतर्फकै प्रधानमन्त्री कृषि आधुनिकीकरण परियोजना, परियोजना कार्यान्वयन ईकाई मुस्ताङले पुँजिगत बजेट २३ लाख मध्ये ४ लाख ९ हजार र शीतोष्ण बागबानी विकास कार्यालय मार्फाले पुँजिगत बजेट ४ करोड ३६ लाख ८५ हजारमा ३७ लाख ९४ हजार, बजेट खर्च गरेको छ। यसैगरी प्रदेश अन्तर्गतका कार्यालय मध्ये पूर्वाधार विकास कार्यालयले पुँजिगततर्फ विनियोजन भएको २६ करोड बजेटमा चालु आवको ६ महिनामा ७ करोड ५५ लाख बजेट खर्च गरेको छ। मुस्ताङ जिल्ला अस्पतालको पुँजिगत विकास खर्च ८ करोड ४० मध्ये १ करोड १९ लाख, खानेपानी, जलश्रोत तथा सिंचाई सवडिभिजनले १६ करोड ९५ लाख पुँजिगत बजेटमा ४ करोड ८० लाख, डिभिजन वनले ५८ लाख मध्ये १४ लाख र सामाजिक विकास कार्यालयले २ करोड २६ लाख मध्ये १६ लाख ३१ हजार पुँजिगत खर्च गरेको हो। स्थानीय तहको पुँजिगत खर्च एकचौथाइ मुस्ताङको ५ स्थानीय तहले चालु आर्थिक वर्ष २०७९०८० को लागि विनियोजित पुँजिगत विकास खर्च मध्ये ६ महिनाको अवधिमा एकचौथाइभन्दा कम बजेट खर्च गरेका छन्। घरपझोङ गाउँपालिकाले चालु आर्थिक वर्षको कुल विनियोजित बजेट ३२ करोड ३९ लाख मध्ये २९ दशमलव ६१ प्रतिशत खर्च गरेको छ। जसअन्तर्गत कुल पुँजिगत बजेट १५ करोड ४३ लाख मध्ये ४ करोड ६ लाख अर्थात २६ दशमलव ३३ प्रतिशत खर्च गरेको छ। घरपझोङले चालुतर्फ कुल बजेट १६ करोड ९५ लाख मध्ये ५ करोड ५२ लाख अर्थात ३२ दशमलव ५९ प्रतिशत खर्च गरेको छ। लोमान्थाङ गाउँपालिकाको कुल बजेट २८ करोड ८६ लाख रहेकोमा पुँजिगततर्फ १९ दमलव ८४ प्रतिशत र चालुतर्फ २७ दशमलव ३ प्रतिशत खर्च गरेको छ। लोमान्थाङमा पुँजिगत बजेट १५ करोड १९ लाख विनियोजन भएको थियो। यसैगरी मुस्ताङको थासाङ गाउँपालिकाले कुल बजेट ३५ करोड २३ लाख मध्ये चालु र पुँजिगत गरी २२ दशमलव २३ प्रतिशत खर्च गरेको छ। जसअन्तर्गत थासाङको पुँजिगत बजेट १४ करोड ६ लाखमा १ करोड ७२ लाख अर्थात १२ दशमलव २४ प्रतिशत खर्च भएको छ। चालुतर्फ २१ करोड २३ लाख मध्ये ६ करोड १२ लाख ६४ हजार खर्च भएको लेखा अधिकृत सकुन्तला अधिकारीले जानकारी दिइन्। मुस्ताङमा संघीय, प्रदेश र स्थानीय तहको पुँजिगत बजेट खर्च न्यून हुनुको मुख्य कारण भौगोलिक विकटता रहेको कोष नियन्त्रक डालेश्वर अर्यालले उल्लेख गरे। उनका अनुसार भौगोलिक अवस्थाले निर्माण व्यवसायीलाई काम गर्न अप्ठ्यारो पर्नु, निर्माण व्यवसायीको काम गर्ने क्षमता कम हुनु, निर्माण व्यवसायीसँग उपकरण र स्रोतसाधन न्यून हुनु, अघिल्लो आर्थिक वर्षको प्रगती समीक्षामा व्यस्त हुनु र पुस र माघ महिनामा मौसम प्रतिकुलताका कारण काम ठप्प हुनु , कार्यालयमा जनशक्ति पर्याप्त नहुनु आदी हुन्। यसैगरी वातावरणीय प्रतिवेदन (ईआईए) बिना विकास पूर्वाधारका काम सञ्चालन हुँदा काममा जटिलता उत्पन्न हुनु र जनप्रतिनिधिहरुले विकासको कामप्रति चाँसो नदिनुलगायतका कारणले विकास खर्च लक्ष्य अनुसार नभएको कोष नियन्त्रक अर्यालको भनाइ छ।"
मनरा शिसवा नगरपालिकामा मदिरा बिक्री वितरणमा रोक,"जनकपुरधाम: महोत्तरीको मनरा शिसवा नगरपालिकामा मदिरा बिक्री वितरण, ओसारपोसार तथा सेवनमा रोक लगाइएको छ। पालिकाका सर्वसाधारण जनताको सदाचार, सामाजिक सदभाव, स्वास्थ्य, सुविधा, आर्थिक हित तथा अपराधिक घटनाहरु नियन्त्रण गर्न मदिरा बिक्री वितरण तथा सेवनमा निषेध गर्ने निर्णय गरेको हो। गत पुस ३० गते सम्पन्न १० औँ नगरसभाबाट पारित मदिरा नियन्त्रण तथा व्यवस्थापन सम्बन्धी ऐन, २०७२ को दफा ५ को ६ बमोजिम पालिकाका वडा नं २, ३, ५, ८, ९ र १० को सम्पूर्ण क्षेत्रहरुमा मदिराको उत्पादन तथा बिक्री वितरणमा पूर्ण रुपमा बन्देज गरिएको प्रमुख प्रशासकीय अधिकृत माघवेन्द्र चौधरीले जानकारी दिए। उनले वडा नं १, ४, ६ र ७ मा दफा ५ बमोजिम सार्वजनिक कार्यालय, शैक्षिक संस्था, स्वास्थ्य संस्था तथा मठ मन्दिरको चारैतर्फ ३०० मिटर दुरी भित्रको क्षेत्रमा मदिरा उत्पादन, संकलन, भण्डारण तथा बिक्री वित्तरण गर्न नपाईने बताएका छन्।"
क्रोएसिया पठाइदिन्छु भनी रकम ठगी गरेको आरोपमा एकजना पक्राउ,काठमाडौं :क्रोएसिया पठाइदिन्छु भनी रकम ठगी गरेको आरोपमा प्रहरीले एकजनालाई पक्राउ गरेको छ। पक्राउ पर्नेमा मोरङ मिक्लाजुङ गाउँपालिका वडा नम्बर ९ स्थायी घर भइ हाल काठमाडौंको सिनामंगल बस्ने २९ वर्षीय साहिल बस्नेत हुन्। उनलाई प्रहरीले मंगलबार पक्राउ गरेको हो। काठमाडौं उपत्यका अनुसन्धान कार्यालयका सूचना अधिकृत प्रहरी उपरीक्षक कृष्णप्रसाद कोइरालाले रकम ठगी गरेको उजुरीका आधारमा बस्नेलाई पक्राउ गरेको जानकारी दिए। बस्नेतले विभिन्न व्यक्तिलाई वैदेशिक रोजगारीका लागि क्रोएसियामा प्रतिष्ठित कम्पनी फुड प्याकिङको काममा लगाइ दिन्छु भनी ८ लाख ४० हजार बढि रकम असुल गरी सम्पर्कबिहीन थिए। उनलाई काठमाडौं उपत्यका अनुसन्धान कार्यालय मीनभवनबाट खटिएको प्रहरी टोलीले काठमाडौं महानगरपालिका९ सिनामंगलबाट पक्राउ गरेको हो। थप अनुसन्धान र कारबाहीका लागि वैदेशिक रोजगार विभाग बुद्धनगरमा पठाइएको प्रहरीले जनाएको छ।
मोरङमा लागूऔषधसहित ३ जना पक्राउ,"विराटनगर :मोरङको दुई छुट्टाछुट्टै स्थानबाट प्रतिबन्धित लागूऔषधसहित प्रहरीले ३ जनालाई नियन्त्रणमा लिएको छ । लागूऔषध नियन्त्रण ब्युरो विराटनगरबाट खटिएको प्रहरी टोलीले उनीहरूलाई नियन्त्रणमा लिएको हो । पक्राउ पर्नेमा गौरादह नगरपालिका९ का ३१ वर्षीय सविन खड्का,सुन्दरहरैंचा नगरपालिका१० का ३७ वर्षीय आशिष लामिछाने र धनकुटाको चौबिसे गाउँपालिका६ का २८ वर्षीय आशिष लिम्बू रहेका छन् । झापाको गौरादह घर भएका खडका मङ्गलबार दिउँसो करिब ३ बजे विराटनगर१६ स्थित दक्षिण गेटबाट पक्राउ परेका हुन् । भारतबाट नेपालतर्फ आउँदै गरेको अवस्थामा चेकजाँच गर्दा उनको साथबाट प्रहरीले प्रतिबन्धित औषधि बरामद गरेको छ । खड्काको साथबाट ४४ एम्पुलको मात्रामा लुपिजेसिक,ऐभिल,फेनारागन र डाइजोपाम बरामद गरिएको मोरङ प्रहरीका प्रवक्ता डीएसपी दीपक श्रेष्ठले बताए । यसैगरी मोरङको सुन्दरहरैँचा घर भएका लामिछाने र धनकुटाको चौबिसे घर भएका लिम्बू भने विराटनगर१५ बाट पक्राउ परेका हुन् । भारतबाट नेपालतर्फ आउँदै गरेको प्रदेश १०२०४६ प ३९७५ नम्बरको स्कुटरलाई चेकजाँच गर्दा लागूऔषध फेला परेपछि चालक लामिछाने र सवार लिम्बू दुवैलाई नियन्त्रणमा लिएको प्रहरीले जनाएको छ । प्रहरीका अनुसार उनीहरुको साथबाट १०० मिलिलिटरको डायलेक्स डीसीको बोतल बरामद गरिएको छ । पक्राउ परेका उनीहरुमाथि लागूऔषध ओसारपसारको कसुरमा थप अनुसन्धान भइरहेको जनाइएको छ ।"
"अर्घाखाँचीमा कृषि, पर्यटन तथा औद्योगिक प्रदर्शनी महोत्सव सुरु","सन्धिखर्क: अर्घाखाँचीको सन्धिखर्कमा आन्तरिक तथा बाह्य पर्यटक भित्राउने उद्देश्यले आजदेखि माघ २४ सम्म अर्घाखाँची महोत्सव एवं, कृषि, पर्यटन तथा औद्योगिक प्रदर्शनी मेला सुरु भएको छ। अर्घाखाँचीलाई व्यावसायिक पर्यटकीय हिसाबले देश विदेशमा चिनाउन, जिल्लामा स्थापित भएका घरेलु तथा कृषिबाट उत्पादित वस्तुहरुको प्रर्बद्धन गर्न महोत्सवको आयोजना गरिएको उद्योग वाणिज्य संघका अध्यक्ष प्रदिप मिश्रले बताए। १४ दिनसम्म सञ्चालन हुने महोत्सवमा एक लाखभन्दा बढी दर्शकले अवलोकन गर्ने र पाँच करोडको कारोवार हुने अपेक्षा रहेको अध्यक्ष मिश्रको भनाइ छ। महोत्सवको पूर्वउपप्रधानमन्त्री तथा प्रतिनिधि सभाका सदस्य टोपबहादुर रायमाझीले उद्धाटन गरेका छन्। अर्घाखाँची उद्योग वाणिज्य संघ र अर्घाखाँची चेम्बर अफ कमर्सले 'पाँचौं अर्घाखाँची महोत्सव२०७९ आयोजना गरेका हुन्। सन्धिखर्कको कुँडुले फाँटमा कृषि, पर्यटन, उद्योग र व्यपार समृद्ध र सुखी अर्घाखाँची निर्माणको आधार भन्ने नाराका साथ महोत्सव सञ्चालन भएको महोत्सवमा जिल्लामा भएका धार्मिक तथा पर्यटकीय स्थलको प्रचारप्रसार गर्न तथा स्थानीय स्तरमा उत्पादन हुने सुन्तला, कफी तथा अन्य उत्पादित वस्तुको प्रचार गरी पर्यटक भित्राउन तथा जिल्लालाई चिनाउन भूमिका खेल्ने चेम्बर अफ कमर्सका अध्यक्ष अशोक श्रेष्ठले बताए। उद्धाटन सत्रमा विभिन्न समुदायले जातजाती र भेषभुषा झल्कने झाकीसहितको प्रदर्शन गरेका थिए। स्थानीय नेवारी समुदायको मौलिक नाच भैरव नाच, सोरोठी नाच, मारुनी नाच, अर्घाका पञ्चेबाजा प्रदर्शन गरिएको थियो। उत्पादित वस्तुहरुको प्रवर्द्धन, गर्न र पर्यटकीय क्षेत्रको प्रचार गर्न महोत्सवले भूमिका खेल्ने सन्धिखर्क नगरपालिकाका नगर प्रमुख कृष्ण प्रसाद श्रेष्ठको भनाइ छ। मेलामा झण्डै चार सय स्टल छन् । २०६६ सालदेखि दुईदुई वर्षमा महोत्सव हुँदै आएको थियो। कोभिडका कारण विगत दुई वर्ष यता महोत्सव सञ्चालन हुन सकेको थिएन।"
आगलागीले दुई सय वर्ष पुरानो पुङ्जे गुम्बा जल्यो,"गोरखा: उत्तरी गोरखाको हिनाङमा अवस्थित दुईसय वर्ष पुरानो पुङ्जे गुम्बा जलेर नष्ट भएको छ। मंगलबार दिउँसो तीनबजेदेखि राति १० बजेसम्म सात घण्टासम्म आगलागी भएको चुमनुब्री २ स्थित हिनाङ पुङ्जे गुम्बा पूर्ण रुपमा नष्ट भएको चुमनुब्री गाउँपालिकाका अध्यक्ष निमा लामाले जानकारी दिए। विद्युत सर्ट भएर आगालागी भएको हुन प्रारम्भिक अनुमान रहेको प्रहरीले जनाएको छ। प्राचीन सम्पदा ध्वस्त भएकाले क्षतिको एकीन गर्न नसकिने उनले बताए। यो गुम्बा नुब्री क्षेत्रकै प्राचीन मध्यको एक गुम्बा हो। यसको क्षतिलाई रुपैयाँ पैसामा दाँज्ने कुरै भएन, उनले भने, यो गुम्बाको भवन, फर्निचर मात्र क्षति भएको होइन, यहाँका बासिन्दाको आस्थाको धरोहर गुमाउनु पर्दा अपार क्षति भएको छ। यसको पुनर्निर्माणका लागि पालिकाको तर्फबाट केन्द्रमा पहल गर्ने उनले बताए। अधिकांश सामान जलेको घटनास्थल पुगेर फर्किएका शिवहरि तिमिल्सिनाले बताए। ढुंगा र माटो बाहेक त्यहाँ जल्न मिल्नेजति सबै जलेको छ, उनले भने, मान्छेहरु रोइर बसिरहेका छन् । गुम्बाभित्र रहेका अमूल्य धर्मग्रन्थ, मूर्ति, धार्मिक वाद्यवादन तथा महत्ववपूर्ण लिखतलगायतका सामान जलेर नष्ट भएको तिमिल्सिनाले बताए। आसपासमा रहेका ल्हो, ल्ही, र स्यो बस्तीबाट गएका बासिन्दाले राति १० बजेतिर आगो निभाएका गाउँपालिकाका अध्यक्ष लामाले बताए। लगातारको प्रयासपछि आगो निभाउन सफल भए पनि आगो निभाइसक्दा सबै क्षति भइसकेको उनले बताए । यो गुम्बा नुब्री क्षेत्रकै प्राचीनमध्यको एक मानिन्छ । माने घुम्न ल्हो, स्यो, ल्ही गाउँका ज्येष्ठ नागरिकहरु यो गुम्बाको आसपासमा आवासीय रुपमा बस्छन् । अरु धेरै भिक्षु पनि त्यहाँ बस्छन् । समुद्री सतहबाट ३३०० मिटर उचाइमा रहेको हिनाङ पुग्न गोरखा सदरमुकामबाट तीनदिन पैदल यात्रा गर्नुपर्छ ।"
३४ केजी चरेससहित एक जना पक्राउ,काठमाडौं: लागुऔषध चरेससहित एक व्यक्ति पक्राउ परेका छन्। विशेष सूचनाका आधारमा खटिएको लागुऔषध नियन्त्रण व्यूरो कोटेश्वरको टोलीले धादिङको गुजरी८का ३२ वर्षे वीरबहादुर तामाङलाई पक्राउ गरेको हो। पक्राउ परेका तामाङले जंगलमा लुकाइ राखेको ३४ केजी ५०० ग्राम चरेस पनि प्रहरीले नियन्त्रणमा लिएको छ। अहिले बजारमा २५ हजार रुपैयाँ प्रतिकेजी मूल्यमा बिक्री हुने बरामद चरेस करिब ८ लाख ६२ हजार ५ सय रुपैयाँ बराबरको रहेको प्रहरी उपरीक्षक योगेन्द्रकुमार खड्काले जानकारी दिए। पक्राउ परेका तामाङमाथि लागुऔषध नियन्त्रणऐन २०३३ बमोजिम आवश्यक अनुसन्धान तथा कारवाही हुने खड्काले बताए।
पोखरा विमान दुर्घटना : ६ जनाको शव डिएनएबाट पहिचान गरिने,"पोखरा : पोखरा हवाई दुर्घटनामा मृत्यु भएकामध्ये ६ जनाको शव पहिचान हुन बाँकी रहेको छ । काठमाडौं ल्याइएका ४८ मध्ये ६ जनाको शव पहिचान हुन बाँकी रहेको त्रिभुवन विश्वविद्यालय ९त्रिवि० शिक्षण अस्पतालले जनाएको छ । अस्पतालका फरेन्सिकविद् डा तुलसी कँडेलले फरेन्सिक र फिङगर फ्रिन्टबाट ४२ जनाको शव पहिचान गरिएको बताए। छ जनाको शव अब डिएनए परीक्षणबाट पहिचान गरिने उनले बताए। 'छ जनाको शव अत्यधिक जलेको हुनाले हामीलाई फरेन्सिक र फिङगर फ्रिन्ट विधिबाट पहिचानमा समस्या भयो, त्यसैले डिएनए विधिबाट पहिचान गर्ने प्रक्रिया सुरु गरेका छौँ,' उनले भने। नेपाल प्रहरीको प्रयोगशालामा शवको डिएनए परीक्षण गरिने छ । उनले डिएनए परीक्षणका लागि मृतक र मृतकका नातेदारको नमुना सङ्कलन गर्ने कार्य भइरहेको जानकारी दिए। यो विधीबाट शव पहिचान गर्न कम्तीमा २२ दिन लाग्ने छ । विमान दुर्घटनाका ४८ शव फरेन्सिक जाँचका लागि काठमाडौँ ल्याइएको थियो भने पोखरामा २२ शवको जाँच गरिएको थियो । गत माघ १ गते काठमाडौँबाट पोखरातर्फ गइरहेको यती एयरलाइन्सका जहाज सेती नदीको खोँचमा दुर्घटना हुँदा जहाजमा सवार ७२ जनाको मृत्यु भएको थियो । रासस"
नुवाकोटमा सिँचाइका १२० योजना,"नुवाकोट: डिभिजन सिँचाइ कार्यालयमार्फत नुवाकोटमा १२० योजना सञ्चालन हुँदैछन्। जसमध्ये ७७ योजना सञ्चालनको सम्झौता भएको छ। सम्झौता भएकामध्ये २१ योजना सम्पन्न भएका छन्। डिभिजन कार्यालयले उपभोक्ता समितिमार्फत सम्पादन गर्ने योजना पाँच लाखदेखि ५० लाख रुपैयासम्मका छन्। जलस्रोत तथा सिँचाई विकास डिभिजन कार्यालयका अनुसार एउटा योजना पूरा गर्न दुई सातादेखि एक महिनाको समय लाग्नेछ। योजना सम्झौतामा चासो नदिनेदेखि जिम्मेवारी लिएर ठेक्कामा लगाएर नाफा निकाल्ने, समयमा काम नगरी उपभोक्ताले पाउने विकासको अधिकार रोकिएका छन्,' डिभिजन सिँचाइ प्रमुख हरिप्रसाद गुरागाईंले भने ।"
सन्धिखर्कमा ज्येष्ठ नागरिक र अपांग भएका व्यक्तिको सम्मान,"सन्धिखर्क: सन्धिखर्क नगरपालिका वडा नम्वर १० का ज्येष्ठ नागरिक तथा अपांग भएका व्यक्तिलाई सम्मान गरिएको छ। वडाका ८२ वर्ष माथिको उमेरका ५५ जना ज्येष्ठ नागरिक र अपांगता भएका ४१ जनालाई थर्मस, तथा आतेजाते रकम प्रदान गरी सम्मान गरिएको वडा अध्यक्ष मोहनसिंह ठकुरीले बताए। वडा नम्वर १० को लामापोखरा, मिनीकोट र रिठीपोखरीमा छुट्टाछुट्टै कार्यक्रम गरी ज्येष्ठ नागरिक तथा अपांगता भएका व्यक्तिको सम्मान गरिएको वडासचिव विष्णुप्रसाद आचार्यले जानकारी दिए।"
युवाहरूको प्रश्न :देशमा केही गर्छु भन्नु अपराध हो सरकार ? (फोटोफिचर),"काठमाडौंः संसद् भवन अगाडि मंगलबार शरीरमा आगो लगाइ आत्मदाह गरेका इलामका प्रेमप्रसाद आचार्यलाई न्याय माग्दै राजधानीमा प्रदर्शन भएको छ। बुधबार माइतीघर अगाडि युवाहरुले प्रदर्शन गरेका हुन् । युवाहरु माइतीघरबाट प्रदर्शन गर्दै बानेश्वरतर्फ गएका थिए । सो क्रममा बानेश्वरमा मौन धारण गर्दै आचार्यलाई श्रद्धाञ्जलीसमेत दिएका छन् । 'देशमा के गर्छु भन्नु अपराध हो सरकार ?,'स्वर्गीय प्रेमप्रसाद आचार्यका २५ बुँदे माग पूरा गर सरकार', गरिखाने कि मरिजाने, 'आफ्नो पद र सुविधामा होइन', 'जनताको आधारभूत सरोकारमा केन्द्रीत होऊ सरकार' लेखिएका प्लेकार्डसहित प्रदर्शन गरेका थिए । उपचारका क्रममा आचार्यको आज बिहान निधन भएको हो। उनका दुई छोरी र एक श्रीमती छन्।"
स्वर्गीय आचार्यका पक्षमा न्याय माग्दै झापामा प्रदर्शन,"झापा: संघीय संसद् भवन नयाँ बानेश्वर अगाडि आत्मदाह गरेका इलामका प्रेमप्रसाद आचार्यको पक्षमा न्याय माग्दै झापामा युवाहरूले प्रदर्शन गरेका छन्। युवाहरूले विर्तामोडको मुक्ति चोकमा अनसनसहितको शान्तिपूर्ण र्याली गरेका छन्। आचार्यको पीडा धेरै नेपालीसँग भएको र यस्तो नदोहोरिन सरकारले कदम चाल्नुपर्ने माग गर्दै विर्तामोड नगरपालिका ४ का माधवकुमार झा मुक्ति चोकमा अनसन बसेका छन्। बिहान ११ बजेदेखि पानी खाने तर अन्न नखाने गरी अनिश्चितकालीन अनसन थालेको झाले बताए। बैंक तथा वित्तीय संस्थाको दबाबको कारण आचार्यले ज्यान आहुती दिएको भन्दै त्यस्ता कर्मचारीहरूको छानबिन गरी आत्महत्या दुरुत्साहनको अभियोग लगाउनुपर्ने उनको माग छ। विर्तामोड र मेचीनगरका स्वतन्त्र युवाहरूले शान्तिपूर्ण दबाब र्याली गरेका छन्। जनता जलिरहेको राज्य आगो तापिरहेको छ, युवा जल्यो व्यवस्थालाई किन पोलेन ?, जलेर मर्नु र मरेर जल्नुमा फरक छ नि सरकार जस्ता प्लाकार्डसहित उनीहरूले मुक्ति चोकमा र्याली निकालेका हुन्।"
जब स्वास्थ्य राज्यमन्त्रीले आईसीयूको 'इथिक्स' नै पालना गरिनन्,"काठमाडौंः स्वास्थ्य तथा जनसंख्या राज्यमन्त्री डा तोसिमा कार्कीले हिजो मंगलबार कीर्तिपुर अस्पतालको आईसीयू (सघन उपचार कक्ष)मा भर्ना भएका प्रेमप्रसाद आचार्य (हाल मृत्यु)लाई प्रोटोकल र मापदण्ड विपरीत भेटेकी छन्। कार्कीले जनस्वास्थ्यका न्यूनतम मापदण्ड र आइसीयूमा पालना गर्नुपर्ने इथिक्सनै पालना नगरी आचार्यलाई भेटेको देखिएको हो। चिकित्सकहरूका अनुसार आईसीयू जस्तो संवेदनशील ठाउँमा सर्जिकल ग्लोब्सनै नलगाई बिरामीलाई छुनु इथिक्स भित्र पर्दैन। चिकित्सा क्षेत्रकै स्वास्थ्य राज्यमन्त्री कार्कीले हातमा ग्लोब्स नलगाइकन आचार्यलाई छोएको भिडियोमा स्पष्ट देखिन्छ। उपचारमा संलग्न चिकित्सकहरूले समेत ८० प्रतिशत जलेको बताउँदै आएको बेला राज्य मन्त्री कार्कीले बिरामी भेटेर बोल्नसमेत बाध्य पारेको देखिन्छ। कार्कीले आचार्यलाई बोलाउँदा उनी बोल्न बाध्य भएका थिए। आचार्यलाई भेट्न जाँदा अन्य बिरामी पनि उपचाररत थिए भन्ने हेक्का राज्यमन्त्रीलाई नभएको देखिन्छ। चिकित्सकहरूका अनुसार स्वास्थ्यका मापदण्ड पालना गरेर भेट्न भने मिल्छ। आफै जनरल सर्जन रहेकी कार्की प्रेमप्रसाद आचार्यलाई भेट्न दलबलसहित पुगेकी थिइन्। स्वास्थ्य संस्था सञ्चालन मापदण्ड २०७७ अनुसार बिरामीहरूको अवस्था बारे २४ घण्टामा कम्तीमा दुई पटक बिरामीका आफन्तलाई जानकारी दिने व्यवस्था छ। तर, यो व्यवस्था अस्पतालहरूले अक्षरस पालना गर्दैनन् । अस्पताल सञ्चालक समितिका एक सदस्यले अन्नपूर्णसँग भने, 'उहाँ(मन्त्री ज्यू)ले गाउन लगाउनुभएको थियो। मन्त्री ज्यू डाक्टर नबनी भटेको भएपनि हुन्थ्यो । डाक्टरको जस्तो व्यवहार गरेको देखियो। यस विषयमा हामीले थप छलफल गर्छौ। बरु उहाँले अस्पतालको टिमसँग कुरा गर्नुपर्थ्यो। डाकार्कीले आचार्यलाई भेट्न जाँदा अन्य बिरामीहरूको प्राइभेसीमा समेत प्रश्न उठेको छ। इन्टरनल मेडिसिनमा एमडी गर्दै गरेका डाप्रभात रिजाल भन्छन्, आईसीयू सेन्सेटिभ ठाउँ हो। स्वास्थ्यका मापदण्ड पालना गरेर भेट्न त मिल्छ नै। तर, आईसीयूमा भिडभाड गर्नु उपयुक्त मानिँदैन। एक चिकित्सकले अन्नपूर्णसँग भने, 'आईसीयूलाई क्राउडेड पार्नु हुँदैन। उहाँ(मन्त्री ज्यू) जाने बेला अलिक तडकभडक गर्नुभए झै लाग्यो। यसरी धेरै भिड हुँदा बिरामीको स्वास्थ्यमा प्रतिकुल असर पर्छ, इन्फेक्सन समेत हुन सक्छ। सघन उपचार कक्ष भन्नाले जीवनलाई खतरामा पार्ने रोगहरु, चोटपटक वा जटिलता भएका बिरामीहरूको अवलोकन हेरचाह र उपचार गर्न तोकिएको छुट्टै इकाइ हो। जहाँबाट सामान्यतया रिकभरी सम्भव हुन्छ। यदी कोही गम्भीर बिरामी छ, गहन उपचार र नजिकको निगरानीको आवश्यकता छ भने वा तिनीहरूको शल्यक्रिया र गहन हेरचाहले तिनीहरूलाई निको हुन मद्दत गर्न सक्छ भने गहन हेरचाह आवश्यक पर्छ। अन्तर्राष्ट्रिय जरनल केएचएनका अनुसार विश्वभरि आईसीयूमा पुगेकामध्ये प्रत्येक वर्ष १४ लाख बिरामीहरु निको भएर घर फर्कने गरेका छन्।"
ज्यान मुद्दाका फरार अभियुक्त ९ वर्ष पछि पक्राउ,भक्तपुर :सवारी ज्यान मुद्दाका फरार एकजना अभियुक्त ९ वर्षपछि पक्राउ परेका छन् । २०७० जेठ २७ गते दिउँसो ४ बजेतिर भक्तपुरको मध्यपुर ठिमी नगरपालिका वडा नं१५ चारदोबाटोस्थित ऊँ हस्पिटल एण्ड रिसर्च सेन्टर प्रालिको बा३ च५२७५ नम्बरको एम्बुलेन्सले मोटरसाइकललाई ठक्कर दिँदा मोटरसाइकल चालक कास्की घर भइ भक्तपुर गठ्ठाघर बस्ने ६७ वर्षीय शिवशरण रेग्मीको मृत्यु भएको थियो । एम्बुलेन्स चालक सिन्धुपाल्चोक सुनकोशी गाउँपालिका वडा नं१ बस्ने ४२ वर्षीय ईमबहादुर कार्की सो घटनापछि फरार थिए। भक्तपुर परिसरका सूचना अधिकृत राजु पाण्डेले प्रहरी वृत्त ठिमी भक्तपुरमा राखी थप अनुसन्धान भइरहेको जानकारी दिए।
घरेलु मदिरासहित ३ जना पक्राउ,"विराटनगर: अवैध घरेलु मदिरासहित विराटनगरबाट ३ जना पक्राउ परेका छन्। अस्थायी प्रहरी चौकी घिनाघाटबाट खटिएको प्रहरी टोलीले अटोमा लोड गरी ल्याउँदै गरेको ४५५ लिटर घरेलु मदिरासहित तीनजनालाई नियन्त्रणमा लिएको हो। को १ ह १८६९ नम्बरको टेम्पोसहित उनीहरुलाई नियन्त्रणमा लिईएको मोरङ प्रहरीले जनाएको छ। प्रहरीका अनुसार पक्राउ पर्नेमा विराटनगर५ बस्ने वर्ष ३६ का दिपेन्द्र अमात्य, बेलबारी११ बस्ने वर्ष ३७ की सुनिता राई र सोही ठाउँकी ५० वर्षीया शोभा राई छन्। बरामद मदिरा आवश्यक कारबाहीका लागि आन्तरिक राजश्व कार्यालयलाई बुझाईएको मोरङका प्रहरी प्रवक्ता दीपक श्रेष्ठले बताए। उनले पक्राउ परेकामाथि आवश्यक कारबाही अघि बढाईएको बताए।"
बाजुरा भूकम्प : केन्द्रबिन्दु बिच्छाया सम्पर्कविहीन,"बाजुरा : मंगलबार दिउँसो गएको भूकम्पको केन्द्रबिन्दु रहेको हिमाली गाउँपालिकाको बिच्छ्या सम्पर्कविहीन भएको छ। बिच्छाया सम्पर्कविहीन हुँदा क्षतिको विवरण संकलनमा समस्य भएको जिल्ला प्रहरी कार्यालयका प्रमुख डिएसपी सूर्यबहादुर थापाले बताए। मंगलबार बिहानदेखि बिच्छाया लगायत जिल्लामा हिमपात र वर्षा भएसँगै दुर्गम क्षेत्रका टेलिफोन टावर बन्द भएको डिएसपी थापाले बताए। बाजुराको सबैभन्दा दुर्गम क्षेत्रको रुपमा रहेको बिच्छ्याको क्षति बारे जानकारी लिन नसकिएको थापाले बताए। डिएसपी थापाले भने, 'हिजो दिउँसो प्रहरी चौकी बिच्छायामा एकपटक सम्पर्क भएको थियो। राम्रोसँग कुरा नहुँदै फोन काटियो प्रहरी चौकी बिच्छाया र आसपासका घर चर्केको सामान्य सुचना बाहेक अन्य ठाउँको क्षति बारे जानकारी लिन समस्य भएको छ।' बिच्छया क्षेत्रमा हिमपात भइरहेका कारण पनि सो क्षेत्रमा राहत तथा उद्धारमा कठिनाइ भइरहेको हिमाली गाउँपालिकाका प्रमुख प्रसासकीय अधिकृत राजबहादुर भण्डारीले बताएका छन्। 'फोन सम्पर्क भएको छैन बिच्छाया क्षेत्रका जनप्रतिनिधिलाई फोन लाग्दैन। म्यासेज गरेरका छौं, रिप्लाई आएको छैन। हिउँ लगातार परिरहेको छ। पैदल जान सक्ने अवस्था नभएकोले जानकारी लिन समस्या भएको छ', भण्डारीले भने। अहिलेसम्म जिल्लाका अन्य क्षेत्रबाट आएको विवरणमा गौमुल गाउँपालिका २ की ३२ वर्षीया जमुना रोकायाको मृत्यु भएको छ भने सोही गाउँपालिका २ का ३५ वर्षीया रामदल बोहोरा घाइते भएका छन्। उनको अम्लिस स्वास्थ्य चौकीमा उपचार भइरहेको छ। भूकम्पले पहिरो गएपछि रामदल बोहोराका ५० बढी भेडा पहिरामा पुरिएका छन्। दर्जनौं घर पूर्णरुपमा क्षति भएका छन् भने हजारौं घर बस्न लागएक छैनन्। पुन: भूकम्प आउने डरले स्थानीय पालमा रातभर जागाराम रहेका छन्। जिल्ला भर हिमपात र पानी परिरहेको कारण राहत तथा उद्धारमा समस्या भइरहेको छ।"
"ओखलढुंगाको रिसोर्टमा आगलागी, करोड बढीको क्षति",सोलुखुम्बु : ओखलढुंगाको खिजिदेम्बा गाउँपालिका ५ को एक रिसोर्टमा आगलागी हुँदा १ करोडभन्दा बढीको क्षति भएको छ । मंगलबार दिउँसो अन्दाजी साढे २ बजे दावा शेर्पाले सञ्चालन गरेको दावा एग्रो टुरिजम रिसोर्टमा आगलागी हुँदा सो बराबरको क्षति भएको इलाका प्रहरी कार्यालय खिजिफलाटेले जनाएको छ । आगलागीबाट काठ र टिनले बनेको २ तले घरसहित भित्र भएको सबै सामाग्री जलेर नष्ट भएको कार्यालय प्रमुख प्रहरी निरीक्षक (इङ्पेक्टर) केशव अधिकारीले जानकारी दिए । रिसोर्ट पूर्ण रुपमा जलेर नष्ट भएपछि मात्रै आगो साँझ ६ बजेतिर प्रहरी र स्थानीयको सहयोगमा नियन्त्रणमा आएको थियो । आगलागीको कारण यकिन नभए पनि चुलोबाट सल्किएको हुन सक्ने अनुमान गरिएको छ।
बोतल र जर्किनमा पेट्रोलियम पदार्थ बेच्न नपाइने,"काठमाडौं : नेपाल प्रहरीले पेट्रोलियम पदार्थलाई खुलारुपमा बोतल र जर्किनलगायतका सामग्रीमा बिक्री नगर्न र सिधै सवारीसाधनमा भर्न आग्रह गरेको छ। अति प्रज्ज्वलनशील पेट्रोलियम पदार्थ खुलारूपमा बिक्रीवितरण गर्दा असुरक्षा बढेकोले उक्त निर्णय गरिएको जिल्ला प्रहरी परिसर काठमाडौं जारी गरेको विज्ञप्तीमा उल्लेख छ। मंगलबार दिउँसो नयाँबानेश्वरको संसद भवन अगाडि इलामका प्रेमप्रसाद आचार्यले शरीरमा पेट्रोलियम पदार्थ खन्याएर आगो लगाएका थिए। सोही घटना भएपछि असुरक्षा भएको भन्दै प्रहरीले उक्त विज्ञप्ती मंगलबार राती सार्वजनिक गरेको हो। जिल्ला प्रहरी कार्यालय काठमाडौंका प्रवक्ता प्रहरी उपरीक्षक दिनेशराज मैनालीले पछिल्लो समय काठमाडौंका केही पेट्रोलपम्पबाट खुलारूपमा बोत्तल, जर्किनलगायत भाँडोमा अति प्रज्ज्वलनशील पदार्थ बिक्री वितरण भएको भन्दै त्यसलाई तत्काल रोक्न पेट्रोलपम्प सञ्चालकलाई आदेश दिएका छन्। पेट्रोलपम्पबाट सिधै सवारीसाधनमा भर्नेबाहेक खुलारूपमा पेट्रोलियम पदार्थको बिक्री वितरण गरिएको पाइएमा प्रचलित कानुनबमोजिम हैदसम्मको कानुनी कारबाही गरिने प्रहरीले जनाएको छ ।"
माधवनारायणका ब्रतालु सांस्कृतिक शहर पनौतीमा (फोटोफिचर),काठमाडौं : पौषशुक्ल पूर्णिमादेखि माधवनारायण व्रत बसेका बर्तालु माधवनारायण भगवानसहित काभ्रेको पनौती पुगेका छन्। प्रत्येक वर्ष माघशुक्ल तृतीयाका दिन माधवनारायण व्रत बसेका ब्रतालु साँखुमा रहेको शाली नदीबाट सांस्कृतिक शहर पनौती जाने प्राचीनकालदेखिको परम्परा रहेको छ। तृतीयाको बेलुकी पनौती पुगेका ब्रतालुले माघ शुक्ल चतुर्थीको बिहान त्रिवेणी घाटमा स्नान गरी व्रत पूजा गर्ने विधि रहेको छ। स्नान र पूजा सकिएपछि माधवनारायण भगवान्लाई लिएर सांस्कृतिक शहर पनौती परिक्रमा गरी चतुर्थीको दिउँसोको भोजन बनेपाको भोखुसीमा गरिन्छ।
मर्स्याङ्दी किनारमा भेटियाे बालिकाको शव,बेंसीसहर : लमजुङको बेंसीसहरस्थित मर्स्याङ्दी नदीको पुलमुनि एक बालिकाको शव फेला परेको छ। बेंसीसहर नगरपालिका वडा नम्बर ८ र १० को बाँझाखेत जोड्ने पुल नजिकै करिब ८९ वर्षीय बालिकाको शव फेला परेको जिल्ला प्रहरी कार्यालयका सूचना अधिकारी प्रहरी निरीक्षक जगदिश रेग्मीले जानकारी दिए। रेग्मीकाअनुसार मृत अवस्थामा फेला परेकी बालिका बाँकेको वैद्यनाथ गाउँपालिका६ माखोला स्थायी ठेगाना भएकी युजिमा बुढाथोकी हुन्। उनी हाल बेसीशहर नगरपालिका ६ चनौटे स्थित मामाघरमा बसोबास गर्दै आएकी थिइन। बालिका र उनका भाइ मामाघरमा बस्दै आएको चनौटेका बासिन्दाले बताएका छन्। उनी चनौटेगाउँस्थित चनौटे प्रावि १ मा अध्ययनरत रहेको स्थानीयले जानकारी दिए। स्थानीय बासिन्दाका अनुसार बालिका विद्यालयमा पढेर घर फर्किएकी थिइन्। घर नजिकै पुगेर उनी नदीतिर खेल्न गएको र मस्र्याङ्दीले बगाएको हुनसक्ने स्थानीयले बताए। उनको विद्यालयको झोला घर नजिकै खरबारीमा भेटिएको छ।
विद्यार्थी कुट्ने हेडसर निलम्बित,"तनहुँ : घिरिङ गाउँपालिका३ सुन्धारास्थित चन्द्रज्योति माध्यमिक विद्यालयका प्रधानाध्यापक प्रेमबहादुर थापालाई जिम्मेवारीबाट निलम्बित गरिएको छ। एसईईको तयारीमा रहेका विद्यार्थीहरूलाई शनिबार कक्षागत मूल्यांकनमा आफूले भनेजति अंक नल्याएको भन्दै प्रधानाध्यापक थापाले ३५ जना विद्यार्थीहरूलाई काठको लठ्ठीले निल डाम हुने गरी कुटेका थिए। थापाको कुटाईबाट बस्न र देब्रे खुट्टा टेक्नसमेत नभएपछि भिमाद४ बरन्डाँडाकी १५ वर्षीया लीला आलेलाई जीपी कोइराला राष्ट्रिय श्वासप्रश्वास उपचार केन्द्रमा भर्ना गरी उपचार गराइएको थियो। सोमबार विद्यार्थी कुट्ने थापालाई कारबाहीको माग गर्दै अभिभावक र विद्यार्थीहरूले विद्यालयले घेराउ गरी आन्दोलन गरेका थिए। घटनाको विषयमा सरोकारवाहरू भेला भए पनि छलफलको वातावरण नभएपछि प्रअ थापालाई प्रहरीले नियन्त्रणमा लिएको थियो। मंगलबार छलफलका लागि भन्दै भोलि (बुधबार) पुनः जिल्ला प्रहरी कार्यालयमा उपस्थित हुने गरी तारेखमा छाडिएको प्रहरी निरीक्षक भानु शर्माले जानकारी दिए। मंगलबार अभिभावक, विद्यार्थी र जनप्रतिनिधिहरूको भेलामा अभिभावक र विद्यार्थीहरूले थापालाई पेसाबाटै निलम्बित वा सरुवा गर्नुपर्ने माग गरेका थिए। सोही अनुसार प्रअ थापालाई कारबाही गरेको घिरिङ गाउँपालिकाका अध्यक्ष होमबहादुर थापा मगरले बताए। उनले भने, उहाँलाई प्रअको जिम्मेवारीबाट निलम्बित गर्यांै। यथाशीघ्र उहाँको सरुवा गर्ने निर्णय गरिएको छ। अध्यक्ष थापाले बुधबारदेखि पठनपाठन सुचारु गर्ने बताए ।"
भूकम्पले बाजुरामा क्षति,"बाजुरा : हिमाली गाउँपालिकाको बिच्छयालाई केन्द्रबिन्दु रहेको भूकम्पका कारण मंगलबार एक जनाको मृत्यु भएको छ। ठूलो भौतिक क्षति पुगेको छ। धेरै घर भत्किएका छन्। चराउन लगेका भेडालगायत पशु मरेका छन्। गौमुल गाउँपालिका२ की जमुना रोकायाको मृत्यु भएको बाजुराका जिल्ला प्रहरी प्रमुख डीएसपी सूर्यबहादुर थापाले बताए। वडाध्यक्ष देबहादुर रोकायाका अनुसार जुरेली जंगलमा घाँस काटिरहेको बेला भूकम्प आउँदा ढुंगा पल्टिएर लाग्दा उनको घटनास्थलमै ज्यान गएकोे हो। घटना भएको भनिएको ठाउँमा प्रहरी टोली गएको डीएसपी थापाले बताए। स्थानीयवासीले दिएको जानकारीअनुसार मृत्यु भएको खबरपछि प्रहरी टोली घटनास्थलतिर गएको छ, थापाले भने। प्रहरी चौकीबाट घटनास्थल तीनचार घण्टाको पैदल दूरीमा पर्छ। प्रहरी टोली घटनास्थल पुगेपछि मात्र थप विवरण आउने थापाले बताए। गौमुल गाउँपालिका१ का एक जना घाइते भएका छन्। जंगलमा भेडा चराउन गएका बेला भूकम्पले भीर फुट्दा रामदल बोहोरा घाइते भएका हुन्। उनका टाउको, हात र खुट्टामा चोट लागेको छ। घाइतेको उपचार अम्लिस स्वास्थ्यचौकीमा भइरहेको स्थानीयवासी सुभाष रोकायाले बताए। पहिरोले रामदलका ५० भन्दा बढी भेडा मरेका छन्। भूकम्पका कारण बडिमालिका७ रजातोलीका हरिचन्द पाध्याय, सोही वडाको सिराडीका धनबहादुर बिक र करबिरे लोहारको घर पूर्णरूपमा भत्केका छन्। त्यस्तै बडिमालिका ८ का हर्क गुरुङको घर भत्केको छ। तुला थापा, जया रावल र रूपा रावलको घर चर्केर बस्न नसक्ने बनेको छ। बडिमालिका९ का किट्टो लुहार, गोले थापा, बसन्त विक, गचे चदारा, शान्ति धोजाली, सुर्जा विक, लाल चदारा, प्रकाश चदारा र गोरख चदाकाका घर पूर्ण रूपमा चर्किएको वडाध्यक्ष सूर्यकिरण विकले बताए। बडिमालिका२ का वडाध्यक्ष डम्मर महतका अनुसार वडाका दिल हमाल, नरेन्द्र हमाल र भौनेरा मावि भवनमा क्षति पुगेको छ। हिमाली६ को भवानी माविको तीनकोठे भवन भत्केको छ। अर्को भवन चर्र्किएको गाउँपालिका उपाध्यक्ष राजकला सार्कीले बताइन्। सोही वडाका धनराज सज्याल, नन्दकृष्ण पाण्डे, उमाकान्त पाण्डे, नन्द बुढा, नन्दकृष्ण पाण्डेको घरमा क्षति भएको छ। हुम्लाको ताजाकोट घर भई दिदीको घरमा आएकी १६ वर्षीया सरिता नेपाली भाग्न खोज्दा घाइते भएकी छन्। उनको उपचार धिम स्वास्थ्य चौकीमा भइरहेको छ। वडा नंं ५ का कर्णबहादुर बुढथापा, धनबहादुर कार्की, प्रदीप थापा, शम्भुलाल कार्कीका घर चर्किएका छन्। हिमाली ४ कै धीरेन्द्र मल्ल, ज्ञानेन्द्र मल्लको घरको पछाडितिरको भाग भत्किएर क्षति भएको छ बिच्छयामा हिमपात हुँदा टेलिफोन सम्पर्क गर्न गाह्रो भएको डीएसपी थापाले बताए। बिच्छयामा प्रहरी चौकी छ। तर प्रहरीले चलाउने सेट छैन। त्यसैगरी जिल्लाका अन्य ठाउँमा पनि टेलिफोन गडबडीका कारण सम्पर्क हुन नसकेको डीएसपी थापाले बताए। जिल्लामा बिहानदेखि उच्च हिमाली क्षेत्रमा हिउसँगै पानी परिरहेको छ। बेसीतिर पानी परिरहेको छ। विस्थापितलाई स्थानीयवासीको सहयोगमा आफन्तले छिमेकीको घरमा बसाल्ने वातावरण मिलाएको बडिमालिका ७ का वडाध्यक्ष धर्मराज पाध्यायले बताए। प्रमुख जिल्ला अधिकारी पुष्कर खड्काका अनुसार भौगोलिक कठिनाइका कारण विवरण संकलनको काम गाह्रो भएको छ। तत्काल राहतको लागि स्थानीय पालिकालाई अनुरोध गरिएको छ। विवरण संकलनपछि राज्यले तोकेबमोजिमको राहत तत्काल दिने गरी काम अगाडि बढाउने खड्काले बताए। मंगलबार दिउँसो २ः४३ बजे बाजुराको हिमाली गाउँपालिकाको बिच्छया आसपास केन्द्रबिन्दु बनाएर ५९ रेक्टर स्केलको भूकम्प गएको थियो। भूकम्पको धक्का सुदूरपश्चिम र कर्णालीका अधिकांश जिल्लामा भएको थियो।"
अभिभावकले प्रेम विवाह अस्वीकार गर्दा,"झापा : अभिभावकले प्रेम विवाहको प्रस्ताव अस्वीकार गर्दा झापा कचनकवल गाउँपालिका४ स्थित पूर्वलोदाबारीकी १८ वर्षीया पवित्राकुमारी राजवंशी प्रेमी २५ वर्षीय राजेशकुमार गणेशसँगै यो संसार छाड्न विवश भइन्। सोही वडा खुट्टामुनिका राजेशसँगै हाँसीखुशी जीवन बिताउन उसैलाई आफ्नो तनमन दिइसकेकी पवित्राको अभिभावक बाधक बनेपछि अन्ततः दुबै जनालेसँगै आत्महत्याको बाटो रोजे। उनीहरू घर नजिकै रहेको एभरेस्ट टी गार्डेनभित्र एउटै सिरिसको रुखमा एउटै कपडाको पासो (झुन्डिएर) मङ्गलबार आत्महत्या गरेको जिल्ला प्रहरी कार्यालय झापाका डीएसपी वसन्त पाठकले जानकारी दिए। घटनास्थलमा प्रहरी कार्यालय झापाका एसपी दुर्गाराज रेग्मी पनि पुगेका थिए। घटनास्थलको मुचुल्का उठाएर कानुनी प्रक्रिया पूरा गरी दुबै शवलाई प्रादेशिक अस्पताल भद्रपुरमा पोस्टमार्टम गरी परिवारजनलाई बुझाइसकेको डीएसपी पाठकले बताए। घटनाको प्रकृति हेर्दा प्रेम असफल हुँदा दुबै जनाले आत्महत्याको बाटो रोजेको देखिन्छ, डीएसपी थापाले भने, अन्य कुनै कारण देखिँदैन। घटना विवरण अनुसार राजेश र पवित्रा लामो समयदेखि प्रेम सम्बन्धमा थिए। प्रेम सम्बन्धलाई उनीहरूले विवाहमा परिणत गरे पनि सफल भएनन्। उनीहरूले २०७८ साउनमा भागेर विवाह गरेको राजेशका मामा रघुनन्दन गणेशले अन्नपूर्णलाई बताए। भान्जाले विवाह गरेर बुहारी घर भित्राएका थिए, उनीहरूले गरेको विवाहबाट दिदी भिनाजु पनि खुसी नै थिए, मामा रघुनन्दनले भने, दुई महिनासम्म सब ठिकठाक चलिरहेको थियो, असोजमा केटी पक्षले एक्कासी भान्जा राजेशको नाममा प्रहरीमा किटानी जाहेरी दियो। उमेर नपुगेको १७ वर्षीया नाबालिक पवित्रालाई ललाइफकाइ गरी जबरजस्ती विवाह गरेको भन्दै केटीका बुबाले प्रहरी कार्यालय झापामा जाहेरी दिएका थिए। त्यसपछि प्रहरीले दुवै जनालाई नियन्त्रणमा लिएर जिल्ला लगियो। जिल्ला लगेपछि प्रहरीले पवित्रालाई अभिभावकको जिम्मा लगाइदियो। राजेशलाई हिरासतमा राखेर मुद्दा प्रक्रिया अघि बढायो। राजेश ३५ दिन प्रहरी हिरासतमा बसे। त्यसपछि झापा जिल्ला अदालतको आदेश अनुसार पुर्पक्षका लागि उनलाई झापा कारागार चलान गरियो। पवित्रालाई अभिभावकले घरमै नजरबन्दमा राखे। राजेश कारागारमा पुगेपछि उनका परिवारजनले मुद्दा फिर्ता लिन केटी पक्षसँग हारगुहार गरे। केटी पक्षले मुद्दा फिर्ता लिन लेनदेनको सर्त अघि सारे। कांग्रेस नेता तथा प्रदेश सांसद भूमिप्रसाद राजवंशीले दुवै पक्षलाई राखेर छलफलका लागि वातावरण बनाइदिएका थिए। छलफल पश्चात् भिनाजुले साढे ६ लाख रुपैयाँ केटीका बुबालाई दिनुपर्यो, राजेशका मामा रघुनन्दनले भने, त्यसपछि मात्र केटी पक्षले अदालतमा बयान फेर्यो र भान्जा तीन महिनामै छुटेर घर आयो। केटो जेलमा गएपछि आफ्नै पहलमा दुवै पक्षबीच सहजीकरण गरिदिएको बताउँदै प्रदेश सांसद राजवंशीले भने, आर्थिक लेनदेनको बारेमा मलाई थाहा भएन, केटालाई छुटाउन कानुनी प्रक्रियाको बारेमा सहयोग दिएको थिएँ। दुवै जनाको मन मिलेकोले विवाह गरिदिन केटीको बुबालाई आग्रह गर्दा पनि केटी पक्षले नमान्दा आज गाउँमा यस्तो दुःखद घटना घट्यो, उनले भने। यो घटना घटेको झन्डै एक वर्ष बितिसकेको र सो समयमा राजेश आफ्नै जीवनमा फर्किएर परिवारको सल्लाहअनुसार अघि बढिरहेका थिए। ५ महिनाअघि मात्र घरमै कुखुरा फारम पनि खोलेर नयाँ व्यवसाय थालेका थिए। भान्जाको विवाहको लागि केटी खोज्ने काम पनि घरपरिवारले गरिरहेको उनले बताए। परिवारकै इच्छा बमोजिम विवाह गर्ने भान्जाले आमाबुबालाई वचन पनि दिइसकेको थियो, रघुनन्दनले भने, सोमबार राती एक्कासि के भयो भयो, बिहान घटना सुनेर हामी सबै चकित पर्यौं। कान्छो भान्जा दिनेश र राजेश एउटै कोठामा राती सुतेका थिए। बिहान ५ बजेतिर दिनेश बिउँझिँदा दाजु कोठामा नदेखेपछि खोजी गरे। घरआँगन र छरछिमेकमा राजेशलाई नदेखेपछि खोज्दै जाँदा चिया बगानमा दुबै जनाको शव झुन्डिएको अवस्थामा फेला पर्यो, उनले भने, 'उनीहरूसँगै बाच्न नपाएपछि मृत्युलाई रोज्न बाध्य भए। दुवै परिवारमा जातको विषयमा ठूलो समस्या थिएन। गणेश (गनगाई) र राजवंशीको धर्म, संस्कार, रहनसहन सबै मिल्छ। पहिला विवाहवारि चल्दैन थियो। पछिल्लो समयमा गणेश र राजवंशीबीच विवाहवारि भइरहेको छ। आज घटेको घटना जातीय राजनीतिकै कारण भएको हो।"
चिसो बढेपछि जनजीवन कष्टकर,"सुर्खेत मुगु : कर्णालीका हिमाली जिल्लाहरूमा लामो समयपछि हिमपात भएको छ। पहाडी जिल्लाहरू भने वर्षा भएको छ। सोमबार रातिबाट भएको हिमपात र वर्षाका कारण पनि किसानहरू हर्षित बनेका छन्। हिमपात र वर्षाले हिउँदे बालीलाई राहत पुगेको भन्दै किसानहरू खुसी भएका हुन्। हिमाली जिल्लाहरू हुम्ला, डोल्पा, जुम्ला र मुगुमा भारी हिमपात भएको छ। यस्तै कालीकोट, दैलेख र जाजरकोट जिल्लाका उच्च क्षेत्रमा पनि हिमपात भएको छ। बाँकी जिल्लामा भने वर्षात् भएको छ। यसले सिँचाइ अभावमा सुक्न थालेको हिउँदे बालीलाई राहत भएको किसानहरू बताउँछन्। हिमपातले डाँडाकाँडा सेताम्मे बनेका छन्। वर्षा र हिमपातका कारण अत्यधिक जाडो बढेपछि भने जनजीवन प्रभावित भएको छ। हिमपातका कारण स्थानीयबासी घरबाट बाहिर निस्कन सकेका छैनन्। हिमपातले कर्णाली राजमार्गमा गुड्ने सवारीसाधन प्नि निकै कम भएका छन्। कालीकोटको पचालझरना ७ का किसान अदानसिंह बोहोराले कात्तिकमा वर्षा हुँदा लगाएको बाली खडेरीले सुकाइरहेका बेला वर्षा र हिमपात भएपछि अब बाली सप्रने आशा जागेको बताए। हिमाली जिल्लामा स्याउ किसानहरू हिमपातले थप उत्साहित भएका छन्। स्याउ खेतीका लागि चिस्यानको आवश्यकता पर्ने र त्यो चिस्यान हिमपात भएपछि प्राप्त हुने भएकाले व्यावसायिक स्याउ खेती गरिरहेका किसानहरू उत्साहित भएका हुन्। कालीकोटको तिलागुफा नगरपालिका वडा नं २ फोइका स्याउ किसान बेगमबहादुर शाहीले हिमपात भएसँगै स्याउ उत्पादनमा वृद्धि हुने बताए। उनका अनुसार गत कात्तिकदेखि वर्षा र हिमपात नहुँदा स्याउ खेती संकटमा थियो। हिमपात भएपछि स्याउ राम्रो फल्ने उनको भनाइ छ। जिल्ला कृषि विकास कार्यालय कालीकोटका प्रमुख बालकराम देवकोटाले हिमपातले किसानहरूले ठूलो राहत महसुस गरेको बताए। उनका अनुसार अब हिउँदे बालीको उत्पादन राम्रो हुनेछ। हिमपातपछि जनजीवन केही कष्टकर बने पनि मुगुका किसानहरू पनि उत्साहित भएका छन्। खडेरीका कारण सुक्न लागेको हिउँदे बालीको उत्पादन बढ्ने किसानको अपेक्षा छ। हिउँदेबाली जौ, गहँु उवा, नाफललगायतका अन्नबालीलाई केही राहत हुने भएको छ। मुगुमकार्मारोङ गाउँपालिका८ का फुर्वार्दोजे लामाले हिमपातले किसानलाई राहत भएको बताए। लामो समय हिमपात नहुँदा सबै भन्दा खेतीपाती र पशुचौपाया पाल्ने किसानहरू चिन्तित थिए। हिमपातले किसानलाई राहत पुगे पनि मंगलबार दिनभर हिमाली जिल्लाको हवाई सेवा अवरुद्ध बनेको छ। सडकमा हिउँ जमेका कारण ती जिल्लामा सवारीसाधन पनि चल्न सकेका छैनन्। यसले यात्रुहरू भने अलपत्र परेका छन्।"
प्रेमप्रसादको आत्मदाहको कारण राज्य हो : मेयर बालेन,"काठमाडौं : काठमाडौं महानगरपालिकाका मेयर बालेन्द्र शाह (बालेन)ले प्रेमप्रसादको मृत्युको प्रमुख कारण राज्य भएको आरोप लगाएका छन्। उनले स्ट्याटस लेख्दै इलामका प्रेमप्रसाद आचार्यको आत्मदाहको कारण राज्यको असफलता भएको बताएका हुन्। 'एकजना नागरिक आफूले देखेको प्रगतिको चाहनाका लागि सक्ने सबै कर्म गर्छ। एकजना नागरिक आफूले चिनेको वा जानेको सबैलाई आफ्नो विगत र आगत वर्णन गरेर आत्महत्या गर्न लागेको खबर गर्छन्', आत्मदहको सबैभन्दा ठूलो कारण राज्य भएको बताउँदै मेयर शाहले भने, ' एकजना नागरिक संसद भवनको अगाडि आफूमाथि पेट्रोल खन्याएर आत्मदाह गर्छन्। त्यो आत्मदाहका धेरै कारण र धेरै संकेतहरु होलान् तर सबैभन्दा ठूलो कारण राज्य हो। र, सबैभन्दा भयानक संकेत राज्यको चरम असफलताको हो।' उक्त घटना हुनु भनेको राज्यका हरेक तप्का, निकाय र अंग असफल हुनु भएको उनले बताए। उनले भने, ' उनको व्यवसायमा, उनको निराशामा, उनको सहयोगको याचनामा, उनको सुरक्षामा, उनको उद्दारमा, उनले भोगेको हरेक चरणमा राज्य असफल भएको छ। राज्यका हरेक तप्का, निकाय र अंगहरु असफल भएका छन्।' नयाँ बानेश्वरमा एक युवकले गरे आत्मदाह प्रयास आत्मदाहको प्रयास अघि सामाजिक सञ्जालमा यस्तो लेखेका थिए प्रेम आचार्यले आत्मदाहको प्रयास गरेका प्रेमप्रसाद आचार्यको मृत्यु नागरिक, जनप्रतिनिधि, सञ्चारमाध्यम सबै आफ्नो दायित्व पूरा नगरेको बताउँदै मेयर शाहले भने, 'नागरिकले गर्नु पर्ने सामान्य दायित्व पूरा गर्नु पर्ने चेत हाम्रो छैन। हामीलाई नियम नमान्दा र पालो मिच्दा असामान्य हो भन्ने लाग्दैन। जनप्रतिनिधिका रुपमा नियम पालना गर्न र गराउन सफा नियतले अगाडि बढ्ने हिम्मत हाम्रो छैन। प्यारो नभइएला र अर्को पटक फेरि छानिन नपाइएला कि भन्ने शंकामा नमिठो बोल्नु हुन्न भन्ने सोचाइ छ। सत्ताका अगुवाका रुपमा त्यो सबै समिकरणलाई प्रगतिका लागि चलायमान बनाउनु भन्दा सत्तास्वार्थका लागि राजनीतिलाई अस्थिर बनाउनमा ध्यानमग्न छौँ। सञ्चारमाध्यमकारुपमा कसैको व्यवसाय प्रवर्द्धन गर्न वा सहयोग हुने थप अध्ययन र समाचारहरु तयार पार्ने बारेमा रुचि छैन।' सञ्चारमाध्यमहरु कुनै अमुक पदमा भएको व्यक्तिले फेसबुकमा के लेख्छ, के कमेन्ट गर्छ भनेर ठूल्ठूला समाचार बनाउनैमा व्यस्त रहेको आरोप उनले लगाएका छन्। धेरै प्रयास गर्दा पनि असफल भएपछि प्रेमप्रसादले आत्मदाह गरेका उनले बताए। उनको आत्मदहमार्फत आचार्यले विद्रोह गरेको बताउँदै उनलाई श्रद्धाञ्जली दिए। उनले भने, 'त्यो विद्रोह हाम्रो समयको पछिल्लो सबैभन्दा विस्मयकारी घटना हो। उनीप्रति हार्दिक श्रद्धाञ्जली तथा उनको परिवारप्रति हार्दिक समवेदना व्यक्त गर्दछु।' महानगरले अर्को व्यक्तिले आचार्यको जस्तो नियति भोग्न नपरोस् भनेर सिप सिक्ने र ती सिपको जीवनस्तर वृद्धिमा प्रयोग हुने संरचनाहरुको निर्माण गर्न असाध्यै संवदेनशील भएर काम गरिरहेको उनले उल्लेख गरे। साथै अन्तिममा उनले नागरिक तथा अन्य सबै तहका मानिसलाई आफ्नो कर्तव्य पालन गरेर नियम मान्न पनि आग्रह गरेका छन्। मंगलबार दिउँसो नयाँ बानेश्वरको मूल सडकमा शरीरमा पेट्रोल खन्याएर आत्मदाहको प्रयास गरेका प्रेमप्रसाद आचार्यको उपचारको क्रममा आज बिहान मृत्यु भएको हो। उनको कीर्तिपुरस्थित बर्न अस्पतालमा उपचारका क्रममा मृत्यु भएको हो। उनले मंगलबार दिउँसो नयाँ बानेश्वरको मूल सडकमा शरीरमा पेट्रोल खन्याएर आत्मदाहको प्रयास गरेका थिए। प्रहरीले आचार्यको तत्कालै उद्धार गरी कीर्तिपुरस्थित बर्नअस्पताल लगेको थियो।"
जेट स्ट्रिम ले उडायो काठमाडौंको प्रदूषण,"काठमाडौं : विश्वव्यापी मौसम पूर्वानुमान मोडल युरोपियन मोडल (ईसीएमडब्लूएफ) र अमेरिकी मोडल (जीएफएस) ले मंगलबारदेखि काठमाडौंमा पानी पर्ने देखाएका थिए। मौसम पूर्वानुमानमा यी दुवै मोडेल विश्वसनीय मानिन्छन्। तर, मौसम पूर्वानुमान मिलेन अर्थात् फेल खायो। त्रिभुवन विश्वविद्यालयको जल तथा मौसम विज्ञान केन्द्रीय विभागका सहप्राध्यापक डा विनोद पोखरेलका अनुसार मौसमी प्रणाली ला नीना का कारण यस्तो भएको हो। यो ग्लोबल प्याटर्न हो। पूर्वी प्रशान्त महासागर सामान्यभन्दा चिसो हुने प्रणालीलाई ला नीना भनिन्छ। तातो भएमा ए नीना भनिन्छ पोखरेलले भने तीन वर्षदेखि ला नीना लगातार छ। पोखरेलका अनुसार ला नीना का कारण सन् २०२०, ०२२ र २०२३ लाई सुक्खा गरायो। तर, सन् २०२१ भने खासै सुक्खा भएन। ला नीना को प्रवृत्ति सुक्खा बनाउने हो। हुन त सन् २००८, ०९, ०१५ र २०१६ मा पनि सुक्खा थियो। तर, सुक्खा हुने क्रम पहिलाको भन्दा बारम्बार दोहोरिएको पोखरेलले जनाए। पछिल्लो अवस्थालाई मूल्यांकन गर्दा जलवायु परिवर्तनको असर हो भन्न सकिने अवस्था रहेको डा पोखरेलले जनाए। हिउँदमा पश्चिमी वायुको प्रभावले वर्षा गराउँछ। तर, यसपटक पश्चिमी वायुसँगै अरेबियन महासागरबाट पनि आद्रता आएकाले समस्या निम्त्याएको हो। पश्चिममा पानी परे पनि जति चिसो हुनुपर्ने त्यति नहुन सक्ने अनुमान गरिएको छ। उपत्यकामा केही दिनदेखि मज्जाले हावा चलिरहेको छ। जेट स्ट्रिम का कारण त्यस्तो भएको उनले जनाए। वायुमण्डलको ठीकमाथि तीव्र गतिमा हावा चल्ने क्षेत्रलाई जेट स्ट्रिम भनिन्छ। जेट स्ट्रिमका कारण प्रदूषणलाई बढारेर लैजाँदा मौसम खुलेको हो। पोखरेलले भने यतिबेला जमिन धेरै तातियो। सामान्यत सुक्खा भएपछि र जमिन तातिएपछि चैत वैशाखमा हावा चल्छ। अहिलेको हावा पनि त्यस्तै छ। दिउँसोको घाम गर्मी माघको जस्तो छैन। जेड स्ट्रिम अन्त सरेको भए काठमाडौैंसम्म पानी पर्न सक्ने थियो। तर, यस विषयमा राम्रोसँग विश्लेषण गर्न बाँकी रहेको उनले बताए। जल तथा मौसम विज्ञान विभागको जलवायु विश्लेषण शाखाकी वरिष्ठ मौसमविद्, इन्दिरा कँडेलले भनिन्, वेस्टर्न डिस्टवेन्स मा अवरोध आउँदा प्रदूषण सफा भएको हो। तर, त्यसले जति पानी पर्नुपर्ने थियो। पानी पार्न दिएन। हिउँदे वर्षा समयमा नहुने समस्या पहिला पनि हुन्थ्यो। तर, पछिल्लो समय यो क्रम बढेको बताइन। त्यस्तै, जलवायुविज्ञ अजय दीक्षितका अनुसार पूर्वानुमान नमिल्नु भनेको मौसमी प्रणालीमा पक्कै केही नराम्रो भइरहेको छ भन्ने बुझिएको बताए। मौसमले अनियमित व्यवहार देखाउनु राम्रो होइन। यो बेला पश्चिमी वायुले माघे झरी ल्याउनुपर्ने हो। त्यसो भएन, दीक्षितले थपे, मौसम प्रणाली के भइरहेको हो ? किन कुनै पनि सिस्टमले काम गरेन। पक्कै अर्थपुर्ण छ। हिउँदमा पानी नपरेको उदाहरण पहिला भए पनि पश्चिमी वायु सामान्यतया हिउँदमा आउनुपर्ने बताए। अरबियन महासागरबाट बंगालको खाडी हुँदै मेघालयको पहाडमा ठोक्किएर पश्चिम लाग्दै नेपाल र भारतमा पानी पार्नुपर्ने हो। सहप्राध्यापक डा पोखरेलले पहिलाको मौसम पूर्वानुमान नमिल्न थालेको र सिस्टम अप्ठ्यारो भएको बताए। उनका अनुसार हावाले तलबाट माथि ठेलेको छ। त्यसले जेट स्ट्रिम यताउता चल्न सकेन। यस्तो जटिल प्रणाली अरू बेला हुँदैनथ्यो। यसपटक साह्रै जटिल भयो। मौसम काठमाडौं नआइपुग्ला जस्तो भयो, उनले भने। पश्चिममा मंगलबारबाट पानी परेको छ। बिहीबार, शुक्रबार र शनिबार ब्रेक छ। आइतबारबाट फेरि अर्को प्रणाली आउँदैछ। त्यो प्रणाली पनि काठमाडौं आइपुग्न मुस्किल छ।"
ढिला गरी उत्तरी गोरखामा हिमपात सुरु,"गोरखा : यस वर्ष उत्तरी गोरखामा ढिला गरी हिमपात सुरु भएको छ। समुद्री सतहबाट ३५०० देखि ३८०० मिटर उचाइका सामागाउँ, साम्दो लगायतका गाउँमा हिउँ पर्न सुरु गरेको चुमनुब्री गाउँपालिका १ का वडाअध्यक्ष कर्मा छेवाङ लामाले जानकारी दिए। सामागाउँमा अलिअलि, साम्दोमा अलिधेरै परेको छ, उनले भने, हिउँ नपरेको भए सुख्खा बढेर, धुलो उँडेर हैरान भएको थियो। आगालागीको डर थियो। अब त्यो डर हटेको छ। बुधबार बिहान पाँचबजेदेखि नै हिउँ परेको हो। यसअघि गत सोमबार पनि हिउँ परेको थियो। हिउँ परेपछि खेतीपाती राम्रो हुने भन्दै स्थानीयबासी खुशी भएका अर्का स्थानीय छिरिङ लामाले जानकारी दिए। त्यति धेरै त परेको छैन, अलिअलि परेको हो, उनले भने, हिउँ परेपछि अलिअलि न्यानो पनि बढ्छ। खेती पनि राम्रो हुन्छ। त्यही भएर किसानहरु खुशी भएका छन्। बिहानेखि अहिलेसम्म करिब एकफिट हिउँ परेको उनले बताए।"
सुस्ता बचाउ अभियन्ता गुरुङको निधन,"परासी : सुस्ता बचाउ अभियानका संयोजक गोपाल गुरुङको निधन भएको छ। मष्तिष्क घात भइ गत पुस ८ गतेदेखि भैरहवा मेडिकल कलेजमा उपचारार्थ ६२ वर्षीय गुरुङको मंगलबार साँझ निधन भएको हो। भारतद्वारा पटकपटक अतिक्रमणको चपेटामा पर्दै आएको नवलपरासीको सुस्ता भूमिलाई जोगाउन गुरुङको अगुवाइमा अभियान समिति गठन गरेर आन्दोलन हुँदै आएको थियो। नेपाल प्रहरीको हवल्दार सेवाबाट अवकाश प्राप्त गुरुङ २०५५ सालदेखि भारतद्धारा हुँदै आएको पटक पटकको अतिक्रमण कार्य रोकिनु पर्ने, अतिक्रमति भूमि फिर्ता हुनुपर्ने र स्थायी सीमा स्तम्भ स्थापनाको माग राख्दै सरकारलाई दबाब दिंदै आएका थिए। आर्थिक अवस्था कमजोर रहेका उनको उपचारका लागि बुटवल र नवलपरासीमा अभियान सञ्चालन गरिएको थियो। उपचारमा हालसम्म करिब ७ लाख बढी खर्च भएको परिवारजनले जनाएको छ। सरसपाटबाट लिइएको रकम अस्पताललाई तिरेर शव घर ल्याइएको परिवारजनले जनाएको छ। गुरुङका श्रीमती, २ छोरी र १ छोरा छन्। सुस्ताको कुल ४० हजार ९८० हेक्टर जमिन हो। १४ हजार ५ सय हेक्टर भारतले अतिक्रमण गरेको छ। अहिले सुस्तावासीले ७ हजार हेक्टर मात्र भोगचलन गर्दै आएको सुस्ता बचाउ अभियानका प्रवक्ता रविन्द्र जयसवालले बताए। १९ हजार ४८० हेक्टरलाई भारतले विवादित भनेर दाबी गरेपछि अहिले सो क्षेत्र कसैले पनि भोगचलन नगरेको जयसवालले बताए। सुस्ता गाउँपालिका ५ मा पर्ने नारायणी नदी पारिको सुस्ता गाउँमा हाल ३२५ घरधुरीमा ३२ सय जनसंख्याको बसोबास छ। नारायणी नदीबाट डुंगा चढेर जानुपर्ने सुस्तालाई तीन तिरबाट भारतीय भूमिले घेरेको छ।"
आज कुनकुन प्रदेशमा हुँदैछ वर्षा र हिमपात ?,"काठमाडौं : चारवटा प्रदेशमा आज वर्षा र हिमपातको सम्भावना रहेको छ । जल तथा मौसम विज्ञान विभागका अनुसार पश्चिमी निम्न चापीय प्रणालीको प्रभावले पश्चिम नेपालबाट वर्षा सुरु भएको हो । बुधबार दिउँसो सुदूरपश्चिम प्रदेश, कर्णाली प्रदेश, लुम्बिनी प्रदेश , गण्डकी प्रदेश र बागमती प्रदेशमा सामान्य बदली रही अन्य प्रदेशहरूमा आंशिक बदलीदेखि मौसम सामान्यतया सफा रहनेछ। बुधबार बिहान जारी मौसम पूर्वानुमान बुलेटिनका अनुसार सुदूरपश्चिम प्रदेश, कर्णाली प्रदेश, लुम्बिनी प्रदेश र गण्डकी प्रदेशमा हल्का वर्षाको सम्भावना रहेको छ। सुदूरपश्चिम प्रदेश, कर्णाली प्रदेश, गण्डकी प्रदेश, र बागमती प्रदेशका उच्च पहाडी तथा हिमाली भूभागमा हल्का हिमपातको सम्भावना रहेको बुलेटिनमा उल्लेख छ। चार वटा प्रदेशका पहाडी भूभागका थोरै स्थानमा मेघगर्जनसहित हल्का वर्षाको सम्भावना रहने र तीनवटा प्रदेशका उच्च पहाडी तथा हिमाली भूभागमा हिमपातको सम्भावना रहेकोले आवश्यक सावधानी तथा सतर्कता अपनाउन महाशाखाले अनुरोध गरेको छ। बिहीबार प्रदेश नं १, मधेश प्रदेश र बागमती प्रदेशमा आंशिक देखि सामान्य बदली रही बाँकी भूभागमा मौसम सामान्यतया सफा रहनेछ। शुक्रबार प्रदेश नं १, मधेश प्रदेश, बागमती प्रदेश, र गण्डकी प्रदेशमा आंशिक बदली रही बाँकी भूभागमा मौसम सामान्यतया सफा रहनेछ।"
"देशकै अनौठो उपाधि, माननीय विशिष्ट श्रेणीको राष्ट्रिय समाजसेवी","काठमाडौं : एक व्यक्ति अचेल कार्यालयकार्यालयमा एउटा पत्र बोकेर पुग्छन्, जुन पत्रमा उनलाई माननीय विशिष्ट श्रेणीको राष्ट्रिय समाजसेवी का रूपमा सूचीकृत गरिदिन संस्कृति, पर्यटन तथा नागरिक उड्डयन मन्त्रालयले लेखेको छ। कुनै कानुनमा नभएको, अरू कसैका लागि नदेखिएको उक्त उपाधि पाएका व्यक्ति हुन् जगदीश वैद्य। उनले आफ्नो नामका अगाडि प्राडासमेत राख्ने गरेका छन्। वैद्य कार्यार्थ पठाइएको पत्र बोकेर जब नेपाल प्रज्ञा प्रतिष्ठानमा केही महिनाअघि पुगे, तत्कालीन सदस्यसचिव जगतप्रसाद उपाध्यायले अस्वीकार गरे। त्यससँगै वैद्यको माननीय विशिष्ट बन्ने खेती उजागर हुन थालेको हो। यहाँसम्म कि पर्यटनले मातहतका ३१ निकायलाई यसका लागि पत्राचार गरेको छ। गृह मन्त्रालयले मन्त्रीस्तरमा २०६७ मंसिर २२ गते एउटा यस्तो निर्णय गर्यो, प्राडा जगदीश वैद्यको नाम आजीवन राष्ट्रिय पर्व तथा कार्यक्रममा विशिष्ट आमन्त्रितको सूचीमा समावेश गर्ने। त्यसलाई कार्यान्वयन गर्न संस्कृति पर्यटन तथा नागरिक उड्डयन मन्त्रालयले गत भदौ १२ गते मातहतका निकायमा पत्राचार गरेको पाइएको छ। तर, प्रश्न उब्जिएको छ कोही व्यक्तिलाई के आधारमा यसरी पद दिइयो ? यसप्रति सरोकारवालाले आपत्ति जनाएका छन्। उनीहरूले वैद्य कुनै वरिष्ठ नभएको बताएका छन्। मन्त्रालयको पत्रमा भने ललितपुर १५ ताल्छीखेल निवासी प्राडा वैद्यलाई माननीय विशिष्ट श्रेणीको राष्ट्रिय समाजसेवी भनिएको छ। गृह मन्त्रालयको माननीय मन्त्रीस्तरीय निर्णयबाट आजीवन नेपाल सरकारको सम्पूर्ण निकायहरूमा राष्ट्रिय पर्व, उत्सव तथा राष्ट्रिय कार्यक्रमहरूमा र विशिष्ट पाहुनाको स्वागत र निजी कार्यक्रममा समेत सहभागी हुन विशिष्ट आमन्त्रितको सूचीमा नाम समावेश गरिएको हुँदा, पत्रमा लेखिएको छ, तहाँ निकायबाट हुने हुने कार्यक्रममा सहभागी हुन निजलाई विशिष्ट आमन्त्रितको सूचीमा नाम समावेश गरी निमन्त्रणा कार्ड पठाउने व्यवस्था गर्न हुन र सोको जानकारी निजलाई समेत गराउनु हुन नेपाल सरकार (सचिवस्तर) मिति २०७९०५१२ को निर्णयअनुसार अनुरोध छ। आमन्त्रित सूचीमा नाम समावेश गर्न जेभी फाउन्डेसनले भदौ ७ गते मन्त्रालयमा निवेदन दिएको पत्रमा उल्लेख छ। गृहको पत्र देखाएपछि आफूले पनि पत्र काटेको मन्त्रालयका सचिव सुरेश अधिकारीले बताए। मन्त्रीस्तरीय निर्णयबाट गृह मन्त्रालयको पत्र देखाएपछि हामीले पनि होला भनेर गरिदिएका हौं। पछि अन्य साथीले नगरेको भए हुन्थ्यो भन्नुभयो, सचिव अधिकारीले भने, मलाई नै पाच्य भएन। कतिपय ठाउँमा महत्त्व नदिनु है पनि भनियो। यस्तो निर्णय अरू कति भएको छ भन्ने प्रश्नमा उपसचिव टेकनारायण पौडेलले भने, अरूलाई दिएको हामीले थाहा पाएका छैनौं। समाजसेवी वैद्यले आफ्नो कामको मूल्यांकन गरी गृह मन्त्रालयले आफूलाई सो सम्मान दिएको बताए। ५० सालको दैवी प्रकोपमा राहत संकलन गरें। धेरै ठाउँमा मठमन्दिर मूर्ति घण्टी बनाएको छु। कामको आधारमा गृह मन्त्रालयले कार्यक्रममा सम्मान गर्नका लागि परिपत्र गरेको हो, वैद्यले भने। उनले संगीतकार अम्बर गुरुङ र राष्ट्रकवि माधवप्रसाद घिमिरेपछि आफूलाई सो दर्जाको सम्मान गरेको दाबी गरे। तत्कालीन गृहसचिव भरत शर्माले उक्त पत्रमा हस्ताक्षर गरेको उनको भनाइ छ। सामाजिक सेवामा अग्रसर आफू विभिन्न संवैधानिक आयोगहरूमा प्रमुख सल्लाहकार रहेको दाबी उनले गरे। तत्कालीन गृहमन्त्री भीम रावलले आफूलाई उक्त विषयमा कुनै याद नरहेको प्रतिक्रिया दिए। हो त्यो समयमा म गृहमन्त्री थिएँ तर मलाई याद छैन, रावलले भने, त्यो घटना, कुन परिस्थितिमा कसरी दिइयो ?हेर्नुपर्छ।"
जग्गा विवादले विद्यालय बन्द,"राजविराज : सप्तरीको डाक्नेश्वरी नगरपालिका६ कटैया फत्तेपुरस्थित जनता माध्यमिक विद्यालय अनिश्चितकालका लागि बन्द भएपछि विद्यार्थीको पढाइ, सिकाइ ठप्प छ। एक महिनादेखि बन्द विद्यालय खुल्ने कुनै टुंगो छैन। विद्यालय अगाडि केही बालबालिकाहरू क्रिकेट खेल्दै छन्। अभिभावकहरू कोही झोक्राएर त कोही आवेशमा देखिन्छन्। विद्यालय व्यवस्थापन समितिका पदाधिकारीहरू तनावमा छन्। जग्गा विवादले सबथोक बर्बाद गरेको बताउँछन्, कक्षा ९ मा अध्ययनरत लक्ष्मण राम। यो गाउँका ठूला मानिसहरूको आपसी खिंचातानीले हाम्रो भविष्य नै बिगार्ला जस्तो छ, उनले चिन्तत हुँदै भने्, यसले हाम्रो भविष्य अन्धकार बनाउने भयो। साह्रै दुःख लागेको छ। विद्यालय प्रवेश गर्ने मूल बाटो देवनारायण यादवको निर्देशनमा उनका भतिजा कमलेश यादवले मंसिर १४ गते बन्द गरिदिएको विद्यालय व्यवस्थापन समितिका अध्यक्ष ओमप्रकाश यादव बताउँछन्। एक महिनासम्म फूलबारी बगैंचाबाट आवतजावत हुँदै आएकोमा सो पनि पुस १४ गते घेरेबार भएपछि बाध्य भई विद्यालय बन्द गर्नु परेको उनले बताए। वैशाख ३० गतेको स्थानीय तहको निर्वाचन र मंसिर ४ गतेको प्रतिनिधिसभा र प्रदेशसभाको निर्वाचनमा मतदान केन्द्र थियो सो विद्यालय। संविधानसभा सदस्य ताराकान्त चौधरी र मधेस प्रदेशसभाका निवर्तमान सदस्य विदेश्वर यादवसमेत पढेको र मतदान गरेको विद्यालय हो। प्रतिनिधि र प्रदेशसभा निर्वाचनपछि पठनपाठन सुरु हुन थालेपछि विवाद बढेर एक महिनादेखि विद्यालय पूर्णः बन्द छ। वडाध्यक्षमा आफन्त पराजित भएको आक्रोशमा बाटो बन्द गरिएको स्थानीयको भनाइ छ। साढे दुई दशकदेखि प्रयोग हुँदै आएको बाटोमा कमलेशले नरिवलका विरुवा रोपी घेरबेर गरेको ऋिषिकेश यादवले बताए। चार दशकदेखि काठमाडौं बसोवास गर्दै आएका देवनारायण यादवले साविकको बाटो वर्षायाममा हिलो हुने भएकाले आफ्नो निजी जग्गा भएर जान आउन साढे चार फिट चाक्लो बाटो प्रयोग गर्न दिएको बताए। हाल कृषिजन्य वस्तु उत्पादनका लागि आफ्नो जग्गा प्रयोग गर्न घेरबेर गरेको बताउँदै उनले बन्द भएको साविकको अर्को बाटो खुलाए आफूले थप ३ धुर जग्गा दिने बताए। विद्यालयका शिक्षक तथा दाता परिवारका सदस्य मोहनप्रसाद साहले २०५३ सालमा माध्यमिक विद्यालय बन्दा ११ जनाले जग्गा दिएर बाटो सुचारु गरिएको बताए। पोखरीको डिलमा एक कट्ठा जग्गा दिएर २०२२ सालमा उनकै बुवा मौजेलालले स्थापना गरेको विद्यालयमा हरिप्रसाद यादवले साढे १७ धुर जग्गा दिएका छन्। उच्च माविसम्म अध्ययन हुने विद्यालयको ऐलानीसमेत साढे ९ कट्ठामा भवन रहेको र १२ बिघा खेतजमिन रहेको छ। आसपासका १२ गाउँका विद्यार्थी पढ्दै आएको सो विद्यालयमा २६३ छात्र र ३१५ छात्र पढछन्। जसमा ९० प्रतिशत दलित विद्यार्थी रहेको रामवृक्ष मण्डल बताउँछन्। तीन छोराछोरी पढिरहेको बताउँदै मण्डलले भने, हामी गरिब, दलितले बाहिर सहरमा पढाउने क्षमता छैन। गाउँको विद्यालयको पठनपाठन अनिश्चितकालिन बन्द छ। दुई महिनापछि आउने एसईई र उच्च माविको परीक्षाले गर्दा उनी झनै चिन्तित छन्। विद्यालय आवतजावत गर्ने बाटो नै बन्द भएपछि विद्यालय नै बन्द गर्नुपरेको प्रधानाध्याक बिन्देश्वरप्रसाद रायले बताए। उनले भने्, बाटो नै नभएपछि विद्यालयले सूचना गरी बन्द गर्नुपरेको छ। विवाद छिट्टै अन्त होला भनेको लम्बिदै गएको र विद्यालय बन्द हुँदासमेत सरोकारवालाले निकास दिन नसकेको उनले बताए। सोही विद्यालयमा कक्षा ७ मा अध्ययनरत राजु रामलाई आउने परीक्षामा के लेख्ने भन्ने चिन्ता छ। नबुझिएको पाठका जिज्ञासा समाधान गर्न नसकेपछि उनी पनि दिक्क लागेर साथीहरूसँग क्रिकेट खेलेर दिन बिताउँछन्। रामकिशोर रामलाई पढाइमा रुची छ, खेल्नभन्दा पढ्न मनपर्छ। तर, गृहकार्य नभएको र गणित विषयका पाठहरू समाधान हुन नसकेपछि उनी पनि खेलेरै समय बिताउँछन्। उनी भन्छन् मलाई खेल्न जत्तिकै पढ्न रमाइलो लाग्छ। तर, शिक्षकबिना पढाइ नहुने रहेछ। यस विषयमा नगरपालिका, प्रहरी, प्रशासन र शिक्षा विकास तथा समन्वय इकाइलाई जानकारी गराइए पनि बाटो नखुलेकोमा पूरै गाउँले चिन्तित छन्। शिक्षाले मानिसलाई बाटो देखाउँछ। तर, शिक्षाका लागि जाने विद्यालयको बाटो नै बन्द छ, बन्द विद्यालयको अनुगमनमा पुगेका इन्सेक मधेस प्रदेशका संयोजक राजु पासवानले भने, विद्यार्थीहरूको पढ्न र सिक्न पाउने हक सुनिश्चित हुनुपर्छ। विद्यार्थीहरूको पढाइको सहज वातावरण बनाउन सम्बन्धित निकायहरूमा लिखित माग गरेको र आवश्यक पहल गरिरहेको पासवानले बताए। कानुनतः माध्यमिक तहसम्मको शिक्षाको व्यवस्थापकीय अधिकार स्थानीय तहलाई दिइएको हुन्छ। नगरपालिकाका प्रमुख रामलखन मुखियाले संवादको माध्यमबाट छलफल गरेर टुग्याउँने प्रयास विफल भएको बताए। नगर प्रमुख मुखिया र उपप्रमुख यादवसहितको टोलीले पुस ७ गते काठमाडौं महानगरपालिका३१ स्थित देवनारायण यादवको घरमै गएर बाटो खोल्न आग्रह गरे। लामो समयदेखि प्रयोग हुँदै आएको सार्वजनिक बाटो एकाएक बन्द गर्न नमिल्ने मुखियाको धारणा छ। गाउँलेहरू घेरबेर तोडेर बाटो सुचारु गर्न तयार छन्। प्रहरी, प्रशासनले सहयोग नगरे झडप हुन सक्ने सम्भावना भएकोले कानुनी बाटोबाट समाधान खोज्ने प्रक्रियाले ढिलाइ भइरहेको मुखियाले बताए। मंगलबारसमेत नगर प्रमुख मुखियासहितको टोलीले प्रमुख जिल्ला अधिकारी भूपेन्द्र थापालाई भेटेर समस्या समाधानका लागि सहयोग मागेको छ। आफै मात्र पढ्दा नबुझ्ने हुनाले पढ्न मन नलाग्ने बताउँछन्, विद्यार्थी।"
उत्कृष्ट जनप्रतिनिधि र कर्मचारी पुरस्कृत,"डडेल्धुरा : डडेल्धुराको अजयमेरु गाउँपालिकाले उत्कृष्ट जनप्रतिनिधि र कर्मचारीलाई पुरस्कृत गरेको छ। गाउँपालिकाले मंगलबार आयोजना गरेको अर्धवार्षिक समीक्षा तथा सार्वजनिक सुनुवाइ कार्यक्रममा आर्थिक वर्ष २०७८०७९ को कार्य सम्पादनका आधारमा उत्कृष्ट जनप्रतिनिधि, कर्मचारी, शिक्षक, उपभोक्ता समिति, शाखा र वडा कार्यालयलाई पुरस्कार प्रदान गरेको हो। उत्कृष्ट जनप्रतिनिधिको पुरस्कार वडा नम्बर १ का अध्यक्ष दत्तिसिंह भण्डारीलाई प्रदान गरिएको छ। यस्तै, सर्वोत्कृष्ट कर्मचारी लोकेश बोहरा, उत्कृष्ट कर्मचारी विष्णुराज भट्ट, उत्कृष्ट स्वास्थ्यकर्मी गणेशबहादुर ऐडी, उत्कृष्ट वडा कार्यालय वडा नम्बर ५, उत्कृष्ट स्वास्थ्य संस्था चिपुर स्वास्थ्यचौकी र उत्कृष्ट शाखाको पुरस्कार पशु विकास शाखाले पाएको छ। यस्तै, सबैभन्दा धेरै राजस्व संकलन गर्ने वडा कार्यालय वडा नम्बर ३, प्रत्येक वडाका एकएक उपभोक्ता समितिका दरले ६ वटा उपभोक्ता समिति र एसईईमा उत्कृष्ट नतिजा ल्याउने विद्यार्थी, स्थानीय पाठ्यक्रम निर्माण गर्ने शिक्षकलाई पनि पुरस्कारसहित सम्मान गरिएको थियो। कार्यक्रममा गाउँपालिकाका निमित्त प्रमुख प्रशासकीय अधिकृत लाल सेटीले अजयमेरु गाउँपालिकाले कार्यान्वयन गरेका योजना र सम्पादन गरेका कामको प्रतिवेदन सार्वजनिक गरेका थिए। कार्यक्रमका सहभागीले गाउँपालिका देशभरिमै नमुना र उत्कृष्ट पालिका भइसकेको स्मरण गराउँदै सोहीअनुसार आगामी दिनमा पनि काम गर्न सुझाव दिँदै गाउँपालिकाका सेवाका बारेमा जिज्ञासा राखेका थिए।"
जाजरकोटको कुशेस्थित दमदालामा फलेको सुन्तला।,"जाजरकोट : जाजरकोटमा यस वर्ष ३३ करोडभन्दा बढी मूल्यको सुन्तला उत्पादन भएको छ। गत वर्षको तुलनामा यसपालि १६ प्रतिशतले सुन्तलाको उत्पादनमा वृद्धि भएको हो। परम्परागत खेती प्रणालीलाई किसानहरूले बर्सेनि परिवर्तन गर्न थालेपछि सुन्तलाको उत्पादन बढेको हो। धान, मकै, गहुँखेतीजस्ता अन्नबाली उत्पादन गर्दै आएको जमिनमा किसानहरूले बर्सेनि व्यावसायिक सुन्तला खेतीको क्षेत्र विस्तार गर्न थालेका छन्। सुन्तला उत्पादनको लागि यस वर्ष राम्रो सिजन भएको बताउँदै प्रधानमन्त्री कृषि आधुनिकीकरण परियोजना कार्यान्वयन इकाइ जाजरकोटका निमित्त प्रमुख दीपेन्द्र पोखरेलले प्रत्येक वर्ष सुन्तला खेतीको क्षेत्र विस्तारले पनि यस वर्ष सुन्तला उत्पादनमा वृद्धि भएको बताए। कुशे गाउँपालिकाका वडा नं १ देखि ९ सम्म, भेरी नगरपालिका१, २, ३, ४, ५, ६, ७ र १० नम्बर वडा, नलगाड नगरपालिकाको वडा नं १ देखि ७ सम्म र छेडागाड नगरपालिकाको १०, ११ र १२ नम्बर वडाका १ सय ७५ निजी फर्म, समूह, सहकारीले ६ सय ५ हेक्टर जमिनमा व्यावसायिक सुन्तलाखेती गरिरहेको निमित्त प्रमुख पोखरेलले जानकारी दिए।१ सय ७५ फर्म, सहकारीका २ हजार २ सय १ जना किसानले व्यावसायिक सुन्तला खेती गरिरहेको प्रधानमन्त्री कृषि आधुनिकीकरण परियोजनाको कार्यान्वयन इकाइ जाजरकोटले जनाएको छ। गत वर्षको तुलनामा १६ प्रतिशतले उत्पादन वृद्धि भएको सुन्तला यस वर्ष ६ हजार ७ सय ५० मेट्रिकटन उत्पादन भएको कृषि विकास कार्यालय जाजरकोटका सूचना अधिकारी टोपेन्द्र विश्वकर्माले जानकारी दिए। किसानले प्रतिकिलो ५० रुपैयाँका दरले बिक्री गर्दा पनि ६ हजार ७ सय ५० टन सुन्तलाको मूल्य ३३ करोड ७५ लाख हुन आउने बताए। यस वर्ष जाजरकोट जिल्लामा ७ सय ५० हेक्टर जमिनमा किसानहरूले व्यावसायिक सुन्तला खेती गरिरहेका छन्। जाजरकोटमा उत्पादन भएको सुन्तला सुर्खेत, जाजरकोटकै खलंगा, छेडागाड, नलगाडलगायतका साना तथा मझौला बजारहरूमा बिक्री वितरण भइरहेको कृषि विकास कार्यालयले जनाएको छ। कृषि विकास कार्यालयले दिएको जानकारीअनुसार यस वर्ष हालसम्म १९ करोडको सुन्तला बिक्री वितरण भइसकेको छ भने १४ करोडभन्दा बढी मूल्यको सुन्तला बिक्री गर्न बाँकी छ। कुशे गाउँपालिका५ दम्दालाका शक्तिबहादर वली, वीरबहादर मल्ल, कर्णबहादुर थापा, पदी थापालगायतका ९० भन्दा बढी किसानले बर्सेनि सुन्तला खेतीबाट पाँच लाखभन्दा बढीको आम्दानी गरिरहेका छन्। जाजरकोटको समृद्धिको एक आधार व्यावसायिक सुन्तला खेती भएको उद्योग वाणिज्य संघ जाजरकोटका अध्यक्ष रमेश केसीले बताए। व्यावसायिक सुन्तला खेतीलाई प्रवद्र्धन नगरी जिल्लाको आर्थिक समृद्धिको परिकल्पना गर्न नसकिने बताउँदै अध्यक्ष केसीले व्यावसायिक सुन्तला खेतीमा लागेका किसानलाई सरकारले प्रोत्साहन अनुदान र सहुलियत ब्याजदरको ऋण प्रवाह गर्नुपर्ने बताए।"
तानसेनरिडीतम्घास सडक एक महिना बन्द हुने,"तानसेन : तानसेनरिडीतम्घास सडकखण्ड एक महिना बन्द हुने भएको छ । सो सडकखण्डको मालमुल जोर्ते क्षेत्रमा सडक चौडा गर्नका लागि सडक बन्द हुने भएको हो । माघ १० गतेदेखि फागनु ९ गतेसम्म सवारी आवागमन बन्द गरेर सडक मर्मत र चौडा गर्ने काम हुने सडक डिभिजन कार्यालय पाल्पाले जनाएको छ । हरेक दिन बिहान ५ देखि ९ बजेसम्म, मध्याह्न १२ देखि दिउँसो ४ बजेसम्म र बेलुका ६ देखि राति १० बजेसम्म सबै सवारी आवागमन बन्द हुने सडक डिभिजन कार्यालय पाल्पाका प्रमुख प्रदीपमणि निरौलाले बताए। यसअघि पनि सोही सडकखण्डमा पटकपटक सूचना निकालेर सडक चौडा पार्ने काम हुँदैआएको थियो । उक्त सडकखण्ड भएर पाल्पा, गुल्मीलगायतका क्षेत्रका यात्रु दैनिक आवतजावत गर्दछन् । यस सडकखण्ड भएर आवतजावत गर्ने यात्रुले वैकल्पिकरूपमा जोर्ते, लुहुङ हँुदै तानसेनको बतासेडाँडाको बाटो प्रयोग गर्ने गरेका छन् ।रासस"

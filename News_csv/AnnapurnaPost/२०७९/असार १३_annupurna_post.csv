शीर्षक,विवरण
एनआरएनएको स्वास्थ्य सम्मेलन सेप्टेम्बरमा,"काठमाडौं : गैरआवासीय नेपाली संघ अन्तरर्गतको स्वास्थ्य समितिको आयोजनामा आगामी सेप्टेम्बर दोस्रो साता चौथो विश्व स्वास्थ्य सम्मेलन हुने भएको छ। अस्ट्रेलियाको सिड्नी शहरमा आयोजना हुने सो सम्मेलनको तयारी बैठकमा आइतवार समितिका अध्यक्ष डा संजिव सापकोटाको अध्यक्षामा सम्पन्न भएको छ। बैठकले सम्मेलनको तयारीका बारेमा समीक्षा गर्नुका साथै सुझाव संकलन समेतको काम गरेको थियो। सम्मेलनमा राष्ट्रिय आवस्किार केन्द्रका प्रमुख महावीर पुनले कार्यपत्र प्रस्तुत गर्ने छन्। बैठकलाई सम्बोधन गर्दै अध्यक्ष डा सापकोटाले स्वास्थ्य समितिको आयोजनामा हुने सो सम्मेलनमा भाग लिन विश्वभरका स्वास्थ्यकर्मी उत्साहित रहेको बताए। सापकोटाले सम्मेलनमा नेपालको स्वास्थ्यमन्त्रीलगायत अष्टेलिया सरकारको तर्फबाट उच्चअधिकारीहरुले भाग लिने जानकारी दिए। बैठकमा डा राजु अधिकारीले सिड्नी सम्मेलनको लागि अवश्यक तयारीको बारेमा जानकारी गराए। उनले सम्मेलनमा भाग लिन चाहनेको संख्या उल्लेख्य रुपमा बृद्धि हुदै गएको बताए। यस्तै स्वास्थ्य समिति युरोपका संयोजक बोधराज सुवेदीले सम्मेलनमा भाग लिन चाहने अनुसन्धानकर्तालाई समयमै आवश्यक जानकारीहरु पठाउनु पर्नेमा जोड दिए। समितिका सदस्य सचिव डा सुनिल शाहले अष्ट्रेलिया र बेलायतमा कार्यरत चिकित्सकबीच एक संजालको स्थापनागरी सहकार्य गरेर अघि बढ्ने प्रतिबद्धता जनाए। उनले सम्मेलनमा नेपाली चिकित्सक र अनुसन्धानकर्ताको सहभागितामा जोड दिए। नेपाल चिकित्सक संघका बरिष्ठ उपाध्यक्ष डा शिवप्रसाद श्रेष्ठले नेपाल चिकित्सक संघका सदस्यलाई समेत सम्मेलनमा भाग लिन प्रोत्साहन गरिने जानकारी दिए। बैठकमा डा सुहेल सापकोटाले हाल सम्म ३१ जना चिकित्सकहरुले सो सम्मेलनमा भाग लिन आफ्नो नाम दर्ता गरेको जानकार गराए। बैठकमा डा पुष्पराज भट्टराईले अफ्रिका क्षेत्रमा रहेका नेपाली चिकित्सकहरु सम्मेलनमा भाग दिन उत्साहित रहेको बताए। बैठकको संयोजन डा सागर पौडेलले गरेका थिए। बैठकमा एनआरएनए स्वास्थ्य समितिका सदस्य, चिकित्सक, पत्रकारलगायतको उपस्थिति थियो।"
राष्ट्रियसभाले पनि पारित गर्यो विनियोजन विधेयक,"काठमाडौं : राष्ट्रियसभाको आजको बैठकले विनियोजन विधेयक, २०७९ लाई बहुमतले पारित गरेको छ। प्रतिनिधिसभाबाट पारित भएर आएको विनियोजन विधेयकलाई राष्ट्रियसभाको आजको बैठकको बहुमतले पारित गरेको हो। प्रतिनिधिसभाले यही असार २ गते सो विधेयक पारित गरेको हो। विनियोजन विधेयक पारित हुँदा प्रतिनिधिसभामा जस्तै नेकपा(एमाले) सम्बद्ध सांसदले राष्ट्रियसभाको बैठक पनि बहिस्कार गरेका थिए।"
सभामुख सापकोटाद्वारा दुई विधेयक प्रमाणित,"काठमाडौं : सभामुख अग्निप्रसाद सापकोटाले दुई वटा विधेयक प्रमाणित गरेका छन्। संघीय संसद, प्रतिनिधि सभाको असार ७ गतेको बैठकमा राष्ट्रिय सभाबाट भएका संशोधनहरु सर्वसम्मतिबाट स्वीकृत भएपछि पारित बिरूवा संरक्षण (पहिलो संशोधन) विधेयक, २०७६ र बिउ बिजन (दोस्रो संशोधन) विधेयक, २०७६लाई सोमबार प्रमाणित गरेका हुन्। अब राष्ट्रपति विद्यादेवी भण्डारीबाट प्रमाणिकरण भएपछि विधेयकले कानुनी रुप लिने छ।"
कास्की जिल्ला प्रहरी कार्यालयभित्र पुस्तकालय,"पोखरा : प्रहरी कार्यालय जाने भनेपछि कतिपय त झस्कन्छन्। गण्डकी विश्वविद्यालयका डीन डा कपिल अधिकारीले सोमबार आज जिल्ला प्रहरी कार्यालय जानु छ भनेर घरमा सुनाउँदा परिवारका सदस्य सशंकित बने। तर जब उनले कारण खुलाए शंका दुर भइहाल्यो। अधिकारी जिल्ला प्रहरी कार्यालयमा सोमबारदेखि सुरु हुन लागेको पुस्तकालय उद्घाटन समारोहमा जाँदै थिए। हुन पनि प्रहरी कार्यालय छिर्ने कारण सुखद खबर बनेर आएको कमै हुन्छ। जिल्ला प्रहरी कार्यालय कास्कीले सोमबारदेखि सुरु गरेको लाइब्रेरी क्याफे नामको पुस्तकालयमा भने सर्वसाधारणको पनि पहुँच हुनसक्छ। जिप्रका कास्की प्रमुख एसपी रमेश थापाले प्रबुद्ध वर्ग पनि प्रहरीकहाँ प्रवेश गरुन् र उनीहरुसँग बौद्धिक छलफल गर्न सकियोस् भनेर पुस्तकालय स्थापना गरेको जनाए। प्राज्ञिक व्यक्तित्वसँग हाम्रो पनि भेटघाट होस्, उहाँहरुका सुझाव सल्लाहबाट पुलिसिङ गर्न सकौं भन्ने उद्देश्य हो, उनले भने, उहाँहरु पनि पढ्नका लागि प्रहरीकहाँ पनि आउने वातावरण होस्। डीन अधिकारीले संसारका उत्कृष्ट कुल गार्हस्थ उत्पादन भएकै मुलुकमा सबैभन्दा धेरै किताब छापिने गरेको सुनाए। यसको मतलब ठूलो अर्थतन्त्र भएका मुलुकमा राम्रो पठन संस्कृति छ भन्ने देखिन्छ, उनले भने। पृथ्वीनारायण क्याम्पसका प्रमुख डा सरोज कोइरालाले विशेष विधाको पुस्तकालयका रुपमा विकास गर्न सुझाव दिए। क्याम्पसको नेपाली विभागका प्रमुख प्राडा कुसुमाकर न्यौपानेले पुस्तकालयका लागि पृनाको आफ्नो विभागबाट सहयोग गर्ने बचन दिए। कास्कीका प्रमुख जिल्ला अधिकारी जयनारायण आचार्यले नव निर्मित पुस्तकालय तथा क्याफे जिल्ला प्रहरी कार्यलयभित्र प्रवेश गर्ने सम्पूर्णमा सिकाइको नयाँ स्रोत बन्ने विश्वास व्यक्त गरे। गण्डकी प्रदेश प्रहरी कार्यालय पोखराका निमित्त कार्यालय प्रमुख प्रहरी वरिष्ठ उपरीक्षक कृष्णहरि शर्माले प्रहरी कार्यालयमा पुस्तकालय तथा क्याफे स्थापना नया अभ्यास भएको सुनाए। जिप्रका कास्कीका डिएसपी सुन्दर तिवारीले प्रहरीहरु स्वयंका लागि पनि पुस्तकालय अध्ययनको थलो हुने विश्वास व्यक्त गरे।"
बिजुली गाडीले प्राथमिकता नपाएको गुनासो,"काठमाडौं : सार्वजनिक यातायातमा बिजुली गाडीलाई सरकारले महत्व नदिएको सरोकारवालाहरुले गुनासो गरेका छन्। नेपाल वातावरण पत्रकार समूह, प्रकृति रिसोर्सेस सेन्टर र विश्व वन्यजन्तु कोष नेपालको संयुक्त आयोजनामा ऊर्जा नीति संम्वाद कार्यक्रममा बोल्ने विज्ञहरुले बिजली गाडी भनेर निजी कार लक्षित नीति बनाउने तथा छुट दिने काम गरिरहेको गुनासो गरे। सार्वजनिक यातायातमा बिजुली गाडीको प्रयोग बढाउनुपर्नेमा उनीहरुले जोड दिए। सहरी यातायात विज्ञ प्रशान्त खनालले नेपालमा हुने कार्बन उत्सर्जनको ३६ प्रतिशत हिस्सा यातायात रहेको बताए। बस र ट्रकको हिस्सा धेरै रहेकाले यात्रु र सामान ओसारपसार गर्ने ठूला बिजुली गाडीको आयात र प्रयोग बढाउने नीति अपनाउनुपर्ने उनले जोड दिए। सरकारले आउँदो तीन वर्षभित्र नेपालमा बिजुली गाडीको हिस्सा २५ प्रतिशत पुर्याउने भनेपनि अहिलेको गतिले लक्ष्य हासिल नहुने उनको भनाइ छ। बस, ट्रक र पिकअप भ्यान जस्ता पेट्रोल र डिजलबाट चल्ने गाडीलाई बिजुली गाडीले विस्थापित गर्न सके मात्रै पेट्रोल डिजलको आयात घट्ने, बिजुलीको प्रयोग बढ्ने, वायु प्रदूषण कम गर्न सकिने सहरी यातायात विज्ञ खनालको भनाइ छ। एक सय किलोमिटर बिजुलीबाट चल्ने रेल बनाउने, तीन वटा प्रदेशले सार्वजनिकरूपमा बिजुली गाडी चलाउने, बिजुलीका सामानको प्रयोग गर्नेलगायतका योजना कार्यान्वयन गर्नुको साटो सरकारले उल्टै पेट्रोलियम पाइप लाइनमा लगानी गरिरहेकाले शंका उत्पन्न भएको उनले बताए।अब बाध्यात्मक व्यवस्था गरेर भएपनि सार्वजनिक यातायातमा बिजुली गाडीको प्रयोग बढाउनुपर्छ उनले भने। वातावरणविद् भूषण तुलाधरले बिजुलीको प्रयोग गरेर देश विकास गर्दै नागरिकलाई सजिलो बनाइदिनुपर्ने बताए। बिजुली कारलाई मात्रै नभइ बस र अरू साधनलाई पनि सरकारले उत्तिकै प्रोत्साहन गर्नुपर्ने उनले बताए। साझा बस सेवाको दृष्टिकोणबाट ल्यइएको हो, उनले भने,घाटानाफा भन्दापनि आम मानिसले कति सेवा पाएका छन् त्यो महत्वपूर्ण हो। भौतिक पूर्वाधार तथा यातायात मन्त्रालयका उपसचिव शंकरप्रसाद धामीले सरकारले बिजुली गाडीको प्रयोग बढाउन विभिन्न नीति ल्याएको बताए। अब पेट्रोलडिजल गाडीको कर र नवीकरण शुल्क थप गरेरै भए पनि बिजुली गाडीको प्रवद्र्धन गर्ने सरकारको प्रथामिकतामा रहेको उनले बताए। गाडी आयातकर्तालाई पनि चार्जिङ स्टेशन बनाउन लगाउने र पेट्रोल पम्पमा चार्जिङ स्टेशन बनाउन सकिने उनको भनाइ छ। प्रकृति रिसोर्सेस सेन्टरका कार्यकारी निर्देशक राजु पण्डित श्रेत्रीले नेपालले अन्तर्राष्ट्रिय बजारमा पेट्रोल मंहगिदै गएकाले यस वर्ष तीन खर्बको खाजिज इन्धन आयात बताए। नेपाल विद्युतीय सवारी परिवहन संघका अध्यक्ष शंकरप्रसाद पोख्रेलले २५ वर्ष अघिदेखि सफा टेम्पोमार्फत सार्वजनिक यातायातमा बिजुली गाडीको प्रयोग भएपनि कसैले ध्यान नदिएको बताए। अहिले कारलाई मात्रै बिजुली गाडीको रूपमा बुझ्ने गलत अभ्यास चलिरहेको छ उनले भने,२५ वर्षअघि सात सय ५० वटा सफा टेम्पो रहेकोमा अहिले पाँच सय ५० वटा मात्रै सञ्चालनमा छन्। सफा टेम्पोले दैनिक एक लाख ५० हजार यात्रु बोक्ने गरेको उनले बताए। उनले सरकारले सार्वजनिक यातायातका रूपमा चल्ने बिजुली गाडीलाई प्रवद्र्धन गर्नुपर्नेमा जोड दिए। सरकारले बेलैमा ध्यान नदिए इन्धन आयातको परिमाण अझै डरलाग्दो हुने उनले बताए।"
पशुपालक किसानलाई बारेकोटले गोठालो भत्ता दिने,जाजरकोट : आगामी साउनदेखि बारेकोट गाँउपालिकाले पशुपालन गर्ने किसानलाई गोठालो भत्ता दिने भएको छ। १० भन्दाबढी भैसी र एक सयभन्दा बढी भेडाबाख्रा पाल्ने किसानलाई प्रति किसान मासिक २ हजार गोठालो भत्ता दिन लागिएको हो। आगामी आर्थिक वर्ष ०७९८० को नीति तथा कार्यक्रम र बजेटमार्फत गोठालो भत्ताको ब्यवस्था गर्न लागिएको गाँउपालिका अध्यक्ष वीरबहादुर गिरीले बताए। ब्यवसायिक पशुपालनतर्फ किसानलाई अभिप्रेरित गर्न गोठालो भत्ताको ब्यवस्था गरिएको उनले बताए। बारेकोटमा पशुपालनको प्रचुर संभावना रहेको छ। धेरै जसो भैसी तथा भेडाबाख्रा पालक किसानहरुले वर्षातको समयमा चरनका लागि पशुबस्तु पाटनतिर लैजाने गरेका छन्। बारेकोटको माथिल्लो भूभाग र जुम्लाको सिमानामा पर्ने पाटनमा यतिबेला हजारौको संख्यामा भेडाबाख्रा र सयौको संख्यामा गाईभैसी लैजाने गरिएको छ। गोठालो भत्ता दिने निर्णय गरेपछि लामो समयदेखि पशुपालन गदै आएका किसान उत्साहित भएका छन्। बारेकोटमा ब्यवसायिक पशुपालन गर्ने किसानको संख्या पाँच दर्जन बढी रहेको अनुमान छ।
कात्तिक अन्तिम साता चुनाव हुन्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले कात्तिको अन्तिम साता आम चुनाव हुने बताएका छन्। पार्टी कार्यालय पेरिसडाँडामा आयोजित पार्टी प्रवेश कार्यक्रममा बोल्दै अध्यक्ष दाहालले कात्तिकको अन्तिम हप्ता र मंसिरको पहिलो हप्ता चुनाव हुने बताएका हुन्। चुनावको तयारीमा लाग्न निर्देशन दिँदै उनले परिवर्तनकारी शक्ति जित्नुपर्नेमा जोड दिए। यो राष्ट्रिय आवश्यकता भएको उनको भनाइ थियो। गत वर्ष प्रतिगमन भएको थियो। संविधान भत्काउने खेल भएको थियो, उनले भने, स्थानीय तह निर्वाचनमा जसले जति सीट ल्याए पनि राजनीतिक जित माओवादीकै हो। प्रदेश र संघमा सीट जिताएर हामीले भौतिक जित हासिल गर्नुपर्छ।"
शरणार्थीहरुलाई परिचय पत्र दिने सरकारको तयारी,"काठमाडौं : गृहमन्त्री बालकृष्ण खाँणले नेपालमा रहेका शरणार्थीहरुलाई परिचपत्र दिने तयारी भइरहेको बताएका छन्। राष्ट्रिय सभामा सोमबार सांसदहरुले उठाएका प्रश्नको जवाफ दिँदै उनले परिचयपत्र लिन छुटेकाहरुलाई दिने तयारी भइरहेको बताए। 'विभिन्न समयमा र विभिन्न भूभागबाट नेपालमा आएर बसेका शरणार्थीहरु पनि नागरिक नै हुन्। उनीहरुको पनि मानव अधिकार छ। त्यसैले छुटेकाहरुको हकमा परिचय पत्र बनाउने गृहकार्य भइरहेको छ। उनीहरु नेपालमा सहज जीवन जीउन सकोस् भन्ने हाम्रो चाहना हो,' उनले भने। उनले नेपालमा रहेका शरणार्थीहरुलाई सरकारले नीति बदलेर कोरोनाविरुद्धको खोप दिएको बताए। 'कोभिड महामारीको बेला नेपाली नागरिकले मात्रै भ्याक्सिन पाउने प्रावधान थियो। त्यो बदलेर नेपालमा बसोबास गर्ने सबैलाई दिनुपर्छ भनेर नीति बदलेर भ्याक्सिन दिइएको छ। त्यसमध्ये पहिचान खुलेका शरणार्थी र नखुलेका शरणार्थीहरु पनि रहेका छन्,' उनले भने। उनले नेपालमा रहेका शरणार्थीहरुको पनि बालबच्चा जन्मिएको र हुर्किएको भन्दै उनीहरुको दायित्व हाम्रै समाज र सरकारले लिने बताए। 'उनीहरुको जीवनयापन सहज होस् र उनीहरुले मानव अधिकार प्राप्त गरुन् भन्ने हाम्रो चाहना हो, सरकारको चाहना हो,' उनले भने, 'पछिल्लो पटक कतिपय शरणार्थीका नेपालमै बालबाच्चाहरु जन्मिएका छन्। तिनीहरु हुर्किँदै छन्, बढ्दै पनि छन्। उनीहरुको दायित्व पनि हाम्रो समाज र सरकारको हो,' उनले भने। राष्ट्रियसभा सदस्य सोनाम गोल्ज्यान शेर्पाले नेपालमा तीन पुस्तादेखि शरणार्थी बसेको र पहिलो लटकाले परिचय पत्र पाएर कानुनी मान्यता पाए पनि उनीहरका छोरा नातीले नपाएको भन्दै प्रश्न गरेका थिए। आर्थिक सहायता कटौती गरेको भन्दै यूएनएचसीआर कार्यालय अगाडि रोहिंग्याको विरोध प्रदर्शन (फोटो फिचर)"
प्रेम आले र झाँक्रीप्रति चित्रबहादुर केसीको आक्रोश,"काठमाडौं : राष्ट्रिय जनमोर्चाका अध्यक्ष चित्रबहादुर केसीले पार्टीले फिर्ता बोलाउँदा पद छोड्न नमान्ने नेकपा एकीकृत समाजवादीका निवर्तमान मन्त्रीहरुप्रति आक्रोश पोखेका छन्। गण्डकीमा आफ्नै प्रदेश सांसदले पृथ्वीसुब्बा गुरुङ नेतृत्वको तत्कालीन सरकार ढालेर गठबन्धनको सरकार बनाउन खोज्दा पार्टीको निर्णय नमानेको स्मरण गर्दै केसीले अहिले एकीकृत समाजवादीमा त्यही प्रवृत्ति देखिएको बताए। नेपालमा समाजवाद चुनौती र सम्भावनाबारे आयोजित अन्तरक्रियामा बोल्दै अध्यक्ष केसीले राजनीतिमा आफू बन्ने र व्यवसायका रुपमा लिने प्रवृत्ति बढेको पनि बताए। पार्टीका मान्छेहरु मन्त्री बनाउँछौं। सांसद बनाउँछौं। उसलाई पालो दियो, अर्कोलाई दिनुपर्छ भन्दा मान्दैन। यो मैले पनि भोगे, उनले भने, प्रतिगमन भयो, गण्डकीमा प्रतिगमन हराउनुपर्यो भनेर सांसदलाई घोकाए, के गरे मान्दै मान्दैन। ज्यान जाला मान्दैन। अध्यक्ष केसीले थपे, आफ्नो पार्टीले नेता बनायो, सांसद बनायो, जान्ने सुन्ने बनायो, पार्टीले भनेको नमानेपछि हामीले के पार्टी राम्रोसँग चलाएका छौं? यो त विकृति हो नि। पार्टीको अनुशासन, सिद्धान्त, नीति के हो? राजनीति गर्ने भनेको आफू बन्ने भएको छ। राजनीति जब व्यवसाय बन्छ यस्तै हुन्छ। केसीले यसलाई यो बुर्जुवा गणतन्त्र संज्ञा दिए। नयाँ जनवादी गणतन्त्र नल्याइ हामीलाई समस्या हल हुँदैन। तर अहिले जोगाउने यही बुर्जुवा गणतन्त्र र संविधान हो, उनले भने। जनतालाई गाँसबास र कपास दिने गणतन्त्र होइन केही टाठा बाठालाई दिने गणतन्त्र आएको केसीको भनाइ थियो। गणतन्त्र निरंकुश पञ्चायतभन्दा प्रगतिशील छ। आलोचना र विरोध गर्न पाएका छौ । तर यसले भोको पेट त भरिन्न नि। मुलुक अहिले पनि आत्मनिर्भर छैन। अर्ध औपनिवेशिक अवस्थामा छ। राष्ट्रियतासम्बन्धी विभिन्न समस्याहरु आइरहेका छन्, उनले भने, यति प्राकृतिकले रुपले सम्पन्न मुलुक किन भीख मगुवा भयो भन्दा देश स्वतन्त्र छैन। बहुदलीय व्यवस्थाले जनताको समस्या समाधान गर्न नसक्ने पुष्टि भएको भन्दै केसीले समाजवादी व्यवस्था आउनुपर्ने बताए। संघीयता भालुको कन्चट भएको केसीले टिप्पणी गरे। हामी श्रीलंका नजिक पुगेका छौं। के गरि पाल्ने हो? उनले प्रश्न गरे। गणतन्त्र सिध्याउन र हिन्दु राज्य बनाउन जोडतोडको प्रयत्न भइरहेको उनको दाबी छ। एमालेले नेपालको गणतन्त्र सिध्याउन खोजेपछि गठबन्धन बनेको हो। संघ र प्रदेशको चुनावमा गठबन्धन एकजुट भएर जानुको विकल्प छैन। वामपन्थीहरु खुट्टा टेकेर मुलुक चलाएको भए अरुलाई गुहार्नु पर्दैन थियो। नयाँ जनवादी गणतन्त्र नआएसम्म हामी यस्तै दुख भोगिरहनुपर्छ, उनले भने।"
हतियारसहित तीन भारतीय नागरिक पक्राउ,"जनकपुर : सशस्त्र प्रहरीको टोलीले आज धनुषाको बिदेह नगरपालिका१ महिनाथपुरबाट हतियारसहित तीन भारतीय नागरिकलाई पक्राउ गरेको छ। सशस्त्र बेश क्याम्प महिनाथपुरबाट खटिएको टोलीले हतियारसहित भारतको बिहारको मुजफ्फरपुर ७ साहेबगङ्ज निवासी २९ वर्षीय राहुल रञ्जन, २० वर्षीय उज्ज्वल कुमार र २६ वर्षीय सञ्जय कुमारलाई पक्राउ गरेको धनुषाका सशस्त्र प्रहरी उपरीक्षक प्रकाशकुमार सुवेदीले जानकारी दिए। जकपुरधामबाट भारततर्फ जाँदै गरेको तीनै सवार बिआर ०६ एपी ३००८ नम्बरको मारुती सुजुकी कारलाई भारतीय सीमा क्षेत्रमा रोकेर जाँच गर्दा सिटमुनीबाट मेड इन युएसए लेखिएको ७६५ राउन्ड एक थान लोड भएको पेस्तोल बरामद भएको प्रहरी उपरीक्षक सुवेदीले बताए। पक्राउ परेका तीनैलाई आवश्यक कारबाहीका लागि इलाका प्रहरी कार्यालय खजुरीमा पठाइएको सशस्त्र प्रहरीले जनाएको छ।"
प्रहरी निरीक्षक भूपेन्द्रले जिते रास्ट्रिय ब्राण्ड म्युजिक अवार्ड,काठमाडौं : प्रहरी निरीक्षक भूपेन्द्र बुढाथोकीले दोस्रो राष्ट्रिय ब्राण्ड म्युजिक अवार्डको जितेका छन्। उनले अवार्डको आधुनिक गीततर्फको उत्कृष्ट गीतकारको अवार्ड जितेका हुन्। आइतबार राष्ट्रिय नाचघर जमल काठमाडौंमा भएको अवार्ड कार्यक्रममा गीतकार बुढाथोकीले धोकामाथि धोका गीतबाट आधुनिक नवगीतकार विधामा अवार्ड जितेका हुन्। २०७५ सालमा पनि उनले फुल भनौं जिन्दगीलाई गीतबाट नव गीतकारमै पहिलो म्युजिक अवार्ड जितेका थिए। २०७३ सालमा प्रहरी सेवामा प्रवेश गरेका उनीले गीत लेखनमा पनि निरन्तर दिइरहेका छन्।
प्रहरीको गाँजा फडानी अभियान,"नुवाकोट : नुवाकोटमा प्रहरीले लागू औषध गाजाँ नष्ट फडानी अभियान सन्चालन गरेको छ। पहिलो चरणमा प्रहरीले चार स्थानीय तहमा गाँजा फडानी अभियान सन्चालन गरेको हो। लागू औषध गाँजा फडानी अभियानअन्तर्गत प्रहरीले नुवाकोटको विभिन्न स्थानमा नौसय बोट गाँजाको बोट फडानी गरेको छ। बेलकोटगढी नगरपालिका, ककनी गाउँपालिका, शिबपुरी गाउँपालिका र किस्पाङ गाउँपालिकाका विभिन्न स्थानहरुमा करिब नौसय थान गाजाँको बोट नष्ट गरिएको जिल्ला प्रहरी कार्यालय नुवाकोटले जनाएको छ।"
बजार गएका दाङका २ युवतीमाथि भारतमा सामूहिक बलात्कार,"दाङ : भारतीय बजारमा सञ्चालन हुने हाट बजार हिडेका दाङका दुई युवतीमाथि सामूहिक बलत्कार भएको छ। नेपालभारत सीतावर्ती क्षेत्रमा दाङका राजपुरका दुई युवतीमाथि सामूहिक बलात्कार भएको जिल्ला प्रहरी कार्यालय दाङले बताएको छ। आइतबार बिहान भारतको मनीपुर हाटबजार गएका राजपुर गाउँपालिकाका दुई युवती भारतीय युवकहरूबाट बलात्कृत भएको प्रहरीको भनाई छ। नियमित जसो हाट बजार जाने र सामान लिएर आउने गरेका ती युवतीहरुमा भारतीय चार जना युवाले सामूहिक बलात्कार गरेको खुलेको छ। १७ देखि २२ वर्ष उमेर समूहका ६ जना युवतीहरु मनिपुर बजार गएको र त्यसमा दुई जना सामूहिक बलात्कारमा परेको दाङ प्रहरी प्रवक्ता मुकुन्द रिजालले बताए। युवतीहरू नेपालबाट भारतको मनिपुर बजारमा जाने क्रममा सीमावर्ती क्षेत्रको दक्षिणतर्फको जंगलमा भारतीय युवाको समूहले बलात्कार गरेको प्रवत्ता रिजालले जानकारी दिए। ६ जना युवती भारतीय बजार जाँदै थिए। उनले भने, तीमध्ये दुई जना बलात्कृत भएको र अन्य चार जनालाई भारतीय युवकले धनमाल र सरसामान लुटेको देखिन्छ। पीडित युवतीहरू प्रहरीको सम्पर्कमा आएपछि घटना बाहिर आएको हो र त्यसको अनुसन्धानको लागि दुबै देशका प्रहरीहरु जुटेका छन्। घटनास्थल भारतीय भूमि भएकाले उक्त घटना भारतीय प्रहरीले हेरिरहेको डिएसपी रिजालले बताए। उनले भारतीय प्रहरीले सामूहिक बलात्कारको आरोपमा ४ जना युवालाई नियन्त्रणमा लिएर अनुसन्धान सुरु गरिसकेको बताए। पीडितले भारतीय प्रहरीमा जोहेरी दिएपछि भारतीय प्रहरीलेले घटनाको अनुसन्धान सुरु गरेको रिजालले बताए। योसंगै भारतीय प्रहरीले अनुसन्धानका लागि चारजना पक्राउ गरेको जानकारी दिएको बताए। उनले पछिल्लो समय पुन सामूहिक बलात्कारको घटना बढीरहेको देखिएको बताए। अहिले केही त्यस्ता घटना देखिएका छन्। उनले भने, घटना घटन नदिने प्रयास भइरहेको छ। तर पनि सुधार हुन नसकेको पक्का हो। दुई साता अघि मात्रै दाङको तुलसीपुरमा बौद्धिक अपाङता भएको युवतीमा सामूहिक बलत्कार भएको थियो। प्रहरी प्रवक्ता रिजालले घटना घटेपछि आरोपीहरु कानुनी दायरमा ल्याइराखिएको बताए।"
"न्यायाधीश र कानुन व्यवसायीको विवादपछि बारले भन्यो, संवादबाटै समाधान खोजौं","परासी : जिल्ला अदालत नवलपरासीका न्यायाधीश र कानुन व्यवसायीबीच भएको विवादपछि नवलपरासी जिल्ला अदालत बार एसोसिएशनले सोमबार विज्ञप्ती निकालेर संवादबाटै समस्याको समाधान निस्कने जनाएको छ। हप्ता दिनअघि घरेलु हिंसा सम्बन्धीको मुद्दाको बहस गर्न जाँदा जिल्ला न्यायाधीश अशोककुमार बस्नेतले आफूमाथि दुव्यवहार गरेको भन्दै अधिवक्ता अमरबहादुर शाहले न्याय परिषद् र जिल्ला बार एसोसिएशनमा निवेदन दिएपछि बारले घटनाप्रति ध्यानाकर्षण भएको जनाएको हो। बहसका क्रममा न्यायाधीश बस्नेतले तपाईं नराम्रो मान्छे हो। इजलाशबाट गेट आउट भन्दै बाहिर निकालेकोले न्यायाधीशमाथि कारबाही गरीपाउँ भन्दै शाहले निवेदन पठाएका छन्। निवेदनसहितको समाचार सञ्चारमाध्यम र सामाजिक सञ्जालमा बाहिर आएपछि बारका जिल्ला अध्यक्ष चुराबहादुर थापा र सचिव अरुणोदय उपाध्यायले संयुक्त विज्ञप्ती जारी गरेर कानुन व्यवसायी र इजलाशबीचको सामान्य असमझदारीबाट उत्पन्न हुने विषय संवादबाट समाधान हुने जनाइएको हो। कुनै अमुक मुद्दाको बहसको क्रममा अमुक कानुन व्यवसायी र न्यायधीशबीच सृजना हुने विषयवस्तु स्वतन्त्र न्यायपालिकाको गरिमा, मर्यादा र जनास्थामा आँच पुर्याउने गरी सार्वजनिकरण हुनु उचित र बाञ्छनिय मान्न सकिदैन। विज्ञप्तीमा भनिएको छ। यो घटनाले न्याय सम्पादन र प्रकृयामा सहकार्य गर्दै आएको बार र बेञ्चबीच कायम रहेको रचनात्मक मित्रवत सम्बन्धलाई बिग्रन नदिने कुरामा पनि बार सचेत रहेको विज्ञप्तीमा उल्लेख छ।"
राष्ट्रिय महिला भलिबल प्रतियोगिता भोलिदेखि,"काठमाडौं : बागमती प्रदेश खेलकुद विकास परिषद् र न्यू डायमण्ड स्पोट्र्स क्लबको संयुक्त आयोजनामा बागमती प्रदेश न्यू डायमण्ड कप खुला महिला राष्ट्रिय भलिबल प्रतियोगिता हुने भएको छ। कीर्तिपुरस्थित बहुउद्देश्यीय कभर्डहलमा हुने उक्त प्रतियोगितामा विभिन्न चार टोलीको सहभागिता रहने सोमबार आयोजित पत्रकार सम्मेलनमा आयोजकका संयोजक कुमार राईले जानकारी दिए। उनका अनुसार प्रतियोगितामा सशस्त्र प्रहरी बल (एपीएफ), आयोजक न्यू डायमण्ड स्पोट्र्स क्लब, नेपाल पुलिस क्लब र काठमाडौंको परोपकार आदर्श माध्यमिक विद्यालयको सहभागिता रहने छ। सहभागी टोलीबीच पहिले राउन्ड रोबिन लिगका आधारमा खेल हुनेछ। राउन्ड रोबिनमा शीर्ष दुई स्थान हात पार्नेले उपाधिका लागि प्रतिस्पर्धा गर्नेछन्। तेस्रो र चौथो हुने टोलीले तेस्रो स्थानका लागि खेल्नेछन्। प्रतियोगितामा उपाधि विजेता टोलीले रु पाँच लाख प्राप्त गर्नेछ भने उपविजेताले रु दुई लाख ५० हजार पाउने छ। त्यसैगरी प्रतियोगितामा तेस्रो स्थान हासिल गर्ने टोलीले एक लाख २५ हजार र चौथो हुने टोलीले रु ७५ हजार प्राप्त गर्ने आयोजकले जनाएको छ। त्यसैगरी व्यक्तिगत विधातर्फ सर्वोत्कृष्ट घोषित हुने खेलाडीले रु २५ हजार र विधागततर्फको उत्कृष्ट हुने खेलाडी र प्रशिक्षकले जनही रु १० हजार पाउनेछन्। भोलिदेखि सुरु हुने उक्त प्रतियोगिता चार दिनदिन सम्म चल्ने छ। रासस"
गण्डकी प्रदेशमा पोखराबाट धाम्पुससम्म टीभीएसको एओजी राइड,काठमाडौं : टीभीएसले अपाची अनर्स ग्रुप (एओजी)को दोस्रो संस्करणमा पोखराका ३० अपाची ग्राहकहरूलाई पोखराबाट धाम्पुस हुँदै सुइखेत रिसोर्टसम्म पुर्याएको छ। विभिन्न पेशाका सहभागीहरूले भाग लिएको एओजीमा सहभागिताका लागि १०० भन्दा बढीले आवेदन फारम भरेका मध्ये ३० जना मात्रै चयन भएको टीभीएसले जनाएको छ। गण्डकी प्रदेशमा भएको संस्करणका लागि दर्ता गरेका बाँकी राइडरहरूलाई टीभीएसले गण्डकीमा भविष्यमा हुने अरू संस्करणहरूमा उपस्थित गराउने जनाएको छ।
"सुनसरीमा ८४१ प्रतिवादी पक्राउ, १८२ वर्ष कैद र १ करोड १४ लाख जरिवाना असुल","विराटनगर : सुनसरी प्रहरीले फरार प्रतिवादी पक्राउमा उल्लेख्य सफलता प्राप्त गरेको छ। अपराध गरेर भागिरहेका अपराधीलाई पक्राउ गर्न २०७८ साउन १ गतेदेखि विशेष अभियान चलाइएको थियो। सुनसरी प्रहरी प्रमुख एसपी सञ्जयसिंह थापाको नेतृत्वमा अभियान चलाएयता प्रहरीले जघन्यदेखि विभिन्न खालका अपराधमा संलग्न ८४१ जना फरार प्रतिवादीलाई पक्राउ गरिसकेको छ। अदालतबाट दोषी ठहर भए पनि अपराधमा संलग्न भएका ठूलो संख्याका व्यक्तिहरु फरार छन्। एसपी थापाका अनुसार साउन १ गतेदेखि हालसम्म (११ महिना १३ दिनको अवधिमा) ८४१ जना फरार प्रतिवादीलाई पक्राउ गरिसकिएको हो। पक्राउलाई निरन्तरता दिएर तीव्र पारिएको उनले बताए। यही असारयता मात्रै १३ दिनको अवधिमा २१७ जना पक्राउ परेको जानकारी थापाले दिए। आइतबार एकै दिन ११६ जना पक्राउ परेका छन्। वैशाख ३० गतेको स्थानीय तह निर्वाचनपछि पक्राउ पर्ने प्रतिवादीको संख्या २२८ रहेको छ। साउन १ देखि वैशाख ३० अघिसम्ममा ६१३ जना पक्राउ परेका थिए। विशेष अभियान चलाएर प्रतिवादीहरुलाई पक्राउ गर्दा १८२ वर्ष ८ महिना ५ दिन कैद र १ करोड १४ लाख ३६ हजार ५ सय २० रूपैयाँ जरिवाना असुल भएको जानकारी थापाले दिए। प्रतिवादी पक्राउमा उल्लेख्य सफलता प्राप्त हुँदा धेरै वर्ष कैद र ठूलो रकम जरिवाना असुल गर्न सकिएको उनको भनाइ छ। फरार प्रतिवादी धमधम पक्राउ पर्न थालेपछि अपराध गरेर भागे पनि कानुनले छाड्ने रहेनछभन्ने सन्देश प्रवाह भएको एसपी थापाले बताए। अदालतबाट भएको फैसला कार्यान्वयनलाई प्राथमिकतामा राखेर अपराधीलाई धमाधम पक्राउ गर्दै प्रहरीले अपराध न्यूनीकरणका लागि भूमिका खेलिरहेको उनको भनाइ छ। धमाधम प्रतिवादी पक्राउ पर्न थालेपछि पीडितले न्यायको महसुस गर्न पाएको थापा बताउँछन्। साथै समग्र शान्ति सुरक्षाको अवस्थालाई मजवुत बनाउन तथा अपराध नियन्त्रण र अनुसन्धानमा पनि मद्धत पुगेको उनको भनाइ छ। लामो समयदेखि अपराधी पक्राउ नपर्दा पीडितले न्यायको अनुभूति गर्न पाएका थिएनन्। प्राथमिकतामा राखेर पक्राउ गर्न थालिएपछि कानुन र प्रहरीको काम कारबाहीप्रति सर्वसाधारणको भरोसा बढेको छ, एसपी थापाले भने, प्रहरीको सक्रियताका कारण पीडितले न्यायको महसुस गर्ने वातावरण बनेको छ। अपराध गरेमा कानुनबाट उम्किन सकिँदैनभन्ने सन्देश पनि गएको छ। पक्राउ गरेर प्रहरीले बुझाएपछि प्रतिवादीलाई अदालतले कैद सजाय भुक्तानका लागि करागार चलान गर्ने गरेको छ। जरिवाना गरिएकासँग भने त्यसवापतको रकम असुल्ने गरिन्छ। फरार केन्द्रित अभियानअन्तर्गत जघन्य अपराध गरेर लामो समयदेखि भागिरहेकालाई पनि प्रहरीले पक्राउ गरेको छ। भोजपुरका १९ वर्षीय चित्रकुमार मग्रातीको धरानको विष्णुपादुका स्मृति पार्कमा २०७१ साल मंसिर १ गते हत्या भएको थियो। पिकनिक खानलाई सँगै गएका साथीहरु उदयपुरका गम्भीरबहादुर दनुवार र संखुवासभाका विक्रम राईले कुटेर उनको हत्या गरेका थिए। साथीलाई मारेर फरार बनेका राई २ सातापछि मंसिर १४ गते राई भोजपुरको दिंलाबाट पक्राउ परे। तर दनुवार फरार थिए। दुवै जनालाई जिल्ला अदालत सुनसरीले २० वर्ष कैद सजायको फैसला सुनाएको थियो। खोजी जारी राखिएका दनुवार घटना भएको ८ वर्ष पुग्न लाग्दा पक्राउ परेका छन्। २ महिनासम्म नियमित पिछा गरेर यही असार १० गते काठमाडौंको वानियाटारबाट दनुवारलाई पक्राउ गरिएको सुनसरी प्रहरीका प्रवक्ता डीएसपी नरेन्द्र कार्कीले जानकारी दिए। उनका अनुसार पक्राउ गरेर पेस गरिएपछि अदालतले दनुवारलाई कैद सजाय भुक्तानका लागि कारागार चलान गरेको छ। सुनसरीको साविकको झोक्राहा गाविस६ का ४५ वर्षीय बसन्त खत्वे २०६६ सालमा नातिनीको हत्या गरी फरार भए। घाँटी बटारेर नातिनीलाई मारेपछि भागेका उनलाई सुनसरी अदालतले २०७४ वैशाख २४ गते २० वर्ष कैद सजायको फैसला सुनायो। तर भागेका कारण पक्राउ परेका थिएनन्। २०७८ साल साउन १७ गते प्रहरीले पक्राउ गरेपछि अदालतले कैद साजय भुक्तानका लागि खत्वेलाई झुम्का कारागार चलान गरेको डीएसपी कार्कीले बताए। २०५४ सालमा छिमेकीको हत्यामा संलग्न सुनसरी दुहवीका गुलाम मियाँ २४ वर्षपछि पक्राउ परे। अदालतले मियाँलाई २०६० साल माघ २६ गते २० वर्ष कैदको फैसला सुनाएको थियो। सुनसरी प्रहरीले २०७८ साउन ३० गते पक्राउ गरेसँगै कारागार चलान गरिएका उनी अहिले कैद सजाय भुक्तान गरिरहेका छन्। सुनसरीको इनरुवाका खिलनाथ ढकाल सतेरझोडाबाट २०६५ सालमा अपहरणमा परे। अपहरणमा संलग्न सतेरझोडाका अनिफ साफी मियाँलाई घटना भएको १३ वर्षपछि २०७८ साउन २४ गते पक्राउ गरिएको डीएसपी कार्कीको भनाइ छ। उनलाई अदालतले २०७१ साल साउन २८ गते ११ वर्ष कैद र १ लाख रूपैयाँ जरिवानाको फैसला सुनाएको थियो। त्यस्तै बलात्कार गरेर २०७४ सालदेखि सुनसरी दुहवीका कलिम मियाँ फरार बनेका थिए। अदालतले २०७५ असोज २१ गते ११ वर्ष कैदको फैसला गरेको थियो। २०७८ साउन ३० गते पक्राउ गरेर कारागार चलान गरिएको कार्कीले बताए।"
पोखरा न्युरोडको अर्बौंको जग्गा सरकारी हुने फैसला,"पोखरा : चल्तीको भाउमा अर्बौं रुपैयाँ पर्ने पोखरा न्युरोडको ५ रोपनीभन्दा बढी जमिन पोखरा उपत्यका नगर विकास समितिको हुने फैसला भएको छ। जिल्ला अदालत कास्कीले सोमबार उक्त फैसला गरेको हो। उक्त जग्गामा दसकौंदेखि पोखरा ४ का कोइराला परिवारको दाबी थियो। न्यायाधीश श्रीकृष्ण भट्टराईको इजलासले उक्त जग्गामा समितिको दाबी पुग्ने फैसला गरेको जानकारी अदालतका सूचना अधिकारी नील पनेरुले दिए। उक्त जग्गमा पोखरा ४ का राजेन्द्रनिधि कोइराला, सकुन्तला कोइराला र भरतराज कोइरालाको दाबी थियो। उनीहरुले आफ्ना पूर्वज करुणानिधि र खेमलाल कोइरालाको नामका जमिन समितिमा नगई आफूहरुमा आउनुपर्ने दाबी गरेका थिए। तर ३२ सालमा पोखरा नगर योजना कार्यान्वयन समितिले करुणानिधि र खेमलालसहित ४१ जनाको जग्गा लिइ पोखरा न्युरोड जग्गा विस्तार तथा विकास गरेको थियो। त्यतिबेला उनीहरुको जमिनमात्रै समितिको नाममा आउन बाँकी थियो। कोइरालाले आफूहरुको नाममा आउनुपर्ने जमिन ३८ सालमै अरुलाई बेचेका थिए। बाँकी जमिन पनि आफूहरुकै हुनुपर्ने दाबी कोइरालाहरुको थियो। त्यसविरुद्ध नागरिक समाजका विष्णु बराल, पर्शुराम बराल र डिल्लीराम अधिकारीले मुद्दा हालेका थिए। उतिबेलाको नगर योजना कार्यान्वयन समितिको उत्तराधिकार संस्था पोखरा उपत्यका नगर विकास समितिले पनि जमिन कोइरालाहरुको नभई समितिको हुनुपर्ने दाबीसहित मुद्दा हालेको थियो। यो समितिको अध्यक्ष पोखरा महानगरपालिकाका मेयर हुने व्यवस्था छ। ३२ सालको सर्तनाममा समितिले जग्गा विकास गरी आधा जग्गाधनीहरुलाई उपलब्ध गराउने र आधा समितिको हुने लिखित रहेको र त्यसकै आधारमा अरुको जमिन सार्वजनिक भइसकेको दाबी नागरिक समाजका प्रतिनिधिले गर्दै आएका थिए। कोइरालाहरुले पाउनुपर्ने आधा जमिन अर्थात ५ रोपनी २०३७ सालमै अरुलाई बिक्री गरेका थिए। बाँकी जमिनमा फेरि दाबी थियो। उक्त जमिनको अहिले पोखराको चल्तीको भाउमा अर्बाैं रुपैयाँ पर्छ। कित्ता नम्बर ११६८ को उक्त जमिन पोखराको चल्तीको बजार न्युरोडमा महानगरपालिका कार्यालय नजिकै छ। अंशबन्डाका लागि जग्गा फुकुवा गरिपाऊँ भनी कोइराला परिवारले सुरुमा हालेको मुद्दा सर्वाेच्चसम्म पुगेको थियो। सर्वाेच्चले हकलाग्नेसम्मको फुकुवा भनेपछि फुकुवाका लागि मुद्दा उत्पत्ति भएको जिल्ला अदालतमै मुद्दा आएको थियो। यसअघि यो मुद्दा धेरैपटक विभिन्न बहानामा सार्दै आइएको थियो। मुद्दा प्रतिवादीका तर्फबाट, सरकारी वकिलका तर्फबाट, लगाउको मुद्दा हटेकाले, हेर्न नभ्याएकाले, बार इकाइको पत्र लगायत कारणबाट फैसला हुन सकेको थिएन। उक्त मुद्दा यसअघि न्यायाधीशहरु बाबुराम सुवेदी, विष्णुप्रसाद उपाध्याय, देवप्रसाद योगी र तेजप्रसाद शर्माको इजलासमा पनि परेर पनि फैसला हुन सकेको थिएन। विभिन्न कारण सर्दै आएको थियो। मुद्दामा प्रतिवादी कोइरालाहरुका तर्फबाट भने अधिवक्ताहरु रामचन्द्र त्रिपाठी, दामोदर अधिकारी र फणीन्द्रराज कोइरालाले बहस गरेका थिए। वादी उपत्यका नगर विकास समिति तथा नागरिक समाज प्रतिनिधितर्फका पक्षबाट वरिष्ठ अधिवक्ता हरिप्रसाद शर्मा, अधिवक्ताहरु विष्णु अधिकारी, शुकदेव गौतम, डिल्लीराम अधिकारी र गिरिधारी सुवेदीले बहस गरेका थिए।"
आर्थिक सहायता कटौती गरेको भन्दै यूएनएचसीआर कार्यालय अगाडि रोहिंग्याको विरोध प्रदर्शन (फोटो फिचर),"काठमाडौं : म्यानमारबाट विस्थापित भई नेपालमा शरणार्थीको रुपमा बस्दै आएका रोहिंग्या समुदायले नेपालस्थित शरणार्थी सम्बन्धी राष्ट्रसंघिय उच्च आयुक्तको कार्यालय (यूएनएचसीआर) अगाडि धर्ना दिएका छन् । यूनएचसीआरले रोहिंज्या शरणार्थी र उनका बालबच्चालाई दिँदै आएको आर्थिक सहायता कटौती गरेको भन्दै उनीहरुले कार्यालय अगाडि सोमबार बिहान विरोध प्रदर्शन गरेका हुन् । रोहिंग्या शरणार्थीका बालबच्चाहरु स्कूल पोशाकमै यूएनएचसीआर अगाडि धर्ना दिएका थिए । यूएनएचसीआरले आर्थिक सहायता कटौती गर्दा बालबच्चाको स्कूलमा तिर्नुपर्ने शुल्क, पोशाकलगायत दिवा खाजामा समेत समस्या हुँदै आएको उनीहरुका अभिभावकले जनाएका छन् । नेपाल सरकारले नेपालमा बस्दै आएका रोहिंग्याहरुलाई अवैध आप्रवासीको संज्ञा दिएको छ। यद्यपी यूएनएचसीआरले भने उनीहरुलाई शरणार्थीको रुपमा मान्यता दिएको छ। तस्बिर : सरोज बैजु"
"कोटेश्वरमा ठूलो दुर्घटना, सार्वजनिक माइक्रो बस र ट्रक ठोक्कियो",काठमाडौं : काठमाडौंको कोटेश्वरमा ट्रक र माइक्रो ठोक्किएर दुर्घटना भएको छ। प्रहरीका अनुसार प्रदेश २००६ख ०२९५ नम्बरको ट्रक र बा२ख १२३१ नम्बर माइक्रो दुर्घटनामा परेको हो। दुर्घटनामा ५२ वर्षका पैदलयात्री देवकुमार सेनको मृत्यु भएको प्रहरीले जनाएको छ। उनको बी एण्ड बी अस्पलतामा उपचारकोफ क्रममा मृत्यु हो। चालक फरार रहेको प्रहरीले जनाएको छ। तस्बिरहरु : सुनिता डंगोल
राजदूत आचार्यलाई आयरल्याण्डको पनि जिम्मेवारी,काठमाडौं : बेलायतस्थित नेपाली राजदूत ज्ञानचन्द्र आचार्यलाई आयरल्याण्डको जिम्मेवारी दिइएको छ। राष्ट्रपति विद्यादेवी भण्डारीले सरकारको सिफारिसमा आचार्यलाई आयरल्याण्डको गैरआवासीय राजदूतमा नियुक्त गरेकी हुन्। राष्ट्रपति भण्डारीले नेपालको संविधानको धारा २८२ को उपधारा (१) बमोजिम नियुक्त गरेकी हुन्।
काठमाडौं जिल्ला अदालतका न्यायाधीश कोइराला निलम्बित,"काठमाडौं : काठमाडौं जिल्ला अदालतका न्यायाधीश राजकुमार कोइराला निलम्बित भएका छन्। आर्थिक लेनदेन बार्गेनिङको अडियो बाहिरिएपछि कोइराला विवादमा तानिएका थिए। न्यायपरिषद् बैठकले छानबिन समिति बनाएर उनलाई निलम्बित गरेको हो। छानबिन समिति गठनबारे सोमबार राजपत्रमा सूचना प्रकाशित भएको हो। राजपत्रमा भनिएको छ, काठमाडौं जिल्ला अदालतका न्यायाधीश राजकुमार कोइराला र अधिवक्ता रुद्रप्रसाद पोखरेलबीच भएको भनिएको टेलिफोन संवाद र सोसँग सम्बद्ध तथ्यहरु सम्बन्धमा आवश्यक छानबिन गरी निज न्यायाधीश राजकुमार कोइरालाले आचरण र कर्तव्यको इमान्दारीपूर्वक पालना नगरेकोलगायतका विषयमा न्याय परिषद ऐन, २०७३ बमोजिम जाँचबुझ गरी कार्य प्रारम्भ गरेको मितिले पैंतालिस दिनभित्र प्रतिवेदन पेश गर्ने र सो समयसम्म प्रतिवेदन पेश गर्न नसक्ने अवस्था भए परिषद्ले अवधि थप गर्न सक्ने गरी सोही ऐनको दफा बमोजिम न्याय परिषदका माननीय सदस्य रामप्रसाद श्रेष्ठको अध्यक्षतामा उच्च अदालत पाटनका माननीय कायम मुकायम मुख्य न्यायाधीश महेशप्रसाद पुडासैनी विज्ञ सदस्य र उच्च अदालत पाटनका माननीय न्यायाधीश महेश शर्मा पौडेल विज्ञ सदस्य रहेको तीन सदस्यीय जाँचबुझ समिति गठन गरेकोले यो सूचना प्रकाशन गरिएको छ। न्यायाधीश कोइराला र अधिवक्ता रुद्र पोखरेलबीच इच्छाराज तामाङको मुद्दाको विषयलाई लिएर घुस बार्गेनिङ भएको अडियो बाहिरिएको थियो।"
पहलकर्तालाई नै समाजवादको गफ दिने भन्दै शंकरप्रति झोक्किए प्रचण्ड !,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले पहलकर्तालाई नै समाजवादको प्रवचन दिएको भन्दै असन्तुष्टि व्यक्त गरेका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै अध्यक्ष दाहालले समाजवादी कार्यक्रमसहित वाम एकताका लागि आफूले पहल गरेको र त्यसलाई तोड्नेहरुले नै आफूलाई समाजवादको गफ दिएको भन्दै असन्तुष्टि जनाएका हुन्। उक्त कार्यक्रममा एमाले महासचिव शंकर पोखरेलले बुर्जुवा पार्टी कांग्रेससँग गठबन्धन गरेर समाजवादमा पुग्न नसकिने र गठबन्धनका वाम दलहरुले समाजवादको नक्कली नारा लगाइरहेको टिप्पणी गरेका थिए। यसमा जवाफ दिँदै प्रचण्डले भने, समाजवादको कुरा गर्ने, समाजवादतिर जाने कुरा गर्ने, हामीले गरेको होइन? वामपन्थीहरु एकताबाट स्थायीत्व र समाजवादतिर जाला, भ्रष्टाचार नियन्त्रण होला, जनतालाई प्रत्यक्ष राहतसहित घोषणापत्रमा उल्लेखित कार्यक्रमतिर जाला भनेर पहल गर्ने हाम्रो अगाडि, अझ मेरो अगाडि, त्यो पहलकर्ताको अगाडि बसेर उहाँ(शंकर पोखरेल)ले समाजवादको कुरा बुर्जुवासँग मिलेर हुन्छ भन्न मिल्छ? उनले एमसीसीमा पनि आफैले तत्कालीन अध्यक्ष केपी ओलीसँग लडेर छानविन समिति बनाएको र पछि त्यसकै आधारमा ब्याख्यात्मक घोषणा गरेर पारित गरेको जिकिर गरे। अस्ति भर्खरै एससीसीमा १२ बुँदे ब्याख्यात्मक घोषणा भयो। यसमा झलनाथजीले सिधै कुरा राख्नुभयो। म के सम्झाउन चाहन्छु भने एमसीसीबारे पहिलो दस्तावेज लेखेर दस्तावेजीकरण मैले गरेको हो। एमसीसीको बारेमा अध्ययन गर्नुस् भनेर झलनाथजीको अध्यक्षतामा छानविन समिति बनाउनुस् भनेर प्रस्ताव गर्ने पनि मैलै नि राखेको हो। झलनाथजीलाई यो हेक्का होला। हेक्का रहन जरुरी छ, उनले भने। एसपीपीको खारेजीमा पनि नेतृत्व पनि आफूले नै गरेको र यसलाई कसैले इन्कार गर्न नसक्ने उनले दाबी गरे। एसपीपीबाट सैन्य गठबन्धनतिर देशलाई लैजाने कुरा ओलीले नै सुरुवात गरेको हो भनेर आफूले भनेको र त्यो प्रमाणबाटै पुष्टि भएको उनको भनाइ थियो। प्रचण्डले ओलीकै कारण आफूहरु समाजवादको यात्रामा पछाडि परेको आरोप लगाए। हामीले त कम्युनिस्ट राम्रा हुन्छन्, वैज्ञानिक हुन्छ भनेर सबैलाई मिलाउन खोजेकै हो। तर निषेधात्मक, सहयात्री सहयोद्धालाई देखिनसक्ने, अरुलाई नसुन्ने, भ्रष्टाचारको पराकाष्ठा नै भए पछि शंकरजीलाई भन्न मन थियो भ्रष्टाचार कसले गर्यो, ओलीजीले १९ बुँदे दस्तावेजले खत्तम पार्यो भन्दै हिँडेका छन् । त्यो सच्चाई थियो। त्यो भित्र लेखेको अधिकांश सुझाव वामदेवजीकै थियो, उनले भने। प्रचण्डले अझै पनि समाजवादको सम्भावना रहेको बताए। तर विचारधारात्मक स्पष्टता र एकतामा चुनौती रहेको उनको भनाइ छ। क्रान्ति र प्रतिक्रान्तिको अनुभवमा शश्लेषण गर्न चुनौती छ। समाजवादीहरुले कसरी लड्ने भन्ने वैज्ञानिक निरुपण दिने चुनौती छ, उनले भने।"
स्वास्थ्य क्षेत्रको सुधारमा समन्वय गरेर अघि बढ्छु : स्वास्थ्य राज्य मन्त्री,"काठमाडौं : स्वास्थ्य तथा जनसंख्या राज्यमन्त्री हीराचन्द्र केसीले स्वास्थ्य क्षेत्रको सुधारका लागि आफूले समन्वय गरेर अघि बढ्ने बताएका छन्। स्वास्थ्य मन्त्रालयमा सपथग्रहणपछि स्वास्थ्य राज्यमन्त्री केसीले अहिलेपनि विकटस्थानमा सिटामल र जीवनजल नपाउने अवस्था रहेको भन्दै त्यो अवस्थाको सुधार गर्न आवश्यक रहेको बताएका हुन्। उनले भने, मुख्य कुरा टीमवर्क हो। सबैसँग सहकार्य गरेर अघि बढ्छु। उनले कर्मचारीहरुको सहयोगबाटै आफूहरुले सफलता पाउने बताए। केसीले भने, कर्मचारीको अनुभव र राजनीतिक विचारको समन्वय गरेर स्वास्थ्य मन्त्रालयका गतिविधीलाई अघि बढाउने योजना छ। एकीकृत समाजवादीबाट आइतबार मात्रै स्वास्थ्य मन्त्रीमा भवानी खापुङ र राज्य मन्त्रीमा केसी नियुक्त भएका थिए।"
अर्थमन्त्रीको प्रश्न देश र जनताको हितका लागि बजेट ल्याउँदा किन विरोध?,"काठमाडौं : अर्थमन्त्री जनार्दन शर्माले स्रोत तथा साधन, पुँजीको एकीकृत परिचालनबाट मात्रै मुलुकको अर्थतन्त्रलाई सुदृढ बनाउन सकिने बताएका छन्। राष्ट्रियसभाको आजको बैठकमा आगामी आवको विनियोजन विधेयकमाथि सांसदहरुले उठाएको जिज्ञासाका बारेमा जवाफ दिँदै उनले बजेटले राखेको लक्ष्य र दृष्टिकोण स्पष्ट रहेको बताए। देशको आवश्यकतालाई सम्बोधन गर्ने खालको बजेट आफूले प्रस्तुत गरेको उल्लेख गर्दै उनले उत्पादनमा आधारित अर्थतन्त्रको विकास, रोजगारी सिर्जना र गरिबी निवारण, कृषि क्षेत्रको उत्पादन वृद्धि, बाँझो उपभोगविहीन जमिनको पूर्णरुपमा प्रयोग, मल बीउ, तालिम उपलब्ध गराउने र उत्पादित वस्तु सरकारले खरिद गर्ने व्यवस्था गरिएको अर्थमन्त्रीको भनाइ छ। तीन खर्ब ५८ अर्ब बराबरको कृषिउपजको आयात भइरहेको डरलाग्दो तथ्याङ्क पेस गर्दै अर्थमन्त्रीले कृषि क्षेत्रको विकास गर्ने, किसानलाई आत्मनिर्भर बनाउने कुरा गर्दा कसरी अनैतिक भयो भन्ने जिज्ञासा राखे। आयात प्रतिस्थापन गर्न निर्यात बढाउने लक्ष्यका साथ प्रोत्साहनको नीति अगाडि सारिएको उल्लेख गर्दै उनले उद्यमशीलताको विकास, ग्रामीण अर्थतन्त्रको विकासका लागि उद्यमशीलताको विकासमा जोड दिइएको बताए। स्थानीय तहको केन्द्रसम्म पक्की सडक निर्माण गर्ने, औद्योगिक उत्पादनको वृद्धि, पर्यटनलगायतका सेवा क्षेत्रलाई विकास गर्ने, निरपेक्ष रेखामुनि रहेका नागरिकलाई त्यसबाट बाहिर निकाल्नका लागि स्थानीय सरकारसँग मिलेर काम गर्ने विषयलाई प्राथमिकतामा राखिएको अर्थमन्त्रीको भनाइ छ। आगामी आर्थिक वर्षको बजेटले भौतिक पूर्वाधारको विकासमा विशेष जोड दिइएको जानकारी दिँदै उनले शिक्षा क्षेत्र पनि उत्तिकै प्राथमिकतामा रहेको, बजेट कार्यान्वयनमा आम जनतालाई सहभागी गराउने विषयलाई महत्व दिइएको बताए। औद्योगिक क्षेत्रको विकासका लागि सरकारले विशेष प्राथमिकतामा राखिँदा त्यसैलाई विचौलियालाई फाइदा भयो भनेर नमिल्ने कथा बुनिएको अर्थमन्त्रीको भनाइ छ। विद्युतीय सवारी साधनका सन्दर्भमा पनि सरकारले स्पष्ट दृष्टिकोणका साथ नीतिगत व्यवस्था गरेको तथा विलासी सवारीसाधनको आयातमा केही नियन्त्रण गर्न खोजिएको उनले बताए। सरकारले देशभित्रै उत्पादन हुने रु दुई अर्ब बराबरको स्यानिटरी प्याड खरिद गर्ने गरी व्यवस्था गरिएको जानकारी दिए। अन्तर्राष्ट्रिय बजारमा भएको इन्धनको मूल्यवृद्धिका कारण पनि केही समस्या देखिएको भन्दै उनले सरकारले प्रस्तुत गरेको नीति तथा कार्यक्रम र बजेटको कार्यान्वयनबाटै अर्थतन्त्रलाई सबल बनाइने विश्वास व्यक्त गरे।"
सिटिजन्स बैंकको शाखारहित बैंकिङ्ग सेवा रुकुमको चुनवाङमा,काठमाडौं : सिटिजन्स बैंक इन्टरनेसनल लिमिटेडले आफ्नो शाखारहित बैंकिङ्ग सेवा रुकुम पूर्वको भुमे गाउँपालिका९ चुनवाङ विस्तार गरेको छ। सो स्थानमा सेवा संचालनका लागि स्थानीय व्यवसायी भिमप्रसाद पुनलाई व्यवसायिक प्रतिनिधि नियुक्त गरिएको बैंकले जनाएको हो। आसार १० गतेबाट ९६ ओैं शाखारहित बैंकिङ्ग सेवा चुनवाङमा प्रारम्भ गरेको बैंकले जनाएको छ।
गठबन्धनको सरकार आएपछि राष्ट्रियतामाथिको खतरा झन् बढ्यो : झलनाथ खनाल,"काठमाडौं : नेकपा एकीकृत समावादीका सम्मानित नेता झलनाथ खनालले सत्ता गठबन्धन बनेदेखि राष्ट्रियतामाथि खतरा बढेको बताएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै उनले देश त्यसतर्फ धकेलिएको बताए। 'सत्ता गठबन्धन बनाएपछि राष्ट्रियता बलियो बनाउँछौं जस्तो लागेको थियो। सुदृढ हुँदै जान्छजस्तो लागेको थियो। तर गठबन्धनको सरकार बनेदेखि मैले हेर्दैछु, राष्ट्रियतामाथि झन् झन् खतरा बढेको देखिन्छ,' उनले भने। उनले उदाहरणको रुपमा राजदूत नियुक्ति, रुसयुक्रेन युद्धमा नेपालको वक्तव्य र एमसीसी ज्वलन्त उदाहरण भएको बताए। 'सरकार बन्नेवितिकै प्रधानमन्त्रीले पश्चिमा तीनटा मुलुकको राजदूत नियुक्ति गर्नुभयो। चीन र जापानको गर्नुभएन,' उनले त्रुटि औँल्याउँदै भने। उनले चीन र भारत विश्कै शक्तिशाली राष्ट्र बन्दैगएको बताए। 'उत्तरतिरको शक्ति संसारको ठूलो शक्ति हुन्छ हुन्छ। कसैले रोक्न सक्दैन। दक्षिणतिरको शक्ति दोस्रो हुन्छ हुन्छ। हामी पहिलो र दोस्रोको बीचमा छौं। अहिलेका महाशक्ति भन्नेहरु त दोस्रोभन्दा मुनि झर्दैछन्। अनि २१औं शताव्दीको पावर हाउसको बीचमा रहेर पराष्ट्र नीतिमा सन्तुलन कायम गर्न पर्दैन? कुने वक्तव्य जारी गर्नुअघि गठबन्धनमा छलफल चलाउनु पर्दैन?,' उनले सरकारको आलोचना गर्दै भने। उनले एसपीपी रोक्न सफल भएकोमा नेताहरुलाई धन्यवाद दिए। 'एमसीसी अनुमोदन भए पनि हामीले एसपीपी रक्यौं। नत्र अमेरिकी सेनाहरु हाम्रा पहाड हिमाल परेड खेल्थे। त्यसका लागि नेताहरुलाई धन्यवाद दिनैपर्छ,' उनले भने।"
कुनै सामरिक वा रणनीतिक गठबन्धनमा नेपाल प्रवेश गर्दैन : परराष्ट्रमन्त्री,"काठमाडौं : परराष्ट्रमन्त्री डा नारायण खड्काले कुनै सामरिक वा रणनीतिक गठबन्धनमा नेपाल प्रवेश नगर्ने बताएका छन्। सोमबार राष्ट्रियसभा बैठकमा उनले राष्ट्रिय विपरित हुनेगरी कुनै सामरिक वा रणनीतिक गठबन्धनमा नेपाल प्रवेश नगर्ने बताए। एसपीपी कार्यक्रम अघि नबढाउने निर्णय भएको भएको भन्दै खड्काले भने, नेपालको राष्ट्रिय हित र नेपालले अवलम्बन गर्दै आएको असंलग्न परराष्ट्र नीति विपरीत हुनेगरी कुनै सामरिक वा रणनीतिक गठबन्धनमा नेपाल प्रवेश नगर्ने सम्मानित सदनसमक्ष अनुरोध गर्न चाहन्छु। नेपालको परराष्ट्र नीतिका कारण विश्वका सबै राष्ट्रहरुसँग मैत्रीपूर्ण सम्बन्ध कायम रहेको उनको भनाइ छ। उनले भने, अन्तर्राष्ट्रिय क्षेत्रमा नेपालको प्रतिष्ठा अझ बढेको छ। नेपालसँग दौत्य सम्बन्ध कायम भएको देशको संख्या १७७ पुगेको अवगत गराउन चाहन्छु।"
दिवा खाजाबारे अभिभावक : एक त काच्चै हुन्छ त्यो पनि आधा पेट मात्रै,"वीरगन्ज : सरकारले सामुदायिक विद्यालयमा पढ्ने बालबाबालिकाहरुका लागि दिवा खाजा कार्यक्रममा ठूलो स्रोतसाधन खर्च गरिहेको छ। स्थानीय तहले पनि खाजाका लागि खर्च गरेको देखिन्छ। तर हाल अधिकासं सामुदायिक विधालयहरुमा दिवा खाजा गुणस्तरहीन भएको तथा आधाकाचो खाने कुरा बालबालिकाहरुलाई खुवाउने गरिएको अभिभावकहरुले गुनासो गरेका छन्। विद्यालयमा विद्यार्थीको उपस्थिति नियमित गराउनुका साथै उनीहरूको शारीरिक तथा मानसिक विकासका लागि पर्याप्त कार्बोहाइड्रेट, प्रोटिन, फ्याट तथा शरीरलाई चाहिने विभिन्न पोषक तत्त्व मिलाएर खाजा दिने व्यवस्था मिलाउन हरेक सामुदायिक विधालयमा दिवा खाजाको व्यवस्था गरिएको हो। तर विधालयहरुले भने नपाकेको खानेकुरा, त्यो पनि चाहिने जति नदिईने गरेका कारण नामको लागि मात्रै दिवा खाजा भएको कारण बालबालिकाहरु खाजाखान टिफिनका बेला घरमै आउने गरेको अभिभावहरु बताउँछन्। पर्साकी अभिभावक सुनैना देवी गुनासो पोख्दै भन्छिन्, गरिबका बालबालिकालाई विधालयमा टिकाउन सरकारले दिवा खाजाको व्यवस्था त गर्यो तर हाम्रा बालबालिकालाइ विधालयले कस्तो खालको खाजा खुवाउँदै छ भन्ने निगरानी नै छैन, जसका कारण शिक्षकहरुले मनोमानी गरिरहेका छन्। उनी थप्छिन्,कहिले अध्कच्चो त कहिले खाजा नै नभेटीने, कहिले आधा पेट खाजा मात्रै दिन्छन्, त्यहि भएर बालबालिकाहरु खाजा खान घर आईपुग्छन्, नामको लागि मात्रै खाजाको व्यवस्था गरेको जस्तो देखिन्छ, फाइदा त विधालयलाई होला हाम्रो बालबालिकालाई त छैन। यसका साथै कतिपय विधालयहरुमा आर्थिक वर्षको अन्त्यसम्म पनि दिवा खाजा कार्यक्रम संचालन नभएको अभिभावकहरुले बताएका छन्। कतिपय अभिभावकले विधालयहरुमा दिवा खाजाको नाममा अध्कच्चो खाने कुरा दिईरहेको कारण बालबालिकाहरु बिरामीसमेत परेको उनीहरुको भनाई छ। पर्साकी अर्का अभिभावक सोना देवीले भनिन्, काँचै पकाएर दिईने दिवा खाजाको कारण बच्चाहरु बिरामी पनि पर्छन्, पेट नभरेर घर पनि आईपुग्छन्, बालबालिकालाई विधालयमा टिकाईराख्न र स्वस्थ्य राख्न यो व्यवस्था गरिएको भनिन्छ तर खाजामा पनि भेदभाव गरिन्छ। विधार्थीका लागि एक थरीको र शिक्षक शिक्षिकाको लागि अर्को थरीको खाजा पकाईन्छ। सरकारका प्रतिनिधि आफैं विधालयमा आएर खाजाको गुणस्तर निरीक्षण गर्न जरुरी छ। दिवा खाजा कार्यक्रमको बजेट संघ सरकारबाट पालिकामा समयमा पठाईएपनि विधालयमा भने आर्थिक वर्षको अन्त्यअन्तमा मात्रै आपुग्ने गरेकोले दिवा खाजा वितरणमा समस्या हुने गरेको शिक्षकहरु बताउछन्। पर्साको सखुवा प्रसौनी गाँउपालिकाको श्रीपुर पचगावा माविका प्राध्यानाध्यापक शिवनाथ प्रसाद चौधरी दिवा खाजा कार्यक्रमको लागि आएको बजेट समयमै नआउदाा समस्या हुने गरेको बताउछन्। उनी भन्छन्,एक आर्थिक वर्षको अन्तिम तिर मात्रै बजेट निकासा भएर विधालयमा आउछ, जसका कारण पालिकामा सुरुमा दिएको विधार्थी संख्याभन्दा बढी विधार्थी हुन्छन्। जसका कारण सबैलाई खाजा खुवाउँदा रकम अपुग हुन जान्छ। यसका साथै प्रति विधार्थी १५ रुपैयाँ तोकेर रकम आउने गरेको भन्दै त्यो रकम पनि अपुग भएको उनी बताउछन्। शिक्षा मन्त्रालयको शिक्षा तथा मानवश्रोत विकास केन्द्रका निर्देशक गणेशप्रसाद पौडेलले भने दिवा खाजा कार्यक्रमको सन्चालन र नियमन गर्ने निकाय सम्बन्धित पालिका भएको बताउछन्। उनी भन्छन्,यो कार्यक्रमको जवाफदेही स्थानीय पालिका र जनप्रतिनिधि हुन्, उनीहरुले नै यस तर्फ विशेषध्यान दिन जरुरी छ।"
लागूपदार्थविरुद्ध स्कुले विद्यार्थीलाई सचेतना,"जाजरकोट : पछिल्लो समय लागूपदार्थ दुर्व्यसनीमा अधिकाँस स्कुले विद्यार्थी फस्दै गएपछि यसविरुद्ध सचेतना अभियान थालिएको छ। जाजरकोटका प्रहरी प्रमुख डिएसपी सन्तोष निरौला आफैं विद्यालयमा पुगेर विद्यार्थीलाई लागूपदार्थ दुर्व्यसनीविरुद्ध सचेतना दिन थालेका छन्। जिल्लाका धेरै विद्यालयमा आफैं पुगेर डिएसपी निरौलाले विद्यार्थीलाई लागूऔषध उत्पादन, सेवन, बिक्रिवितरण तथा ओसारपसार र दुरुपयोग सम्बन्धी सचेतना कक्षा दिँदै आएका छन्। आईतबारमात्र अन्तर्राष्ट्रिय लागू पदार्थ तथा अवैध तस्करीविरुद्धको दिवसको अवसर पारेर स्वास्थ्य सेवा कार्यालय र जिल्ला प्रहरी कार्यालय जाजरकोटको आयोजनामा त्रिभुवन मावि खलंगाका दुई सय बढी छात्रछात्रालाई लागू औषधबाट हुने शारिरीक, मानसिक तथा सामाजिक असरबारे डिएसपी निरौलाले प्रशिक्षण दिएका छन्। कुलतमा कोही पनि बालबालिका नफसुन भनेर आफूले दुर्व्यसनीविरुद्धको सचेतना अभियान नै थालेको डिएस्पी निरौलाले बताए। सरोकारवाला सँगको सहकार्यमा यो अभियानले सार्थकता पाउने उनको विश्वास छ। पछिल्लो समय १२, १३ वर्ष माथिका युवाहरुमा लागूपदार्थ सेवन गर्ने कुलत देखिएको स्वास्थ्य सेवा कार्यालयका निमित्त प्रमुख नवराज कडेलले बताए। लागूपदार्थको कुलतले ब्यक्ति, घरपरिवार र समाजलाई नै अपाङ्ग सरह बनाइदिने भएकोले बेलैमा सरोकारवाला सबै सचेत हुनु पर्ने उनको भनाई छ। जाजरकोटमा लागूपदार्थको मुख्य स्रोतकोरुपमा रहेको गाँजा र अफिम खेती हुने गरेको छ। प्रहरीले गाँजा र अफिमका बोट नै नष्ट गर्ने अभियान चलाएपनि लुकीछिपी यसको खेती गर्ने परम्परा हट्न सकेको छैन।"
शंकरलाई प्रचण्डको जवाफ : शोधनान्तर घाटाको जन्मदाता ओली सरकार र युवराज खतिवडा हो,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले शोधनान्तर घाटाको जन्मदाता केपी ओली नेतृत्वको सरकार भएको बताएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै अध्यक्ष दाहालले ओलीकै सरकारले देशलाई आर्थिक संकटतिर धकेलेको आरोप लगाएका हुन्। उक्त कार्यक्रममा एमाले महासचिव शंकर पोखरेलले एमाले सरकारमा हुँदासम्म शोधनान्तर स्थिति बचतमा रहेको र अहिले गठबन्धन सरकार आएपछि शोधनान्तर स्थिति ३ खर्ब घाटामा गएको दाबी गरेका थिए। ९ महिनाको अवधिमा आएको यो स्थितिको कारण खोज्न गठबन्धनका नेताहरुलाई भनेका शंकरलाई प्रचण्डले जवाफ दिएका हुन्। दाहालले भने, हाम्रो अगाडि उहाँले जो शोधान्तर घाटाको कुरा गर्नुभयो। आज शोधान्तर घाटाको जुन अवस्था छ, त्यो प्रणेता, जन्मदाता केपी ओली नेतृत्वको सरकार र युवराज खतिवडा हो। कार्यक्रममा एमाले महासचिव पोखरेल आफ्नो कुरा राखेर हिँडेका थिए। अन्तिममा बोलेका प्रचण्डले पोखरेललाई पर्खिएर आफ्नो कुरा सुनेर जान आग्रह गरे पनि बाहिरबाट सुनिहाल्ने भन्दै हिँडेको गुनासो गरे। उहाँलाई के भन्न मन थियो भने शंकरजी कमसेकम हामी यहाँ अगाडि हुँदा यसरी नबोल्नुस् न। यो कसरी बोल्न सक्नुभयो भन्न मन लागेको थियो, उनले भने, तर उहाँ जानुभयो। बाहिरबाट सन्नुनै हुनेछ।"
"कांग्रेसबारे गठबन्धनका वाम नेताहरुलाई शंकर पोखरेलको प्रश्नै प्रश्न, लज्जित हुने अवस्था आउने दाबी","काठमाडौं : नेकपा एमालेका महासचिव शंकर पोखरेलले नेपाली कांग्रेससँग गठबन्धन गरेर समाजवादमा पुग्न नसकिने बताएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै पोखरेलले यात्रा कांग्रेस गठबन्धनको गर्ने र उद्देश्य समाजवादको लिनु उपयुक्त नभएको बताएका हुन्। गठबन्धन सत्ता प्राप्तिको उद्देश्यमा छ। समाजवादमा होइन। कि त गठबन्धनका वाम दलहरुले नेपाली कांग्रेसलाई समाजवादी पार्टी मान्नुपर्यो। होइन भने गठबन्धनको उद्देश्य समाजवादी हो भन्ने मान्न सकिँदैन, उनले भने। महासचिव पोखरेलेल भने, नेपाली कांग्रेस बुर्जुवा शक्तिको पार्टीको भन्छौं भने गठबन्धन समाजवादका लागि बाधक हो भन्ने बुझ्नुपर्छ। प्रतिक्रियावादी समान्तको हितमा सञ्चालित राजतन्त्र फाल्न नेपाली कांग्रेससँगको सहकार्य प्रशंसनीय छ। तर समाजवादको हकमा कांग्रेससँग सहकार्य मिल्दैन। महासचिव पोखरेलले नेपालका राजनीतिक दलहरु प्रतिक्रियावादी शक्तिविरुद्धको संघर्षमा च्याम्पियन भएको तर देश निर्माणको अभियानमा च्याम्पियन हुन नसकेको बताए। समाजवादमा जान उत्पादन सम्बन्धमा परिवर्तन र दलको नेतृत्वमा परिवर्तन हुनुपर्नेमा पोखरेलले जोड दिए। नेपाली कांग्रेसले जितेमा समाज बुर्जुवातर्फ जानसक्छ। वामपन्थीले जितेमात्र समाजवादतर्फको यात्रामा जान्छ। बलियो अर्थतन्त्रको जगमा मात्रै समाजवाद निर्माण हुनसक्छ, उनले भने। एमालेप्रति गठबन्धनको घृणाको राजनीति रहेको भन्दै गठबन्धन सही बाटोमा छ कि छैन भनेर आफै समीक्षा गर्ने बेला आएको बताए। देश बनाउने हो भने समस्याभित्र पस्नुपर्छ। को सत्तामा जाने भन्ने प्रतिस्पर्धाले बन्दैन, उनले भने, सत्ताबाट सत्ताको गोलचक्करबाट समाजवाद निर्माण हुन सक्दैन। राष्ट्र निर्माण हुन सक्दैन। सत्ताको भर्याङका लागि समाजवादीको नारा प्रयोग नगरौं। उनले अहिले जे आधारमा घृणाको राजनीति भएको छ, केही समयपछि लज्जित हुने अवस्था आउने दाबी गरे।"
भीम अस्पतालका स्वास्थ्यकर्मी : जोखिम भत्ता नपाएको गुनासो,"भैरहवा : दोस्रो चरणको कोरोना महामारीमा सरकारले स्वास्थ्यकर्मीहरुलाई ५० प्रतिशत जोखिम भत्ता दिने बताएको थियो। तर, एक वर्षबढी समय व्यतित हुँदासमेत कोरोना महामारीमा खटिएका स्वास्थ्यकर्मीले सरकारले दिने भनेको जोखिम भत्ता पाएका छैनन्। पटकपटक जोखिम भत्ता उपलब्ध गराउन आग्रह गर्दा समेत भत्ता नपाएपछि स्वास्थ्यकर्मीले आन्दोलनको चेतावनी दिएका छन्। स्वास्थ्यकर्मीलाई सरकारले ६ महिनाको जोखिम भत्ता उपलब्ध गराउने जनाएको थियो। संघ सरकारले देशभरका स्वास्थ्यकर्मीलाई पारिश्रमिकको ५० प्रतिशत भत्ता उपलब्ध गराउने बताएको थियो। लुम्बिनी प्रदेश सरकारले पनि संघ सरकारले जस्तै प्रदेशमा महामारीको जोखिममा काम गरेका स्वास्थ्यकर्मीलाई ५० प्रतिशत भत्ता उपलब्ध गराउने घोषणा गरेका थियो। तर, अझै दुबै सरकारले स्वास्थ्यकर्मीहरुलाई भत्ता उपलब्ध गराएका छैनन। २०७८ वैशाखदेखि पुससम्म कोभिड महामारीमा खटिएको तर जोखिम भत्ता नपाएको भन्दै भैरहवा स्थित भीम अस्पतालका स्वास्थ्यकर्मीले आन्दोलनको चेतावनी दिएका छन्। सोमबार भैरहवा पत्रकार सम्मेलन गरी उनीहरुले तत्काल भत्ता उपलब्ध गराउन सरकारसँग माग गरेका छन्। सरकारले जोखिम भत्ता उपलब्ध नगराएको भन्दै भीम अस्पतालका स्वास्थ्यकर्मीहरुले यसअघि नै संघर्ष समिति गठन गरेका थिए। हामीले आफ्नो ज्यान जोखिममा राखेर महामारीमा खट्यौं, काम गर्यौ, धेरै संक्रमितको ज्यान बचाउन सफल भयौं, तर सरकारले हामीलाई अपहेलित गर्यो, भीम अस्पलातका स्वास्थ्यकर्मी एवं संघर्ष समिति अध्यक्ष गोपाल उपाध्यायले भने। अस्पताल प्रशासनका अनुसार भीम अस्पतालका १७४ जना स्वास्थ्यकर्मीले कोरोना महामारीमा काम गरे वापतको जोखिम भत्ता पाएका छैनन्। यसका लागि पटकपटक पहल गरिए पनि प्रदेश सरकार र संघ सरकारले अझै उपलब्ध गराएको छैन। संघर्ष समिति अध्यक्ष उपाध्यायले गत २०७८ साउनदेखि पुससम्म भत्तावापतको एक करोड ४९ लाख ८० हजार रकम स्वास्थ्यकर्मीले पाउन बाँकी रहेको जनाए। उनकाअनुसार २०७८ बैशाखदेखि असारसम्म तीन महिनाको भत्ता पनि उपलब्ध गराइएको छैन। आर्थिक वर्ष परिवर्तन भयो भनेर पहिला तीन महिनाको भत्ता दिइएन, यसपटक पनि आर्थिक वर्ष परिवर्तन हुँदैछ, सरकारले फेरि भत्ता नदिने राणनीति बुनिरहेको छ, उनले भने, यही असार १६ गतेसम्म भत्ता उपलब्ध भएन भने हामीले ओपीडी लगायतका अरु सबै सेवा बन्द गरेर अन्य संघर्षका कार्यक्रम घोषणा गर्न बाध्य हुन्छौं। संघर्ष समितिका सचिव जनकराज पन्तले महामारीमा जोखिम मोलेर काम गर्दासमेत सरकारले स्वास्थ्यकर्मीलाई बेवास्ता गरेको जनाए। भीम कोभिड डेडिकेटेड अस्पताल हो, यही अस्पतालकै स्वास्थ्यकर्मीले नै भत्ता नपाउनु दुखद् हो, उनले भने, कुनै उपाय नलागेपछि हामी बाध्य भएर आन्दोलनको तयारीमा जुटेका हौं। अस्पतालका बालरोग विशेषज्ञ एवं कोभिड फोकल पर्सन डा आरफि हुसेनले आफूहरुले सरकारलाई भत्ता उपलब्ध गराउन नभने पनि सरकारले आफै घोषणा गरेर नदिनु राम्रो नभएको बताए। यसले स्वास्थ्यकर्मीहरुको मनोबल घट्ने भन्दै तत्काल भत्ता उपलब्ध गराउन उनले आग्रह गरे। साथै उनलदे स्वास्थ्यकर्मीहरुको भावनासगँ नखेल्न सरकारलाई आग्रह गरे। अस्पतालका प्रवक्ता एवं मेडिकल अफिसर डासिद्धार्थ पाण्डेयले थप संघर्षका कार्यक्रममा उत्रिने आफूहरुको रहर नभएको भन्दै भत्ता छिटो दिन सरकारसँग अनुरोध गरे। भत्ता नपाएपछि अस्पतालका चिकित्सक, नर्स, कर्मचारीलगायतका स्वास्थ्यकर्मीले असार ७ मै संघर्ष समिति बनाएर प्रशासन र सरकारलाई दवाव दिदै आएका थिए। स्वास्थ्यकर्मीहरुले संघर्ष समितिमार्फत् प्रमुख जिल्ला अधिकारी ऋषिराम तिवारीको पनि ध्यानकर्षण गराएका थिए। तर, अझै मागको सुनुवाई भएको छैन। अस्पतालकी मेडिकल सुपरिटेन्डेन्ट (मेुसु) डाशकुन्तला गुप्ताले भत्ता उपलब्ध गराउन प्रदेश र संघ सरकारलाई पत्राचार गरिएको बताइन्। अहिले एकजना कर्मचारीलाई काठमाडौंस्थित मन्त्रालयमै पठाएर भत्ता उपलब्ध गराउन अनुरोध गरेका छौं, उनले भनिन्, अन्य स्वास्थ्यकर्मी र कर्मचारीहरुजस्तै मैले पनि भत्ता पाएकी छैन, मन्त्रालयले बजेट पठाएमा सबैले पाउँछौं। तर अन्दोलन गरेर सेवा ठप्प पार्नु हुँदैन। उनले सेवा ठप्प पार्ने काम नगर्न आग्रह गर्दै आफ्नो तर्फबाट भत्ता उपलब्ध गराउन निरन्तर पहल गरिरहेको बताइन्। कोभिड महामारीमा भीम अस्पतालमा एक हजार बढी संक्रमितले उपचार गराएका थिए।"
शंकरलाई रामचन्द्रको जवाफ : एमालेले समाजवादको जग भत्काउन खोजेपछि गठबन्धन बन्यो,"काठमाडौं : नेपाली कांग्रेसका नेता रामचन्द्र पौडेलले निमुखालाई न्याय र विपन्नलाई आय नै समाजवाद भएको जिकिर गरेका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै पौडेलले समाजवादी समाजमा न्याय र समानता हुनुपर्ने बताएका हुन्। उक्त कार्यक्रममा एमाले महासचिव शंकर पोखरेलले कांग्रेस बुर्जुवा पार्टी भएको र समाजवादमा जान नसक्ने बताएका थिए। उनले कांग्रेससँग गठबन्धन गरेका वाम दललाई समाजवादको नक्कली नारा नलगाउन भनेका थिए। यसमा जवाफ दिँदै पौडेलले निमुखालाई न्याय र विपन्नलाई आय नै कांग्रेसको समाजवाद भएको बताए। कांग्रेस शब्दजालमा नलाग्ने र न्याय र समानताको पक्षधर भएको उनको भनाइ छ। शंकरजीले कांग्रेसबाट कहाँ समाजवाद पुगिन्छ भन्नुभयो। उहाँसँग कुरा गर्न मन थियो। उहाँले बुझेको समाजवाद के हो? मैले बुझेको समाजवाद के हो भनेर, उनले भने, तर एउटा कुरा भन्नै पर्छ। अहिलेको संविधान नै समाजवादको जग हो। यसलाई भत्काउन खोज्दा गठबन्धन बनेको हो। अहिलेको संविधान पूर्ण कार्यान्वयन गर्न सके समाजवादको जग हाल्न सकिने पौडेलले बताए। यो संविधान भत्काउन खोज्यो भने समाजवादको जग भत्किने उनको चिन्ता थियो। उहाँहरु(एमाले)ले समाजवादको जग भत्काउन खोजेपछि बचाउन यो गठबन्धनको आवश्यकता परेको हो, उनले भने। पौडेलले थपे, कम्युनिस्ट पार्टीको एकल सरकार पनि हामीले दख्यौ नि। कांग्रेसले सबै उद्योग कलकारखाना बेच्यो भन्थे। त्यसो भन्नेहरु, कम्युनिस्टरुको पालामा साम्यवादी समाजवादीहरु उत्पादनमा लाग्ने भनेको उद्योग समाजवादी कस्तो हुन्छ भनेर हेर्न प्रतिक्षा गरेको थिए। तर कुनै उद्योग खोलेको र चलेको हेर्नै पाइन्। कम्युनिस्टको पालामा कृषि सामग्री संस्थान लिमिटेडबाट सरकारको स्वामित्वमा लिन्छ भनेर ठानेको थिए तर वास्तै गरेनन्। व्यापारिलाई फाइदा भयो भने मल ल्याउँछ। फाइदा भएन भने ल्याउँदैन। किसानलाई मारमा पारेको छ। यो घटनाको उदाहरण दिँदै पौडलले सोधे, उहाँहरु कांग्रेसभन्दा बढी समाजवादी कहाँबाट हुनुभयो? त्यसकारण संविधानले समाजवादको जग निर्माण गरेको छ। लडाइँ कांग्रेस कम्युनिस्टको होइन, स्थायीत्व र अस्थिरता मच्चाउने बीचको हो। तर ओलीजीहरुले बुझ्न सक्नुहुन्न।"
कैलालीमा लुटिएको भनिएको कार भेटियो,काठमाडौं : कैलालीको गोदावरी नगरपालिका४ स्थित गाईमारेमा गाउँपालिकाका कर्मचारीको लुटिएको कार भेटिएको छ। लिफ्ट मागेका तीन जनाले हात खुट्टा बाँधेर कार लुटेर फरार भएका थिए। डडेलधुराको आलिताल गाउँपालिकामा कम्प्युटर अपरटेरको रुपमा काम गर्ने लोकेन्द्र भण्डारीले चलाएको कार ती अपरिचित व्यक्तिहरुले लुटेर लगेको कैलाली प्रहरी प्रवक्ता वेदप्रकाश जोशीले जानकारी दिए। उनका अनुसार आज अपरान्ह १ बजे भण्डारीले चलाएको प्रदेश ३०१०२३ च ८७२१ नम्वरको कारलाई कञ्चनपुर बाटसोही कारमा लिफ्ट मागेका थिए। लगत्तै नामथर नखुलेका ३ जनाले चालकलाई कुटपिट गरी चुन्नी जस्तो कालो कपडाले हातखुट्टा बाँधी सडक देखी झण्डै १०० मिटर तल जंगलमा फालेको प्रहरीले जनाएको छ। डडेलधुराको आलिताल गाउँपालिकाका कम्प्युटर अपरेटर लोकेन्द्रसिंह भण्डारीलाई तीन भारतीयले लुटपाट गरेका हुन्।
"हिमाल सुरक्षा परिषद् : आतंक मच्चाउँदै आएको समूह, प्रहरीले बनाइदियो छिन्नभिन्न","विराटनगर : हिमाल सुरक्षा परिषद् नामक समूह खडा गरेर सशस्त्र द्वन्द्वको घोषणा गरी प्रदेश १ का विभिन्न स्थानमा आतंक मच्चाउँदै आएको अपराधिक जत्थालाई प्रहरीले छिन्नभिन्न बनाइदिएको छ। परिषद्का नाममा प्रदेशका झापा, सुनसरीलगायतका जिल्लामा बम विष्फोट गराउने, बमजस्तो देखिने शंकास्पद वस्तु राख्ने, चन्दा उठाउने, सर्वसाधारण तथा व्यापारीलाई धम्क्याउने, त्रसित बानाउने, शान्ति सुरक्षामा खलल पुर्याउने तथा आतंक सिर्जना गर्ने समूह केही समयअघिसम्म सक्रिय थियो। समूहकै नेतृत्वकर्ता पक्राउ परेर कारागार चलान भएपछि पछिल्लो ३ महिनायता परिषद्को नाममा हुने गरेका आतंक र अपराधिक गतिविधि शून्य बनेको छ। केही व्यक्ति मिलेर खडा गरिएको परिषद्का सबै संरचना ध्वस्त बनाउँदै प्रहरीले उसका अपराधिक गतिविधि निस्तेज पारिदिएको हो। प्रहरीको सक्रियताका कारण सांगठनिक संरचना छिन्नभिन्न हुँदा अहिले यो समूह अस्तित्वमै नरहेको उच्च सुरक्षा स्रोतले बतायो। सार्वजनिक शान्ति सुरक्षामा खलल पुर्याउँदै आएको परिषद्को संरचना ध्वस्त बनाउन र यसमा आवद्धलाई पक्राउ गर्न प्रहरीले ठूलो मिहीनेत गरेको थियो। अहिलेसम्म परिषद्मा आवद्ध भएका १४ जना पक्राउ परिसकेका छन्। पक्राउ पर्नेमा परिषद् आवद्ध १ जना पत्रकार पनि रहेको प्रहरीले जनाएको छ। पक्राउ गरेर मुद्दा चलाइएकामध्ये केही व्यक्ति कारागार चलान भएका छन्। केही धरौटीमा छुटेका छन्। यद्यपि अन्तिम किनारा लाग्न बाँकी मुद्दा अदालतमा विचाराधीन छ। यो अपराधिक समूहको नेतृत्वकर्ता ४३ वर्षीय सञ्जय भनिने खगेन्द्र खरेलसहित ३ जना जिल्ला अदालत सुनसरीको आदेशबाट कारागार चलान भइसकेका छन्। प्रहरीका अनुसार झापाको कनकाई नगरपालिका८ लक्ष्मीपुरमा बस्दै आएका खगेन्द्र हिमाल सुरक्षा परिषद्का केन्द्रीय अध्यक्ष हुन्। उनीसहित परिषद्मा आवद्ध सुनसरीको इटहरीकी आशा ठकुरी भनिने लक्ष्मीदेवी थापा र लमजुङको ढोडेनी गाउँपालिका७ का २३ वर्षीय शेरजंग गुरुङलाई कारागार चलान गरिएको अदालतले जनाएको छ। तीनै जनालाई जिल्ला अदालत सुनसरीका न्यायाधीश सुबासबाबु पुरीको इजलासले गत जेठ २० गते पुर्पक्षका लागि थुनामा राख्न आदेश दिएको हो। सुनसरीको इटहरी उमपहानगरपालिका२ स्थित अमर श्रेष्ठको घरको कोठामा २०७८ चैत १४ गते बम विष्फोट भएको थियो। विष्फोटमा शेरजंग र लक्ष्मीदेवीका छोरा रविन थापा घाइते भएका थिए। उक्त कोठामा छोरासहित लक्ष्मीदेवी डेरा बस्थिन्। इटहरीको मिसनबाट चर्चको गेटमा राख्ने उदेश्यले लक्ष्मीदेवीको कोठामा तयार पारिएको उक्त बम सोही कोठाभित्र विष्फोट भएको प्रहरीको अनुसन्धानबाट खुलेको छ। प्रहरी स्रोतका अनुसार परिषद्का नाममा सुनसरी लक्षित अपराधिक गतिविधि र आतंक मच्चाउने योजना लक्ष्मीदेवीकै कोठाबाट बन्ने गरेको पाइएको छ। बम विष्फोट भएको घटनाको अनुसन्धान गर्ने क्रममा प्रहरीले लक्ष्मीदेवीलाई २०७८ चैत १७ गते र खगेन्द्रलाई चैत १८ गते पक्राउ गरेको थियो। लक्ष्मीदेवी पक्राउ परेपछि उनीसँगको नियमित सम्पर्कका आधारमा खगेन्द्रलाई पक्राउ गर्न प्रहरी सफल भएको हो। विष्फोटबाट घाइते भएका शेरजंग र रविन पनि उपचारपछि पक्राउ परे। नियमित सम्पर्कमा रहेर अपराधिक गतिविधिमा खगेन्द्रलाई सल्लाह दिने गरेको पाइएपछि झापाको कमल गाउँपालिका१ घर भएका पत्रकार ३९ वर्षीय उत्तम रिजाललाई पनि प्रहरीले गत वैशाख १३ गते पक्राउ गरेको थियो। पक्राउ परेकाहरुविरुद्ध प्रहरीले बम विष्फोट र संगठित अपराध सम्बन्धी मुद्दा चलाएको थियो। इलाका प्रहरी कार्यालय इटहरीका डीएसपी खगेन्द्रबहादुर खड्काको नेतृत्वमा अनुसन्धान सकेर प्रहरीले मिसिल बुझाएपछि सरकारी वकिल कार्यालयले उनीहरुविरुद्ध अदालतमा मुद्दा दर्ता गर्यो। अदालतले पुर्पक्षका लागि थुनामा राख्न आदेश दिएसँगै खगेन्द्र, लक्ष्मीदेवी र शेरजंगलाई कारागार चलान गरिएको हो। अदालतले मागेको १ लाख रूपैयाँ धरौटी बुझाएर पत्रकार रिजाल छुटेका छन्। रविन बालक भएकाले अभिभावकको जिम्मा लगाउन अदालतले आदेश दियो। त्यसअघि परिषद्मा आवद्ध ९ जना झापाबाट पक्राउ परेका थिए। झापा प्रहरीका प्रवक्ता डीएसपी बसन्त पाठकका अनुसार विभिन्न ठाउँमा बम र बमजस्तो देखिने शंकास्पद वस्तु राखेर सर्वसाधारणमा त्रास सिर्जना गरेको र चन्दा आतंक मच्चाएको पाइएपछि पक्राउ गरेर कारबाहीको दायरामा ल्याइएको हो। पक्राउ परेकाहरुको साथबाट बम बनाउन प्रयोग गर्ने सामग्री, परिषद्का विभिन्न कमिटीको हस्ताक्षर मात्र भएका १० वटा छापहरु, चन्दा माग गरिएका लेटर प्याड, चन्दा माग्न प्रयोग गर्ने मोबाइलका सिम, विभिन्न पर्चा, पम्प्लेट तथा बैंकका चेकहरु बरामद भएको थियो। परिषद्ले २०७८ फागुन १५ गते सशस्त्र द्वन्द्वको घोषणा गरेको थियो। त्यसपछि यो समूहले भूमिगत हिसाबबाट शान्ति सुरक्षामा चुनौती थपिने खालका गतिविधि गरिरहेको थियो। पछिल्लो समय केन्द्रीय अध्यक्षसहितलाई पक्राउ गरेर मुद्दा चलाउँदै परिषद्का नाममा भइरहेको आतंक र सबै खालका गतिविधि निस्तेज पार्न प्रहरी सफल भएको सुनसरी प्रहरी प्रमुख एसपी सञ्जयसिंह थापाले बताए। यो समूहलाई नियन्त्रण गर्न लामो समयदेखि मिहीनेत गर्नु पर्यो। अन्ततः प्रहरीले सफलता प्राप्त गर्यो, उनले भने, अपराधिक पृष्ठभूमिका व्यक्तिहरु मिलेर परिषद् खडा गर्दै बनाएको सांगठनिक संरचना ध्वस्त पारिएको छ। प्रहरीकै सक्रियता र मिहीनेतले परिषद्का नाममा हुने अपराधिक गतिविधि अहिले शून्य बन्यो। सार्वजनिक शान्ति सुरक्षामा खलल पुर्याउँदै आएको समूहको संरचना ध्वस्त बनाउन प्रहरीले सबै उपायको अवलम्बन गरेको एसपी थापा बताउँछन्। केही अपराधिक पृष्ठभूमिका व्यक्तिहरु मिलेर परिषद्का नाममा आतंक मच्चाइरहेका थिए। त्यसविरुद्धको कारबाहीमा प्रहरीले सफलता प्राप्त गरेको छ, उनले भने, उसका सबै गतिविधि निस्तेज पारिएको छ। अहिले अपराधिक समूहबाट शान्ति सुरक्षामा कुनै चुनौती छैन। भारतमा बसेर योजना बनाउने र नेपालमा अपराधिक गतिविधि गर्ने समूहलाई छिन्नभिन्न बनाइसकिएका कारण अहिले यसको कुनै प्रभाव र असर नभएको जानकारी एसपी थापाले दिए। अझै पनि यो समूहको अवशेष बाँकी रहेको आशंकामा सम्भावित गतिविधिमाथि अनुसन्धान गर्ने र निगरानी बढाउने क्रम भने जारी रहेको उनको भनाइ छ।"
झलनाथलाई रामचन्द्रको प्रश्न : के रामकुमारी झाँक्रीलाई धरधरी रुवाएर समाजवाद आउँछ?,"काठमाडौं : नेपाली कांग्रेसका वरिष्ठ नेता रामचन्द्र पौडेलले ६६ महिनामा पार्टी फेर्ने निर्णयमा आपत्ति जनाएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै नेता पौडेलले ६६ महिनामा मन्त्री फेरेर पालो पुर्याउने चरित्र घोर प्रतिक्रियावादी र सामन्तवादी भएको टिप्पणी गरे। हाम्रो आचरण समाजवादी भएको छैन। ए बाबा एउटा पार्टीबाट सरकारमा मन्त्री गएका छन्, चार दिन काम गर्न पाएको छैन हटाउनुपर्ने, फेरि फेरि पालो पुर्याउनुपर्ने, त्यो पनि पार्टी सिस्टम हो? सबैको पालो पुर्याउनुपर्ने मन्त्री बन्नलाई? कहाँ त्यस्तो हुन्छ? सबैलाई पालो पुर्याउने कुरा हुँदैन, उनले भने। मञ्चमा उपस्थित नेकपा एकीकृत समाजवादीका सम्मानित झलनाथ खनालको नामै लिएर नेता पौडेलले समाजवादको नाममा रामकुमारी झाँक्रीलाई रुवाएर मन्त्रालयबाट बिदाई गरेकोमा पनि आपत्ति जनाए। समाजवादको कुरा गरेर, के रामकुमारी झाँक्रीलाई धरधरी रुवाएर समाजवाद आउँछ? समाजवादतिर जाने भनेर के आचरण चरित्र देखाइरहेका छौं? नारा समाजवादको फलाक्ने, काम घोर प्रतिक्रियावादी र समान्तवादी गर्ने? उनले प्रश्न गरे, हामी बदलिन जरुरी छ। विरोधाभाषले गर्दा सबैलाई डुबाउँछ। त्यसबाट बच्न आचरण र व्यवहार मिलाएर गरौं। जे भन्छौं त्यो कार्यान्वयन गरौं। समाजवादको नारा व्यवहार उतार्न आचरण सुधार्नुपर्ने उनको सुझाव थियो।"
खुर्पाले हानेर छोराद्धारा आमाको हत्या,चितवन : माडीका एक युवाले आफ्नै आमाको हत्या गरेका छन्। माडी नगरपालिका६ स्याउलीबासका अन्दाजी ३७ वर्षीय अर्जुन तमाङले सोमबार दिउँसो सवा तीन बजे उनकी आमा ५५ वर्षीया मायादेवी तामाङका खुर्पाले हानेर हत्या गरेका हुन्। घरबाट सय मिटर पर मकैबारीमा अर्जुनले पछाडिबाट प्रहार गर्दा मायादेवीको घटनास्थलमै ज्यान गएको जिल्ला प्रहरी कार्यालय चितवनले जनाएको छ। अर्जुनलाई प्रहरीले पक्राउ गरेको छ। घटनाको अनुसन्धान भइरहेको प्रहरीले जनाएको छ।
एसपीपीमा आबद्ध नहुने निर्णय अमेरिकालाई पठायौं : गृहमन्त्री,"काठमाडौं : गृहमन्त्री बालकृष्ण खाँणले अमेरिकाको स्टेट पार्टनरसिप प्रोग्राम (एसपीपी)मा आबद्ध नहुने पत्र अमेरिकालाई पठाएको बताएका छन्। राष्ट्रिय सभा बैठकमा सोमबार बोल्दै गृहमन्त्री खाँणले एसपीपीमा आबद्ध नहुने मन्त्रिपरिषद्को निर्णय अमेरिकी सरकारलाई पठाइएको जानकारी दिए। 'परराष्ट्र मन्त्रालयमार्फत् अमेरिकी सरकारलाई एसपीपीमा आबद्ध नहुने पत्र पठाइसकेका छौं। मन्त्रिपरिषद्ले नै स्टेट पार्टरनसिप प्रोग्रामलाई अगाडि बढाइने छैन भन्ने निर्णय गर्यो, उनले भने। असार ६ गते बसेको मन्त्रिपरिषद् बैठकले एसपीपी सम्झौता प्रस्ताव अस्वीकृत गर्ने निर्णय गरेको थियो। त्यससँगै परराष्ट्र मन्त्रालयमार्फत् अमेरिकी सरकारलाई पत्रसमेत पठाउने निर्णय गरेको थियो। नेपालले अपनाउँदै आएको असंलग्न परराष्ट्र नीतिको प्रतिकूल हुने प्रावधान राखिएको एसपीपी सम्झौताको मस्यौदा सार्वजनिक भएपछि सरकारको चर्को आलोचना भएको थियो।"
सरकारी क्याम्पसमा जागिर खाएर निजी कलेज सञ्चालनविरुद्ध संघर्ष गर्ने,"काठमाडौं : नेत्रविक्रम चन्द विप्लव नेतृत्वको नेकपानिकट विद्यार्थी संगठन अखिल नेपाल राष्ट्रिय स्वतन्त्र विद्यार्थी यूनियन(क्रान्तिकारी) को असार ११ र १२ गते बसेको संगठनको चौथो पूर्ण बैठकले गरेका निर्णय सार्वजनिक गरेको छ। अध्यक्ष प्रकाश शाहीको अध्यक्षता र पार्टी प्रवक्ता प्रकाण्ड प्रमुख अतिथि, पार्टी केन्द्रीय सदस्य तथा फ्याक्सन ईन्चार्ज चिरन पुन तथा संगठनका सल्लाहकार चिरञ्जीवी ढकालको विशेष उपस्थितिमा सम्पन्न भएको उक्त बैठकले वैज्ञानिक समाजवाद स्थापनाको लागि बहस तथा छलफल अघि बढाउने निर्णय गरेको छ। बैठकले शिक्षा र स्वास्थ्यमा गरिएको चरम व्यापारीकरण र माफियाकरणविरुद्ध संघर्ष केन्द्रित गर्ने पनि निर्णय लिएको छ। यस्तै समान, निःशुल्क वैज्ञानिक र अनिवार्य शिक्षाको लागि दबाबमूलक संघर्ष सञ्चालन गर्ने, सरकारी तथा सामूदायिक विद्यालयमा आर्थिक कारणले भाषामा गरिएको विभेदबारे संघर्ष गर्ने बैठकले निर्णय गरेको छ। संगठनका अध्यक्ष प्रकाश शाहीले युवामा देखिएको लागुऔषध दुव्र्यसनी र प्रतिभा पलायनविरुद्ध अभियान सञ्चालन गर्ने जनाए। निजी विद्यालयहरुले प्रत्येक वर्ष फेर्ने पाठ्यक्रम र सरकारी तथा सामूदायिक विद्यालयमा भइरहेको पाठ्यपुस्तक अभावबारे पनि संघर्ष गर्ने बैठकको निर्णय रहेको शाहीले सुनाए। पछिल्लो समय आफूहरु दलाल, भ्रष्टहरुकोविरुद्धमा सशक्त आन्दोलनमा उत्रिएको स्मरण गराए। उनले भने,हाम्रो पार्टीले भूमाफियाविरुद्ध, भ्रष्ट मन्त्रीहरुको विरुद्धमा आन्न्दोलनको नेतृत्व गरेको थियो। सरकारले दबाबस्वरुप हाम्रो पार्टीसँग तीन बुँदे सम्झौता गर्यो। त्यो सम्झौताले नेपाली राजनीतिक समस्यालाई शान्तिपूर्ण तवरले समाधान गर्ने बाटो तय गरेको थियो। सहमतिअनुसार हाम्रा नेता तथा कार्यकर्ताहरुमाथि लगाईएका झुटा मुद्दा खारेज गर्ने कुरा थियो। तर, अहिले सरकारले सहमति कार्यान्वयन गरेन। शाहीले अहिलेको सरकारले देशमा तमाम विकृति र विसंगतिको चाङ थोपरेको आरोप लगाए। उनले सदनबाट एमसीसी पास हुँदै गर्दा आफ्नो पार्टी सडकमा उत्रिएको स्मरण गराए। उनले भने,भ्रष्टाचार र विकृतिको विरुद्धमा हाम्रो पार्टी र संगठन जीवन र मरणको संघर्ष गर्ने घोषणा गरिसकेको छ, हामी यो देशमा वैज्ञानिक समाजवाद खडा गरेरै छाड्छौं। यस्तै संगठनले वैज्ञानिक समाजवादी शिक्षाको अवधारणाबारे सरोकारवाला सबैको सहभागितामा अन्तरक्रिया गर्नेबारे पनि संगठनको हालैको बैठकले निर्णय लिएको शाहीले सुनाए। बैठकले लिएका निर्णयहरुमा सरकारी क्याम्पसहरुमा जागिर खाएर निजी कलेज तथा क्याम्पस सञ्चालन गर्नेविरुद्ध संघर्ष गर्ने, सवदेशी सम्बन्धन प्राप्त कलेजहरुलको भर्ना, विद्यार्थी कोटा, शुल्क र आवश्यक मापदण्डबारे शिक्षा मन्त्रालयसँग छलफल गर्ने, मेडिकल शिक्षाको शुल्क, भर्ना प्रक्रियामा चिकित्सा शिक्षा आयोगले गरेको ढिलाईबारे सम्बन्धित निकायको ध्यानाकार्षण गरिने रहेका छन्।"
रसुवागढी हाइड्रोपावरले आजदेखि स्थानीयबासीलाई आईपीयो निष्कासन गर्ने,"रसुवा : रसुवागढी हाइड्रोपावर कम्पनी लिमिटेडले आजदेखि आइपीयो निष्कासन गर्ने भएको छ । कम्पनीले आयोजना प्रभावित क्षेत्रका स्थानीयबासीका लागि आईपीयो निष्कासन गर्ने लागेको हो । रसुवाबासीका लागि रसुवागढीले १०० रुपैयाँ अंकित ६८ लाख ४२ हजार १०० कित्ता सेयर निष्कासन गर्ने छ । यसमा बिक्री प्रबन्धकको काम सिदार्थ क्यापिटलले गर्नेछ । कम्पनीले गोसाइँकुण्ड गाउँपालिका१ थुमन र वडा नम्बर २ टिमुरेलाई अति प्रभावित, प्रसारण लाइनबाट प्रभावित हुने आमाछोदिङ्मो गाउँपालिका४ गोल्जुङ र वडा नम्बर ५ चिलिमे र गोसाइँकुण्ड गाउँपालिका४ लाङटाङ, ५ स्याफ्रु र ६ धुन्चेलाई प्रभावित तथा बाँकीलाई सामान्य प्रभावित गरी तीन भागमा वर्गीकरण गरिएको छ । निष्कासन गरिएको १० प्रतिशत सेयरमा अति प्रभावित, प्रभावित र सामान्यलाई क्रमशः ४५ : १५ : १ अनुपातमा सेयर बाँडफाँड गरिएको कम्पनीले जनाएको छ । निष्कासन बन्द छिटोमा असार २७ र ढिलोमा साउन १० गते तोकिएको छ । आईपियोमा न्यूनतम १० कित्ता र अधिकतम ७०० कित्तासम्म आवेदन दिन सकिने छ । आईपीयोमा नेपाल धितोपत्र बोर्डबाट स्वीकृत प्राप्त सम्पूर्ण सिआस्बा सदस्य बैंक तथा वित्तीय संस्था र तीनका शाखा कार्यालयबाट आवेदन दिन सकिने छ । कोरोना भाइरस (कोभिड१९) को कारण लामो समयसम्म सेयर निष्कासन प्रक्रिया रोकिएको थियो । कम्पनीले रसुवाको गोसाइँकुण्ड गाउँपालिका२, टिमुरेमा १११ मेगावट क्षमताको रसुवागढी जलविद्युत् आयोजना निर्माण गरिरहेको छ । यसको ८३ प्रतिशत काम सकिएको छ । स्थानीयका लागि नेपालमा पहिलो पटक चिलिमे हाइड्रोपावर कम्पनीले सेयर निष्कासन गरेको थियो ।"
"माधव नेपाललाई ११ बुँदामा स्मरण गर्दै योगेश भट्टराईले भने, छुट्टिएकोमा पछुतो छैन","काठमाडौं : नेकपा एमालेका सचिव योगेश भट्टराईले ११ बुँदामा माधवकुमार नेपालसँगको सम्बन्धलाई स्मरण गरेका छन्। भट्टराईले नेकपा एकीकृत समाजवादीका अध्यक्ष माधव नेपालसँग छुट्टिएको कुनै पछुतो नरहेको स्पष्ट पारेका हुन्। उनले आफू अन्ध समर्थक र अन्ध विरोधी नभई मार्क्सवादी चेत भएकाले सबैलाई मार्क्सवादी दृष्टिकोणबाट हेर्ने गरेको बताए। उनले भने,म मार्क्सवादी चेत भएको मानिस हुँ। मेरा गुरुहरुले मलाई व्यक्ति, घटना र विषयवस्तुलाई बुझ्ने आलोचनात्मक शिक्षा दिनुभएको छ। गुरुहरुप्रति मेरो सदा सम्मान छ। र मैले कमरेड माधव नेपाललगायत सबैलाई यहि मार्क्सवादी दृष्टिकोणबाट हेर्ने गर्दछु। म कसैको अन्ध समर्थक र अन्धविरोधी होइन। पार्टीको केन्द्रीय कमिटी बैठकमा अध्यक्ष नेपालले तत्कालीन समयमा एमालेमा विद्रोह गर्दा साथमा रहेका नेतालाई कथित १० भाईको संज्ञा दिँदै उनीहरुका अभिव्यक्तिहरु सुन्न लायक नभएको टिप्पणी गरेका थिए। उनले भनेका थिए,यी कथित १० भाइका अभिव्यक्ति म सुन्दैछु। अझै पनि उनीहरुको दिमागबाट नशा उत्रिएको छैन। तथानाम जथाभावी लेखिरहेका छन्। दासोचित ढंगले त्यहाँ बसिरहेका छन्। कुनै मूल्य र मान्यता उनीहरुको छैन। उक्त भनाईलाई भट्टराईले खण्डन गर्दै नेपालले हामीमाथि पटक पटक भद्धा र अशिष्ट टिप्पणी गरेपनि सम्मानका लागि कुनै टिप्पणी नगरेको प्रस्ट्याए। सोमबार उनले फेशबुकमा भनेका छन् अस्ति फेरि तल्लो स्तरमा झरेर बोल्नुभयो। अनि मैले उहाँकै हित हुने गरी जीवन उपयोगी जवाफ फर्काए। समाजवादीका युवाहरुको चित्त दुखेछ ! माफ गर्नुहोला तपाईंहरुको चित्त दुखाउनु मेरो मनसाय होइन। अब उनीहरु खुशी हुने गरी म भन्न चाहन्छु कमरेड माधव नेपाल दुईसय वर्ष बाँच्नुहोस्, पदमा रहिरहनुहोस्, शुभकामना ! भट्टराईले २०५३ सालमा आफू अखिलको अध्यक्ष हुँदा नेपाल पार्टीको महासचिव रहेको र त्यो बेला नेपालको दैनिक दबाब र असहयोगका कारण मैले राजीनामा दिएको स्मरण गरे। भट्टराईले पाँचौ महाधिवेशन (२०४९ ) मा नेपाल अन्तिमतिर मात्रै जनताको बहुदलीय जनवादका पक्षमा खुल्नु भएको तर आफूहरु सुरु देखिनै मदन भण्डारीको नेतृत्व र विचारलाई स्थापित गर्न लागेको समेत बताए। भट्टराईले नेपाललाई एमालेको छैठौं महाधिवेशन र आठौं महाधिवेशन नदिएको तर सातौं महाधिवेशन, नवौं महाधिवेशनमा साथ दिएको समेत उल्लेख गरे। नेपालले प्रधानमन्त्री केपी ओलीका विरुद्धको अविश्वास प्रस्तावमा हस्ताक्षर गर्न भन्दा नमानेको उनको भनाई छ। भट्टराईले नेकपा एमालेको विभाजन कम्युनिस्ट आन्दोलनलाई ध्वस्त गर्ने षड्यन्त्र हो भन्ने बुझेर साथ नदिएको बताए। सोमबार काठमाडौं  धनगढी हवाई यात्राको क्रममा भट्टराईले नेपाल र आफ्ना सम्बन्धका बारेमा ११ बुँदामा यसरी स्मरण गरेका छन् : १ पञ्चायतकालमा कमरेड रन्जनको उपनामले मैले कमरेड माधव नेपाललाई चिनेको हुँ। त्यतिबेला उहाँबाट थुप्रै प्रशिक्षण लिएको छु। २ उहाँमा थुप्रै राम्रा गुणहरु छन जसको खुलेर प्रशंसा गरेको छु भने कमजोरीको खुलेरै विरोध गरेको छु। उहाँलाई चिनेदेखि उहाँ र मेरो सम्बन्धमा उतार चढाब रहेका छन् र यो जारी रहने छ। ३ नेकपा एमालेको पाँचौ महाधिवेशन ( २०४९ ) मा उहाँ अन्तिम तिर मात्रै जनताको बहुदलीय जनवादका पक्षमा खुल्नु भएको हो। हामी शुरु देखिनै मदन भण्डारीको नेतृत्व र विचारलाई स्थापित गर्न लागेका हौ। ४ छैठौं महाधिवेशनमा उहाँ पार्टीको महासचिव हुनुभयो। मेरो समर्थन उहाँलाई थिएन। ५ सातौं महाधिवेशनबाट उहाँ पुन पार्टीको महासचिव हुनुभयो। मेरो समर्थन उहाँलाई थियो। ६ आठौं महाधिवेशनमा उहाँले आफ्नो धार बदल्नु भयो। हामी उहाँसँग लागेनौं। ७ नवौं महाधिवेशनमा उहाँ पुरानै धारमा फर्कनुभयो। अध्यक्षको उम्मेदवार हुनुभयो। हामीले साथ दियौं। जित्नु भएन। ८ प्रधानमन्त्री केपी ओलीका विरुद्धको अविश्वास प्रस्तावमा हस्ताक्षर गर्न भन्नुभयो मैले मानिन र गरिन। ९ नेकपा एमालेको विभाजनको औचित्य छैन र यो नेपालको कम्युनिस्ट आन्दोलनलाई ध्वस्त गर्ने षड्यन्त्र हो भन्ने मेरो बुझाई रह्यो अलग पार्टी बनाउन उहाँलाई मैले साथ दिन सकिने। त्यसमा मलाई पछुतो छैन। १० २०५३ सालमा म अखिलको अध्यक्ष थिएँ। राष्ट्रिय सम्मेलनबाट चुनिएको। उहाँ पार्टीको महासचिव। उहाँ र मेरोबीचमा समस्या उत्पन्न भयो। उहाँको दैनिक दबाब र असहयोगका कारण मैले अखिलको अध्यक्षबाट राजिनामा गरिदिएँ। ११ म मार्क्सवादी चेत भएको मानिस हुँ। मेरा गुरुहरुले मलाई व्यक्ति, घटना र विषयवस्तुलाई बुझ्ने आलोचनात्मक शिक्षा दिनुभएको छ। गुरुहरुप्रति मेरो सदा सम्मान छ। र मैले कमरेड माधव नेपाल लगायत सबैलाई यहि मार्क्सवादी दृष्टिकोणबाट हेर्ने गर्दछ। म कसैको अन्ध समर्थक र अन्ध विरोधी होइन। पुनश्च : कमरेड माधव नेपालसँग सवाल जवाफ गर्नु मेरो मनसाय होइन। काठमाडौं धनगढी हवाई यात्राको क्रममा तयार छोटो स्मरण।"
"आफूले आफैँलाई नम्बर दिन चाहन्नँ, कामको आधारमा जनताले मूल्यांकन गर्ने हो : किसान श्रेष्ठ","काठमाडौं : निवर्तमान श्रम रोजगार तथा सामाजिक सुरक्षामन्त्री किसान श्रेष्ठले कामको आधारमा जनताले मूल्यांकन गर्नुपर्ने बताएका छन् । सोमबार पत्रकार सम्भेलनमा बोल्दै श्रेष्ठले सांसद पद कायमै रहेकाले फेरि पनि मन्त्री बन्न सकिने धारणा राखेका हुन्। मैले यो काम गरेँ भनेर आफूले आफैँलाई नम्बर दिन चाहन्नँ, मन्त्री बन्ने र फिर्ता हुने नियमित प्रक्रिया हो। श्रेष्ठले भने, कार्यकाल सकेर म मन्त्रालयबाट आज बिदा हुँदैछु।, अब आउने पनि हाम्रै पार्टीको मन्त्री हुनुहुन्छ, उहाँलाई पनि मलाई जस्तै सहयोग गर्नुहोला। आइतबार संस्कृति, पर्यटन तथा नागरिक उड्डयन मन्त्री प्रेम आलेले बिदाई कार्यक्रममा आफ्नो कामलाई ९० अंक दिएका थिए। 'म मन्त्रीको रुपमा ९ महिना अर्थात् २६३ दिन काम गरेँ। तपाइँ कामबाट कति सन्तुष्ट हुनुहुन्छ भनेर सोध्नुभयो भने म आफूलाई ९० अंक दिन्छु। म आफ्नो कामबाट ९० प्रतिशत सन्तुष्ट छु,' उनले भनेका थिए। उनले नेपाली श्रमिकलाई ठगेर विदेशमा बस्ने दलाललाई नेपाल ल्याउन सफल भएको समेत धारणा राखे। उनले मन्त्री भएर आफूलाई पैसा कमाउने लोभलालच नभएको स्पष्ट पारे । पदमा रहँदा कुनै गल्ती नगरेको बताउँदै श्रेष्ठले राम्रा कामको सुरुवात गर्न पाएकोमा गौरवान्वित अनुभूति भएको समेत बताए। श्रेष्ठले बजेट पेस गरेपछि त्यसको जवाफ दिएर मात्रै बाहिरिने इच्छा भएकाले मन्त्रालय छाड्न केही दिन ढिलाइ भएको र बजेटमा उठेका प्रश्नका जवाफ दिएपछि छाडेको स्पष्ट पारे।"
आपसी द्वन्द्व र विश्वविद्यालयमाथि प्रतिकूल हुनेतर्फ घटनाक्रम अगाडि नबढाउनू : अनेरास्ववियू,"काठमाडौं : नेकपा एकीकृत समाजवादीनिकट अनेरास्ववियूले नेपाल संस्कृत विश्वविद्यालयको समस्या समाधान गर्न आह्वान गरेको छ। सोमबार एक विज्ञप्ति जारी गर्दै अध्यक्ष सुदेश पराजुलीले विश्वविद्यालयको देखा परेको असामान्य परिस्थितिप्रति केन्द्रीय कमिटीको गम्भीर ध्यानाकर्षण भएको जनाएका हुन्। जारी विज्ञप्तिमा भनिएको छ, आपसी द्वन्द्व, असहमति र विश्वविद्यालयको समग्र जीवनमाथि प्रतिकूल हुनेतर्फ घटनाक्रम अगाडि नबढाउन सरोकारवाला सबैप्रति अनुरोध गर्दछौं । विश्वविद्यालय सेवा आयोगलाई खुल्ला प्रतिस्पर्धा मार्फत् पदपूर्ति गर्ने प्रक्रिया तुरुन्त अगाडि बढाउन अनेरास्ववियू जोडदार माग गर्दछ। अनेरास्ववियूले वार्ता, संवाद र सहअस्तित्वलाई स्वीकार गरी अविलम्ब समस्या समाधान गर्न विश्वविद्यालय पदाधिकारी शिक्षामन्त्री र प्रधानमन्त्रीलाई अनुरोध गरेको छ। यस अगाडि असार ८ गते एमालेनिकट विद्यार्थी संगठन अनेरास्ववियुले सत्तारुढ विद्यार्थी संगठनले लगाएको ताला नैतिकताका आधारमा अविलम्ब खोली विश्वविद्यालयको दैनिक कामकाजलाई सहज सञ्चालन गर्न अपील गरेको थियो। जारी विज्ञप्तिमा भनिएको छ, देशको जिम्मेवार संगठन हुनुको कर्तव्यबोधले हामीलाई बाध्य बनाएको छ, अबको ५ दिनभित्र विश्वविद्यालयको काम सुचारु नबनाए अनेरास्ववियुले ताला फोरेर विश्वविद्यालय संचालन गर्न सहयोग गर्नेछ । त्यस पछाडि उत्पन्न हुने सबै परिस्थितिको सामना गर्न हामी तयार छौँ । संस्कृत विश्वविद्यालयमा लगाइएको ताला वार्ता र सहमतिमा हस्ताक्षर गरिसकेपछि पनि हप्तौंसम्म नखोल्नु नेविसंघलगायत संयुक्त विद्यार्थी आन्दोलनका लागि समेत लाजमर्दो कुरा भएको अखिलको भनाई छ।"
लोमान्थाङमा गल्फलाई बजेट,"जोमसोम : लोमान्थाङ गाउँपालिकाले हाईअल्टिच्युड गल्फ प्रतियोगिता सञ्चालन गर्ने भएको छ। उपल्लो मुस्ताङको पर्यटन प्रवद्र्धन तथा पर्वतीय खेलकुदको विकास गर्न २०७९८० मा हाईअल्टिच्युड गल्फ प्रतियोगिता सञ्चालन गर्न १० लाख बजेट विनियोजन गरिएको गाउँपालिका अध्यक्ष टसी नर्बु गुरुङले बताए। उनका अनुसार समुद्री सतहदेखि झन्डै ४६४५ मिटर उचाइमा अवस्थित लोहाथाङमा गल्फ प्रतियोगिता सञ्चालन गरिनेछ। गत वर्ष लोमान्थाङको लोहाथाङमा गल्फ खेलका प्राविधिक टोली पुगेर सो स्थानको अवलोकन गरेका थिए। गण्डकी प्रदेशका सांसद इन्द्रधारा बिष्टको नेतृत्वमा गल्फ खेलका प्राविधिक टोली लोहाथाङ पुगेर गल्फ खेल मैदानको संभाव्यता अध्ययन गरेका थिए। सो स्थान गल्फ खेलका लागि उपयुक्त स्थान पहिचान गरेपछि गाउँपालिकाले प्रतियोगिता आयोजना गरी पर्यटक आकर्षित गर्न बजेट विनियोजन गरेको अध्यक्ष गुरुङले उल्लेख गरे। लोमान्थाङ बजारदेखि पश्चिम डोल्पा जाने बाटोमा उक्त स्थान पर्छ। त्यहाँसम्म पुग्न मोटर बाटोसमेत विस्तार भइसकेकाले खेलाडीलाई गल्फ खेल्न कुनै कठिनाइ नहुने उनले जनाए। डोल्पा जाने बाटोको हिमालकै छेउ निर झन्डै ३ किलोमिटर फराकिलो समथर खुला क्षेत्रमा फैलिएको घाँसे मैदान छ। त्यहाँ गल्फ खेल्न उपयुक्त छ, उनले भने, हामीले पर्वतीय खेलका माध्यमबाट पर्यटन भित्र्याउने मार्ग खोज्दैछौं। अब लोमान्थाङमा विश्वकै अग्लो उचाइमा गल्फ प्रतियोगिता आयोजना हुनेछ। लोहाथाङमा गल्फ कोर्ष निर्माण गर्न प्रदेश निर्वाचन क्षेत्र पूर्वाधार विकास कार्यक्रमबाट १० लाख बजेट विनियोजन भएको गण्डकी प्रदेशका सांसद इन्द्रधारा बिष्टले बताए। उनले लोहाथाङमा गल्फ कोर्ष निर्माणको काम भइरहेको बताए।"
नेपालको निर्देशन  पार्टीको नीति र कलमको प्रचारमा जुट्नुस्,काठमाडौं : नेकपा (एकीकृत समाजवादी)का अध्यक्ष माधवकुमार नेपालले पार्टीलाई शक्तिशाली बनाउने काममा लाग्न निर्देशन दिएका छन्। सोमबार केन्द्रीय परिषद्को बैठकलाई सम्बोधन गर्दै उनले चाँडै प्रतिनिधि सभाको निर्वाचन हुने भएकाले त्यसको तयारीमा लाग्न निर्देशन दिएका हुन्। नेपालले कार्यकर्तालाई पार्टीको नीति र कलमको प्रचारमा जुट्न निर्देशनसमेत दिए। उनले गरेको कामको प्रचारमा लाग्न समेत अपिल गरे। उनले निर्वाचनमा धेरैभन्दा धेरै मत ल्याउन वडा र पालिकाबाट पार्टीलाई सशक्त बनाउनुपर्ने धारणा राखे। उनले विचार बिनाको पार्टी र संगठन हुन नसक्ने बताए। उनले न्याय र समानताका पक्षमा जुट्नुपर्ने आवश्यकता रहेको उनको भनाई छ। उनले नेपाली विशेषताको समाजवादलाई जनताको अगाडि सार्नुपर्ने आवश्यकता रहेको स्पष्ट पारे । उनले निर्वाचित जनप्रतिनिधिले आआफ्नो क्षेत्रमा निस्वार्थ रुपमा भूमिका खेल्नुपर्ने जिम्मेवारी रहेको बताए। उनले प्रस्तुत गरेको राजनीतिक प्रतिवेदनमा स्थानीय तह निर्वाचनमा गठबन्धनबाट अपेक्षाकृत फाइदा नभएको उल्लेख छ। अध्यक्ष नेपालले आगामी आम निर्वाचनले गठबन्धनको भविष्य निर्धाण गर्ने उल्लेख गरे। उनले भनेका छन् यतिबेला पाँचदलीय गठबन्धन कायम रहन्छ कि रहदैन भन्ने प्रश्न उठेको छ । अबको केही महिनापछि हुने प्रतिनिधि सभा र प्रदेश सभाको निर्वाचन कस्तो हुन्छ र त्यसपछि मात्रै परिस्थिति कसरी अगाडि बढ्ला भन्ने प्रश्न पनि उठेको छ।
ऐलानी सहरका अहम् प्रश्न,"देशका विभिन्न स्थानमा तीव्र गतिमा जहाँजहाँ सहर बनेका छन्, ती धेरै नयाँ हुन्। काठमाडौं सहर भने प्राचीन इतिहास भएको सहर हो। उपत्यकाका तीनै सहरको इतिहास प्राचीन छ। बुटवल, नारायणगढ, विराटनगर, नेपालगन्ज, कैलालीको चिसापानी, दाङको भालुबाङ, देउखुरी, वीरगन्ज वा पोखरा नै पनि धेरै पछि बसेका बस्ती हुन्। सय वर्षअघिसम्म पनि नेपालका मुख्य बजारहरू पहाडी भेगमै थिए। जसै औंलोको लहर घट्न थाल्यो, खेतीयोग्य जमिनको खोजीमा पहाडी बासिन्दा पनि तराई र समथर भूभाग झर्न थाले। जमिन व्यक्तिको नाममा थिएन। कतै वनजंगल त कतै बुट्ट्यान र झाडी। कतै तत्कालीन सरकारले नै बस्ती बसाल्यो, कतै व्यक्तिव्यक्तिले घर बनाउँदै आवाद गरे। यही कारण हुनुपर्छ, मुलुकका ५० भन्दा बेसी सहरहरूमा आज पनि बडेबडे घरहरू त छन्, तर त्यहाँका घरधनीसँग जग्गाको लालपुर्जा छैन। ऐलानी जग्गामा ठूलाठूला बस्ती बसेका छन्। सहर बसिसकेका छन्। पूर्वपश्चिम राजमार्गमा त्यस्ता बजार धेरै छन्, जहाँका बासिन्दासँग धनीपुर्जा छैन। यस्तामध्येको कैलाली चिसापानीको जग्गा दर्ताका लागि २०१७ सालमै राजा महेन्द्रबाट हुकुम प्रमांगी भएको पनि स्थानीय बताउँछन्। तर जग्गा दर्ता हुन सकेन। पटकपटक अरू प्रयास पनि भए। तर जमिन ऐलानी नै रह्यो, रैकर भएन। अरूतिरको समस्या पनि उस्तै हो, चिसापानीको जस्तै। सहरमा पुर्जाविहीन बस्ती दुईथरी छन्। एकथरी सुकुमबासी भूमिहीन छन्, अर्काथरी अव्यवस्थित बसोबासी। कैलाली चिसापानी वा सिन्धुपाल्चोकको तातोपानी या तनहुँको भिमाद, दाङको भालुबाङ वा देशका अरू थुप्रै ठाउँका बस्तीहरू हुन्, जहाँ वर्षाैंदेखि बस्ती छ, बजार छ तर पुर्जा छैन। यस्ता बस्ती व्यवस्थित गर्ने उद्देश्यसहित भूमि आयोगले निवेदन आह्वान र संकलन पनि गरेको थियो। केपी शर्मा ओली प्रधानमन्त्रीबाट हटेपछि आयोगलाई शेरबहादुर देउवा सरकारले खारेज गर्यो। त्यो काम त्यत्तिकै रह्यो। त्यसो त देशभर यस्ता ५४ सहर भएको अनुमानित तथ्यांक थियो। लाखौंलाख जनता त्यस्तो सहरका बासिन्दा छन्। तसर्थ यो अहम् सवाल हो। ऐलानी जमिनमा बसेका दर्जनौं बस्ती अब उजाड्न सम्भव छैन। निश्चित पैसा लिएर धनी पुर्जा दिने यसअघिको सरकारी योजना मनासिबै ठानिएको थियो। राज्यले भकाभक ऐलानी जमिन व्यक्तिव्यक्तिलाई वितरण गर्न सक्दैन। जसले पहिला आएर ओगट्न सक्यो उसको पुर्जा बन्ने परिपाटी बन्यो भने जसको शक्ति उसकै अधिकार जस्तो गलत प्रवृत्ति मौलाउँछ। त्यस्तो प्रवृत्ति मौलाउँदा निमुखा र निर्धाहरू भूमिहीन बनिरहने अवस्था आउँछ। देशको कुनै पनि भागमा एक टुक्रा पनि जमिन नभएर सुरक्षित र उपयुक्त ठाउँमा ओत बनाएका भूमिहीनलाई जमिन दिनु न्यायोचित हो। चिसापानी जस्तै बजार बनिसकेका अव्यवस्थित बसोबासलाई भने यथोचित मूल्यमै जमिन उपलब्ध गराउनु मनासिब हो। वर्षाैंदेखि वा पुस्तादर पुस्ता एक ठाउँमा एक किसिमको इलम गरी बसिरहेकाहरूलाई उठीबास लगाउँदा नागरिकमाथि अन्याय हुन्छ। सहरलाई व्यवस्थित बनाउनु पनि राज्यको कर्तव्य हो। बजार बनाएर इलम र रोजगारी सिर्जना गर्नु, व्यापार व्यवसाय गर्नु पनि सिर्जनशीलता नै हो। त्यसको पनि सम्मान हुने, राज्यले ऐलानी जमिन जथाभावी बाँडेर नोक्सानी पनि नपर्ने सन्तुलन मिलाएर निर्णय गर्नुपर्छ। न पुर्जा दिने, न बस्ती उठाउने गर्दा थप अतिक्रमणको चपेटा सिर्जना उत्तिकै सम्भावना छ। घर, भवन बनाएर पनि त्यहाँका नागरिकले अन्योल भविष्यको त्रास खेपिरहनु परेको छ। बैंकलगायत वित्तीय संस्थाबाट ऋणधन पनि लिन सकेका छैनन्। यस्तो दोधारको अवस्था सधैं राखिरहनु हुँदैन।"
एमालेद्वारा बजेट पुस्तिका फिर्ता,"हेटौंडा : नेकपा एमालेले बागमती प्रदेशमा नयाँ आर्थिक वर्ष २०७९८० को बजेट पुस्तिका प्रदेश सरकारलाई फिर्ता गरेको छ। आइतबार बसेको प्रदेशसभा बैठक अबरुद्ध गर्दै एमालेले मुख्यमन्त्री राजेन्द्र पाण्डेलाई बजेट पुस्तिका फिर्ता गरेको हो। मुख्यमन्त्री तथा मन्त्रिपरिषदको कार्यालयमा पुगेर निवर्तमान मुख्यमन्त्री अष्टलक्ष्मी शाक्य, पूर्व मुख्यमन्त्री डोरमणि पौडेलसहित एमाले प्रदेशसभा सदस्यहरूले मुख्यमन्त्री पाण्डेलाई बजेट पुस्तिका फिर्ता गरेका थिए। एमालेले उठाएका एजेण्डाहरू सम्बोधनसहित नयाँ बजेट पुस्तिका ल्याउनुपर्ने उनीहरूको माग छ। चुनाव केन्द्रित बजेट ल्याएको, बजेट वितरणमा असमानता भएको र सत्ता पक्षका सांसदहरू संलग्न व्यवसायलाई फाइदा पुग्नेगरी कर छुट दिएको भन्दै एमालेले बजेटमा बिरोध गर्दै आएको छ। हामीले यी कुराहरू सम्बोधन भएर बजेट संशोधन नभएसम्म बैठक चल्द दिँदैनौं, नेकपा एमाले बागमती प्रदेश संसदीय दलका नेता तथा निवर्तमान मुख्यमन्त्री अष्टलक्ष्मी शाक्यले भनिन्, प्रदेशको १३ वटै जिल्लामा समान वितरण भएको बजेट आउनुपर्छ। सत्ता पक्षका नेताहरूले चुनाव केन्द्रित आफ्नो क्षेत्रमा बजेट थुपारेको र चार सयभन्दा बढी योजना संघ सरकारको योजनासँग जुधेको नेकपा एमाले बागमती प्रदेश संसदीय दलका प्रमुख सचेतक दिपक निरौलाले बताए। मुख्यमन्त्री राजेन्द्र पाण्डेले छुटेका विषयहरू बजेटमा सम्बोधन गरिने आश्वासन दिएका छन्।"
नवनियुक्त मन्त्रीले लिए सपथ,"काठमाडौं : एकीकृत समाजवादीबाट नवनियुक्त मन्त्रीहरुले पद तथा गोपनीयताको सपथ लिएका छन्। राष्ट्रपति भवन शितल निवासमा राष्ट्रपति विद्यादेवी भण्डारीले नव नियुक्त चार मन्त्रीलाई सपथ सपथ खुवाएकी हुन्। एकीकृत समाजवादीका जीवनराम श्रेष्ठ संस्कृति, पर्यटन तथा नागरिक उड्डयनमन्त्री, मेटमणि चौधरी सहरी विकासमन्त्री, भवानीप्रसाद खापुङ स्वास्थ्य तथा जनसंख्यामन्त्री, शेरबहादुर कुँवर श्रम, रोजगार तथा सामाजिक सुरक्षामन्त्रीलाई भण्डारीले सपथ खुवाएकी हुन्। खापुङ यसअघि राज्यमन्त्री थिए। स्वास्थ्य तथा जनसंख्या राज्यमन्त्री हीराचन्द्र केसीलाई प्रधानमन्त्री शेरबहादुर देउवाले सपऊ खुवाएका छन्। शपथपछि मन्त्रीहरुले आजै कार्यभार सम्हाल्दैछन् । एकीकृत समाजवादीका मन्त्री ठूलो लफडापछि आइतबार फेरिएका हुन्। पार्टीले फिर्ता बोलाउने निर्णय गरेपछि मन्त्रीहरूले प्रधानमन्त्री शेरबहादुर देउवा र माओवादी अध्यक्ष पुष्पकमल दाहालसम्म गुहारेका थिए। बजेटलाई कारण देखाउँदै समाजवादीको निर्णय कार्यान्वयन धकेलिँदै आएको थियो। एकीकृत समाजवादीको सिफारिसबमोजिम प्रधानमन्त्री देउवाले आइतबार मन्त्री हेरफेरको सूची राष्ट्रपति भण्डारीसमक्ष पठाएका थिए। त्यसपछि चार मन्त्री र एक राज्यमन्त्री परिवर्तन भएका हुन्। यसअघि उक्त पार्टीबाट प्रेमबहादुर आले संस्कृतिमन्त्री, रामकुमार झाँक्री सहरी विकासमन्त्री, कृष्णकुमार श्रेष्ठ श्रममन्त्री र विरोध खतिवडा स्वास्थ्यमन्त्री थिए। उनीहरू सरकारबाट बाहिरिएका छन्। केही मन्त्री र सांसदले फिर्ता बोलाउने विषयमा असहमति जनाएर असार ९ गते अध्यक्ष माधवकुमार नेपाललाई पत्रसमेत पठाएका थिए। त्यसमा हस्ताक्षर गरेका ६ सांसद शनिबार पछि हटेका थिए। शनिबार बसेको केन्द्रीय समिति बैठकले अब देउवा र प्रभण्डलाई नपर्खिने, ढिलाइ गरे अपमानका रूपमा लिने चेतावनी दिएको थियो।"
कुट्दै जंगल लगेर श्रीमतीको हत्या,"जाजरकोट : जाजरकोटको नलगाड नगरपालिका १ चिउरी निवासी ४२ वर्षीय भगवति शाहीको हत्या भएको छ । श्रीमान लेकबहादुर नेपालीले श्रीमतीको हत्या गरेको प्रारम्भिक अनुसन्धानबाट खुलेको प्रहरीले जनाएको छ । हत्या भएको एक सातापछि मात्र उक्त घटना सार्वजनिक भएको हो । चिउरीको जंगलमा एक महिलाको शव गन्हाउने अवस्थामा रहेको भनेर स्थानीय गाँउलेहरुले खबर गरेपछि प्रहरीले शुक्रबार भगवतिको मृत शरिर फेला पारेको थियो । गत असार ५ गते भएको घटना १० गते मात्र थाहा भएको थियो । लेकबहादुरले गत असार ५ गते बिहान घरमा कोही नभएको मौका छोपी श्रीमतीलाई कुटपिट गदै लखेट्दै जंगलतिर लगेको त्यही नजिकैको भीरालो जंगलमा भीरबाट खसाएर हत्या गरेको प्रारम्भिक अनुसन्धानबाट खुलेको जिल्ला प्रहरी प्रमुख डीएसपी सन्तोष निरौलाले जानकारी दिए । हत्यामा संलग्न श्रीमान लेकबहादुरलाई नियन्त्रणमा लिइएको उनले बताए । लेकबहादुर नेपाली र भगवति शाहीले माओवादी शसस्त्र द्वन्द्वको समयमा २२ वर्ष अघि सँगै मर्ने सँगै बाँच्ने कसम खाएर अन्तर्जातिय विवाह गरेका गरेका थिए । दुवै माओवादी सशस्त्र द्धन्दमा होमिएका कारण पनि उनीहरुको प्रेम सम्बन्धलाई कसैले औला ठड्याउन पाएका थिएनन् । दुःखजिलो गरेर घर व्यवहार चलाएकै थिए । माइती पक्षले उक्त विवाहलाई स्वीकार गरेका थिएनन् । छोरीलाई मात्र घरमा बोलाउँथे, ज्वाईलाई बोलाएका थिएनन् । कथित माथिल्लो जात भनिने ठकुरीकी छोरी थिइन् भगवति । लेकबहादुर दलित थिए । त्यही विषयमा उनीहरु विच बेलाबेला ठाकठुक भइरहन्थ्यो । लेकबहादुर बेरोजगार थिए । उनीहरुका एक छोरा एक छोरी छन् । बेरोजगार भएकै कारण घर व्यवहार चलाउन समस्या भएपछि उनीहरुबीच मनमुटाब पनि बढ्दै गएको थियो । पछिल्लो केही वर्ष यता लेकबहादुर धेरै जाँडरक्सी पिएर श्रीमती कुट्ने गर्दथे । जिल्ला प्रहरी प्रमुख डीएसपी निरौलाले भनेअनुसन्धानकै सिलसिलामा मृतकका पति लेकबहादुर नेपालीलाई नियन्त्रणमा लिएर सोधपुछ गर्ने काम गरिरहेका छौं । उनले भीरबाट आफैँ लडेको बनाउन घटनास्थललाई सोही अनुसारको बनाउन खोजेको पनि देखिएको छ । मृतकका कपडा, चप्पल लगायतका सबै कुराको अवस्था हेर्दा श्रीमानले नै हत्या गरेर घटनालाई टुइट गर्न खोजेको देखिन्छ । डेथ बडीलाई जिल्ला अस्पताल ल्याएर पोष्टमार्टम गरिएको छ । मृतकको घर र शव ५० देखि एक सय मिटरको दुरीमा रहेको छ । शव गन्हाउने अवस्थासम्म पुग्दा पनि कुनै खोजतलास नगर्नु र प्रहरीलाई पनि खबर नगर्नुले पनि श्रीमानकै संलग्नताको पुष्टि हुन्छ डीएसपी निरौलाले भने । लेकबहादुरलाई अनुसन्धानका लागि जिल्ला अदालतले एक हप्ताको म्याद दिएको छ ।"
बर्खाभर छुट्छ पढाइ,"गोरखा : हरेक रातजसो झरी पर्छ। बिहानसम्म चुक्ती खोला वारका पार भएर बढ्छ। अनि, पालुङटार९ को त्रिवेणी माध्यमिक विद्यालयमा कक्षा ७ मा पढ्ने हन्ना तामाङलाई छुट्टी हुन्छ। धादिङ दार्खाको भीर, पहरा, बाढी र पहिरोबाट मुक्त हुन यसैवर्ष गोरखाको पालुङटारको आफन्तको शरणमा आएकी उनी यहाँ पनि सधंै बाढीको चपेटामा छिन्। बाढी पहिरोले स्कुल जान नसक्ने भएर राम्रोसँग पढ्न यहाँ आएको थिएँ। यहाँ पनि बर्खाभरि स्कुल जान नपाइने रहेछ, उनले भनिन्, पानी परिरहन्छ। खोला बढिरहन्छ। स्कुलमा पढाइ भइरहन्छ। हामी जान पाउँदैनौं। दार्खामा दुःख भोगेर आएको, यहाँ पनि उस्तै भएको उनले बताइन्। चुक्ती खोलामा पुल नहुँदा उनीमात्र होइन, सँगै पढ्ने उनकै गाउँका १ सयभन्दा धेरै साथीहरू पनि खोला तर्न सक्दैनन्। त्यसदिन कि खोला किनारमा खेलेरै बिताउँन्, कि असारे मेलोमा बिताउने गरेका त्रिवेणी माविका प्रधानाध्यापक गणेशराज सेढाईं बताउँछन्। पानी परेर खोला बढेपछि साविक वडा नं ९ को भोर्ले, रिपथोक, छापथोक क्षेत्रका १ सय जनाभन्दा धेरै विद्यार्थी पढ्न आउन सक्दैनन्, उनी भन्छन्, साविक वडा नं ८ सिस्नेरी, भुसाल गाउँ, फेदीका ५० जनाभन्दा धेरै विद्यार्थी पनि आउन सक्दैनन्। पुल नहुँदा बालबालिकालाई बोकेर खोला तार्दै पालुङटार ९ का अभिभावक। तस्बिर : शिव उप्रेती चुक्ती खोला र खारखोलामा पुल नहुँदा पालुङटार९ धर्मोदय माविका १ सय ५० जनाभन्दा धेरै विद्यार्थीहरू पनि समस्यामा छन्। खोलामा बाढी नआउँदा पनि बालबच्चालाई बोकेर तार्नुपर्ने अवस्था छ। बाढी आएपछि बोकेर पनि सम्भावना नभएको सो विद्यालयका प्रधानाध्यापक कृष्ण न्यौपाने बताउँछन् । आज त सरहरू र प्रहरी मिलेर सबैलाई बोकेर तारियो। अब भोलिपर्सि के गर्ने हो, अन्योलमा छौं, प्रअ न्यौपाने भन्छन्, नगरपालिकामा मेयरसाबलाई पनि ध्यानाकर्षण गराएका छौं, वडाअध्यक्षलाई पनि भनेका छौं। पाँचसात दिन जसोतसो गरौं, त्यसपछि बर्खेबिदा गरौंला भन्ने योजना छ। अभिभावक जुटाएर बाँसको घनो टाँगेर काम चलाउँथ्यौँ, तर आज बनायो, भोलि बगाइदिन्छ। कुनै उपायै छैन। चुक्ती खोलाको बाढीले ढुंगेटारीको पुलमा क्षति पुर्याएपछि पालुङटार ९ को मदनेडाँडा माविका विद्यार्थी पनि समस्यामा छन्। बिर्दीबाट मदनेडाँडा पढ्न जाने बालबालिका खोला बढेका बेला पढाइबाट बञ्चित हुने गरेका प्रधानाध्यापक रुद्र उप्रेती बताउँछन्।"
क्रिकेट टोली घोषणा,"काठमाडौं : यही जुलाई ११ तारिखबाट स्कटल्यान्डमा आयोजना हुने विश्वकप लिग२ र सो प्रतियोगिताअघि क्यानडाको राष्ट्रिय टोलीसँगको एकदिवसीय खेलका लागि नेपाली राष्ट्रिय क्रिकेट टोलीको घोषणा गरिएको छ । नेपाल क्रिकेट संघ (क्यान) ले आइतबार सन्दीप लामिछानेको कप्तानीमा १४ सदस्यीय टोली घोषणा गरेको हो । नेपाली टोलीको उपकप्तानमा रोहित पौडेल छन् । अधिकांश खेलाडी अमेरिकामा भएको त्रिकोणात्मक एकदिवसीय शृंखलामा सहभागी छन् । पवन सर्राफले राष्ट्रिय टोलीमा पुनरागमन गर्दा बसिर अहमदले एकदिवसीय टोलीमा पहिलो पटक मौका पाएका छन् । सागर ढकाल र सुसन भारी यस पटक टोलीबाट बाहिरिएका छन् । नेपाली टोलीमा सन्दीप र रोहितसँगै कुशल भुर्तेल, आरिफ शेख, देव खनाल, दीपेन्द्रसिंह ऐरी, आरिफ शेख, करण केसी, सोमपाल कामी, आदिल अन्सारी, बसिर अहमत, किशोर महतो, पवन सर्राफ र विनोद भण्डारी छन् । नेपालले स्कटल्यान्डमा घरेलु टोलीसँगै नामिबियासँग पनि खेल्नेछ । स्कटल्यान्डमा नेपालले पहिलो खेल नामिबियाविरुद्ध खेल्नेछ । जुन खेल जुलाई ११ मा हुनेछ । यस्तै नेपालले दोस्रो खेल स्कटल्यान्डविरुद्ध जुलाई १३ मा खेल्नेछ । जुलाई १६ मा नामिबियाको सामना गर्दा अन्तिम खेलमा नेपालले जुलाई १७ मा स्कटल्यान्डविरुद्ध खेल्नेछ । स्कटल्यान्ड भ्रमण अघि नेपालले क्यानडामा मैत्रीपूर्ण खेल खेल्नेछ । नेपालले जुलाई १ मा स्थानीय क्लब ओन्टारियासँग वामअर्प खेल खेल्नेछ । त्यसपछि जुलाई ४ र ५ मा क्यानडाको राष्ट्रिय टोलीसँग मैत्रीपूर्ण खेल खेल्नेछ । नेपाली टोली मंगरबार बिहान क्यानडा प्रस्थान गर्नेछ ।"
एक घर एक धारा अवधारणा कार्यान्वयनमा सरकार गम्भीर छ : खानेपानी मन्त्री,काठमाडौं : खानेपानी मन्त्री उमाकान्त चौधरीले खानेपानी तथा सरसफाइ स्वच्छतासम्बन्धी तथ्याङ्क प्रविष्ट हुनेगरी सूचना प्रणाली विकास भएको जानकारी दिएका छन्। सोमबार राष्ट्रिय सभा बैठकमा विनियोजन विधेयकअन्तर्गत विषयगत शीर्षकमा सांसदहरुले उठाएका प्रश्नको जवाफ दिने क्रममा खानेपानी मन्त्री चौधरीले ७५३ मध्ये यस प्रणालीबाट ८८ पालिकाको एमवास योजना तयार भइसकेका जानकारी दिए । उनले उक्त प्रणालीमा तथ्याङ्क प्रविष्ट भएपछि आवश्यताअनुसार पालिकाले नयाँ योजना निर्माण र पुराना योजना सुधारका विषयमा प्राथमिकीकरण गर्न सकिने जिकिर गरे। एक घर एक धाराअवधारणा कार्यान्वयनका सन्दर्भमा सरकार गम्भीर रहेको उनको भनाई छ । अर्बौलगानीमा तयार भएका खानेपानीका संरचना उपभोक्ताबाट उठाउनुपर्ने लगानी उठाउन नसक्दा धेरै योजना अलपत्र परेको भन्दै आगामी आर्थिक बर्षमा त्यसलाई सञ्चालनमा ल्याएने उनले बताए । मन्त्री चौधरीले केहि क्षेत्रमा खानेपानी आयोजना कार्यान्वयनमा देखिएका समस्याहरुलाई समाधान गर्न विज्ञहरुको राय लिने काम भइरहेको जानकारी दिए।
कालगतिले मर्यो काजलकलीहात्ती,चितवन : बिरामी भएको काजलकली हात्तीको मृत्यु भएको छ । बिरामी भएर ढलेको १० दिनपछि हात्ती मरेको हो । पोस्टमार्टम गरेपछि हात्तीको नेपाली संस्कार अनुसार अन्त्येष्टि गरिएको छ । सौराहामै खाडल खनेर हात्तीलाई गाडिएको छ। हात्तीको सामान्यतया आयु ७० देखि ८० वर्षको हुन्छ । काजलकली ७० वर्षको थियो । सुरुवातमा विस्तारै शरिर सुक्दै गएको थियो । यसअघि काजलकली दुईपटकसम्म ढलेको थियो । औषधि उपचार गरेर काजलकलीलाई उठाइएको थियो । बिरामी भएर हात्ती ढल्यो भने उठ्ने सम्भावना कम हुन्छ । तेस्रो पटक असार २ गते ढलेको काजलकली त्यसपछि उठ्न सकेको थिएन । काजलकलीमा कुनै पनि रोग नदेखिएको राष्ट्रिय प्रकृति संरक्षण कोषका पशु चिकित्सक डा अमिर सडौलाले बताए । उनका अनुसार हात्तीले आफ्नो उमेरमा चार पटकसम्म दाँत फेर्छ । तर काजलकलीको पछिल्लो पटक दाँत फेरिएन । दाँत नभएको कारण पछिल्लो आठ महिना यता खानेकुरा चपाउन सकेको थिएन । पकाएको खाना र फलफूल सुसारेले खुवाउँदै आएका थिए । हात्तीको पाचन प्रणाली ठिक नभएपछि कमजोर हुँदै गएको थियो । सरकारले हात्ती आयातनिर्यातमा रोक लगाएपछि भारत सिमा नाकाबाट दुई पटक फर्काइएको थियो । तीन वर्ष अघि सौराहाका पर्यटन व्यवसायीले भारतबाट हात्ती किनेर ल्याएका थिए । त्यसबेलादेखि नै हात्ती कमजोर भएपछि डेढ वर्षअघि हात्ती भारतकै नागरिकलाई बेचेका थिए । भारत लान खोजिएको काजलकली पटक पटक रोकियो । हात्तीलाई सिमापारी लान नमिलेपछि भारतका व्यवसायले नै मान्छे खटाएर हात्तीको स्याहार गर्दै आएका थिए । विगत ११ महिनादेखि काजलकलीलाई सौराहाका पर्यटन व्यवसायी शिरलाल परियारको हात्तीसारमा राखेर स्याहारसुसार गर्दै आइएको थियो । भारतका व्यवसायीले हात्ती लान नपाएपछि स्याहार गर्ने मान्छे राखेका थिएन ।
"आमाको मृत्युपछि बिचल्ली, पाँच बालबालिकाको छैन सहारा","मुगु : आमाको २८ वर्षकै उमेरमा निधन भयो। बुबाले अर्को विवाह गरे। कान्छी आमाको साथमा भारत पलायन भएका दुवैको अत्तोपत्तो छैन। पाँच जनामध्ये सबैभन्दा ठूलोको उमेर मात्रै १३ वर्ष छ। अरू कलिला भाइबहिनीको स्याहार गर्न मुगु छायानाथ रारा नगरपालिका११ रोवा गाउँका १३ वर्षीय विसाल दमाई सक्दैनन्। गाउँमा मागेर ल्याएको चामल, पीठो हजुरबुबाले जसोतसो पकाउँछन्। छाक टरेको छ। दिन कटेको छ तर, भविष्य अन्योल छ विसालसहित पाँच बालबालिकाको। आमाको निधनपछि बिचल्लीमा छन् उनीहरू। आमा काली दमाईको गत पुस १५ गते उपचारका क्रममा जिल्ला अस्पताल मुगुमा मृत्यु भएको थियो। कालीले २८ वर्षकै उमेरमा पाँच सन्तानलाई जन्म दिएकी थिइन्। १३ वर्षीय विसाल, ९ की अस्मिता, ६ का नरेश, ४ की पार्वती र १८ महिनाका श्रीखण्डको अहिले सहारा भनेकै ७४ वर्षीय हजुरबुबा हरियो दमाई हुन्। पत्नीको मृत्युपछि पति ४० वर्षीय जसरखर दमाईले दोस्रो विवाह गरेका थिए। तर, उनीहरू कलिला नाबालकलाई छाडेर भारत पलायन भएको हजुरबुबा हरियो बताउँछन्। घरमा कमाउने कोही नहुँदा अहिले उनीहरूलाई बिहानबेलुकीको छाक टार्न पनि मुस्किल परेको छ। विद्यालयमा पढ्नका लागि अति आवश्यक पाठ्यपुस्तक र कापीकलम नहुँदा पनि उनीहरू बिचल्लीमा परेको फुपू जौमती नेपालीले बताइन्। तीन लाख ऋण गरेर बुहारीको उपचार गर्न काठमाडौं पुर्याएर उपचारपछि घर फर्खंदै गर्दा बीच बाटोमै उनमा थप समस्या देखिएको नेपालीले बताइन्। यसै क्रममा थप उपचारका लागि उनलाई जिल्ला अस्पताल ठिनीमा लैजाँदा लैजाँदै काली दमाईको मृत्यु भएको थियो। त्यसपछि पारिवारिक अवस्था झनै बिग्रिएको जौमती बताउँछिन्। दमाईको सम्पत्तिको नाममा दुई हलमा जोतिसकिने पाखोबारी छ। घरमा काम गर्ने मान्छे कोही नभएपछि त्यो पनि बाँझिएको छ। १८ महिने नातिबाहेक अरू चारजना स्कुल जाने भए पनि किताब कापी झोला नभएर खाली हात नै स्कुल जाने गर्छन्। उनको ठूलो नाति कक्षा ६ मा पढ्छन् भने अरू सबै कक्षा १ का विद्यार्थी हुन्। आफूसँग पैसा नहँुदा कसैलाई पनि कापी, कलम र झोला किन्न नसकेको हजुरबुबाले बताए। म आफैं पनि बेलाबेलामा बिरामी हुन्छु। बिरामी परेका बेला नातिनातिनाहरू भोकै हुन्छन्, उनले भने। हामीलाई बुढा हजुरबुवाले हेर्नुहुन्छ, जेठो नाति विसाल दमाईले भने, हामी चार जना विद्यालय जान्छौं। तर, हामीसँग लेख्ने कपी, कलम, झोला र विद्यालयको पोसाक किन्ने पैसासमेत नभएकाले खाली हात नै जानुपर्ने बाध्यता छ।"
चिकित्सा शिक्षामा गुणस्तरको प्रश्न,"मुलुकको विकासको लागि शिक्षालाई पूर्वाधारको पनि पूर्वाधार मानिन्छ। चिकित्सा शिक्षाको गुणस्तरले सेवालाई पनि प्रत्यक्ष प्रभाव पारिरहेको हुन्छ। गुणस्तरीय शिक्षा लिएको जनशक्ति ज्ञान र सीपमा निपुण हुन्छ। योग्य हुन्छ। आफ्नो क्षमतामा विश्वास हुन्छ। दक्षतासहितको ज्ञानले पेसामा सफलता दिलाउँछ। लगानी र शैक्षिक पूर्वाधारको विकासको दृष्टिले चिकित्सा शिक्षामा उल्लेखनीय उपलब्धिहरू हासिल भएका छन्। यी उपलब्धिको बाबजुद थप नयाँ चुनौती र समस्या हाम्रा सामु विद्यमान छन्। शिक्षाको गुणस्तर अपेक्षित रूपमा न्यून देखिएको छ। स्नातक तह उत्तीर्ण चिकित्सा जनशक्तिमध्ये अधिकांश दर्ता परीक्षा (लाइसेन्स) परीक्षामा असफल हुँदा गुणस्तरको विषयमा बहस हुन थालेको छ। देश बाहिर र भित्रका मेडिकल कलेजहरूमा अध्ययनरत चिकित्साका अधिकांश विद्यार्थी लाइसेन्स परीक्षामा असफल हुनु चिन्ताको विषय हो। विश्वविद्यालयहरूले राजनीतिक दबाबमा सम्बन्धन दिएका कारण नै यो दुर्भाग्यपूर्ण नतिजा देखिएको तीतो सत्य हो। शैक्षिक सुशासनको अभाव महसुस भइरहेको छ। चिकित्सा शिक्षामा सुशासन खस्किएको महसुस गर्दै विभिन्न आन्दोलनहरू भए। जथाभावी सम्बन्धन दिँदा कतिपय विद्यार्थीको स्वदेशमै चिकित्सा विषय पढ्ने चाहना पूरा हुन्थ्यो होला। तर, त्यसले चिकित्सा शिक्षामा नकारात्मक दूरगामी असर पर्ने निश्चित थियो। चिकित्सा शिक्षामा गुणस्तरीयता कायम राख्न सर्वप्रथम भर्ना प्रणालीमा सुधार गर्नुपर्छ। क्रिम अफ द क्रिम खालको विद्यार्थीको भर्ना हुने व्यवस्था गर्नुपर्छ। भित्री मनबाट इच्छित विद्यार्थी मात्र चिकित्सा विधामा प्रवेश गर्ने किसिमको जाँच व्यवस्था मिलाउनु पर्छ। पैसा कमाउने धन्दा नभई सेवा गर्ने सोच भएका व्यक्तिहरूले अपनाउने पेसा नै चिकित्सा पेसा हो। सेवा, इज्जत, प्रतिष्ठा आर्जन गर्ने पेसा हो। भर्ना हुनुअघि नै यस विधामा विद्यार्थीको रुचि छ, छैन भनेर प्रवृत्ति जाँच लिनु पर्छ। जबकि अहिलेसम्म यस किसिमको जाँच लिइएको छैन। पाटन एकेडेमी अफ हेल्थ साइन्सेजले केही समय एप्टिच्युडसम्बन्धी जाँच लिन्थ्यो। अहिले त्यो अलपत्र परेको छ। एप्टिच्युड जाँच नलिनु पहिलो कमजोरी हो। विद्यार्थीलाई दुई तरिकाले जाँच्नु पर्छ। पहिलो, चिकित्सा विषयमा भित्री इच्छा छ कि छैन ? दोस्रो, विद्यार्थी कत्तिको मेधावी छ ? भन्ने विषयमा मनोवैज्ञानिक तवरबाट पनि जाँच लिनु पर्छ। विगतमा विदेशमा अध्ययन गर्न चाहने विद्यार्थीका लागि नेपालमा प्रवेश परीक्षाको व्यवस्था थिएन। जसले गर्दा प्लस टुमा उत्तीर्ण गरेको विद्यार्थी चिकित्सा विषय अध्ययन गर्न विदेश गए। कतिपयले फर्जी प्रमाणपत्र बनाएर पनि विदेशमा चिकित्सा विषय पढ्न पुगेको चर्चासमेत बेलाबखत सुनिन पुग्यो। आफैंमा कमजोर विद्यार्थीले विदेश गएपछि पनि कमजोर शैक्षिक संस्थामा नै भर्ना हुने हो। कमजोर शैक्षिक संस्थाको पढाइ पनि स्वाभाविक रूपमा गुणस्तरहीन हुन्छ। त्यसले गर्दा विद्यार्थीको आउटपुट पनि कमजोर हुनु स्वाभाविक हो। यसको कारणले नै नेपाल मेडिकल काउन्सिलको लाइसेन्स परीक्षामा पटकपटक अनुत्तीर्ण भइरहेका छन्। चिकित्सा शिक्षाको गुणस्तरको लागि आवश्यक अर्को पक्ष हो, फ्याकल्टी (शिक्षक)। कुशल चिकित्सक हुनु र योग्य शिक्षक हुनुमा फरक छ। पठनपाठन गर्नु चानचुने विषय होइन। त्यसैले विद्यार्थी सामु उभिनु अघि आवश्यक शिक्षकले आवश्यक तालिम लिनु पर्छ। शिक्षकमा हुनुपर्ने आवश्यक गुण छ कि छैन ? यसको लेखाजोखा हुने गरेको छैन। शिक्षकहरू आफू पनि पढ्नु पर्छ। विद्यार्थीलाई कसरी पढाउँदा राम्रो हुन्छ भन्ने शैलीगत पक्षमा जानकार हुनुपर्छ। पछिल्लो प्रविधिलगायतका परिवर्तनका सम्बन्धमा अपडेट हुनुपर्छ। यी पक्षमा शिक्षकहरू चुकिरहेको देखिन्छ। जुन संस्थामा पढाइरहेको हुन्छ, त्यही संस्थाबाहेक अन्यत्र काम गर्नु हुँदैन। यस सम्बन्धमा नियम छ। तर, नियमको उल्लंघन भइरहेको छ। चिकित्सा शिक्षाको गुणस्तरको लागि आवश्यक अर्को पक्ष हो, फ्याकल्टी (शिक्षक)। कुशल चिकित्सक हुनु र योग्य शिक्षक हुनुमा फरक छ। पठनपाठन गर्नु चानचुने विषय होइन। चिकित्सा शिक्षामा गुणस्तरमा ह्रास आउनुको तेस्रो पक्षका रूपमा अध्यापन शैलीलाई लिइन्छ। प्रायजसो चिकित्सा शिक्षा अध्यापन गराउने शैली पुरानो छ। पठनपाठन गराउने शैली, तौरतरिकाहरू विद्यार्थी केन्द्रित हुनुपर्छ। त्यस्तै वातावरण पनि उपयुक्त हुनुपर्छ। चिकित्साका विद्यार्थीले बिरामीबाट सिक्ने हो। मेडिकल कलेजमा बिरामी भर्ना न्यून छ। डेन्टल (दन्त चिकित्सा)मा त बिरामी पनि आफंै खोज्नुपर्ने अवस्था रहेको विद्यार्थीकै मुखबाट सुनिन्छ। यो कस्तो विडम्बना हो ? प्राक्टिकल अभ्यास र एक्सपोजर पर्याप्त मात्रामा चिकित्साका विद्यार्थीले नपाएको गुनासो गर्छन्। यसले स्वाभाविक रूपमा दक्षता न्यून हुन पुग्छ। चिकित्सा शास्त्रका विद्यार्थीको लागि सीपीआर (मुटु थिचेर उपचार गरिने विधि)को सीप हुनु सामान्य हुन्छ। यो सीप नभएको व्यक्तिलाई डाक्टर भन्न सुहाउँदैन। साढे चार वर्ष सैद्धान्तिक ज्ञान हासिल गरेको र एक वर्ष इन्टर्न गरेको व्यक्तिलाई सीपीआर आउँछ कि आउँदैन ? यसको जाँच अपवाद बाहेक न त विश्वविद्यालयले लिन्छ, न नेपाल मेडिकल काउन्सिलले लाइसेन्स परीक्षामा लिन्छ। एमबीबीएस वा बीडीएस उत्तीर्ण विद्यार्थीलाई गरिने लाइसेन्सिङ परीक्षा मूल्यांकनमा पनि पुनर्विचार गर्नुपर्ने जरुरी छ। विद्यार्थीको तीन घण्टाको जाँच लिएर मात्र हुँदैन। सीपको जाँच त भएकै छैन। पठनपाठन, मूल्यांकन प्रणालीलगायतका पक्षमा परिवर्तन ल्याउन नसक्ने हो भने स्वास्थ्य सेवामा अज्ञानताको महामारी आउने निश्चित छ। सरोकारवाला निकाय संवेदनशील र जवाफदेही भएमा मात्र चिकित्सा शिक्षामा गुणस्तर कायम हुन सक्छ। चिकित्सा विधा अरू जस्तो धेरै संख्यामा पढाएर हुँदैन। अढाई दशक अघिसम्म चिकित्सा विषयमा अध्ययन अध्यापन गुणस्तरीय थियो। प्राध्यापक अध्यापनमा बढी केन्द्रित थिए। विद्यार्थी पनि मेधावी र अध्ययनशील थिए। शिक्षकको उद्देश्य पढाउने र सिकाउनेबाहेक केही थिएन। तर, पछिल्लो दुई दशकयता पढाउने र पढ्ने शैली फेरियो। यसको जवाफदेहिता सरोकारवाला नियामक निकायहरूले लिनु पर्छ। त्रिभुवन विश्वविद्यालय र काठमाडौं विश्वविद्यालयबाट राजनीतिक प्रभावमा चिकित्सा शिक्षा अध्यापनका लागि सम्बन्धन बाँड्ने काम भयो। सम्बन्धन दिनुअघि विश्वविद्यालयबाट पूर्वाधार, फ्याकल्टी, शैक्षिक गुणस्तरको तथा आफ्नो अनुगमन गर्न सक्ने क्षमता सम्बन्धमा इमान्दारिताका साथ अनुगमन गर्नु पथ्र्यो। विश्वविद्यालयले अनुगमनसँगै सहयोग पनि गर्नु पथ्र्यो। अनुगमन र सहयोग गर्न सक्ने सामथ्र्य नहुँदा नहुँदै पनि सम्बन्धन दिँदा प्रत्यक्ष असर चिकित्सा शिक्षामा पर्यो। सम्बन्धन पाएका मेडिकल कलेजहरूले विद्यार्थी भर्ना लिन थाले। अभिभावकहरूलाई पनि सन्तानले चिकित्सा विषय पढिरहेको बताउँदा गर्वको विषय बन्यो। मेधावीभन्दा पनि औसत विद्यार्थी पनि चिकित्सा शिक्षा अध्ययन गर्न थाले। यसले गर्दा पठनपाठन विधि पनि समयसापेक्ष विद्यार्थी केन्द्रित प्रविधिमा आधारित सुधार हुन सकेन। विद्यार्थीले सिक्नुपर्ने ज्ञान र सीपको सम्बन्धमा जाँच लिने प्रक्रिया पनि प्रभावकारी हुन सकेन। यो कारणले गर्दा चिकित्सा शिक्षा गुणस्तरमा क्रमशः ह्रास आउन थालेको हो। देशभित्रका संस्थाहरूको केही अनुगमन भए पनि बाहिरबाट पढेर आउनेको हकमा केही पनि अनुगमन गर्ने स्थिति नै रहेन। चिकित्सा शिक्षा आयोगले दुई वर्षदेखि चिकित्सा शिक्षाको एकीकृत प्रवेश परीक्षा सञ्चालन गर्दै आएको छ। आयोगले गत वर्षसम्म प्रतिशत प्रणालीबाट चिकित्सा प्रवेश परीक्षा सञ्चालन गरेको थियो। यस वर्षदेखि पर्सेन्टाइल प्रणाली लागू भएको छ। पर्सेन्टाइल प्रणाली आफैंमा नराम्रो होइन। परीक्षामा सहभागी भएकामध्ये आधा विद्यार्थी पास गराउन पर्सेन्टाइल अवधारणा ल्याएको चर्चा बौद्धिक क्षेत्रमा चलिरहेको छ। कुनै स्वार्थवश परसेन्टाइल प्रणाली अपनाइएको हो भने अर्को दुर्भाग्य हुने छ। कम्तिमा पनि ५० प्रतिशतको सट्टा २०३० प्रतिशत नम्बर ल्याउनेलाई चिकित्सा शिक्षामा भर्ना हुँदा गुणस्तरमा झन् ह्रास आउने निश्चित छ। मेधावी र योग्य विद्यार्थीको भर्ना, शिक्षकहरूको सही चयन, विद्यार्थी केन्द्रित र नयाँ प्रविधिमा आधारित पठनपाठन, ज्ञान र सीपको सही ढंगले मूल्यांकन गर्ने पद्धति विकास गर्न सके मात्र चिकित्सा शिक्षा र सेवा गुणस्तरीय हुन्छ र यो सम्भव छ।"
सगरमाथा क्षेत्रमा हिमपहिरोको सकस,"सोलुखुम्बु : पछिल्लो एक शताब्दीमा नेपालमा ६० वटा ठूला हिमपहिरो गए। धेरै सगरमाथा क्षेत्रमा नै गएको विभिन्न अध्ययनले देखाएको छ। हिमपहिरो कै कारण सगरमाथा क्षेत्रमा धेरै खाल्डा र खोल्सा देखिन थालेको पर्वतारोही ओङ्छु शेर्पा बताउँछन्। भन्छन्, हिमनदी धेरै बनेका छन्। साना खोल्साको आकार बढेको छ। हिमपहिरो जुनसुकै समयमा पनि गइरहन थाल्यो। आधारशिविरमा खाल्डै, खाल्डा छन्। जलवायु परिवर्तन र मानवीय गतिविधिका कारण सर्वोच्च शिखर सगरमाथामा हिमपहिरो जाने क्रम बढेको तर्क गर्छन्, पर्वतारोही र विज्ञहरू। विभिन्न समयमा सगरमाथा क्षेत्र पुगेका पर्वतारोही ओङ्छु शेर्पा हिमपहिरोका कारण सगरमाथा क्षेत्रमा अस्वाभाविक परिवर्तन भएको बताउँछन्। हिउँ पग्लिदै गएर आधार शिविरको बीचमा रहेको एउटा खोल्सो वर्षैपिच्छे अस्वाभाविक रूपमा बढ्दै गएको छ, शेर्पाले भने, केही वर्ष पहिले निकै सानो थियो। तर, आजभोलि त खोल्सो बढेर विशाल देखिन्छ। अन्य नयाँ खोल्सा पनि धेरै छन्। हिमनदीहरू पातलिँदै तीव्र गतिमा बहने र अस्थिर बन्न थालेका छन्। त्यसैकारण, आरोहीहरू बास बस्ने आधारशिविर क्षेत्रमा खाल्डो पर्ने समस्या पनि देखिन थालेको छ। वैज्ञानिकहरूका अनुसार विश्वव्यापी तापमान वृद्धिका कारण सगरमाथा र ल्होत्से हिमालको बीचमा बग्ने खुम्बु हिमनदी पनि तीव्र गतिमा पग्लिएको र खिइरहेको छ। हिमपहिरोकै कारण एक शताब्दीमा ३ सय ७२ जनाले ज्यान गुमाएको विभिन्न तथ्यले पुष्टि गर्छ। यसमा हिमाल आरोहण गर्न गएका मात्रै परेका छैनन्, आधार क्षेत्रको अवलोकन गर्न पुग्ने र त्यस क्षेत्रका नागरिक पनि यसको चपेटमा परेका छन्। सरकारी एवं गैरसरकारी सरोकारवाला निकायले तयार पारेको तथ्यांकको आधारमा ग्लासिकल हाजार्ड एन्ड एभलेचेज इन हाई माउन्टेन अफ नेपाल हिमालय नामक अनुसन्धानमूलक आलेखमा जलवायु परिवर्तनले गर्दा पछिल्ला दशकहरूमा हिमपहिरोको जोखिम बढेको उल्लेख छ। उक्त आलेखमा भनिएको छ, सगरमाथामा समस्या थपिएको छ। हिमपहिरो बढ्यो यसको कारण मानवीय र जलवायु परिवर्तन नै हो। उक्त आलेखमा आरोही र विज्ञ पनि सहमत छन्। सगरमाथामा हिउँ फाटेको दृश्य पहिलेभन्दा झन् बढ्दै छ, आरोही ओङ्छु शेर्पाले भने, सगरमाथामा हिउँ पग्लदै गएको, हिमालहरू पहाड र चट्टानमा परिणत भएको देखेर विदेशीहरू चिन्ता व्यक्त गर्छन्। हामी नेपाललाई मतलब छैन। सबैले एक पटक गम्भीर भएर सोच्ने बेला आइसकेको छ। हिमाली क्षेत्रमा देखिएको यस्तो अस्वाभाविक परिवर्तनले सबैभन्दा धेरै समस्या सगरमाथाको तल्लो क्षेत्रमा बस्ने नागरिकलाई छ। कुन समय कहाँको खोल्सा बढ्छ वा हिमपहिरो खसेर विनाश मच्चाउँछ थाहा छैन, शेर्पा भन्छन्, आरोही र पर्यटक त निश्चित सिजनमा आउने हुन्, स्थानीयलाई सधैं समस्या छ। जोखिम बढेपछि आधारशिविर सारिँदै हिमनदीले यस क्षेत्रका खोला, खोल्सा मात्रै परिवर्तन गरेन, आधारशिविरको अवस्थालाई पनि खलबल्याएको छ। आधारशिविरमा खाल्डा र खोल्सा देखिएपछि ठाउँ नै परिवर्तन गर्नुपर्ने अवस्था आएको छ। सरकारले पनि अहिले भएको स्थानको विकल्प खोजेको छ। अहिले भएको स्थानभन्दा केही तल यसको विकल्पमा आधारशिविर बनाइने सरकारले जनाएको छ। पर्यटन विभागका अनुसार हाल खुम्बु हिमनदी छेउमा अवस्थित आधार शिविरमा मानवीय गतिविधि बढ्दा हिमनदी तीव्र गतिमा पातलिँदै गएकाले आधारशिविरको विकल्प खोज्नु परेको हो। मानवीय गतिविधिका कारण सगरमाथाको असुरक्षा बढेको छ। आधारशिविर तल सारे हिमनदी झर्ने क्रम केही रोकिएलाकी भन्ने हाम्रो अपेक्षा हो, विभागका महानिर्देशक तारानाथ अधिकारी भन्छन्। अहिलेको भन्दा २ सयदेखि ४ सय मिटर तल अर्थात् बाह्रै महिना हिउँ नहुने स्थानमा सार्ने तयारी भइरहेको उनको भनाइ छ। आधारशिविर सार्दा सम्भावित असर वा फाइदाबारे अध्ययन गरिसकेका छौं, अधिकारी भन्छन्, यो हिउँ नहुने ठाउँमा हुनुपर्ने रहेछ भन्ने अध्ययनको निष्कर्ष पनि आयो र त्यसलाई पनि हामी कार्यान्वयन गर्छौं। आधारशिविरमा मानवीय सहायताका लागि पुगेको हेलिकप्टर । सगरमाथाको आधार शिविर ५ हजार ३ सय ६४ मिटर उचाइमा छ। पर्वतारोहणको मौसममा आधार शिविरमा झन्डै १ हजार ५ सय जना भेला हुन्छन््। मानवीय क्रियाकलाप बाक्लिँदा तापमानमा वृद्धि हुन गई त्यहाँको हिउँ बढी मात्रामा पग्लिने जानकारहरू बताउँछन्। किन जान्छ हिमपहिरो ? हिमपहिरो अहिले मात्रै गएको होइन। यो प्राकृतिक र मानवीय दुवै कारण जान्छ। हिमाली क्षेत्रमा मानव क्रियाकलाप बढ्नुअघि बेलामौका जाने हिमपहिरोको तालिका आजकल भने फेरिएको छ। कारण मानवीय चहलपहल। नेपालमा एक शताब्दीमा ६० वटा ठूला हिमपहिरो गए। जसमा परी ३७२ ले ज्यान गुमाए। हिमनदीहरू पातलिँदै तीव्र गतिमा बहने र अस्थिर बन्ने क्रम बढ्दो छ। खोल्सा बढेर हिमनदी बन्दैछन्। हिमपहिरो बढ्नुको मुख्य कारण मानवीय गतिविधि र जलवायु परिवर्तन। आधार शिविरमा मानवीय गतिविधि बढ्दा खाल्डा पर्ने क्रम बढ्दो। जोखिम बढेपछि अहिलेको भन्दा २ सयदेखि ४ सय मिटर तल आधार शिविर सार्ने सरकारको तयारी। बढी हिमपात हुने र हावाले गति परिवर्तन गर्दा पनि हिमपहिरो जाने गर्छ। यसबाहेक विभिन्न विकासे कामले हिमालमा कम्पन उत्पन्न गर्ने एवं मानवीय गतिविधि बढ्दै जाँदा पनि हिमपहिरोको जोखिम बढ्ने गरेको जानकारहरू बताउँछन्। क्यानडाको सिमोन फ्राजर विश्वविद्यालयले गरेको एक अध्ययनले हिमपहिरो जानुमा मुख्यतयाः ७ वटा कारण जिम्मेवार रहेको देखाएको छ। जसमध्ये एउटा हो हिमआँधी एवं हावाको गति। हिमपहिरोको दोस्रो कारण उच्च हिमपात हो। कमजोर ठाउँमा बढी मात्रामा हिमपात हुनु पनि हिमपहिरोको कारण रहेको विश्वविद्यालयको रिपोर्टमा उल्लेख छ। विश्वविद्यालयको रिपोर्टअनुसार मानवीय गतिविधि, तरंग एवं हिउँको तहले पनि हिमपहिरोलाई प्रभावित बनाउँछ। यसबाहेक भिरालो ठाउँ तथा बढी तापक्रम पनि हिमपहिरो जाने कारण रहेको विश्वविद्यालयको रिपोर्टमा उल्लेख छ। आधारशिविरको अवस्था आधारशिविरमा पहिले धेरै हिउँ हुन्थ्यो। त्यही हिउँलाई पन्छाएर आरोही बस्थे। तर, अहिले आधारशिवरमा धेरै खाल्डा छन्। अनुसन्धानकर्ता भन्छन्, यहाँ मानवीय गतिविधि बाक्लिएकाले सुतेको र टेन्ट टाँगिएका स्थान भासिएका छन्। खाल्डा परेका छन्। यहाँको हिउँ पग्लेर बग्ने पानीले पनि हिमनदीलाई अस्थिर बनाएको अनुसन्धानकर्ताहरू बताउँछन््। जसका कारण आरोहीहरू सुतेका बेला अझै धेरै खाल्डो पर्ने क्रम बढेको बताउँछन् पर्यटनविज्ञ कर्मा शेर्पा। सगरमाथाको आधारशिविरमा आरोही र भरिया बस्नका लागि टाँगिएका टेन्ट । आरोहीले आफूले लगेका खानेकुरा तथा बन्दोबस्तीका सबै सामग्रीहरू आधारशिविरमै छोडेर फर्किने गरेका छन्। जसका कारण आधारशिविरमा फोहोरको मात्रा बढ्दै गएको र यसले पनि यहाँको तापमानमा असर गरेको शेर्पाको भनाइ छ। भन्छन्, काठमाडौंबाट सगरमाथा आरोहणमा जानेले महँगामहँगा बिस्कुट र चक्लेटदेखि धेरै प्रकारका इनर्जी फुडहरू प्रसस्त मात्रामा बोकेर जान्छन्। आरोहण सकिएपछि खानेकुराहरू र अरू सामग्री आधारशिरिमै त्यत्तिकै छोडेर फर्किन्छन््। यसको असर यस क्षेत्रको तापक्रममा पनि पर्दो रहेछ। आधारशिविरमा बढ्दै फोहोर सगरमाथाको आधारशिविरमा फोहोरको मात्रा पनि बढ्दै गएको छ। सगरमाथा जाने र फर्कनेले आफूसँग भएको धेरै सामान यहीँ छाड्ने गरेका छन्। खानेकुरा र बन्दोबस्तीका सामग्री जभाथावी छोड्ने प्रवृत्तिले आधारशिविरमा फोहोरको थुप्रो बढ्दै गरेको पर्यटनविज्ञ कर्मा शेर्पा बताउँछन्। भन्छन्, फोहोरले आधारशिविरको अवस्था चिन्ताजनक बन्दै छ। फोहोर एक भए पनि यसका असर अनेक देखिएका छन्। नाम्चेका पर्यटन व्यवसायी लामाकाजी शेर्पाले आधारशिविरमा धेरै पूर्वाधार बनाइएको बताए। चिया पसल पनि थुप्रै छन््। केही होटलहरू छन््, उनले भने, आरोहणको समयमा त करिब १ हजार ५ सय जना जति जम्मा भएर आधारशिविर पूरै भरिभराउ हुन्छ। एक जना आरोहीले कम्तीमा पनि ६७ जना भरिया वा सहयोगी लिएर आधारशिविर पुग्ने गरेको शेर्पाले बताए। हिउँले भरिएको आधारशिविरले यस्तो मानवीय गतिविधि कहाँ सहन सक्छ ? शेर्पाले प्रश्न गर्दै भने। पछिल्लो समय हिमनदीहरू पग्लिएपछि त्यस क्षेत्रमा रहेको सतहमा रहेका फोहोरहरूसमेत माथि देखिन थालेको भन्दै आरोहण सञ्चालकहरू चिन्तित छन््। सगरमाथा चढ्न उचित मौसमको प्रतीक्षा गर्दै आरोहीहरू यहाँ धेरै समय बस्ने भएकाले बढी फोहोर यहाँ नै थुप्रिएको हुन्छ। आधारशिविरसम्म भरियाहरू पनि पुग्ने हुनाले सबैभन्दा धेरै चहलपहल हुने स्थानका रूपमा यो क्षेत्र परिचित छ। हिमपहिरोको पीडा धेरै सगरमाथालाई सन् १९२२ देखि सन् २०२० सम्मको अध्ययन रिपोर्टअनुसार धेरै हिमपहिरो सगरमाथा क्षेत्रमा गएको छ। मानवीय क्षति पनि यसै क्षेत्रमा बढी छ। हालसम्मका हिमपहिरोबाट ३ सय ७२ जनाको मृत्यु भएको रेकर्ड छ। र, तीमध्ये ३ सय २४ जनाको ज्यान सगरमाथा क्षेत्र आसपासमा नै गएको बताइन्छ। सन् १९२२ मा सगरमाथामा हिमपहिरोमा परी ७ जनाको मृत्यु भएको पहिलो रेकर्ड भेटिन्छ। त्यसपछि १९५२ मा गएको पहिरोले एक जनाको ज्यान लियो। त्यसको २० वर्षपछि सन् १९७२ मा मनास्लुमा हिमपहिरो गयो। जहाँ १५ जनाले ज्यान गुमाए। त्यसको एक वर्षपछि सगरमाथामा गएको हिमपहिरोमा परी ९ जनाको मृत्यु भयो। त्यसपछि हिमपहिरो जाने क्रम अझै बाक्लियो। सन् १९७९ मा ८, १९८० मा ६, १९८२ मा ७, १९८४ मा ३ जना हिमपहिरोमा परे र मृत्यु भयो। १९८७ मा २ र सोही समय क्लाइम्बर क्याम्प २३६२५ फिटको सगरमाथा क्षेत्रमा गएको हिमपहिरोमा २ जनाकै मृत्यु भयो। सिँढी चढ्दै अपी हिमाल हिमालमा कति छ फोहोर ? किन सुक्दैछन् हिमताल ? त्यसयता पनि प्रायः वर्षैपिच्छे सगरमाथा क्षेत्रमा हिमपहिरो गएको तथ्यांकले देखाउँछ। सन् १९८९ मा सगरमाथामा गएको हिमपहिरोमा परी २० जनाको मृत्यु भयो। सन् १९९० मा ६, सन् १९९१ मा ८ र १९९२ मा २ जनाको थियो। सन् १९९४ मा २ जनाको मृत्यु भएको थियो। त्यसको एक वर्षपछि सन् १९९५ मा खुम्बु क्षेत्रमा नै ४८ जना हिमपहिरोमा परे। सन् १९९६ मा ९, सन् १९९७ मा १९, सन् १९९८ मा ६, सन् १९९९ मा ६, सन् २००५ मा २१ जनाको यसकै कारण निधन भयो। सन् २००६ मा ३, सन् २००७ मा ६, सन् २००९ मा २ र सन् २०१० मा बरुत्सेमा गएको हिमपहिरोमा परी २ जनाको ज्यान गयो। सन् २०१२ मा मनास्लु पिकमा गएको हिमपहिरोमा परी ९ जनाको मृत्यु भएको थियो। ती सबै सगरमाथा क्षेत्रमा नै गएका हिमपहिरो हुन्। सन् २०१३ मा ८, सन् २०१४ मा मनाङ र मुस्ताङका विभिन्न हिमालमा गएको हिमपहिरोमा परी ५९ जनाको निधन भएको थियो। त्यसपछि पुनः सन् २०१५ मा सगरमाथाको बेसक्याम्पमा गएको हिमपहिरोमा परी २३ जनाको ज्यान गयो। सन् २०१७ मा डोल्पामा गएको हिमपहिरोमा एक, सन् २०१८ मा धौलागिरि हिमालमा गएको हिमपहिरोमा परी ९ जनाको मृत्यु भएको थियो। सन् २०१९ मा अन्नपूर्ण पदमार्गमा गएको हिमपहिरोमा परी ८ र सन् २०२० को मार्चसम्म ७ जनाले यसकै कारण ज्यान गुमाउनु परेको थियो। आधारशिविरमा आरोही र भरियाले टाँगेको टेन्टमा बलिरहेको बत्ती र रातिको दृश्य ।"
एकीकृत समाजवादीको केन्द्रीय परिषद् बैठक बस्दै,"काठमाडौं : नेकपा (एकीकृत समाजवादी)को केन्द्रीय परिषद्को पहिलो बैठक आज बस्दैछ । कमलादीस्थित प्रज्ञा भवनमा बस्ने बैठकमा देशभरबाट १ हजार ५ सय जना सहभागी हुने समाजवादीले जनाएको छ । पार्टीको सांगठनिक गतिविधि, स्थानीय निर्वाचनको समीक्षा, आसन्न प्रदेशसभाप्रतिनिधिसभा निर्वाचनको रणनीति, समसामयिक विषयमा छलफल हुने बताइएको छ। परिषद् बैठकको उद्घाटन अध्यक्ष माधवकुमार नेपालले गर्नेछन्। बैठकमा समसामयिक राजनीतिक प्रतिवेदनसमेत प्रस्तुत हुनेछ।"
"ठूलो लफडापछि फेरिए समाजवादीका मन्त्री, शपथ ग्रहण आज","काठमाडौं : एकीकृत समाजवादीका मन्त्री ठूलो लफडापछि आइतबार फेरिएका छन्। पार्टीले फिर्ता बोलाउने निर्णय गरेपछि मन्त्रीहरूले प्रधानमन्त्री शेरबहादुर देउवा र माओवादी अध्यक्ष पुष्पकमल दाहालसम्म गुहारेका थिए। बजेटलाई कारण देखाउँदै समाजवादीको निर्णय कार्यान्वयन धकेलिँदै आएको थियो। राष्ट्रपति विद्यादेवी भण्डारीले आइतबार भने उक्त पार्टीका नयाँ मन्त्री समेटेर मन्त्रिपरिषद् पुनर्गठन गरेकी छन्। प्रधानमन्त्री शेरबहादुर देउवाको सिफारिसमा संविधानको धारा ७६ (९) तथा धारा ७८ (१) बमोजिम मौजुदा मन्त्रिपरिषद्मा नयाँ नियुक्ति र कार्यविभाजन गरिएको राष्ट्रपति कार्यालयले प्रेस विज्ञप्तिमा जनाएको छ। एकीकृत समाजवादीको सिफारिसबमोजिम प्रधानमन्त्री देउवाले मन्त्री हेरफेरको सूची राष्ट्रपति भण्डारीसमक्ष पठाएका थिए। त्यसपछि चार मन्त्री र एक राज्यमन्त्री परिवर्तन भएका हुन्। जसअनुसार जीवनराम श्रेष्ठ संस्कृति, पर्यटन तथा नागरिक उड्डयनमन्त्री, मेटमणि चौधरी सहरी विकासमन्त्री, भवानीप्रसाद खापुङ स्वास्थ्य तथा जनसंख्यामन्त्री, शेरबहादुर कुँवर श्रम, रोजगार तथा सामाजिक सुरक्षामन्त्री र हीराचन्द्र केसी स्वास्थ्य तथा जनसंख्या राज्यमन्त्री नियुक्त भएका छन्। खापुङ यसअघि राज्यमन्त्री थिए। नवनियुक्त मन्त्रीहरूको शपथको कार्यक्रम सोमबार बिहान ११ बजेलाई तय गरिएको जनाइएको छ। यसअघि उक्त पार्टीबाट प्रेमबहादुर आले संस्कृतिमन्त्री, रामकुमार झाँक्री सहरी विकासमन्त्री, कृष्णकुमार श्रेष्ठ श्रममन्त्री र विरोध खतिवडा स्वास्थ्यमन्त्री थिए। उनीहरू सरकारबाट बाहिरिएका छन्। मन्त्री झाँक्री मन्त्रालयमा पत्रकार डाकेर राजीनामा बुझाउन बालुवाटार पुगेकी थिइन्। पार्टी नेतृत्वसँग रुष्ट रहेकी झाँक्री अध्यक्ष नेपालसँग भेट नगरी राजीनामा पत्र प्रधानमन्त्री समक्ष लिएर गएकी थिइन्। झाँक्रीले राजीनामा दिएपछि पत्रकार सम्मेलनमा आफ्नो कार्यकालमा गरिएका कामको प्रगति विवरण मन्त्रालयका कर्मचारीले सुनाएका थिए। त्यस क्रममा मन्त्री झाँक्रीका आँखामा आँसु टिलपिलाइरहेका थिए। पत्रकारले प्रश्न सोध्दा झाँक्री भक्कानिएकी थिइन्। मन्त्री आलेले आफूलाई आफ्नो कामबाट ९० प्रतिशत सन्तुष्ट भएको बताए। पदबाट राजीनामा दिएपछि मन्त्रालयमा आयोजित पत्रकार सम्मेलनमा उनले ९ महिना समय कसरी बित्यो थाहा नभएको बताए। समाजवादीको सचिवालय बैठकले २२ जेठमा आफ्नो पार्टीबाट मन्त्री बनेकाहरूलाई फिर्ता बोलाएर नयाँ पठाउने निर्णय गरेको थियो। उक्त निर्णयविरुद्ध मन्त्रीहरूले प्रधानमन्त्री देउवा र माओवादी अध्यक्ष पुष्पकमल दाहाललाई गुहारेका थिए। त्यसपछि मन्त्री हेरफेर धकेलिँदै आएको थियो। देउवा र दाहालले संसद्मा प्रस्तुत बजेटमाथिको छलफलमा जवाफ दिनुपर्ने भन्दै रोकेका थिए। केही मन्त्री र सांसदले फिर्ता बोलाउने विषयमा असहमति जनाएर असार ९ गते अध्यक्ष माधवकुमार नेपाललाई पत्रसमेत पठाएका थिए। त्यसमा हस्ताक्षर गरेका ६ सांसद शनिबार पछि हटेका थिए। शनिबार बसेको केन्द्रीय समिति बैठकले अब देउवा र दाहाललाई नपर्खिने, ढिलाइ गरे अपमानका रूपमा लिने चेतावनी दिएको थियो। पर्यटनमन्त्रीद्वारा नेपाल एयरलाइन्सका अध्यक्षमाथि गालीगलौज र हातपात (अडियोसहित) चुनावसमेत लड्न नपाउने मागसहित मन्त्री आलेविरुद्ध सर्वोच्चमा रिट दायर पर्यटनमन्त्री आलेले दिए राजीनामा दुई दिनअघि नै ब्याक डेटमा राजीनामा दिएको हुँ, अरु मन्त्रीको मलाई थाहा छैन : प्रेम आले राजीनामा दिएका आले मन्त्रालयमा, झाँक्री बालुवाटार जाँदाजाँदै प्रेम आलेले भने आफ्नो कामबाट ९० प्रतिशत सन्तुष्ट छु आँशु पुछ्दै झाँक्रीले भनिन् मलाई बोल्नै गाह्रो भयो मन्त्रिमण्डल पुनर्गठन, नेकपा एसका मन्त्री फेरिए"
ऐलानी सहरका अहम् प्रश्न,"देशका विभिन्न स्थानमा तीव्र गतिमा जहाँजहाँ सहर बनेका छन्, ती धेरै नयाँ हुन्। काठमाडौं सहर भने प्राचीन इतिहास भएको सहर हो। उपत्यकाका तीनै सहरको इतिहास प्राचीन छ। बुटवल, नारायणगढ, विराटनगर, नेपालगन्ज, कैलालीको चिसापानी, दाङको भालुबाङ, देउखुरी, वीरगन्ज वा पोखरा नै पनि धेरै पछि बसेका बस्ती हुन्। सय वर्षअघिसम्म पनि नेपालका मुख्य बजारहरू पहाडी भेगमै थिए। जसै औंलोको लहर घट्न थाल्यो, खेतीयोग्य जमिनको खोजीमा पहाडी बासिन्दा पनि तराई र समथर भूभाग झर्न थाले। जमिन व्यक्तिको नाममा थिएन। कतै वनजंगल त कतै बुट्ट्यान र झाडी। कतै तत्कालीन सरकारले नै बस्ती बसाल्यो, कतै व्यक्तिव्यक्तिले घर बनाउँदै आवाद गरे। यही कारण हुनुपर्छ, मुलुकका ५० भन्दा बेसी सहरहरूमा आज पनि बडेबडे घरहरू त छन्, तर त्यहाँका घरधनीसँग जग्गाको लालपुर्जा छैन। ऐलानी जग्गामा ठूलाठूला बस्ती बसेका छन्। सहर बसिसकेका छन्। पूर्वपश्चिम राजमार्गमा त्यस्ता बजार धेरै छन्, जहाँका बासिन्दासँग धनीपुर्जा छैन। यस्तामध्येको कैलाली चिसापानीको जग्गा दर्ताका लागि २०१७ सालमै राजा महेन्द्रबाट हुकुम प्रमांगी भएको पनि स्थानीय बताउँछन्। तर जग्गा दर्ता हुन सकेन। पटकपटक अरू प्रयास पनि भए। तर जमिन ऐलानी नै रह्यो, रैकर भएन। अरूतिरको समस्या पनि उस्तै हो, चिसापानीको जस्तै। सहरमा पुर्जाविहीन बस्ती दुईथरी छन्। एकथरी सुकुमबासी भूमिहीन छन्, अर्काथरी अव्यवस्थित बसोबासी। कैलाली चिसापानी वा सिन्धुपाल्चोकको तातोपानी या तनहुँको भिमाद, दाङको भालुबाङ वा देशका अरू थुप्रै ठाउँका बस्तीहरू हुन्, जहाँ वर्षाैंदेखि बस्ती छ, बजार छ तर पुर्जा छैन। यस्ता बस्ती व्यवस्थित गर्ने उद्देश्यसहित भूमि आयोगले निवेदन आह्वान र संकलन पनि गरेको थियो। केपी शर्मा ओली प्रधानमन्त्रीबाट हटेपछि आयोगलाई शेरबहादुर देउवा सरकारले खारेज गर्यो। त्यो काम त्यत्तिकै रह्यो। त्यसो त देशभर यस्ता ५४ सहर भएको अनुमानित तथ्यांक थियो। लाखौंलाख जनता त्यस्तो सहरका बासिन्दा छन्। तसर्थ यो अहम् सवाल हो। ऐलानी जमिनमा बसेका दर्जनौं बस्ती अब उजाड्न सम्भव छैन। निश्चित पैसा लिएर धनी पुर्जा दिने यसअघिको सरकारी योजना मनासिबै ठानिएको थियो। राज्यले भकाभक ऐलानी जमिन व्यक्तिव्यक्तिलाई वितरण गर्न सक्दैन। जसले पहिला आएर ओगट्न सक्यो उसको पुर्जा बन्ने परिपाटी बन्यो भने जसको शक्ति उसकै अधिकार जस्तो गलत प्रवृत्ति मौलाउँछ। त्यस्तो प्रवृत्ति मौलाउँदा निमुखा र निर्धाहरू भूमिहीन बनिरहने अवस्था आउँछ। देशको कुनै पनि भागमा एक टुक्रा पनि जमिन नभएर सुरक्षित र उपयुक्त ठाउँमा ओत बनाएका भूमिहीनलाई जमिन दिनु न्यायोचित हो। चिसापानी जस्तै बजार बनिसकेका अव्यवस्थित बसोबासलाई भने यथोचित मूल्यमै जमिन उपलब्ध गराउनु मनासिब हो। वर्षाैंदेखि वा पुस्तादर पुस्ता एक ठाउँमा एक किसिमको इलम गरी बसिरहेकाहरूलाई उठीबास लगाउँदा नागरिकमाथि अन्याय हुन्छ। सहरलाई व्यवस्थित बनाउनु पनि राज्यको कर्तव्य हो। बजार बनाएर इलम र रोजगारी सिर्जना गर्नु, व्यापार व्यवसाय गर्नु पनि सिर्जनशीलता नै हो। त्यसको पनि सम्मान हुने, राज्यले ऐलानी जमिन जथाभावी बाँडेर नोक्सानी पनि नपर्ने सन्तुलन मिलाएर निर्णय गर्नुपर्छ। न पुर्जा दिने, न बस्ती उठाउने गर्दा थप अतिक्रमणको चपेटा सिर्जना उत्तिकै सम्भावना छ। घर, भवन बनाएर पनि त्यहाँका नागरिकले अन्योल भविष्यको त्रास खेपिरहनु परेको छ। बैंकलगायत वित्तीय संस्थाबाट ऋणधन पनि लिन सकेका छैनन्। यस्तो दोधारको अवस्था सधैं राखिरहनु हुँदैन।"
"ठूलो लफडापछि फेरिए समाजवादीका मन्त्री, शपथ ग्रहण आज","काठमाडौं : एकीकृत समाजवादीका मन्त्री ठूलो लफडापछि आइतबार फेरिएका छन्। पार्टीले फिर्ता बोलाउने निर्णय गरेपछि मन्त्रीहरूले प्रधानमन्त्री शेरबहादुर देउवा र माओवादी अध्यक्ष पुष्पकमल दाहालसम्म गुहारेका थिए। बजेटलाई कारण देखाउँदै समाजवादीको निर्णय कार्यान्वयन धकेलिँदै आएको थियो। राष्ट्रपति विद्यादेवी भण्डारीले आइतबार भने उक्त पार्टीका नयाँ मन्त्री समेटेर मन्त्रिपरिषद् पुनर्गठन गरेकी छन्। प्रधानमन्त्री शेरबहादुर देउवाको सिफारिसमा संविधानको धारा ७६ (९) तथा धारा ७८ (१) बमोजिम मौजुदा मन्त्रिपरिषद्मा नयाँ नियुक्ति र कार्यविभाजन गरिएको राष्ट्रपति कार्यालयले प्रेस विज्ञप्तिमा जनाएको छ। एकीकृत समाजवादीको सिफारिसबमोजिम प्रधानमन्त्री देउवाले मन्त्री हेरफेरको सूची राष्ट्रपति भण्डारीसमक्ष पठाएका थिए। त्यसपछि चार मन्त्री र एक राज्यमन्त्री परिवर्तन भएका हुन्। जसअनुसार जीवनराम श्रेष्ठ संस्कृति, पर्यटन तथा नागरिक उड्डयनमन्त्री, मेटमणि चौधरी सहरी विकासमन्त्री, भवानीप्रसाद खापुङ स्वास्थ्य तथा जनसंख्यामन्त्री, शेरबहादुर कुँवर श्रम, रोजगार तथा सामाजिक सुरक्षामन्त्री र हीराचन्द्र केसी स्वास्थ्य तथा जनसंख्या राज्यमन्त्री नियुक्त भएका छन्। खापुङ यसअघि राज्यमन्त्री थिए। नवनियुक्त मन्त्रीहरूको शपथको कार्यक्रम सोमबार बिहान ११ बजेलाई तय गरिएको जनाइएको छ। यसअघि उक्त पार्टीबाट प्रेमबहादुर आले संस्कृतिमन्त्री, रामकुमार झाँक्री सहरी विकासमन्त्री, कृष्णकुमार श्रेष्ठ श्रममन्त्री र विरोध खतिवडा स्वास्थ्यमन्त्री थिए। उनीहरू सरकारबाट बाहिरिएका छन्। मन्त्री झाँक्री मन्त्रालयमा पत्रकार डाकेर राजीनामा बुझाउन बालुवाटार पुगेकी थिइन्। पार्टी नेतृत्वसँग रुष्ट रहेकी झाँक्री अध्यक्ष नेपालसँग भेट नगरी राजीनामा पत्र प्रधानमन्त्री समक्ष लिएर गएकी थिइन्। झाँक्रीले राजीनामा दिएपछि पत्रकार सम्मेलनमा आफ्नो कार्यकालमा गरिएका कामको प्रगति विवरण मन्त्रालयका कर्मचारीले सुनाएका थिए। त्यस क्रममा मन्त्री झाँक्रीका आँखामा आँसु टिलपिलाइरहेका थिए। पत्रकारले प्रश्न सोध्दा झाँक्री भक्कानिएकी थिइन्। मन्त्री आलेले आफूलाई आफ्नो कामबाट ९० प्रतिशत सन्तुष्ट भएको बताए। पदबाट राजीनामा दिएपछि मन्त्रालयमा आयोजित पत्रकार सम्मेलनमा उनले ९ महिना समय कसरी बित्यो थाहा नभएको बताए। समाजवादीको सचिवालय बैठकले २२ जेठमा आफ्नो पार्टीबाट मन्त्री बनेकाहरूलाई फिर्ता बोलाएर नयाँ पठाउने निर्णय गरेको थियो। उक्त निर्णयविरुद्ध मन्त्रीहरूले प्रधानमन्त्री देउवा र माओवादी अध्यक्ष पुष्पकमल दाहाललाई गुहारेका थिए। त्यसपछि मन्त्री हेरफेर धकेलिँदै आएको थियो। देउवा र दाहालले संसद्मा प्रस्तुत बजेटमाथिको छलफलमा जवाफ दिनुपर्ने भन्दै रोकेका थिए। केही मन्त्री र सांसदले फिर्ता बोलाउने विषयमा असहमति जनाएर असार ९ गते अध्यक्ष माधवकुमार नेपाललाई पत्रसमेत पठाएका थिए। त्यसमा हस्ताक्षर गरेका ६ सांसद शनिबार पछि हटेका थिए। शनिबार बसेको केन्द्रीय समिति बैठकले अब देउवा र दाहाललाई नपर्खिने, ढिलाइ गरे अपमानका रूपमा लिने चेतावनी दिएको थियो।"
सगरमाथा क्षेत्रमा हिमपहिरोको सकस,"सोलुखुम्बु : पछिल्लो एक शताब्दीमा नेपालमा ६० वटा ठूला हिमपहिरो गए। धेरै सगरमाथा क्षेत्रमा नै गएको विभिन्न अध्ययनले देखाएको छ। हिमपहिरो कै कारण सगरमाथा क्षेत्रमा धेरै खाल्डा र खोल्सा देखिन थालेको पर्वतारोही ओङ्छु शेर्पा बताउँछन्। भन्छन्, हिमनदी धेरै बनेका छन्। साना खोल्साको आकार बढेको छ। हिमपहिरो जुनसुकै समयमा पनि गइरहन थाल्यो। आधारशिविरमा खाल्डै, खाल्डा छन्। जलवायु परिवर्तन र मानवीय गतिविधिका कारण सर्वोच्च शिखर सगरमाथामा हिमपहिरो जाने क्रम बढेको तर्क गर्छन्, पर्वतारोही र विज्ञहरू। विभिन्न समयमा सगरमाथा क्षेत्र पुगेका पर्वतारोही ओङ्छु शेर्पा हिमपहिरोका कारण सगरमाथा क्षेत्रमा अस्वाभाविक परिवर्तन भएको बताउँछन्। हिउँ पग्लिदै गएर आधार शिविरको बीचमा रहेको एउटा खोल्सो वर्षैपिच्छे अस्वाभाविक रूपमा बढ्दै गएको छ, शेर्पाले भने, केही वर्ष पहिले निकै सानो थियो। तर, आजभोलि त खोल्सो बढेर विशाल देखिन्छ। अन्य नयाँ खोल्सा पनि धेरै छन्। हिमनदीहरू पातलिँदै तीव्र गतिमा बहने र अस्थिर बन्न थालेका छन्। त्यसैकारण, आरोहीहरू बास बस्ने आधारशिविर क्षेत्रमा खाल्डो पर्ने समस्या पनि देखिन थालेको छ। वैज्ञानिकहरूका अनुसार विश्वव्यापी तापमान वृद्धिका कारण सगरमाथा र ल्होत्से हिमालको बीचमा बग्ने खुम्बु हिमनदी पनि तीव्र गतिमा पग्लिएको र खिइरहेको छ। हिमपहिरोकै कारण एक शताब्दीमा ३ सय ७२ जनाले ज्यान गुमाएको विभिन्न तथ्यले पुष्टि गर्छ। यसमा हिमाल आरोहण गर्न गएका मात्रै परेका छैनन्, आधार क्षेत्रको अवलोकन गर्न पुग्ने र त्यस क्षेत्रका नागरिक पनि यसको चपेटमा परेका छन्। सरकारी एवं गैरसरकारी सरोकारवाला निकायले तयार पारेको तथ्यांकको आधारमा ग्लासिकल हाजार्ड एन्ड एभलेचेज इन हाई माउन्टेन अफ नेपाल हिमालय नामक अनुसन्धानमूलक आलेखमा जलवायु परिवर्तनले गर्दा पछिल्ला दशकहरूमा हिमपहिरोको जोखिम बढेको उल्लेख छ। उक्त आलेखमा भनिएको छ, सगरमाथामा समस्या थपिएको छ। हिमपहिरो बढ्यो यसको कारण मानवीय र जलवायु परिवर्तन नै हो। उक्त आलेखमा आरोही र विज्ञ पनि सहमत छन्। सगरमाथामा हिउँ फाटेको दृश्य पहिलेभन्दा झन् बढ्दै छ, आरोही ओङ्छु शेर्पाले भने, सगरमाथामा हिउँ पग्लदै गएको, हिमालहरू पहाड र चट्टानमा परिणत भएको देखेर विदेशीहरू चिन्ता व्यक्त गर्छन्। हामी नेपाललाई मतलब छैन। सबैले एक पटक गम्भीर भएर सोच्ने बेला आइसकेको छ। हिमाली क्षेत्रमा देखिएको यस्तो अस्वाभाविक परिवर्तनले सबैभन्दा धेरै समस्या सगरमाथाको तल्लो क्षेत्रमा बस्ने नागरिकलाई छ। कुन समय कहाँको खोल्सा बढ्छ वा हिमपहिरो खसेर विनाश मच्चाउँछ थाहा छैन, शेर्पा भन्छन्, आरोही र पर्यटक त निश्चित सिजनमा आउने हुन्, स्थानीयलाई सधैं समस्या छ। हिमनदीले यस क्षेत्रका खोला, खोल्सा मात्रै परिवर्तन गरेन, आधारशिविरको अवस्थालाई पनि खलबल्याएको छ। आधारशिविरमा खाल्डा र खोल्सा देखिएपछि ठाउँ नै परिवर्तन गर्नुपर्ने अवस्था आएको छ। सरकारले पनि अहिले भएको स्थानको विकल्प खोजेको छ। अहिले भएको स्थानभन्दा केही तल यसको विकल्पमा आधारशिविर बनाइने सरकारले जनाएको छ। पर्यटन विभागका अनुसार हाल खुम्बु हिमनदी छेउमा अवस्थित आधार शिविरमा मानवीय गतिविधि बढ्दा हिमनदी तीव्र गतिमा पातलिँदै गएकाले आधारशिविरको विकल्प खोज्नु परेको हो। मानवीय गतिविधिका कारण सगरमाथाको असुरक्षा बढेको छ। आधारशिविर तल सारे हिमनदी झर्ने क्रम केही रोकिएलाकी भन्ने हाम्रो अपेक्षा हो, विभागका महानिर्देशक तारानाथ अधिकारी भन्छन्। अहिलेको भन्दा २ सयदेखि ४ सय मिटर तल अर्थात् बाह्रै महिना हिउँ नहुने स्थानमा सार्ने तयारी भइरहेको उनको भनाइ छ। आधारशिविर सार्दा सम्भावित असर वा फाइदाबारे अध्ययन गरिसकेका छौं, अधिकारी भन्छन्, यो हिउँ नहुने ठाउँमा हुनुपर्ने रहेछ भन्ने अध्ययनको निष्कर्ष पनि आयो र त्यसलाई पनि हामी कार्यान्वयन गर्छौं। आधारशिविरमा मानवीय सहायताका लागि पुगेको हेलिकप्टर । सगरमाथाको आधार शिविर ५ हजार ३ सय ६४ मिटर उचाइमा छ। पर्वतारोहणको मौसममा आधार शिविरमा झन्डै १ हजार ५ सय जना भेला हुन्छन््। मानवीय क्रियाकलाप बाक्लिँदा तापमानमा वृद्धि हुन गई त्यहाँको हिउँ बढी मात्रामा पग्लिने जानकारहरू बताउँछन्। हिमपहिरो अहिले मात्रै गएको होइन। यो प्राकृतिक र मानवीय दुवै कारण जान्छ। हिमाली क्षेत्रमा मानव क्रियाकलाप बढ्नुअघि बेलामौका जाने हिमपहिरोको तालिका आजकल भने फेरिएको छ। कारण मानवीय चहलपहल। बढी हिमपात हुने र हावाले गति परिवर्तन गर्दा पनि हिमपहिरो जाने गर्छ। यसबाहेक विभिन्न विकासे कामले हिमालमा कम्पन उत्पन्न गर्ने एवं मानवीय गतिविधि बढ्दै जाँदा पनि हिमपहिरोको जोखिम बढ्ने गरेको जानकारहरू बताउँछन्। क्यानडाको सिमोन फ्राजर विश्वविद्यालयले गरेको एक अध्ययनले हिमपहिरो जानुमा मुख्यतयाः ७ वटा कारण जिम्मेवार रहेको देखाएको छ। जसमध्ये एउटा हो हिमआँधी एवं हावाको गति। हिमपहिरोको दोस्रो कारण उच्च हिमपात हो। कमजोर ठाउँमा बढी मात्रामा हिमपात हुनु पनि हिमपहिरोको कारण रहेको विश्वविद्यालयको रिपोर्टमा उल्लेख छ। विश्वविद्यालयको रिपोर्टअनुसार मानवीय गतिविधि, तरंग एवं हिउँको तहले पनि हिमपहिरोलाई प्रभावित बनाउँछ। यसबाहेक भिरालो ठाउँ तथा बढी तापक्रम पनि हिमपहिरो जाने कारण रहेको विश्वविद्यालयको रिपोर्टमा उल्लेख छ। आधारशिविरमा पहिले धेरै हिउँ हुन्थ्यो। त्यही हिउँलाई पन्छाएर आरोही बस्थे। तर, अहिले आधारशिवरमा धेरै खाल्डा छन्। अनुसन्धानकर्ता भन्छन्, यहाँ मानवीय गतिविधि बाक्लिएकाले सुतेको र टेन्ट टाँगिएका स्थान भासिएका छन्। खाल्डा परेका छन्। यहाँको हिउँ पग्लेर बग्ने पानीले पनि हिमनदीलाई अस्थिर बनाएको अनुसन्धानकर्ताहरू बताउँछन््। जसका कारण आरोहीहरू सुतेका बेला अझै धेरै खाल्डो पर्ने क्रम बढेको बताउँछन् पर्यटनविज्ञ कर्मा शेर्पा। सगरमाथाको आधारशिविरमा आरोही र भरिया बस्नका लागि टाँगिएका टेन्ट । आरोहीले आफूले लगेका खानेकुरा तथा बन्दोबस्तीका सबै सामग्रीहरू आधारशिविरमै छोडेर फर्किने गरेका छन्। जसका कारण आधारशिविरमा फोहोरको मात्रा बढ्दै गएको र यसले पनि यहाँको तापमानमा असर गरेको शेर्पाको भनाइ छ। भन्छन्, काठमाडौंबाट सगरमाथा आरोहणमा जानेले महँगामहँगा बिस्कुट र चक्लेटदेखि धेरै प्रकारका इनर्जी फुडहरू प्रसस्त मात्रामा बोकेर जान्छन्। आरोहण सकिएपछि खानेकुराहरू र अरू सामग्री आधारशिरिमै त्यत्तिकै छोडेर फर्किन्छन््। यसको असर यस क्षेत्रको तापक्रममा पनि पर्दो रहेछ। सगरमाथाको आधारशिविरमा फोहोरको मात्रा पनि बढ्दै गएको छ। सगरमाथा जाने र फर्कनेले आफूसँग भएको धेरै सामान यहीँ छाड्ने गरेका छन्। खानेकुरा र बन्दोबस्तीका सामग्री जभाथावी छोड्ने प्रवृत्तिले आधारशिविरमा फोहोरको थुप्रो बढ्दै गरेको पर्यटनविज्ञ कर्मा शेर्पा बताउँछन्। भन्छन्, फोहोरले आधारशिविरको अवस्था चिन्ताजनक बन्दै छ। फोहोर एक भए पनि यसका असर अनेक देखिएका छन्। नाम्चेका पर्यटन व्यवसायी लामाकाजी शेर्पाले आधारशिविरमा धेरै पूर्वाधार बनाइएको बताए। चिया पसल पनि थुप्रै छन््। केही होटलहरू छन््, उनले भने, आरोहणको समयमा त करिब १ हजार ५ सय जना जति जम्मा भएर आधारशिविर पूरै भरिभराउ हुन्छ। एक जना आरोहीले कम्तीमा पनि ६७ जना भरिया वा सहयोगी लिएर आधारशिविर पुग्ने गरेको शेर्पाले बताए। हिउँले भरिएको आधारशिविरले यस्तो मानवीय गतिविधि कहाँ सहन सक्छ ? शेर्पाले प्रश्न गर्दै भने। पछिल्लो समय हिमनदीहरू पग्लिएपछि त्यस क्षेत्रमा रहेको सतहमा रहेका फोहोरहरूसमेत माथि देखिन थालेको भन्दै आरोहण सञ्चालकहरू चिन्तित छन््। सगरमाथा चढ्न उचित मौसमको प्रतीक्षा गर्दै आरोहीहरू यहाँ धेरै समय बस्ने भएकाले बढी फोहोर यहाँ नै थुप्रिएको हुन्छ। आधारशिविरसम्म भरियाहरू पनि पुग्ने हुनाले सबैभन्दा धेरै चहलपहल हुने स्थानका रूपमा यो क्षेत्र परिचित छ। सन् १९२२ देखि सन् २०२० सम्मको अध्ययन रिपोर्टअनुसार धेरै हिमपहिरो सगरमाथा क्षेत्रमा गएको छ। मानवीय क्षति पनि यसै क्षेत्रमा बढी छ। हालसम्मका हिमपहिरोबाट ३ सय ७२ जनाको मृत्यु भएको रेकर्ड छ। र, तीमध्ये ३ सय २४ जनाको ज्यान सगरमाथा क्षेत्र आसपासमा नै गएको बताइन्छ। सन् १९२२ मा सगरमाथामा हिमपहिरोमा परी ७ जनाको मृत्यु भएको पहिलो रेकर्ड भेटिन्छ। त्यसपछि १९५२ मा गएको पहिरोले एक जनाको ज्यान लियो। त्यसको २० वर्षपछि सन् १९७२ मा मनास्लुमा हिमपहिरो गयो। जहाँ १५ जनाले ज्यान गुमाए। त्यसको एक वर्षपछि सगरमाथामा गएको हिमपहिरोमा परी ९ जनाको मृत्यु भयो। त्यसपछि हिमपहिरो जाने क्रम अझै बाक्लियो। सन् १९७९ मा ८, १९८० मा ६, १९८२ मा ७, १९८४ मा ३ जना हिमपहिरोमा परे र मृत्यु भयो। १९८७ मा २ र सोही समय क्लाइम्बर क्याम्प २३६२५ फिटको सगरमाथा क्षेत्रमा गएको हिमपहिरोमा २ जनाकै मृत्यु भयो। त्यसयता पनि प्रायः वर्षैपिच्छे सगरमाथा क्षेत्रमा हिमपहिरो गएको तथ्यांकले देखाउँछ। सन् १९८९ मा सगरमाथामा गएको हिमपहिरोमा परी २० जनाको मृत्यु भयो। सन् १९९० मा ६, सन् १९९१ मा ८ र १९९२ मा २ जनाको थियो। सन् १९९४ मा २ जनाको मृत्यु भएको थियो। त्यसको एक वर्षपछि सन् १९९५ मा खुम्बु क्षेत्रमा नै ४८ जना हिमपहिरोमा परे। सन् १९९६ मा ९, सन् १९९७ मा १९, सन् १९९८ मा ६, सन् १९९९ मा ६, सन् २००५ मा २१ जनाको यसकै कारण निधन भयो। सन् २००६ मा ३, सन् २००७ मा ६, सन् २००९ मा २ र सन् २०१० मा बरुत्सेमा गएको हिमपहिरोमा परी २ जनाको ज्यान गयो। सन् २०१२ मा मनास्लु पिकमा गएको हिमपहिरोमा परी ९ जनाको मृत्यु भएको थियो। ती सबै सगरमाथा क्षेत्रमा नै गएका हिमपहिरो हुन्। सन् २०१३ मा ८, सन् २०१४ मा मनाङ र मुस्ताङका विभिन्न हिमालमा गएको हिमपहिरोमा परी ५९ जनाको निधन भएको थियो। त्यसपछि पुनः सन् २०१५ मा सगरमाथाको बेसक्याम्पमा गएको हिमपहिरोमा परी २३ जनाको ज्यान गयो। सन् २०१७ मा डोल्पामा गएको हिमपहिरोमा एक, सन् २०१८ मा धौलागिरि हिमालमा गएको हिमपहिरोमा परी ९ जनाको मृत्यु भएको थियो। सन् २०१९ मा अन्नपूर्ण पदमार्गमा गएको हिमपहिरोमा परी ८ र सन् २०२० को मार्चसम्म ७ जनाले यसकै कारण ज्यान गुमाउनु परेको थियो। आधारशिविरमा आरोही र भरियाले टाँगेको टेन्टमा बलिरहेको बत्ती र रातिको दृश्य ।"
ऐलानी सहरका अहम् प्रश्न,"देशका विभिन्न स्थानमा तीव्र गतिमा जहाँजहाँ सहर बनेका छन्, ती धेरै नयाँ हुन्। काठमाडौं सहर भने प्राचीन इतिहास भएको सहर हो। उपत्यकाका तीनै सहरको इतिहास प्राचीन छ। बुटवल, नारायणगढ, विराटनगर, नेपालगन्ज, कैलालीको चिसापानी, दाङको भालुबाङ, देउखुरी, वीरगन्ज वा पोखरा नै पनि धेरै पछि बसेका बस्ती हुन्। सय वर्षअघिसम्म पनि नेपालका मुख्य बजारहरू पहाडी भेगमै थिए। जसै औंलोको लहर घट्न थाल्यो, खेतीयोग्य जमिनको खोजीमा पहाडी बासिन्दा पनि तराई र समथर भूभाग झर्न थाले। जमिन व्यक्तिको नाममा थिएन। कतै वनजंगल त कतै बुट्ट्यान र झाडी। कतै तत्कालीन सरकारले नै बस्ती बसाल्यो, कतै व्यक्तिव्यक्तिले घर बनाउँदै आवाद गरे। यही कारण हुनुपर्छ, मुलुकका ५० भन्दा बेसी सहरहरूमा आज पनि बडेबडे घरहरू त छन्, तर त्यहाँका घरधनीसँग जग्गाको लालपुर्जा छैन। ऐलानी जग्गामा ठूलाठूला बस्ती बसेका छन्। सहर बसिसकेका छन्। पूर्वपश्चिम राजमार्गमा त्यस्ता बजार धेरै छन्, जहाँका बासिन्दासँग धनीपुर्जा छैन। यस्तामध्येको कैलाली चिसापानीको जग्गा दर्ताका लागि २०१७ सालमै राजा महेन्द्रबाट हुकुम प्रमांगी भएको पनि स्थानीय बताउँछन्। तर जग्गा दर्ता हुन सकेन। पटकपटक अरू प्रयास पनि भए। तर जमिन ऐलानी नै रह्यो, रैकर भएन। अरूतिरको समस्या पनि उस्तै हो, चिसापानीको जस्तै। सहरमा पुर्जाविहीन बस्ती दुईथरी छन्। एकथरी सुकुमबासी भूमिहीन छन्, अर्काथरी अव्यवस्थित बसोबासी। कैलाली चिसापानी वा सिन्धुपाल्चोकको तातोपानी या तनहुँको भिमाद, दाङको भालुबाङ वा देशका अरू थुप्रै ठाउँका बस्तीहरू हुन्, जहाँ वर्षाैंदेखि बस्ती छ, बजार छ तर पुर्जा छैन। यस्ता बस्ती व्यवस्थित गर्ने उद्देश्यसहित भूमि आयोगले निवेदन आह्वान र संकलन पनि गरेको थियो। केपी शर्मा ओली प्रधानमन्त्रीबाट हटेपछि आयोगलाई शेरबहादुर देउवा सरकारले खारेज गर्यो। त्यो काम त्यत्तिकै रह्यो। त्यसो त देशभर यस्ता ५४ सहर भएको अनुमानित तथ्यांक थियो। लाखौंलाख जनता त्यस्तो सहरका बासिन्दा छन्। तसर्थ यो अहम् सवाल हो। ऐलानी जमिनमा बसेका दर्जनौं बस्ती अब उजाड्न सम्भव छैन। निश्चित पैसा लिएर धनी पुर्जा दिने यसअघिको सरकारी योजना मनासिबै ठानिएको थियो। राज्यले भकाभक ऐलानी जमिन व्यक्तिव्यक्तिलाई वितरण गर्न सक्दैन। जसले पहिला आएर ओगट्न सक्यो उसको पुर्जा बन्ने परिपाटी बन्यो भने जसको शक्ति उसकै अधिकार जस्तो गलत प्रवृत्ति मौलाउँछ। त्यस्तो प्रवृत्ति मौलाउँदा निमुखा र निर्धाहरू भूमिहीन बनिरहने अवस्था आउँछ। देशको कुनै पनि भागमा एक टुक्रा पनि जमिन नभएर सुरक्षित र उपयुक्त ठाउँमा ओत बनाएका भूमिहीनलाई जमिन दिनु न्यायोचित हो। चिसापानी जस्तै बजार बनिसकेका अव्यवस्थित बसोबासलाई भने यथोचित मूल्यमै जमिन उपलब्ध गराउनु मनासिब हो। वर्षाैंदेखि वा पुस्तादर पुस्ता एक ठाउँमा एक किसिमको इलम गरी बसिरहेकाहरूलाई उठीबास लगाउँदा नागरिकमाथि अन्याय हुन्छ। सहरलाई व्यवस्थित बनाउनु पनि राज्यको कर्तव्य हो। बजार बनाएर इलम र रोजगारी सिर्जना गर्नु, व्यापार व्यवसाय गर्नु पनि सिर्जनशीलता नै हो। त्यसको पनि सम्मान हुने, राज्यले ऐलानी जमिन जथाभावी बाँडेर नोक्सानी पनि नपर्ने सन्तुलन मिलाएर निर्णय गर्नुपर्छ। न पुर्जा दिने, न बस्ती उठाउने गर्दा थप अतिक्रमणको चपेटा सिर्जना उत्तिकै सम्भावना छ। घर, भवन बनाएर पनि त्यहाँका नागरिकले अन्योल भविष्यको त्रास खेपिरहनु परेको छ। बैंकलगायत वित्तीय संस्थाबाट ऋणधन पनि लिन सकेका छैनन्। यस्तो दोधारको अवस्था सधैं राखिरहनु हुँदैन।"
एमालेद्वारा बजेट पुस्तिका फिर्ता,"हेटौंडा : नेकपा एमालेले बागमती प्रदेशमा नयाँ आर्थिक वर्ष २०७९८० को बजेट पुस्तिका प्रदेश सरकारलाई फिर्ता गरेको छ। आइतबार बसेको प्रदेशसभा बैठक अबरुद्ध गर्दै एमालेले मुख्यमन्त्री राजेन्द्र पाण्डेलाई बजेट पुस्तिका फिर्ता गरेको हो। मुख्यमन्त्री तथा मन्त्रिपरिषदको कार्यालयमा पुगेर निवर्तमान मुख्यमन्त्री अष्टलक्ष्मी शाक्य, पूर्व मुख्यमन्त्री डोरमणि पौडेलसहित एमाले प्रदेशसभा सदस्यहरूले मुख्यमन्त्री पाण्डेलाई बजेट पुस्तिका फिर्ता गरेका थिए। एमालेले उठाएका एजेण्डाहरू सम्बोधनसहित नयाँ बजेट पुस्तिका ल्याउनुपर्ने उनीहरूको माग छ। चुनाव केन्द्रित बजेट ल्याएको, बजेट वितरणमा असमानता भएको र सत्ता पक्षका सांसदहरू संलग्न व्यवसायलाई फाइदा पुग्नेगरी कर छुट दिएको भन्दै एमालेले बजेटमा बिरोध गर्दै आएको छ। हामीले यी कुराहरू सम्बोधन भएर बजेट संशोधन नभएसम्म बैठक चल्द दिँदैनौं, नेकपा एमाले बागमती प्रदेश संसदीय दलका नेता तथा निवर्तमान मुख्यमन्त्री अष्टलक्ष्मी शाक्यले भनिन्, प्रदेशको १३ वटै जिल्लामा समान वितरण भएको बजेट आउनुपर्छ। सत्ता पक्षका नेताहरूले चुनाव केन्द्रित आफ्नो क्षेत्रमा बजेट थुपारेको र चार सयभन्दा बढी योजना संघ सरकारको योजनासँग जुधेको नेकपा एमाले बागमती प्रदेश संसदीय दलका प्रमुख सचेतक दिपक निरौलाले बताए।"
"आमाको मृत्युपछि बिचल्ली, पाँच बालबालिकाको छैन सहारा","मुगु : आमाको २८ वर्षकै उमेरमा निधन भयो। बुबाले अर्को विवाह गरे। कान्छी आमाको साथमा भारत पलायन भएका दुवैको अत्तोपत्तो छैन। पाँच जनामध्ये सबैभन्दा ठूलोको उमेर मात्रै १३ वर्ष छ। अरू कलिला भाइबहिनीको स्याहार गर्न मुगु छायानाथ रारा नगरपालिका११ रोवा गाउँका १३ वर्षीय विसाल दमाई सक्दैनन्। गाउँमा मागेर ल्याएको चामल, पीठो हजुरबुबाले जसोतसो पकाउँछन्। छाक टरेको छ। दिन कटेको छ तर, भविष्य अन्योल छ विसालसहित पाँच बालबालिकाको। आमाको निधनपछि बिचल्लीमा छन् उनीहरू। आमा काली दमाईको गत पुस १५ गते उपचारका क्रममा जिल्ला अस्पताल मुगुमा मृत्यु भएको थियो। कालीले २८ वर्षकै उमेरमा पाँच सन्तानलाई जन्म दिएकी थिइन्। १३ वर्षीय विसाल, ९ की अस्मिता, ६ का नरेश, ४ की पार्वती र १८ महिनाका श्रीखण्डको अहिले सहारा भनेकै ७४ वर्षीय हजुरबुबा हरियो दमाई हुन्। पत्नीको मृत्युपछि पति ४० वर्षीय जसरखर दमाईले दोस्रो विवाह गरेका थिए। तर, उनीहरू कलिला नाबालकलाई छाडेर भारत पलायन भएको हजुरबुबा हरियो बताउँछन्। घरमा कमाउने कोही नहुँदा अहिले उनीहरूलाई बिहानबेलुकीको छाक टार्न पनि मुस्किल परेको छ। विद्यालयमा पढ्नका लागि अति आवश्यक पाठ्यपुस्तक र कापीकलम नहुँदा पनि उनीहरू बिचल्लीमा परेको फुपू जौमती नेपालीले बताइन्। तीन लाख ऋण गरेर बुहारीको उपचार गर्न काठमाडौं पुर्याएर उपचारपछि घर फर्खंदै गर्दा बीच बाटोमै उनमा थप समस्या देखिएको नेपालीले बताइन्। यसै क्रममा थप उपचारका लागि उनलाई जिल्ला अस्पताल ठिनीमा लैजाँदा लैजाँदै काली दमाईको मृत्यु भएको थियो। त्यसपछि पारिवारिक अवस्था झनै बिग्रिएको जौमती बताउँछिन्। दमाईको सम्पत्तिको नाममा दुई हलमा जोतिसकिने पाखोबारी छ। घरमा काम गर्ने मान्छे कोही नभएपछि त्यो पनि बाँझिएको छ। १८ महिने नातिबाहेक अरू चारजना स्कुल जाने भए पनि किताब कापी झोला नभएर खाली हात नै स्कुल जाने गर्छन्। उनको ठूलो नाति कक्षा ६ मा पढ्छन् भने अरू सबै कक्षा १ का विद्यार्थी हुन्। आफूसँग पैसा नहँुदा कसैलाई पनि कापी, कलम र झोला किन्न नसकेको हजुरबुबाले बताए। म आफैं पनि बेलाबेलामा बिरामी हुन्छु। बिरामी परेका बेला नातिनातिनाहरू भोकै हुन्छन्, उनले भने। हामीलाई बुढा हजुरबुवाले हेर्नुहुन्छ, जेठो नाति विसाल दमाईले भने, हामी चार जना विद्यालय जान्छौं। तर, हामीसँग लेख्ने कपी, कलम, झोला र विद्यालयको पोसाक किन्ने पैसासमेत नभएकाले खाली हात नै जानुपर्ने बाध्यता छ।"
आर्थिक सहायता कटौती गरेको भन्दै यूएनएचसीआर कार्यालय अगाडि रोहिंग्याको विरोध प्रदर्शन (फोटो फिचर),"काठमाडौं : म्यानमारबाट विस्थापित भई नेपालमा शरणार्थीको रुपमा बस्दै आएका रोहिंग्या समुदायले नेपालस्थित शरणार्थी सम्बन्धी राष्ट्रसंघिय उच्च आयुक्तको कार्यालय (यूएनएचसीआर) अगाडि धर्ना दिएका छन् । यूनएचसीआरले रोहिंज्या शरणार्थी र उनका बालबच्चालाई दिँदै आएको आर्थिक सहायता कटौती गरेको भन्दै उनीहरुले कार्यालय अगाडि सोमबार बिहान विरोध प्रदर्शन गरेका हुन् । रोहिंग्या शरणार्थीका बालबच्चाहरु स्कूल पोशाकमै यूएनएचसीआर अगाडि धर्ना दिएका थिए । यूएनएचसीआरले आर्थिक सहायता कटौती गर्दा बालबच्चाको स्कूलमा तिर्नुपर्ने शुल्क, पोशाकलगायत दिवा खाजामा समेत समस्या हुँदै आएको उनीहरुका अभिभावकले जनाएका छन् । नेपाल सरकारले नेपालमा बस्दै आएका रोहिंग्याहरुलाई अवैध आप्रवासीको संज्ञा दिएको छ। यद्यपी यूएनएचसीआरले भने उनीहरुलाई शरणार्थीको रुपमा मान्यता दिएको छ। तस्बिर : सरोज बैजु"
शरणार्थीहरुलाई परिचय पत्र दिने सरकारको तयारी,"काठमाडौं : गृहमन्त्री बालकृष्ण खाँणले नेपालमा रहेका शरणार्थीहरुलाई परिचपत्र दिने तयारी भइरहेको बताएका छन्। राष्ट्रिय सभामा सोमबार सांसदहरुले उठाएका प्रश्नको जवाफ दिँदै उनले परिचयपत्र लिन छुटेकाहरुलाई दिने तयारी भइरहेको बताए। 'विभिन्न समयमा र विभिन्न भूभागबाट नेपालमा आएर बसेका शरणार्थीहरु पनि नागरिक नै हुन्। उनीहरुको पनि मानव अधिकार छ। त्यसैले छुटेकाहरुको हकमा परिचय पत्र बनाउने गृहकार्य भइरहेको छ। उनीहरु नेपालमा सहज जीवन जीउन सकोस् भन्ने हाम्रो चाहना हो,' उनले भने। उनले नेपालमा रहेका शरणार्थीहरुलाई सरकारले नीति बदलेर कोरोनाविरुद्धको खोप दिएको बताए। 'कोभिड महामारीको बेला नेपाली नागरिकले मात्रै भ्याक्सिन पाउने प्रावधान थियो। त्यो बदलेर नेपालमा बसोबास गर्ने सबैलाई दिनुपर्छ भनेर नीति बदलेर भ्याक्सिन दिइएको छ। त्यसमध्ये पहिचान खुलेका शरणार्थी र नखुलेका शरणार्थीहरु पनि रहेका छन्,' उनले भने। उनले नेपालमा रहेका शरणार्थीहरुको पनि बालबच्चा जन्मिएको र हुर्किएको भन्दै उनीहरुको दायित्व हाम्रै समाज र सरकारले लिने बताए। 'उनीहरुको जीवनयापन सहज होस् र उनीहरुले मानव अधिकार प्राप्त गरुन् भन्ने हाम्रो चाहना हो, सरकारको चाहना हो,' उनले भने, 'पछिल्लो पटक कतिपय शरणार्थीका नेपालमै बालबाच्चाहरु जन्मिएका छन्। तिनीहरु हुर्किँदै छन्, बढ्दै पनि छन्। उनीहरुको दायित्व पनि हाम्रो समाज र सरकारको हो,' उनले भने। राष्ट्रियसभा सदस्य सोनाम गोल्ज्यान शेर्पाले नेपालमा तीन पुस्तादेखि शरणार्थी बसेको र पहिलो लटकाले परिचय पत्र पाएर कानुनी मान्यता पाए पनि उनीहरका छोरा नातीले नपाएको भन्दै प्रश्न गरेका थिए।"
कात्तिक अन्तिम साता चुनाव हुन्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले कात्तिको अन्तिम साता आम चुनाव हुने बताएका छन्। पार्टी कार्यालय पेरिसडाँडामा आयोजित पार्टी प्रवेश कार्यक्रममा बोल्दै अध्यक्ष दाहालले कात्तिकको अन्तिम हप्ता र मंसिरको पहिलो हप्ता चुनाव हुने बताएका हुन्। चुनावको तयारीमा लाग्न निर्देशन दिँदै उनले परिवर्तनकारी शक्ति जित्नुपर्नेमा जोड दिए। यो राष्ट्रिय आवश्यकता भएको उनको भनाइ थियो। गत वर्ष प्रतिगमन भएको थियो। संविधान भत्काउने खेल भएको थियो, उनले भने, स्थानीय तह निर्वाचनमा जसले जति सीट ल्याए पनि राजनीतिक जित माओवादीकै हो। प्रदेश र संघमा सीट जिताएर हामीले भौतिक जित हासिल गर्नुपर्छ।"
सभामुख सापकोटाद्वारा दुई विधेयक प्रमाणित,"काठमाडौं : सभामुख अग्निप्रसाद सापकोटाले दुई वटा विधेयक प्रमाणित गरेका छन्। संघीय संसद, प्रतिनिधि सभाको असार ७ गतेको बैठकमा राष्ट्रिय सभाबाट भएका संशोधनहरु सर्वसम्मतिबाट स्वीकृत भएपछि पारित बिरूवा संरक्षण (पहिलो संशोधन) विधेयक, २०७६ र बिउ बिजन (दोस्रो संशोधन) विधेयक, २०७६लाई सोमबार प्रमाणित गरेका हुन्। अब राष्ट्रपति विद्यादेवी भण्डारीबाट प्रमाणिकरण भएपछि विधेयकले कानुनी रुप लिने छ।"
झलनाथलाई रामचन्द्रको प्रश्न : के रामकुमारी झाँक्रीलाई धरधरी रुवाएर समाजवाद आउँछ?,"काठमाडौं : नेपाली कांग्रेसका वरिष्ठ नेता रामचन्द्र पौडेलले ६६ महिनामा पार्टी फेर्ने निर्णयमा आपत्ति जनाएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै नेता पौडेलले ६६ महिनामा मन्त्री फेरेर पालो पुर्याउने चरित्र घोर प्रतिक्रियावादी र सामन्तवादी भएको टिप्पणी गरे। हाम्रो आचरण समाजवादी भएको छैन। ए बाबा एउटा पार्टीबाट सरकारमा मन्त्री गएका छन्, चार दिन काम गर्न पाएको छैन हटाउनुपर्ने, फेरि फेरि पालो पुर्याउनुपर्ने, त्यो पनि पार्टी सिस्टम हो? सबैको पालो पुर्याउनुपर्ने मन्त्री बन्नलाई? कहाँ त्यस्तो हुन्छ? सबैलाई पालो पुर्याउने कुरा हुँदैन, उनले भने। मञ्चमा उपस्थित नेकपा एकीकृत समाजवादीका सम्मानित झलनाथ खनालको नामै लिएर नेता पौडेलले समाजवादको नाममा रामकुमारी झाँक्रीलाई रुवाएर मन्त्रालयबाट बिदाई गरेकोमा पनि आपत्ति जनाए। समाजवादको कुरा गरेर, के रामकुमारी झाँक्रीलाई धरधरी रुवाएर समाजवाद आउँछ? समाजवादतिर जाने भनेर के आचरण चरित्र देखाइरहेका छौं? नारा समाजवादको फलाक्ने, काम घोर प्रतिक्रियावादी र समान्तवादी गर्ने? उनले प्रश्न गरे, हामी बदलिन जरुरी छ। विरोधाभाषले गर्दा सबैलाई डुबाउँछ। त्यसबाट बच्न आचरण र व्यवहार मिलाएर गरौं। जे भन्छौं त्यो कार्यान्वयन गरौं। समाजवादको नारा व्यवहार उतार्न आचरण सुधार्नुपर्ने उनको सुझाव थियो।"
एकीकृत समाजवादीको केन्द्रीय परिषद् बैठक बस्दै,"काठमाडौं : नेकपा (एकीकृत समाजवादी)को केन्द्रीय परिषद्को पहिलो बैठक आज बस्दैछ । कमलादीस्थित प्रज्ञा भवनमा बस्ने बैठकमा देशभरबाट १ हजार ५ सय जना सहभागी हुने समाजवादीले जनाएको छ । पार्टीको सांगठनिक गतिविधि, स्थानीय निर्वाचनको समीक्षा, आसन्न प्रदेशसभाप्रतिनिधिसभा निर्वाचनको रणनीति, समसामयिक विषयमा छलफल हुने बताइएको छ।"
शंकरलाई प्रचण्डको जवाफ : शोधनान्तर घाटाको जन्मदाता ओली सरकार र युवराज खतिवडा हो,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले शोधनान्तर घाटाको जन्मदाता केपी ओली नेतृत्वको सरकार भएको बताएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै अध्यक्ष दाहालले ओलीकै सरकारले देशलाई आर्थिक संकटतिर धकेलेको आरोप लगाएका हुन्। उक्त कार्यक्रममा एमाले महासचिव शंकर पोखरेलले एमाले सरकारमा हुँदासम्म शोधनान्तर स्थिति बचतमा रहेको र अहिले गठबन्धन सरकार आएपछि शोधनान्तर स्थिति ३ खर्ब घाटामा गएको दाबी गरेका थिए। ९ महिनाको अवधिमा आएको यो स्थितिको कारण खोज्न गठबन्धनका नेताहरुलाई भनेका शंकरलाई प्रचण्डले जवाफ दिएका हुन्। दाहालले भने, हाम्रो अगाडि उहाँले जो शोधान्तर घाटाको कुरा गर्नुभयो। आज शोधान्तर घाटाको जुन अवस्था छ, त्यो प्रणेता, जन्मदाता केपी ओली नेतृत्वको सरकार र युवराज खतिवडा हो। कार्यक्रममा एमाले महासचिव पोखरेल आफ्नो कुरा राखेर हिँडेका थिए। अन्तिममा बोलेका प्रचण्डले पोखरेललाई पर्खिएर आफ्नो कुरा सुनेर जान आग्रह गरे पनि बाहिरबाट सुनिहाल्ने भन्दै हिँडेको गुनासो गरे। उहाँलाई के भन्न मन थियो भने शंकरजी कमसेकम हामी यहाँ अगाडि हुँदा यसरी नबोल्नुस् न। यो कसरी बोल्न सक्नुभयो भन्न मन लागेको थियो, उनले भने, तर उहाँ जानुभयो। बाहिरबाट सन्नुनै हुनेछ।"
"आफूले आफैँलाई नम्बर दिन चाहन्नँ, कामको आधारमा जनताले मूल्यांकन गर्ने हो : किसान श्रेष्ठ","काठमाडौं : निवर्तमान श्रम रोजगार तथा सामाजिक सुरक्षामन्त्री किसान श्रेष्ठले कामको आधारमा जनताले मूल्यांकन गर्नुपर्ने बताएका छन् । सोमबार पत्रकार सम्भेलनमा बोल्दै श्रेष्ठले सांसद पद कायमै रहेकाले फेरि पनि मन्त्री बन्न सकिने धारणा राखेका हुन्। मैले यो काम गरेँ भनेर आफूले आफैँलाई नम्बर दिन चाहन्नँ, मन्त्री बन्ने र फिर्ता हुने नियमित प्रक्रिया हो। श्रेष्ठले भने, कार्यकाल सकेर म मन्त्रालयबाट आज बिदा हुँदैछु।, अब आउने पनि हाम्रै पार्टीको मन्त्री हुनुहुन्छ, उहाँलाई पनि मलाई जस्तै सहयोग गर्नुहोला। आइतबार संस्कृति, पर्यटन तथा नागरिक उड्डयन मन्त्री प्रेम आलेले बिदाई कार्यक्रममा आफ्नो कामलाई ९० अंक दिएका थिए। 'म मन्त्रीको रुपमा ९ महिना अर्थात् २६३ दिन काम गरेँ। तपाइँ कामबाट कति सन्तुष्ट हुनुहुन्छ भनेर सोध्नुभयो भने म आफूलाई ९० अंक दिन्छु। म आफ्नो कामबाट ९० प्रतिशत सन्तुष्ट छु,' उनले भनेका थिए। उनले नेपाली श्रमिकलाई ठगेर विदेशमा बस्ने दलाललाई नेपाल ल्याउन सफल भएको समेत धारणा राखे। उनले मन्त्री भएर आफूलाई पैसा कमाउने लोभलालच नभएको स्पष्ट पारे । पदमा रहँदा कुनै गल्ती नगरेको बताउँदै श्रेष्ठले राम्रा कामको सुरुवात गर्न पाएकोमा गौरवान्वित अनुभूति भएको समेत बताए। श्रेष्ठले बजेट पेस गरेपछि त्यसको जवाफ दिएर मात्रै बाहिरिने इच्छा भएकाले मन्त्रालय छाड्न केही दिन ढिलाइ भएको र बजेटमा उठेका प्रश्नका जवाफ दिएपछि छाडेको स्पष्ट पारे।"
पहलकर्तालाई नै समाजवादको गफ दिने भन्दै शंकरप्रति झोक्किए प्रचण्ड !,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले पहलकर्तालाई नै समाजवादको प्रवचन दिएको भन्दै असन्तुष्टि व्यक्त गरेका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै अध्यक्ष दाहालले समाजवादी कार्यक्रमसहित वाम एकताका लागि आफूले पहल गरेको र त्यसलाई तोड्नेहरुले नै आफूलाई समाजवादको गफ दिएको भन्दै असन्तुष्टि जनाएका हुन्। उक्त कार्यक्रममा एमाले महासचिव शंकर पोखरेलले बुर्जुवा पार्टी कांग्रेससँग गठबन्धन गरेर समाजवादमा पुग्न नसकिने र गठबन्धनका वाम दलहरुले समाजवादको नक्कली नारा लगाइरहेको टिप्पणी गरेका थिए। यसमा जवाफ दिँदै प्रचण्डले भने, समाजवादको कुरा गर्ने, समाजवादतिर जाने कुरा गर्ने, हामीले गरेको होइन? वामपन्थीहरु एकताबाट स्थायीत्व र समाजवादतिर जाला, भ्रष्टाचार नियन्त्रण होला, जनतालाई प्रत्यक्ष राहतसहित घोषणापत्रमा उल्लेखित कार्यक्रमतिर जाला भनेर पहल गर्ने हाम्रो अगाडि, अझ मेरो अगाडि, त्यो पहलकर्ताको अगाडि बसेर उहाँ(शंकर पोखरेल)ले समाजवादको कुरा बुर्जुवासँग मिलेर हुन्छ भन्न मिल्छ? उनले एमसीसीमा पनि आफैले तत्कालीन अध्यक्ष केपी ओलीसँग लडेर छानविन समिति बनाएको र पछि त्यसकै आधारमा ब्याख्यात्मक घोषणा गरेर पारित गरेको जिकिर गरे। अस्ति भर्खरै एससीसीमा १२ बुँदे ब्याख्यात्मक घोषणा भयो। यसमा झलनाथजीले सिधै कुरा राख्नुभयो। म के सम्झाउन चाहन्छु भने एमसीसीबारे पहिलो दस्तावेज लेखेर दस्तावेजीकरण मैले गरेको हो। एमसीसीको बारेमा अध्ययन गर्नुस् भनेर झलनाथजीको अध्यक्षतामा छानविन समिति बनाउनुस् भनेर प्रस्ताव गर्ने पनि मैलै नि राखेको हो। झलनाथजीलाई यो हेक्का होला। हेक्का रहन जरुरी छ, उनले भने। एसपीपीको खारेजीमा पनि नेतृत्व पनि आफूले नै गरेको र यसलाई कसैले इन्कार गर्न नसक्ने उनले दाबी गरे। एसपीपीबाट सैन्य गठबन्धनतिर देशलाई लैजाने कुरा ओलीले नै सुरुवात गरेको हो भनेर आफूले भनेको र त्यो प्रमाणबाटै पुष्टि भएको उनको भनाइ थियो। प्रचण्डले ओलीकै कारण आफूहरु समाजवादको यात्रामा पछाडि परेको आरोप लगाए। हामीले त कम्युनिस्ट राम्रा हुन्छन्, वैज्ञानिक हुन्छ भनेर सबैलाई मिलाउन खोजेकै हो। तर निषेधात्मक, सहयात्री सहयोद्धालाई देखिनसक्ने, अरुलाई नसुन्ने, भ्रष्टाचारको पराकाष्ठा नै भए पछि शंकरजीलाई भन्न मन थियो भ्रष्टाचार कसले गर्यो, ओलीजीले १९ बुँदे दस्तावेजले खत्तम पार्यो भन्दै हिँडेका छन् । त्यो सच्चाई थियो। त्यो भित्र लेखेको अधिकांश सुझाव वामदेवजीकै थियो, उनले भने। प्रचण्डले अझै पनि समाजवादको सम्भावना रहेको बताए। तर विचारधारात्मक स्पष्टता र एकतामा चुनौती रहेको उनको भनाइ छ। क्रान्ति र प्रतिक्रान्तिको अनुभवमा शश्लेषण गर्न चुनौती छ। समाजवादीहरुले कसरी लड्ने भन्ने वैज्ञानिक निरुपण दिने चुनौती छ, उनले भने।"
नेपालको निर्देशन  पार्टीको नीति र कलमको प्रचारमा जुट्नुस्,काठमाडौं : नेकपा (एकीकृत समाजवादी)का अध्यक्ष माधवकुमार नेपालले पार्टीलाई शक्तिशाली बनाउने काममा लाग्न निर्देशन दिएका छन्। सोमबार केन्द्रीय परिषद्को बैठकलाई सम्बोधन गर्दै उनले चाँडै प्रतिनिधि सभाको निर्वाचन हुने भएकाले त्यसको तयारीमा लाग्न निर्देशन दिएका हुन्। नेपालले कार्यकर्तालाई पार्टीको नीति र कलमको प्रचारमा जुट्न निर्देशनसमेत दिए। उनले गरेको कामको प्रचारमा लाग्न समेत अपिल गरे। उनले निर्वाचनमा धेरैभन्दा धेरै मत ल्याउन वडा र पालिकाबाट पार्टीलाई सशक्त बनाउनुपर्ने धारणा राखे। उनले विचार बिनाको पार्टी र संगठन हुन नसक्ने बताए। उनले न्याय र समानताका पक्षमा जुट्नुपर्ने आवश्यकता रहेको उनको भनाई छ। उनले नेपाली विशेषताको समाजवादलाई जनताको अगाडि सार्नुपर्ने आवश्यकता रहेको स्पष्ट पारे । उनले निर्वाचित जनप्रतिनिधिले आआफ्नो क्षेत्रमा निस्वार्थ रुपमा भूमिका खेल्नुपर्ने जिम्मेवारी रहेको बताए। उनले प्रस्तुत गरेको राजनीतिक प्रतिवेदनमा स्थानीय तह निर्वाचनमा गठबन्धनबाट अपेक्षाकृत फाइदा नभएको उल्लेख छ। अध्यक्ष नेपालले आगामी आम निर्वाचनले गठबन्धनको भविष्य निर्धाण गर्ने उल्लेख गरे। उनले भनेका छन् यतिबेला पाँचदलीय गठबन्धन कायम रहन्छ कि रहदैन भन्ने प्रश्न उठेको छ । अबको केही महिनापछि हुने प्रतिनिधि सभा र प्रदेश सभाको निर्वाचन कस्तो हुन्छ र त्यसपछि मात्रै परिस्थिति कसरी अगाडि बढ्ला भन्ने प्रश्न पनि उठेको छ।
आपसी द्वन्द्व र विश्वविद्यालयमाथि प्रतिकूल हुनेतर्फ घटनाक्रम अगाडि नबढाउनू : अनेरास्ववियू,"काठमाडौं : नेकपा एकीकृत समाजवादीनिकट अनेरास्ववियूले नेपाल संस्कृत विश्वविद्यालयको समस्या समाधान गर्न आह्वान गरेको छ। सोमबार एक विज्ञप्ति जारी गर्दै अध्यक्ष सुदेश पराजुलीले विश्वविद्यालयको देखा परेको असामान्य परिस्थितिप्रति केन्द्रीय कमिटीको गम्भीर ध्यानाकर्षण भएको जनाएका हुन्। जारी विज्ञप्तिमा भनिएको छ, आपसी द्वन्द्व, असहमति र विश्वविद्यालयको समग्र जीवनमाथि प्रतिकूल हुनेतर्फ घटनाक्रम अगाडि नबढाउन सरोकारवाला सबैप्रति अनुरोध गर्दछौं । विश्वविद्यालय सेवा आयोगलाई खुल्ला प्रतिस्पर्धा मार्फत् पदपूर्ति गर्ने प्रक्रिया तुरुन्त अगाडि बढाउन अनेरास्ववियू जोडदार माग गर्दछ। अनेरास्ववियूले वार्ता, संवाद र सहअस्तित्वलाई स्वीकार गरी अविलम्ब समस्या समाधान गर्न विश्वविद्यालय पदाधिकारी शिक्षामन्त्री र प्रधानमन्त्रीलाई अनुरोध गरेको छ। यस अगाडि असार ८ गते एमालेनिकट विद्यार्थी संगठन अनेरास्ववियुले सत्तारुढ विद्यार्थी संगठनले लगाएको ताला नैतिकताका आधारमा अविलम्ब खोली विश्वविद्यालयको दैनिक कामकाजलाई सहज सञ्चालन गर्न अपील गरेको थियो। जारी विज्ञप्तिमा भनिएको छ, देशको जिम्मेवार संगठन हुनुको कर्तव्यबोधले हामीलाई बाध्य बनाएको छ, अबको ५ दिनभित्र विश्वविद्यालयको काम सुचारु नबनाए अनेरास्ववियुले ताला फोरेर विश्वविद्यालय संचालन गर्न सहयोग गर्नेछ । त्यस पछाडि उत्पन्न हुने सबै परिस्थितिको सामना गर्न हामी तयार छौँ । संस्कृत विश्वविद्यालयमा लगाइएको ताला वार्ता र सहमतिमा हस्ताक्षर गरिसकेपछि पनि हप्तौंसम्म नखोल्नु नेविसंघलगायत संयुक्त विद्यार्थी आन्दोलनका लागि समेत लाजमर्दो कुरा भएको अखिलको भनाई छ।"
गठबन्धनको सरकार आएपछि राष्ट्रियतामाथिको खतरा झन् बढ्यो : झलनाथ खनाल,"काठमाडौं : नेकपा एकीकृत समावादीका सम्मानित नेता झलनाथ खनालले सत्ता गठबन्धन बनेदेखि राष्ट्रियतामाथि खतरा बढेको बताएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै उनले देश त्यसतर्फ धकेलिएको बताए। 'सत्ता गठबन्धन बनाएपछि राष्ट्रियता बलियो बनाउँछौं जस्तो लागेको थियो। सुदृढ हुँदै जान्छजस्तो लागेको थियो। तर गठबन्धनको सरकार बनेदेखि मैले हेर्दैछु, राष्ट्रियतामाथि झन् झन् खतरा बढेको देखिन्छ,' उनले भने। उनले उदाहरणको रुपमा राजदूत नियुक्ति, रुसयुक्रेन युद्धमा नेपालको वक्तव्य र एमसीसी ज्वलन्त उदाहरण भएको बताए। 'सरकार बन्नेवितिकै प्रधानमन्त्रीले पश्चिमा तीनटा मुलुकको राजदूत नियुक्ति गर्नुभयो। चीन र जापानको गर्नुभएन,' उनले त्रुटि औँल्याउँदै भने। उनले चीन र भारत विश्कै शक्तिशाली राष्ट्र बन्दैगएको बताए। 'उत्तरतिरको शक्ति संसारको ठूलो शक्ति हुन्छ हुन्छ। कसैले रोक्न सक्दैन। दक्षिणतिरको शक्ति दोस्रो हुन्छ हुन्छ। हामी पहिलो र दोस्रोको बीचमा छौं। अहिलेका महाशक्ति भन्नेहरु त दोस्रोभन्दा मुनि झर्दैछन्। अनि २१औं शताव्दीको पावर हाउसको बीचमा रहेर पराष्ट्र नीतिमा सन्तुलन कायम गर्न पर्दैन? कुने वक्तव्य जारी गर्नुअघि गठबन्धनमा छलफल चलाउनु पर्दैन?,' उनले सरकारको आलोचना गर्दै भने। उनले एसपीपी रोक्न सफल भएकोमा नेताहरुलाई धन्यवाद दिए। 'एमसीसी अनुमोदन भए पनि हामीले एसपीपी रक्यौं। नत्र अमेरिकी सेनाहरु हाम्रा पहाड हिमाल परेड खेल्थे। त्यसका लागि नेताहरुलाई धन्यवाद दिनैपर्छ,' उनले भने।"
नवनियुक्त मन्त्रीले लिए सपथ,"काठमाडौं : एकीकृत समाजवादीबाट नवनियुक्त मन्त्रीहरुले पद तथा गोपनीयताको सपथ लिएका छन्। राष्ट्रपति भवन शितल निवासमा राष्ट्रपति विद्यादेवी भण्डारीले नव नियुक्त चार मन्त्रीलाई सपथ सपथ खुवाएकी हुन्। एकीकृत समाजवादीका जीवनराम श्रेष्ठ संस्कृति, पर्यटन तथा नागरिक उड्डयनमन्त्री, मेटमणि चौधरी सहरी विकासमन्त्री, भवानीप्रसाद खापुङ स्वास्थ्य तथा जनसंख्यामन्त्री, शेरबहादुर कुँवर श्रम, रोजगार तथा सामाजिक सुरक्षामन्त्रीलाई भण्डारीले सपथ खुवाएकी हुन्। खापुङ यसअघि राज्यमन्त्री थिए। स्वास्थ्य तथा जनसंख्या राज्यमन्त्री हीराचन्द्र केसीलाई प्रधानमन्त्री शेरबहादुर देउवाले सपऊ खुवाएका छन्। शपथपछि मन्त्रीहरुले आजै कार्यभार सम्हाल्दैछन् । एकीकृत समाजवादीका मन्त्री ठूलो लफडापछि आइतबार फेरिएका हुन्। पार्टीले फिर्ता बोलाउने निर्णय गरेपछि मन्त्रीहरूले प्रधानमन्त्री शेरबहादुर देउवा र माओवादी अध्यक्ष पुष्पकमल दाहालसम्म गुहारेका थिए। बजेटलाई कारण देखाउँदै समाजवादीको निर्णय कार्यान्वयन धकेलिँदै आएको थियो। एकीकृत समाजवादीको सिफारिसबमोजिम प्रधानमन्त्री देउवाले आइतबार मन्त्री हेरफेरको सूची राष्ट्रपति भण्डारीसमक्ष पठाएका थिए। त्यसपछि चार मन्त्री र एक राज्यमन्त्री परिवर्तन भएका हुन्। यसअघि उक्त पार्टीबाट प्रेमबहादुर आले संस्कृतिमन्त्री, रामकुमार झाँक्री सहरी विकासमन्त्री, कृष्णकुमार श्रेष्ठ श्रममन्त्री र विरोध खतिवडा स्वास्थ्यमन्त्री थिए। उनीहरू सरकारबाट बाहिरिएका छन्। केही मन्त्री र सांसदले फिर्ता बोलाउने विषयमा असहमति जनाएर असार ९ गते अध्यक्ष माधवकुमार नेपाललाई पत्रसमेत पठाएका थिए। त्यसमा हस्ताक्षर गरेका ६ सांसद शनिबार पछि हटेका थिए। शनिबार बसेको केन्द्रीय समिति बैठकले अब देउवा र प्रभण्डलाई नपर्खिने, ढिलाइ गरे अपमानका रूपमा लिने चेतावनी दिएको थियो।"
एक घर एक धारा अवधारणा कार्यान्वयनमा सरकार गम्भीर छ : खानेपानी मन्त्री,काठमाडौं : खानेपानी मन्त्री उमाकान्त चौधरीले खानेपानी तथा सरसफाइ स्वच्छतासम्बन्धी तथ्याङ्क प्रविष्ट हुनेगरी सूचना प्रणाली विकास भएको जानकारी दिएका छन्। सोमबार राष्ट्रिय सभा बैठकमा विनियोजन विधेयकअन्तर्गत विषयगत शीर्षकमा सांसदहरुले उठाएका प्रश्नको जवाफ दिने क्रममा खानेपानी मन्त्री चौधरीले ७५३ मध्ये यस प्रणालीबाट ८८ पालिकाको एमवास योजना तयार भइसकेका जानकारी दिए । उनले उक्त प्रणालीमा तथ्याङ्क प्रविष्ट भएपछि आवश्यताअनुसार पालिकाले नयाँ योजना निर्माण र पुराना योजना सुधारका विषयमा प्राथमिकीकरण गर्न सकिने जिकिर गरे। एक घर एक धाराअवधारणा कार्यान्वयनका सन्दर्भमा सरकार गम्भीर रहेको उनको भनाई छ । अर्बौलगानीमा तयार भएका खानेपानीका संरचना उपभोक्ताबाट उठाउनुपर्ने लगानी उठाउन नसक्दा धेरै योजना अलपत्र परेको भन्दै आगामी आर्थिक बर्षमा त्यसलाई सञ्चालनमा ल्याएने उनले बताए । मन्त्री चौधरीले केहि क्षेत्रमा खानेपानी आयोजना कार्यान्वयनमा देखिएका समस्याहरुलाई समाधान गर्न विज्ञहरुको राय लिने काम भइरहेको जानकारी दिए।
"कांग्रेसबारे गठबन्धनका वाम नेताहरुलाई शंकर पोखरेलको प्रश्नै प्रश्न, लज्जित हुने अवस्था आउने दाबी","काठमाडौं : नेकपा एमालेका महासचिव शंकर पोखरेलले नेपाली कांग्रेससँग गठबन्धन गरेर समाजवादमा पुग्न नसकिने बताएका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै पोखरेलले यात्रा कांग्रेस गठबन्धनको गर्ने र उद्देश्य समाजवादको लिनु उपयुक्त नभएको बताएका हुन्। गठबन्धन सत्ता प्राप्तिको उद्देश्यमा छ। समाजवादमा होइन। कि त गठबन्धनका वाम दलहरुले नेपाली कांग्रेसलाई समाजवादी पार्टी मान्नुपर्यो। होइन भने गठबन्धनको उद्देश्य समाजवादी हो भन्ने मान्न सकिँदैन, उनले भने। महासचिव पोखरेलेल भने, नेपाली कांग्रेस बुर्जुवा शक्तिको पार्टीको भन्छौं भने गठबन्धन समाजवादका लागि बाधक हो भन्ने बुझ्नुपर्छ। प्रतिक्रियावादी समान्तको हितमा सञ्चालित राजतन्त्र फाल्न नेपाली कांग्रेससँगको सहकार्य प्रशंसनीय छ। तर समाजवादको हकमा कांग्रेससँग सहकार्य मिल्दैन। महासचिव पोखरेलले नेपालका राजनीतिक दलहरु प्रतिक्रियावादी शक्तिविरुद्धको संघर्षमा च्याम्पियन भएको तर देश निर्माणको अभियानमा च्याम्पियन हुन नसकेको बताए। समाजवादमा जान उत्पादन सम्बन्धमा परिवर्तन र दलको नेतृत्वमा परिवर्तन हुनुपर्नेमा पोखरेलले जोड दिए। नेपाली कांग्रेसले जितेमा समाज बुर्जुवातर्फ जानसक्छ। वामपन्थीले जितेमात्र समाजवादतर्फको यात्रामा जान्छ। बलियो अर्थतन्त्रको जगमा मात्रै समाजवाद निर्माण हुनसक्छ, उनले भने। एमालेप्रति गठबन्धनको घृणाको राजनीति रहेको भन्दै गठबन्धन सही बाटोमा छ कि छैन भनेर आफै समीक्षा गर्ने बेला आएको बताए। देश बनाउने हो भने समस्याभित्र पस्नुपर्छ। को सत्तामा जाने भन्ने प्रतिस्पर्धाले बन्दैन, उनले भने, सत्ताबाट सत्ताको गोलचक्करबाट समाजवाद निर्माण हुन सक्दैन। राष्ट्र निर्माण हुन सक्दैन। सत्ताको भर्याङका लागि समाजवादीको नारा प्रयोग नगरौं। उनले अहिले जे आधारमा घृणाको राजनीति भएको छ, केही समयपछि लज्जित हुने अवस्था आउने दाबी गरे।"
शंकरलाई रामचन्द्रको जवाफ : एमालेले समाजवादको जग भत्काउन खोजेपछि गठबन्धन बन्यो,"काठमाडौं : नेपाली कांग्रेसका नेता रामचन्द्र पौडेलले निमुखालाई न्याय र विपन्नलाई आय नै समाजवाद भएको जिकिर गरेका छन्। नेपालमा समाजवाद चुनौती र सम्भावना विषयक अन्तरक्रियामा बोल्दै पौडेलले समाजवादी समाजमा न्याय र समानता हुनुपर्ने बताएका हुन्। उक्त कार्यक्रममा एमाले महासचिव शंकर पोखरेलले कांग्रेस बुर्जुवा पार्टी भएको र समाजवादमा जान नसक्ने बताएका थिए। उनले कांग्रेससँग गठबन्धन गरेका वाम दललाई समाजवादको नक्कली नारा नलगाउन भनेका थिए। यसमा जवाफ दिँदै पौडेलले निमुखालाई न्याय र विपन्नलाई आय नै कांग्रेसको समाजवाद भएको बताए। कांग्रेस शब्दजालमा नलाग्ने र न्याय र समानताको पक्षधर भएको उनको भनाइ छ। शंकरजीले कांग्रेसबाट कहाँ समाजवाद पुगिन्छ भन्नुभयो। उहाँसँग कुरा गर्न मन थियो। उहाँले बुझेको समाजवाद के हो? मैले बुझेको समाजवाद के हो भनेर, उनले भने, तर एउटा कुरा भन्नै पर्छ। अहिलेको संविधान नै समाजवादको जग हो। यसलाई भत्काउन खोज्दा गठबन्धन बनेको हो। अहिलेको संविधान पूर्ण कार्यान्वयन गर्न सके समाजवादको जग हाल्न सकिने पौडेलले बताए। यो संविधान भत्काउन खोज्यो भने समाजवादको जग भत्किने उनको चिन्ता थियो। उहाँहरु(एमाले)ले समाजवादको जग भत्काउन खोजेपछि बचाउन यो गठबन्धनको आवश्यकता परेको हो, उनले भने। पौडेलले थपे, कम्युनिस्ट पार्टीको एकल सरकार पनि हामीले दख्यौ नि। कांग्रेसले सबै उद्योग कलकारखाना बेच्यो भन्थे। त्यसो भन्नेहरु, कम्युनिस्टरुको पालामा साम्यवादी समाजवादीहरु उत्पादनमा लाग्ने भनेको उद्योग समाजवादी कस्तो हुन्छ भनेर हेर्न प्रतिक्षा गरेको थिए। तर कुनै उद्योग खोलेको र चलेको हेर्नै पाइन्। कम्युनिस्टको पालामा कृषि सामग्री संस्थान लिमिटेडबाट सरकारको स्वामित्वमा लिन्छ भनेर ठानेको थिए तर वास्तै गरेनन्। व्यापारिलाई फाइदा भयो भने मल ल्याउँछ। फाइदा भएन भने ल्याउँदैन। किसानलाई मारमा पारेको छ। यो घटनाको उदाहरण दिँदै पौडलले सोधे, उहाँहरु कांग्रेसभन्दा बढी समाजवादी कहाँबाट हुनुभयो? त्यसकारण संविधानले समाजवादको जग निर्माण गरेको छ। लडाइँ कांग्रेस कम्युनिस्टको होइन, स्थायीत्व र अस्थिरता मच्चाउने बीचको हो। तर ओलीजीहरुले बुझ्न सक्नुहुन्न।"
एसपीपीमा आबद्ध नहुने निर्णय अमेरिकालाई पठायौं : गृहमन्त्री,"काठमाडौं : गृहमन्त्री बालकृष्ण खाँणले अमेरिकाको स्टेट पार्टनरसिप प्रोग्राम (एसपीपी)मा आबद्ध नहुने पत्र अमेरिकालाई पठाएको बताएका छन्। राष्ट्रिय सभा बैठकमा सोमबार बोल्दै गृहमन्त्री खाँणले एसपीपीमा आबद्ध नहुने मन्त्रिपरिषद्को निर्णय अमेरिकी सरकारलाई पठाइएको जानकारी दिए। 'परराष्ट्र मन्त्रालयमार्फत् अमेरिकी सरकारलाई एसपीपीमा आबद्ध नहुने पत्र पठाइसकेका छौं। मन्त्रिपरिषद्ले नै स्टेट पार्टरनसिप प्रोग्रामलाई अगाडि बढाइने छैन भन्ने निर्णय गर्यो, उनले भने। असार ६ गते बसेको मन्त्रिपरिषद् बैठकले एसपीपी सम्झौता प्रस्ताव अस्वीकृत गर्ने निर्णय गरेको थियो। त्यससँगै परराष्ट्र मन्त्रालयमार्फत् अमेरिकी सरकारलाई पत्रसमेत पठाउने निर्णय गरेको थियो। नेपालले अपनाउँदै आएको असंलग्न परराष्ट्र नीतिको प्रतिकूल हुने प्रावधान राखिएको एसपीपी सम्झौताको मस्यौदा सार्वजनिक भएपछि सरकारको चर्को आलोचना भएको थियो।"
"अरुको भर नपरौं, १६५ वटै निर्वाचन क्षेत्रमा उम्मेदवार खडा गर्नुपर्छ : नेपाल","काठमाडौं : नेकपा (एकीकृत समाजवादी)का अध्यक्ष माधवकुमार नेपालले प्रतिनिधिसभाका १६५ वटै निर्वाचन क्षेत्रमा सम्भावित उम्मेदवार खडा गर्न तयारी गर्नुपर्ने बताएका छन्। सोमबार केन्द्रीय परिषद्को बैठकलाई सम्बोधन गर्दै उनले प्रतिनिधिसभाका १ सय ६५ वटै निर्वाचन क्षेत्रमा सम्भावित उम्मेदवार खडा गरेर काम थाल्न कार्यकर्तालाई निर्देशन दिएका हुन्। उनले ३३० प्रदेश सभा सदस्यका लागि पनि अहिलेदेखि नै जिम्मेवारी दिनुपर्ने धारणा राखे। उनले मंसिरमा संघ र प्रदेशको निर्वाचन हुने समेत दाबी गरे। उनले अरुको भर नपरी सम्पूर्ण शक्ति परिचालन गरेर निर्वाचनको तयारीमा लाग्नुपर्ने उल्लेख गरे। समानुपातिक मत संख्या बढाउन सके सिट संख्या पनि बढ्ने उल्लेख गरे। नेपालले स्थानीय तह निर्वाचनमा सबै पालिकामा उम्मेदवारी दिएको भए आफूहरुले २० लाख मत ल्याउने दावी गरे। विचार नभएको पार्टीले केही गर्न नसक्ने बताउँदै उनले विचार शून्य भएको कार्यकर्ताले पनि केही गर्न नसक्ने धारणा राखे। उनले अन्तर्राष्ट्रिय शक्तिको चलखेल बढेको समेत बताए। नेपाल कतै यी शक्ति राष्ट्रहरूको द्वन्द्वको अखडा बन्ने होइन भन्ने कुराले चिन्तित बनाएको उनले उल्लेख गरे। नेपालले भने,एमसीसी, एसपीपीलगायतका नाममा नेपाललाई फसाउन खोजिएको छ।"
प्रेम आले र झाँक्रीप्रति चित्रबहादुर केसीको आक्रोश,"काठमाडौं : राष्ट्रिय जनमोर्चाका अध्यक्ष चित्रबहादुर केसीले पार्टीले फिर्ता बोलाउँदा पद छोड्न नमान्ने नेकपा एकीकृत समाजवादीका निवर्तमान मन्त्रीहरुप्रति आक्रोश पोखेका छन्। गण्डकीमा आफ्नै प्रदेश सांसदले पृथ्वीसुब्बा गुरुङ नेतृत्वको तत्कालीन सरकार ढालेर गठबन्धनको सरकार बनाउन खोज्दा पार्टीको निर्णय नमानेको स्मरण गर्दै केसीले अहिले एकीकृत समाजवादीमा त्यही प्रवृत्ति देखिएको बताए। नेपालमा समाजवाद चुनौती र सम्भावनाबारे आयोजित अन्तरक्रियामा बोल्दै अध्यक्ष केसीले राजनीतिमा आफू बन्ने र व्यवसायका रुपमा लिने प्रवृत्ति बढेको पनि बताए। पार्टीका मान्छेहरु मन्त्री बनाउँछौं। सांसद बनाउँछौं। उसलाई पालो दियो, अर्कोलाई दिनुपर्छ भन्दा मान्दैन। यो मैले पनि भोगे, उनले भने, प्रतिगमन भयो, गण्डकीमा प्रतिगमन हराउनुपर्यो भनेर सांसदलाई घोकाए, के गरे मान्दै मान्दैन। ज्यान जाला मान्दैन। अध्यक्ष केसीले थपे, आफ्नो पार्टीले नेता बनायो, सांसद बनायो, जान्ने सुन्ने बनायो, पार्टीले भनेको नमानेपछि हामीले के पार्टी राम्रोसँग चलाएका छौं? यो त विकृति हो नि। पार्टीको अनुशासन, सिद्धान्त, नीति के हो? राजनीति गर्ने भनेको आफू बन्ने भएको छ। राजनीति जब व्यवसाय बन्छ यस्तै हुन्छ। केसीले यसलाई यो बुर्जुवा गणतन्त्र संज्ञा दिए। नयाँ जनवादी गणतन्त्र नल्याइ हामीलाई समस्या हल हुँदैन। तर अहिले जोगाउने यही बुर्जुवा गणतन्त्र र संविधान हो, उनले भने। जनतालाई गाँसबास र कपास दिने गणतन्त्र होइन केही टाठा बाठालाई दिने गणतन्त्र आएको केसीको भनाइ थियो। गणतन्त्र निरंकुश पञ्चायतभन्दा प्रगतिशील छ। आलोचना र विरोध गर्न पाएका छौ । तर यसले भोको पेट त भरिन्न नि। मुलुक अहिले पनि आत्मनिर्भर छैन। अर्ध औपनिवेशिक अवस्थामा छ। राष्ट्रियतासम्बन्धी विभिन्न समस्याहरु आइरहेका छन्, उनले भने, यति प्राकृतिकले रुपले सम्पन्न मुलुक किन भीख मगुवा भयो भन्दा देश स्वतन्त्र छैन। बहुदलीय व्यवस्थाले जनताको समस्या समाधान गर्न नसक्ने पुष्टि भएको भन्दै केसीले समाजवादी व्यवस्था आउनुपर्ने बताए। संघीयता भालुको कन्चट भएको केसीले टिप्पणी गरे। हामी श्रीलंका नजिक पुगेका छौं। के गरि पाल्ने हो? उनले प्रश्न गरे। गणतन्त्र सिध्याउन र हिन्दु राज्य बनाउन जोडतोडको प्रयत्न भइरहेको उनको दाबी छ। एमालेले नेपालको गणतन्त्र सिध्याउन खोजेपछि गठबन्धन बनेको हो। संघ र प्रदेशको चुनावमा गठबन्धन एकजुट भएर जानुको विकल्प छैन। वामपन्थीहरु खुट्टा टेकेर मुलुक चलाएको भए अरुलाई गुहार्नु पर्दैन थियो। नयाँ जनवादी गणतन्त्र नआएसम्म हामी यस्तै दुख भोगिरहनुपर्छ, उनले भने।"
कुनै सामरिक वा रणनीतिक गठबन्धनमा नेपाल प्रवेश गर्दैन : परराष्ट्रमन्त्री,"काठमाडौं : परराष्ट्रमन्त्री डा नारायण खड्काले कुनै सामरिक वा रणनीतिक गठबन्धनमा नेपाल प्रवेश नगर्ने बताएका छन्। सोमबार राष्ट्रियसभा बैठकमा उनले राष्ट्रिय विपरित हुनेगरी कुनै सामरिक वा रणनीतिक गठबन्धनमा नेपाल प्रवेश नगर्ने बताए। एसपीपी कार्यक्रम अघि नबढाउने निर्णय भएको भएको भन्दै खड्काले भने, नेपालको राष्ट्रिय हित र नेपालले अवलम्बन गर्दै आएको असंलग्न परराष्ट्र नीति विपरीत हुनेगरी कुनै सामरिक वा रणनीतिक गठबन्धनमा नेपाल प्रवेश नगर्ने सम्मानित सदनसमक्ष अनुरोध गर्न चाहन्छु। नेपालको परराष्ट्र नीतिका कारण विश्वका सबै राष्ट्रहरुसँग मैत्रीपूर्ण सम्बन्ध कायम रहेको उनको भनाइ छ। उनले भने, अन्तर्राष्ट्रिय क्षेत्रमा नेपालको प्रतिष्ठा अझ बढेको छ। नेपालसँग दौत्य सम्बन्ध कायम भएको देशको संख्या १७७ पुगेको अवगत गराउन चाहन्छु।"
सीमा समस्या समाधानका लागि सरकारले प्रयास गरिहेको छ : परराष्ट्रमन्त्री खड्का,"काठमाडौं : परराष्ट्रमन्त्री डा नारायण खड्काले विभिन्न देशको भ्रमण तथा मित्रराष्ट्रका सरकार प्रमुखको नेपाल भ्रमणले मित्रराष्ट्रसंगको सम्बन्ध थप प्रगाढ भएको दावी गरेका छन्। राष्ट्रियसभाको सोमबारको बैठकमा आगामी आर्थिक वर्षको विनियोजन विधेयकमा उठेका प्रश्नको जवाफ दिँदै मन्त्री खड्काले द्विपक्षीय भ्रमणको आदानप्रदानले सम्बन्ध थप विस्तारित भएको तथा नेपालको सार्वभौमसत्ता, अखण्डतामा कुनै पनि आँच आउन नदिइएको समेत बताए । उनले कालापानी, लिपुलेक, लिम्पियाधुरालगायतका नेपालभारतका बीचमा नसुल्झिएका सीमा समस्या समाधानका लागि सरकारले निरन्तर प्रयास गरिहेको परराष्ट्रमन्त्रीले जानकारी दिए। उनले सीमा क्षेत्रमा निर्माण गरिएका भौतिक पूर्वाधारका कारण नेपाली भूमि डुबानमा पर्ने अवस्थाको अन्त्यका लागि समेत सरकारले स्पष्ट दृष्टिकोणका साथ भारत सरकारलाई आग्रह गरेको जानकारी दिए । वैदेशिक रोजगारीलाई थप व्यवस्थित र मर्यादित बनाउन सरकारले प्रयास गरिरहेको उनको भनाई छ। मन्त्री खड्काले भ्रष्टाचारमा शून्य सहनशीलताको नीति अवलम्बन गर्दै अघि बढेको उल्लेख गरे।"
राजदूत आचार्यलाई आयरल्याण्डको पनि जिम्मेवारी,काठमाडौं : बेलायतस्थित नेपाली राजदूत ज्ञानचन्द्र आचार्यलाई आयरल्याण्डको जिम्मेवारी दिइएको छ। राष्ट्रपति विद्यादेवी भण्डारीले सरकारको सिफारिसमा आचार्यलाई आयरल्याण्डको गैरआवासीय राजदूतमा नियुक्त गरेकी हुन्। राष्ट्रपति भण्डारीले नेपालको संविधानको धारा २८२ को उपधारा (१) बमोजिम नियुक्त गरेकी हुन्।
नवनियुक्त मन्त्री चौधरीले गरे शहरी ऐनलाई अघि बढाउने प्रस्तावमा हस्ताक्षर,"काठमाडौं : नवनियुक्त शहरी विकास मन्त्री मेटमणि चौधरीले शहरी ऐनलाई अघि बढाउने प्रस्तावमा हस्ताक्षर गरेका छन् ।सोमबार पद तथा गोपनियताको सपथ लिएपछि मन्त्री चौधरीले सिंहदरबारमा पदभार ग्रहण गर्दै उनले उक्त प्रस्तावमा हस्ताक्षर गरेका हुन् । पदभारपछि मन्त्री चौधरीले क्षमताअनुसार काम गरेर देखाउने प्रतिबद्धता जनाए । उनले आफूले सबैसँग मिलेर काम गर्ने बताए। उनले भने, 'पाँच महिनाको अवधिमा नतिजा देखिने गरि काम गर्छु।' उनले यसअघि भएका कामको निरन्तरता र नयाँ काममा आफ्नो ध्यान रहने धारणा राखे। उनले आफू मन्त्रीको पदमा रहेसम्म योग्यता, क्षमताले भ्याएसम्म इमान्दार भएर काम गर्ने बताए । होण्डा र स्पोर्टस् मोटरसाइकलको गति एउटै नहुने भन्दै मन्त्री चौधरीले आफ्नो कामको गति पनि स्पीडमा रहने उल्लेख गरे।"
रामचन्द्रलाई देखाउँदै चित्रबहादुर केसीले सुनाए आफ्नो पीडा !,"काठमाडौं : राष्ट्रिय जनमोर्चाका अध्यक्ष चित्रबहादुर केसीले नेपाल बृद्धाश्रम बन्दै गएको भन्दै चिन्ता व्यक्त गरेका छन्। नेपालमा समाजवाद चुनौती र सम्भावनाबारे आयोजित अन्तरक्रियामा बोल्दै अध्यक्ष केसीले आफू सांसद र मन्त्री नै भए पनि त्यो पीडा भोगिरहेका बताए। मञ्चमा रहेका कांग्रेस नेता रामचन्द्र पौडेललाई देखाउँदै आफूभन्दा पनि पीडा पौडेलले भोगेको उल्लेख गरे। नेता केसीले छोराछोरी विदेशमा र बुढा बाबुआमा नेपालमा रहने प्रवृत्ति बढिरहेको भन्दै त्यसको पीडा आफूले भोगेको र कांग्रेस नेता पौडेलले अझ बढी भोगेको बताएका हुन्। बाउआमालाई वृद्धभत्ता दिने, छोराछोरी सबै अरब। के छ अहिले हाम्रो अवस्था? म आफैं एक्लै छु घरमा, सांसद र मन्त्री भइसकेको मान्छे। हामीले के परिवर्तन ल्यायौं? बाबुआमालाई वृद्धभत्ता दिएर छोराछोरीलाई यहाँ रहने वातावरण नबनाएपछि त्यसको औचित्य के हुन्छ? त्यसको पीडा अझ हाम्रो रामचन्द्रजीलाई होला, उनले भने। नेता केसीले यो प्रवृत्तिले नेपाल वृद्धाश्रम बन्दै गएको बताए। राम्रो डाक्टर इन्जिनियर कलाकार कहाँ गयो, बस्छ भन्दा अमेरिका। मैले कतिपयलाई सोध्छु कहाँ छ छोरा नाति भन्दा अष्ट्रेलिया छ उतैको पीआर लिएको छ भन्छ। यही हाम्रो विकास गर्ने? अहिले बुढाबुढीको वृद्धाश्रम भएको नेपाल। प्रत्येकका आमाबाबु यता, छोराछोरी उता छन्, उनले भने, सानैदेखि बोर्डिङ पढ्दादेखि मनस्थिति नेपालमा केही छैन, बाहिर जानुपर्छ भन्ने छ। यसरी देश विकास हुन्छ? अस्तित्व बच्छ, राष्ट्र बच्छ? बहुदलीय व्यवस्था आएपछि यो भएको छ। यसरी समाजवाद आउँदैन।"
"ठूलो लफडापछि फेरिए समाजवादीका मन्त्री, शपथ ग्रहण आज","काठमाडौं : एकीकृत समाजवादीका मन्त्री ठूलो लफडापछि आइतबार फेरिएका छन्। पार्टीले फिर्ता बोलाउने निर्णय गरेपछि मन्त्रीहरूले प्रधानमन्त्री शेरबहादुर देउवा र माओवादी अध्यक्ष पुष्पकमल दाहालसम्म गुहारेका थिए। बजेटलाई कारण देखाउँदै समाजवादीको निर्णय कार्यान्वयन धकेलिँदै आएको थियो। राष्ट्रपति विद्यादेवी भण्डारीले आइतबार भने उक्त पार्टीका नयाँ मन्त्री समेटेर मन्त्रिपरिषद् पुनर्गठन गरेकी छन्। प्रधानमन्त्री शेरबहादुर देउवाको सिफारिसमा संविधानको धारा ७६ (९) तथा धारा ७८ (१) बमोजिम मौजुदा मन्त्रिपरिषद्मा नयाँ नियुक्ति र कार्यविभाजन गरिएको राष्ट्रपति कार्यालयले प्रेस विज्ञप्तिमा जनाएको छ। एकीकृत समाजवादीको सिफारिसबमोजिम प्रधानमन्त्री देउवाले मन्त्री हेरफेरको सूची राष्ट्रपति भण्डारीसमक्ष पठाएका थिए। त्यसपछि चार मन्त्री र एक राज्यमन्त्री परिवर्तन भएका हुन्। जसअनुसार जीवनराम श्रेष्ठ संस्कृति, पर्यटन तथा नागरिक उड्डयनमन्त्री, मेटमणि चौधरी सहरी विकासमन्त्री, भवानीप्रसाद खापुङ स्वास्थ्य तथा जनसंख्यामन्त्री, शेरबहादुर कुँवर श्रम, रोजगार तथा सामाजिक सुरक्षामन्त्री र हीराचन्द्र केसी स्वास्थ्य तथा जनसंख्या राज्यमन्त्री नियुक्त भएका छन्। खापुङ यसअघि राज्यमन्त्री थिए। नवनियुक्त मन्त्रीहरूको शपथको कार्यक्रम सोमबार बिहान ११ बजेलाई तय गरिएको जनाइएको छ। यसअघि उक्त पार्टीबाट प्रेमबहादुर आले संस्कृतिमन्त्री, रामकुमार झाँक्री सहरी विकासमन्त्री, कृष्णकुमार श्रेष्ठ श्रममन्त्री र विरोध खतिवडा स्वास्थ्यमन्त्री थिए। उनीहरू सरकारबाट बाहिरिएका छन्। मन्त्री झाँक्री मन्त्रालयमा पत्रकार डाकेर राजीनामा बुझाउन बालुवाटार पुगेकी थिइन्। पार्टी नेतृत्वसँग रुष्ट रहेकी झाँक्री अध्यक्ष नेपालसँग भेट नगरी राजीनामा पत्र प्रधानमन्त्री समक्ष लिएर गएकी थिइन्। झाँक्रीले राजीनामा दिएपछि पत्रकार सम्मेलनमा आफ्नो कार्यकालमा गरिएका कामको प्रगति विवरण मन्त्रालयका कर्मचारीले सुनाएका थिए। त्यस क्रममा मन्त्री झाँक्रीका आँखामा आँसु टिलपिलाइरहेका थिए। पत्रकारले प्रश्न सोध्दा झाँक्री भक्कानिएकी थिइन्। मन्त्री आलेले आफूलाई आफ्नो कामबाट ९० प्रतिशत सन्तुष्ट भएको बताए। पदबाट राजीनामा दिएपछि मन्त्रालयमा आयोजित पत्रकार सम्मेलनमा उनले ९ महिना समय कसरी बित्यो थाहा नभएको बताए। समाजवादीको सचिवालय बैठकले २२ जेठमा आफ्नो पार्टीबाट मन्त्री बनेकाहरूलाई फिर्ता बोलाएर नयाँ पठाउने निर्णय गरेको थियो। उक्त निर्णयविरुद्ध मन्त्रीहरूले प्रधानमन्त्री देउवा र माओवादी अध्यक्ष पुष्पकमल दाहाललाई गुहारेका थिए। त्यसपछि मन्त्री हेरफेर धकेलिँदै आएको थियो। देउवा र दाहालले संसद्मा प्रस्तुत बजेटमाथिको छलफलमा जवाफ दिनुपर्ने भन्दै रोकेका थिए। केही मन्त्री र सांसदले फिर्ता बोलाउने विषयमा असहमति जनाएर असार ९ गते अध्यक्ष माधवकुमार नेपाललाई पत्रसमेत पठाएका थिए। त्यसमा हस्ताक्षर गरेका ६ सांसद शनिबार पछि हटेका थिए। शनिबार बसेको केन्द्रीय समिति बैठकले अब देउवा र दाहाललाई नपर्खिने, ढिलाइ गरे अपमानका रूपमा लिने चेतावनी दिएको थियो।"
एमालेद्वारा बजेट पुस्तिका फिर्ता,"हेटौंडा : नेकपा एमालेले बागमती प्रदेशमा नयाँ आर्थिक वर्ष २०७९८० को बजेट पुस्तिका प्रदेश सरकारलाई फिर्ता गरेको छ। आइतबार बसेको प्रदेशसभा बैठक अबरुद्ध गर्दै एमालेले मुख्यमन्त्री राजेन्द्र पाण्डेलाई बजेट पुस्तिका फिर्ता गरेको हो। मुख्यमन्त्री तथा मन्त्रिपरिषदको कार्यालयमा पुगेर निवर्तमान मुख्यमन्त्री अष्टलक्ष्मी शाक्य, पूर्व मुख्यमन्त्री डोरमणि पौडेलसहित एमाले प्रदेशसभा सदस्यहरूले मुख्यमन्त्री पाण्डेलाई बजेट पुस्तिका फिर्ता गरेका थिए। एमालेले उठाएका एजेण्डाहरू सम्बोधनसहित नयाँ बजेट पुस्तिका ल्याउनुपर्ने उनीहरूको माग छ। चुनाव केन्द्रित बजेट ल्याएको, बजेट वितरणमा असमानता भएको र सत्ता पक्षका सांसदहरू संलग्न व्यवसायलाई फाइदा पुग्नेगरी कर छुट दिएको भन्दै एमालेले बजेटमा बिरोध गर्दै आएको छ। हामीले यी कुराहरू सम्बोधन भएर बजेट संशोधन नभएसम्म बैठक चल्द दिँदैनौं, नेकपा एमाले बागमती प्रदेश संसदीय दलका नेता तथा निवर्तमान मुख्यमन्त्री अष्टलक्ष्मी शाक्यले भनिन्, प्रदेशको १३ वटै जिल्लामा समान वितरण भएको बजेट आउनुपर्छ। सत्ता पक्षका नेताहरूले चुनाव केन्द्रित आफ्नो क्षेत्रमा बजेट थुपारेको र चार सयभन्दा बढी योजना संघ सरकारको योजनासँग जुधेको नेकपा एमाले बागमती प्रदेश संसदीय दलका प्रमुख सचेतक दिपक निरौलाले बताए।"
"माधव नेपाललाई ११ बुँदामा स्मरण गर्दै योगेश भट्टराईले भने, छुट्टिएकोमा पछुतो छैन","काठमाडौं : नेकपा एमालेका सचिव योगेश भट्टराईले ११ बुँदामा माधवकुमार नेपालसँगको सम्बन्धलाई स्मरण गरेका छन्। भट्टराईले नेकपा एकीकृत समाजवादीका अध्यक्ष माधव नेपालसँग छुट्टिएको कुनै पछुतो नरहेको स्पष्ट पारेका हुन्। उनले आफू अन्ध समर्थक र अन्ध विरोधी नभई मार्क्सवादी चेत भएकाले सबैलाई मार्क्सवादी दृष्टिकोणबाट हेर्ने गरेको बताए। उनले भने,म मार्क्सवादी चेत भएको मानिस हुँ। मेरा गुरुहरुले मलाई व्यक्ति, घटना र विषयवस्तुलाई बुझ्ने आलोचनात्मक शिक्षा दिनुभएको छ। गुरुहरुप्रति मेरो सदा सम्मान छ। र मैले कमरेड माधव नेपाललगायत सबैलाई यहि मार्क्सवादी दृष्टिकोणबाट हेर्ने गर्दछु। म कसैको अन्ध समर्थक र अन्धविरोधी होइन। पार्टीको केन्द्रीय कमिटी बैठकमा अध्यक्ष नेपालले तत्कालीन समयमा एमालेमा विद्रोह गर्दा साथमा रहेका नेतालाई कथित १० भाईको संज्ञा दिँदै उनीहरुका अभिव्यक्तिहरु सुन्न लायक नभएको टिप्पणी गरेका थिए। उनले भनेका थिए,यी कथित १० भाइका अभिव्यक्ति म सुन्दैछु। अझै पनि उनीहरुको दिमागबाट नशा उत्रिएको छैन। तथानाम जथाभावी लेखिरहेका छन्। दासोचित ढंगले त्यहाँ बसिरहेका छन्। कुनै मूल्य र मान्यता उनीहरुको छैन। उक्त भनाईलाई भट्टराईले खण्डन गर्दै नेपालले हामीमाथि पटक पटक भद्धा र अशिष्ट टिप्पणी गरेपनि सम्मानका लागि कुनै टिप्पणी नगरेको प्रस्ट्याए। सोमबार उनले फेशबुकमा भनेका छन् अस्ति फेरि तल्लो स्तरमा झरेर बोल्नुभयो। अनि मैले उहाँकै हित हुने गरी जीवन उपयोगी जवाफ फर्काए। समाजवादीका युवाहरुको चित्त दुखेछ ! माफ गर्नुहोला तपाईंहरुको चित्त दुखाउनु मेरो मनसाय होइन। अब उनीहरु खुशी हुने गरी म भन्न चाहन्छु कमरेड माधव नेपाल दुईसय वर्ष बाँच्नुहोस्, पदमा रहिरहनुहोस्, शुभकामना ! भट्टराईले २०५३ सालमा आफू अखिलको अध्यक्ष हुँदा नेपाल पार्टीको महासचिव रहेको र त्यो बेला नेपालको दैनिक दबाब र असहयोगका कारण मैले राजीनामा दिएको स्मरण गरे। भट्टराईले पाँचौ महाधिवेशन (२०४९ ) मा नेपाल अन्तिमतिर मात्रै जनताको बहुदलीय जनवादका पक्षमा खुल्नु भएको तर आफूहरु सुरु देखिनै मदन भण्डारीको नेतृत्व र विचारलाई स्थापित गर्न लागेको समेत बताए। भट्टराईले नेपाललाई एमालेको छैठौं महाधिवेशन र आठौं महाधिवेशन नदिएको तर सातौं महाधिवेशन, नवौं महाधिवेशनमा साथ दिएको समेत उल्लेख गरे। नेपालले प्रधानमन्त्री केपी ओलीका विरुद्धको अविश्वास प्रस्तावमा हस्ताक्षर गर्न भन्दा नमानेको उनको भनाई छ। भट्टराईले नेकपा एमालेको विभाजन कम्युनिस्ट आन्दोलनलाई ध्वस्त गर्ने षड्यन्त्र हो भन्ने बुझेर साथ नदिएको बताए। सोमबार काठमाडौं  धनगढी हवाई यात्राको क्रममा भट्टराईले नेपाल र आफ्ना सम्बन्धका बारेमा ११ बुँदामा यसरी स्मरण गरेका छन् : १ पञ्चायतकालमा कमरेड रन्जनको उपनामले मैले कमरेड माधव नेपाललाई चिनेको हुँ। त्यतिबेला उहाँबाट थुप्रै प्रशिक्षण लिएको छु। २ उहाँमा थुप्रै राम्रा गुणहरु छन जसको खुलेर प्रशंसा गरेको छु भने कमजोरीको खुलेरै विरोध गरेको छु। उहाँलाई चिनेदेखि उहाँ र मेरो सम्बन्धमा उतार चढाब रहेका छन् र यो जारी रहने छ। ३ नेकपा एमालेको पाँचौ महाधिवेशन ( २०४९ ) मा उहाँ अन्तिम तिर मात्रै जनताको बहुदलीय जनवादका पक्षमा खुल्नु भएको हो। हामी शुरु देखिनै मदन भण्डारीको नेतृत्व र विचारलाई स्थापित गर्न लागेका हौ। ४ छैठौं महाधिवेशनमा उहाँ पार्टीको महासचिव हुनुभयो। मेरो समर्थन उहाँलाई थिएन। ५ सातौं महाधिवेशनबाट उहाँ पुन पार्टीको महासचिव हुनुभयो। मेरो समर्थन उहाँलाई थियो। ६ आठौं महाधिवेशनमा उहाँले आफ्नो धार बदल्नु भयो। हामी उहाँसँग लागेनौं। ७ नवौं महाधिवेशनमा उहाँ पुरानै धारमा फर्कनुभयो। अध्यक्षको उम्मेदवार हुनुभयो। हामीले साथ दियौं। जित्नु भएन। ८ प्रधानमन्त्री केपी ओलीका विरुद्धको अविश्वास प्रस्तावमा हस्ताक्षर गर्न भन्नुभयो मैले मानिन र गरिन। ९ नेकपा एमालेको विभाजनको औचित्य छैन र यो नेपालको कम्युनिस्ट आन्दोलनलाई ध्वस्त गर्ने षड्यन्त्र हो भन्ने मेरो बुझाई रह्यो अलग पार्टी बनाउन उहाँलाई मैले साथ दिन सकिने। त्यसमा मलाई पछुतो छैन। १० २०५३ सालमा म अखिलको अध्यक्ष थिएँ। राष्ट्रिय सम्मेलनबाट चुनिएको। उहाँ पार्टीको महासचिव। उहाँ र मेरोबीचमा समस्या उत्पन्न भयो। उहाँको दैनिक दबाब र असहयोगका कारण मैले अखिलको अध्यक्षबाट राजिनामा गरिदिएँ। ११ म मार्क्सवादी चेत भएको मानिस हुँ। मेरा गुरुहरुले मलाई व्यक्ति, घटना र विषयवस्तुलाई बुझ्ने आलोचनात्मक शिक्षा दिनुभएको छ। गुरुहरुप्रति मेरो सदा सम्मान छ। र मैले कमरेड माधव नेपाल लगायत सबैलाई यहि मार्क्सवादी दृष्टिकोणबाट हेर्ने गर्दछ। म कसैको अन्ध समर्थक र अन्ध विरोधी होइन। पुनश्च : कमरेड माधव नेपालसँग सवाल जवाफ गर्नु मेरो मनसाय होइन। काठमाडौं धनगढी हवाई यात्राको क्रममा तयार छोटो स्मरण।"
भीम अस्पतालका स्वास्थ्यकर्मी : जोखिम भत्ता नपाएको गुनासो,"भैरहवा : दोस्रो चरणको कोरोना महामारीमा सरकारले स्वास्थ्यकर्मीहरुलाई ५० प्रतिशत जोखिम भत्ता दिने बताएको थियो। तर, एक वर्षबढी समय व्यतित हुँदासमेत कोरोना महामारीमा खटिएका स्वास्थ्यकर्मीले सरकारले दिने भनेको जोखिम भत्ता पाएका छैनन्। पटकपटक जोखिम भत्ता उपलब्ध गराउन आग्रह गर्दा समेत भत्ता नपाएपछि स्वास्थ्यकर्मीले आन्दोलनको चेतावनी दिएका छन्। स्वास्थ्यकर्मीलाई सरकारले ६ महिनाको जोखिम भत्ता उपलब्ध गराउने जनाएको थियो। संघ सरकारले देशभरका स्वास्थ्यकर्मीलाई पारिश्रमिकको ५० प्रतिशत भत्ता उपलब्ध गराउने बताएको थियो। लुम्बिनी प्रदेश सरकारले पनि संघ सरकारले जस्तै प्रदेशमा महामारीको जोखिममा काम गरेका स्वास्थ्यकर्मीलाई ५० प्रतिशत भत्ता उपलब्ध गराउने घोषणा गरेका थियो। तर, अझै दुबै सरकारले स्वास्थ्यकर्मीहरुलाई भत्ता उपलब्ध गराएका छैनन। २०७८ वैशाखदेखि पुससम्म कोभिड महामारीमा खटिएको तर जोखिम भत्ता नपाएको भन्दै भैरहवा स्थित भीम अस्पतालका स्वास्थ्यकर्मीले आन्दोलनको चेतावनी दिएका छन्। सोमबार भैरहवा पत्रकार सम्मेलन गरी उनीहरुले तत्काल भत्ता उपलब्ध गराउन सरकारसँग माग गरेका छन्। सरकारले जोखिम भत्ता उपलब्ध नगराएको भन्दै भीम अस्पतालका स्वास्थ्यकर्मीहरुले यसअघि नै संघर्ष समिति गठन गरेका थिए। हामीले आफ्नो ज्यान जोखिममा राखेर महामारीमा खट्यौं, काम गर्यौ, धेरै संक्रमितको ज्यान बचाउन सफल भयौं, तर सरकारले हामीलाई अपहेलित गर्यो, भीम अस्पलातका स्वास्थ्यकर्मी एवं संघर्ष समिति अध्यक्ष गोपाल उपाध्यायले भने। अस्पताल प्रशासनका अनुसार भीम अस्पतालका १७४ जना स्वास्थ्यकर्मीले कोरोना महामारीमा काम गरे वापतको जोखिम भत्ता पाएका छैनन्। यसका लागि पटकपटक पहल गरिए पनि प्रदेश सरकार र संघ सरकारले अझै उपलब्ध गराएको छैन। संघर्ष समिति अध्यक्ष उपाध्यायले गत २०७८ साउनदेखि पुससम्म भत्तावापतको एक करोड ४९ लाख ८० हजार रकम स्वास्थ्यकर्मीले पाउन बाँकी रहेको जनाए। उनकाअनुसार २०७८ बैशाखदेखि असारसम्म तीन महिनाको भत्ता पनि उपलब्ध गराइएको छैन। आर्थिक वर्ष परिवर्तन भयो भनेर पहिला तीन महिनाको भत्ता दिइएन, यसपटक पनि आर्थिक वर्ष परिवर्तन हुँदैछ, सरकारले फेरि भत्ता नदिने राणनीति बुनिरहेको छ, उनले भने, यही असार १६ गतेसम्म भत्ता उपलब्ध भएन भने हामीले ओपीडी लगायतका अरु सबै सेवा बन्द गरेर अन्य संघर्षका कार्यक्रम घोषणा गर्न बाध्य हुन्छौं। संघर्ष समितिका सचिव जनकराज पन्तले महामारीमा जोखिम मोलेर काम गर्दासमेत सरकारले स्वास्थ्यकर्मीलाई बेवास्ता गरेको जनाए। भीम कोभिड डेडिकेटेड अस्पताल हो, यही अस्पतालकै स्वास्थ्यकर्मीले नै भत्ता नपाउनु दुखद् हो, उनले भने, कुनै उपाय नलागेपछि हामी बाध्य भएर आन्दोलनको तयारीमा जुटेका हौं। अस्पतालका बालरोग विशेषज्ञ एवं कोभिड फोकल पर्सन डा आरफि हुसेनले आफूहरुले सरकारलाई भत्ता उपलब्ध गराउन नभने पनि सरकारले आफै घोषणा गरेर नदिनु राम्रो नभएको बताए। यसले स्वास्थ्यकर्मीहरुको मनोबल घट्ने भन्दै तत्काल भत्ता उपलब्ध गराउन उनले आग्रह गरे। साथै उनलदे स्वास्थ्यकर्मीहरुको भावनासगँ नखेल्न सरकारलाई आग्रह गरे। अस्पतालका प्रवक्ता एवं मेडिकल अफिसर डासिद्धार्थ पाण्डेयले थप संघर्षका कार्यक्रममा उत्रिने आफूहरुको रहर नभएको भन्दै भत्ता छिटो दिन सरकारसँग अनुरोध गरे। भत्ता नपाएपछि अस्पतालका चिकित्सक, नर्स, कर्मचारीलगायतका स्वास्थ्यकर्मीले असार ७ मै संघर्ष समिति बनाएर प्रशासन र सरकारलाई दवाव दिदै आएका थिए। स्वास्थ्यकर्मीहरुले संघर्ष समितिमार्फत् प्रमुख जिल्ला अधिकारी ऋषिराम तिवारीको पनि ध्यानकर्षण गराएका थिए। तर, अझै मागको सुनुवाई भएको छैन। अस्पतालकी मेडिकल सुपरिटेन्डेन्ट (मेुसु) डाशकुन्तला गुप्ताले भत्ता उपलब्ध गराउन प्रदेश र संघ सरकारलाई पत्राचार गरिएको बताइन्। अहिले एकजना कर्मचारीलाई काठमाडौंस्थित मन्त्रालयमै पठाएर भत्ता उपलब्ध गराउन अनुरोध गरेका छौं, उनले भनिन्, अन्य स्वास्थ्यकर्मी र कर्मचारीहरुजस्तै मैले पनि भत्ता पाएकी छैन, मन्त्रालयले बजेट पठाएमा सबैले पाउँछौं। तर अन्दोलन गरेर सेवा ठप्प पार्नु हुँदैन। उनले सेवा ठप्प पार्ने काम नगर्न आग्रह गर्दै आफ्नो तर्फबाट भत्ता उपलब्ध गराउन निरन्तर पहल गरिरहेको बताइन्। कोभिड महामारीमा भीम अस्पतालमा एक हजार बढी संक्रमितले उपचार गराएका थिए।"
"सुनसरीमा ८४१ प्रतिवादी पक्राउ, १८२ वर्ष कैद र १ करोड १४ लाख जरिवाना असुल","विराटनगर : सुनसरी प्रहरीले फरार प्रतिवादी पक्राउमा उल्लेख्य सफलता प्राप्त गरेको छ। अपराध गरेर भागिरहेका अपराधीलाई पक्राउ गर्न २०७८ साउन १ गतेदेखि विशेष अभियान चलाइएको थियो। सुनसरी प्रहरी प्रमुख एसपी सञ्जयसिंह थापाको नेतृत्वमा अभियान चलाएयता प्रहरीले जघन्यदेखि विभिन्न खालका अपराधमा संलग्न ८४१ जना फरार प्रतिवादीलाई पक्राउ गरिसकेको छ। अदालतबाट दोषी ठहर भए पनि अपराधमा संलग्न भएका ठूलो संख्याका व्यक्तिहरु फरार छन्। एसपी थापाका अनुसार साउन १ गतेदेखि हालसम्म (११ महिना १३ दिनको अवधिमा) ८४१ जना फरार प्रतिवादीलाई पक्राउ गरिसकिएको हो। पक्राउलाई निरन्तरता दिएर तीव्र पारिएको उनले बताए। यही असारयता मात्रै १३ दिनको अवधिमा २१७ जना पक्राउ परेको जानकारी थापाले दिए। आइतबार एकै दिन ११६ जना पक्राउ परेका छन्। वैशाख ३० गतेको स्थानीय तह निर्वाचनपछि पक्राउ पर्ने प्रतिवादीको संख्या २२८ रहेको छ। साउन १ देखि वैशाख ३० अघिसम्ममा ६१३ जना पक्राउ परेका थिए। विशेष अभियान चलाएर प्रतिवादीहरुलाई पक्राउ गर्दा १८२ वर्ष ८ महिना ५ दिन कैद र १ करोड १४ लाख ३६ हजार ५ सय २० रूपैयाँ जरिवाना असुल भएको जानकारी थापाले दिए। प्रतिवादी पक्राउमा उल्लेख्य सफलता प्राप्त हुँदा धेरै वर्ष कैद र ठूलो रकम जरिवाना असुल गर्न सकिएको उनको भनाइ छ। फरार प्रतिवादी धमधम पक्राउ पर्न थालेपछि अपराध गरेर भागे पनि कानुनले छाड्ने रहेनछभन्ने सन्देश प्रवाह भएको एसपी थापाले बताए। अदालतबाट भएको फैसला कार्यान्वयनलाई प्राथमिकतामा राखेर अपराधीलाई धमाधम पक्राउ गर्दै प्रहरीले अपराध न्यूनीकरणका लागि भूमिका खेलिरहेको उनको भनाइ छ। धमाधम प्रतिवादी पक्राउ पर्न थालेपछि पीडितले न्यायको महसुस गर्न पाएको थापा बताउँछन्। साथै समग्र शान्ति सुरक्षाको अवस्थालाई मजवुत बनाउन तथा अपराध नियन्त्रण र अनुसन्धानमा पनि मद्धत पुगेको उनको भनाइ छ। लामो समयदेखि अपराधी पक्राउ नपर्दा पीडितले न्यायको अनुभूति गर्न पाएका थिएनन्। प्राथमिकतामा राखेर पक्राउ गर्न थालिएपछि कानुन र प्रहरीको काम कारबाहीप्रति सर्वसाधारणको भरोसा बढेको छ, एसपी थापाले भने, प्रहरीको सक्रियताका कारण पीडितले न्यायको महसुस गर्ने वातावरण बनेको छ। अपराध गरेमा कानुनबाट उम्किन सकिँदैनभन्ने सन्देश पनि गएको छ। पक्राउ गरेर प्रहरीले बुझाएपछि प्रतिवादीलाई अदालतले कैद सजाय भुक्तानका लागि करागार चलान गर्ने गरेको छ। जरिवाना गरिएकासँग भने त्यसवापतको रकम असुल्ने गरिन्छ। फरार केन्द्रित अभियानअन्तर्गत जघन्य अपराध गरेर लामो समयदेखि भागिरहेकालाई पनि प्रहरीले पक्राउ गरेको छ। भोजपुरका १९ वर्षीय चित्रकुमार मग्रातीको धरानको विष्णुपादुका स्मृति पार्कमा २०७१ साल मंसिर १ गते हत्या भएको थियो। पिकनिक खानलाई सँगै गएका साथीहरु उदयपुरका गम्भीरबहादुर दनुवार र संखुवासभाका विक्रम राईले कुटेर उनको हत्या गरेका थिए। साथीलाई मारेर फरार बनेका राई २ सातापछि मंसिर १४ गते राई भोजपुरको दिंलाबाट पक्राउ परे। तर दनुवार फरार थिए। दुवै जनालाई जिल्ला अदालत सुनसरीले २० वर्ष कैद सजायको फैसला सुनाएको थियो। खोजी जारी राखिएका दनुवार घटना भएको ८ वर्ष पुग्न लाग्दा पक्राउ परेका छन्। २ महिनासम्म नियमित पिछा गरेर यही असार १० गते काठमाडौंको वानियाटारबाट दनुवारलाई पक्राउ गरिएको सुनसरी प्रहरीका प्रवक्ता डीएसपी नरेन्द्र कार्कीले जानकारी दिए। उनका अनुसार पक्राउ गरेर पेस गरिएपछि अदालतले दनुवारलाई कैद सजाय भुक्तानका लागि कारागार चलान गरेको छ। सुनसरीको साविकको झोक्राहा गाविस६ का ४५ वर्षीय बसन्त खत्वे २०६६ सालमा नातिनीको हत्या गरी फरार भए। घाँटी बटारेर नातिनीलाई मारेपछि भागेका उनलाई सुनसरी अदालतले २०७४ वैशाख २४ गते २० वर्ष कैद सजायको फैसला सुनायो। तर भागेका कारण पक्राउ परेका थिएनन्। २०७८ साल साउन १७ गते प्रहरीले पक्राउ गरेपछि अदालतले कैद साजय भुक्तानका लागि खत्वेलाई झुम्का कारागार चलान गरेको डीएसपी कार्कीले बताए। २०५४ सालमा छिमेकीको हत्यामा संलग्न सुनसरी दुहवीका गुलाम मियाँ २४ वर्षपछि पक्राउ परे। अदालतले मियाँलाई २०६० साल माघ २६ गते २० वर्ष कैदको फैसला सुनाएको थियो। सुनसरी प्रहरीले २०७८ साउन ३० गते पक्राउ गरेसँगै कारागार चलान गरिएका उनी अहिले कैद सजाय भुक्तान गरिरहेका छन्। सुनसरीको इनरुवाका खिलनाथ ढकाल सतेरझोडाबाट २०६५ सालमा अपहरणमा परे। अपहरणमा संलग्न सतेरझोडाका अनिफ साफी मियाँलाई घटना भएको १३ वर्षपछि २०७८ साउन २४ गते पक्राउ गरिएको डीएसपी कार्कीको भनाइ छ। उनलाई अदालतले २०७१ साल साउन २८ गते ११ वर्ष कैद र १ लाख रूपैयाँ जरिवानाको फैसला सुनाएको थियो। त्यस्तै बलात्कार गरेर २०७४ सालदेखि सुनसरी दुहवीका कलिम मियाँ फरार बनेका थिए। अदालतले २०७५ असोज २१ गते ११ वर्ष कैदको फैसला गरेको थियो। २०७८ साउन ३० गते पक्राउ गरेर कारागार चलान गरिएको कार्कीले बताए।"
सरकारी क्याम्पसमा जागिर खाएर निजी कलेज सञ्चालनविरुद्ध संघर्ष गर्ने,"काठमाडौं : नेत्रविक्रम चन्द विप्लव नेतृत्वको नेकपानिकट विद्यार्थी संगठन अखिल नेपाल राष्ट्रिय स्वतन्त्र विद्यार्थी यूनियन(क्रान्तिकारी) को असार ११ र १२ गते बसेको संगठनको चौथो पूर्ण बैठकले गरेका निर्णय सार्वजनिक गरेको छ। अध्यक्ष प्रकाश शाहीको अध्यक्षता र पार्टी प्रवक्ता प्रकाण्ड प्रमुख अतिथि, पार्टी केन्द्रीय सदस्य तथा फ्याक्सन ईन्चार्ज चिरन पुन तथा संगठनका सल्लाहकार चिरञ्जीवी ढकालको विशेष उपस्थितिमा सम्पन्न भएको उक्त बैठकले वैज्ञानिक समाजवाद स्थापनाको लागि बहस तथा छलफल अघि बढाउने निर्णय गरेको छ। बैठकले शिक्षा र स्वास्थ्यमा गरिएको चरम व्यापारीकरण र माफियाकरणविरुद्ध संघर्ष केन्द्रित गर्ने पनि निर्णय लिएको छ। यस्तै समान, निःशुल्क वैज्ञानिक र अनिवार्य शिक्षाको लागि दबाबमूलक संघर्ष सञ्चालन गर्ने, सरकारी तथा सामूदायिक विद्यालयमा आर्थिक कारणले भाषामा गरिएको विभेदबारे संघर्ष गर्ने बैठकले निर्णय गरेको छ। संगठनका अध्यक्ष प्रकाश शाहीले युवामा देखिएको लागुऔषध दुव्र्यसनी र प्रतिभा पलायनविरुद्ध अभियान सञ्चालन गर्ने जनाए। निजी विद्यालयहरुले प्रत्येक वर्ष फेर्ने पाठ्यक्रम र सरकारी तथा सामूदायिक विद्यालयमा भइरहेको पाठ्यपुस्तक अभावबारे पनि संघर्ष गर्ने बैठकको निर्णय रहेको शाहीले सुनाए। पछिल्लो समय आफूहरु दलाल, भ्रष्टहरुकोविरुद्धमा सशक्त आन्दोलनमा उत्रिएको स्मरण गराए। उनले भने,हाम्रो पार्टीले भूमाफियाविरुद्ध, भ्रष्ट मन्त्रीहरुको विरुद्धमा आन्न्दोलनको नेतृत्व गरेको थियो। सरकारले दबाबस्वरुप हाम्रो पार्टीसँग तीन बुँदे सम्झौता गर्यो। त्यो सम्झौताले नेपाली राजनीतिक समस्यालाई शान्तिपूर्ण तवरले समाधान गर्ने बाटो तय गरेको थियो। सहमतिअनुसार हाम्रा नेता तथा कार्यकर्ताहरुमाथि लगाईएका झुटा मुद्दा खारेज गर्ने कुरा थियो। तर, अहिले सरकारले सहमति कार्यान्वयन गरेन। शाहीले अहिलेको सरकारले देशमा तमाम विकृति र विसंगतिको चाङ थोपरेको आरोप लगाए। उनले सदनबाट एमसीसी पास हुँदै गर्दा आफ्नो पार्टी सडकमा उत्रिएको स्मरण गराए। उनले भने,भ्रष्टाचार र विकृतिको विरुद्धमा हाम्रो पार्टी र संगठन जीवन र मरणको संघर्ष गर्ने घोषणा गरिसकेको छ, हामी यो देशमा वैज्ञानिक समाजवाद खडा गरेरै छाड्छौं। यस्तै संगठनले वैज्ञानिक समाजवादी शिक्षाको अवधारणाबारे सरोकारवाला सबैको सहभागितामा अन्तरक्रिया गर्नेबारे पनि संगठनको हालैको बैठकले निर्णय लिएको शाहीले सुनाए। बैठकले लिएका निर्णयहरुमा सरकारी क्याम्पसहरुमा जागिर खाएर निजी कलेज तथा क्याम्पस सञ्चालन गर्नेविरुद्ध संघर्ष गर्ने, सवदेशी सम्बन्धन प्राप्त कलेजहरुलको भर्ना, विद्यार्थी कोटा, शुल्क र आवश्यक मापदण्डबारे शिक्षा मन्त्रालयसँग छलफल गर्ने, मेडिकल शिक्षाको शुल्क, भर्ना प्रक्रियामा चिकित्सा शिक्षा आयोगले गरेको ढिलाईबारे सम्बन्धित निकायको ध्यानाकार्षण गरिने रहेका छन्।"
काठमाडौं जिल्ला अदालतका न्यायाधीश कोइराला निलम्बित,"काठमाडौं : काठमाडौं जिल्ला अदालतका न्यायाधीश राजकुमार कोइराला निलम्बित भएका छन्। आर्थिक लेनदेन बार्गेनिङको अडियो बाहिरिएपछि कोइराला विवादमा तानिएका थिए। न्यायपरिषद् बैठकले छानबिन समिति बनाएर उनलाई निलम्बित गरेको हो। छानबिन समिति गठनबारे सोमबार राजपत्रमा सूचना प्रकाशित भएको हो। राजपत्रमा भनिएको छ, काठमाडौं जिल्ला अदालतका न्यायाधीश राजकुमार कोइराला र अधिवक्ता रुद्रप्रसाद पोखरेलबीच भएको भनिएको टेलिफोन संवाद र सोसँग सम्बद्ध तथ्यहरु सम्बन्धमा आवश्यक छानबिन गरी निज न्यायाधीश राजकुमार कोइरालाले आचरण र कर्तव्यको इमान्दारीपूर्वक पालना नगरेकोलगायतका विषयमा न्याय परिषद ऐन, २०७३ बमोजिम जाँचबुझ गरी कार्य प्रारम्भ गरेको मितिले पैंतालिस दिनभित्र प्रतिवेदन पेश गर्ने र सो समयसम्म प्रतिवेदन पेश गर्न नसक्ने अवस्था भए परिषद्ले अवधि थप गर्न सक्ने गरी सोही ऐनको दफा बमोजिम न्याय परिषदका माननीय सदस्य रामप्रसाद श्रेष्ठको अध्यक्षतामा उच्च अदालत पाटनका माननीय कायम मुकायम मुख्य न्यायाधीश महेशप्रसाद पुडासैनी विज्ञ सदस्य र उच्च अदालत पाटनका माननीय न्यायाधीश महेश शर्मा पौडेल विज्ञ सदस्य रहेको तीन सदस्यीय जाँचबुझ समिति गठन गरेकोले यो सूचना प्रकाशन गरिएको छ। न्यायाधीश कोइराला र अधिवक्ता रुद्र पोखरेलबीच इच्छाराज तामाङको मुद्दाको विषयलाई लिएर घुस बार्गेनिङ भएको अडियो बाहिरिएको थियो।"
"न्यायाधीश र कानुन व्यवसायीको विवादपछि बारले भन्यो, संवादबाटै समाधान खोजौं","परासी : जिल्ला अदालत नवलपरासीका न्यायाधीश र कानुन व्यवसायीबीच भएको विवादपछि नवलपरासी जिल्ला अदालत बार एसोसिएशनले सोमबार विज्ञप्ती निकालेर संवादबाटै समस्याको समाधान निस्कने जनाएको छ। हप्ता दिनअघि घरेलु हिंसा सम्बन्धीको मुद्दाको बहस गर्न जाँदा जिल्ला न्यायाधीश अशोककुमार बस्नेतले आफूमाथि दुव्यवहार गरेको भन्दै अधिवक्ता अमरबहादुर शाहले न्याय परिषद् र जिल्ला बार एसोसिएशनमा निवेदन दिएपछि बारले घटनाप्रति ध्यानाकर्षण भएको जनाएको हो। बहसका क्रममा न्यायाधीश बस्नेतले तपाईं नराम्रो मान्छे हो। इजलाशबाट गेट आउट भन्दै बाहिर निकालेकोले न्यायाधीशमाथि कारबाही गरीपाउँ भन्दै शाहले निवेदन पठाएका छन्। निवेदनसहितको समाचार सञ्चारमाध्यम र सामाजिक सञ्जालमा बाहिर आएपछि बारका जिल्ला अध्यक्ष चुराबहादुर थापा र सचिव अरुणोदय उपाध्यायले संयुक्त विज्ञप्ती जारी गरेर कानुन व्यवसायी र इजलाशबीचको सामान्य असमझदारीबाट उत्पन्न हुने विषय संवादबाट समाधान हुने जनाइएको हो। कुनै अमुक मुद्दाको बहसको क्रममा अमुक कानुन व्यवसायी र न्यायधीशबीच सृजना हुने विषयवस्तु स्वतन्त्र न्यायपालिकाको गरिमा, मर्यादा र जनास्थामा आँच पुर्याउने गरी सार्वजनिकरण हुनु उचित र बाञ्छनिय मान्न सकिदैन। विज्ञप्तीमा भनिएको छ। यो घटनाले न्याय सम्पादन र प्रकृयामा सहकार्य गर्दै आएको बार र बेञ्चबीच कायम रहेको रचनात्मक मित्रवत सम्बन्धलाई बिग्रन नदिने कुरामा पनि बार सचेत रहेको विज्ञप्तीमा उल्लेख छ।"
दिवा खाजाबारे अभिभावक : एक त काच्चै हुन्छ त्यो पनि आधा पेट मात्रै,"वीरगन्ज : सरकारले सामुदायिक विद्यालयमा पढ्ने बालबाबालिकाहरुका लागि दिवा खाजा कार्यक्रममा ठूलो स्रोतसाधन खर्च गरिहेको छ। स्थानीय तहले पनि खाजाका लागि खर्च गरेको देखिन्छ। तर हाल अधिकासं सामुदायिक विधालयहरुमा दिवा खाजा गुणस्तरहीन भएको तथा आधाकाचो खाने कुरा बालबालिकाहरुलाई खुवाउने गरिएको अभिभावकहरुले गुनासो गरेका छन्। विद्यालयमा विद्यार्थीको उपस्थिति नियमित गराउनुका साथै उनीहरूको शारीरिक तथा मानसिक विकासका लागि पर्याप्त कार्बोहाइड्रेट, प्रोटिन, फ्याट तथा शरीरलाई चाहिने विभिन्न पोषक तत्त्व मिलाएर खाजा दिने व्यवस्था मिलाउन हरेक सामुदायिक विधालयमा दिवा खाजाको व्यवस्था गरिएको हो। तर विधालयहरुले भने नपाकेको खानेकुरा, त्यो पनि चाहिने जति नदिईने गरेका कारण नामको लागि मात्रै दिवा खाजा भएको कारण बालबालिकाहरु खाजाखान टिफिनका बेला घरमै आउने गरेको अभिभावहरु बताउँछन्। पर्साकी अभिभावक सुनैना देवी गुनासो पोख्दै भन्छिन्, गरिबका बालबालिकालाई विधालयमा टिकाउन सरकारले दिवा खाजाको व्यवस्था त गर्यो तर हाम्रा बालबालिकालाइ विधालयले कस्तो खालको खाजा खुवाउँदै छ भन्ने निगरानी नै छैन, जसका कारण शिक्षकहरुले मनोमानी गरिरहेका छन्। उनी थप्छिन्,कहिले अध्कच्चो त कहिले खाजा नै नभेटीने, कहिले आधा पेट खाजा मात्रै दिन्छन्, त्यहि भएर बालबालिकाहरु खाजा खान घर आईपुग्छन्, नामको लागि मात्रै खाजाको व्यवस्था गरेको जस्तो देखिन्छ, फाइदा त विधालयलाई होला हाम्रो बालबालिकालाई त छैन। यसका साथै कतिपय विधालयहरुमा आर्थिक वर्षको अन्त्यसम्म पनि दिवा खाजा कार्यक्रम संचालन नभएको अभिभावकहरुले बताएका छन्। कतिपय अभिभावकले विधालयहरुमा दिवा खाजाको नाममा अध्कच्चो खाने कुरा दिईरहेको कारण बालबालिकाहरु बिरामीसमेत परेको उनीहरुको भनाई छ। पर्साकी अर्का अभिभावक सोना देवीले भनिन्, काँचै पकाएर दिईने दिवा खाजाको कारण बच्चाहरु बिरामी पनि पर्छन्, पेट नभरेर घर पनि आईपुग्छन्, बालबालिकालाई विधालयमा टिकाईराख्न र स्वस्थ्य राख्न यो व्यवस्था गरिएको भनिन्छ तर खाजामा पनि भेदभाव गरिन्छ। विधार्थीका लागि एक थरीको र शिक्षक शिक्षिकाको लागि अर्को थरीको खाजा पकाईन्छ। सरकारका प्रतिनिधि आफैं विधालयमा आएर खाजाको गुणस्तर निरीक्षण गर्न जरुरी छ। दिवा खाजा कार्यक्रमको बजेट संघ सरकारबाट पालिकामा समयमा पठाईएपनि विधालयमा भने आर्थिक वर्षको अन्त्यअन्तमा मात्रै आपुग्ने गरेकोले दिवा खाजा वितरणमा समस्या हुने गरेको शिक्षकहरु बताउछन्। पर्साको सखुवा प्रसौनी गाँउपालिकाको श्रीपुर पचगावा माविका प्राध्यानाध्यापक शिवनाथ प्रसाद चौधरी दिवा खाजा कार्यक्रमको लागि आएको बजेट समयमै नआउदाा समस्या हुने गरेको बताउछन्। उनी भन्छन्,एक आर्थिक वर्षको अन्तिम तिर मात्रै बजेट निकासा भएर विधालयमा आउछ, जसका कारण पालिकामा सुरुमा दिएको विधार्थी संख्याभन्दा बढी विधार्थी हुन्छन्। जसका कारण सबैलाई खाजा खुवाउँदा रकम अपुग हुन जान्छ। यसका साथै प्रति विधार्थी १५ रुपैयाँ तोकेर रकम आउने गरेको भन्दै त्यो रकम पनि अपुग भएको उनी बताउछन्। शिक्षा मन्त्रालयको शिक्षा तथा मानवश्रोत विकास केन्द्रका निर्देशक गणेशप्रसाद पौडेलले भने दिवा खाजा कार्यक्रमको सन्चालन र नियमन गर्ने निकाय सम्बन्धित पालिका भएको बताउछन्। उनी भन्छन्,यो कार्यक्रमको जवाफदेही स्थानीय पालिका र जनप्रतिनिधि हुन्, उनीहरुले नै यस तर्फ विशेषध्यान दिन जरुरी छ।"
खुर्पाले हानेर छोराद्धारा आमाको हत्या,चितवन : माडीका एक युवाले आफ्नै आमाको हत्या गरेका छन्। माडी नगरपालिका६ स्याउलीबासका अन्दाजी ३७ वर्षीय अर्जुन तमाङले सोमबार दिउँसो सवा तीन बजे उनकी आमा ५५ वर्षीया मायादेवी तामाङका खुर्पाले हानेर हत्या गरेका हुन्। घरबाट सय मिटर पर मकैबारीमा अर्जुनले पछाडिबाट प्रहार गर्दा मायादेवीको घटनास्थलमै ज्यान गएको जिल्ला प्रहरी कार्यालय चितवनले जनाएको छ। अर्जुनलाई प्रहरीले पक्राउ गरेको छ। घटनाको अनुसन्धान भइरहेको प्रहरीले जनाएको छ।
पशुपालक किसानलाई बारेकोटले गोठालो भत्ता दिने,जाजरकोट : आगामी साउनदेखि बारेकोट गाँउपालिकाले पशुपालन गर्ने किसानलाई गोठालो भत्ता दिने भएको छ। १० भन्दाबढी भैसी र एक सयभन्दा बढी भेडाबाख्रा पाल्ने किसानलाई प्रति किसान मासिक २ हजार गोठालो भत्ता दिन लागिएको हो। आगामी आर्थिक वर्ष ०७९८० को नीति तथा कार्यक्रम र बजेटमार्फत गोठालो भत्ताको ब्यवस्था गर्न लागिएको गाँउपालिका अध्यक्ष वीरबहादुर गिरीले बताए। ब्यवसायिक पशुपालनतर्फ किसानलाई अभिप्रेरित गर्न गोठालो भत्ताको ब्यवस्था गरिएको उनले बताए। बारेकोटमा पशुपालनको प्रचुर संभावना रहेको छ। धेरै जसो भैसी तथा भेडाबाख्रा पालक किसानहरुले वर्षातको समयमा चरनका लागि पशुबस्तु पाटनतिर लैजाने गरेका छन्। बारेकोटको माथिल्लो भूभाग र जुम्लाको सिमानामा पर्ने पाटनमा यतिबेला हजारौको संख्यामा भेडाबाख्रा र सयौको संख्यामा गाईभैसी लैजाने गरिएको छ। गोठालो भत्ता दिने निर्णय गरेपछि लामो समयदेखि पशुपालन गदै आएका किसान उत्साहित भएका छन्। बारेकोटमा ब्यवसायिक पशुपालन गर्ने किसानको संख्या पाँच दर्जन बढी रहेको अनुमान छ।
बिजुली गाडीले प्राथमिकता नपाएको गुनासो,"काठमाडौं : सार्वजनिक यातायातमा बिजुली गाडीलाई सरकारले महत्व नदिएको सरोकारवालाहरुले गुनासो गरेका छन्। नेपाल वातावरण पत्रकार समूह, प्रकृति रिसोर्सेस सेन्टर र विश्व वन्यजन्तु कोष नेपालको संयुक्त आयोजनामा ऊर्जा नीति संम्वाद कार्यक्रममा बोल्ने विज्ञहरुले बिजली गाडी भनेर निजी कार लक्षित नीति बनाउने तथा छुट दिने काम गरिरहेको गुनासो गरे। सार्वजनिक यातायातमा बिजुली गाडीको प्रयोग बढाउनुपर्नेमा उनीहरुले जोड दिए। सहरी यातायात विज्ञ प्रशान्त खनालले नेपालमा हुने कार्बन उत्सर्जनको ३६ प्रतिशत हिस्सा यातायात रहेको बताए। बस र ट्रकको हिस्सा धेरै रहेकाले यात्रु र सामान ओसारपसार गर्ने ठूला बिजुली गाडीको आयात र प्रयोग बढाउने नीति अपनाउनुपर्ने उनले जोड दिए। सरकारले आउँदो तीन वर्षभित्र नेपालमा बिजुली गाडीको हिस्सा २५ प्रतिशत पुर्याउने भनेपनि अहिलेको गतिले लक्ष्य हासिल नहुने उनको भनाइ छ। बस, ट्रक र पिकअप भ्यान जस्ता पेट्रोल र डिजलबाट चल्ने गाडीलाई बिजुली गाडीले विस्थापित गर्न सके मात्रै पेट्रोल डिजलको आयात घट्ने, बिजुलीको प्रयोग बढ्ने, वायु प्रदूषण कम गर्न सकिने सहरी यातायात विज्ञ खनालको भनाइ छ। एक सय किलोमिटर बिजुलीबाट चल्ने रेल बनाउने, तीन वटा प्रदेशले सार्वजनिकरूपमा बिजुली गाडी चलाउने, बिजुलीका सामानको प्रयोग गर्नेलगायतका योजना कार्यान्वयन गर्नुको साटो सरकारले उल्टै पेट्रोलियम पाइप लाइनमा लगानी गरिरहेकाले शंका उत्पन्न भएको उनले बताए।अब बाध्यात्मक व्यवस्था गरेर भएपनि सार्वजनिक यातायातमा बिजुली गाडीको प्रयोग बढाउनुपर्छ उनले भने। वातावरणविद् भूषण तुलाधरले बिजुलीको प्रयोग गरेर देश विकास गर्दै नागरिकलाई सजिलो बनाइदिनुपर्ने बताए। बिजुली कारलाई मात्रै नभइ बस र अरू साधनलाई पनि सरकारले उत्तिकै प्रोत्साहन गर्नुपर्ने उनले बताए। साझा बस सेवाको दृष्टिकोणबाट ल्यइएको हो, उनले भने,घाटानाफा भन्दापनि आम मानिसले कति सेवा पाएका छन् त्यो महत्वपूर्ण हो। भौतिक पूर्वाधार तथा यातायात मन्त्रालयका उपसचिव शंकरप्रसाद धामीले सरकारले बिजुली गाडीको प्रयोग बढाउन विभिन्न नीति ल्याएको बताए। अब पेट्रोलडिजल गाडीको कर र नवीकरण शुल्क थप गरेरै भए पनि बिजुली गाडीको प्रवद्र्धन गर्ने सरकारको प्रथामिकतामा रहेको उनले बताए। गाडी आयातकर्तालाई पनि चार्जिङ स्टेशन बनाउन लगाउने र पेट्रोल पम्पमा चार्जिङ स्टेशन बनाउन सकिने उनको भनाइ छ। प्रकृति रिसोर्सेस सेन्टरका कार्यकारी निर्देशक राजु पण्डित श्रेत्रीले नेपालले अन्तर्राष्ट्रिय बजारमा पेट्रोल मंहगिदै गएकाले यस वर्ष तीन खर्बको खाजिज इन्धन आयात बताए। नेपाल विद्युतीय सवारी परिवहन संघका अध्यक्ष शंकरप्रसाद पोख्रेलले २५ वर्ष अघिदेखि सफा टेम्पोमार्फत सार्वजनिक यातायातमा बिजुली गाडीको प्रयोग भएपनि कसैले ध्यान नदिएको बताए। अहिले कारलाई मात्रै बिजुली गाडीको रूपमा बुझ्ने गलत अभ्यास चलिरहेको छ उनले भने,२५ वर्षअघि सात सय ५० वटा सफा टेम्पो रहेकोमा अहिले पाँच सय ५० वटा मात्रै सञ्चालनमा छन्। सफा टेम्पोले दैनिक एक लाख ५० हजार यात्रु बोक्ने गरेको उनले बताए। उनले सरकारले सार्वजनिक यातायातका रूपमा चल्ने बिजुली गाडीलाई प्रवद्र्धन गर्नुपर्नेमा जोड दिए। सरकारले बेलैमा ध्यान नदिए इन्धन आयातको परिमाण अझै डरलाग्दो हुने उनले बताए।"
एनआरएनएको स्वास्थ्य सम्मेलन सेप्टेम्बरमा,"काठमाडौं : गैरआवासीय नेपाली संघ अन्तरर्गतको स्वास्थ्य समितिको आयोजनामा आगामी सेप्टेम्बर दोस्रो साता चौथो विश्व स्वास्थ्य सम्मेलन हुने भएको छ। अस्ट्रेलियाको सिड्नी शहरमा आयोजना हुने सो सम्मेलनको तयारी बैठकमा आइतवार समितिका अध्यक्ष डा संजिव सापकोटाको अध्यक्षामा सम्पन्न भएको छ। बैठकले सम्मेलनको तयारीका बारेमा समीक्षा गर्नुका साथै सुझाव संकलन समेतको काम गरेको थियो। सम्मेलनमा राष्ट्रिय आवस्किार केन्द्रका प्रमुख महावीर पुनले कार्यपत्र प्रस्तुत गर्ने छन्। बैठकलाई सम्बोधन गर्दै अध्यक्ष डा सापकोटाले स्वास्थ्य समितिको आयोजनामा हुने सो सम्मेलनमा भाग लिन विश्वभरका स्वास्थ्यकर्मी उत्साहित रहेको बताए। सापकोटाले सम्मेलनमा नेपालको स्वास्थ्यमन्त्रीलगायत अष्टेलिया सरकारको तर्फबाट उच्चअधिकारीहरुले भाग लिने जानकारी दिए। बैठकमा डा राजु अधिकारीले सिड्नी सम्मेलनको लागि अवश्यक तयारीको बारेमा जानकारी गराए। उनले सम्मेलनमा भाग लिन चाहनेको संख्या उल्लेख्य रुपमा बृद्धि हुदै गएको बताए। यस्तै स्वास्थ्य समिति युरोपका संयोजक बोधराज सुवेदीले सम्मेलनमा भाग लिन चाहने अनुसन्धानकर्तालाई समयमै आवश्यक जानकारीहरु पठाउनु पर्नेमा जोड दिए। समितिका सदस्य सचिव डा सुनिल शाहले अष्ट्रेलिया र बेलायतमा कार्यरत चिकित्सकबीच एक संजालको स्थापनागरी सहकार्य गरेर अघि बढ्ने प्रतिबद्धता जनाए। उनले सम्मेलनमा नेपाली चिकित्सक र अनुसन्धानकर्ताको सहभागितामा जोड दिए। नेपाल चिकित्सक संघका बरिष्ठ उपाध्यक्ष डा शिवप्रसाद श्रेष्ठले नेपाल चिकित्सक संघका सदस्यलाई समेत सम्मेलनमा भाग लिन प्रोत्साहन गरिने जानकारी दिए। बैठकमा डा सुहेल सापकोटाले हाल सम्म ३१ जना चिकित्सकहरुले सो सम्मेलनमा भाग लिन आफ्नो नाम दर्ता गरेको जानकार गराए। बैठकमा डा पुष्पराज भट्टराईले अफ्रिका क्षेत्रमा रहेका नेपाली चिकित्सकहरु सम्मेलनमा भाग दिन उत्साहित रहेको बताए। बैठकको संयोजन डा सागर पौडेलले गरेका थिए। बैठकमा एनआरएनए स्वास्थ्य समितिका सदस्य, चिकित्सक, पत्रकारलगायतको उपस्थिति थियो।"
प्रहरीको गाँजा फडानी अभियान,"नुवाकोट : नुवाकोटमा प्रहरीले लागू औषध गाजाँ नष्ट फडानी अभियान सन्चालन गरेको छ। पहिलो चरणमा प्रहरीले चार स्थानीय तहमा गाँजा फडानी अभियान सन्चालन गरेको हो। लागू औषध गाँजा फडानी अभियानअन्तर्गत प्रहरीले नुवाकोटको विभिन्न स्थानमा नौसय बोट गाँजाको बोट फडानी गरेको छ। बेलकोटगढी नगरपालिका, ककनी गाउँपालिका, शिबपुरी गाउँपालिका र किस्पाङ गाउँपालिकाका विभिन्न स्थानहरुमा करिब नौसय थान गाजाँको बोट नष्ट गरिएको जिल्ला प्रहरी कार्यालय नुवाकोटले जनाएको छ।"
पोखरा न्युरोडको अर्बौंको जग्गा सरकारी हुने फैसला,"पोखरा : चल्तीको भाउमा अर्बौं रुपैयाँ पर्ने पोखरा न्युरोडको ५ रोपनीभन्दा बढी जमिन पोखरा उपत्यका नगर विकास समितिको हुने फैसला भएको छ। जिल्ला अदालत कास्कीले सोमबार उक्त फैसला गरेको हो। उक्त जग्गामा दसकौंदेखि पोखरा ४ का कोइराला परिवारको दाबी थियो। न्यायाधीश श्रीकृष्ण भट्टराईको इजलासले उक्त जग्गामा समितिको दाबी पुग्ने फैसला गरेको जानकारी अदालतका सूचना अधिकारी नील पनेरुले दिए। उक्त जग्गमा पोखरा ४ का राजेन्द्रनिधि कोइराला, सकुन्तला कोइराला र भरतराज कोइरालाको दाबी थियो। उनीहरुले आफ्ना पूर्वज करुणानिधि र खेमलाल कोइरालाको नामका जमिन समितिमा नगई आफूहरुमा आउनुपर्ने दाबी गरेका थिए। तर ३२ सालमा पोखरा नगर योजना कार्यान्वयन समितिले करुणानिधि र खेमलालसहित ४१ जनाको जग्गा लिइ पोखरा न्युरोड जग्गा विस्तार तथा विकास गरेको थियो। त्यतिबेला उनीहरुको जमिनमात्रै समितिको नाममा आउन बाँकी थियो। कोइरालाले आफूहरुको नाममा आउनुपर्ने जमिन ३८ सालमै अरुलाई बेचेका थिए। बाँकी जमिन पनि आफूहरुकै हुनुपर्ने दाबी कोइरालाहरुको थियो। त्यसविरुद्ध नागरिक समाजका विष्णु बराल, पर्शुराम बराल र डिल्लीराम अधिकारीले मुद्दा हालेका थिए। उतिबेलाको नगर योजना कार्यान्वयन समितिको उत्तराधिकार संस्था पोखरा उपत्यका नगर विकास समितिले पनि जमिन कोइरालाहरुको नभई समितिको हुनुपर्ने दाबीसहित मुद्दा हालेको थियो। यो समितिको अध्यक्ष पोखरा महानगरपालिकाका मेयर हुने व्यवस्था छ। ३२ सालको सर्तनाममा समितिले जग्गा विकास गरी आधा जग्गाधनीहरुलाई उपलब्ध गराउने र आधा समितिको हुने लिखित रहेको र त्यसकै आधारमा अरुको जमिन सार्वजनिक भइसकेको दाबी नागरिक समाजका प्रतिनिधिले गर्दै आएका थिए। कोइरालाहरुले पाउनुपर्ने आधा जमिन अर्थात ५ रोपनी २०३७ सालमै अरुलाई बिक्री गरेका थिए। बाँकी जमिनमा फेरि दाबी थियो। उक्त जमिनको अहिले पोखराको चल्तीको भाउमा अर्बाैं रुपैयाँ पर्छ। कित्ता नम्बर ११६८ को उक्त जमिन पोखराको चल्तीको बजार न्युरोडमा महानगरपालिका कार्यालय नजिकै छ। अंशबन्डाका लागि जग्गा फुकुवा गरिपाऊँ भनी कोइराला परिवारले सुरुमा हालेको मुद्दा सर्वाेच्चसम्म पुगेको थियो। सर्वाेच्चले हकलाग्नेसम्मको फुकुवा भनेपछि फुकुवाका लागि मुद्दा उत्पत्ति भएको जिल्ला अदालतमै मुद्दा आएको थियो। यसअघि यो मुद्दा धेरैपटक विभिन्न बहानामा सार्दै आइएको थियो। मुद्दा प्रतिवादीका तर्फबाट, सरकारी वकिलका तर्फबाट, लगाउको मुद्दा हटेकाले, हेर्न नभ्याएकाले, बार इकाइको पत्र लगायत कारणबाट फैसला हुन सकेको थिएन। उक्त मुद्दा यसअघि न्यायाधीशहरु बाबुराम सुवेदी, विष्णुप्रसाद उपाध्याय, देवप्रसाद योगी र तेजप्रसाद शर्माको इजलासमा पनि परेर पनि फैसला हुन सकेको थिएन। विभिन्न कारण सर्दै आएको थियो। मुद्दामा प्रतिवादी कोइरालाहरुका तर्फबाट भने अधिवक्ताहरु रामचन्द्र त्रिपाठी, दामोदर अधिकारी र फणीन्द्रराज कोइरालाले बहस गरेका थिए। वादी उपत्यका नगर विकास समिति तथा नागरिक समाज प्रतिनिधितर्फका पक्षबाट वरिष्ठ अधिवक्ता हरिप्रसाद शर्मा, अधिवक्ताहरु विष्णु अधिकारी, शुकदेव गौतम, डिल्लीराम अधिकारी र गिरिधारी सुवेदीले बहस गरेका थिए।"
लागूपदार्थविरुद्ध स्कुले विद्यार्थीलाई सचेतना,"जाजरकोट : पछिल्लो समय लागूपदार्थ दुर्व्यसनीमा अधिकाँस स्कुले विद्यार्थी फस्दै गएपछि यसविरुद्ध सचेतना अभियान थालिएको छ। जाजरकोटका प्रहरी प्रमुख डिएसपी सन्तोष निरौला आफैं विद्यालयमा पुगेर विद्यार्थीलाई लागूपदार्थ दुर्व्यसनीविरुद्ध सचेतना दिन थालेका छन्। जिल्लाका धेरै विद्यालयमा आफैं पुगेर डिएसपी निरौलाले विद्यार्थीलाई लागूऔषध उत्पादन, सेवन, बिक्रिवितरण तथा ओसारपसार र दुरुपयोग सम्बन्धी सचेतना कक्षा दिँदै आएका छन्। आईतबारमात्र अन्तर्राष्ट्रिय लागू पदार्थ तथा अवैध तस्करीविरुद्धको दिवसको अवसर पारेर स्वास्थ्य सेवा कार्यालय र जिल्ला प्रहरी कार्यालय जाजरकोटको आयोजनामा त्रिभुवन मावि खलंगाका दुई सय बढी छात्रछात्रालाई लागू औषधबाट हुने शारिरीक, मानसिक तथा सामाजिक असरबारे डिएसपी निरौलाले प्रशिक्षण दिएका छन्। कुलतमा कोही पनि बालबालिका नफसुन भनेर आफूले दुर्व्यसनीविरुद्धको सचेतना अभियान नै थालेको डिएस्पी निरौलाले बताए। सरोकारवाला सँगको सहकार्यमा यो अभियानले सार्थकता पाउने उनको विश्वास छ। पछिल्लो समय १२, १३ वर्ष माथिका युवाहरुमा लागूपदार्थ सेवन गर्ने कुलत देखिएको स्वास्थ्य सेवा कार्यालयका निमित्त प्रमुख नवराज कडेलले बताए। लागूपदार्थको कुलतले ब्यक्ति, घरपरिवार र समाजलाई नै अपाङ्ग सरह बनाइदिने भएकोले बेलैमा सरोकारवाला सबै सचेत हुनु पर्ने उनको भनाई छ। जाजरकोटमा लागूपदार्थको मुख्य स्रोतकोरुपमा रहेको गाँजा र अफिम खेती हुने गरेको छ। प्रहरीले गाँजा र अफिमका बोट नै नष्ट गर्ने अभियान चलाएपनि लुकीछिपी यसको खेती गर्ने परम्परा हट्न सकेको छैन।"
बजार गएका दाङका २ युवतीमाथि भारतमा सामूहिक बलात्कार,"दाङ : भारतीय बजारमा सञ्चालन हुने हाट बजार हिडेका दाङका दुई युवतीमाथि सामूहिक बलत्कार भएको छ। नेपालभारत सीतावर्ती क्षेत्रमा दाङका राजपुरका दुई युवतीमाथि सामूहिक बलात्कार भएको जिल्ला प्रहरी कार्यालय दाङले बताएको छ। आइतबार बिहान भारतको मनीपुर हाटबजार गएका राजपुर गाउँपालिकाका दुई युवती भारतीय युवकहरूबाट बलात्कृत भएको प्रहरीको भनाई छ। नियमित जसो हाट बजार जाने र सामान लिएर आउने गरेका ती युवतीहरुमा भारतीय चार जना युवाले सामूहिक बलात्कार गरेको खुलेको छ। १७ देखि २२ वर्ष उमेर समूहका ६ जना युवतीहरु मनिपुर बजार गएको र त्यसमा दुई जना सामूहिक बलात्कारमा परेको दाङ प्रहरी प्रवक्ता मुकुन्द रिजालले बताए। युवतीहरू नेपालबाट भारतको मनिपुर बजारमा जाने क्रममा सीमावर्ती क्षेत्रको दक्षिणतर्फको जंगलमा भारतीय युवाको समूहले बलात्कार गरेको प्रवत्ता रिजालले जानकारी दिए। ६ जना युवती भारतीय बजार जाँदै थिए। उनले भने, तीमध्ये दुई जना बलात्कृत भएको र अन्य चार जनालाई भारतीय युवकले धनमाल र सरसामान लुटेको देखिन्छ। पीडित युवतीहरू प्रहरीको सम्पर्कमा आएपछि घटना बाहिर आएको हो र त्यसको अनुसन्धानको लागि दुबै देशका प्रहरीहरु जुटेका छन्। घटनास्थल भारतीय भूमि भएकाले उक्त घटना भारतीय प्रहरीले हेरिरहेको डिएसपी रिजालले बताए। उनले भारतीय प्रहरीले सामूहिक बलात्कारको आरोपमा ४ जना युवालाई नियन्त्रणमा लिएर अनुसन्धान सुरु गरिसकेको बताए। पीडितले भारतीय प्रहरीमा जोहेरी दिएपछि भारतीय प्रहरीलेले घटनाको अनुसन्धान सुरु गरेको रिजालले बताए। योसंगै भारतीय प्रहरीले अनुसन्धानका लागि चारजना पक्राउ गरेको जानकारी दिएको बताए। उनले पछिल्लो समय पुन सामूहिक बलात्कारको घटना बढीरहेको देखिएको बताए। अहिले केही त्यस्ता घटना देखिएका छन्। उनले भने, घटना घटन नदिने प्रयास भइरहेको छ। तर पनि सुधार हुन नसकेको पक्का हो। दुई साता अघि मात्रै दाङको तुलसीपुरमा बौद्धिक अपाङता भएको युवतीमा सामूहिक बलत्कार भएको थियो। प्रहरी प्रवक्ता रिजालले घटना घटेपछि आरोपीहरु कानुनी दायरमा ल्याइराखिएको बताए।"
कास्की जिल्ला प्रहरी कार्यालयभित्र पुस्तकालय,"पोखरा : प्रहरी कार्यालय जाने भनेपछि कतिपय त झस्कन्छन्। गण्डकी विश्वविद्यालयका डीन डा कपिल अधिकारीले सोमबार आज जिल्ला प्रहरी कार्यालय जानु छ भनेर घरमा सुनाउँदा परिवारका सदस्य सशंकित बने। तर जब उनले कारण खुलाए शंका दुर भइहाल्यो। अधिकारी जिल्ला प्रहरी कार्यालयमा सोमबारदेखि सुरु हुन लागेको पुस्तकालय उद्घाटन समारोहमा जाँदै थिए। हुन पनि प्रहरी कार्यालय छिर्ने कारण सुखद खबर बनेर आएको कमै हुन्छ। जिल्ला प्रहरी कार्यालय कास्कीले सोमबारदेखि सुरु गरेको लाइब्रेरी क्याफे नामको पुस्तकालयमा भने सर्वसाधारणको पनि पहुँच हुनसक्छ। जिप्रका कास्की प्रमुख एसपी रमेश थापाले प्रबुद्ध वर्ग पनि प्रहरीकहाँ प्रवेश गरुन् र उनीहरुसँग बौद्धिक छलफल गर्न सकियोस् भनेर पुस्तकालय स्थापना गरेको जनाए। प्राज्ञिक व्यक्तित्वसँग हाम्रो पनि भेटघाट होस्, उहाँहरुका सुझाव सल्लाहबाट पुलिसिङ गर्न सकौं भन्ने उद्देश्य हो, उनले भने, उहाँहरु पनि पढ्नका लागि प्रहरीकहाँ पनि आउने वातावरण होस्। डीन अधिकारीले संसारका उत्कृष्ट कुल गार्हस्थ उत्पादन भएकै मुलुकमा सबैभन्दा धेरै किताब छापिने गरेको सुनाए। यसको मतलब ठूलो अर्थतन्त्र भएका मुलुकमा राम्रो पठन संस्कृति छ भन्ने देखिन्छ, उनले भने। पृथ्वीनारायण क्याम्पसका प्रमुख डा सरोज कोइरालाले विशेष विधाको पुस्तकालयका रुपमा विकास गर्न सुझाव दिए। क्याम्पसको नेपाली विभागका प्रमुख प्राडा कुसुमाकर न्यौपानेले पुस्तकालयका लागि पृनाको आफ्नो विभागबाट सहयोग गर्ने बचन दिए। कास्कीका प्रमुख जिल्ला अधिकारी जयनारायण आचार्यले नव निर्मित पुस्तकालय तथा क्याफे जिल्ला प्रहरी कार्यलयभित्र प्रवेश गर्ने सम्पूर्णमा सिकाइको नयाँ स्रोत बन्ने विश्वास व्यक्त गरे। गण्डकी प्रदेश प्रहरी कार्यालय पोखराका निमित्त कार्यालय प्रमुख प्रहरी वरिष्ठ उपरीक्षक कृष्णहरि शर्माले प्रहरी कार्यालयमा पुस्तकालय तथा क्याफे स्थापना नया अभ्यास भएको सुनाए। जिप्रका कास्कीका डिएसपी सुन्दर तिवारीले प्रहरीहरु स्वयंका लागि पनि पुस्तकालय अध्ययनको थलो हुने विश्वास व्यक्त गरे।"
"कोटेश्वरमा ठूलो दुर्घटना, सार्वजनिक माइक्रो बस र ट्रक ठोक्कियो",काठमाडौं : काठमाडौंको कोटेश्वरमा ट्रक र माइक्रो ठोक्किएर दुर्घटना भएको छ। प्रहरीका अनुसार प्रदेश २००६ख ०२९५ नम्बरको ट्रक र बा२ख १२३१ नम्बर माइक्रो दुर्घटनामा परेको हो। दुर्घटनामा ५२ वर्षका पैदलयात्री देवकुमार सेनको मृत्यु भएको प्रहरीले जनाएको छ। उनको बी एण्ड बी अस्पलतामा उपचारकोफ क्रममा मृत्यु हो। चालक फरार रहेको प्रहरीले जनाएको छ। तस्बिरहरु : सुनिता डंगोल
हतियारसहित तीन भारतीय नागरिक पक्राउ,"जनकपुर : सशस्त्र प्रहरीको टोलीले आज धनुषाको बिदेह नगरपालिका१ महिनाथपुरबाट हतियारसहित तीन भारतीय नागरिकलाई पक्राउ गरेको छ। सशस्त्र बेश क्याम्प महिनाथपुरबाट खटिएको टोलीले हतियारसहित भारतको बिहारको मुजफ्फरपुर ७ साहेबगङ्ज निवासी २९ वर्षीय राहुल रञ्जन, २० वर्षीय उज्ज्वल कुमार र २६ वर्षीय सञ्जय कुमारलाई पक्राउ गरेको धनुषाका सशस्त्र प्रहरी उपरीक्षक प्रकाशकुमार सुवेदीले जानकारी दिए। जकपुरधामबाट भारततर्फ जाँदै गरेको तीनै सवार बिआर ०६ एपी ३००८ नम्बरको मारुती सुजुकी कारलाई भारतीय सीमा क्षेत्रमा रोकेर जाँच गर्दा सिटमुनीबाट मेड इन युएसए लेखिएको ७६५ राउन्ड एक थान लोड भएको पेस्तोल बरामद भएको प्रहरी उपरीक्षक सुवेदीले बताए। पक्राउ परेका तीनैलाई आवश्यक कारबाहीका लागि इलाका प्रहरी कार्यालय खजुरीमा पठाइएको सशस्त्र प्रहरीले जनाएको छ।"
तनहुँमा खोलाले बगाउँदा बालिकाको मृत्यु,तनहुँ : भानु नगरपालिका७ चन्द्रावतीमा १६ महिने बालिकालाई खोलाले बगाउँदा मृत्यु भएको छ। स्थानीय रचना श्रेष्ठको १६ महिनाको छोरी काव्या श्रेष्ठलाई खोलाले बगाएको हो। उनी घरमै खेल्ने क्रममा बेलुका साढे ७ बजेबाट हराएकी थिइन्। प्रहरीका अनुसार काव्यालाई घरदेखि २० मिटर पछाडि रहेको चुदी खोलाले बगाएको थियो। स्थानीयले खोजतलास गर्ने क्रममा ५०० मिटर तल खोला किनारमा अचेत अवस्थामा भेटेपछि उपचारको लागि दमौली अस्पताल ल्याइएकोमा राति १० बजे मृत्यु भएको जिल्ला प्रहरी कार्यालय तनहुँका प्रहरी निरीक्षक राजकुमार विकले जानकारी दिए। प्रहरीले घटनाका सम्बन्धमा थप अनुसन्धान भइरहेको जनाएको छ।
कैलालीमा लुटिएको भनिएको कार भेटियो,काठमाडौं : कैलालीको गोदावरी नगरपालिका४ स्थित गाईमारेमा गाउँपालिकाका कर्मचारीको लुटिएको कार भेटिएको छ। लिफ्ट मागेका तीन जनाले हात खुट्टा बाँधेर कार लुटेर फरार भएका थिए। डडेलधुराको आलिताल गाउँपालिकामा कम्प्युटर अपरटेरको रुपमा काम गर्ने लोकेन्द्र भण्डारीले चलाएको कार ती अपरिचित व्यक्तिहरुले लुटेर लगेको कैलाली प्रहरी प्रवक्ता वेदप्रकाश जोशीले जानकारी दिए। उनका अनुसार आज अपरान्ह १ बजे भण्डारीले चलाएको प्रदेश ३०१०२३ च ८७२१ नम्वरको कारलाई कञ्चनपुर बाटसोही कारमा लिफ्ट मागेका थिए। लगत्तै नामथर नखुलेका ३ जनाले चालकलाई कुटपिट गरी चुन्नी जस्तो कालो कपडाले हातखुट्टा बाँधी सडक देखी झण्डै १०० मिटर तल जंगलमा फालेको प्रहरीले जनाएको छ। डडेलधुराको आलिताल गाउँपालिकाका कम्प्युटर अपरेटर लोकेन्द्रसिंह भण्डारीलाई तीन भारतीयले लुटपाट गरेका हुन्।
"मोरङबाट दैनिकजसो गाँजा बरामद, प्रहरीले बढायो निगरानी","विराटनगर : लागुऔषध गाँजा मोरङबाट दैनिकजसो बरामद हुन थालेको छ। गाँजासहित यसको ओसारपसार एवं कारोबारमा संलग्न पनि पक्राउ पर्न थालेका छन्। धनकुटा, भोजपुरलगायत पहाडी जिल्लामा उत्पादन हुने गाँजा बिक्रीका लागि लुकाईछिपाई तराईतिर ल्याउने क्रममा प्रहरीले बरामद गर्न थालेको हो। गाँजा ओसारपसारमा संलग्न ३ जना मोरङको सुन्दरहरैँचा नगरपालिका५ बलियाबाट आइतबार साँझ पक्राउ परेका छन्। मोरङ प्रहरीका प्रवक्ता डीएसपी दीपक श्रेष्ठका अनुसार साढे ९ किलो गाँजासहित धनकुटा घर भएका तीन युवा पक्राउ परेका हुन्। पक्राउ पर्नेमा धनकुटाको साँगुरीगढी गाउँपालिका८ का ३० वर्षीय सुरेन्द्र राई, २९ वर्षीय मिलन राई र बाला राई रहेका छन्। अस्थायी प्रहरी पोस्ट् बलिया र जिल्ला प्रहरी कार्यालय मोरङबाट खटिएको संयुक्त टोलीले साँझ ५ बजेतिर उनीहरुलाई पक्राउ गरेको उनको भनाइ छ। उनका अनुसार शंका लागेर चेकजाँच गर्दा उनीहरुले बोकेको जेब्रा झोलाबाट गाँजा बरामद भएको हो। पक्राउ परेकाहरुविरुद्ध प्रहरीले लागुऔषध ऐनअन्तर्गतको मुद्दा चलाउने तयारी गरेको छ। त्यस्तै प्रहरीले मोरङको बूढीगंगा गाउँपालिका६ बाट ८ किलोग्राम गाँजासहित शनिबार साँझ १ जनालाई पक्राउ गरेको थियो। गाँजासहित सुन्दरहरैँचा नगरपालिका३ का ४३ वर्षीय नेत्रबहादुर भट्टराईलाई पक्राउ गरिएको डीएसपी श्रेष्ठले बताए। उनका अनुसार दक्षिणबाट उत्तरतर्फ जाँदै गरेको को १४ प ८९६० नम्बरको मोटरसाइकलाई नियन्त्रणमा लिएर चेकजाँच गर्दा गाँजा बरामद भएको हो। भट्टराई मोटरसाइकलका चालक हुन्। गाँजा र मोटरसाइकलसहित पक्राउ परेका उनीविरुद्ध प्रहरीले लागुऔषध ऐनअन्तर्गतको मुद्दा चलाउन आइतबार म्याद थप गरेर अनुसन्धानको बाँकी प्रक्रिया अघि बढाएको छ। मोरङ प्रहरी प्रमुख एसपी शान्तिराज कोइरालाले गाँजाको ओसारपसार अत्यधिक हुन थालेको विशेष सूचनाका आधारमा प्रहरी सक्रियता बढाइएको जानकारी दिए। एसपी कोइरालाले गाँजालगायतका लागुऔषधको ओसारपसार र कारोबार नियन्त्रणमा लिन प्रहरीको विशेष टोली परिचालन गरेका छन्। लागुऔषध केन्द्रित गरेर सार्वजनिक तथा निजी सवारीसाधन र शंकास्पद व्यक्तिहरुमाथि निगरानी बढाएर चेकजाँच र खानतलासी गर्न थालिएको उनले बताए। उनका अनुसार लागुऔषध नियन्त्रणमा अपनाउनुपर्ने उपायका बारेमा सरोकारवालासँगसमेत सुझाव लिएर कारबाही तीव्र पारिएको छ। सरोकारवालाबाट प्राप्त सुझावलाईसमेत मध्यनजर गर्दै लागुऔषधको ओसारपसार, कारोबार र सेवनविरुद्ध विशेष अप्रेशन चलाइएको छ, कोइरालाले भने, लागुऔषधविरुद्धको सचेतना र कारबाहीलाई विशेष जोड दिएर प्रहरी अघि बढिरहेको छ। उनका अनुसार लागुऔषधको ओसारपसार र किनबेच हुने शंकास्पद ठाउँहरु अहिले प्रहरीको निगरानीमा परेका छन्। विशेष गरेर गाँजा नेपालबाट भारततिर लैजाने गरेको पाइन्छ। अन्य प्रकारका लागुऔषध भने भारतबाट नेपालतिर ओसारपसार हुन्छ, एसपी कोइरालाले भने, पछिल्लो समय युवापुस्ता लागुऔषधको दुव्र्यसनमा फस्ने क्रम बढेको छ। नियन्त्रणका लागि सीमा क्षेत्रमा विशेष कडाइ गरिएको छ। लागुऔषध दुरूपयोग तथा ओसारपसारविरूद्धको अन्तर्राष्ट्रिय दिवसका अवसरमा जिल्ला प्रशासन कार्यालय मोरङले साताव्यापी अभियानसमेत सञ्चालन गरेको थियो। सरोकारवालासँग अन्तरक्रिया, स्कुल सचेतना, प्रभातफेरिलगायतका विभिन्न कार्यक्रम गर्दै अभियान आइतबार सकिएको छ। प्रमुख जिल्ला अधिकारी काशीराज दाहालले लागुऔषधविरुद्ध जनचेतना जगाउन र यसको अवैध धन्दामा संलग्नलाई कारबाहीको दायरामा ल्याउन अभियान फलदायी हुने बताए। अभियानका क्रममा सरोकारवालाबाट विभिन्न सुझावहरु प्राप्त भएका छन्। सबै पक्षसँगको सहकार्य र समन्वयमा लागुऔषध नियन्त्रणलाई प्राथमिकतामा राखिएको छ, उनले भने, सीमानाकामा उच्च सतर्कता अपनाउँदै नेपाल र सशस्त्र प्रहरीको विशेष टोली खटाइएको छ। शंकास्पद ठाउँहरुमा पनि सुरक्षा उपस्थिति बढाइएको छ। लागुऔषध नियन्त्रणमा सबैको भूमिका महत्वपूर्ण हुने प्रजिअ दाहालले बताए। लागुऔषधको अवैध धन्दा नियन्त्रण गर्न सुरक्षा सक्रियता बढाइएकाले सबै पक्षको सहयोग आवश्यक रहेको उनको भनाइ छ।"
फेरिए कक्षा कोठाको मुहार,"दैलेख : धुल्याम्मे भुइँ। च्यातिएर धुजाधुजा बनेको कार्पेट। छरपस्ट कागजका टुक्रा। यस्तै कक्षा कोठामा बसिरहेका हुन्थे, ठाटीकाँध गाउँपालिका६ स्थित जनआधारभूत विद्यालयको बाल विकास केन्द्रका बालबालिका। बाल विकास केन्द्रमा ४५ जना बालबालिका पढ्न आउँछन्। उनीहरु फोहोर र अव्यवस्थित कोठामा बसेर पढ्न बाध्य थिए। अब भने बाल विकास केन्द्रका बालबालिका सफा र चिटिक्क परेको कक्षा कोठामा बसेर पढ्न पाउनेछन्। विद्यालयका प्रधानाध्यापक पानसरा थापाले बसाई व्यवस्थापनका लागि पिफर्म र जुट कार्पेट सहयोग भएपछि बालबालिकाको बसाई व्यवस्थापनसँगै पठनपाठनमा सहज भएको बताइन्। बालबालिकाहरु धुलोमा बसेर पढ्न बाध्य थिए, अब त्यो समस्या हटेर गएको छ, उनले भनिन्। यो सँगै गाउँपालिकाका अन्य सामुदायिक विद्यालयमा अध्ययनरत बालबालिकाको बसाई व्यवस्थापनका लागि पिफर्म र जुट कार्पेट सहयोग गरेपछि कक्षा कोठाको मुहार नै फेरिएको छ। अब ठाटीकाँध गाउँपालिकाका सामुदायिक विद्यालयका कक्षा कोठा व्यवस्थित हुनेछन्। ठाटीकाँध गाउँपालिकाको एक वटा समुदायमा आधारित बाल विकास केन्द्रसहित २१ वटा सामुदायिक विद्यालयको बाल विकास केन्द्र र कक्षा १, २ र ३ मा अध्ययनरत बालबालिकाको बसाई व्यवस्थापनका लागि पिफर्म र जुट कार्पेट दिईएको हो। एईआएन लक्जेम्बर्गको सहयोगमा सोसेक नेपालद्धारा सञ्चालित गुणस्तरिय शिक्षा अभिबृद्धि, स्वास्थ्य र जिविकोपार्जन (सहकार्य) परियोजनाले बालबालिकाको बसाई व्यवस्थापनका लागि पिफर्म र जुट कार्पेट सहयोग गरेको हो। एक वटा समुदायमा आधारित बाल विकास केन्द्रसहित २१ वटा सामुदायिक विद्यालय लागि एक हजार एक सय मिटर कार्पेट र एक हजार पाँच सय मिटर पिफर्म उपलब्ध गराईएको परियोजना संयोजक जीवराज रेग्मीले बताए। गाउँपालिकाका अध्यक्ष रक्षबहादुर शाहले बसाई व्यवस्थापनका लागि सहयोग भएको सामग्रीलाई प्रयोगमा समेत ध्यान दिन विद्यालयका शिक्षकहरुलाई आग्रह गरे। गाउँपालिकामा रहेका विद्यालयको व्यवस्थित गराउन आफूहरुले प्रतिबद्ध रहेको बताउँदै विद्यालय घेरबारदेखि रंगरोगन तथा शैक्षिक गुणस्तर बृद्धिसम्मका कामलाई प्राथमिकतामा राखिएको अध्यक्ष शाहले बताए। उपाध्यक्ष देवीराम बडुवालले विद्यालयको भौतिक पूर्वाधार विकाससँगै शैक्षिक गुणस्तर बृद्धिमा जोड दिनुपर्ने बताए। प्रमुख प्रशासकीय अधिकृत कमल प्रसाद उपाध्याय कार्पेट र पिफर्म सहयोगपछि आगामी दिनमा विद्यार्थीहरुलाई सुरक्षित र व्यवस्थित कक्षा कोठामा अध्ययन गर्न पाउने वातावरण सृजना हुने बताए। बाल विकास केन्द्र तथा तल्लो कक्षाका विद्यार्थी धुलोमा बसेर पढ्नुपर्ने बाध्यताको अन्त्य गर्न विद्यालयहरुलाई पिफर्म र कार्पेट दिईएको सोसेक नेपालका अध्यक्ष हीरासिंह थापा बताउँछन्। हामीले देखेका छौं, सामुदायिक विद्यालयका माथिल्लो कक्षाका विद्यार्थीहरुलाई प्राथमिकता दिएर कक्षा कोठा व्यवस्थापन गर्ने तर तल्लो कक्षाका बालबालिकाहरु धुलोमा बसेर पढ्न बाध्य हुन्छन्, उनले भने अब बाल विकास केन्द्र र कक्षा १, २ र ३ मा अध्ययनरत बालबालिकाहरुको भुईँ बसाई व्यवस्थापन अहिलेको आवश्यकता हो।"
"खानपिनमा बोलाएर दाजुको हत्या, भाइसहित दुई जना पक्राउ, विवादको कारण तरकारी","सर्लाही : कविलासी नगरपालिका८ अगर्वामा एक युवकको हत्या भएको घटनामा संलग्न रहेको आरोपमा प्रहरीले मृतककै सहोदर भाइसहित दुई जनालाई पक्राउ गरेको छ। कविलासी नगरपालिका८ अगर्वाका स्थानीयवासी अन्दाजी वर्ष २४ का अमरेन्द्र ठाकुरको घाँटी रेटेर विभत्स ढङ्गले हत्या गरिएको अवस्थामा यही असार ७ गते बिहान शव फेला परेको थियो। प्रहरीले अमरेन्द्रको हत्यामा संलग्न रहेको आरोपमा उनकै सहोदर भाइ अमरकान्त ठाकुर र सोही ठाउँका रुपेशकुमार चौधरीलाई पक्राउ गरेको जिल्ला प्रहरी कार्यालयले जनाएको छ। अमरकान्तले रुपेशसँग मिलेर दाई अमरेन्द्रको हत्या गरेको प्रहरी समक्ष स्वीकार गरेको जिल्ला प्रहरी कार्यालयका प्रहरी उपरीक्षक प्रवीण पोख्रेलले जानकारी दिए। उनका अनुसार मृतक अमरेन्द्र र भाइ अमरकान्तबीच पहिलेदेखि नै विवाद भइरहने गरेको र असार ६ गते बेलुका पनि उनीहरु दुईबीच तरकारी ल्याउने विषयमा सामान्य विवाद भएपछि भाइ अमरकान्तले गाउँकै साथी रुपेशसँग मिलेर दाई अमरेन्द्रको हत्या गरेका खुलेको हो। उनीहरुले अमरेन्द्रलाई असार ६ गते राति करिब ८ बजे खानपिनको व्यवस्था छ, भनी अगर्वा चोकबाट पश्चिम सलेमपुर नहरतर्फ जाने कच्ची सडकको एकान्त ठाउँमा बोलाएर धारिलो हतियारले घाँटी रेटेर र शरीरका विभिन्न भागमा ढुङ्गा प्रहार गरेर हत्या गरेको अनुसन्धानबाट खुलेको प्रहरीले जनाएको छ। घटनाको अनुसन्धान गर्दै जाँदा मृतकका भाई अमरकान्तले शङ्कास्पद व्यवहार देखाउन थालेपछि उनलाई पनि नियन्त्रणमा लिएर आवश्यक अनुसन्धान सुरु गरिएको प्रहरीले जनाएको छ। प्रहरीले उनीहरु दुवैविरुद्ध कर्तव्य ज्यान मुद्दामा जिल्ला अदालतबाट सात दिनको म्याद थप गरी अनुसन्धान जारी राखेको छ।"
लोमान्थाङमा गल्फलाई बजेट,"जोमसोम : लोमान्थाङ गाउँपालिकाले हाईअल्टिच्युड गल्फ प्रतियोगिता सञ्चालन गर्ने भएको छ। उपल्लो मुस्ताङको पर्यटन प्रवद्र्धन तथा पर्वतीय खेलकुदको विकास गर्न २०७९८० मा हाईअल्टिच्युड गल्फ प्रतियोगिता सञ्चालन गर्न १० लाख बजेट विनियोजन गरिएको गाउँपालिका अध्यक्ष टसी नर्बु गुरुङले बताए। उनका अनुसार समुद्री सतहदेखि झन्डै ४६४५ मिटर उचाइमा अवस्थित लोहाथाङमा गल्फ प्रतियोगिता सञ्चालन गरिनेछ। गत वर्ष लोमान्थाङको लोहाथाङमा गल्फ खेलका प्राविधिक टोली पुगेर सो स्थानको अवलोकन गरेका थिए। गण्डकी प्रदेशका सांसद इन्द्रधारा बिष्टको नेतृत्वमा गल्फ खेलका प्राविधिक टोली लोहाथाङ पुगेर गल्फ खेल मैदानको संभाव्यता अध्ययन गरेका थिए। सो स्थान गल्फ खेलका लागि उपयुक्त स्थान पहिचान गरेपछि गाउँपालिकाले प्रतियोगिता आयोजना गरी पर्यटक आकर्षित गर्न बजेट विनियोजन गरेको अध्यक्ष गुरुङले उल्लेख गरे। लोमान्थाङ बजारदेखि पश्चिम डोल्पा जाने बाटोमा उक्त स्थान पर्छ। त्यहाँसम्म पुग्न मोटर बाटोसमेत विस्तार भइसकेकाले खेलाडीलाई गल्फ खेल्न कुनै कठिनाइ नहुने उनले जनाए। डोल्पा जाने बाटोको हिमालकै छेउ निर झन्डै ३ किलोमिटर फराकिलो समथर खुला क्षेत्रमा फैलिएको घाँसे मैदान छ। त्यहाँ गल्फ खेल्न उपयुक्त छ, उनले भने, हामीले पर्वतीय खेलका माध्यमबाट पर्यटन भित्र्याउने मार्ग खोज्दैछौं। अब लोमान्थाङमा विश्वकै अग्लो उचाइमा गल्फ प्रतियोगिता आयोजना हुनेछ। लोहाथाङमा गल्फ कोर्ष निर्माण गर्न प्रदेश निर्वाचन क्षेत्र पूर्वाधार विकास कार्यक्रमबाट १० लाख बजेट विनियोजन भएको गण्डकी प्रदेशका सांसद इन्द्रधारा बिष्टले बताए। उनले लोहाथाङमा गल्फ कोर्ष निर्माणको काम भइरहेको बताए।"
कालगतिले मर्यो काजलकलीहात्ती,चितवन : बिरामी भएको काजलकली हात्तीको मृत्यु भएको छ । बिरामी भएर ढलेको १० दिनपछि हात्ती मरेको हो । पोस्टमार्टम गरेपछि हात्तीको नेपाली संस्कार अनुसार अन्त्येष्टि गरिएको छ । सौराहामै खाडल खनेर हात्तीलाई गाडिएको छ। हात्तीको सामान्यतया आयु ७० देखि ८० वर्षको हुन्छ । काजलकली ७० वर्षको थियो । सुरुवातमा विस्तारै शरिर सुक्दै गएको थियो । यसअघि काजलकली दुईपटकसम्म ढलेको थियो । औषधि उपचार गरेर काजलकलीलाई उठाइएको थियो । बिरामी भएर हात्ती ढल्यो भने उठ्ने सम्भावना कम हुन्छ । तेस्रो पटक असार २ गते ढलेको काजलकली त्यसपछि उठ्न सकेको थिएन । काजलकलीमा कुनै पनि रोग नदेखिएको राष्ट्रिय प्रकृति संरक्षण कोषका पशु चिकित्सक डा अमिर सडौलाले बताए । उनका अनुसार हात्तीले आफ्नो उमेरमा चार पटकसम्म दाँत फेर्छ । तर काजलकलीको पछिल्लो पटक दाँत फेरिएन । दाँत नभएको कारण पछिल्लो आठ महिना यता खानेकुरा चपाउन सकेको थिएन । पकाएको खाना र फलफूल सुसारेले खुवाउँदै आएका थिए । हात्तीको पाचन प्रणाली ठिक नभएपछि कमजोर हुँदै गएको थियो । सरकारले हात्ती आयातनिर्यातमा रोक लगाएपछि भारत सिमा नाकाबाट दुई पटक फर्काइएको थियो । तीन वर्ष अघि सौराहाका पर्यटन व्यवसायीले भारतबाट हात्ती किनेर ल्याएका थिए । त्यसबेलादेखि नै हात्ती कमजोर भएपछि डेढ वर्षअघि हात्ती भारतकै नागरिकलाई बेचेका थिए । भारत लान खोजिएको काजलकली पटक पटक रोकियो । हात्तीलाई सिमापारी लान नमिलेपछि भारतका व्यवसायले नै मान्छे खटाएर हात्तीको स्याहार गर्दै आएका थिए । विगत ११ महिनादेखि काजलकलीलाई सौराहाका पर्यटन व्यवसायी शिरलाल परियारको हात्तीसारमा राखेर स्याहारसुसार गर्दै आइएको थियो । भारतका व्यवसायीले हात्ती लान नपाएपछि स्याहार गर्ने मान्छे राखेका थिएन ।

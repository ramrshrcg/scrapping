शीर्षक,विवरण
"'हनी ट्र्याप अपरेशन'मा दुई युवतीसहित ६ जना पक्राउ, खाजा खान बोलाएर फसाउने गरेको खुलासा","काठमाडौं : 'हनी ट्र्यापमा संलग्न गिरोहलाई प्रहरीले पक्राउ गरेको छ। काठमाडौं उपत्यका अपराध अनुसन्धान कार्यालय, बानेश्वले दुई जना युवतीसहित ६ जनालाई बिहीबार पक्राउ गरेको हो। काठमाडौंका विभिन्न स्थानहरुमा अपराधिक गतिविधि गरेको भन्दै उनीहरुलाई पक्राउ गरिएको प्रवक्ता प्रहरी उपरीक्षक दिनेकुमार आचार्यले जानकारी दिए। उनका अनुसार पक्राउ पर्नेमा सूर्यविनायक९ भक्तपुरकी १९ वर्षीया निकिता केसी, ढुसेनी३ काभ्रेपलान्चोकका १८ वर्षीया मनिया परियार रहेका छन्। उनीहरुसँगै खोटाङका ३२ वर्षीय डिक ब शर्मा, सुनसरीका ३० वर्षीय सन्जिब दर्जी, दोलखाका २५ वर्षीय निमा लामा र दोलखाकै ३० वर्षीय पासाङ लामा रहेका छन्। उनीहरुले योजनाबद्ध तवरले केटीहरुको समूहलाई सामाजिक सञ्जालमार्फत् परिचालन गरेर फोनको आदानप्रदान गरी सम्पर्क समन्वय गराई केही पुरुष व्यक्तिहरुलाई प्रत्यक्ष भेटघाट गरेर झुठा मुद्दा लगाएर फसाई दिने भन्दै पीडितलाई डर, धम्की देखाएर ब्लाकमेल गरेको प्रहरीको अनुसन्धानबाट खुलेको छ। उनीहरुले पीडितसँग रकम असुलसमेत गरेको प्रवक्ता आचार्यले बताए। आचार्यका अनुसार उनीहरुले खाजा खाने बाहानामा रेस्टुरेन्टमा लगि भेटघाट गर्ने, पीडित व्यक्तिको निगरानी राखी उनीहरुको घर, ठेगना, कार्यालय र सवारीसाधनलगायत सम्पूर्ण विवरण डारीमा राख्ने गरेको खुलेको छ। त्यस्तै भेटघाटपश्चात झुठा मुद्दा लगाएर फसाइदिने भन्दै पीडितलाई डर, त्रास देखाएर मोटो रकम असुल्ने गरेको र रकम दिन बाध्य पार्नलाई नक्कली पारिवारिक सदस्य, वकिल र पत्रकारसमेत खडा गर्नेगरेको अनुसन्धानमा खुलेक प्रहरीले जनाएको छ। उनीहरुसँग रहेको बा५च ६८४६ नम्बरको कार, आइफोनलगायत विभिन्न कम्पनीका मोबाइल सेट र रकमसमेत बरामद भएको प्रहरीले जनाएको छ। उपत्यका अपराध अनुसन्धान कार्यालय, बानेश्वरले उपत्यकाका विभिन्न स्थानमा अपराधिक लाभ लिने उद्देश्यले युवतीको प्रयोग गरी ब्ल्याकमेल गर्ने गिरोहलाई समातेको हो ।"
"अभिभावकलाई ठग्दै विद्यालय : पढाई निजी, प्रमाणपत्र सरकारी","महोत्तरी : गौशालाका दुई विद्यालय दुई दशकदेखि बिना दर्ताको संचालनमा रहेको पाईएको छ। गौशाला नगरपालिका११ स्थित न्यू भिजन पव्लिक वोर्डिङ्ग स्कुल र ज्ञानमन्दिर वोर्डिङ्ग स्कुल २३ वर्षदेखि बिना दर्ताको अवैधरुपमा संचालनमा रहेको छ। जनता माध्यमिक विद्यालय भरतपुरखोरको छेउमै ज्ञानमन्दिर ईङ्गलिश स्कुल अवैधानिकरुपमा कक्षा १० सम्म संचालन हुँदै आएको छ। विसं २०५६ सालमा भरतपुरका तत्कालिन प्रधानाध्यापक नारायण ढकाल, तत्कालिन विद्यालयका स्रोत व्यक्ति हेमन्त प्रधान लगायतले सो विद्यालय स्थापना गरेको पाईन्छ। यता ईमली बजारमा संचालन रहेको न्यू भिजन पव्लिक वोर्डिङ्ग स्कुलको स्थापना पनि सोही वर्ष भएको थियो। यी दुवै विद्यालयले अनुमति बेगर कक्षा १० सम्म पठनपाठन गराउँदै आएको छ। अभिभावकलाई दोहोरो आर्थिक भार बोकाएर यी विद्यालयका संचालकहरुले मोटो रकम कुम्लाउँदै आएका छन्। यी विद्यालयको परिसरमा नेपाल सरकारले तोकिएको कुनै पनि मापदण्ड पूरा नरहेको पाईएको छ। विद्यार्थी भर्नाको क्रममा रंगीचंगी व्यानरमा सेवा सुविधाको नाममा अनेकौ झुठा भ्रामक प्रचारप्रसार गरेर सोझा अभिभावकहरुसँग सजिलै बच्चा लिन सिपालु भएका छन् यी विद्यालयहरु। मासिकरुपमा मोटो रकम उठाउने विद्यालयले विद्यार्थीलाई न त गुणस्तर शिक्षा दिएका छन् न त सेवा सुविधा नै। पढाई निजीमा, प्रमाणपत्र भने सरकारीबाट आफूहरु अवैधानिकरुपमा विद्यालय संचालन गर्दै आएको ती दुवै विद्यालयका प्रिन्सिपलहरुले स्वीकार गरेका छन्। कक्षा सचालनको स्वीकृत नपाएका यी दुवै विद्यालयमा कक्षा १० सम्म पढाई भईरहेको छ। सरकारी विद्यालयमा वर्षौदेखि विद्यार्थीहरुलाई एसएलसी परिक्षामा सहभागी गराउदै आएको न्यू भिजन पव्लिक वोर्डिङ्ग स्कुलले जनाएको छ। नर्सरीदेखि कक्षा १० सम्म पढाई हुने यस विद्यालयमा अध्ययन हुने विद्यार्थीसँग मासिक रुपमा ७ सय देखि १ हजार ८ सयसम्म रकम लिदैँ आएको प्रिन्सिपल महतोले बताए। अवैधानिक भएपनि क्रमिकरुपमा कक्षा थप्यौं : प्रिन्सिपल ज्ञान मन्दिर ईङ्गलिश वोर्डिङ्ग स्कुलका प्रिन्सिपलले दिएको जानकारी अनुसार ईजाजत नपाएर पनि विद्यालयले कक्षा १० सम्म पढाउँदै आएको छ। स्थापना भएको सालदेखि नै जनता मावि भरतपुरखोरसँग समन्वयगरी विद्यालय संचालन गर्दै आएको प्रिन्सिपल हरिहर शर्माले जानकारी दिए। उनले भने, यहाँ नर्सरीदेखि कक्षा १० सम्म पढाई हुन्छ। विद्यार्थीलाई यहाँ मासिक शुल्क, वार्षिक शुल्क मात्र तिर्नुपर्ने हुन्छ। भर्ना शुल्क भने सरकारी विद्यालयमा तिर्नुपर्ने हुन्छ। विद्यार्थीहरुले आफै छेउमा रहेको जनता मावि भरतपुरखोरमा दर्ता गराउँदै आएको छ। अभिभावक र विद्यार्थीको चाहना अनुसार अवैधरुपमा भएपनि कक्षा प्रत्येकवर्ष थपिदै आएको छु। हाम्रा विद्यार्थीहरु त्यहि विद्यालयमा हाजिरी बनाईरहेका छन्। सरकारी र आफनो विद्यालय संचालनको समय फरक भएकोले हाजिरी गर्न सजिलो भएको हो। गतवर्षसम्म विद्यार्थीहरुले पाठयपुस्तक पनि पाएका थिए। वर्षौदेखिको वेथिती अन्त्य हुन सकेन् : प्रधानाध्यापक साह विद्यालयमा वर्षौदेखि वेथितीलाई अन्त्य गर्नका लागि असफल भएको जनता माध्यमिक विद्यालय भरतपुरखोरका प्रधानाध्यापक रामनारायण साहले स्वीकार गरेका छन्। उनले भने, विद्यालयमा अनेकौ नियम बनेको छ तर समाजकै कारण सो कार्यान्वयन व्यहारमा लागु भएन्। अनेकौ निर्णयहरु कागजको पानामा सिमित हुँदा विद्यालय सहज रुपमा संचालन हुन सकेको छैन्। शिक्षा निती कार्यान्वयनमा नआउँदा समस्या : अध्यक्ष महतो ६० प्रतिशत हाजिरीको रेकर्ड अनुसार परीक्षा लिने परिपाटी विविध कारणवश लागु गराउन नसकेको विद्यालय व्यवस्थापन समितिका अध्यक्ष ललित कुमार महतोले बताए। अध्यक्ष महतोले भने, कार्यालय सम्हालेको २ वर्षको अवधिमा कोरोनाको कारण विद्यालयमा हाजिरीको सिस्टम कार्यान्वयन हुन सकेन्। विद्यालयमा बर्षौदेखि वोर्डिङ्ग स्कुलसँग कायम रहेको साँठगाँठ अन्त्य हुन सकेन्। दर्ता विना विद्यालय संचालन हुनु गैरकानुनी : नगर शिक्षा अधिकृत सिंह जनता माध्यमिक विद्यालय भरतपुरखोरका विद्यार्थीहरु अधिकाश समयमा अर्को विद्यालयमा पढदै आएको शिक्षा अधिकृत संजय कुमार सिंहले स्वीकार गरेका छन्। भर्नाको क्रममा केही दिन विद्यार्थीहरु नियमित रुपमा पढ्न आएतापनि अन्य समयमा उनीहरु पायक पर्ने स्थानमा अध्ययन गर्दै आएका हुन्छन्। अब चाँडै नै नगर शिक्षा समिति गठन गरेर नियमन गरिने बताउँदै अधिकृत सिंहले भने, ती दुई विद्यालयको सम्बन्धमा नगर शिक्षा समितिमा अनेकौपटक चर्चा चलिसकेको छ। अनुमति बेगर संचालनमा रहेको ती विद्यालयको हदसम्मको साँठगाँठ जनता माध्यमिक विद्यालय भरतपुरखोरसँग रहेको स्थानियको आरोप रहेको छ।"
त्रिशुलीमा पक्कि पुल निर्माण कार्य सुरु,नुवाकोट : नुवाकोटको प्रसिद्ध त्रिशुलीबजारमा नयाँ पक्कि पुलको निर्माण सुरु भएको छ। सदियौं पुरानो पुल जीर्ण भएर आवागमन जोखिमपूर्ण भएका कारण विकल्पका रुपमा नयाँ पक्कि मोटरेबल पुलको निर्माण सुरु भएको हो। विदुर नगरपालिका१ धोवीखोल्सामा त्रिशुली नदीमाथि पक्कि पुलको निर्माण सुरु भएको विदुर नगरपालिका१ को कार्यालयले जनाएको छ। त्रिशुली र ढुंगे जोड्ने त्रिशुली नदीमा नयाँ पक्की पुलको धमाधम निर्माण सुरु भएको वडासदस्य रामगोपाल श्रेष्ठले जानकारी दिए। साविकमा पश्चिम १ नं को प्रमुख नाकाको रुपमा रहेको साँघु अर्थात् त्रिशुलीबजार हालको त्रिशुली बजारमा रहेको पुरानो पुल निकै जीर्ण भइसकेको श्रेष्ठको भनाई छ । गत २०१७ सालमा निर्मित हालको त्रिशुली पुल निकै जीर्ण हुँदै गइरहेको छ। शहरी विकाससँगै साँघुरो पनि हुँदै गइरहेको कारण नयाँ पुलले सर्वसाधारणको जीवन आवतजावतमा सुविधा पुग्ने वडाध्यक्ष लेनिन रन्जितले बताए। कार्यालयको समयमा ट्राफिक जामको समस्या झेल्नुपरिरहेको अवस्था छ। उनले अगाडि भने पुल निर्माण भएपछि नयाँ र पुरानो पुलमा एकतर्फी नियम लागू गरी ट्राफिक व्यवस्थापन हुने र त्रिशुली ढुंगेको व्यपार प्रवर्द्धनमा टेवा पुग्नुको साथै बिरामीलाई नुवाकोट जिल्ला अस्पताल त्रिशुलीसम्म पुग्न पनि सहज हुनेछ। निर्माण भइरहेको पुलको कुल लागत भ्याटसहित ८ करोड रुपैयाँ रहेको छ। आरसीसी बक्स ग्रिडर प्रिस्ट्रेसमा निर्माण हुन सो पुलको लम्बाई ६० मिटर र ११ मिटर चौडाई हुनेछ। दायाँबायाँ १ मिटर ७५ सेन्टिमिटर फुटपाथ रहने पुलको आगामी दुई वर्षभित्र निर्माण सम्पन्न गर्ने लक्ष्य राखिएको निर्माण कम्पनीका राजेन्द्र थपलियाले जानकारी दिए। सरकारी नीतिअनुसार ११ मिटरभन्दा सानो बनाउन नमिल्ने र हाल पुल रहेको सोहि स्थानमा नयाँ पुल बनाउँदा क्षति धेरै हुने भएकोले एकसय ५० मिटर तल नयाँ पुल निर्माण सुरु गरिएको हो। प्रतिनिधि सभा सदस्य नारायणप्रसाद खतिवडा र विदुर नगरपालिकाका तत्कालीन मेयर सञ्जु पण्डितको पहलमा बागमती प्रदेश सरकारबाट विनियोजित बजेटबाट पुल निर्माणमा सुरु भएको हो।
भन्सार छलेर नेपाल छिरेको तेलसहितको भारतीय ट्रक बरामद,"राजविराज : भन्सार छलेर नेपाल प्रवेश गरेको १ हजार ५ सय टिन तेलसहितको मालवाहक भारतीय ट्रक सशस्त्र प्रहरीले शुक्रबार सप्तरीबाट नियन्त्रणमा लिएको छ। हनुमाननगरकंकालीनी नगरपालिका१ कोशी ब्यारेजस्थित पूर्वपश्चिम सडक खण्डबाट रिफाइन्ड पाल्मोनियम तेलसहितको यूपी ७५ एम ३६९५ नम्बरको भारतीय ट्रक सशस्त्र प्रहरी बल, नेपाल सुरक्षा बेस भारदहको टोलीले बरामद गरेको जनाएको छ। पूर्वबाट पश्चिमतर्फ जाँदै गरेको यूपी ७५ एम ३६९५ नम्बरको ट्रकबाट अवैध तेलका साथै ट्रक चालक भारत उत्तर प्रदेशको कानपुर प्रान्त देहानका ३८ वर्षीय अवध वाबु र सहचालक २३ वर्षीय धिरजकुमार पक्राउ परेका छन्। बरामद तेल र ट्रकको नेपाली कागजपत्र र विजक नभएपछि नियन्त्रणमा लिएर आवश्यक अनुसन्धानका लागि राजविराज भन्सार कार्यालय बेल्हीमा बुझाइएको सशस्त्र प्रहरी उपरिक्षक प्रदिप खडकाले बताए। सशस्त्र प्रहरी निरीक्षक किसमान तामाङको टोलीले सोधपुछ गर्दा शंका लागि चेकजाँच गर्दा उक्त तेल बरामद भएको हो। तामाङका अनुसार ट्रक चालकले कहिले जोगबनी नाकाबाट प्रवेश गरेको, कुनै बेला भारततर्फ हिंडेको त कुनैबेला बाटो बिर्सिएर नेपालमा अल्मलिएको बताएका छन्। तेलको मूल्य ५४ लाख ९६ हजार रुपैयाँ रहेको छ।"
झुम्दै रमाउन झोर फोटो फिचर,"काठमाडौं : काठमाडौंबाट करिब १० किलोमिटरको दूरीमा रहेको झोर पर्यटकीय आकर्षणको केन्द्र हो। प्राकृतिकरुपमा ढुङ्गैढुङ्गाको बीचबाट झरझर बगिरहेको झरनाले त्यहाँ पुग्ने जोकोहीलाई आकर्षित गर्छ। त्यहाँ घुम्न जाने पर्यटक त्यहीँ झरनामा नझुमी र आनन्द नलिइकन फर्कन सक्दैनन्। त्यही भएर होला काठमाडौं जिल्लाको झोर टोखा नगरपालिकाअन्तर्गत रहेको यो झरनामा हरेक वर्षको गर्मीयाममा मानिसको भीड लाग्ने गरेको छ। यतिबेला झोर झरनामा झुम्दै, रमाउँदै आनन्द लिने आन्तरिक पर्यटकहरूको बाक्लो उपस्थिति देखिन्छ। अन्नपूर्णकर्मी सरोज बैजुले कैद गरेका तस्बिरहरु :"
लागुऔषधविरुद्ध र्यापर लाहुरे,"पोखरा : र्यापर लाहुरे (आशीष राना) गएको पुस १४ गते लागुऔषध सेवनको अभियोगमा पक्राउ परे। हिरासतमा उनले ५६ दिन बिताए। अदालतबाट धरौटीमा छुटेको पनि ४ महिना भयो। अब उनी फेरि सांगीतिक दुनियाँमा पुनरागमन गर्दैछन्। तर, फरक के छ भने पहिलेका लाहुरे दुर्व्यसनी पनि थिए अहिलेका लाहुरेचाहिँ दुर्व्यसनविरुद्धको अभियन्ता। असार ११ गते लाहुरेको जन्मदिन हो। त्यसै दिन उनको नयाँ गीतको टिजर सार्वजनिक हुँदैछ। त्यो गीत नै लागुऔषध दुर्व्यसनविरुद्ध छ। भन्छन्, यो त पहिल्यै लेखेको थिएँ। संयोग यस्तो पर्यो कि उनी लागुऔषध दुर्व्यसनको चपेटाबाट मुक्त भएर नयाँ सांगीतिक जीवन थाल्दा नै त्यस्तै गीतबाट पुनरागमन गर्दैछन्। नयाँ गीत ल्याउनुअघि उनी ६ गते सांगीतिक प्रस्तुति पनि दिँदैछन्। पुषयता पहिलोचोटि पोखरा सभागृहमा उनी मञ्च उक्लिँदै छन्। त्यो लागुऔषध नियन्त्रण अभियानको सुरुआती कार्यक्रम हो। जसको चाँजो जिल्ला प्रहरी कार्यालय कास्कीले मिलाउँदैछ। जसै लाहुरे पक्राउ परे उनी जिप्रकाको हिरासतमा रहँदा लागुऔषधको दुव्र्यसनबाट मुक्त हुने वातावरण पाए। भन्छन्, म भित्र हुँदा सरहरु आएर परामर्श दिनुहुन्थ्यो, त्यो पोजेटिभी पाएर नै म अहिले पोजेटिभ भएर निस्केको हो। ५६ दिन भित्र बसें, त्यति बेला नेगेभिटी पाएको भए नेगेटिभ हुन्थें होला। लाहुरे दुर्व्यसनमुक्त भएपछि उनैलाई लागुऔषधविरुद्धको अभियानमा दूत बनाउनु उपयुक्त हुने कास्की प्रहरी प्रमुख एसपी रमेश थापाले ठाने। भन्छन्, उहाँलाई पछ्याउने किशोरकिशोरी धेरै छन्, उहाँले दिने सन्देश नै प्रभावकारी हुन्छ भन्ने लाग्यो, टिम बसेर परामर्श गर्यौं, उहाँले हुन्छ भन्नुभयो। जिप्रकाले ६ गतेबाट साताव्यापी अभियान थाल्दैछ। लाहुरे विद्यार्थीकालबाटै दुर्व्यसनमा फँसेको सुनाउँछन्। भन्छन्, कलेजको टाइममा मन अलिकति चन्चले हुँदोरैछ, मन र दिमागबीचको द्वन्द्व धेरै चर्केर नै नराम्रो बाटोतिर जान्छ। लागुऔषध सुरु गरिसकेपछि बेलाबेला छोड्ने मन नभएको पनि होइन। तर छोड्न सकेका थिएनन्। हरेकचोटि खाँदा नै म छोड्छु भन्ने नै लाग्छ, तर शरीरले दिँदैन, यो त एउटा बिरामी नै हो नि, उनी भन्छन्। तर अब भने उनले छाडिसकेका छन्। दुर्व्यसनले क्षणिक आनन्द दिए पनि त्योभन्दा धेरै दुखकष्ट दिन्छ भन्ने लाहुरेको अनुभव छ। आफ्नो काममा फोकसै हुँदैन, सपनामा फोकस हुँदैन, काहिँ विदेश जान पर्यो भने पनि लान मिल्दैन, त्यही भएर विदेशको प्रोग्रामहरुलाई क्यान्सिल गर्नुपर्छ, उनले भने, धेरै कुरा क्यान्सिल गर्नुपर्छ, सपना मार्नुपर्छ, फिलिङ्स नै मार्छ। कसरी सम्भव हुन्छ त दुव्र्यसन छोड्न? लाहुरेका अनुभवमा शरीर र मन दुवै नियन्त्रण गरे दुव्र्यसन छोड्न सकिन्छ। भन्छन्, शारीरिक रुपमा एकदुई महिना गाह्रो हुन्छ, मेन्टल्ली भनेको चाहिँ जिन्दगीभरि नै कन्ट्रोल गरेर बस्ने हो। त्योचाहिँ आफ्नो एउटा तपस्या हो। दुर्व्यसन सुरु गर्न वा छाड्न आफ्नो वरिपरिको साथीसंगतले फरक पार्ने लाहुरे बताउँछन्। ड्रग्सहरु खाइरहने र पाइराख्ने ठाउँमा छु भने म स्ल्पि हुनसक्छु, भन्छन्, राम्रो संगतमा पर्यो भने पक्कै पनि यसलाई बिर्सन सकिन्छ। फिलिङ्ससँग जोडिएको हुँदा त्यसलाई बिर्सन राम्रो सर्कल चाहिन्छ।सबै कुरा बुझेको व्यक्ति भएको हुँदा केही बुझाउँदा, केही सम्झाउँदा र राम्रो रेखदेख गर्दा लाहुरेलाई दुर्व्यसन मुक्त बनाउन सकिन्छ भन्ठानेर उनलाई हिरासतभित्रै परामर्श दिएको एसपी थापा बताउँछन्। हिरासतमा रहँदा उच्चतम् मानवीय व्यवहार गर्यौं, पोजेटिभ हिसाबले मोटिभेट गर्यौं, उनले भने। जिप्रकाले थाल्न थालेको अभियानमा नेपाल होटल तथा मेनेजमेन्ट कलेज (एनटिएचएमसी) र रिकभरिङ नेपालले सहकार्य गर्दैछन्। थुप्रै विद्यार्थी भएको कलेजले पनि सामाजिक काममा योगदान गर्नुपर्छ भनेर अभियानमा सहकार्य गर्न लागेको एनटिएचएमसीका क्याम्पस प्रमुख प्रकाश रेग्मीले बताए।"
सुदूरपश्चिम विश्वविद्यालयका तीन सय विद्यार्थी दिक्षीत,"महेन्द्रनगर : कञ्चनपुरको महेन्द्रनगरस्थित सुदूरपश्चिम विश्वविद्यालयलको दोस्रो दीक्षान्त समारोहमा तीन सय बढी विद्यार्थी दिक्षीत भएका छन्। ग्रेस लिष्टमा रहेका १ हजार ५५८ जना विद्यार्थीमध्ये ३ सय १८ जना विद्यार्थी दिक्षान्त समारोहमा दिक्षीत भएका हुन्। दिक्षान्त समारोहका अध्यक्ष प्रधानमन्त्री एवम् सुदूरपश्चिम विश्वविद्यालयका कुलपति शेरबहादुर देउवाले सुदूरपश्चिम विश्वविद्यालयले सुदूरमा उच्च शिक्षाको पहुँच पुगाएको बताए। दीक्षान्त समारोहमा बोल्दै देउवाले विश्वविद्यालयले दक्षजनशक्ती उत्पादन गर्न सफल भएको बताए।विश्वविद्यालयले न्यून शुल्कमा उच्च शिक्षा हासिल गर्न मद्धत गरेको छ। उनले भनेदिक्षीत विद्यार्थीहरुले ईमान्दारीताका साथ राष्ट्रिय हितका लागि समाजमा काम गर्नेछन्। उनले सुदूरपश्चिम विश्वविद्यालय अनुसन्धानको आकर्षणकारुपमा स्थापीत गर्न प्राध्यापक, अभिभावक र विद्यार्थीको सहकार्य आवश्यक रहेको बताए। समारोहमा बोल्दै उनले सुदूरपश्चिम विश्वविद्यालयको विकासका लागि सरकार सधै तयार रहेको बताए। त्यसैगरी विश्वविद्यालयका सहउपकुलपति तथा शिक्षा मन्त्री देवेन्द्र पौडेलले विश्वविद्यालयले यहाँको शिक्षा क्षेत्रमा महत्वपूर्ण योगदान पुर्याएको बताए। विद्यार्थीलाई विभिन्न पदक सुदूरपश्चिम विश्वविद्यालयको दोस्रो दिक्षान्त समारोहमा विद्यार्थीहरुलाई विभिन्न पदकसमेत प्रदान गरिने छ। विश्वविद्यालयको चान्सलर पदक विश्वविद्यालयको केन्द्रीय क्याम्पसका चक्र देव जोशी, हरीना धामी र दीपकराज भट्टले पाएका छन्। त्यसैगरी विश्वविद्यालयको केन्द्रीय क्याम्पसमा अध्ययनरत पल्लवी पनेरु,गोरख चन्द,आशा धामी र कस्तुरा भट्टले भाइस चान्सरल पदक पाएका छन्। त्यसैगरी विश्वविद्यालयको विभिन्न संकायमा अध्ययनरत २९ जना विद्यार्थीहरुले स्वर्ण पदक प्राप्त गरेका छन्। जसमा विश्वविद्यालय केन्द्रीय क्याम्पसका शेर बहादुर विष्ट, चक्र देव जोशी, प्रेम सिंह ऐरी, धन बहादुर जप्रेल, हरिना धामी, सीता विष्ट, दीपक राज भट्ट, पार्वती कुमारी धामी, सोहिता भट्ट, दीपेन्द्रराज बडू, शुसान्त सिंह सुनार, पल्लवी पनेरु, कुमारी विजया जोशी, गोरख चन्द, विनोद भट्ट, गणेश वहादुर धामी, महेश पुजारा, नरेश न्यौपाने, नीरा कुमारी जोशी, आशा धामी, राखी विष्ट, खगेन्द्र ठकुराठी, खगराज पनेरु, मन्दीप कुँवर, हीरा कलौनी, कस्तुरा भट्ट, कमला भट्ट, हिमाल पन्त, धन बहादुर बोहरा रहेका छन्।"
थाइराइडका औषधी खाँदै गरेका बिरामीले जान्नै पर्ने कुराहरु,"थाइराइड भनेको घाटीको रुद्रघण्टीको मूनि हुने एक प्रकारको ग्रन्थी हो। यो ग्रन्थी घाँटीमा रुद्रघण्टीको अलिकति तल रहेको हुन्छ। यो ग्रन्थीले आयोडिनबाट बन्ने हर्मोनहरु निकाल्ने गर्दछ। थाइराइड ग्रन्थीले निकाल्ने हर्मोनसँग सम्बन्धित विभिन्न रोगहरु छन्। जस्तै: हाइपरथारोडिजम र हाइपोथारोडिजम। हर्मोनको कमी हुँदा हुने रोगलाइ हाइपोथारोडिजम भनिन्छ। वर्तमान समयमा धेरै हाइपोथारोडिजमका बिरामीहरु भेटिने गरेका छन्। हाइपोथाइरोडिजम अर्थात थाइरोड हर्मोन कम भएका र औषधी खाँदै गरेका बिरामीले जान्नै पर्ने कुराहरु : १ हाइपोथाइरोडिजमका बिरामीले खाने औषधी भनेको थाइरोक्जिन हो। यो थाइरोड ग्रन्थीले निकाल्ने एक प्रकारको हर्मोन हो। २ थाइरोक्जिन औषधी प्राय: कुनैपनि अवस्थामा हानिकारक हुँदैन। नवजात शिशू, गर्भवती, सुत्केरी अवस्थामा बिना कुनै संकोच यसको प्रयोग गर्न सकिन्छ। तर मुटूका बिरामीमा भने यसको मात्रा मिलाउनु पर्दछ। रगतमा हर्मोनको मात्रा र बिरामीमा देखिएका लक्षणहरुका आधारमा चिकित्सकले औषधीको प्रयोग गर्ने वा नगर्ने निर्णय गर्दछन्। ३ गर्भावस्थामा थाइरोक्जिनको मात्रा बडाउनु पर्ने हुन सक्छ। त्यसैले गर्भवती गर्भ राख्ने सोचाइमा भएका र पहिलेदेखि नै औषधी सेवन गरिरहेकाले थाइरोडको जाँच गराउन अति आवश्यक छ। ४ चिकित्सकको सल्लाह बिना औषधी सेवन गरिरहेका बिरामीले आफैं औषधीको मात्रा कम गर्ने वा रोक्ने गर्नु हुँदैन। ५ थाइरोक्जिन औषधि सधै खाली पेटमा अर्थात खाना खानुभन्दा आधीदेखि एक घन्टा अघि खानु पर्दछ। ६ यदि कुनै दिन औषधि खान बिर्सिएको अवस्थामा सम्झिने बित्तिकै खाली पेटमा अथवा अर्को दिन एकैपटक दुई वटा थाइरोक्जिन ट्याब्लेट खान सकिन्छ। ७ हाइपोथाइरोडिजम एक प्रकारको वंशाणुगत रोग हो र थाइरोइड ग्रन्थीलाई असर गर्ने औषधी सेवन गर्नाले पनि यो रोग निम्त्याउन सक्छ। ८ हाइपोथाइरोडिजमका मुख्य लक्षणहरु जस्तै: तौल बड्नु, थकान महशुस हुनु, निन्द्रा धेरै लाग्नु, महिनावारीमा गडबडी हुनु, कपाल झर्नु, कब्जियत हुनु, हातखुट्टा सुन्निनु, गर्भ तुहिनु वा गर्भ नरहनु आदि हुन्। ९ हाइपोथाइरोडिजमका बिरामीले खानहुने र खान नहुने भन्ने केही हुँदैन्। आयोडिन युक्त खानेकुराहरको बढी प्रयोग गर्ने र आयोडिनको पाचन प्रक्रियामा असर पुर्याउने खानेकुरा जस्तै: गोबीको तरकारी, सोयाबिन आदिहरुको कम प्रयोग गर्नुपर्दछ र जन्क फुड र मैदाबाट बनेको खानेकुराको पनि कम प्रयोग गर्नुपर्दछ। १० चिकित्सको सल्लाह अनुसार थाइरोइडको औषधी खाइरहेका बिरामीले थाइरोइडको निम्ति रगत परिक्षण गर्दा त्यसदिनको औषधी खानु अघि नै रगत जाँचको लागि दिनु पर्दछ। औषधी खाइरहेका बिरामिले शरिरमा  को मात्रा सामान्य नहुदाँसम्म हरेक ६ अथवा ८ हप्तामा जाँच गर्नुपर्दछ।"
"'हनी ट्र्याप अपरेशन'मा दुई युवतीसहित ६ जना पक्राउ, खाजा खान बोलाएर फसाउने गरेको खुलासा","काठमाडौं : 'हनी ट्र्यापमा संलग्न गिरोहलाई प्रहरीले पक्राउ गरेको छ। काठमाडौं उपत्यका अपराध अनुसन्धान कार्यालय, बानेश्वले दुई जना युवतीसहित ६ जनालाई बिहीबार पक्राउ गरेको हो। काठमाडौंका विभिन्न स्थानहरुमा अपराधिक गतिविधि गरेको भन्दै उनीहरुलाई पक्राउ गरिएको प्रवक्ता प्रहरी उपरीक्षक दिनेकुमार आचार्यले जानकारी दिए। उनका अनुसार पक्राउ पर्नेमा सूर्यविनायक९ भक्तपुरकी १९ वर्षीया निकिता केसी, ढुसेनी३ काभ्रेपलान्चोकका १८ वर्षीया मनिया परियार रहेका छन्। उनीहरुसँगै खोटाङका ३२ वर्षीय डिक ब शर्मा, सुनसरीका ३० वर्षीय सन्जिब दर्जी, दोलखाका २५ वर्षीय निमा लामा र दोलखाकै ३० वर्षीय पासाङ लामा रहेका छन्। उनीहरुले योजनाबद्ध तवरले केटीहरुको समूहलाई सामाजिक सञ्जालमार्फत् परिचालन गरेर फोनको आदानप्रदान गरी सम्पर्क समन्वय गराई केही पुरुष व्यक्तिहरुलाई प्रत्यक्ष भेटघाट गरेर झुठा मुद्दा लगाएर फसाई दिने भन्दै पीडितलाई डर, धम्की देखाएर ब्लाकमेल गरेको प्रहरीको अनुसन्धानबाट खुलेको छ। उनीहरुले पीडितसँग रकम असुलसमेत गरेको प्रवक्ता आचार्यले बताए। आचार्यका अनुसार उनीहरुले खाजा खाने बाहानामा रेस्टुरेन्टमा लगि भेटघाट गर्ने, पीडित व्यक्तिको निगरानी राखी उनीहरुको घर, ठेगना, कार्यालय र सवारीसाधनलगायत सम्पूर्ण विवरण डारीमा राख्ने गरेको खुलेको छ। त्यस्तै भेटघाटपश्चात झुठा मुद्दा लगाएर फसाइदिने भन्दै पीडितलाई डर, त्रास देखाएर मोटो रकम असुल्ने गरेको र रकम दिन बाध्य पार्नलाई नक्कली पारिवारिक सदस्य, वकिल र पत्रकारसमेत खडा गर्नेगरेको अनुसन्धानमा खुलेक प्रहरीले जनाएको छ। उनीहरुसँग रहेको बा५च ६८४६ नम्बरको कार, आइफोनलगायत विभिन्न कम्पनीका मोबाइल सेट र रकमसमेत बरामद भएको प्रहरीले जनाएको छ। उपत्यका अपराध अनुसन्धान कार्यालय, बानेश्वरले उपत्यकाका विभिन्न स्थानमा अपराधिक लाभ लिने उद्देश्यले युवतीको प्रयोग गरी ब्ल्याकमेल गर्ने गिरोहलाई समातेको हो ।"
सर्लाही जिसस प्रमुखमा कांग्रेसका सिंह निर्विरोध,मलंगवा : जिल्ला समन्वय समिति सर्लाहीको प्रमुखमा नेपाली कांग्रेसका कौशलकिशोर सिंह निर्विरोध निर्वाचित भएका छन्। ५ गते हुने भनिएको निर्वाचनका लागि शुक्रबार उम्मेदवारी दर्ताको समय तोकिएको थियो। मुख्य निर्वाचन अधिकृतको कार्यालयमा शुक्रबार बिहान १० देखि दिउँसो १ बजेसम्म उम्मदेवारी दर्ताको समय तोकिएको थियो। उक्त अवधिभित्र काँग्रेसका सिंहबाहेक अन्य कसैले उम्मेदवारी नदिएपछि सिंह निर्विरोध निर्वाचित भएका हुन्। माओवादी केन्द्रसंग गठबन्ध गरेका कांग्रेसले सभापतिमा सिंहलाई अगाडि सारेका थिए। त्यसैगरी उपसभापतिमा माओवादी केन्द्रले जितेन्द्र कुमार महतोलाई उम्मेदवार बनाएका थिए। ९ जनाको कार्यसमिति रहेको जिससमा काँग्रेसले एक प्रमुखसहित ६ जना सदस्य लिएका थिए। भने माओवादीलाई उपप्रमुखसहित एकजना सदस्य दिएका थिए। पद संख्या अनुसार नै उम्मेदवारी परेपछि सबै पदाधिकारीहरु निर्विरोध निर्वाचित भएको निर्वाचन कार्यालयले जनाएको छ।
भिरमा फेला परेका योङ्याको मृत्यु रहस्यमय,"फिदिम : पाँचथरको हिलिहाङ गाँउपालिका७ स्थित एकचेपा भिरमा अड्किएको अवस्थामा फेला परेका युवकको मृत्यु रहस्यमय बनेको छ। हिलिहाङ४ का ३६ वर्षीय रमेश योङ्याको मृत्यु रहस्यमय बनेको हो। बिहिबार बेलुका घरबाट पल्सर बाईक चलाएर तमोर करिडोरहुँदै सदरमुकाम फिदिम हिडेका योङ्यालाई शुक्रबार बिहान भिरमा अड्किएको अवस्थामा प्रहरीले फेला पारेको थियो। घाइते अवस्थामा फेला परेका योङ्यालाई उपचारका लागि जिल्ला अस्पताल पाँचथर ल्याएपछि चिकित्सकले मृत घोषणा गरेको जिल्ला प्रहरी कार्यालय पाँचथरका प्रहरी इनिस्पेक्टर सन्तोष कुमार राईले जानकारी दिए। योङ्याले प्रयोग गरेको पल्सर बाईक सडकमा सुरक्षित अवस्थामा भेटिएको छ। सडकमा राखिएको बाईकमा ढुंगाको ओट लगाएर राखिएको अवस्थामा भेटिएको हो। बाईकको चाबीसमेत बाईकमै भएको प्रहरीले जनाएको छ। घटनाको प्रकृति हेर्दा बाईक दुर्घटना भएको जस्तो देखिदैन्, इन्स्पेकटर राईले भने उनले चलाएको बाईक सडकमा सुरक्षित राखेको अवस्थामा भेटिएको छ। घटनाको विषयमा प्रहरीले थप अनुसन्धान गरिरहेको छ। हत्या हो या आत्महत्या हो भन्ने विषयमा अनुसन्धान भईरहेको छ, राईले भने।"
सुर्खेतमा काँक्रेविहार म्याराथन प्रतियोगिता,"सुर्खेत : सुर्खेतमा प्रथम काँक्रेविहार खुल्ला हाफ म्याराथन दौड प्रतियोगिता हुने भएको छ। ऐतिहासिक तथा धार्मिक महत्वको पर्यटकीयस्थल काँक्रेविहारको नामबाट प्रतियोगिता आयोजना गर्न लागिएको हो। अन्तर्राष्ट्रिय ओलम्पिक दिवसको अवसर पारेर असार ७ गते प्रतियोगिता सञ्चालन हुनेछ। कर्णाली प्रदेश खेलकुद विकास परिषद्को समन्वयमा मिड वेस्टर्न फिटनेस सेन्टर सुर्खेतले प्रतियोगिता आयोजना गर्न लागेको हो। आयोजक संस्थाका अनुसार प्रतियोगितामा एक हजार खेलाडीको सहभागिता रहनेछ। वीरेन्द्रनगरमा सञ्चालन हुने प्रतियोगितामा खुल्ला पुरुषतर्फको हाफ म्याराथनमा २१ किलोमिटर दौड हुनेछ। यस्तै विद्यालय स्तरको छात्रछात्रा तर्फको म्याराथनमा भने पाँच किलोमिटर दौड प्रतियोगिता हुने आयोजकले जानकारी दिएका छन्। स्थानीय वीरेन्द्रचोकबाट सुरु हुने दौड मंगलगढी चोकहुँदै सुब्बाकुना, बुलबुले, बाङ्गेसिमल, खोर्केखोला हुँदै पुनः वीरेन्द्रचौकमै पुगेर सम्पन्न हुनेछ। कर्णाली प्रदेश खेलकुद विकास परिषद्का उपाध्यक्ष प्रमोद हमालले प्रतियोगितामा उत्कृष्ट हुने खेलाडीलाई नगद पुरस्कार प्रदान गरिने बताए। उनकाअनुसार खुल्ला पुरुषतर्फको दौडमा पहिलो हुनेलाई ७१ हजार, दोस्रोलाई ४१ हजार, तेस्रोलाई ३१ हजार, चौंथोलाई २० हजार, पाचौंलाई १५ हजार र छैठौं स्थान हासिल गर्ने खेलाडीलाई १० हजार रुपैयाँ पुरस्कार प्रदान गरिने छ। यस्तै विद्यालय स्तरको म्याराथन प्रतियोगितामा पहिलोलाई १० हजार, दोस्रोलाई सात हजार र तेस्रो हुनेलाई पाँच हजार नगद पुरस्कार दिइने छ। प्रतियोगिताबारे जानकारी दिन शुक्रबार आयोजित पत्रकार सम्मेलनमा कर्णाली प्रदेश खेलकुद विकास परिषद्का सदस्य सचिव विश्वामित्र सञ्ज्यालले भने,हामी कर्णालीमा दशौं राष्ट्रिय खेलकुद प्रतियोगिता आयोजनाको पूर्वतयारीमा छौं, यसैका लागि अहिले विभिन्न अभ्यास र प्रतियोगिताहरु गर्न लागेका हौं। भौतिक पूर्वाधारको तयारीमा पनि जुटेका छौं, यो म्याराथन प्रतियोगिताले पनि कर्णाली खेलकुदको विकासमा दौडिरहेको सन्देश दिनेछ। उनले काँक्रेविहार म्याराथन प्रतियोगितालाई आगामी बर्षहरुमा पनि निरन्तरता दिइने र यसलाई अन्तर्राष्ट्रिय स्तरको प्रतियोगिता बनाइने बताए। कर्णालीमा खेलकुदको धेरै सम्भावना रहेको र यहाँको प्रतिभालाई प्रतिस्पर्धामा उतारेर कर्णालीलाई म्याराथनबाटै विश्वभर चिनाइने उनको दाबी छ। यो प्रतियोगिताबाट ऐतिहासिक महत्वको काँक्रेविहारको प्रचार हुने, कर्णालीमा खेल पर्यटनको प्रवर्दन हुने र लुकेर रहेको प्रतिभा प्रस्फुटन हुने आयोजकको भनाइ छ। प्रतियोगिता सञ्चालनका लागि ५० जना निर्णायक रहनेछन्। प्रतियोगिता सञ्चालनका लागि प्रदेश खेलकुद विकास परिषद्ले ६ लाख रुपैयाँ उपलब्ध गराएको छ। यो रकम प्रतियोगिताका लागि पर्याप्त नभएकाले दाताहरुको खोजी भइरहेको आयोजकको भनाइ छ। यद्यपि आगामी बर्षबाट प्रतियोगिताको पुरस्कारको राशी बृद्धि गर्ने र अन्तर्राष्ट्रिय स्तरका खेलाडीहरुलाई पनि सहभागि गराउने योजना रहेको प्रतियोगिताको आयोजक संस्था मिड वेस्टर्न फिटनेस सेन्टरले जानकारी दिएको छ।"
"जालझेल, टिकडमबाट मात्रै शेरबहादुरज्यू प्रधानमन्त्री बन्नु भएको हो : अध्यक्ष ओली","काठमाडौंः नेकपा एमालेका अध्यक्ष केपी शर्मा ओलीले आफूहरु जहिले पनि जनताको पक्षमा उभिएको बताएका छन् । शुक्रबार एमालेबाट निर्वाचित जनप्रतिनिधिलाई प्रशिक्षण कार्यक्रममा अध्यक्ष ओलीले लोककल्याणकारी अवधारणा एमालेले नै सुरु गरेको दावी गरे। प्रधानमन्त्री शेरबहादुर देउवा जालझेलबाट मात्रै प्रधानमन्त्री बनेको उनको भनाइ छ। ओलीले भने, 'संसदभित्रको जालझेल होस् कि अदालतबाट गरिने जालझेल होस् । जालझेल टिकडमबाट मात्रै शेरबहादुर देउवाज्यू प्रधानमन्त्री हुनुभएको छ । हामी जनताको पक्षमा उभिएका छौं । उहाँ निर्वाचित र हैसियत प्राप्त गरेर प्रधानमन्त्री हुनुभएको छैन । ' 'आफ्नो गाउँ आफै बनाऔं' भन्ने जस्ता लोकप्रीय कार्यक्रम एमालेले ल्याएको उनले बताए । आफूहरु देश र जनताको हितलाई सर्वोपरी ठानेर अघि बढेको उनको भनाइ छ।"
सिमावर्ती मोरङ र झापाबाट खैरो हेरोइनसहित ४ जना पक्राउ,विराटनगर : सशस्त्र र नेपाल प्रहरीको संयुक्त टोलीले सिमावर्ती मोरङ र झापाबाट लागुऔषध खैरो हेरोइन (ब्राउन सुगर)सहित ४ जनालाई बिहीबार साँझ पक्राउ गरेको छ। पक्राउ पर्नेमा २ जना भारतीय र २ जना नेपाली नागरिक छन्। सशस्त्र प्रहरी बल बीओपी (बोर्डर आउट पोस्ट) रानी र अस्थायी प्रहरी चौकी मटेरुवाको टोलीले १ जना बालकसहित पक्राउ २ जना भारतीयलाई मोरङको विराटनगरबाट पक्राउ गरेको छ। १४ वर्षीय बालकको विवरण खुलाइएको छैन। अर्का व्यक्ति भारतको अररिया सोनामनीका १८ वर्षीय विकास ठाकुर हुन्। सशस्त्र प्रहरी बल प्रदेश १ का प्रमुख डीआईजी कमल गिरीका अनुसार बीआर ३८ भी ३२५१ नम्बरको भारतीय मोटरसाइकलमा सवार रहेका उनीहरुलाई विराटनगर महानगरपालिका१७ मटेरुवाबाट पक्राउ गरिएको हो। पक्राउ परेकाहरुको साथबाट ३६ ग्राम खैरो हेरोइन बरामद भएको उनले बताए। त्यस्तै झापाको भद्रपुर नगरपालिका५ स्थित नेपालभारत सिमानाको मेची पुलबाट दुई जना पक्राउ परेका छन्। भारतबाट खैरो हेरोइन लिएर आउँदै गरेको अवस्थामा भद्रपुर६ का ३६ वर्षीय सञ्जीव मेचे र भद्रपुर७ का २९ वर्षीय सदम शर्मालाई पक्राउ गरिएको गिरीले बताए। उनका अनुसार भारततिरबाट आउँदै गरेको मे ३ प ९८४ नम्बरको मोटरसाइकललाई नियन्त्रणमा लिएर चेकजाँच गर्दा खैरो हेरोइन २ मिलिग्राम बरामद भएको हो। पक्राउ परेका ४ जनालाई नै आवश्यक कारबाहीका लागि नेपाल प्रहरीको जिम्मा लगाइएको छ। उनीहरुविरुद्ध प्रहरीले लागुऔषध ऐनअन्तर्गतको मुद्दा चलाउन अदालतबाट म्याद थप गरेर अनुसन्धानको बाँकी प्रक्रिया अघि बढाएको छ।
एसपीपी केपी ओली नेतृत्वमा भएको भनेर प्रचण्डले हल्ला फिजाउँदै हिँडे : अध्यक्ष ओली,"काठमाडौंः नेकपा एमालेका अध्यक्ष केपी शर्मा ओलीले अमेरिकी स्टेट पार्टनरसिप प्रोग्राम (एसपीपी) सम्झौता प्रधानमन्त्री रहँदा आफूले अस्वीकार गरेको बताएका छन् । राजधानीमा आयोजित एमालेबाट निर्वाचित जनप्रतिनिधिलाई प्रशिक्षण दिन आयोजित कार्यक्रममा अध्यक्ष ओलीले आफ्नो सरकारको पालामा छानबिन समिति गठन गरेर एसपीपीको विषयमा टुंगो लगाइसकेको बताएका हुन् । '३८ पेजमा इण्डोप्यासिफिक रणनीतिमा पछिल्लोपटक नेपाल र श्रीलंका पनि संलग्न भएका छन् भन्ने कुरा उल्लेख गरेँ, उनले भने,' त्यो उल्लेख गरेपछि कहाँबाट भयो ? हामी स्ट्याटेजीमा गएका छैनौं । पार्टनरसिपमा पनि हामी गएका छैनौं । जाने कुरा पनि आउँदैन । हामी पञ्चशिलको सिद्धान्त मान्छौं । हामी असंलग्न परराष्ट्र निती मान्छौं । कुनैपनि सैन्यगुटमा सहभागी नहुने हाम्रो निती छ भने यस्तो कुरा कसरी आयो भनेर त्यतिबेला छानबिन समिति बनायौं । छानबिन समितिले रिपोर्ट दियो, यो उपयुक्त हुँदैन, यो ठिक छैन भनेर । त्यतिबेला त्यो च्याप्टर क्लोज भयो । ओलीले अहिले गम्भीर ढंगले एसपीपीको विषय उठेको बताए । ओलीले भने,२०७२ असोज ६ गते आफू सरकारबाट हट्ने कुरो तय भइसकेपछि र नेकपा एमालेसँग भएको सहमतिअनुसार आफूले सरकार सुम्पिनुपर्ने निश्चित थियो नै । प्रधानमन्त्री र रक्षामन्त्री एकैजना हुनुहुन्थ्यो सुशील कोइराला । उहाँले रक्षा मन्त्रीको हैसियतले निर्णय गर्नुभएछ । एसपीपीमा नेपाल पनि पक्ष हुन पाओस् भनेर अमेरिकालाई आग्रह गर्ने भनेर असोज ६ गते मन्त्रिस्तरीय निर्णय गर्नुभएको रहेछ । र, त्यो निर्णय असोज १३ गते सैनिक हेडक्वार्टरमा पठाएको रहेछ । असोज २४ गते म संसदबाट प्रधानमन्त्रीमा निर्वाचित भए । २५ गते सपथ ग्रहण गरे ।२ ०७३ कार्तीक १० गते त्यो बेलाका प्रधानसेनापति राजेन्द्र क्षेत्रीले अमेरिकन एम्बेसीलाई पत्र लेखेको बताए । मन्त्रिस्तरबाट यो निर्णय भएकाले निर्णय कार्यान्वयन गरी पाउँ भनेर पत्र लेख्नुभएको रहेछ । प्रधानसेनापतिले त्यसरी पत्र लेख्दैन । एम्बेसीलाई प्रधानसेनापतिले पत्र लेख्दैन । त्यो काम रक्षा मन्त्रालयको हो । परराष्ट्र मन्त्रालयको होला त्यो काम । प्रधानसेनापतिले पत्र लेखेको बारे कसैलाई पनि थाह भएन । जबकी १५ दिनअघि म प्रधानमन्त्री भइसकेको छु। तर, त्यो कुरा बताइएन,'उनले भने,' २०७४ साल बैशाख २४ गते प्रचण्डनै प्रधानमन्त्री भएको बेला प्रधानसेनापति राजेन्द्र क्षेत्रीले नै अमेरिकी सेनाको प्यासिफीक कमाण्डलाई पत्र लेख्नुभएको रहेछ । पहिलेको कुरा किन त्यत्तिकै सेलायो, एसपीपी अगाडि बढाउनुपर्यो भनेर पत्र लेख्नुभएको थियो । हाम्रो सरकार आएपछि गाईंगुईं चल्यो र, १ जुन २०२१ मा हाम्रो सरकार भएको बेलामा इण्डोप्यासिफिक स्ट्याटेजी भन्ने कुरा ट्रम्पले ल्याए । अहिले आएर एउटा अन्तिम मस्यौदा अमेरिकी सेना नेपालमा राख्ने भन्ने कुरा आएको भन्दै यो गम्भीर विषय भएको बताए । ओलीले भने, 'सुशील कोइरालाको समयमा भएको सम्झौतामा भुकम्पीय सहायता लिने भन्ने कुरा मात्रै थियो । यो सेना राख्ने ल्याउने भन्ने कुरा थिएन । एमसीसी पास गरेपछि गठबन्धन हौंसिएर अब अमेरिकी सेना नेपाल ल्याउने मस्यौदा तयार भएको छ हस्ताक्षर हुन मात्रै बाँकी छ । त्यो हामीले थाह पाएपछि विरोध सुरु गरेका हौं । यो मस्यौदा के हो ? यस सन्दर्भमा यो सरकार चुप छ । भ्रम फिजाउन एसपीपी त केपी ओली नेतृत्वमा भएको भनेर प्रचण्डले हल्ला फिजाउँदै हिँडेको उनको आरोप छ।"
साउदीद्धारा १ हजारबढी नेपालीलाई बहिर्गमन भिषा,"साउदी अरेबिया : साउदी अरेबियामा बैदेशिक रोजगारको क्रममा लामो समयदेखि कार्यरत रहँदा सम्बन्धीत कम्पनीले नविकरण नगरेका, हुरुप लगाएकातथा अन्य कारणले अलपत्र परेका नेपालीको लागि नेपाली दूतावासको सहयोगमा साउदी सरकारले १ हजार १ सय ७९ जनाको बहिर्गमन भिषा जारी गरेको छ। नेपाली दुतावास रियादको सहयोगमा १ हजार १ सय ४३ जना र बाणिज्य दूतावास जेद्धाको सहयोगमा ३६ जनागरी साउदी सरकारले १ हजार १ सय ७९ नेपालीको बहिर्गमन भिषा जारी गरेको छ। जसबाट उनीहरू अब सहजैरूपमा स्वदेश फिर्ता हुने भएका छन्। नेपाली दुतावासले साउदीमा कार्यरत नेपालीलाई राहदानी नविकरण लागि अस्थायीरुपमा राहदानी आवेदन संकलनका लागि साउदीको ताबुक, आभा, खमिस, दमाम, जुवेल शहरमा कार्यालय व्यवस्था गरेको छ।"
न्युनतम सेवा मापदण्डमा जिल्ला अस्पताल डोटीको ७५ प्रतिशत,"डोटी : न्युनतम सेवा मापदण्डको आधारमा जिल्ला अस्पताल डोटीले ७५ प्रतिशत अंक प्राप्त गरेको छ । विभिन्न सूचकका आधारमा मापन गरिँदा अस्पतालले ७५ प्रतिशत अंक पाएको हो । यो विगतको तुलनामा सुधारोन्मुत अंक हो । छ महिना अगाडिको मापन अनुसार ७० प्रतिशत रहेकोमा अहिले ५ प्रतिशत बढेर ७५ प्रतिशत भएको हो । स्वास्थ्य निर्देशनालय राजपुरको आयोजना तथा जिल्ला अस्पताल डोटीको सहकार्यमा भएको एक कार्यक्रममा उक्त तथ्याङ्क प्रस्तुत गरिएको थियो । यसको मुल्याङ्कन स्वास्थ्य निर्देशनालयले गर्दछ । फोहर व्यवस्थापन, लुगा धुनेलगायतका केहि सूचकमा भने व्यवस्थापन राम्रो नभएका कारण अंक कम पाएको छ भने औषधिको व्यवस्थापन, बिरामी उपचारलगायतका केहि सूचकमा भने सन्तोषजनक अंक पाएको देखिन्छ । न्युनतक सेवा मापदण्डमा सुधार गर्दै जाने जिल्ला अस्पताल डोटीका निमित्त मेडिकल सुपरिटेण्डेन्ट डाक्टर निराजन श्रेष्ठले बताए । अस्पतालका पुराना भवन भत्काएर नयाँ भवनहरु बनिरहेका कारण व्यवस्थापनमा केहि समस्या आइरहेको छ,' डाक्टर श्रेष्ठले भने, 'केहि समयपछि भवन निर्माण सकियो भने हामी नयाँ व्यवस्थापनका साथ अस्पताललाई अगाडि बढाउनेछौं । नयाँ आर्थिक वर्षमा एम्बुलेन्स, शव बाहन संचालन तथा शव व्यवस्थापनका लागि फ्रिजलगायतको व्यवस्था हुने डा श्रेष्ठले बताए । सुदूरपश्चिम प्रदेशका पहाडि जिल्लाहरुमध्ये नमूनाको अस्पताल बनाउनुपर्ने डोटी जिल्ला समन्वय समितिका प्रमुख लक्ष्मण सिंहले बताए । दिपायल सिलगढी नगरपालिकाका प्रमुख विजय खड्काले सबैको उद्देश्य जनताको सेवा गर्नु भएकाले इमान्दार भएर काम गर्न अस्पतालका कर्मचारीलाई आग्रह गरे । डोटेली जनताको स्वास्थ्य अवस्थालाई मध्यनजर गर्दै आफू अहोरात्र खट्ने अस्पताल सञ्चालन तथा व्यवस्थापन समितिका अध्यक्ष धन बहादुर नेपालीले बताए । अक्सिजन प्लान्ट जडान भइसकेको छ, अस्पतालमा इन्डोस्कोपी मेसिन स्थापनालगायतका थप सेवासुविधाका लागि आगामी दिनमा सक्रिय रहने अध्यक्ष नेपालीले जनाए ।"
"थप ३४ जनामा कोरोना संक्रमण, १५ डिस्चार्ज",काठमाडौं : पछिल्लो २४ घन्टामा थप ३४ जनामा कोरोना भाइरस संक्रमण देखिएको छ। देशभर ३६१० नमूनाको परीक्षणमा ३४ जनामा संक्रमण देखिएको स्वास्थ्य तथा जनसंख्या मन्त्रालयले जनाएको छ। पीसीआरबाट २२३४ र एन्टिजेनबाट १३७६ नमूनाको परीक्षण गरिएको थियो। जसमध्ये पीसीआरबाट २४ र एन्टिजेनबाट १० जनाको रिपोर्ट पोजिटिभ आएको हो। मन्त्रालयका अनुसार शुक्रबार कोरोनाबाट कसैको पनि मृत्यु भएको छैन। हाल सक्रिय संक्रमितको संख्या १०४ रहेको छ। यस्तै पछिल्लो २४ घन्टामा १ लाख ५२ हजार ३३७ जनाले कोरोनाविरुद्धको खोप लगाएको मन्त्रालयले जनाएको छ। आज १५ जना डिस्चार्ज भएका छन्।
एसपीपी केपी ओलीले छिराएका हुन् : प्रचण्ड,"चितवन : अमेरिकी सैन्य सहयोग स्टेट पार्टनरसिप प्रोग्राम (एसपीपी)मा नेपालको सहभागिताको विषयमा राजनीतिक दलका नेताहरुबीच आरोप प्रत्यारोप चलिरहँदा नेकपा माओवादीका अध्यक्ष पुष्पकमल दाहाल 'प्रचण्ड'ले एमाले अध्यक्ष केपी शर्मा ओलीले नेपालमा छिराएको आरोप लगाउँदै ओलीको नक्कली राष्ट्रवादको पर्दाफास गरेको बताए। उनले सक्कली राष्ट्रवाद हुन ओलीलाई सुझाव दिए। भरतपुर महानगरपालिकाको आगामी कार्यदिशा विषयको अन्तर्क्रियालाई सम्बोधन गर्दै अध्यक्ष प्रचण्डले २०१९ मा इण्डो प्यासिफिक स्ट्राटेजी (आइपीएस) पनि केपी ओलीकै पालामा भएको भन्दै नक्कली राष्ट्रवादको पछि नलाग्न आग्रह गरे। २०१९ मा इण्डो प्यासिफिक स्ट्राटेजी (आइपीएस) केपी ओलीजीकै पालामा भएको हो। यो एसपीपी भन्नेलाई पनि छिराएको केपी ले नै हो, उनले भने, नक्कली राष्ट्रवादको ढोङको पछि लाग्न भएन। प्रचण्डले मुलुकमा एकताको पक्ष र एकताविरोधी लडाइँ चलिरहेको बताए। नेकपा एमालेतर्फ लक्षित गर्दै प्रचण्डले एक्लै हिँड्ने प्रवृति र सामूहिक एकतामा हिँड्ने प्रवृत्तिको बीच लडाईँ चलेको बताए। देशको राजनीतिमा एउटा प्रतिगमनतर्फ हिँड्ने संविधान मिच्न खोज्ने लोकतन्त्र मास्न खोज्ने प्रवृति एक्लै हिँड्ने छन्, अर्को एकताको पक्षमा हिँड्ने छन्, उनले भने। निर्वाचनले प्रतिगमनको खतरा टरेको पनि बताए। त्यसलाई सच्चाएर चुनाव सफलतापूवर्क सम्पन्न भएपछि कांग्रेसले जितेपनि आफैँले जितेजस्तो लागेको बताए। समाजवादीले जित्दा पनि मैले जितेजस्तो लाग्छ। एमालेले जित्दा पनि मैले जितेजस्तो लाग्छ। मेरो मति बुद्धि होकि साँच्चै हो, तपाईँहरु विचार गर्नुस्, उनले ब्यङ्ग्य गर्दै भने, निर्वाचनले संविधान संस्थागत हुने प्रक्रियामा दरोसँग बाँध बस्दै स्थानीय तह बनेको छ। अब कसैले भत्काउन सक्दैन। कसैले प्रतिगमनमा लान सक्दैन। समस्या र चुनौती भए पनि गठबनधनको सरकार त्यसमा अघि बढेको उनले बताए। प्रदेश र संघको निर्वाचन पछि पनि गठबन्धन रहने बताए।"
पाँच दिनदेखि बेपत्ता पुरुषको शव किरा परेको अवस्थामा फेला,विराटनगर : पाँच दिनदेखि हराइरहेका मोरङको उर्लाबारीका एक जना पुरुषको शव किरा परेको अवस्थामा शुक्रबार दिउँसो फेला परेको छ। सडेर दुर्गन्धित भएको तथा किरा परेको अवस्थामा उर्लाबारी नगरपालिका३ का ४१ वर्षीय कुमार मगरको शव भेटिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार मगर गत जेठ २९ गतेदेखि हराइरहेका थिए। शव मदन भण्डारी स्मृति प्रतिष्ठाननजिक पानी जमेको नालीभित्र फेला परेको श्रेष्ठले बताए। दुर्गन्ध फैलिएपछि खोजी गर्दा स्थानीयले शव फेला पारेका हुन्। त्यसपछि उनीहरुले प्रहरीलाई घटनाको जानकारी गराए। मगरको मृत्युको कारण खुल्न सकेको छैन। शव पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टरमा लगेर घटनाका बारेमा अनुसन्धान थालिएको जानकारी श्रेष्ठले दिए।
सुनसरीको बर्जुताल : पानी सुकाएर ७ करोडको भ्यूटावर ठड्याईंदै,"विराटनगर : जलपन्क्षीहरुले अनुकुल वातावरण, शान्त र ठूलो क्षेत्रफल तथा फार्म ल्याण्ड भएका ताल र सिमसार क्षेत्रहरु मन पराउँछन्। नेपालमा प्रत्येक वर्ष असोज महिनाको अन्त्यतिर रुसको साईबेरिया, पूर्वी युरोप, एशियाका भागबाट विभिन्न प्रजातिका चराहरु बसाँईसरी नेपाल आउने गर्दछन्। उत्तरमा रहेका हिमश्रृङ्खला छिचोलेर आउने चराहरु करिब ७ महिनाको बसाईपछि जेठ महिनाको सुरुवातसँगै आफ्नो घर फर्किने गर्दछन्। सिमसार तथा तालहरुमा सबैभन्दा बढी पौष, माघ र फाल्गुण महिनामा जलपन्क्षीहरु देख्न पाईन्छन्। तर पछिल्लो समय बसाँईसरी नेपाल आउने ती जलपन्क्षीहरुले आफ्नो गन्तव्य बदल्न थालेका छन्। बढ्दो अव्यवस्थित सहरीकरण, मानवीय चहलपहमा वृद्धि, बासस्थानको विनाश, सिमसार क्षेत्रमा वनभोज स्थलको विकास र फार्म ल्याण्डमा विषादीको अत्याधिक प्रयोग लगायतका कारण पछिल्लो समय चराहरु लोप हुन थालेका हुन्। नेपालमा हालसम्म गणना भएका ८ सय ८८ प्रजातिका चराहरुमध्ये सबैभन्दा बढी सुनसरीको कोशी टप्पु वन्यजन्तु आरक्षमा ५ सय २८ प्रजातिका चराहरु पाईन्छन्। बाँकी ३६० प्रजातिका चराहरु सुनसरीको बर्जुताल, पूर्वी मोरङको बेतना र उर्लाबारी तथा प्रदेश नं २ को भारदह र कमलदह सिमसार क्षेत्रमा पाईन्छन्। तर पर्यटन पूर्वाधार निमार्णको नाममा चराचुरुङ्गीहरुको बासस्थान नै सखाप हुनेगरी सिमसार क्षेत्रहरुमा संरचना ठड्याउने कार्य नरोकिएपछि दुर्लभ मानिएका चराहरु लोपोन्मुख अवस्थामा पुगेका छन्। प्रदेश नं १ को राजधानी विराटनगरदेखि साढे १३ किलोमिटर पश्चिममा पर्छ सुनसरीको चिमडी बजार। चिमडी बजारदेखि २ किलोमिटर पश्चिममा छ बर्जुताल। बर्जु गाउँपालिका६ मा रहेको यो ताल १ सय ५२ बिगाहा क्षेत्रफलमा फैलिएको छ। सुनसरीको दक्षिणपूर्वी भेगमा पर्ने बर्जु गाँउपालिकाको परिचय तालसँग जोडिएको भएपनि तालको परिचय भने यहाँको पर्यावरण, जलचर र चराहरुसँग जोडिएको छ। यहाँ ४० प्रजातिका जलपन्क्षीका साथै विभिन्न प्रजातिका पुतली र सरिसृपहरु पाईन्छन्। यहाँको वातावरण चराहरुका लागि अनुकूल रहेको कोशी पन्क्षी समाजका अध्यक्ष सञ्जीव आचार्य बताउँछन्। तर आसपासका स्थानीयको जिविकोपार्जनसँग समेत जोडिएको उक्त तालको अवस्था अब पहिले जस्तो नरहेको उनको भनाई छ। स्थानीय पञ्कज मेहता भन्छन्, गाउँका साथीहरु पहिले माछा मार्न तालमा आउँथे । एकपटक जाल थापेपछि छाक टथ्यो। तालमा घाम छेक्ने गरी चराका बथान आँउथे। तर, अहिले बर्जु ताल विनाश उन्मुख भएको छ। बर्जुतालमा अहिले तालको पानी सुकाएर कृत्रिम संरचना निमार्णको कार्य भईरहेको छ। ताल भित्र डोजर चलिरहेको छ। ७ करोडको लागतमा रेष्टुरेन्टसहितको ९ तले भ्यूटावर निमार्णको कार्य भईरहेको छ। तालको पानी सुकाईएका कारण चरा एउटै छैनन्। स्थानीय विराज यादव भन्छन्, हामी घुमफिर गर्न, चराको फोटो खिच्न प्रायः आईरहन्छौं। तर, अहिले आएर छक्क परेका छौं। चरा एउटै छैनन्। हुनुपनि कसरी? मानिस नभएको ठाउँमा चरा बस्ने हो। तर, चरा बस्ने ठाउँमै मेसिन चलेपछि त के हुन्छ? बर्जुतालको रेखदेखका निम्त्ति गाँउपालिकाबाट नियुक्ति पाएका मनिकलाल चौधरी तालमा जारी निमार्णका कार्यका कारण चराहरु नआएको स्वीकार गर्छन्। बर्जुमा जम्मा ३ वटा ताल छन्। पूर्वपट्टिको तालमा अलिअलि पानी भएपनि पश्चिमपट्टिका दुवै ताल सुकाईएका छन्। पूर्वको ताल घुमफिर र पिकनिकका लागि आउनेलाई बोटिङका निम्त्ति छोडिएको छ। भ्यूटावरको निमार्ण कार्य सम्पन्न भएपछि वर्षायाममा नजिकै रहेको खोलामा आएको बाढी ल्याएर तालमा पुनः पानी भर्ने योजना छ। चौधरी भन्छन्, पानी भरिएपछि सायद अवस्था फर्किएला। २ वर्ष अघि मात्रै बर्जुतालमा चरा गणकहरुले वैकाल्टिल हाँस रेकर्ड गरेका थिए। नेपालमा दुर्लभ मानिने उक्त जलपन्क्षी २०६८ सालपछि पहिलोपटक २०७६ सालमा देखापरेको थियो। तर, पर्यटन विकासका निम्त्ति भन्दै पर्यावरणीय पक्षलाई समेत खयाल नगरी गाउँपालिकाद्वारा जारी भ्यूटावर निमार्णको कार्यले हाल उक्त हाँस पनि लोप हुने अवस्थामा पुगेको छ। पर्यटनलाई पैसासँग जोडेर हेर्न खोजिएका कारण बर्जुतालको ऐतिहासिक, पुरातात्विक र पौराणिक महत्वसमेत ओझेलमा पर्दै गएको विराटनगरस्थित स्नातकोत्तर क्याम्पसका उपप्राध्यापकसमेत रहेका वातावरण क्षेत्रका जानकार रामचन्द्र अधिकारी बताउँछन्। गाउँपालिकाले इको टुरिज्मको अवधारणा बमोजिम उक्त भ्युटावर निमार्ण गरेको देखिन्छ। तर, जलचरहरुको बासस्थान नै सखाप गर्नेगरी विकास निमार्ण गर्नु ठीक होईन्, उनी भन्छन्, बर्जुताल तराईमधेशको सबैभन्दा ठूलो जलाशयको रुपमा रहेको छ। यहाँ दुलर्भ वनस्पतिहरु पनि पाईन्छन्। तर, अब त्यो सबै सकिने भयो। बर्जु गाउँपालिकाका अध्यक्ष जिवच्छ कुमार राय स्थानीयको गुनासो सम्बोधन हुनेगरी समस्या समाधानमा आफू लागिपरेको बताउँछन्। जलपन्क्षीहरुको संरक्षणका निम्त्ति छिट्टै नै योजना निमार्ण गरी कार्यान्वयनमा ल्याउने उनको भनाई छ। धेरै कुराहरु मलाई थाहा छैन्। बुझ्ने क्रममा छु, उनी भन्छन्, कसरी, के गर्न सकिन्छ? हामी गर्छौं। सुनसरीको बर्जुताल मात्र नभई प्रदेश नं १ को मोरङ र सुनसरीका अन्य सिमसार र तालहरुको अवस्था पनि उस्तै छ। पर्यटन विकासको नाममा पर्यावरणलाई खयाल नगर्दा जलचरहरु यथोचित बासस्थानको खोजीमा बसाँई सर्ने क्रम जारी छ। चराविद्हरुका अनुसार कोशी टप्पु वन्यजन्तु आरक्षमा २०७७ को तुलनामा २०७८ मा चराहरुको संख्यामा ६५ प्रतिशतले कमी आएको छ। यसवर्ष पनि सो क्रम जारी रहने उनीहरुको आङ्कलन छ।"
"एमालेले जिते पनि मैले जित्याजस्तो लाग्छ, मेरो बुद्धि बिग्रियो कि क्या हो ? : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले एमालेले जिते पनि आफूले जितेजस्तो लाग्ने बताएका छन् । चितवनमा आयोजित कार्यक्रममा प्रचण्डले स्थानीय तह निर्वाचन कसले जित्यो कसले हार्यो भन्ने कुरा आफ्नो मन नरहेको भन्दै एमाले, कांग्रेस, समाजवादीले जिते पनि आफूले जितेजस्तो लाग्ने गरेको बताएका हुन् । कांग्रेसले जिते पनि मैले जितेजस्तो लाग्छ, एमालेले जिते पनि मैले जितेको लाग्छ । समाजवादीले जितेपनि मैले जितेजस्तो लाग्छ । यो मेरो बुद्धि बिग्रिएकोको हो कि । किनकी संविधान संस्थागत हुने प्रक्रियामा दह्रोसँग स्थानीय तह बने । अब कसैले पनि भत्काउन सक्दैनन् । कसैले यसलाई प्रतिगमनतर्फ लैजान सक्दैन त्यसअर्थमा । स्थानीय तहको चुनाव भयो । चुनाव हुन्न भन्ने थियो । ' उनले प्रदेश र संघको निर्वाचनसम्म गठबन्धन कायम रहने बताए ।"
शनिबारदेखि दुई दिने ह्वावे डिजिटल नेपाल कन्क्लेभ,काठमाडौं : आइसिटी फाउण्डेशन नेपालको आयोजनामा असार ४ र ५ गते (शनिबार र आइतबार) ह्वावे डिजिटल नेपाल कन्क्लेभ इन एसोसिएसन विथ इन्फो डेभलपर्स एण्ड कनेक्टेड बाई एनसेल कार्यक्रम आयोजना हुँदैछ। द सोल्टी काठमाडौंमा आयोजना हुने दुई दिने कार्यक्रममा विभिन्न ५ देशका ६० बढी वक्ता तथा सबै सरोकारवालासहित ८ सय सहभागी हुने र नेपालमा सूचना प्रविधिको क्षेत्रको विकास र विस्तारका लागि नीतिगत तथा कार्यन्वयनगत अवस्थाको विश्लेषण र भावी कदमबारे बहष गर्न आयोजित कन्क्लेभमा डिजिटल नेपाल सम्वन्धी विभिन्न ५ वटा थिममा १० बढी सेसनहरु सञ्चालन हुने आयोजकले जनाएको छ।
पाल्पा जिससमा एमालेका उम्मेदवार विजयी,"तानसेन : जिल्ला समन्वय समिति पाल्पाको प्रमुखमा नेकपा एमालेका टंकनाथ खनालसहित प्यानलै विजयी भएको छ। यस्तै उपप्रमुखमा काशिका ज्ञवाली गैरे, खुला सदस्यमा निस्दीका प्रताप सिंह थापा पूर्वखोलाका रितमान श्रेष्ठ, बगनासकालीका केशवराज खराल निर्वाचित भएका छन्। महिला सदस्यमा रम्भाका भविसरा सारु, रैनादेवीछहराका विष्णु कडेल घिमिरे, तानसेनकी बसन्ता ज्ञवाली र दलित महिला सदस्यमा माथागढीकी केशमाया सुनार निर्वाचित भएको मुख्य निर्वाचन अधिकृत खड्ग बहादुर केसीले बताए। विजेता प्रमुखसहित नेकपा एमालेका सबै उम्मेदवारहरु ११ मत पाएका थिए भने गठवन्धनकोतर्फ प्रमुख पदका उम्मेदवार यमलाल तिमिल्सीनासहितको उम्मेदवारहरुले ९ मत पाएका थिए।"
रामेछापमा समाजवादीका एक दर्जन जिल्ला नेता एमाले प्रवेश,"रामेछाप : नेकपा एकीकृत समाजवादीका बागमती प्रदेश कमिटी सदस्य एवं खाँडादेवी गाउँपालिका अध्यक्ष पदका उम्मेदवार श्याम कृष्ण श्रेष्ठसहित एक दर्जन नेता तथा कार्यकर्ता नेकपा एमाले प्रवेश गरेका छन्। देशमा बामपन्थी एकता आवश्यकता रहेको र त्यसको नेतृत्व नेकपा एमालेबाट मात्रै सम्भव रहेको भन्दै उनीहरुले संयुक्तरुपमा विज्ञप्ति जारी गर्दै एमाले प्रवेशको घोषणा गरेका हुन्। स्पष्ट बहुमत रहेको पार्टी फुटाएर ठूलो गल्ती गरेको र नेतृत्व गैर कम्युनिस्टको हातमा पुगेको विज्ञप्तिमा उल्लेख गरिएको छ। प्रतिक्रियावादी शक्तिहरूले टाउको उठाउन खोजिरहेको र कम्युनिस्टहरू विभाजन हुँदै गठबन्धनको राप अलापी रहनु दुख:द रहेको पनि विज्ञप्तिमा उल्लेख गरिएको छ। व्यक्तिगत स्वार्थ, कुण्ठा, तिक्तता र अहंकार र अनुशासित भएर एमालेमा फर्केको पनि जारी गरिएको संयुक्त विज्ञप्तिमा उल्लेख छ। एकीकृत समाजवादी परित्याग गरी एमाले प्रवेश गर्नेहरुमा बागमती प्रदेश सदस्य श्यामकृष्ण श्रेष्ठ, रामेछाप जिल्ला उपसचिव तिलक कार्की, सचिवालय सदस्यहरू चेतबहादुर मगर, प्रेम कृष्ण श्रेष्ठ, मिना दाहाल र जिल्ला कमिटी सदस्य रमेश घिसिङलगायत अन्य आठ जनाले एमाले प्रवेश गरेको नेकपा एमाले खाँडादेवी गाउँपालिका कमिटीले जनाएको छ।"
नागरिकता विधेयक संसदमा लैजान गृह र कानुनमन्त्रीले भेटे ओली,"काठमाडौं : नागरिकता विधेयक संसदबाट पास गराउन गृहमन्त्री बालकृष्ण खाँणले एमाले अध्यक्ष तथा पूर्वप्रधानमन्त्री केपी शर्मा ओलीसँग भेटवार्ता गरेका छन्। बालकोटस्थित ओली निवासमा भएको भेटमा कानुन न्याय तथा संसदीय व्यवस्थामन्त्री गोविन्दप्रसाद शर्मा (कोइराला)समेत सहभागी थिए। चालु संसदमा नागरिकता विधेयकलाई दलीय सहमतिमा अगाडि बढाउने विषयमा कुराकानी भएको मन्त्री खाँणले बताए। नागरिकता विधेयक सदनमा अगाडि बढाउने र दलीय सहमतिमा पास गर्ने प्रयासस्वरुप म र कानुन मन्त्री प्रमुख प्रतिपक्षी दलका नेता एमाले अध्यक्ष केपी शर्मा ओलीलाई भेट्न गएका हौं। कुराकानी सकारात्मक भएको छ, उनले भने। सरकारले दलीय सहमतिमा नागरिकता विधेयक संसदमा पेस गरेर पास गर्ने तयारी गरिरहेको छ। नेपाल नागरिकता ऐन २०६३ लाई संशोधन गर्न बनेको विधेयक राज्य व्यवस्था तथा सुशासन समितिले पास गरेर प्रतिनिधि सभामा पेस गरेको छ। नागरिकतामा नेपाली पुरुषसँग विवाह गरी आउने विदेश महिलालाई दिने अंगीकृत नागरिकतालगायतमा दलहरूबीच सहमति जुट्न सकेको छैन।"
"वायुसेवा सञ्चालक संघको प्रधानमन्त्रीलाई चिठी, मन्त्री आलेको अभिव्यक्तिको विरोध","काठमाडौं : वायुसेवा सञ्चालक संघले संस्कृति पर्यटन तथा नागरिक उड्डयन मन्त्री प्रेम आलेको अभिव्यक्तिको विरोध गरेको छ। असार १ गतेको संसद बैठकमा मन्त्री आलेले 'प्रेसराइज्ड' र 'नन प्रेसराइज्ड'को हकमा गलत अभिव्यक्ति दिएको भन्दै संघले आपत्ति जनाएको हो। ''प्रेसराइज्ड'को हकमा वायुयानको अवधि १० वर्ष र 'नन प्रेसराइज्ड'को हकमा १५ वर्षभन्दा पुरानो जहाज भित्र्याउन कानुनी बन्जेद लगाउने अभिव्यक्ति दिनुभएको सुन्नमा आएको छ। यस्तो उच्च प्राविधिक तथा संवेदनशिल विषयमा व्यवसायी, हवाई विज्ञ तथा हवाई सेवासम्बन्धी राष्ट्रिय तथा अन्तर्राष्ट्रिय जानकार व्यक्ति तथा संघ संस्थाहरुको कुनै सल्लाह नै नलिई एकतर्फीरुपमा स्वेच्छाचारी, अव्यवहारिक, तर्कहीन अभिव्यक्ति गरेको देखिन्छ,' संघले प्रधानमन्त्रीलाई सम्बोधन गरेको चिठीमा भनेको छ। एयरलायन्स व्यवसाय उच्च प्राविधिक र अति नै संवेदशिल हुने भएकाले विज्ञहरुसँग सम्वाद गर्नुपर्ने संघले जनाएको छ। कानुनमा 'प्रेसराइज्ड'को हकमा १५ वर्ष र 'नन प्रेसराइज्ड'को हकमा २० वर्ष पुरानो जहाज भित्र्याउन सकिने व्यवस्था रहेको चिठीमा उल्लेख छ। 'जहाजको हरेक पार्टसपुर्जाहरुको निश्चित 'साइकल' तथा अवधि हुन्छ। उक्त 'साइकल' पूरा भएपश्चात नयाँ पार्टपुर्जा स्वतः फेरिनुपर्ने हुन्छ। नेपालका सबै वायुसेवा कम्पनीहरुले जहाज मर्मतसम्भारमा अन्तर्राष्ट्रिय प्रावधान, विमान निर्माता कम्पनीको शशर्त रेगुलेशन र नेपाल नागरिक उड्डयन प्राधिकरणले तोकेको मापदण्डभित्रै रही सबै कार्यहरु गरिरहेको छ,' चिठीमा भनिएको छ। विमानको उमेरसँग जहाज दुर्घटना दाँज्न नमिल्ने संघले जनाएको छ। '"
विलासीताका वस्तुको आयात रोकिएपछि ड्राइपोर्ट भन्सार राजश्वको लक्ष्य पूरा गर्न असफल,"वीरगन्ज : सरकारले विलासीताको वस्तु आयातमा रोक लगाएका कारण वीरगन्जमा रहेको सिर्सिया सुख्खा बन्दरगाह (डाइपोर्ट) भन्सार कार्यालयको राजश्व असुलीमा नकरात्मक असर परेको छ। विदेशी मुद्राको संचिती घटदै गएपछि सरकारले विलाशीताका वस्तु (सवारीसाधन, मदिरा, इलेक्ट्रोनिक्स सामान इत्यादि) को आयातमा जेठ महिनादेखि रोक लगाएको छ। त्यहि कारण डाइपोर्ट भन्सार कार्यालय गत जेठ महिनामा भन्सार विभागले दिएको राजश्व संकलनको लक्ष्य पूरा गर्न असफल भएको हो। भन्सार विभागले डाइपोर्ट भन्सार कार्यालयलाइ जेठ महिनामा ४ अर्ब ५१ करोड ९४ लाख ४८ हजार रुपैयाँ राजश्व संकलनको लक्ष्य दिएको थियो। तर जेठमा डाइपोर्ट भन्सारले लक्ष्यभन्दा ५ प्रतिशत कम अर्थात ४ अर्ब २९ करोड ८५ लाख ८७ हजार रुपैयाँमात्रै राजश्व संकलन गरेको छ। योसंगै डाइपोर्ट भन्सार कार्यालय चालु आर्थिक वर्षको साउनदेखि जेठसम्म ११ महिनाको अवधिमा पाएको राजश्व संकलनको लक्ष्यपनि भेट्याउन असफल भएको छ। साउनदेखि जेठसम्म ११ महिनाको अवधीमा डाइपोर्ट भन्सारलाइ विभागले ४७ अर्ब ५२ करोड ४७ लाख ४० हजार रुपैयाँ राजस्व असुलीको लक्ष्य दिएको थियो। तर यो अवधीमा डाइपोर्ट भन्सारले लक्ष्यभन्दा ३ प्रतिशत कम अर्थात ४६ अर्ब १४ करोड ८४ लाख ६४ हजार रुपैयाँ मात्रै राजश्व संकलन गरेको छ। ड्राइपोर्ट भन्सार कार्यालयका प्रवक्ता सन्तोष न्यौपानेले सरकारले बिलासिताका वस्तु आयातमा रोक लगाएका कारण राजश्व असुलीमा त्यसको नकरात्मक प्रभाव परेको बताए। न्यौपानेले भने,ड्राइपोर्ट नाकाबाट बढी राजश्व उठ्ने भनेकै नयाँ सवारी साधन, विदेशी महङगा मदिरा, इलेक्ट्रोनिक्स सामानहरु इत्यादि हुन् तर तीनै वस्तुको आयात रोकिएपछि त्यसको असर राजश्व असुलीमा पर्नु स्वभाविक हो। साथै एलसी खोलेर आयात भएका मालवस्तुमा पनि मार्जिन राख्न वाणिज्य बैंकहरुले दबाब दिएपछि आयातकर्ताले ड्राइपोर्टसम्म ल्याएर पनि भन्सार जाँचपास गराउन नसकेका कारणले पनि राजश्व असुली कम भइरहेको उनले बताए। न्यौपानेका अनुसार सिर्सिया ड्राइपोर्ट भन्सार नाका हुँदै भारत तथा तेश्रो मुलुकबाट सबैभन्दा बढी नयाँ सवारीसाधन, विदेशी मदिरा, इलेक्ट्रोनिक्स सामान, औद्योगिक कच्चा पदार्थलगायतका मालवस्तु आयात हुने गरेका छन्। वीरगन्ज भन्सार भने सफल वीरगन्ज नाकामै रहेको वीरगन्ज भन्सार कार्यालयले भने गत जेठ महिनामा राजस्व असुलिको लक्ष्यभन्दा बढी नै राजश्व संकलन गरेको छ। चालु आर्थिक वर्षको पछिल्लो ५ महिना (पुषदेखि बैशाखसम्म ) मा लगातार मासिक राजस्व लक्ष्य भेट्याउन असफल हुँदै आएको वीरगन्ज भन्सारले जेठ महिनामा भने लक्ष्यभन्दा बढि राजश्व संकलन गरेको हो। वीरगन्ज भन्सारले विभागले दिएको लक्ष्यभन्दा झण्डै सवा अर्ब बढी अर्थात १८ अर्ब ८ करोड ३७ लाख ४१ हजार रुपैयाँ संकलन गरेको हो। जुन मासिक लक्ष्यभन्दा ७ दशमलव ९१ प्रतिशतले बढी हो। भन्सार विभागले गत जेठमा वीरगन्ज भन्सारलाई १६ अर्ब ७५ करोड ६८ लाख ८५ हजार रुपैयाँ राजश्व संकलनको लक्ष्य दिएको थियो। वीरगन्न्ज भन्सारले चालु आर्थिक वर्षको साउनदेखि जेठ मसान्तसम्म ११ महिनाको अवधीमा पनि लक्ष्यभन्दा करिब ३ अर्ब बढी राजश्व संकलन गरेको छ। ११ महिनाको अवधीका लागि १ खर्ब ८५ अर्ब ६१ करोड ९५ लाख १९ हजार रुपैयाँ राजश्व संकलनको लक्ष्य पाएको वीरगन्ज भन्सारले यस अवधिमा लक्ष्यभन्दा १ दशमलव ७० प्रतिशतले बढी अर्थात १ खर्ब ८८ अर्ब ७८ करोड ६४ लाख १० हजार रुपैयाँ राजस्व उठाएको हो। जेठ महिनामा इन्धनको आयात बढेसंगै त्यसको सकरात्मक प्रभाव राजश्व संकलनमा परेको वीरगन्ज भन्सार कार्यालयका प्रमुख भन्सार अधिकृत हरिहर पौडेलले बताए।"
पर्यटनमन्त्रीद्वारा नेपाल एयरलाइन्सका अध्यक्षमाथि गालीगलौज र हातपात (अडियोसहित),"मन्त्री हुकुमी, कर्मचारी निरीह काठमाडौं : पर्यटनमन्त्री प्रेम आलेले नेपाल एयरलाइन्सका अध्यक्ष युवराज अधिकारीलाई आफ्नो कार्यकक्षमा बोलाएर हातपात गरेका छन्। फोहोरी गाली गर्दै धकेल्न थालेपछि त्यहाँ रहेका तेस्रा व्यक्तिले रोकेको अन्नपूर्ण पोस्ट्लाई प्राप्त अडियोमा प्रस्टै सुन्न सकिन्छ। पर्यटन मन्त्रालय उच्च स्रोतका अनुसार मन्त्री आलेले नेपाल एयरलाइन्समा ठूलो मात्रामा मान्छे राख्न (आफूले पठाएका व्यक्तिलाई जागिर दिन) अह्राएका थिए। अध्यक्ष अधिकारीले केहीलाई जागिर लगाइसकेका थिए। केहीलाई लगाउने प्रक्रियामा थिए। मन्त्री निरन्तर ताकेतामा मात्र थिएनन्, तुरुन्त राखी दिन धम्क्याउँदै आएका थिए। स्रोत भन्छ अधिकारीले तलबाट दरबन्दी बनाउन, टिप्पणी आउन बाँकी रहेको कारण देखाएका थिए। पहिलो धम्की : फोनबाट केही दिनअघि मन्त्री आलेले अधिकारीलाई टेलिफोन गरे। अधिकारी : हेलो। आले : हेलो। अधिकारी : हजुर मन्त्रीज्यू, नमस्कार। आले : नमस्कार। अब नगर्नुहोस् है तपाईं। पर्दैन, तपाईंले गर्न। अधिकारी : किन नि ! के गरिनँ र ? आले : घण्टा गर्ने (अश्लील शब्द) सोमबार, सोमबार। (अति अश्लील शब्द) गर्ने सोमबारसम्म। अधिकारी : होइन, उ माग्नुपर्यो नि त्यो तलबाट। आले : पर्दैन, पर्दैन माग्नु। पर्दैन। अधिकारी :  यतियति चाहियो भनेर। आले : पख, पर्दैन, पर्दैन। पर्दैन गर्नु अब। अडियो सुन्नुस्:   पर्यटनमन्त्री प्रेम आलेद्वारा गालीगलौज ( ) दोस्रो दुर्व्यहार : कार्यकक्षमै दुई अडियोको शृंखला हेर्दा लाग्छ सम्भवत : अधिकारी त्यसपछि मन्त्री आलेको कार्यकक्षमा गए। (ढोका खुलेको सुनिन्छ। शायद त्यहाँबाट अधिकारी छिर्छन्।) अधिकारी : मन्त्रीज्यू, नमस्कार। आले : मोबाइल स्विच अफ गर् तेरो पहिला। स्विच अफ गर्। (खत्र्याखुत्रुक आवाज आउँछ। शायद मोबाइल तानातान चल्छ।) आले : चोर (अति अश्लील शब्द)। के गर्छस् तैंले ? मेरो के घण्टा गर्छस् तैंले ? के गर्छस् ?  (अति अश्लील शब्द)। (डाङडाङ डुङडुङ आवाज आउँछ, हातपात गरेको प्रस्टै थाहा हुन्छ) अस्पष्ट आवाज : मन्त्रीज्यू नगर्नुहोस्। मन्त्रीज्यू नगर्नुहोस्। तेस्रो व्यक्तिको आवाज सुनिन्छ : मन्त्रीज्यू प्लिज। मन्त्रीज्यू नगर्नुहोस्। आले : सेन्टरमा तान्दिन्छु भोलि।  (अति अश्लील शब्द)। अधिकारी : मिलाउँछु भनिसकेँ त। आले : तैंले के गर्छस् ? अधिकारी : मैले गर्छु भनिसकेँ त अनि। भइहाल्यो त। आले : कति चोटि भन्ने ? कति चोटि भन्ने ? कति चोटि भन्ने ? हँ ? भन् त ? (केही अस्पस्ट कर्याककर्याक आवाज आउँछ। सम्भवत : मन्त्रीले अधिकारीको शरीरमा कुनै डिभाइस छ कि भन्ने आशंकामा छामछुम गर्छन्।) अधिकारी : छैन, छैन। केही छैन। आले : स्विच अफ गरेर अगाडि राखिदे। तेस्रो व्यक्ति : अफै गर्दिनु ? हस्। अडियो सुन्नुस्:   पर्यटनमन्त्री प्रेम आलेद्वारा नेपाल एयरलायन्सका अध्यक्षमाथि हातपात ( )"
एसपीपीका विषयमा भएको सहमतिको कागजात सात दिनभित्र उपलब्ध गराउन सरकारलाई निर्देशन,काठमाडौं : संसदीय समितिले अमेरिकी स्टेट पार्टनरसिप प्रोग्राम (एसपीपी) का सम्बन्धमा भएका पत्राचार वा सहमतिको कागजात सात दिनभित्र उपलव्ध गराउन सरकारलाई निर्देशन दिएको छ । सिंहदरबारमा शुक्रबार बसेको संसदको अन्तर्राष्ट्रिय सम्बन्ध समितिको बैठकले एसपीपीका सम्बन्धमा नेपालको रक्षा र परराष्ट्र मन्त्रालय तथा नेपाली सेनाका तर्फबाट अमेरिकासँग गरेका पत्रचार वा सहमति सात दिनभित्र समिति उपलब्ध गराउन पत्राचार गर्ने निर्णय गरेको हो । बैठकले एसपीपीका विषयमा तत्कालीन परराष्ट्र सचिवको नेतृत्वमा रक्षा र गृहसचिव प्रधानसेनापति सम्मिलित कार्यदलको निष्कर्षलाई समितिसमक्ष प्रस्तुत गर्न निर्देशन दिने निर्णय भएको सभापति पवित्रा निरौलाले जानकारी दिइन्। एसपिपी इण्डो प्यासिफिक रणनीतिको हिस्सा बन्ने अमेरिकाको प्रतिवेदनपछि अब उप्रान्त यसमा नेपाल सरकार सहभागी नहुने अमेरिकालाई अवगत गराउन परराष्ट्र मन्त्रालयलाई निर्देशन दिने निर्णय बैठकले गरेको उनले बताइन्। प्रधानमन्त्रीको अमेरिका भ्रमणका क्रममा कुनै पनि विवादास्पद सहमति वा कार्य नगर्न निर्देशन दिएको सभापति निरौलाले बताइन्।
महालक्ष्मी बैंकका ग्राहकलाई कालिज गार्डेन इको रिसोर्टमा छुट,"काठमाडौं : महालक्ष्मी विकास बैंक लिमिटेड र हेटौडा११ स्थित कालिज गार्डेन इको रिसोर्टबीच सहकार्य गर्ने सम्बन्धी समझदारी पत्रमा हस्ताक्षर भएको छ। उक्त सम्झौता पश्चात यस बैंकको डेबिट कार्ड, क्युआर(स्क्यान पे) महालक्ष्मी मोबाइल बैंकिङमार्फत भुक्तानी गर्ने ग्राहक महानुभावहरुले विभिन्न सेवाहरुमा आकर्षक छुट प्राप्त गर्न सक्ने बैंकले जनाएको छ।"
"डोटीको उडितोलामा घरभित्र पस्यो चितुवा, दुईजना घाइते","डोटी : डोटीको दिपायल सिलगढी नगरपालिका वडा ७ उडितोलामा घरभित्र चितुवा पसेको छ । घरभित्र पसेको चितुवाले दुईजनालाई घाइते बनाएको छ । शुक्रबार बिहान साढे १० बजेतिर तल्लो उडितोलास्थित पार्वती विकको घरभित्र चितुवा पसेको प्रहरीले जनाएको छ । चितुवाको आक्रमणबाट पार्वती विक र उनकी छोरी लक्ष्मी विक घाइते भएको जिल्ला प्रहरी कार्यालय डोटीले जानकारी दिएको छ । जिल्ला प्रहरी कार्यालय डोटीका प्रहरी निरीक्षक लक्ष्मीराज जोशीका अनुसार घरभित्र रहेका उनीहरूलाई चितुवाले आक्रमण गरेको हो । घरभित्र छिरेको चितुवा केही बेरपछि मात्रै निस्किएको थियो । चितुवाको आक्रमणमा परेकी ४५ वर्षीया पार्वतीको हात, टाउकोमा र उनकी ३ वर्षीया छोरी लक्ष्मीको घाँटी र टाउकोमा चोट लागेको छ । उनीहरूको अवस्था सामान्य रहेको र जिल्ला अस्पताल डोटीमा उपचार भइरहेको छ । यसरी दिउँसै चितुवा गाउँमा पसेपछि स्थानीय त्रसित भएका छन् । अहिले जिल्ला प्रहरी कार्यालय डोटी र डिभिजन बन कार्यालय डोटीको टोली र स्थानीयको सहयोगमा चितुवालाई बनतिर पठाइएको छ ।"
समृद्धि फाइनान्सले ल्यायो ७२ महिनामा पैसा दोब्बर हुने निक्षेप योजना,"काठमाडौं : समृद्धि फाइनान्सले मुद्दति निक्षेपको योजनाअन्तरगत ७२ महिनामा पैसा दोब्बर हुने निक्षेप योजना सार्वजनिक गरेको छ । यसका साथै फाइनान्सले १० वर्षमा तेब्बर, १५ वर्षमा पाँच गुणा र २० वर्षमा आठ गुणा हुने निक्षेप योजना पनि सार्वजनिक गरेको छ । समृद्धि फाइनान्सको पाँचवटै शाखाबाट यो सेवा लिन न्यूनतम ५० हजार देखि नै खाता खोल्न सकिने व्यवसाय प्रवद्र्धन विकासका अधिकृत सुरज कुमार सर्राफले जानकारी दिए। फाइनान्सले मुद्दति निक्षेपमा सर्वाधिक १२२५, र बचत निक्षेपमा अधित्तम १० सहित आर्कषक व्याजदरसहितका विभिन्न बचत खाताहरु समेत सञ्चालनमा ल्याएको छ । फाइनान्सले हाल पाँचवटा शाखाबाट सेवा प्रवाह गर्दै आएको छ। शाखा सञ्जाल विस्तारका क्रममा चाँडै नै जनकपुर, इटहरी र बनेपामा पनि शाखा सञ्चालन हुने जनाएको छ ।"
एमालेबाट निर्वाचित जनप्रतिनिधिको संकल्पः सदाचारमा नमूना बन्नेछौं,"काठमाडौंः नेकपा एमालेका तर्फबाट निर्वाचित जनप्रतिनिधिहरूले सदाचारमा नमूना बन्ने प्रतिबद्धता गरेका छन् । काठमाडौंमा जारी प्रशिक्षणका क्रममा जनप्रतिनिधहरुले हामीहरू सदाचारमा नमूना बन्नेछौँभन्दै संकल्प गरेका हुन् । शासक होइन, जनताका सेवक हुने संकल्पपत्रमा उल्लेख छ । पालिकाहरू सुशासनका नमूना बन्ने, सदाचारमा नमूना बन्ने, कडाइका साथ भ्रष्टाचार नियन्त्रण गर्ने संकल्पपत्रमा भनिएको छ । भ्रष्टाचारी, व्यभिचारी, अनियमितता र सार्वजनिक सम्पत्तिको दोहनमा सङ्लग्नहरूलाई कानुनी कारबाहीको दायरामा पुर्याउन अग्रणी भूमिका खेल्ने उनीहरुको संकल्प छ । संकल्पपत्रमा भनिएको छ, समाजमा व्याप्त कुरीति, कुसंस्कार, रुढी र सामाजिक विकृतिविरुद्धको अभियानमा अग्रपंक्तिमा उभिएर सामाजिकसांस्कृतिक रुपान्तरणको अगुवाइ गर्नेछौँ । समाजको विकास, असल मूल्य, मान्यता र संस्कार स्थापित गर्न भूमिका खेल्नेछौँ । स्थानीय तह निर्वाचन २०७९ मा एमालेका तर्फबाट निर्वाचित जनप्रतिनिधिहरू, पार्टीका सिद्धान्त, नीति र कार्यदिशाबाट दिशा निर्देशित हुँदै, निर्वाचनमा जारी घोषणापत्र र प्रतिवद्धतालाई आधार मानेर, निर्वाचनमा अभिव्यक्त जनअभिमत, मतदाताहरूले गरेको आशा, अपेक्षालाई केन्द्रबिन्दुमा राखेर संकल्प गरेका हुन् ।"
केयूकेएलका सीइओको राजीनामा माग गर्दै कर्मचारी आन्दोलनमा,"काठमाडौं : काठमाडौं उपत्यका खानेपानी लिमिटेड(केयूकेएल) का प्रमुख कार्यकारी अधिकृत(सीइओ) मिलन कुमार शाक्यको राजीनामा माग गर्दै कर्मचारीहरुले आन्दोलनमा उत्रिएका हुन्। खानेपानी ट्रेड युनियनका कर्मचारीहरुले विगत लामो समय देखिनै कम्पनीको संस्थागत, नीतिगत तथा प्रशासनिक सुधारका मागहरु प्रमुख कार्यकारी अधिकृतसमक्ष राख्दै आएको तर व्यवस्थापन पक्षबाट बेवस्ता गरिदैं आएको र कार्यान्वयन गर्ने तर्फ उदासिनता देखाएको हुँदा केयूकेएलका सीइओ पदबाट शाक्यको राजीनामा माग गरेका हुन्। सन्तकुमार बोहरा अध्यक्ष रहेको काठमाडौं उपत्यका खानेपानी लिमिटेड कर्मचारी संघ, बिपिन सोब अध्यक्ष रहेको काठमाडौं उपत्यका खानेपानी लिमिटेड कर्मचारी कल्याण परिषद्, शारदा कडायत अध्यक्ष रहेको लोकतान्त्रिक कर्मचारी संघ र गोपालसिंह धामी अध्यक्ष रहेको केयुकेएल एकीकृत स्वतन्त्र कर्मचारी युनियनले विभिन्न मागहरु राख्दै सीइओको राजीनामा माग गरेका हुन्।"
असार ९ देखि बालबालिकालाई फाइजर खोप,"काठमाडौं : सरकारले असार ९ गतेदेखि बालबालिकाका लागि फाइजर खोप दिने अभियान सुरु गर्दैछ। स्वास्थ्य सेवा विभागअन्तर्गत परिवार कल्याण महाशाखाले ५ देखि १२ वर्ष उमेर समूहलाई लक्षित गरेर खोप अभियान सुरु गर्न लागेको हो। खोप अभियान विद्यालय केन्द्रित हुनेछ। विद्यालय परिचयपत्र, उमेर खुल्ने प्रमाणपत्र र अभिभावकको स्वघोषणालाई आधार मानेर खोप दिइने छ। विद्यालयले तयार गरेको कक्षागत सूची, नामावली वा विद्यालयले उपलब्ध गराएको परिचय पत्रलाई खोप दिने आधारका रुपमा राखिएको छ। त्यस्तै विद्यालयमा सूचीकृत नभएका बालबालिकाहरूको लागि उमेर खुल्ने परिचय पत्र वा निजको अभिभावकले स्वः घोषणा गरेको उमेर, दोस्रो मात्रा लिनको लागि पहिलो मात्रा लिएको खोप कार्डलाई आधार मानेर खोप अभियान सञ्चालन हुनेछ। पहिलो मात्रा लगाएको २१ दिनपछि दोस्रो मात्रा लगाइने खोप शाखाले जनाएको छ। पहिलो चरणमा असार ९ देखि १५ सम्म २७ जिल्ला र दोस्रो चरणमा भदौ ५ देखि ११ सम्म खोप अभियान सञ्चालन हुनेछ। पहिलो चरणमा प्रदेश नम्बर १ का झापा, इलाम, सुनसरी, मोरङ मधेस प्रदेशको सप्तरी, सिराहा, धनुषा, महोत्तरी, पर्सा, बागमती प्रदेशको मकवानपुर, सिन्धुली, चितवन, काभ्रेपलानचोक, काठमाडौं, भक्तपुर, ललितपुर, गण्डकी प्रदेशको कास्की, नवलपरासी पूर्वमा खोप अभियान चल्ने छ। लुम्बिनी प्रदेशको नवलपरासी पश्चिम, रूपन्देही, दाङ, बाँके, बर्दिया, कर्णाली प्रदेशको सुर्खेत, सुदुरपश्चिम प्रदेशको कैलाली, कन्चनपुर र डडेलधुरामा खोप लगाइने छ। त्यसका लागि स्वास्थ्यकर्मीहरुलाई तालिम दिइसकिएको परिवार कल्याण महाशाखा निर्देशक डा विवेक लालले जानकारी दिए। उनले भने, एक खोप केन्द्रमा कम्तिमा १ जना खोप दिने स्वास्थ्यकर्मी र थप लक्षित संख्याको आधारमा थप स्वास्थ्यकर्मी खटिनेछन्। अभियानको तयारी पूरा भइसकेको छ। प्रत्येक खोप केन्द्रमा २ जना स्वयंसेवक (कम्तिमा १ जना अनिवार्य महिला) र प्रति २०० थप लक्षित संख्याको लागि थप १ जना स्वयंसेवक र प्रत्येक स्वास्थ्य संस्थाबाट खोप केन्द्रमा एईएफआई अनुगमन, व्यवस्थापन र सहयोगको लागि १ जना तोकिएको स्वास्थ्यकर्मी परिचालन हुनेछन्। तोकिएका विद्यालयहरु, अभियानको अन्तिम दिन सबै स्वास्थ्य संस्थाहरुमा र अन्य तोकिएका बाह्य खोप केन्द्रहरुलाई खोप केन्द्रका रुपमा उपयोग गरिनेछ। विज्ञहरुका अनुार कोभिड१९ विरुद्धको यो खोप कोरोना भाइरस सार्स कोभ टुको आनुबंशिक तत्व (आरएनए) प्रयोग गरेर तयार पारिएको हो। यो खोप बायोटेक्नोलोजी कम्पनी बायोनटेकले अमेरिकी कम्पनी फाइजरको सहयोगमा तयार गरेको हो। यो खोपको नाम फाइजरबायोएनटेक, टोजिनामेरान, कोमिरन्याटी रहेको छ।"
क्षमताभन्दा दोब्बर कैदीबन्दी : व्यवस्थापनमा समस्या,बाँके : बाँकेको नेपालगञ्जस्थित कारागारमा क्षमताभन्दा दोब्बर बढी कैदीबन्दी भएपछि व्यवस्थापनमा समस्या भएको छ। ३५० जनाको क्षमता रहेको कारागारमा हाल ७५३ जना कैदीबन्दी राख्नुपरेको नेपालगञ्ज कारागारका प्रमुख रामकुमार सोनकरले जानकारी दिए। उनका अनुसार क्षमताभन्दा बढी कैदीबन्दी भएका कारण गर्मी समयमा अलि बढी समस्या हुने गरेको छ। नेपालगञ्जमा यतिबेला अत्यधिक गर्मी भएका कारण कैदीबन्दीमा लुतो लगायतका सरुवा रोग र शौचालयको समस्या हुने गरेको छ। जीर्ण अवस्थामा रहेको कारागारमा क्षमताभन्दा दोब्बर कैदीबन्दी बस्नुपर्दा छालालगायत विभिन्न सरुवा रोगको समस्या देखिएको कारागारका स्वास्थ्य शाखा प्रमुख कविराम बुढाथोकीले जानकारी दिए। अहिले गर्मीका कारण कैदीबन्दीहरु दैनिकजसो बिरामी पर्ने गरेको उनको भनाइ छ। क्षमताभन्दा दोब्बर बढी कैदीबन्दी राख्नु परेकाले उनीहरुले न्यूनतम सुविधासमेत पाउनबाट वञ्चित बनेका छन्। कैदीबन्दीलाई व्यवस्थित रूपमा राख्ने उद्देश्यले सरकारले बाँकेको बैजनाथ गाउँपालिका३ नौंबस्तामा तीन हजार क्षमताको अत्याधुनिक क्षेत्रीय कारागार भवन निर्माण सुरु गरेको पाँच वर्ष बितिसक्दा पनि पूरा हुन नसक्दा थप समस्या बढेको कारागार प्रमुख सोनकरको भनाइ छ। उनले क्षेत्रीय कारागार भवन निर्माणमा ढिलाइ हुँदा कारागार प्रशासनलाई कैदीबन्दीको व्यवस्थापन गर्न सकस भएको बताए। रासस
एसपीपीबारे सरकारको टिप्पणी 'हल्का',"काठमाडौं : अमेरीकी साझेदारी सहयोग कार्यक्रम (एसपीपी)बारे सांसदहरुले प्रश्नका चाङ तेर्स्याए पनि सरकारले त्यसको स्पष्ट जवाफ दिन सकेन। संसदको अन्तर्राष्ट्रिय सम्बन्ध समितिले शुक्रबार परराष्ट्रमन्त्री नारायण खड्का र नेपाली सेनाका प्रधान सेनापति प्रभुराम शर्मालाई बोलाएको थियो। बैठकमा उपस्थित सांसद्हरुले दर्जनौं प्रश्न गरे। उनीहरुको प्रश्नय थियो, 'एसपीपी सम्झौता के हो? कसको स्वीकृतिमा नेपालमा आयो? के का लागि यो सम्झौता गरिन खोजिँदैछ?' नेकपा एकीकृत समाजवादीका अध्यक्ष एवं पूर्वप्रधानमन्त्रीसमेत रहेका माधव कुमार नेपालले एसपीपीबारे स्पष्ट पार्न सरकार यससँग सम्बन्धित निकायलाई आग्रह गरेको थियो। एसपीपीबारे तर्क वितर्क हुन थालेका छन्। सत्य के हो बुझ्न सकिएन। २७ अक्टुवर २०१५ को पत्र प्राप्त भएको छ। कुन प्रधानमन्त्रीको पालामा, कुन रक्षा मन्त्रीको पालामा भयो थाहा पाउनुपर्छ, उनले भने। उनले एसपीपी सम्झौताकोफ वास्तविकता र संलग्नतामाथि प्रश्न उठाए। एसपीपीमा नेपालको संलग्नतामाथि प्रश्न उठेको छ। त्यो दस्तावेजको वास्तविकता के हो?, उनले भने। एसपीपीले देशलाई तरंगित पारेको भन्दै नेपाल कुनै पनि सैन्य गठबन्धनमा अरुको सुरक्षा घेरामा प्रयोग हुन नसक्ने बताए। नेकपा एमाले नेता भीम रावलले छानविन समिति गठन गर्नुपर्ने माग गरे। उनले भने, कुन मन्त्रीको पालामा एसपीपीको कुरा अघि बढेको हो? त्यसको अध्ययनका लागि छानबिन समिति गठन गरियोस्। हल्का जवाफ दिएर हुँदैन।' उनले एसपीपीमा सहभागी हुँदैनौं भन्ने आधिकारिक पत्र नपठाएसम्म ढुक्क हुने अवस्था नरहेको स्पष्ट पारे। 'स्टेट पार्टनरसिप प्रोग्राममा सहभागी हुँदैनौं भनेर नेपालले पत्र पठाएपछि मात्रै ढुक्क हुने अवस्था आउँछ। हामी अमेरिकाले माग गरेबमोजिम हिन्द प्रशान्त रणनीतिको अंग भएको कार्यक्रममा सहभागी हुँदैनौ भनेर पत्र पठाइनुपर्छ। अनिमात्र विश्वास गर्ने ठाउँ हुन्छ, उनले भने। सांसदहरुले उठाएको प्रश्नको जवाफ दिँदै परराष्ट्र मन्त्री खड्काले एसपीपीबारे धेरै नकोट्याउन आग्रह गरे। प्रधानमन्त्री तहबाट एसपीपी हुँदैन भनिसकेपछि यसबारे के हो? कसो हो? नभनौं। एउटै विषयलाई कोट्याउन जरुरी छैन, उनले भने। एसपीपीबारे परराष्ट्र मन्त्री खड्काले च्याप्टर क्लोज भनेपछि समिति सभापति पवित्रादेवी निरौलाले भने, कुनै पनि विषयमा सदन स्पष्ट हुन चाहन्छ। यो आवश्यकता पनि हो।"
सुशासन कायम गरी जनभावनानुसार काम गर्न जनप्रतिनिधिलाई प्रधानमन्त्रीको निर्देशन,कञ्चनपुर : प्रधानमन्त्री शेरबहादुर देउवाले इमानदार भइ कामकाज गर्न जनप्रतिनिधिलाई निर्देशन दिएका छन् । नेपाली कांग्रेस कञ्चनपुर जिल्ला कार्यसमितिद्वारा स्थानीय पालिकाहरूमा निर्वाचित जनप्रतिनिधिको सम्मानमा शुक्रबार आयोजित शुभकामना आदानप्रदान कार्यक्रममा प्रधानमन्त्री देउवाले आफू निर्वाचित भएको क्षेत्रका जनताको हितमा दत्तचित्त भएर काम गर्न आग्रह गरेका हुन्। प्रधानमन्त्री देउवाले जनताका पक्षमा समर्पित भइ कामकाज गर्न आग्रह गरे। जनता रहे मात्र राजनीतिक पार्टी रहने बताउँदै प्रधानमन्त्री देउवाले जिल्लास्थित निर्वाचन क्षेत्र र पालिकाहरूमा सुशासन कायम गरी जनभावनानुसार काम गर्न जनप्रतिनिधिसँग अनुरोध गरे। आजै प्रधानमन्त्री देउवा सुदूरपश्चिम विश्वविद्यालयकको दोस्रो दीक्षान्त समारोहमा सहभागी हुने कार्यक्रम छ ।
एमसीसी प्रभावितका लागि ६ बुँदे माग,"नुवाकोट : नुवाकोटको बेलकोटगढी नगरपालिकाले एमसीसी परियोजनासँग प्रभावित क्षेत्रको लागि विभिन्न ६ बुँदे मागहरु राखेको छ। सो नगरपालिकाले उक्त परियोजनाको कारण नगरपालिकाले ठूलो परिणाममा कृषियोग्य जमिन गुमाउन परेकाले समग्र नगरबासीको हितमा कार्य गर्न माग गरेको हो। परियोजनाले नेपालको लागि कार्य गर्ने एमसीए नेपाल र सामाजिक जीवनयापनसम्बन्धी कार्य गर्दै आएको सप्रोस नेपालले बेलकोटगढी नपा७ रातमाटेमा एमसीसी परियोजनासँग प्रभावितहरु तथा प्रतिनिधिहरुसँगको भेटमा मेयर जगतबहादुर गुरुङले परियोजना निर्माणलाई नगरपालिकाले जनपक्षमा सहयोग गर्ने बताए। उनले परियोजनामार्फत् पनि नगर विकासमा पूर्ण सहयोगको लागि माग गरे। उनले एमसीसी परियोजनाका कारण नगरपालिकाले ठूलो सम्पत्तिको रुपमा खेतीयोग्य जमिन गुमाउनुका साथै सानाठूला गरी धेरै उद्योगहरु गुमाएकाले आगामी दिनमा नगरबासीको हितका कार्य हुनुपर्ने माग गरेका छन्। एमसीसी परियोजनासँग बेलकोटगढी नगरपालिकाले एमसीसी परियोजनाले वेलकोटगढी७ लगायत १३ वटै वडामा प्रविधिक शिक्षा, स्वास्थ र यातायातमा सहजकर्ताको रुपमा काम गर्नुपर्ने, परियोजनाले नियुक्ति गर्ने कर्मचारीको हकमा बेलकोटगढिलाई पहिलो प्रथामिकतामा राख्नुपर्ने माग गरेको छ। त्यस्तै भूमीहीनहरुको रुपमा पुगेको बेलकोटगढी७ का जनताको लागि पुनर्वासको व्यवस्था गरिनुपर्ने, देश संघीय लोकतान्त्रिक गणतन्त्रमा रहेको र सोहीअनुसार देशको नेतृत्वदायी भूमिका निर्वाह गरिरहेको अवस्थामा दलित, जनजाति, गरिब, सीमान्तकृत, अल्पसंख्यक भनेर आरक्षण छुट्याउँदा सहिद तथा बेपता परिवारलाई पनि समेटिनुपर्नेलगायत माग गरेको छ। नपाले राखेको अन्य मागहरुमा एमसीसी परियोजनाको निर्माणाधीन भौतिक संरचना विकास र अन्य कार्हरुमा आउने बाधा अचर्ना र समस्यामा आगामी दिनमा स्थानीय सरकारलेनै यसको सहजकर्ताको भूमिका निभाउनुपर्ने, परियोजनाले कम्तिमा पनि नगरभित्रको २ वटा पक्की सडक निर्माण गर्नुपर्ने मागहरु मेयर जगतबहादुर गुरुङले प्रतिनिधिमार्फत् राखेका हुन्। माग राख्दै प्रतिनिधिहरुसँगको भेटमा बेलकोटगढीका उपमेयर शिवप्रसाद दाहाल र प्रमुख प्रसासकीय अधिकृत दीपकप्रसाद खतिवडालगायतको सहभागिता थियो।"
पुतलीबजारका ४९ जनालाई सम्मान,"स्याङ्जा : नेपाली कांग्रेस पुतलीबजार नगर कार्यसमितिले विभिन्न पदमा निर्वाचित ४९ जनालाई सम्मान गरेको छ। कांग्रेसका विभिन्न पद र जिम्मेवारीमा रही जिल्ला सभापति, जिल्ला समन्वय समिति प्रमुख, स्थानीय तहमा निर्वाचित अध्यक्ष र वडासदस्य सम्मका पदमा विजयी भएकालाई सम्मान गरिएको हो। कांग्रेसको जिल्ला अधिवेशनबाट जिल्ला सभापतिमा निर्वाचित राजु थापा, जिल्ला समन्वय समिति प्रमुख श्रीप्रसाद जिटी, सदस्य नेमबहादुर रानासहित हालैसम्पन्न स्थानीय निर्वाचनमा निर्वाचित सबैलाई सम्मान गरेको हो। पुतलीबजार नगरप्रमुख तुलसीराम रेग्मी, उपप्रमुख देवी अर्याल र नगरभित्रका १४ वडा मध्ये ९ वटा वडामा नेपाली काँग्रेस विजयी भएको छ। निर्वाचित वडामा एक सदस्य बाहेक सबै वडामा नेपाली काँग्रेसको प्यानल नै विजयी भएको थियो। सम्मान कार्यक्रमको उदघाटन गर्दे गण्डकी प्रदेश उपसभापति कल्पना तिवारीले स्थानीय तहमा झैं अब हुने प्रादेशिक र संघिय निर्वाचनमा पनि कांग्रेसलाई विजयी गराउन आग्रह गरिन्। यसैगरी कार्यक्रममा कांग्रेस जिल्ला सभापति राजु थापाले पार्टीमा योगदान पुर्याउने सबै अग्रजलाई सम्मान र कांग्रेसको संगठनलाई तल्लोतहदेखि माथिल्ला तहसम्म संगठित र बलियो बनाउन सबैलाई जुट्न सुझाव दिए। संविधानसभा सदस्य समेत रहेको थापाका अनुसार, वीपी कोइरालाले भने झैं कांग्रेसको संगठन बनाउन स्याङ्जा जाउँ भन्ने भनाईलाई सार्थक बनाउन सबै कांग्रेसजन एकजुट हुन जरुरी छ। कार्यक्रममा समन्वय प्रमुख श्रीप्रसाद जिटी, कांग्रेस उपसभापति केदार काफले, सचिव दामोदर लम्साल, पुतलीबजार नगरप्रमुख तुलसीराम रेग्मी, उपप्रमुख देवी अर्याल, कांग्रेस प्रवक्ता भरतप्रसाद लम्साल, महासमिति सदस्यहरु कृष्णप्रसाद अर्याल, तारा मल्ल, अनिता रुचाल, प्रदेश क का सभापति केशरबहादुर खाँण(धुव), जिल्ला सदस्य हिरादेवी शर्मा, तरुण दलका सदस्य रविन केसी लगायतले शुभकामनासहित बधाई मन्तब्य ब्यक्त गरे। नगरसभापति सुरजकुमार अधिकारीको सभापतित्वमा सम्पन्न कार्यक्रममा सचिव महादेव श्रेष्ठले संचालन गरेका थिए। यही बैशाख ३० गते सम्पन्न स्थानीय तहको निर्वाचनमा पुतलीबजार नगरपालिकाभित्र कांग्रेसका तर्फबाट निर्वाचित प्रमुख, उपप्रमुखसहित सबै जनप्रतिनिधीहरु, कार्यपालिका सदस्य, जिल्ला समन्वय समितिका प्रमुख र सदस्य सबैलाई सम्मानपत्र, दोसल्ला, खादा र मालासहितले सम्मान गरेको हो।"
जागिर गरेको ५ वर्षमै सुब्बाले कमाए ६ करोड बढी रुपैयाँ,काठमाडौं : स्थानीय विकास प्रशिक्षण प्रतिष्ठान झापाका तत्कालीन वरिष्ठ व्यवस्थापन सहायक भिमकान्त भण्डारीले सार्वजनिक पदमा रहँदा ६ करोड २४ लाख ४ हजार ६ रुपैयाँ कमाएको पाइएको छ। अख्तियार दुरुपयोग अनुसन्धान आयोग टंगालका अनुसार भण्डारीले २०७३ असोज २१ गते राजपत्र अनंकित प्रथम श्रेणी अन्तर्गत वरिष्ठ व्वस्थापन सहायक पदबाट सार्वजनिक सेवामा प्रवेश गरेका थिएभने २०७७ साउनमा स्वेच्छिक अवकाश भएको र सेवा प्रवेश गरेको मितिदेखि २०७८ पौष मसान्तसम्ममा कमाएको ६ करोड २४ लाख ४ हजार ६ रुपैयाँको स्रोत खुलेको छैन। भण्डारीले कमाएको सो रकमको माग दाबीसहित शुक्रबार विशेष अदालत काठमाडौंमा आरोपपत्र दायर गरिएको अख्तियार दुरुपयोग अनुसन्धान आयोगले जनाएको छ।
नेपाल अरुको सुरक्षा घेरामा रहन सक्दैन : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले अमेरिकी स्टेट पार्टनरसिप (एसपीपी) मा नेपालको संलग्नतामाथि प्रश्न उठेको भन्दै सरकारले स्पष्ट पार्नुपर्ने बताएका छन् । संसदको अन्तर्राष्ट्रिय सम्बन्ध समितिमा बोल्दै अध्यक्ष नेपालले एसपीपीबारे अलग अलग धारणा बाहिर आइरहेको भन्दै सरकारले यसबारे प्रष्ट पार्नुपर्ने बताएका हुन् । उनले भने, तर्क वितरक हुन थालेका छन् । सत्य के हो बुझ्न सकिएन । २७ अक्टुबर २०१५ को पत्र प्राप्त भएको छ । कुन प्रधानमन्त्रीको पालामा, कुन रक्षामन्त्रीको पालामा भयो थाह पाउनुपर्छ । एसपीपीमा नेपालको संलग्नतामाथि प्रश्न उठेको भन्दै यसको दस्तावेजको वास्तविकता के हो भन्दै प्रश्न गरे। एसपीपीले देशलाई तरंगित पारेको भन्दै नेपाल कुनै पनि सैन्य गठबन्धनमा अरुको सुरक्षा घेरामा प्रयोग हुन नसक्ने बताए ।"
'मंकिपक्स' को आशंका गरिएका पुरुषमा कुष्ठरोग देखियो,"काठमाडौं : नेपालमा मंकिपक्सका शंकास्पद भनिएका एक पुरुषमा कुष्ठरोग देखिएको छ। दुबईहुँदै नेपाल आएका ती २६ वर्षीय पुरुषमा मंकिपक्सको संक्रमण देखिएपछि टेकुस्थित शुक्रराज ट्रपिकल तथा सरुवा रोग अस्पतालमा भर्ना गरिएको थियो। ती पुरुषको रिपोर्टमा कुष्ठरोग पोजिटिभ देखिएको टेकु अस्पतालमा कार्यरत एक चिकित्सकले बताए । उनले भने, 'एउटा रिपोर्टमा कुष्ठरोग पोजिटिभ देखिएको छ । मंकिपक्सको शंकास्पद लक्षण देखिएपछि टेकु ल्याइएको थियो ।' त्रिभुवन अन्तर्राष्ट्रिय विमानस्थल हेल्थ डेस्कमा परीक्षणका क्रममा ती पुरुषमा मंकिक्सभाइरस संक्रमणको आशंका गरेर टेकु पठाएको थियो । अस्पतालले प्रयोगशाला परीक्षण र ड्रमाटोलोजिष्टहरुको टीमले गरेको अनुसन्धानले संक्रमण मंकिपक्सको नभइ कुष्ठरोग भएको पत्ता लागेको हो । टेकु अस्पतालमा कार्यरत एक चिकित्सककाअनुसार ती पुरुषमा केही दिनअघि ज्वरो आएको थियो ।"
संसदमा खगराज अधिकारीको प्रश्न : सेनाले कसको स्वीकृतिमा एसपीपीबारे पत्र पठाएको हो?,"काठमाडौं : सांसद खगराज अधिकारीले अमेरिकाको स्टेट पार्टनरसिप प्रोग्राम (एसपीपी) माथि प्रश्न उठाएका छन् । शुक्रबार प्रतिनिधि सभामा बोल्दै सांसद अधिकारीले एसपीपीको सम्बन्धमा सेनाले सरकारको स्वीकृतमार्फत पठाएको र त्यो कसको स्वीकृतिमा पठाएको भन्दै प्रश्न गरेका हुन् । उनले पत्र नहेरिकन नैतिकताको पाठ सिकाउने मन्त्रीलाई एसपीपीका विषयमा जवाफ दिन सभामुखमार्फत चुनौती दिए। उनले भने,' पत्र नहेरिकन नैतिकताको पाठ सिकाउने मन्त्रीलाई सभामुखमार्फत चुनौती दिन चाहन्छु।' एसपीपी पत्र सुशील कोइरालाको पालमा भएको हो भन्ने कुरा जानकारी गराउन चाहन्छु। 'छानविन गर्न तयार छौं, माननीयज्यूहरु तयार हो । रक्षा मन्त्रालय तपाईको मातहतमा छ । त्यतिबेला सुशिल कोइरालाले लेखेको पत्र यहाँ ल्याउन म चुनौती दिन चाहन्छु । केपी ओलीको पत्र छ भने कि तपाईले छोड्नुपर्यो की मैले छोडन तयार छु । तपाई जान्नुहोस् सुशिल कोइरालाको पत्र भएको कुरा जानकारी गराउन चाहन्छु ।'"
दाहुवाका सीसीटिभी किन्दा २ लाखदेखि ५ सयसम्मका उपहार,काठमाडौं : दाहुवा ब्रान्डको सीसी क्यामेरा खरिद गर्दा अधिकतम २ लाखदेखि ५ सयसम्मका उपहार पाइने भएको छ। नेपालका लागि दाहुवा ब्रान्डको आधिकारीक वितरक बिध म्यानेजमेन्ट प्रालिले उपभोक्ताहरुको लागि स्क्रयाच कार्ड मार्फत हात खाली नजाने उपहार योजना सार्वनजिक गरेको हो।
"मलेसियामा २४ घन्टामा २ हजारभन्दा बढीमा कोरोना सङ्क्रमण, पाँचको मृत्यु",मलेसिया : मलेसियामा गएको २४ घन्टायता मात्र कम्तीमा पनि २ हजार ३३ जनामा कोरोना सङ्क्रमण भएको बताइएको छ। यहाँ बाहिरबाट आएकामा नभएर देशभित्रै यी सङ्क्रमितहरु भेटिएको पनि यहाँका स्वास्थ्य क्षेत्रका अधिकारीहरुले जानकारी दिएका छन्। ती अधिकारीका अनुसार यहाँ गएको २४ घन्टामा मात्र कोरोना भाइरसको सङ्क्रमणबाट पाँच जनाको ज्यान गएको छ। यहाँ अहिलेसम्ममा कोरोना भाइरसको सङ्क्रमणबाट मात्र ३५ हजार ७३० जनाको ज्यान गएको बताइएको छ। मलेसियाका स्वास्थ्य अधिकारीहरुले यहाँ अहिले करिब २५ हजार जनाजति सक्रिय संक्रमितहरु रहेका छन्। तीमध्ये केही व्यक्ति आइसियुमा रहेका बताइएको छ। तर पछिल्ला केही हप्ता यता भने यहाँ कोभिड संक्रमितहरुको संख्या घटेको पाइएको छ। रासस
रामपुरमा राष्ट्रिय भूमि आयोगको केन्द्र स्थापना,"पाल्पा : पाल्पाको रामपुरमा राष्ट्रिय भूमि आयोगको केन्द्र स्थापना गरिएको छ। लालपुर्जा वितरण तथा भूमिहीनहरुको लगत अध्यावधिकका लागि कार्यालय स्थापना गरिएको हो। राष्ट्रिय भूमि आयोगका केन्द्रीय अध्यक्ष केशव निरौलाले केन्द्रको स्थापना गर्दै भूमिहीन दलित, भूमिहीन सुकुम्वासी र अव्यवस्थित बसोबासीलाई लालपुर्जा दिने गरी केन्द्र स्थापना गरिएको बताए। लालपुर्जा वितरण गर्ने कार्यक्रम असारभित्रैबाट सुरु गरिने उनले बताए। यसअघिका आयोगका निर्णय र स्थानीय सरकारको निर्णयानुसार नै आयोग अघि बढ्ने बताउँदै पुर्जा वितरण कार्य रामपुरबाट थालनी गर्ने अध्यक्ष निरौला बताए। यसअघि चार पटकसम्म भूमिहीन लगत माग भएर छानबिन सकिसकेका ७८३ भूमिहीनलाई पहिलो चरणमा लालपुर्जा दिइनेछ। तत्कालीन गाविस, स्कुल, क्याम्पसले बिक्री गरेका रसिदको भरमा भोगचलन गर्दै वर्षौंदेखि अव्यवस्थित रुपमा रहेका घरजग्गाको लालपुर्जा वितरणका सम्बन्धमा निर्वाचनका बेला चुनावी एजेन्डा बनेका छन्। लगत सङ्कलन र जग्गाधनी पुर्जाविहीन नागरिकको अवस्था मूल्याङ्कन भइसकेकाले आयोगको टोलीले प्रक्रिया अपनाउँदै लालपुर्जा वितरण गर्ने नगर प्रमुख रमणबहादुर थापाले बताए। राष्ट्रिय भूमि आयोग आयोगका जिल्ला अध्यक्ष मोहनलाल गैरेले पहिलेको आयोग र समितिले गरेर अन्तिम चरणमा पुर्याएको फाइलको समितिको टोलीले अध्ययन गरिरहेको बताए। टोलीले लालपुर्जा वितरणका लागि खोलिएको सेवा केन्द्रको कार्यालयमा रही भूमिहीनहरुको लगत अद्यावधिक गर्ने उनी बताउछन्। रामपुर नगरपालिका५ को वडा कार्यालयको तल्लो तलामा केन्द्र स्थापना गरिएको छ। रासस"
फेरि एकपटक कम्युनिष्ट एकीकरणको अभियानमा लाग्छु : वामदेव गौतम,"काठमाडौं : राष्ट्रिय सभाका सदस्य वामदेव गौतमले आफू फेरि एक पटक कम्युनिस्ट पार्टी एकीकरण अभियानमा जुट्ने बताएका छन्। शुक्रबार राष्ट्रिय सभामा बोल्दै नेता गौतमले अब एकपटक पार्टी एकीकरणका लागि जुट्ने बताएका हुन्। 'म फेरि कम्युनिष्ट आन्दोलनलाई एकीकरण गर्ने महाअभियानमा लाग्ने मनसायमा छु, 'केही समयमा घोषणा गरेर लाग्नेछु,'उनले भने सफल हुन्छु हुन्न थाहा छैन ।' उनले कम्युनिष्ट पार्टी एक होस् भनेर आफूले कुनै नेताका बारेमा आलोचना टिप्पणी नगरेको बताए। मेरो जीवनमा म निकै क्रिटीकल व्यक्ति हुँ। मैले पुष्पलालको पनि आलोचना गरेँ, मदन भण्डारीको आलोचना गरेँ, जीवराज आश्रितको पनि आलोचना गरेँ, उहाँहरुसित सैद्धान्तिक राजनीतिक संघष हुँदै आएको हो। म त्यसैमा दिक्षितजस्तो भएँ।'"
एसपीपीबारे प्रधानमन्त्रीले जबाफ दिनुपर्छ : रमेशजंग रायमाझी,"काठमाडौं : राष्ट्रिय सभा सांसद रमेशजंग रायमाझीले अमेरिकाको स्टेट पार्टनरसिप प्रोग्राम (एसपीपी) प्रकरणबारे प्रधानमन्त्रीको जबाफ माग गरेका छन्। शुक्रबार राष्ट्रियसभा बैठकमा नेता रायमाझीले एसपीपीबारे विभिन्न निकायबाट विभिन्न कुरा आएको भन्दै यसबारे प्रधानमन्त्री शेरबहादुर देउवाले जवाफ दिनुपर्ने बताए। 'जसले सम्झौता गरेर गएका छन्। सम्झौताको कुरा उठिरहेको छ। यो होइन भनेर सरकारका मन्त्री र प्रधानमन्त्रीले यसको जवाफ दिनुपर्छ,' उनले भने,' नियमावलीमा एउटा कुरा लेख्ने, अर्को कुरा खोजि गरेर हिँड्ने। प्रधानमन्त्रीले यसको जवाफ दिनुपर्छ।' उनले एसपीपी सम्झौता नेपालको हित विपरित रहेको बताए। सांसद रायमाझीले हरेक वर्ष मलको अभाव हुने भन्दै समयमै मल उपलब्ध गराउन आग्रह गरेर 'कृषिमा बजेट छुटयाउने अनि मल उपलब्ध नगराउने यो कसरी संभव हुन्छ, आफूले लगाएको लगानी उठ्दैन भने त्यो लगानीको कुनै अर्थ रहँदैन,' उनले भने। उनले सरकारले अलिलम्ब मल उपलब्ध गराउनुपर्ने माग राखे।"
दुई दशकपछि परिवारको सम्पर्कमा,"विराटनगर : कमजोर पारिवारिक आर्थिक अवस्थालाई मजबुद बनाउने योजनासहित धन कमाउन मोरङको पथरीशनिश्चरे नगरपालिका२ किराँत चोकका रेवतबहादुर लिम्बू २१ वर्षअघि मलेसियातिर लागे। वैदेशिक रोजगारीका लागि २०५८ साल फागुनमा मलेसिया जाँदा उनी २९ वर्षका थिए। साधारण लेखपढ थियो। टाठाबाठा पनि थिएनन्। पैसो कमाएर परिवारलाई खुसी र सुखसयलमा राख्ने सपना साँचेर बिदेसिएका उनी १ वर्षसम्म त सम्पर्कमै थिए। त्यसपछि परिवारसँग सम्पर्क टुट्यो। रेवतबहादुर एकाएक सम्पर्कविहीन बनेपछि परिवारमा चिन्ता थपियो। परिवार पिरोल्लियो। उनी उतै बेपत्ता भए। परिवारका सदस्यले धेरैतिर खोजी गरे। सकेसम्म हारगुहार गरे पनि अवस्था पत्ता नलागेपछि परिवारले माया मारे। अम्बरबहादुर लिम्बू र रनमाया लिम्बूका ७ भाइमध्ये उनी अन्तरे छोरा हुन्। ३ जना दिदीबहिनी छन्। काठमाडौंसम्म पुर्याएर मलेसिया मैले नै उडाएको थिएँ, रेवतबहादुरका कान्छा भाइ प्रवेश लिम्बूले भने, विदेश पुगेको १ वर्षपछि दाजु सम्पर्कविहीन हुँदा परिवारमा परेको पीडाको बयान गरी साध्य छैन। अहिले भने २१ वर्षपछि परिवारका सदस्यसँग रेवतबहादुरको भेट भएको छ। अहिले उनी ५० वर्षका छन्। दाजु जीवित हुनुहुन्छ जस्तो लागेकै थिएन। हामीले माया मारिसकेका थियौं, प्रवेशले भने, यतिका वर्षसम्म कसरी मलेसियामै रहनु भयो भनेर बुझ्न पाएका छैनौं। परिवारसँग सम्पर्क विच्छेदको कारण पनि बुझ्दै छौँ। उनका अनुसार रेवतबहादुरको स्मरणशक्ति कमजोर छ। शारीरिक एवं मानसिक रूपमा कमजोर अवस्थामा भेटिएका उनलाई उपचारका लागि विराटनगरको न्युरो अस्पतालमा भर्ना गरिएको छ। सुरुमा भेट हुँदा दाजुभाइ कसैलाई पनि नचिनेका रेवतबहादुरको ८७ वर्षीया आमा रनमायालाई देखेपछि भने आँखाभरि आँसु आएको प्रवेशले बताए। रेवतबहादुर आएपछि विदेश गएका पति फर्किएर आउने आशामा लामो समयदेखि बसेकी पत्नी तारा लिम्बू पनि खुसी भएकी छन्। सम्पर्कविहीन भएका पतिलाई २ दशकपछि उनले पाइन्। रेवतबहादुर र ताराबीच २०५४ सालमा विवाह भएको थियो। उनीहरूका एउटी छोरी छन्। छोरी पूर्णिमा शारीरिक रूपले अपांग छिन्। उनी डेढ वर्षकी हुँदा रेवतबहादुर बिदेसिएका थिए। अहिले पूर्णिमा लगभग २३ वर्षकी भइन्। पति हराए पनि परिवारका सदस्यको सहयोगमा अपांग छोरीलाई हुर्काएर तारा बसिन्। छोरीलाई यताउता गराउन अर्कैको सहयोग लिनुपर्छ। ह्वीलचेयरको सहारा चाहिन्छ। राम्ररी बोल्न सक्दिनन्। यसरी भयो परिवारसँग भेट मलेसियाबाट ३ महिनाअघि रेवतबहादुर नेपाल फर्किएको खुलेको छ। तर, घर भने गएनन्। डेढ महिनासम्म काठमाडौं बसेको पत्ता लागेको दाजु दिलमानले बताए। डेढ महिनादेखि मोरङको बेलबारी नगरपालिका१ मा दुर्गा भट्टराईले सञ्चालन गरेको नमस्ते होटलमा बस्दै आएको खुलेको छ। प्रहरीका अनुसार होटलमा रेवतबहादुर बस्ने र खाने मात्रै गर्थे। तर पैसा चाहिँ तत्कालै तिर्ने गरेको होटल सञ्चालकले प्रहरीलाई बताएका छन्। ठेगाना पूर्वकै विभिन्न ठाउँ बताउने गरेको पाइएको छ। होटलमै बस्दा एकपटक घर पथरी हो पनि भनेका रहेछन्, इलाका प्रहरी कार्यालय बेलबारीका प्रहरी निरीक्षक खगेन्द्र धमलाले भने, बुधबार एकाएक बिरामी परेपछि प्रहरीलाई खबर आयो। अन्योलताका बीच पथरी प्रहरीसँग समन्वय गरेर खोजी थाल्दा परिवार पत्ता लगाउन सफल भइयो। धमलाका अनुसार रेवतबहादुरले बिर्सिएको आफ्नो घर संयोगले पत्ता लाग्यो। स्पष्ट ठेगाना नखुले पनि इलाका प्रहरी कार्यालय पथरीले परिवारका सदस्यको खोजी थालेको थियो। बिरामी भएर बोल्न नसक्ने अवस्थामा प्रहरीले फेला पारे पनि परिवारका सदस्य सम्पर्कमा आएपछि सबै कुरा यकिन गरी जिम्मा लगाएर पठाइएको उनले बताए। रेवतबहादुरको साथमा ४ लाख ४२ हजार रूपैयाँ नगद र एउटा राहदानी फेला परेको जानकारी धमलाले दिए। राहदानीमा ठेगाना मोरङ मात्रै उल्लेख थियो। पछि परिवारका सदस्य सम्पर्कमा आएपछि यकिन गर्दै होटलबाट बिरामी अवस्थामा ल्याएर जिम्मा लगाइयो, प्रनि धमलाले भने, धेरै पटक सोधेपछि एउटा कुरा मात्रै बोल्ने भएकाले पनि कुरा बुझ्न सुरुमा गाह्रो भयो। स्वास्थ्य अवस्था कमजोर बन्दै गएपछि केही दिनदेखि होटलले पनि खानपानमा कडाइ गरेको पाइएको उनको भनाइ छ। माया मारेको व्यक्ति २१ वर्षपछि भेट्दा परिवारका सदस्य अत्यन्तै खुसी भएका छन्। उनीहरू चकित पनि भए, धमलाले भने, यति लामो समयसम्म हराएर अहिले भेटिनु पनि अचम्मको घटना हो। साथमा भेटिएका सबै सामग्री र नगद परिवारका सदस्यलाई जिम्मा लगाएर पठायौं। उनका अनुसार रेवतबहादुरसँग रहेको एउटा मोबाइलमा नवलपरासीका १ जना र मलेसियामा रहेका १ जना नेपालीको मात्रै नम्बर थियो। मलेसियामा रहेकासँग सम्पर्क गर्दा रेवतबहादुरले म घर पथरी पुगिसकें भनेका रहेछन्, उनले भने, मलेसियामा भएको सम्पर्कले पनि परिवारका सदस्य पत्ता लगाउन सहज भयो। घर पथरी भए पनि बेलबारीमा आएर डेढ महिनादेखि बसेकाले उनी मानसिक रूपमा कमजोर रहेको आंकलन गर्न सकिने प्रनि धमला बताउँछन्।"
भारतले चिनी नपठाए पनि अभाव नहुने,"काठमाडौं : पछिल्लो समय भारत सरकारले चिनी निर्यातमा रोक लगाएसँगै नेपाली बजारमा चिनीको मूल्य बढ्न थालेको छ। पछिल्लो १५ दिनको अवधिमा किलोमै २० ले चिनीको मूल्य बढेको गुनासो आएपछि वाणिज्य, आपूर्ति तथा उपभोक्ता संरक्षण विभागले चिनी उद्योगीसँग छलफल गरेको छ। चिनीको मूल्यका विषयमा विभागले चिनी उत्पादक सङ्घ, साल्टट्रेडिङ कर्पोरेशन तथा नेपाल खुद्रा व्यवसायी सङ्घका प्रतिनिधिसँग बिहीबार छलफल गरेको हो। विभागका महानिर्देशक लीलाप्रसाद शर्माले चिनीको मूल्यको विषयमा विभिन्न निकायका प्रतिनिधिसँग विभागमा छलफल गरिएको जानकारी दिए। चिनी उत्पादकले उत्पादन लागत बढ्दा चिनीको मूल्य बढेको भन्दै भारतीय प्रतिबन्धले मूल्यमा कुनै असर नगरेको बताएको उनले जानकारी दिए। छलफलमा चिनी उत्पादक सङ्घका उपाध्यक्ष राजकुमार अग्रवालले पछिल्लो समय पेट्रोलियम पदार्थको मूल्य बढ्दा त्यसको असर ढुवानीमा परेको जानकारी गराएका महानिर्देशक शर्माले बताएयो। पेट्रोलियम पदार्थको मूल्य बढ्दा त्यसको असर चिनी उत्पादनदेखि ढुवानीसम्म परेको भन्दै त्यसको कारण चिनीको मूल्य बढेको सङ्घले जनाएको छ। सङ्घले उद्योगबाटै प्रतिकिलो रु ९३८३ मा चिनी बिक्री गर्ने गरेको छ। 'उद्योगमै चिनीको मूल्य बढेको छ, उद्योग हुँदै होलसेल तथा खुद्रा पसलमा चिनी पुग्दा मूल्य बढी हाल्छ, अहिले चिनीको मूल्य बढ्नु स्वभाविक हो', उनले भने। भारतले जुन १ तारिखदेखि चिनी निर्यातमा रोक लगाएको थियो। भारतले चिनी निर्यातमा रोक लगाएसँगै नेपालमा चिनी उद्योगी तथा व्यवसायीले किलोमै २० बढाएका छन्। यसअघि प्रतिकिलो ९० मा पाइने चिनी भारतको प्रतिबन्धपश्चात ११० पुगेको छ। चिनीको अभाव हुँदैन : सङ्घ भारतले चिनी निर्यातमा प्रतिबन्ध लगाए पनि नेपाली बजारमा चिनीको अभाव नहुने चिनी उत्पादक सङ्घले जनाएको छ। चिनी उद्योगी तथा व्यवसायीसँग पर्याप्त मात्रामा चिनी मौज्दात रहेको सङ्घको जनाएको छ। चिनी उत्पादक सङ्घको तथ्याङ्कानुसार नेपालमा वार्षिक दुई लाख ७५ हजार मेट्रिक टन चिनीको माग रहेकामा आधा नेपालकै उत्पादनले पुग्दै आएको छ। नेपालमा १० चिनी उद्योगले चिनी उत्पादन गर्दै आएका छन्। स्वदेशी उद्योगले मात्रै वार्षिक एक लाख ३० हजार मेट्रिक टन चिनी उत्पादन गर्ने गरेकाले भारतले निर्यातामा रोक लगाउँदा नेपालमा खासै असर नपर्ने सङ्घले जनाएको छ। सङ्घको तथ्याङ्कानुसार चालु आर्थिक वर्षमा मात्रै नेपालका चिनी उद्योगले तीन लाख २१ हजार मेट्रिक टन चिनी उत्पादन गरेका छन्। स्वदेशी चिनी उत्पादनसँगै चालु आर्थिक वर्षको १० महिनामा नेपालले विभिन्न देशबाट रु चार अर्ब ८३ करोडभन्दा बढीको चिनी आयात गरेको छ। रासस"
एसपीपीबारे छलफल गर्न परराष्ट्रमन्त्री खड्का र प्रधानसेनापति शर्मा संसदीय समितिमा,काठमाडौं : प्रतिनिधिसभाको अन्तर्राष्ट्रिय सम्बन्ध समितिको बैठकमा परराष्ट्रमन्त्री नारायण खड्का र प्रधानसेनापति प्रभुराम शर्मा सहभागी भएका छन्। स्टेट पार्टनरसिप प्रोग्राम (एसपीपी)बारे छलफल गर्न संसदीय समितिले परराष्ट्रमन्त्री खड्का र प्रधानसेनापति शर्मालाई आमन्त्रण गरेपछि उनीहरु गएका हुन्। अमेरिकी स्टेट पार्टनरसिप प्रोगाम (एसपीपी)मा नेपाली सेनाको सहभागिता र सेनापतिको आसन्न अमेरिका भ्रमणबारे जानकारी लिन संसदीय समितिले महारथी शर्मालाई बोलाएको हो। समितिकी सभापति पवित्रा निरौला खरेलले सेनापतिको अमेरिका भ्रमण र एसपीपीमा सेनाको भूमिकाबारे जनआवाज उठेकाले संसदीय समिति स्पष्ट हुन खोजेको बताइन्। शुक्रबार बिहान ९ बजेपछि सिंहदरबारमा छलफल जारी रहेको छ। बैठकमा पूर्वरक्षामन्त्री ईश्वर पोखरेल र भीम रावल पनि सहभागी छन्। नेपाली सेनाले अमेरिकी सेनाको स्टेट पार्टनरसीप प्रोग्राम (एसपीपी)सम्बन्धी सार्वजनिक पत्रको सान्दर्भिकता अहिले नभएको जनाएको छ। सन् २०१५ को अक्टोबर २७ मा तत्कालीन प्रधानसेनापति राजेन्द्र क्षेत्रीले नेपालस्थित अमेरिकी राजदूत अलाइना बी टेप्लिजलाई स्टेट नेसनल गार्डसँग सहकार्यका लागि अनुरोध गर्दै लेखेको पत्र सार्वजनिक भएको थियो। त्यसपछि पत्रको आधिकारिकताबारे प्रश्न उठिरहेको छ। यसमा सैनिक जनसम्पर्क तथा सूचना निर्देशनालयले पत्र आधिकारिक नै भएको पुष्टि गरेको हो। सेनाका अनुसार नेपालमा विनाशकारी भूकम्पबाट ठूलो जनधनको क्षतिमा छिमेकी तथा विभिन्न मित्र राष्ट्रले उद्धारमा सहायता गरेको र त्यसको व्यवस्थापन नेपाली सेनाले गरेको थियो। जंगी अड्डाले फेरि झन् ठूलो भूकम्प जाने सम्भावना भनेपछि सन् २०१५ मा आधुनिक उद्धार प्रविधि र अनुभव साटासाटका लागि विभिन्न देशलाई अनुरोध गर्ने क्रममा अमेरिकालाई अनुरोध गरिएको र अहिले त्यसको सान्दर्भिकता नरहेको जनाएको छ। यसबारे यथार्थ विवरण लिन समितिमा बोलाइएको छ।
बालिका करणी आरोपमा जनप्रतिनिधि पक्राउ,रोल्पा : एक बालिकालाई करणी गरेको आरोपमा रोल्पाका एक जनप्रतिनिधि पक्राउ परेका छन्। बालिकालाई करणी गरेको आरोपमा त्रिवेणी गाउँपालिका६ का वडा सदस्य ३५ वर्षीय मोहन केसी पक्राउ परेका हुन्। गत जेठ ३० गते केसीले बालिकालाई जबर्जस्ती करणी गरेको उजुरी परेपछि प्रहरीले उनलाई पक्राउ गरेको हो। केसीलाई पक्राउ गरी रोल्पा जिल्ला अदालतबाट सात दिनको म्याद थप गरी आवश्यक अनुसन्धान अघि बढाइएको जिल्ला प्रहरी कार्यालयले जनाएको छ। रासस
"सेना सैन्य गठबन्धनमा सहभागी हुँदैन, नेपाली जनतामाथि खेलवाड गर्दैन : प्रधानसेनापति शर्मा","काठमाडौं : प्रधानसेनापति प्रभुराम शर्माले कुनै पनि सैन्य गठबन्धनमा सहभागि नहुने बताएका छन्। शुक्रबार बिहान प्रतिनिधिसभाको अन्तर्राष्ट्रिय सम्बन्ध समिति बैठकमा प्रधानसेनापति शर्माले स्टेट पार्टनरसिप प्रोग्राम (एसपीपी) कार्यक्रम सेनालाई मान्य नभएको बताएका हुन्। उनले सैन्य गठबन्धन नहुने भनेर अमेरिकी अधिकारीहरुलाई जानकारी दिइसकेको समेत स्पष्ट पारे। एसपीपी हाम्रो लागि मान्य छैन, मानवीय सहयोगका लागि भनेर आएकोले पत्राचार भएको हो। उनले भने, सैन्य गठबन्धनका लागि लेखिएको होइन। नेपाल सैन्य गठबन्धन जाँदैन भनेर अमेरिकालाई भनिसकिएको छ। उनले नेपाली सेनाले जनतामाथि खेलवाड नगर्ने बताए। उनले सन् २०१५ मा तत्कालीन प्रधानमन्त्री र रक्षा मन्त्रीको स्वीकृति लिएर मात्र पत्र लेखिएको जानकारी गराए। उनले भने, बाहिर सार्वजनिक भएको सम्झौताको कागजात सरकारी होइन। शर्माले एपीपी कार्यक्रम ४ वटा सैनिक जहाज ल्याएको जानकारी गराए। उनले भने, एपीपी कार्यक्रम अन्तर्गत ४ वटा सैनिक जहाज ल्याएको हो। एपीपीमार्फत हतियारहरु पैसा, गोली केहि आएको छैन।"
असार १ गतेदेखि विपन्नलाई निःशुल्क रगत,"काठमाडौं : बिरामीलाई सुलभ र निःशुल्क रगत उपलब्ध गराउनका लागि सरकारको लगानी बढाउन नेपाल रेडक्रस सोसाइटीका निकाय, रक्तदाता सङ्घसंस्था र नागरिक समाजले गरिरहेको पहलले अर्को सफलता प्राप्त गरेको छ। काठमाडौंस्थित कान्ति बाल अस्पताल महाराजगञ्ज र परोपकार प्रसूति तथा स्त्रीरोग अस्पताल थापाथलीमा उपचार गर्ने बागमती प्रदेशका विपन्न बासिन्दाले यही असार १ गतेदेखि निःशुल्क रगत सेवा पाउने भएका छन्। यसका लागि केन्द्रीय रक्तसञ्चार सेवा विभाग र जिल्ला स्वास्थ्य कार्यालय काठमाडौँबीच सम्झौता भएको छ। सो सम्झौतामा विभागका निर्देशक दिव्यराज पौडेल र कार्यालयका प्रमुख वसन्त अधिकारीले हालै हस्ताक्षर गर्नुभएको थियो। यसमा लाग्ने खर्च बागमती प्रदेश सरकारले बेहोर्ने जनाइएको छ। यसअघि काठमाडौँको वीरअस्पताल र टोखा चन्डेश्वरी अस्पतालमा उपचार गर्ने बागमती प्रदेशका विपन्न बासिन्दाले गत चैतदेखि निःशुल्क रगत सेवा पाउने गरी केन्द्रीय रक्तसञ्चार सेवा विभाग र जिल्ला स्वास्थ्य कार्यालय काठमाडौँबीच सम्झौता भएको थियो। काठमाडौँका अन्य सरकारी अस्पतालमा पनि यो सेवा विस्तार गर्न पहल भइरहेको छ। बागमती प्रदेशको अरू जिल्लामा पनि यस्तै खालको सम्झौता हुन लागेका विभागका निर्देशक पौडेलले जानकारी दिए। यसअघि कीर्तिपुर र टोखा नगरपालिकाका बासिन्दालाई निःशुल्क रक्तसेवा उपलब्ध गराउन पालिका र रेडक्रसबीच सम्झौता भइसकेको उनले बताए। गण्डकी प्रदेशमा प्रदेश सरकारको आर्थिक सहयोगमा गत फागुन १ गतेदेखि रेडक्रसका निकायले निःशुल्क रक्तसेवा सुरु गरिसकेका छन्। अन्य प्रदेशमा पनि विभिन्न पालिकाको आर्थिक सहयोगमा ती पालिका क्षेत्रमा निःशुल्क सेवा अभियान बढ्दै छ। यस अभियानलाई अघि बढाउन सहयोग गर्ने सम्पूर्ण महानुभाव, नेतृत्व र निकायमा आभार व्यक्त गर्दै थप सहयोगको अपेक्षा नेपाल रेडक्रसले गरेको छ। रासस"
हतियार र लागुऔषधसहित सुनसरीबाट एकजना पक्राउ,"विराटनगर : हतियार र लागुऔषधसहित सुनसरीबाट प्रहरीले एकजनालाई पक्राउ गरेको छ । इटहरी उपमहानगरपालिका३ का १९ वर्षीय रोहित राई पक्राउ परेका हुन् । उनलाई कोसी गाउँपालिका२ बाट कटुवा पेस्तोल र लागुऔषधसहित पक्राउ गरिएको सुनसरी प्रहरी प्रमुख एसपी सञ्जयसिंह थापाले जानकारी दिए । विशेष सूचनाका आधारमा प्रहरी टोली परिचालन गरेर पेस्तोल, गोलीको खोका तथा लागुऔषध डाइजापाम र नाइट्रोसन १०१० एम्पुल एवं लुपिजेसिक ३ एम्पुल र ट्रामाडोल ३,३७५ पिससहित राईलाई पक्राउ गरिएको थापाको भनाइ छ । प्रहरीले उनीविरुद्ध हातहतियार खरखजना र लागुऔषध ऐनअन्तर्गतको मुद्दा चलाउन बिहीबार अदालतबाट म्याद थप गरेर अनुसन्धानको बाँकी प्रक्रिया अघि बढाएको छ । राईले भारतबाट हतियार र लागुऔषध लिएर आएको हुनसक्ने प्रहरीको आशंका छ । एसपी थापाले अनुसन्धानपछि वास्तविकता पत्ता लाग्ने जानकारी दिए ।"
७ अंकले घटेर सेयर बजार बन्द,काठमाडौं : सेयर कारोबारको अन्तिम दिन शुक्रबार सेयर बजारमा ७ अंकको गिरावट आएको छ। दुई घन्टाका लागि खुलेको सेयर बजारमा नेप्से परिसूचक ७५७ अंकले घटेर १९७१३८ विन्दुमा झरेको छ। सरकारले शनिबार र आइतबार सातामा दुई दिन सार्वजनिक विदा दिएसँगै सेयर बजारको समय समेत फेरिएको छ। सोमबारदेखि शुक्रबारसम्म बजार खुल्ला रहनेछ। शुक्रबार ११ बजेदेखि १ बजेसम्म मात्रै बजार खुला रहनेछ। यसदिन २२० कम्पनीको २३ लाख ५४ हजार ९११ कित्ता सेयर ७३ करोड ६२ लाख ३५ हजार २९८ रुपैयाँमा खरिदबिक्री भयो। कारोबारमा आएका १३ समूहमध्ये १२ समूहको सूचक घटेको छ। म्युचुअल फन्डको मात्रै ००४ प्रतिशतले सेयर बढेको छ। एउटा कम्पनीको मात्र सेयरमा सकारात्मक सर्किट ब्रेक लागेको छ। आँधीखोला लघुवित्त वित्तीयको सेयर मूल्य ९९९ प्रतिशतले बढेको छ। कारोबार रकमा आधारमा नेपाल दूरसंचार कम्पनीको पहिलो स्थानमा रह्यो। सो कम्पनीको १० करोड बढीको सेयर कारोाबार भयो।
"पाकिस्तानी प्रमभन्दा श्रीमती धनी, पूर्वप्रम खानको सम्पतिमा चार बाख्रा","इस्लामावाद : पाकिस्तानका प्रधानमन्त्री शेहबाज शरीफ र पूर्वप्रधानमन्त्री इमरान खान आफ्ना श्रीमतीभन्दा गरिब भएको सम्पत्ति विवरण तथ्याङ्कमा उल्लेख छ। निर्वाचन आयोगमा पेश गरिएको सम्पत्ति विवरणअनुसार प्रधानमन्त्री शरीफ र उनका पूर्ववर्ती खानका पत्नीसँग आफ्ना पतिभन्दा अधिक सम्पत्ति रहेको पाइएको हो । पूर्वप्रधानमन्त्री इमरान खानसँग दुई लाख पाकिस्तानी रूपैयाँ पर्ने चारवटा बाख्रा छन् । अंशवण्डामा प्राप्त उनीसँग छ किसिमका सम्पत्ति छन् । पाकिस्तान तहरीकएइन्साफ (पीटीआई) का अध्यक्ष खानसँग न त गाडी छ न देश बाहिर सम्पत्ति नै । उनले कतै लगानी लगानी गरेका छैनन् । खानसँग विदेशी मुद्रा खातामा तीन लाख २९ हजार एकसय ९६ अमेरिकी डलर, पाँचसय १८ स्टर्लिङ् पाउन्ड र छ करोड पाकिस्तानी रूपैयाँ छ । खानकी श्रीमती बुशरा बीबीको चार प्रकारका अचल सम्पत्तिसहित कुल सम्पत्ति १४ करोड २१ रूपैयाँको जायजेथा छ । प्रधानमन्त्री शहबाज शरीफकी जेठी जाया नुसरत शहबाजसँग पनि आफ्नो लोग्नेकोभन्दा धेरै सम्पत्ति छ । उनीसँग २३ करोड २९ लाखको सम्पत्तिसँगै लाहोर र हजारामा नौवटा कृषि सम्पत्ति र दुवै ठाउँमा एकएक घर छन् । उनले विभिन्न क्षेत्रमा लगानी गरेकी दैनिक अखबार डनले छापेको छ । प्रधानमन्त्री शरीफसँग १० करोड ४२ लाख रूपैयाँ बराबरको सम्पत्ति छ भने १४ करोड ७८ लाखको ऋण छ । प्रधानमन्त्रीकी कान्छी जीवनसँगिनी तेहमिना दुर्रानीको सम्पत्ति केही वर्षदेखि करिब ५७ लाख रुपैयाँ रहेको छ । रासस"
ब्राउन सुगरसहित दुई जना पक्राउ,विराटनगर : लागुऔषध खैरो हेरोइन (ब्राउन सुगर)सहित बिहीबार साँझ विराटनगरबाट दुई जना पक्राउ परेका छन्। एक जना बालकसहित पक्राउ परेका दुवै जना भारतीय हुन्। पक्राउ पर्नेमध्ये एक जना भारतको अररिया सोनामनीका १८ वर्षीय विकास ठाकुर रहेको प्रहरीले जनाएको छ। १४ बर्से बालकको भने पहिचान गोप्य राखिएको छ। भारतीय नम्बर प्लेटको मोटरसाइकलमा सवार रहेका उनीहरुलाई विराटनगर महानगरपालिका१७ मटेरुवाबाट साँझ ५:३० बजेतिर पक्राउ गरिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार पक्राउ परेकाहरुको साथबाट ३६ ग्राम ब्राउन सुगर बरामद भएको छ। पारिवारिक नाता सम्बन्धका दुवै जनाविरुद्ध प्रहरीले लागुऔषध ऐनअन्तर्गतको मुद्दा चलाउने भएको छ।
राष्ट्रिय सभाबाट विनियोजन विधेयक २०७९ बहुमतले स्वीकृत,"काठमाडौं : विनियोजन विधेयक २०७९ स्वीकृत भएको छ। प्रमुख प्रतिपक्ष दल नेकपा एमालेको अवरोधका बीच राष्ट्रिय सभाको दोस्रो बैठकले विधेयक बहुमतले स्वीकृत गरेको हो। अर्थमन्त्री जनार्दन शर्माले बैठकमा विनियोजन विधेयक २०७९ माथि विचार गरियोस् भन्ने प्रस्ताव प्रस्तुत गरेका थिए। लगत्तै अर्थमन्त्री जनार्दन शर्माको राजीनामा माग गर्दै एमाले सांसदहरुले अवरोध जनाए। अवरोधकै बीच प्रतिनिधि सभाबाट सन्देशसहित प्राप्त विधेयकमाथि छलफलमा भाग लिनका लागि राष्ट्रिय सभाका अध्यक्ष गणेशप्रसाद तिमिल्सिनाले सांसदहरुलाई आग्रह गरे। उनले एमालेका सांसदहरुलाई छलफलका लागि बसेर भाग लिन आग्रह गरे। तर, विनियोजन विधेयकमाथिको छलफलमा भाग लिनका लागि कुनै पनि सांसदले नाम टिपाएनन्। त्यसपछि अध्यक्ष तिमिल्सिनाले विचार गरियोस् भन्ने प्रस्तावलाई सदनमा निर्णयार्थ पेश गरे। एमालेका सांसदको विराधकै बीचमा विचार गरियोस् भन्ने प्रस्ताव बहुमतले पारित गरेको घोषणा गरे। उनले विनियोजन विधेयक, २०७९ का विनियोजन शीर्षकमाथि यही असार ६, ७ र ८ गते छलफल हुने तथा असार ९ र १० गते सम्बन्धित मन्त्रीले जवाफ दिने कार्यतालिका रहेको जानकारी गराए। बैठकमा नेकपा एमाले सांसदहरुले अर्थमन्त्रीले नैतिकताका आधारमा राजीनामा दिनुपर्ने तर त्यसो नगरेकाले अर्थमन्त्रीलाई स्वीकार गर्न नसकिने बताएका थिए।"
जनप्रतिनिधिमा लोकप्रियताको लक्षण,"संघीय लोकतान्त्रिक गणतन्त्रात्मक शासन व्यवस्था अवलम्बनपछि स्थानीय तहको दोस्रो कार्यकालका लागि जनप्रतिनिधि चुनिइसकेका छन्। संविधानअनुसार स्थानीयस्तरको विकासमा आवधिक, वार्षिक, रणनीतिक विषय क्षेत्रअन्तर्गत मध्यमकालीन तथा दीर्घकालीन विकास योजना बनाउनुपर्छ। नागरिक सेवा प्रवाह गर्ने स्थानीय तहको यो मुख्य जिम्मेवारी हो। स्थानीय सरकार सञ्चालन ऐन २०७४ को दफा ११२ मा स्थानीय तहले सदस्य तथा कर्मचारीका लागि आचारसंहिता बनाई लागू गर्नुपर्ने कानुनी व्यवस्था छ। नवनिर्वाचित उनीहरूले बहाली गर्नासाथ पहिलो निर्णय नै जनप्रतिनिधि एवं कर्मचारीहरूको आचारसंहिता निर्माण वा परिमार्जन गरेर सुरु गर्दा सकारात्मक सन्देश जान्छ। यसले पालिकाका सबै पात्रलाई अनुशासन र सदाचारिता प्रवद्र्घनतर्फ डोर्याउँछ। पालिका प्रमुखहरूले पदबहाली गर्नासाथ बिना पूर्वाग्रह पालिकाको यथार्थ अवस्था खुलाई श्वेतपत्र जारी गर्नु उपयुक्त हुन्छ। यसले आगामी योजना तय गर्न, आफ्नै कार्यकालको मूल्यांकन गर्न र सुशासन प्रवद्र्धनमा समेत आधार प्रदान गर्छ। जनप्रतिनिधिले योजना निर्माणलाई अत्यन्त महत्त्व दिनुपर्छ। आआफ्नो पालिकाको आवधिक योजना तयार गर्नुपर्छ। यसअघि नै आवधिक योजना निर्माण भएको भए त्यसको राम्रो अध्ययन गरी आवश्यक परिमार्जन गर्न सकिन्छ। यो कार्यकालको पहिलो ६ महिनाभित्रै सम्पन्न गर्नु राम्रो हुन्छ। आर्थिक वर्ष २०७९०८० का लागि वार्षिक बजेट असार १० गते सभामा पेस गरी मसान्तभित्र स्वीकृत गरी सक्नुपर्ने कानुनी व्यवस्था छ। स्थानीय तहको वार्षिक योजना तर्जुमा दिग्दर्शनबमोजिम सात चरणको व्यावहारिक वार्षिक योजना तर्जुमा गर्नुपर्छ। योजना तर्जुमा गर्दा समानुपातिक प्रतिनिधित्व र अर्थपूर्ण सहभागिता गराउनु पर्छ। आवश्यकतानुसार कर्मचारी, विज्ञ, राजनीतिक दल, पत्रकार, नागरिक समाजबाट रचनात्मक सुझावको स्वागत गर्नु बुद्धिमानी हुन्छ। सभाबाट बजेट स्वीकृत भएको सात दिनभित्र पालिका प्रमुखले प्रमुख प्रशासकीय अधिकृतलाई बजेट खर्च गर्ने अख्तियारी प्रदान गर्नुपर्छ। त्यसैले समयभित्रै काम सम्पन्न गर्न पालिका प्रमुखहरू प्रोएक्टिभ हुनु जरुरी छ। योजना कार्यान्वयनमा राजनीतिक तहबाट सूक्ष्म अनुगमन र सहयोग अत्यन्त महत्त्वपूर्ण हुन्छ। आयोजना कार्यान्वयनमा सहजीकरण र गुणस्तरीयता कायम गराउन वडास्तरीय र नगरस्तरीय योजना अनुगमन तथा सुपरिवेक्षण समितिको व्यवस्था छ। समितिहरूले योजना तथा कार्यक्रम सञ्चालनका विभिन्न चरणमा अनुगमन गरीे आयोजनालाई दिगो र मितव्ययी बनाउन सहयोग गर्नुपर्छ। जसमा राजनीतिक नेतृत्व स्पष्ट हुनुपर्छ। नयाँ नेतृत्वले स्थानीय तहको विगतको ट्याग डोजरे विकासलाई चिर्न सक्नुपर्छ। जनताको आधारभूत सेवा प्रवाह स्थानीय तहको प्रमुख जिम्मेवारी हो। नागरिकका आधारभूत विषयका ३५ प्रकारका सिफारिस तथा प्रमाणित गर्ने अधिकार ऐनले वडा समितिलाई दिएको छ। सम्बन्धित वडाध्यक्षवाट यस्ता अधिकार प्रयोग हुने भएकोले निजको नियमित उपस्थिति अनिवार्य हुन्छ। स्थानीय तहलाई जनताप्रति उत्तरदायी बनाउन सार्वजनिक सुनुवाइ, सार्वजनिक परीक्षण, नागरिक बडापत्र, सुझावपेटीका जस्ता जवाफदेहिताका औजारहरूको भरपुर उपयोग गर्नुपर्छ। यस्ता कार्यबाट सेवा प्रवाहमा हुने गुणस्तर सुधारको जस राजनीतिक नेतृत्वमा नै जान्छ। लोकतान्त्रिक मूल्य मान्यता अनुरूप स्थानीय तहका काम कारबाहीलाई खुला र पारदर्शी बनाई जवाफदेही र जनमुखी बनाउन प्रमुखहरूको भूमिका अहम् रहन्छ। कार्यपालिकाका निर्णय प्रक्रियालाई पारदर्शी बनाउन पहिलो बैठकबाटै कार्यालयको बेवसाइटबाटै सार्वजनिकीकरण गर्दा बुझाई सबैमा सकारात्मक हुन्छ। विगतमा कार्यपालिकाको निर्णय कसले प्रमाणित गर्ने भन्ने विषय नै विवादित हुने गरेको सुनिन्थ्यो। ऐनको दफा ८४ को २(ज)ले बैठकको निर्णय प्रमुख प्रशासकीय अधिकृतले प्रमाणित गर्ने व्यवस्था छ। जवाफदेही प्रशासनका लागि सूचनाको हकसम्बन्धी ऐन २०६४ बमोजिम विभिन्न १३ विषय खुलाई प्रत्येक तीनतीन महिनामा सार्वजनिक गर्नुपर्ने, प्रत्येक चौमासिकमा सार्वजनिक सुनुवाइ गर्नुपर्ने व्यवस्था छ। यस कार्यमा पालिका प्रमुखहरूले नेतृत्व लिई कर्मचारीलाई उत्प्रेरित गर्न सके सर्वत्र सकारात्मक सञ्चार प्रवाह हुन्छ। स्थानीय तहको आयको प्रमुख एवं दीर्घकालीन स्रोत आन्तरिक स्रोत नै हो। कर राजस्व र गैरकर राजस्वको प्रभावकारी परिचालन गर्न स्थानीय नेतृत्वको भूमिका महत्त्वपूर्ण हुन्छ। आन्तरिक राजस्वको प्रमुख स्रोत व्यवसाय कर, सम्पत्ति कर र घरबहाल कर हो। करको दायरा अभिवृद्धिमा स्थानीय नेतृत्वले ध्यान दिनुपर्छ। कानुनबमोजिम जनशक्ति व्यवस्थापनको जिम्मेवारी प्रशासनको हो। कर्मचारी व्यवस्थापनका ससाना विषयमा पालिका प्रमुख अल्झँदा एकातिर मुख्य काममा समय दिन सकिँदैन भने अर्कोतिर पालिका प्रमुखहरूलाई विवादतर्फ लैजान्छ। ऐनले पालिकाका सबै पदाधिकारीको काम, कर्तव्य, अधिकार र कार्यक्षेत्र स्पष्ट रूपमा निर्धारण गरेको छ। कानुनबमोजिम सम्बन्धित पदाधिकारीमार्फत अधिकार क्षेत्रको प्रयोग गर्न गराउन पालिका प्रमुख हरहिसाबले तम्तयार हुनुपर्छ। स्थानीय तहको राजनीतिक नेतृत्वले निर्वाचनमार्फत मतदाताको इच्छाको प्रतिनिधित्व गरेको हुन्छ। जनताले आफ्ना प्रतिनिधिलाई सहज रूपमा आफ्ना घरआँगनमा भेट्न र भलाकुसारी गर्न, आफ्ना परिवर्तित इच्छा र आवश्यकता नेत्तृत्वमा निरन्तर प्रसारणको चाहना राख्छन्। जनताको घरआँगनमा नियमित पुग्ने र कार्यालयमा प्रत्येक दिन निश्चित समय निर्धारण गरी जनतासँग बिनारोकतोक भेटघाट गर्ने तालिका बनाउँदा जीवन्त संवाद भइरहन्छ। तहको कामकारबाही स्वच्छ, निष्पक्ष, भ्रष्टाचारमुक्त, जनमुखी, जवाफदेही, समावेशी र जनसहभागितामूलक गराउन सके असल शासनको अनुभूति हुन्छ। सर्वेसर्वाको भावनाले नेतृत्व र पद्धति नै धरापमा पर्न सक्छ। जनप्रतिनिधि दैनिक नागरिकसँग प्रत्यक्ष जोडिन्छन् भने नेतृत्व सक्षम हुन्छ। मतदाताले निर्वाचनको बखत गरेको प्रतिबद्धताको प्रगतिको हिसाब हरेक दिन मागिरहेका हुन्छन्। जनप्रतिनिधि यही मन्त्रमा चल्नुपर्छ। जनताले स्थानीय तहमा नेतृत्वको सूक्ष्म निगरानी गरिरहेका हुन्छन् भन्ने स्मरण गरिरहनु पर्छ। नेतृत्वको बुझाइ, कार्यकुशलता, व्यवहार, सिर्जनशीलता, निष्ठा, नैतिकता, सदाचारिता र नागरिक केन्द्रित व्यवहार आदि विषयमा देखिने प्रारम्भिक लक्षणले नेतृत्वको लोकप्रियता र अलोकप्रियता दिशा तय गर्छ।"
"खेवाङ पहिरोमा गम्भीर घाइते भएकाको हेलिकप्टरबाट उद्धार, मृतक सासू बुहारीको शव सदरमुकाम ल्याइयो",ताप्लेजुङ : ताप्लेजुङको खेवाङमा गएको पहिरोमा परी गम्भीर घाइते भएका विष्णु अधिकारीको हेलिकप्टरबाट उद्धार गरिएको छ। अधिकारीलाई नेपाली सेनाको हेलिकप्टरले थप उपचारका लागि कोशी अस्पताल विराटनगर लगिएको प्रमुख जिल्ला अधिकारी महेशकुमार पोखरेलले जानकारी दिए। घटनास्थलबाट उद्धार गरेर उनलाई जिल्ला सदरमुकाम फुङ्लिङ ल्याइएको थियो। यहाँ प्राथमिक उपचारपश्चात् थप उपचारका लागि विराटनगर लगिएको छ। त्यस्तै पहिरोले बेपत्ता बनाएका सोही घरका सासू र बुहारीको शव भेटिएको छ। बिहान स्थानीय र प्रहरीले शव फेला पारेका थिए। उनीहरु दुवैजनाको शवलाई हेलिकप्टरमार्फत नै पोस्टमार्टमका लागि जिल्ला अस्पताल ल्याइएको ताप्लेजुङ प्रहरी प्रमुख डिएसपी कैलाश राईले बताए। पहिरोका कारण वडाभरिका ३० घर परिवार विस्थापित भएका वडाध्यक्ष वुद्धिदाहाल बताउँछन्। बिहानको मौसम खुलेकाले केही राहत भएको तर खोलाहरु बढेकाले तर्न सक्ने अवस्था नभएको दाहालले जानकारी दिए। परिवारका अरु सदस्य झापामा बसाइ गएकाले घरमा आमा छोरो र बुहारी गरी तीनजना मात्रै बस्दै आएका थिए। यता वाड नं ८ मामांखेमा अलैंची बगानबाट झरेको पहिरो बस्ती छेउमा पुगेको तर घरमा क्षति भने नभएको स्थानीय शिक्षक देउमान मावोले बताए। फक्ताङलुङ गाउँपालिका ३ लिंखिमको सिंवाका ६० जनाले रात सिंवा माध्यमिक विद्यालयमा बिताएको प्रधानाध्यापक ओमनाथ गौतम बताउँछन्। तमोर नदीमा पानीको सतह बढेर आएपछि र सिंवा बजारको पल्लो छेउमा माथिबाट पहिरो र लेदो झरेपछि स्थानीय विद्यालयमा आएर बसेका हुन्। पहिरोले फक्ताङलुङ २ खेजेनिम चाखुमा दुई वटा खानेपानीको मुहान बगाएको छ। ४५ परिवार खानेपानीबाट बञ्चित भएको खेजेनिमका जगन पौडेलले जानकारी दिए। पौडेलका अनुसार मेथेम खोला पावर हाउसको ३० मिटर पाइप बगाउँदा सात सय परिवार विद्युत् सेवावाट बञ्चित भएका छन्। सिवादेखि तापेथोक जोड्ने सडकको अधिकांश भागमा पहिरो देखिएको र यातायात पूर्ण अवरुद्ध भएको पौडेलले जानकारी दिए।
एसपीपीको च्याप्टर क्लोज भइसक्यो : परराष्ट्रमन्त्री खड्का,"काठमाडौं : परराष्ट्रमन्त्री नारायण खड्काले अमेरिकाको स्टेट पार्टनरसिप प्रोग्राम (एसपीपी)को च्याप्टर क्लोज भइसकेको बताएका छन्। शुक्रबार बिहान प्रतिनिधिसभाको अन्तर्राष्ट्रिय सम्बन्ध समिति बैठकमा खड्काले एसपीपीको छलफलमा च्याप्टर क्लोज भइसकेकाले अब बहस आवश्यक नभएको बताएका हुन्। खड्काले एसपीपी नेपालको हितमा नभएको स्पष्ट पारे। नेपालको हितमा एसपीपी छैन। यो अगाडि बढ्दैन। हामी सामरिक गठबन्धनमा जाँदैनौं । उनले भने, यसको च्यापटर नै क्लोज भइसक्यो । यसको खोतलखातल नगरौं । एउटै विषय पटक पटक नकोट्याउँ। खड्काले प्रधानमन्त्री शेरबहादुर देउवाले नै अगाडि बढ्दैन भनेपछि बहस गर्नु आवश्यक नभएको जानकारी गराए। उनले अब यो विषय टुंगिसकेकाले अगाडि नबढ्ने जिकिर गरे। सेना सैन्य गठबन्धनमा सहभागी हुँदैन, नेपाली जनतामाथि खेलवाड गर्दैन : प्रधानसेनापति शर्मा"
"चुकेका दल, झुकेको लौरो","राणाशासन फाल्यौं तर त्यसबेला विकास भएको कला, कौशल जोगाउन सकेनौं। पञ्चायत फाल्यौं तर त्यसभित्रको निष्ठा र एकताको पाठ कहिल्यै सिकेनौं। राजतन्त्र फाल्यौं तर त्यसले बोकेको संस्कृति र राष्ट्रवादलाई अँगाल्न चाहेनौं। प्रजातन्त्र फालेर गणतन्त्र ल्यायौं तर राजा र दल पनि मिलेर जान सकिन्छ भन्ने कुरा महसुस गरेनौं। गणतन्त्रलाई पनि संघीयताको रूप दियौं, आपसी सद्भाव र सम्बन्धलाई अधिकारको निहुँमा तोड्यौं। जनयुद्धमा देशलाई दशकौं होम्यौं। दशौं हजारलाई बलिदानीका लागि बाध्य बनायौं तर तिनको रगतको मूल्य बुझेनौं। नारामा सबै ल्याऔं तर पारामा सबै लत्यायौं। राज्य प्रणाली र शासन व्यवस्थालाई सत्ता लिप्सामा प्रयोग गर्र्यौं। दलीय भागबन्डा र सेन्डिकेटमा देश चलायौं। विकासलाई ठेक्कापट्टामा जोडेर हेर्र्यौं। जनजीविका र जनताको जीवनको आधारभूत आवश्यकतालाई भन्दा आफ्नै विलासिता र भाइभारदार अनि आफन्तको ढुकुटी भर्न देशको ढुकुटी रित्यायौं। दलदल मिलेर अघि बढ्नुभन्दा आपसी साँठगाँठ र मिलेमतोमा सत्ता जोगाउन गोटी चाल्यौं। जुट्नुपर्ने बेला फुट्यौं। आफ्नो दम्भ देखाउन, अरूको अस्तित्व कहिल्यै स्विकार्न जानेनौं। जनताका विचारलाई तिरस्कार गर्र्यौैं। गालीगलौज र आरोप प्रत्यारोपका छुद्र भाषण लाद्यौं। संस्कार, नैतिकता, सभ्यता, धर्म, संस्कृति र राष्ट्रियतालाई कुल्चिएर निर्लज्ज भई कार्यकर्तामाझ कुर्लियौं। तालिम प्राप्त तालीको तालमा हांैसियौं। वर्णन गरेर साध्ये नहुने यस्ता हर्कत हदै गर्र्यौैं। जसका कारण अहिले देश भ्रष्टाचार र महँगीको मारमा छ। जनता एक छाक खान र एक सरो लाउन नपाई छटपटिएका छन्। गाँस, बास, कपास, स्वास्थ, शिक्षा र सुरक्षाजस्ता आधारभूत आवश्यकताको अभावमा अधिकांश ग्रामीण जनता गुज्रिरहेका छन्। सीप, योग्यता र पौरख भएका लाखौं युवा विदेश पलायन छन्। तर, दलका अधिकांश नेतामा यो कुराले कुनै पीडाबोध भएको देखिँदैन। आफ्नो स्वार्थपूर्ति गर्न, जनता रिझाउन गोहीका दुईचार थोपा आँसु चुहाउनबाहेक अन्तरमनमा यो कुराले कुनै असर पारेको अनुभूती गर्न पाएका छैनौं। हिजोका जोगी नेता आजका सुविधाभोगी भएका छन्। वृद्ध, अशक्त र रोगी नेताहरू यन्त्र जोडेर तंग्रिएको ज्यान लिएर भए पनि सत्ताको बागडोर आफैंमा निहित राख्न लालायित देखिन्छन्। नयाँ पुस्तालाई प्रोत्साहन र अगुवाइ दिलाउन कहिल्यै अघि सरेको देखिँदैन। यी कुराको हद नाघेर होला अब जनतामा भित्रभित्रै विद्रोहको आगो सल्किएको देखिन्छ। मुस्लो बनेर बिस्फोट हुन मात्र बाँकी देखिन्छ। जनतामा सुझबुझ र चेतनाको स्तर दिनप्रतिदिन बढ्दो छ। अहिलेको शासन व्यवस्थामा देखिएको यो विकृतिका कारण अहिलेभन्दा पहिले ठीक भन्न थालेका छन्। कुनै समय राजनीति दलका ढाल बनेर हिँडेका युवा बीचमा वितृष्णा र विरक्त बनेका थिए। पुनः वैकल्पिक राजनीतिक धारबाट आफ्नो पहिचान बोकेर अघि बढ्न थालेका छन्। फुत्तफुत्त स्वतन्त्र र स्वतःस्फूर्त रूपमा अग्रसर हुँदैछन् युवा। यसले विकल्पको राम्रो उदय हुने हो कि भन्ने आस पलाएको छ। यसको राष्ट्रिय नमुनाकै रूपमा बालेनको उदयलाई लिन सकिन्छ। मकैको घोगो तयार हुन सुरुमा एउटा दाना मकै नै काफी हुन सक्छ। उनी यस स्थानीय निर्वाचनबाट दलदलमा फसेका दलको विकल्पको घोगाहरू जन्माउने दल अर्थात् बिउका रूपमा छोटो समयमै स्थापित बन्दैछन्। माथि चर्चा गरिएका दलका नेताहरूको विद्यमान कमजोरीलाई मिहिन र गहन अध्ययन गरी त्यही मानसिकता चिर्न सिपालु भएर उदय हुँदैछन्। मुखमा एक थोक पेटमा एक थोक बोकेका नेताहरूको बोली र व्यवहारलाई चिर्न सत्य, तथ्य, चोटिलो, रसिलो र कसिलो अभिव्यक्तिका साथ विनम्रता र झुक्ने संस्कार र प्रवृत्तिको खडेरीलाई उनले चिर्दै छन्। साँच्चै भन्ने हो भने उनी र उनले बोकेको सिद्धान्तजस्तै चुनाव चिह्न पाएर त्यसमै लोकप्रियताको मत बटुलिरहेका छन्। झन्डामा डन्डा र डन्डालाई झन्डा बनाएर विकृत व्यक्ति उतार्ने राजनीति दलका लागि उनी जस्तै शिर झुकाएको डन्डा अर्थात् लौरो विनम्रता र शिष्टताको प्रतीक बन्दै गएको छ। समय र सन्दर्भलाई चिनेर फुत्त उदाएका बालेन नेपालकै केन्द्र काठमाडौंको मियो बन्ने क्रममा छन्। समग्रमा, कुरोको चुरो खोल्ने हो भने अब बालेन जस्ता पात्र र प्रवृत्तिको उदय हुनैपर्छ। अबको नेतृत्वका लागि हजारौं यस्तै युवा अन्मिनुपर्छ। अक्षम्य हजारौं हजार गल्ती गर्ने नेताहरूले यसअघि चुकाएका गल्ती आमजनतालाई महसुस गराउन काठमाडौंवासीले सुरु गरेको अभियानलाई देशैभर दृढतापूर्वक स्थापित गराउनु पर्छ। काम, कर्तव्य र जिम्मेवारीमा बालेन चुक्नु हुन्न, जनतासामु लौरोको शिर झुकेझैं झुक्नु पर्छ। जीर्ण बनेको देशलाई अड्याउन बालेनको लौरो तोक्मा नै बन्नुपर्छ। चुकेका दलहरूले चिढ्याएका जनताका लागि झुकेको लौरो साँच्चै सहारा बन्नै पर्छ। एउटै कुरो बाटो बिराएर र धरातल बिर्सिएर अघि बढ्न खोज्ने हो आजको जित भोलिका लागि प्रत्युत्पादक बन्न सक्छ। त्यसो त, यही घुम्रिएको लौरो बालेनका लागि खुट्टा तानेर लडाउने अंकुशे नबन्ला भन्न सकिन्न। लौरो टेकौं, घुँडा नटेकौं।"
नुवाकोटमा स्कुटरसहित भीरबाट खोलामा खसिन् शिक्षिका,नुवाकोट : नुवाकोटको दुप्चेश्वर गाउँपालिका६ का राधिका आचार्यको शुक्रबार बिहान विद्यालय पढाउन जाँदै गर्दा लडेर मृत्यु भएको छ। तादी गाउँपालिका४ स्थित सुन्दरा माध्यमिक विद्यालयमा पढाउन जाने क्रममा ३५ वर्षीया आचार्य चढेको स्कुटर दुर्घटना भइ भीरबाट खस्दा तादी खोलाले बगाएर उनको मृत्यु भएको जिल्ला प्रहरी कार्यालयका प्रहरी नायब उपरीक्षक रुपक खड्काले जानकारी दिए। खड्काका अनुसार तादी४ स्थित पागेंपाखा भन्ने ठाउँमा पुग्दा आचार्य चढेको बा९७ प ६९२५ नं स्कुटर अनियन्त्रित भइ भीरबाट खसेर तादी खोलामा पुगेको थियो। खोलाले बगाउँदा शिक्षिका आचार्यको मृत्यु भएको हो। घटनास्थलभन्दा ५०० मी तलबाट उद्धार गरे पनि उनलाई बचाउन भने नसकिएको प्रहरीले जनाएको छ। उनी उक्त विद्यालयमा निमावि तहमा स्थायी शिक्षकका रुपमा कार्यरत थिइन्। रासस
पुँजीगत खर्चमै खराब सेटिङ,"आगामी आर्थिक वर्षका लागि जति बजेट विनियोजन गरियो त्यसबारे विभिन्न तर्क गरिएका छन्। एकथरीले यसको आकार ठूलो भयो। सरकारले पुँजीगत खर्च बढाउन नसक्ने तर बजेटको आकार मात्रै ठूलो बनाइनु उपयुक्त हुँदैन। बजेटले बोलेको आकारले मुद्रास्फीतिलाई बढावा दिन्छ पनि भनिरहेका छन्। अर्कोथरीले न्यूनतम कल्याणकारी कार्यहरू, पूर्वाधार, स्वास्थ्य, शिक्षा, कृषिलगायतका उच्च प्राथमिकतामा परेको क्षेत्रमा अन्तरमन्त्रालय प्रक्षेपण गरेर पठाइएको आधारमा अर्थ मन्त्रालयले बजेट इस्टिमेट गरेर राष्ट्रिय योजना आयोगको सहमतिमा ल्याएको हो। पहिलाको बजेट पनि यस्तै थिए। त्योभन्दा पनि कार्यक्रमहरूमा जसरी पैसा छुट्ट्याइएको छ। त्यो कत्तिको वैज्ञानिक छ भन्ने हो। अहिलेको शासकीय ढाँचा, प्रशासनिक संरचनामा कुनै पनि परिवर्तन नगरी यो सम्भव छ त भन्ने कुरा पनि आउँछ। यसपालि केन्द्रीय तथ्यांक विभागले नेपालको आर्थिक वृद्धिदर यो वर्षको अन्त्यसम्ममा ५८ प्रतिशत हुने अनुमान गरेको छ। त्यस्तै, प्रतिव्यक्ति आम्दानी पनि वृद्धि गरिएको छ। यो वास्तवमा एलडीसीबाट ग्र्याजुएसन गर्न प्रतिव्यक्ति आय १२ सय १२ डलरले पुग्दैन। १३ सय ८१ डलर छ भनेर देखाएको छ। यसले गर्दा अब गत वर्षको आर्थिक वृद्धि ४२ प्रतिशत रहेकोमा अहिले ५८४ प्रतिशत रहनु र कुल गार्हस्थ्य आम्दानी पनि बढाएर ४८ खर्ब ५२ अर्ब रुपैयाँ देखाइएको छ। यसमा अर्थतन्त्रमा विभिन्न क्षेत्रको आआफ्नै योगदान हुन्छ। जस्तै, सेवा क्षेत्र, पर्यटन, केही क्षेत्रहरू रेस्टुराँलगायतका व्यवसाय, त्यसपछि म्यानुफ्याक्चरिङ उद्योग, कृषिलगायत क्षेत्र राखेर यसपालि जीडीपीलाई परिमार्जन (रिभाइज्ड) गरिएको छ। यसले गर्दा नेपालको जीडीपी बेपत्ता बढेको देखाएको छ। सरकारले यो वर्षको आर्थिक वृद्धि ७ प्रतिशत भनेको थियो। तर, तथ्यांक विभागले ६ प्रतिशतभन्दा कम देखायो। विश्व आर्थिक अवस्था राम्रो छैन। खाद्य संकट विश्वले झेल्दैछ। विश्व बैंकका अध्यक्ष, आईएमएफका प्रमुख, कल्ड इकोनोमी फोरममा समेत छलफल भएर यो वर्ष विश्वमा मन्दी आउने सम्भावना छ। खाद्य अभाव हुन्छ भनिरहेका बेला अहिले धान रोप्ने बेलामा मुलुकमा मलको अभाव छ। त्यसकारण आपूर्तिको व्यवस्था राम्रोसँग गर्न सकेका छैनौं। संघीय प्रणालीमा गएपछि वडादेखि स्थानीय सरकार र प्रदेश सरकारसम्म इस्टिमेट गर्न लगाएर खास आवश्यकता यति हो भनेर त्यहीअनुसारको वितरण र आपूर्ति बाहिरबाट उपलब्ध गर्न सकिन्छ। अहिले पनि भारत सरकारले नेपाललाई सहयोग गर्छौं मल दिन्छौं भनेर हालसालै प्रतिबद्धता गरेको छ। अनुदान पनि दिने छुट्ट्याउने तर त्यसको उपभोग स्थानीय तहमा मान्छेले गर्न नपाउने अवस्था छ। यसैले वितरणमा समस्या छ। नपाए पनि हुनेले सुविधा पाएका छन्। पाउनु पर्नेले पाएका छैनन्। यसैले यतातिर पनि अहिलेको बजेटमा वितरण प्रणालीमा पनि सुधार ल्याउन जरुरी छ। सार्वजनिक ऋण पनि कुल गार्हस्थ्यको उत्पादनमा करिब ४३ प्रतिशत हिस्सा छ। जबकि यसअघि ३२ प्रतिशत थियो। नेपालको अहिलेको अर्थतन्त्रका लागि अलि अप्ठ्यारो स्थिति हो। सार्वजनिक ऋण बढेको छ। बढ्ने प्रवृत्तिगत चार वर्षदेखि अत्यधिक भइराखेको छ। यही गतिमा बढ्दै गयो भने खर्च अत्यधिक हुँदै जाने, पुँजीगत खर्च हुन नसकेर अर्थतन्त्रमा ज्यान नआउने हुन्छ। यसपछि अर्थतन्त्र चलायमान नहुन सक्छ। सार्वजनिक ऋण बढ्दै गयो भने अमेरिकी डलरको अनुपातमा नेपालको मुद्रा अत्यन्तै छोटो समयमा अवमूल्यन भइरहेको छ। यो हुनु भनेको हामीले भुक्तानी गर्ने ऋणको लागत पनि बढ्छ। किनभने मुलुकले डलरको ट्रममा सम्झौता गरेका हुन्छौं। त्यसैले सार्वजनिक ऋणलाई कसरी व्यवस्थापन गर्ने भन्ने कुरामा सरकारले सतर्कता अपनाउनुपर्ने हुन्छ। श्रीलंकामा कुल गार्हस्थ्य उत्पादनको अनुपातमा १२० प्रतिशत सार्वजनिक ऋण भइसक्यो। उनीहरूको खातामा अर्बौं डलर तिर्न बाँकी छ। त्यो हेरी त हाम्रो त्यस्तो खालको अवस्थामा त छैनौं। तर पनि जुन प्रतिशतले ऋण जुन गतिमा बढ्दै गइरहेको छ। त्यो गतिलाई नियन्त्रण गर्न सकिएन भने समस्या आउँछ। किनभने नेपाल राजस्वमा आधारित अर्थतन्त्र हो। भन्सारमा कर लगाएर नेपालको विकासमा योगदान गरिरहेको छ। साधारण खर्च पूरा गर्न पनि नेपाललाई ३०८७ प्रतिशत वैदेशिक सहयोग चाहिन्छ। झन्डै ३१ प्रतिशत साधारण खर्चका लागि ऋण नलिई नहुने अवस्था छ। साधारण खर्च पूरा गर्न पनि नेपाललाई ३०८७ प्रतिशत वैदेशिक सहयोग चाहिन्छ। झन्डै ३१ प्रतिशत साधारण खर्चका लागि ऋण नलिई नहुने अवस्था छ। यसो हुँदा साँच्चै भन्ने हो भने विकास गर्न त हामीसँग एक पैसा पनि हुँदैन। यसैले हालत राम्रो छैन। आगामी आवको बजेटमा पुँजीगत खर्च जम्मा ०६० प्रतिशतमात्रै छ। साधारण खर्च ११२ प्रतिशतले बढेको छ। खर्च गर्न नसक्ने अवस्थामा पुँजीगत खर्च घटाएको भन्न त सकिएला। तर खर्चलाई बढाउने र अर्थतन्त्रलाई चलायमान बनाउन साधारण खर्चलाई पनि मितव्ययिता अपनाउने भन्नेमा बजेट देखिनु पर्छ। साधारण खर्च बढेको भए पनि सरकारी खर्चलाई १५ प्रतिशतले घटाउने भनिएको छ। अब यसका लागि नयाँ सवारी खरिद गर्न स्वीकृति नदिने भनिएको छ। यस्ता अनेक किसिमका व्यावहारिक कठिनाइ भएका कारण किन्नलाई रोक्न हुँदैन भनेर स्वीकृति लिएको पनि देखिन्छ।नेपालमा रोक्ने भन्छन् तर फास्ट ट्र्याकबाट विशेष सुविधाअन्तर्गत खर्च बढाएको पनि देखिन्छ। १५ प्रतिशतले घटाउने भनेको तर अहिलेसम्मको प्रतिबद्धता पूरा भएको छ त ? भन्ने प्रश्न आउँछ। जनताको सरकारप्रतिको विश्वासको संकट छ। संघीय प्रणालीमा गएपछि विभिन्न स्थानीय निकायमा पहिले पठाएको रकमभन्दा ११ प्रतिशतले बढाइएको छ। अब रकम मात्र बढाएर रकम खर्च हुन सक्दैन। जस्तैः कृषिको मललाई अनुदान पनि दिएको छ। मल उपलब्ध भए पनि अहिले मल आपूर्तिको समस्याले गर्दा पुग्न पर्ने ठाउँ र पुग्न पर्ने समयमा पुगेको हुँदैन। त्यस्तै, स्थानीय स्तरमा क्षमता अभिवृद्धि नगरी हुँदैन। स्थानीय स्तरमा कृषिलाई प्राथमिकता दिने भनिएको छ। जसमा कृषिअन्तर्गत पशुपक्षी पनि पर्छन्। गाईबस्तु बिरामी भयो भने स्थानीय स्तरमा भेटनरी डाक्टरसम्म पाउँदैनन्। भोलि भारतबाट कमसल मल आए नेपालको उत्पादकत्व घट्छ। यसको उदाहरण श्रीलंकालाई हेर्न सकिन्छ। श्रीलंकाले चीनबाट कमसल मल आयात गरेकाले गहुँको उत्पादन भएको थिएन। यसले चिया तथा कफीको उत्पादन हुन सकेन। श्रीलंकामा चियाले मात्रै उनीहरूको १० प्रतिशत आयातबाटै आम्दानी हुन्थ्यो। तर कमसल मलकै कारण उत्पादन घटेर खर्र्बौं रुपैयाँ गुमाउनु परेको थियो। नेपालमा पनि भोलि मललाई परीक्षण गरेर यसको स्तर प्रयोग गरेबापत उत्पादन हुन्छ वा नहुने स्थिति छ भन्नेबारे जानकारी दिने निकाय स्थानीय तहमा अभाव छ। विभिन्न खेतीपाती जस्तैः फलफूल, तरकारी, अन्नबालीका लागि माटोको स्तर आवश्यक हुन्छ। माटोको स्तरमापन गर्ने र बाली नास गर्ने कीटाणुका लागि विज्ञको पनि अभाव छ। राष्ट्रिय स्तरमा नेसनल एग्रिकलचर रिसोर्स सेन्टर भनिएको छ। तर त्यहाँ जनशक्ति पनि पुग्दैन, बजेट पनि। अझै राम्रो अनुसन्धान पनि हुन सकेको छैन। बजेटमा त बोलेको छ। नार्कलाई पनि सुदृढीकरण गरिनेछ भनेर। यसरी बोलेको कुरामा कार्यान्वयन कसरी हुन्छ भन्ने हो। स्थानीयस्तरमा पैसाको वितरण गरेर मात्रै समस्याको समाधान हुँदैन। उनीहरूले आफ्नै क्षमता पनि अभिवृद्धि गर्नुपर्छ। कतिपय ठाउँमा नीति तथा कार्यक्रम बजेट बनाउन पनि समस्या छ। अनुभवी मान्छे केन्द्रमा बस्ने स्थानीयमा जान नमान्ने, केन्द्रीय स्तरबाट सरकारले अलि सहजीकरण गर्नुपर्नेमा कञ्जुस्याइँ गरेको देखिन्छ। न्यून उत्पादकत्वबाट उच्च उत्पादकत्वमा ट्रान्सफर गरिनु पर्छ। तर सरकारले हरेक वर्षको बजेटमा उत्पादन भएको वस्तुलाई त प्रतिबद्धता गरेअनुसार काम कम गरेको छ। यस्तो सुविधा कमैले पाएका छन्। न्यूनतम मूल्य निर्धारण गरेर व्यवस्थापनले दुःख दिएमा सरकारले नै किन्ने र भण्डारण गर्ने भनिएको छ। तर भण्डारणको सुविधा छैन। कतिपय नासयोग्य फलफूल र तरकारीहरू उत्पादन हुन्छन्। यसलाई भण्डारण गर्न कोल्ड स्टोरहरूको आवश्यक पर्छ। जसरी क्षमताअनुसार उत्पादित वस्तु खपत हुन्छ। बजारमा नबिके पनि सरकारले न्यूनतम मूल्य लिइदिन्छ भन्ने विश्वास हुन्छ। यो विश्वास भयो भने मात्रै मान्छे कृषिमा लागि रहन्छन्। नत्र बजेटले जतिसुकै प्रोत्साहन गरे पनि कृषिमा लाग्दैनन्।अहिले बाँझो खेत राख्नेलाई दण्डित गर्ने भनिएको छ। यस्तो व्यवस्थालाई पुनर्विचार गरिनु पर्छ। किनभने कतिपय गाउँघरमा वृद्धवृद्धा मात्रै हुन्छन्। युवा बिदेसिएका छन्। यस्तो अवस्थामा महँगोमा ज्यालादारी लगाएर खेती गर्ने कि पेट भर्ने ? सरकारले यसबारे विचार पुर्याउन जरुरी छ। प्रतिबद्धता गरेकालाई कार्यान्वयनमा ल्याउने शासकीय ढाँचा र प्रशासनिक यन्त्रमा सुधार ल्याउनु पर्छ। साथै पुँजीगत खर्चलाई वृद्धि गरेर केन्द्रले स्थानीय स्तरमा विभिन्न तहका सरकारसँगको सामञ्जस्यता बढाएर आवश्यक दक्ष जनशक्ति परिचालन गरेमा सम्भव हुन सक्छ। कार्यान्वयनमा भ्रष्टाचार नियन्त्रण जरुरी बजेट कार्यक्रममा राखे पनि त्यसको स्रोतको निक्र्योल नगरी कार्यक्रममा मात्र राखियो भने त्यहाँ नीतिगत भष्टाचार हुने सम्भावना छ। त्यस्तै, कतिपय सन्दर्भमा पुँजीगत खर्च नसकिएको भन्ने हुन्छ। भ्रष्टाचार गर्न नपाएर बढ्न नसकेको देखिन्छ। किनभने ठेक्का दिइसकेको बजेट निश्चित भइसकेको हुन्छ। ठेकेदार सचिवको कुरा मिल्दैन कि त सचिव र मन्त्रीको कुरा मिल्दैन। यस्तो सेटिङको कुरा नमिलेर आखिर हुँदैन। यस्तो अवस्थामा कडाभन्दा कडा कानुन बनाउनु पर्छ। कानुनी मर्यादा पूरा गरिसक्दा पनि भनेको समयमा पुँजीगत खर्च हुन सकेन भने यसको कारण सोध्नुपर्छ। चित्तबुझ्दो जवाफ आएन भने तिनीहरूलाई दण्डित गर्ने तथा समयमा सक्नेलाई पुरस्कृत गर्ने संयन्त्र पनि बनाउनु पर्छ। बजेट र मौद्रिक नीति मुलुकको आगामी बजेटले तय गरेका अधिकांश व्यवस्थालाई सार्थक बनाउने काम मौद्रिक नीतिले गर्छ। त्यसैले अर्थमन्त्री जनार्दन शर्मा र गभर्नर महाप्रसाद अधिकारीले जसरी पनि मिलेर जानुपर्छ नमिली सुखै छैन भन्नु भएको छ। मौद्रिक नीति जहिले पनि बजेट आएपछि संशोधन हुन्छ। किनभने बजेटमा प्रस्तावना गरेको व्यवस्थालाई यसैले सार्थकता दिने हो। अहिले मुलुकमा मुद्रास्फीतिको अवस्था के छ ? बजारमा तरलताको माग कति छ ? ब्याजदर कति छ ? लगायतलाई हेरेर सरकारले ल्याएको बजेट र देखाएको प्रतिबद्धताअनुसार अर्थतन्त्रमा कति लागत बढ्छ ? कुनकुन क्षेत्रमा लागत घट्नेवाला छ ? यस्ता सम्पूर्ण कुराको लेखाजोखा गरेर त्यसअनुसार मुद्रास्फीति बढ्ने छ भने यसलाई कसरी व्यवस्थापन गर्ने ? मुद्रास्फीति नियन्त्रणभित्रै रहन्छ भने कस्ता खालका मौद्रिक नीति ल्याउने भनेर योजना बनाउन जरुरी छ। मौद्रिक नीति र सरकारले ल्याएको वित्तीय नीतिको बीचमा सकारात्मक र दरिलो अन्तरसम्बन्ध हुने भएकाले दुवै पक्षले यसमा जोड दिनुपर्छ। बजेटलाई कार्यान्वयनमा ल्याउन र यसलाई थेग्ने काम मौद्रिक नीतिले मात्रै गर्न सक्ने भएकाले महत्त्वपूर्ण योगदान रहन्छ। यसैले ती निकायहरू मिलेर जानै पर्छ।  प्याकुरेल, अर्थविद् हुन्।"
प्रेमीले नै करेन्ट लगाएपछि,"जनकपुरधाम : २२ वर्षीया राधिका कार्की प्रादेशिक अस्पताल जनकपुरको बर्न वार्डको १३५ नम्बर बेडमा आँखा चिम्लेर पल्टेकी थिइन्। दुवै हातखुट्टा, जाँघ, पेट र शरीरका गोप्य ठाउँमासमेत पट्टी बाँधिएकाले उनी राम्ररी कोल्टो फेर्न पनि सकिराखेकी थिइनन्। १४ दिनसम्म बेवारीसे बनेकी राधिकालाई बर्न भाइलेन्स सरभाइभर नेपालकी शिया सहेली साहले औषधि उपचार र खानपानको बन्दोबस्त मिलाएकी हुन्। पछिल्लो १७ दिनदेखि अस्पतालमा लावारिस रहेर उपचार गराइरहेकी राधिकालाई यो अवस्थामा पुर्याउने उनका प्रेमी हुन्। प्रेममा परेर केटासँग घरबाट भागेकी राधिकाले लामो समय बाहिर बसेपछि केटाको घर परिवारलाई भेट्न र कानुनी रूपमा बिहे गर्न दबाब दिन थालेपछि उनलाई शरीरभरि करेन्ट लगाएर मरणासन्न बनाइएको पीडितले प्रहरीलाई बयान दिएकी छन्। सिन्धुली जिल्लाको गोलान्चोर गाउँपालिका२ का अम्बर कार्कीकी छोरी राधिकाको चिनजान करिब १८ महिना अगाडि धनुषा जिल्लाको महेन्द्रनगर निवासी अरुण साहसँग भएको थियो। हामीले पहिलोपटक खुर्कोट बजारमा भेटेका थियौं, अस्पतालको शय्यामा निकै मधुरो स्वरले अन्नपूर्णकर्मीलाई राधिकाले आफ्नो कथाव्यथा सुनाइन्, करिब एक वर्ष हामी दुईजना एकअर्काको सम्पर्कमै बस्यौं पछि घरबाट भागेर विवाह गर्ने योजना बनायौं र आठ महिना अगाडि जनकपुर भागेर आएँ। साहले राधिकालाई जनकपुर ल्याएर स्थानीय थापाचोकमा डेरा गरेर राखेको पीडितले सुनाइन्। यहीँ डेरामा राखेको थियो। पहिले खान बस्न पैसा दिन्थ्यो पछि पैसा कम पर्न थालेर मलाई पनि यहीँको जानकी मेडिकल र सिटीपार्क होटलको क्यान्टिनमा काम लगाइदियो। महिनाको १० हजारजति मैले पनि कमाउँथे। घरको भाडा ३ हजार रुपैयाँ पनि मैले नै तिर्दै आएको थिएँ। बढिजसो मैसँग बस्थ्यो तर, पछि दुईतीन दिनसम्म पनि कोठा नआउने गर्न थाल्यो। मैले पनि विवाह गर्नुपर्यो आफ्नो घर लग, कति दिन यसरी कोठामा राख्छौं भनेर जिद्दि गर्न थालेपछि झगडा हुन्थ्यो। राधिकाले मधुरो स्वरमा सुनाइन्, घटना भएको दिन उ साँझ साढे सात बजेतिर कोठा आयो। कुराकानीकै क्रममा मैले फेरि घर लाने कुरा उठाए हुँदाहुँदै उ निकै रिसायो र बिजुलीको तार चुँडाएर मेरो खुट्टामा डाम्यो। निकै पीडा भएर म बेहोस जस्तै भएँ चिच्याउन पनि सकिन अनि पछि पूरै जिऊमा करेन्टले पोलिदियो। घटनापछि साह भने फरार भएका थिए। हामीलाई छिमेकीले करेन्ट लागेर मान्छे ढलेको जानकारी फोनमार्फत गराएको थियो। प्रहरी पठाएर प्रहरीकै गाडीमा पीडितलाई उद्यार गरी अस्पतालमा भर्ना गराएका हौं, जिल्ला प्रहरी कार्यालय धनुषाका प्रहरी नायब उपरिक्षक एवं प्रवक्ता प्रदीपबहादुर क्षेत्रीले भने, उनको हात पनि जलेको र बल्ल मात्र बोलेर जाहेरी दिन सक्ने अवस्था आएको हुनाले अब वकिललाई लगेर जाहेरी दर्ता गराई कारबाही प्रक्रिया अगाडि बढाउने तयारीमा छौं। हामी उहाँलाई न्याय पक्कै पनि दिलाउँछौं।"
नेपाललाई ट्रान्जिट बनाएर भारतमा लागुऔषध कारोबार,"काठमाडौं : ४९ किलो सेतो र २ किलो खैरो हिरोइन बोकेर नेपाल भित्रिएका सातै जना अफ्रिकन नागरिक। संलग्न सबै महिला। अफ्रिकाबाट दुबई एयरपोर्ट हुँदै लागुऔषध बोकेर नेपालसम्मको यात्रा। बिहीबार लागुऔषध नियन्त्रण ब्युरो काठमाडौंले सार्वजनिक गरेको तथ्यांक हो यो। प्रहरीका अनुसार यो हालसम्म पक्राउ परेको सबैभन्दा ठूलो परिमाणको लागुऔषधमा पर्छ। हालको अनुमानित मूल्यअनुसार पक्राउ परेको खैरो हिरोइनको मूल्य १ अर्ब २ करोड रुपैयाँ बराबर हुन्छ। प्रहरीको लागुऔषध ब्युरोले जेठ २९ र ३० गते काठमाडांैका विभिन्न स्थानबाट ठूलो परिणाममा सेतो र खैरो हिरोइन बरामद गरेको हो। पक्राउ पर्नेमा दक्षिण अफ्रिकाका २९ वर्षीया सिविसी थान्डेकिले, ४६ वर्षीया मुरियल केदुकबाजी थेम्बेनी न्साम्बा, ३९ वर्षीया त्शाबाला खान्यिसिल इभोन्ने, ३६ वर्षीया रोसिन्हा नोन्केले जान्त्जो, २९ वर्षीया महलाको मौरिन माथिबा, ३७ वर्षीया मोरोएसी सुजान कोफू, ३० वर्षीया मार्लिज बाडेनहोस्ट छन्। उनीहरू जेठ २६, २९ र ३० गते अफ्रिकाबाट दुबई हुँदै काठमाडौं प्रवेश गरेको प्रहरीले जनाएको छ। ठमेलस्थित विभिन्न होटलबाट लागुऔषधसहित सबैलाई पक्राउ गरिएको हो। उनीहरूले विमानस्थल नै प्रयोग गरेर ल्याएको प्रारम्भिक अनुसन्धानले देखाएको छ, लागुऔषध ब्युरो प्रमुख जीवन श्रेष्ठले भने। त्रिभुवन विमानस्थलमा रहेको विभिन्न निकाय तथा एकाइसँग आवश्यक समन्वय गरेर उनीहरूलाई पक्राउ गरेको श्रेष्ठ बताउँछन्। उनका अनुसार विभिन्न देशका लागुऔषध कारोबारी र तस्करीले नेपालको बाटो हँुदै तेस्रो मुलुकमा लागुऔषध तस्करी गर्दै आएका छन्। यसअघि पनि विभिन्न समयमा प्रतिबन्धित लागुऔषध बरामद हुँदै आएको छ। तर, यो हालसम्मकै ठूलो परिमाणमा पक्राउ परेको हो, उनले भने। तर, अचम्मको कुरा पक्राउ परेका सबै एकै देशका भए पनि उनीहरू एक आपसमा चिनजान भएको नदेखिएको श्रेष्ठ बताउँछन्। महिलालाई प्रलोभनमा पार्न सजिलो हुने र विश्वासीलो पनि हुने भएकाले कारोबारीको नजरमा पर्छन्। लागुऔषध कारोबारीले महिलालाई प्रयोग गरी नेपालको बाटो हुँदै भारतलगायतका अन्य देशमा तस्करी गर्न खोजेको प्रहरीको प्रारम्भिक अनुमान छ। पक्राउ परेका महिलाहरूले आफ्नो देशमा मार्केटिङको काम गर्ने गरेको बताएको श्रेष्ठले जानकारी दिए। पक्राउ परेका ६ जना भिजिट भिसा लिएर पहिलो पटक नेपाल आएको पाइएको छ। ४६ वर्षीया मुरियल केदुकबाजी थेम्बेनी न्साम्बा तेस्रोपटक नेपाल आएको प्रहरी अनुसन्धानले देखाएको छ। यसअघि उनी फे्रबुअरी र जुनमा पनि नेपाल आएर फर्किएको प्रहरीको भनाइ छ। लागुऔषध कारोबारमा महिला किन ? २०७५ साउनदेखि हालसम्म लागुऔषध कारोबारमा १९ हजार ३ सय २१ जना संग्लन भएको प्रहरी तथ्याकंले देखाउँछ। जसमध्ये ८ सय ५२ जना महिला पक्राउ परेका छन्। लागुऔषध ब्युरो प्रमुख श्रेष्ठका अनुसार महिलाहरूलाई प्रलोभनमा पार्न सजिलो हुने र विश्वासीलो पनि हुने भएकाले लागुऔषध कारोबारीको नजरमा पर्छन्। सुरक्षाका हिसाबले पनि महिलाहरूलाई भरिया बनाएर पठाउने गरेको यसअघिका अनुसन्धानमा खुल्दै गएको छ। विमानस्थलमा डिटेक्ट हुँदैन लागुऔषध ५१ केजी हिरोइन विमानस्थलमा नभई ठमेलको एक होटलबाट बरामद भएको हो। नेपालको एकमात्रै अन्तर्राष्ट्रिय विमानस्थल त्रिभुवन विमानस्थलको कडा सुरक्षा घेरा तोड्दै तस्करीले हिरोइन ठमेल पुर्याएका हुन्। नेपाल प्रहरीका प्रवक्ता विष्णुकुमार केसीका अनुसार तस्करीले लागुऔषध पास गराउने अनेक उपाय रचेका हुन्छन्। नेपालको मात्रै नभएर योभन्दा अघि दुइटा विमानस्थलको सुरक्षा घेरा पनि पार गरेर नेपाल ल्याएको भेटियो। सामान्य अवस्थामा मेटललगायत सवब प्रकारका लागुऔषध विमानस्थलमा चेकिङ पोइन्टमा राखिएको एक्सरे मेसिनले डिडेक्ट गर्ने उनले बताए। लागुऔषध बरामद तथ्यांकमा नेपाल प्रहरीको लागुऔषध ब्युरोअनुसार आर्थिक वर्ष ०७५७६ मा ११ केजी ४ सय २२ ग्राम हिरोइन बरामद भएको छ। अफिम ३४ केजी २ सय २९ ग्राम बरामद भएको छ। यस्तै आव ०७६७७ मा ७ केजी १ सय २ ग्राम हिरोइन बरामद भएको छ। ४४ केजी ३ सय ४८ ग्राम अफिम र १५ केजी कोकिन बरामद भएको छ। यस्तै आव ०७७७८ मा ९ केजी २ सय ३८ ग्राम हिरोइन बरामद भएको छ भने २ सय ६२ केजी ५ सय ३९ ग्राम अफिम बरामद भएको छ। करिब १ केजी कोकिन पनि बरामद भएको छ। आव ०७८ देखि ०७९ को वैशाखसम्म १७ केजी ५९८ ग्राम हिरोइन बरामद भएको छ। यस्तै ४७ केजी ३ सय ७४ ग्राम अफिम र १ केजी ५ सय १२ ग्राम कोकिन बरामद भएको छ। पक्राउ परेका ७ जना विदेशी नागरिकलाई लागुऔषध नियन्त्रण ऐन, २०३३ अनुसार जिल्ला अदालत काठमाडौंबाट ७ दिनको म्याद थप गरी अनुसन्धान भइरहेको लागुऔषध ब्युरो प्रमुख श्रेष्ठले जानकारी दिए। यस्ता कारोबारमा संग्लनलाई लागुऔषधको मात्रा र प्रकारअनुसार जन्मकैदसम्मको सजाय हुने व्यवस्था छ। ५१ किलो हेरोइनसहित ७ विदेशी नागरिक पक्राउ"
निर्वाचनमा पैसा बाँड्न प्रदेश १ मा बजेट विनियोजन,"विराटनगर : प्रदेश १ सरकारले बुधबार ल्याएको बजेटबारे प्रतिपक्षी दल र उद्योगी व्यापारीले मिश्रित प्रतिक्रिया दिएका छन्। कृषि, उद्योग र श्रम तथा रोजगारको क्षेत्रलाई प्राथमिकतामा राखेर सरकारले ३९ अर्ब ७३ करोड ८३ लाख रुपैयाँको बजेट ल्याएको छ। गैरबजेटरी खर्चलाई निरुत्साहित पार्ने सरकारको लक्ष्य छ। बजेटमा सरकारले १० वर्षे कृषि विकास रणनीति तर्जुमा गरी लक्षित कार्यक्रम सञ्चालनको योजना बनाएको छ। दूध उत्पादक किसानलाई प्रतिलिटर दुई रुपैयाँ अनुदान, प्राङ्गारिक मल उत्पादन पूर्वाधार विकास कार्यक्रम सञ्चालन, विशेष क्षेत्रमा उत्पादनका आधारमा प्रोत्साहन र एक वडा एक बर्थिङ सेन्टरजस्ता कार्यक्रमसमेत बजेटमा समेटेको छ। उद्योगको दिगो विकास, आत्मनिर्भर अर्थतन्त्रको अभ्यास नाराका साथ सरकारले उद्यमशीलता विकासको कार्यक्रम राखेको छ। आगामी वर्षको बजेटले कृषि, भौतिक पूर्वाधार र थोरै मात्रामा स्वास्थ्य क्षेत्रलाई समेट्ने प्रयास गरेको नेपाल उद्योग परिसंघ प्रदेश नं १ का अध्यक्ष भीम घिमिरे बताउँछन्। सडक पूर्वाधारमा पाँच अर्ब र किसानलाई दूधमा अनुदानलगायतका बुँदा बजेटका सकारात्मक पक्ष हुन्। तर यसको कार्यान्वयन पक्ष शंकास्पद छ, उनी भन्छन्, हामीले पछिल्लो चार वर्ष हेरिसकेका छौं। बजेट खर्च चुनौतीपूर्ण छ। बजेटले निजी क्षेत्रमा कुनै पनि माग नसमेटेको घिमिरेले गुनासो गरे। रोजगारी सिर्जना र पर्यटन उद्योगलाई सहयोग गर्ने विषय बजेटमा छैन। उद्योग, वाणिज्य, श्रम तथा रोजगार क्षेत्रका लागि ४६ करोड ८८ लाख बजेट विनियोजन गरिएको छ। ६६ वटा प्रादेशिक लोकमार्गमध्ये अधिकांशको निर्माण आगामी वर्ष सक्ने गरी पाँच अर्ब विनियोजन गरेको छ। रणनीतिक सडकका लागि ४४ करोड बजेट छ। पहाडी तथा अति दुर्गम जिल्लाका ग्रामीण सडकमा बाह्रैमहिना यातायात सञ्चालनका निम्ति १० वटा बेलीब्रिज निर्माण गर्न आठ करोड छुट्ट्याएको छ। सडक पूर्वाधारको क्षेत्रमा पर्याप्त कार्यक्रम र बजेट आए पनि सरकारले उद्योगको लागत घटाउने ठोस कार्यक्रम ल्याउन नसकेको उद्योगी बताउँछन्। उद्योग संगठन मोरङका अध्यक्ष सुयश प्याकुरेलका अनुसार सानोसानो शीर्षकमा धेरै पैसा छुट्ट्याएर सरकारले बजेटलाई वितरणमुखी बनाउन खोजेको छ। उनी भन्छन्, चुनाव आउन ६ महिना बाँकी छ। सरकारले चुनावलाई नै केन्द्रित गरेर बजेट ल्याउन खोजेको जस्तो देखिन्छ। सरकारले निर्वाचनमा पैसा बाँड्न विभिन्न नाममा बजेट विनियोजन गरेको छ।  शेरधन राई,पूर्वमुख्यमन्त्री इटहरीको बाढी र डुबान समस्या समाधान गर्न टेङग्रा खोलाको पथान्तरण गरी बुढी खोलामा मिसाउन सम्भाव्यता अध्ययन गरिनेछ। सडक पूर्वाधार तथा सहरी विकास लागि सरकारले १२ अर्ब ४१ करोड ८२ लाख विनियोजन गरेको छ। यस्तै, एक घर, एक धाराको नीति अनुरूप सञ्चालित खानेपानी आयोजनामा १ अर्ब ४ करोड छुट्ट्याएको छ। सिँचाइ, नदी व्यवस्थापन तथा खानेपानी र ऊर्जाका लागि ६ अर्ब २ करोड ५६ लाख विनियोजन गरेको छ। तर, सरकारको बजेट चुनावलाई प्रभावित गर्नेतर्फ केन्द्रित देखिएको पूर्वमुख्यमन्त्री शेरधन राई बताउँछन्। विभिन्न शीर्षकमा बजेट छरेर चुनावी लोकप्रियता हासिल गर्नेतर्फ सरकारले ध्यान दियो। हामी बाहिरिएपछि एक अर्ब रुपैयाँ रकमान्तर गरेर सरकारले आफ्ना कार्यकर्ता र पार्टी सम्बद्ध व्यक्तिको समिति निर्माण गरेर खर्च गरेको देखिन्छ, उनी भन्छन्, निर्वाचनमा पैसा बाँड्न विभिन्न नाममा यस पटकको बजेट विनियोजन गरिएको छ। सबै वडामा बर्थिङ सेन्टर स्थापना गर्ने सरकारको योजना पनि हास्यास्पद रहेको राई बताउँछन्। एउटा जिल्लामा एउटा बर्थिङ सेन्टरको अभाव रहेको अवस्थामा सरकारले सबै वडामा त्यसको पहुँच सिर्जनाको परिकल्पना गर्नु असम्भव रहेको उनको भनाइ छ। बजेटमा सत्तारूढ दल कांग्रेस पनि सन्तुष्ट छैन। एउटामात्र पार्टीको वक्तव्यका रूपमा बजेट आएको कांग्रेस संसदीय दलका नेता राजीव कोइरालाले बताए। लोकप्रियताका लागि बजेटमा सबै कुरा अटाउन खोजेको उनको तर्क छ। भन्छन्, संविधानमै नभएको जनयुद्धलाई बजेटमा जबर्जस्ती रूपमा उल्लेख गरिएको छ। बजेटले सुनसरी र मोरङमा कुनै पनि खालका ठुला योजना नसमेटेको उनको गुनासो छ।"
बेनीजोमसोम तेस्रो सडकखण्ड अन्तिम चरणमा,"जोमसोम : जोमसोमउत्तरी कोरलानाका जोड्ने राष्ट्रिय गौरवको बेनीजोमसोम तेस्रो सडकखण्डको काम अन्तिम चरणमा पुगेको सडक निर्माण पक्षले जनाएको छ। मुस्ताङको काइको खोलादेखि कोवाङसम्मको १६ दशमलव ४ किमी ग्राभेलसहित अस्फाल्ट कालोपत्रे सडक स्तरोन्नतिको भौतिक प्रगति ९२ प्रतिशत सम्पन्न भइसकेको सडक स्तरोन्नतिको जिम्मा लिएको शर्मा गजुरमुखी जेभीले उल्लेख गरेको छ। २०७४ जेठ ३० गते बेनीजोमसोम ७६ किमी सडकको ४ वटै खण्डको एकैसाथ सम्झौता भएको थियो। जसअन्तर्गत शर्मा गजुरमुखी जेभीले म्याग्दी तातोपानीदेखि मुस्ताङको काइको खोलासम्म २३ किमी र काइको खोलादेखि कोवाङसम्मको १६ किमी सडक स्तरोन्नति गर्ने जिम्मा अलगअलग ठेक्का शर्मा गजुरमुखीले पाएको थियो। शर्मा गजुरमुखीले म्याग्दीको तातोपानीदेखि काइको खोलासम्मको भौतिक प्रगति ६० प्रतिशत सम्पन्न गर्दा काइकोदेखि कोवाङसम्मको अस्फाल्ट कालोपत्रे सडक स्तरोन्नति अन्तिम चरणमा पुर्याएको शर्मा गजुरमुखी जेभीका प्रोजेक्ट म्यानेजर नरेन्द्र न्यौपानेले बताए। उनका अनुसार काइकोकोवाङअन्तर्गत लेते खोला र सेतु खोलामा करिब १५० मिटर कालोपत्रे र सडक रंङरोगनलगायत केही फिनिसिङका कामहरू बाँकी रहेको जनाइएको छ। चालू आर्थिक वर्षको असार महिनाभित्रै बेनीजोमसोम तेस्रो खण्ड कालीगण्डकी करिडोर सडक आयोजनालाई हस्तान्तरण गर्ने तयारी भइरहेको प्रोजेक्ट म्यानेजर न्यौपानेले बताए। अस्फाल्ट कोलोपत्रे सडकको ठेक्का ५४ करोड ३० लाख रहे पनि निर्माणाधीन सडकको ग्याबिन वाल र मेसिनरी स्ट्रक्चर परिवर्तन हुँदा ८ करोड भीओ वृद्धि भएको आयोजनाका सबइन्जिनियर टीकाबहादुर थापाले बताए। उक्त खण्डको भीओ बढ्दा ६२ करोड ६४ लाख पुगेको हो। सम्झौता अवधि २०७६ मंसिर १५ गतेसम्म रहेको काइकोकोवाङखण्डको पछिल्लो म्याद २०७८ फागुन ३० गतेसम्म कायम गरिएको सबइन्जिनियर थापामगरले बताए। तेस्रो खण्डको ४ महिना म्याद थप गर्नुपर्ने उनले बताए। म्याग्दीको तातोपानीमुस्ताङको काइको खोलासम्मको ११ मिटर चौडा अल्फाल्ट कालोपत्रे सडक ठेक्का सम्झौता ६३ करोड ५२ लाख रहे पनि सो खण्डको पनि भीओ बढ्दा ७२ करोड २१ लाख लागत पुगेको छ। सो खण्डको काभ्रेभीर सडकमा रक कटिङ गरी सडक चौडा गर्नुपर्ने भएकाले सडकको भीओ बढेको आयोजनाको भनाइ छ। म्याग्दीको कमजोर भूबनोट, बर्खायामको नदी कटान र बाढी पहिरोको कारण सडक स्तरोन्नति अपेक्षा गरे अनुरूपमा भौतिक प्रगति हुन समस्या परेको शर्मा गजुरमुखी जेभीले जनाएको छ। कालोपत्रे सडक स्तरोन्नतिको भौतिक प्रगति ९२ प्रतिशत सम्पन्न भइसकेको छ। निर्माण पक्षले निरन्तर सडक स्तरोन्नति कार्यलाई नियमित गरे पनि प्राकृतिक विपद्का कारण सडक स्तरोन्नति कार्यमा सहजता उत्पन्न भएको निर्माण पक्षले जनाएको छ।बेनीजोमसोम ७६ किमी सडकको पहिलो २३ किमी सडकखण्डको काम शर्मा युनाइटेड जेभीले लिएको हो। सो सडकमा ड्रेन निर्माणसहित ११ मिटरको डीबीएसटी कालोपत्रे सडक निर्माण गर्न ६० करोड ६० लाखमा सम्झौता भएकोमा सो खण्डमा पनि १३ करोड ५० लाख भीओ बढेको थियो। उक्त सडकको हालको भौतिक प्रगति ७० प्रतिशत रहेको जनाइएको छ। यस्तै, बेनीजोमसोम ७६ किमी सडकको चौथो तथा अन्तिम खण्डअन्तर्गत मुस्ताङको खन्तीदेखि जोमसोमसम्मको १६ किमी सडकको भौतिक प्रगति ६५ प्रतिशत रहेको बेनीजोमसोमकोरला सडक आयोजनाले जनाएको छ। खन्तीजोमसोम अल्फास्ट कालोपत्रे सडकको सम्झौता लागत ७० करोड ५२ लाख रहेको छ। निर्माण कम्पनीको ढिलासुस्ती र ठेकेदार परिवर्तनले गर्दा खन्ती जोमसोमको अपेक्षा गरेअनुसार भौतिक प्रगति हुन नसकेको हो। सोही सडकअन्तर्गत ४ वटै खण्डको काम निर्माण पक्षले हिमपात, बाढी पहिरो, नदी कटान र कोरोना कहरको कारण देखाएर पटकपटक म्याद थप गर्दै आइरहेको छ। यता, जोमसोमकोरला सडकको ७ वटा खण्डमध्ये ६ वटा खण्डको सडक स्तरोन्नति सम्पन्न भई २ वर्षअघि नै कालीगण्डकी करिडोर सडक आयोजनालाई हस्तान्तरण भइसकेको आयोजनाले जनाएको छ। तर, सो सडकको चराङछोसेर २५ किमी ग्राभेल सडकको काम निर्माण कन्स्ट्रक्सनको ढिलासुस्तीले सम्पन्न हुन सकेको छैन। चराङछोसेर सडकको भौतिक प्रगति ७० प्रतिशत छ।"
ताप्लेजुङको खेवाङमा पहिरोले बगाउँदा २ जना बेपत्ता,ताप्लेजुङ : ताप्लेजुङको सिरीजङ्घा गाउँपालिका७ खेवाङमा पहिरोले बगाउँदा २ जना बेपत्ता भएका छन् । वर्षासँगै राति साढे ८ बजे झरेको पहिरोले तुलसा अधिकारी र यशोदा अधिकारीलाई बगाएको स्थानीय लक्ष्मण अधिकारीले जानकारी दिए । तुलसा सासु र यशोदा बुहारी हुन् । यशोदाका श्रीमान् विष्णु भने भागेर ज्यान जोगाउन सफल भएको लक्ष्मणले बताए । पहिराले उनीहरूको २ वटै घर बगाएको छ नजिकै रहेका पशु चौपायासमेत पुरेको बताइएको छ । अत्याधिक वर्षाका कारण जिल्लाका विभिन्न ठाउँमा ठूल्ठूला पहिरो झरेका छन् । घटनाबारे थप विवरण आउन बाँकी छ ।
"गृह मन्त्रालय र निहारिकाबीच ५ बुँदे सहमति, डीएनए परीक्षण गर्ने भएपछि तोडिन् अनसन","काठमाडौं : विभिन्न पाँचबुँदे माग राख्दै जेठ २७ गतेदेखि आमरण अनसनमा बसेकी महोत्तरी जलेश्वर९ की सोनाली कुमारी सिंह (निहारिका)ले अनसन तोडेकी छन्। बिहीबार बेलुका सरकारसँग ५ बुँदे सहमति भएसँगै गृहमन्त्री बालकृष्ण खाँणको हातबाट जुस पिएर उनले अनसन तोडेकी हुन्। गृह मन्त्रालयले प्रतिवादी शिवराम श्रेष्ठ र निहारिकाका छोराको डीएनए परीक्षणको कानुनी प्रक्रिया अघि बढाउन पहल गर्ने सहमतिसहित उनका माग सम्बोधन गर्ने सहमति भएको छ। सहमति पत्रमा निहारिका र उनको छोराको सुरक्षा आवास व्यवस्थापनका लागि गृह मन्त्रालय र महिला मन्त्रालयमार्फत पहल गर्ने, न्याय प्राप्तिका लागि राज्यका सम्पूर्ण निकाय पीडितमैत्री बनाउन पहल गर्ने, अनसनकर्ताको आर्थिक सहायताका लागि गृह मन्त्रालयमार्फत पहल गर्ने लगायतका सहमति भएको हो। सहमति पत्रमा गृहका सहसचिव शिवराम पोखरेल, उपसचिव बसन्त भट्टराई, अनसनकर्ता निहारिका, सावित्री सुवेदी, सुनिता गौतम र लोग्शरी कुँवरले हस्ताक्षर गरेका छन्। यता उच्च अदालत जनकपुरले निहारिकाको मुद्दाका अभियुक्त शिवराज श्रेष्ठलाई झिकाउने आदेश दिएको छ। अदालतमा बिहीबार बसेको न्यायधीशद्वय गुणराज ढुंगेल र रामेश्वर रेग्मीको संयुक्त इजलासले प्रत्यर्थी झिकाउन आदेश दिएको हो। उच्च अदालतमा मुद्दा दर्ता गराएपनि पेशी तोक्नमै ढिला भएको भन्दै उनले अनसन थालेकी थिइन्"
"पालिकामै छैन, मावि स्थायी दरबन्दी","गोरखा : दुर्गममा रहेको चुमनुब्री गाउँपालिकाका नवनिर्वाचित अध्यक्ष निमा लामा तथा संघीय सांसद हरिराज अधिकारीले शिक्षामन्त्री देवेन्द्र पौडेलसमक्ष पालिकाभित्र सञ्चालनमा रहेका विद्यालयलाई स्थायी स्वीकृति प्रदान गरिदिन माग गरेका छन्। साथै, सो गाउँपालिकामा सञ्चालित आवासीय विद्यालयहरूमा हिमाली आवासीय छात्रवृत्ति कोटा बढाउन मन्त्री पौडेलले ध्यानाकर्षण गरे। दुर्गमका विद्यार्थीले पढ्न पाउने अधिकार सुनिश्चितताका लागि पहल गर्न आफूहरूले मन्त्रीको ध्यानाकर्षण गरेको अध्यक्ष लामाले बताए। अहिले हाम्रो पालिकामा ४२० वटा हिमाली आवासीय छात्रवृत्ति कोटा छ। यसमा तत्काल २ सय थप गर्न माग गरेका छौं, लामाले भने, भौगोलिक रूपमा विकट, सडक सञ्जाल नजोडिएको पालिका भएकाले चुमनुब्रीका विद्यार्थीलाई विद्यालय आउजाउमा निकै समस्या छ। बढ्दो विद्यार्थीको चापको आधारमा अहिले भएको कोटाले माग धान्न चुनौती छ। गाउँपालिकामा सञ्चालित बुद्ध मावि पुग्न विभिन्न बस्तीबाट विद्यार्थीलाई २ दिनसम्म लाग्ने भएकाले आवासीय छात्रवृत्ति कोटा बढाउनु जरुरी रहेको उनको भनाइ छ। सो गाउँपालिकामा कक्षा १० सम्म पढाइ हुने दुईवटा विद्यालय छन्। स्थानीयहरूको पहलमा वडा३ को वुद्ध मावि र वडा२ को ल्हो माविमा कक्षा १० सम्म पढाइ हुन्छ। वडा४ गपस्थित नुब्री आधारभूत विद्यालयमा कक्षा आठसम्म पढाइ हुन्छ। २२ वटा विद्यालय रहेको त्यहाँका १९ वटामा कक्षा ५ सम्म मात्रै पढाइ हुन्छ। यी सबै विद्यालयमा गरी १ हजार १५० जना विद्यार्थी अध्ययनरत छन्। आर्थिक अवस्था कमजोर भएका, अविभावक नभएका, धेरै टाढाबाट विद्यालय धाउनुपर्ने विद्यार्थीहरूलाई प्राथमिकतामा राखेर छात्रावासलाई थप व्यवस्थित बनाउने गाउँपालिकाको योजना रहेको लामाले बताए। चुमनुब्रीको समस्या समाधान गर्न मन्त्री पौडेल सकारात्मक रहेको र तत्काल छात्रवृत्ति कोटा थप गर्ने आश्वासन दिएको उनले बताए। कक्षा १० सम्म सञ्चालन भए पनि दुवै माध्यमिक विद्यालयमा सो तहको शिक्षक दरबन्दी छैन। निमावि तहमा एउटा स्थायी दरबन्दी छ, गाउँपालिकाका शिक्षा शाखा प्रमुख बलराम पाठकले भने, ४६ जना प्रावि तहको दरबन्दीमा शिक्षक हुनुहुन्छ। अन्य सबै रिक्त छ। सरकारी स्थायी दरबन्दी नपाएपछि पालिकाले मावि राहत दरबन्दीमा ४ जना र निमावि राहत दरबन्दीमा २ जना शिक्षकको व्यवस्था गरेको छ। यही जनशक्तिबाट पठनपाठन चलिरहेको छ, पाठकले भने। शिक्षा ऐन, नियमावलीमा हिमाली क्षेत्रका एउटा कक्षामा औसतमा २५ जना विद्यार्थी हुनुपर्ने बाध्यकारी व्यवस्था गरेकोे छ। यो नियमले चुमनुब्री जस्तो दुर्गम ठाउँमा दरबन्दी थपिँदैन, गाउँपालिकाका अध्यक्ष लामाले भने, भौगोलिक विकटता भएको ठाउँमा विद्यार्थी अनुपातमा भन्दा दूरीको आधारमा दरबन्दी दिने व्यवस्था गर्नुपर्छ। एउटा कक्षामा २५ जना पुर्याउन सक्ने अवस्था दुर्गममा नहुँदा विद्यालयलाई स्थायी दरबन्दी दिनुपर्ने अध्यक्ष लामाले पेस गरेको ज्ञापनपत्रमा उल्लेख छ। लामाका अनुसार कतिपय कक्षा १० सम्मका विद्यालयमा ४० जना विद्यार्थी छन्। उनी एउटै कक्षामा २५ जना पुर्याउन सम्भव छैन। उनले भने, अर्को विद्यालयमा जान दिनभरी समय लाग्छ। त्यहाँ दरबन्दी नदिने हो भने विद्यालय चलाउन मुस्किल पर्छ। चुमनुब्री गाउँपालिका३ को बुद्ध मावि आवासीय विद्यालय हो। त्यहाँ ५ सयभन्दा बढी विद्यार्थी पढ्छन्। ल्हो माविमा करिब ९१० मा १ सय हाराहारी विद्यार्थी छन्। गाउँपालिकाको बजेटबाट शिक्षकको गुणस्तर बढाउन केही बजेट विनियोजन भइरहेको छ, पालिकाका प्रमुख प्रशासकीय अधिकृत भीमसेन श्रेष्ठले भने, दरबन्दीपूर्ति भए त्यो बजेट विद्यालयको भौतिक, प्राविधिक, आधुनिक शिक्षक सिकाइको क्षेत्रमा खर्च गर्न सकिन्थ्यो।"
"५ लाख ऋण, १० लाख चुक्ता, अर्कैको नाममा पुग्यो ५० लाखको जग्गा","विराटनगर : मोरङको जहदा गाउँपालिका७ का महावीर चौधरी मलाहा झापाको माईखोला किनारमा खर्बुजा खेती गर्छन्। खेती गरेको १८ वर्ष भयो। आर्थिक अवस्था कमजोर रहेका चौधरी परिवारको मुख्य आम्दानीको स्रोत नै खर्बुजा खेती हो। यसकै आम्दानीले २०६५ सालमा महावीरले जहदामै ९ कट्ठा ६ धुर जग्गा जोडे। त्यही आम्दानीले जोडेको जग्गा धितोमा राखेर ऋण लिँदै खेती विस्तार गरे। तर, २०७२ सालमा असिनाले खर्बुजा खेती नै नस्ट गर्यो। महावीरलाई बिपत्ति आइलाग्यो। जग्गा धितो राखी छिमेकी प्रफुल साहसँग १ लाख रुपैयाँ ऋण लिएका थिए। खेती असिनाको चुटाइमा परेपछि ऋण उक्सिएन। ऋण तिर्न नसकेका उनले २०७२ साउन १९ गते विराटनगर महानगरपालिका१९ का पशुपति साहसँग ४ लाख ऋण लिँदै जग्गा रजिष्ट्रेसन नै पास गरिदिएर। व्यावहारिक सर्त पैसा फिर्ता गरे जग्गा फिर्ता दिने पनि थियो। त्यहीँ ऋणबाट प्रफुललाई १ लाख ५० हजार पैसा दिए र पहिलो ऋणबाट उक्सिए। बाँकी रकम खर्बुजा खेतीमै लगानी गरे। घर व्यवहारसमेत चलाउन धौधौ परेपछि जग्गा राजीनामा पास गरेरै पशुपतिसँग ऋण लिएका थिए। पशुपतिले आफ्नो पैसा पाइसकेपछि महावीरलाई जग्गा फिर्ता गरिदिए। उनको पैसा तिर्न जहदा७ कै सुदेशकुमार साहसँग २०७३ असार १६ गते ५ लाख ऋण काढेका थिए। ऋण तिरिसकेपछि फिर्ता गर्ने सर्तमा त्यही जग्गा राजीनामा पास गरिदिएर सयकडा ३ रुपैयाँ ब्याजमा सुदेशसँग पैसा लिएको महावीर बताउँछन्। २०७३ सालमा लिएको ५ लाख रुपैयाँको २०७७ सालसम्ममा १० लाख २० हजार सुदेशलाई बुझाइसकेका छन्। तर, जग्गा भने फिर्ता नगरिकन मिटरब्याजी सुदेशले २०७७ पुस २० गते सुटुक्क जहदा५ का श्रवण साह तेलीलाई बिक्री गरिदिएको पाइएको छ। ब्याजसहित पैसा बुझाउँदा पनि सुदेशबाट जग्गा फिर्ता नपाएपछि उनी रनभुल्लमा परे। ५ लाख लिएकोमा सावाँ र ब्याजसहित १० लाख २० हजार बुझाएँ, महावीरले भने, लाखौंको जग्गा फिर्ता माग्न जाँदा अर्कैलाई बेचिसकेको पायौं। ५० लाखभन्दा बढी मूल्य पर्ने जग्गा फिर्ताका लागि उनी विभिन्न निकाय धाउँदाधाउँदा थाकिसकेका छन्। माटोमा रगत र पसिना बगाएर गरेको कमाइले किनेको जग्गा फिर्ता हुने आधार नबन्दा महावीर र लीलादेवी हैरान भइसकेका छन्। विपन्न अवस्थाका चौधरी दम्पती अहिले त्यही बिलौना बोकेर हिँडिरहेको छ। मनभरि पीडा बोकेर तड्पिरहेका उनीहरूको बिल्लिबाठ भएको छ। मिटरब्याजीले जग्गा बिक्री गरिदिएपछि खर्बुजा किसान महावीर २ वर्षयता पीडैपीडामा छन्। जग्गासँग सम्बन्धित प्रमाण लिएर विराटनगर आइपुगेका चौधरी दम्पती। ७ बिघा क्षेत्रफलमा खर्बुजा लगाउन महावीरले जग्गा धितो राखेर ऋण लिए पनि असिना पानीले खेती नष्ट गरिदियो। थप ऋण खोज्ने क्रममा उनी मिटरब्याजी सुदेशसम्म पुगेका हुन्। ४ वर्षको अवधिमा किस्ताकिस्ता गरेर ब्याजसहित दोब्बर बढी बुझाइसके। तर, महावीरले जग्गा फिर्ता माग्न थालेपछि सुदेशले श्रवणलाई बेचिदिए। जग्गाको पीडाले छटपटाइरहेका महावीर र लीलादेवी सरकारको सहयोग खोजिरहेका छन्। म लेखपढ नभएको मान्छे। जीविकाका लागि खेती गर्नैपर्ने बाध्यताले सबैसँग विश्वासमा कारोबार गर्ने गरेँ। ऋण लिएकामध्ये प्रफुल र पशुपतिले इमान्दारिताका साथ जग्गा फिर्ता गरिदिए, महावीर भन्छन्, सुदेशले भने बदमासीपूर्ण तरिकाले श्रवणलाई बेचिदिएको पाइयो। ऋणको सावाँ र ब्याज गरेर मसँग दोब्बर पैसा पनि लिए। खर्बुजाबाट मात्रै हुने आम्दानीले सुदेशको ऋण तिर्न नपुगेपछि महावीर पैसा कमाउन भारतको पञ्जाबसमेत गए। तीन वर्ष पञ्जाबमा कमाएको पैसा उनले सुदेशलाई नै बुझाए। ऋण लिँदा पछि उकास्ने गरी जग्गा दिएको थिएँ। खर्बुजाको आम्दानीबाट सम्भव नभएपछि ऋण तिर्नलाई तीन वर्ष पञ्जाबमा गएर मार्बल मिस्त्रीको काम गरेँ, उनले भने, सबै कमाई ऋण तिर्दैमा सकियो। अहिले जग्गा पनि मिटरब्याजीले झ्वाम पारिदिए। आफ्नो जग्गा अर्कैले जोत्न थालेपछि मात्रै बिक्री भएको थाहा पाएको महावीर बताउँछन्। अशिक्षा र सोझोपनको फाइदा उठाउँदै सुदेशले बिक्री गरिदिएको जग्गामा अहिले उनीसहित श्रवणले माछा पालनको तयारी गरिरहेका छन्। अर्कोतिर सुदेशले जग्गा श्रवणलाई बिक्री गर्दा कर छली गरेका छन्। आफूले ऋणबापत ५ लाख दिएर महावीरसँग लिएको जग्गा उनले ४ वर्षपछि श्रवणलाई ४ लाख १५ हजार ९ सय रुपैयाँमै राजीनामा पास गरिदिएको फेला परेको छ। कसैले पनि आफू घाटा खाएर जग्गा बिक्री गर्दैन। गरिबको जग्गा बिक्री गर्ने नाममा कर छली पनि गरेको देखिन्छ, घटनाको अनुसन्धान गरिरहेका एक प्रहरी अधिकारीले भने, अनुसन्धान गर्दै जाँदा महावीरसँग जग्गा किनेर कम मूल्यमा अर्कैलाई बिक्री गरेका सुदेश मिटरब्याजी रहेको पत्ता लाग्यो। जग्गा बिक्रीमा कर छलीदेखि मिटरब्याजको धन्दासम्मलाई आधार बनाएर अनुसन्धान अघि बढाएका छौं। महावीरकी पत्नी लीलादेवीबाट सुदेशले २०७४ सालमा २ लाख ७० हजार, २०७५ सालमा २ लाख, २०७६ सालमा ३ लाख लिएको देखिन्छ। २०७६ सालमा भने घरमै लगेर पैसा बुझाएको महावीरको भनाइ छ। मोरङको कटहरीस्थित जीवन विकास समाजबाट पैसा निकालेर २०७७ मा झापाको झापा गाउँपालिकामा लगेर २ लाख र सुनसरीको इनरुवामा ५० हजार रुपैयाँ महावीरले सुदेशलाई बुझाएको प्रहरी स्रोतले बतायो। राष्ट्रिय वाणिज्य बैंकको आफ्नो खाताबाट निकालेर लीलादेवीले सुदेशलाई पैसा बुझाएकी हुन्। महावीर उक्त जग्गा प्रतिकट्ठा नै ५ लाख रुपैयाँभन्दा बढीमा बिक्री हुने बताउँछन्। मिटरब्याजमा ऋण तिर्नुपर्दा समस्या भयो। मिटरब्याजीले जग्गा झ्वाम बनाइदिएपछि विलखबन्धमा परेको छु, उनले भने, न्याय माग्दै प्रहरी र प्रशासन धाएको धायै छौं। न्याय खोज्दै हामी बुढाबूढी भौतारिएको निक्कै भइसक्यो। प्रशासनले जग्गा फिर्ताका लागि पटकपटक भनिसक्दा पनि सुदेश र श्रवणले मानेका छैनन्। लीलादेवीका अनुसार बैंकबाट निकालेर दुई किस्ता तिरियो। तेस्रो किस्ता चेक काटेर बैंकमार्फत दिन खोज्दा सुदेशले मानेनन्, उनले भनिन्, नमानेपछि मेरै नाममा चेक काटेर तेस्रो किस्ताको पैसा पनि बुझाएको प्रमाण सुरक्षित छ। सुदेशले मिटर ब्याजसहित ऋण असुल गरे पनि जग्गा फिर्ता नदिएपछि आफूहरू समस्यामा परेको लीलादेवीले सुनाइन्। भनिन्, अहिले माछा पाल्नभन्दै त्यो जग्गामा पोखरी खनिरहेका छन्। चेक काटेर दिँदा आफूलाई अप्ठेरो पर्ने भएकाले नगद नै दिनुपर्ने धम्कीसहितको दबाब सुदेशले दिएको फोन रेकर्ड पनि लीलादेवीले सुरक्षित राखेकी छन्। जग्गा फिर्ताका लागि सहयोग गर्न आग्रह गर्दै सुरुमा चौधरी दम्पतीले जहदाकै मझारे प्रहरी चौकीमा उजुरी दिएका थिए। प्रहरीले दुई पक्षबीच छलफल गराउँदै ४ दिनभित्रमा जग्गा फिर्ता गर्ने भनेर सहीछापसहित कागज गरायो। तर, तत्कालीन असई श्रीप्रसाद ठाकुरले त्यो कागज नै गायव बनाइदिएको महावीर बताउँछन्। जग्गा फिर्ता नभएको भन्दै ४ दिनपछि उनीहरू प्रहरी चौकी पुगे। उल्टै असई ठाकुरले हप्काएर र थर्काएर पठाएको महावीरको भनाइ छ। नेपालभारत सीमा क्षेत्रका तस्कर र मिटरब्याजीसँग साँठगाँठ गरेको आरोप लागेका ठाकुर अहिले वडा प्रहरी कार्यालय विराटनगरमा कार्यरत छन्। असईको नियतमै खोट देखेपछि चौधरी दम्पतीले २०७८ साल साउन ३ गते जिल्ला प्रशासन कार्यालय मोरङमा निवेदन दिए। प्रशासनको निर्देशनअनुसार जिल्ला प्रहरी कार्यालयले सहजीकरण गर्न मझारे प्रहरी चौकीलाई पत्राचार गर्यो। मिटरब्याजका नाममा पैसा लगानी गरेर सर्वसाधारणको उठिबास लगाउने र जग्गा अर्कैलाई बेच्ने सुदेशलाई पक्राउ गर्न निर्देशन दिएर चौकीलाई पत्राचार गरिएको थियो। तर, असई ठाकुरसँगको साँठगाँठका कारण उनी पक्राउ परेनन्। एक दिन हामी प्रहरी चौकी पुग्दा सुदेशसहित बसेर असइ ठाकुर भोज खाँदै रहेछन्। त्यतिबेलै सीडीओ र एसपी सावलाई फोन गरेर सुदेशलाई पक्राउका लागि सहयोग गरिदिन आग्रह गर्यो, महावीरले भने, तर आफूसँगै रहेका व्यक्ति सुदेश भारतमा रहेकाले पक्राउ गर्न सकिएन भन्ने जवाफ असईले एसपी सावलाई दिएपछि हामी नाजफाव भयौं। आँखै अगाडि प्रहरी यतिसम्म गिरेको देखेपछि छक्क परेर फर्कियौं। त्यसपछि सुदेशले जिल्ला प्रशासन, जिल्ला प्रहरी, मझारे प्रहरी चौकी र महावीरसमेतलाई विपक्षी बनाएर उच्च अदालत विराटनगरमा निषेधाज्ञा माग गर्दै रिट दायर गरे। निवेदकको दाबी नपुगेको भन्दै २०७८ मंसिर १३ गते उच्चले निषेधाज्ञाको आदेश दिएन। आदेश महावीरकै पक्षमा आयो। सुदेशले दिएको रिट निवेदनमा उक्त जग्गा २०७३ सालमा आफूले पशुपति साहसँग खरिद गरी भोगचलन गर्दै आएको र घरव्यवहार चलाउन श्रवण साहलाई राजीनामा गरी हक हस्तान्तरण गरेको उल्लेख थियो। अदालतको आदेशपछि चौधरी दम्पतीले गत जेठ २५ गते प्रशासनमा पुनः निवेदन दिएका छन्। प्रशासनले कारबाही अघि बढाउन प्रहरीलाई निर्देशन दिएको छ। त्यसपछि न्यायिक समितिमार्फत प्रक्रिया अघि बढाउनुपर्ने भन्दै प्रहरीले जहदा गाउँपालिकामा छलफलका लागि पठायो। अदालतले गरेको आदेश। जेठ ३० गते गाउँपालिका उपाध्यक्ष हन्ना सोरेनको अध्यक्षतामा न्यायिक समितिको बैठक त बस्यो। तर, महावीर र उनकी पत्नी लीलादेवीलाई कुरा राख्नै दिइएन। उनीहरू बोल्नै नपाई फर्किए। महावीर भन्छन्, बैठकमा ५० भन्दा बढी असम्बन्धित व्यक्तिहरू सहभागी थिए। सीमा क्षेत्रतिरका गुण्डाहरू ल्याएर हामीलाई तर्साउने र धम्क्याउने काम गरियो। असुरक्षित महसुस गरेर फर्कियौं। गाउँपालिका उपाध्यक्ष एवं न्यायिक समितिकी संयोजक सोरेनले सहमति नजुटेपछि छलफल निष्कर्षविहीन बनेको बताइन्। पीडित पक्षले असुरक्षित महसुस गर्दै छलफलका लागि अर्को म्याद लिन अस्वीकार गरेको उनको भनाइ छ। महावीरलाई तपाईंहरूका पनि मान्छे लिएर अर्को छलफलमा आउनु भन्यौं। तर, उहाँले मान्नु भएन, सोरेनले भन्छिन्। प्रशासनमा र न्यायिक समितिमा उनीहरूले दिएको निवेदन । न्यायिक समितिले छिनोफानो गर्न नसकेपछि चौधरी दम्पती पुनः फर्किएर विराटनगर नै आएका छन्। मोरङ प्रहरी प्रमुख एसपी शान्तिराज कोइरालाले महावीर चौधरी पीडित भएको विषयमा प्रहरीले अनुसन्धान गरिरहेको बताए। एउटै जग्गा पटकपटक नामसारी भएको छ। नामसारी भएका सबैलाई बोलाएर अनुसन्धान गर्दै छौं, उनले भने, व्यावहारिक हिसाबले चौधरी परिवार मारमा परेको छ। न्याय दिन प्रहरीको सहयोग रहन्छ। सहमतिमा जग्गा फिर्ता नगरेमा प्राप्त प्रमाणका आधारमा विपक्षीविरुद्ध ठगी मुद्दा चलाउन सकिने आधार पर्याप्त रहेको एसपी कोइरालाले बताए। सोझा, गरिब र अशिक्षितलाई झुक्याएर जग्गा बिक्री गरेको देखिन्छ। मिटरब्याजमा लगानी गरेर पैसा असुलेको पनि पाइयो, उनले भने, यस विषयमा गम्भीर ढंगले अनुसन्धान भइरहेको छ। पीडकलाई कानुनअनुसार कारबाही अघि बढाउने तयारी छ। सरकारको कदमले न्यायको आशा चौधरी दम्पतीले मिटरब्याजीविरुद्ध सरकारको पछिल्लो कदमले न्यायको आशा गरेका छन्। गृह मन्त्रालयले मिटर ब्याजसम्बन्धी गतिविधिहरू भएको सूचना पाएमा सम्बन्धित जिल्ला प्रशासन कार्यालयहरूमा जानकारी गराउन सबैमा अनुरोध गरेको छ। मन्त्रालयले जेठ २७ गते विज्ञप्ति जारी गर्दै सञ्चार माध्यममा प्रकाशित मिटर ब्याजसम्बन्धी समाचारहरूप्रति ध्यानाकर्षण भएको भन्दै त्यस्ता गतिविधि भएमा प्रशासनमार्फत जानकारी गराउन आग्रह गरेको हो। मिटरब्याजमा रकम उपलब्ध गराउने र त्यसबापत कानुनविपरीत ठूलो रकम ब्याज असुल गर्ने, सम्पत्ति कब्जा गर्ने, यौनशोषण गर्ने एवं शारीरिक र मानसिक रूपमा यातना दिने लगायतका गतिविधिका बारेमा सूचना प्राप्त भएमा कारबाही अघि बढाउने सरकारको तयारी छ। सोझा, गरिब र अशिक्षितलाई झुक्याएर जग्गा बिक्री गरेको देखिन्छ। मिटरब्याजमा लगानी गरेर पैसा असुलेको पनि पाइयो। यस विषयमा गम्भीर ढंगले अनुसन्धान भइरहेको छ। पीडकलाई कानुनअनुसार कारबाही अघि बढाउने तयारी छ। शान्तिराज कोइराला, प्रहरी प्रमुख (एसपी), मोरङ मिटरब्याजमा ऋण तिर्नुपर्दा समस्या भयो। मिटरब्याजीले जग्गा झ्वाम बनाइदिएपछि विलखबन्धमा परेको छु। न्याय माग्दै प्रहरी र प्रशासन धाएको धायै छौं। प्रशासनले जग्गा फिर्ताका लागि पटकपटक भनिसक्दा पनि सुदेश र श्रवणले मानेका छैनन्। महावीर चौधरी मलाहा , पीडित, मोरङको जहदा गाउँपालिका७"
"पहिरोले घरमतान बगाउँदा सासुबुहारी बेपत्ता, घाइतेको हेलिकप्टरबाट उद्धारको तयारी","ताप्लेजुङ : ताप्लेजुङमा पहिरोले घरमतान बगाउँदा २ जना बेपत्ता भएका छन्। सिरिजङगा गाउँपालिका ७ खेवाङमा गएराती पहिरोले घर बगाउँदा स्थानीय उद्योगनाथ अधिकारीकी श्रीमती र बुहारी बेपत्ता भएका हुन्। उनका छोरा विष्णु अधिकारी गम्भीर घाइते भएका छन्। उनलाई हेलिकप्टरबाट उद्धारको तयारी भइरहेको ताप्लेजुङका प्रमुख जिल्ला अधिकारी महेशकुमार पोखरेलले जानकारी दिए। भाग्ने क्रममा उनको आँखा, छाती र टाउकोमा गम्भीर चोट लागेको खबर आएको छ। उनलाई उपचारका लागि स्थलमार्गबाट अस्पतालसम्म पुर्याउन बाढी पहिरोका कारण समस्या छ। प्रजिअ पोखरेलले भने गृह मन्त्रालय र प्रदेश सरकारसँग पनि समन्वय गरिरहेका छौँ। उद्धारका लागि हेलिकप्टर आउँछ। उनको अवस्था गम्भीर भएकाले जिल्लामा उपचारको सम्भव नदेखिएको प्रजिअ पोखरेलले बताए। यता घटनास्थलतर्फ प्रहरी टोली खटिएको ताप्लेजुङ प्रहरी प्रमूख डीएसपी कैलाश राईले जानकारी दिए। घटनाको जानकारी पाउनासाथ खेवाङ प्रहरी चौकीबाट प्रहरी टोली घटनास्थलतर्फ गएको र थप टोली ईलाका प्रहरी कार्यालय तेल्लोकबाट खटिएको डीएसपी राईले बताए। घटनास्थल पुग्नको लागि खोलाहरु बढेको र बाटो पनि भत्किएको कारण समस्या भएको छ। टोली पुगेपछि पूर्ण विवरण प्राप्त हुनेछ डिएसपी राईले भने। अधिकारीको घरमाथि सडक खनिएको थियो। सोहि सडकसँगै गएको पहिरोले घरमतान बगाएको हो। जिल्लाका अन्य स्थानमा पनि बाढी पहिरोको घटना भएपनि मानविय क्षति भने हालसम्म जानकारीमा नआएको जिल्ला प्रहरी कार्यालय ताप्लेजुङले जनाएको छ।"
"बहिनीको खुकुरी प्रहारबाट दिदी गम्भीर घाइते, उपचारमा समस्या","विराटनगर : मोरङको पथरीशनिश्चरे नगरपालिका१ पानी ट्यांकीमा बिहीबार राति बहिनीको खुकुरी प्रहारबाट दिदी गम्भीर घाइते भएकी छन्। इलाका प्रहरी कार्यालय पथरीका डीएसपी वेदप्रसाद गौतमका अनुसार २९ वर्षीया सुमित्रा राईले आफ्नै दिदी ४० वर्षीया लक्ष्मी राईलाई राति ९ बजेतिर खुकुरी प्रहार गरेकी हुन्। घाँटीमा खुकुरी प्रहार गरिएकी लक्ष्मीको अवस्था गम्भीर छ। उनको विराटनगरस्थित नोबेल शिक्षण अस्पतालमा उपचार भइरहेको गौतमले बताए। सामान्य घरयासी विवादका कारण घटना भएको पाइएको जानकारी उनले दिए। प्रहरीका अनुसार वृद्ध अवस्थाका बाबु र आमाको हेरचाह गरेर दिदीबहिनी दुवै जना माइती घरमै बस्दै आएका थिए। गाउँ मात्रै डुलिरहने गरेका कारण घरमा पनि समय दिनुपर्छ भनेर सम्झाईबुझाई गर्ने क्रममा आक्रोसित भइ बहिनीले दिदीमाथि नै खुकुरी प्रहार गरेको प्रहरीको प्रारम्भिक अनुसन्धानबाट खुलेको छ। घटनामा प्रयोग गरिएको खुकुरीसहित सुमित्रालाई प्रहरीले पक्राउ गरेको छ। उनीविरुद्ध ज्यान मार्ने उद्योगको मुद्दा चलाउने प्रहरीको तयारी छ। यसैबीच नोबेल अस्पतालमा उपचाररत घाइतेको उपचारमा रकमको अभाव देखिएको छ। पारिवारिक आर्थिक अवस्था कमजोर रहेका कारण घाइतेको उपचारमा समस्या भएको हो। परिवारको आर्थिक अवस्था एकदमै कमजोर छ, डीएसपी गौतमले भने, खर्च अभावका कारण उपचारका लागि चन्दा संकलन गर्नुपर्ने अवस्था रहेछ।"
मरुभूमिबाट जोगिन चुरे संरक्षण,"मुलुकको चुरे क्षेत्र अति नै कमलो र कान्छो पहाड हो। मुलुकको दक्षिणी भागमा रहेको यो क्षेत्र पूर्वदेखि पश्चिमसम्म फैलिएको छ। तराईको उत्तरतिर र महाभारत रेन्जबाट दक्षिणतिर रहेको या क्षेत्रको संरक्षण अति नै आवश्यक छ। अति नै कमलो पहाड भएकोले जलवायुजन्य जोखिम दृष्टिकोणले पनि यो क्षेत्र अति नै संवेदनशील छ। वन्यजस्तु, वनस्पति र जैविक विविधतामा भने यो क्षेत्र निकै नै धनी छ। मिथिला जनकपुरका राजा जनक र लुम्बिनी गौतम बुद्धको जन्मस्थल वा ज्ञान प्राप्त गरेको पवित्रस्थल यही क्षेत्रमा पर्दछ। राष्ट्रपति चुरे तराई संरक्षण समिति यो क्षेत्रको संरक्षण, संवद्र्धनका लागि प्रयत्नरत छ। चुरे क्षेत्रमा १ सय ६४ वटा साना ठूला नदी प्रणाली छन्। चुरे र महाभारत रेन्जबाट उत्पत्ति भएर चुरेको बाटो हुँदै बग्ने गर्छन्। यी नदी प्रणालीमा हिउँदमा एकदमै कम पानी र वर्षात्मा धेरै पानी बग्ने गर्छ। यसकारण बाढी पहिरो र डुबान हुने गर्छ। यसबाट मधेसका जनता पीडित छन्। मुलुकको तराईमधेस क्षेत्रलाई अन्न भण्डार मानिन्छ। त्यसै अनुरूपका कार्यक्रम पनि सञ्चालन गर्दै आएका छौं। मानिसको जीवनयापन र राज्यको समग्र आर्थिक समृद्धिमा तराईको महत्त्व कति छ भन्ने हामी सबैलाई थाहा नै छ। पछिल्लो समयमा चुरे क्षेत्रमा ठूला ठूला राजमार्ग बन्ने र विकास निर्माणका कामहरूले तीव्रता पाएका छन्। खानेपानी, बाटोघाटो, शिक्षा, स्वास्थ्यका भौतिक संरचना निर्माणका काम भइरहेका छन्। चैत वैशाखमा आगलागी, वनक्षेत्र फँडानी गरी बसाइँसराइ गर्ने, वनमारा, माइकेनियाजस्ता विभिन्न किसिमका मिचाहा जातका वनस्पतिको आक्रमणका कारण चुरे क्षेत्रलाई एकदमै संवेदनशील रूपमा हेरिँदै आएको छ। मुलुकको राजनीतिक अस्थिरताको फाइदा उठाउँदै २०६० र ७० को दशकमा चुरेबाट प्रशस्त रूपमा ढुंगा गिटी बालुवा उत्खनन र संकलन गरी भारतसम्म बेच्ने काम भयो। यसरी बेच्दा थोरै मात्रामा राज्यलाई राजस्व संकलन भएको त देखिन्छ। तर पनि बढी फाइदा भने बिचौलिया र विदेशीले मात्रै लिएको देखिन्छ। चुरेको वातावरणीय अखण्डता, स्वच्छता र स्वतन्त्रता खल्बलिएर जाँदा यसले भविष्यमा तराईका जनतालाई ठूलो असर गर्ने देखिन्छ। यससँगै राष्ट्रको समृद्धिमा असर पर्ने र नेपालीको जीवनमा खतरा पर्न सक्ने सम्भावना उत्तिकै छ। त्यसैकारण सरकारले २०६६६७ सालदेखि चुरे संरक्षण कार्यक्रम लागू गरेको हो। विकास समिति ऐन २०१३ को गठन आदेशअनुसार २०७१ सालमा छुट्टै समिति बनाएर संरक्षणको काम सुरु भयो। यसबीचमा तीनवटा समितिले काम गरेका छन्। २०७४ जेठ ४ गते सरकारले २० बर्से गुरुयोजना बनाएर काम गर्दै आएको छ। चुरे क्षेत्रमा भएको प्राकृतिक हस न्यूनीकरण गर्ने। ढुंगा, गिटी, बालुवाको दोहन र उत्खननमा व्यवस्थापन गर्नेलगायतका काम भइरहेका छन्। त्यसैगरी, विकास निर्माणका काम गर्दा वातावरणीय अध्ययन गरेर मात्र गर्नुपर्नेमा जोड दिएका छांै। चुरेको वातावरणीय अखण्डतालाई बचाएर राख्ने पहिलो प्राथमिकता हो। चुरे क्षेत्रका १६४ नदी छन्। चुरे र महाभारत रेन्जबाट उत्पत्तिा भएर बग्ने यी नदीका कारण बाढी, पहिरो र डुबान हुने गर्छ। यसबाट मधेसका जनता पीडित छन्। दोस्रो उद्देश्य भनेको जैविक विविधताअन्तर्गत बाघ, भालु, गैंडालगायतका वन्यजन्तुको बासस्थान जोगाउने हो। पछिल्लो समयमा जलवायुजन्य जोखिम (तापक्रममा वृद्धि) हुँदै जाँदा पानीको खण्डवृष्टि र अतिवृष्टि हुन थालेको छ। वन्यजन्तुहरू पनि चुरेको खोचहरू खोज्दै पानी भएको ठाउँमा आश्रय लिने थालेका छन्। यस्तो स्थितिमा चुरेलाई कसरी जोगाउने र समग्र प्राकृतिक पद्धति जोगाउने भन्ने चुनौती छ। चुरेबाट उत्पादन हुने वस्तु सेवा जस्तै काठ, दाउरा पातपतिंगर दिगो रूपमा र वातावरणीय अखण्डतालाई ख्याल गरेर निकाल्नुपर्छ। कतिपय ठाउँमा ढुंगा, गिटी बालुवा थुप्रिएर बसेका छन्। जसले विकास निर्माणमा सहयोग गर्छन्। कतिपय नदी प्रणालीमा यति धेरै गिटी बालुवा थुप्रिएका छन् कि जसलाई समयमा ननिकाल्ने हो भने अर्को जोखिमको डर छ। कतिपय ननिक(ाल्नुपर्ने ठाउँमा भने गिटी बालुवा निकालिएको छ। यस्तो स्थितिमा संवेदनशील भएर काम गर्नुपर्ने अहिलेको आवश्यकता छ। चुरे, तराईमधेसमा पछिल्लो समय जनसंख्या वृद्धि भएको छ। जनसंख्या वृद्धि भएसँगै जनताको वनप्रतिको आवश्यकता र विकासको आवश्यकता पनि बढ्न थालेको छ। ढुंगा, गिटी बालुवाको आवश्यकता पनि बढ्ने नै भयो। यी सबै प्राकृतिक साधन र स्रोत प्राप्त गर्दा चुरेलाई नखल्बलाईकन काम गर्ने सोचेका छौं। यसका लागि राष्ट्रपति चुरे तराई संरक्षण विकास समितिले चुरे क्षेत्रको सुशासनमा विशेष ध्यान दिनुपर्ने देखिन्छ। ढुंगा, गिटी र बालुवा उत्खनन गरेर राजस्व संकलन गर्ने स्थानीय सरकारको चाहना छ। विगत पाँच वर्षले त्यो देखायो। भर्खरै दोस्रोपटक स्थानीय तह निर्वाचन भएको छ। नवनिर्वाचित स्थानीय तहका पदाधिकारीले दुईचार करोड राजस्व संकलन गर्नुहोला। यसरी संकलन भएको राजस्वलाई डोजरमार्फत जथाभावी बाटो निर्माण गर्नेभन्दा पनि चुरे क्षेत्रको संरक्षणमा खर्च गर्ने परिपाटीको विकास गर्न जरुरी छ। यदि त्यसो गर्न सकेनौं भने भविष्यमा पृथ्वीको तापक्रम बढ्छ। चुरेको पनि बढ्छ। चुरे तराईसँग जोडिएकोले तापक्रम तीव्र गतिमा बढ्न गई तराईमा पानीका कुवा, मुहान, तालतलैया सुक्न सक्छन्। वन्यजन्तु र वनस्पति पानी खान नपाएर मर्न सक्छन्। चुरे र तराईमा बस्ने जनताको जीवनस्तर खस्कन सक्छ। जीवन नै संकटमा परेपछि तराईका जनता अन्यत्र बसाइँसराइ गर्नुपर्ने हुन्छ। यस्ता सम्भावित परिघटनालाई ख्याल गरेर चुरेलाई जलवायु परिवर्तनको आँखामा अति संवेदनशील भएर संरक्षण गर्नुपर्ने अवस्था छ। चुरेको माटो चुरेलाई, सफा पानी सबैलाई भन्ने नारालाई राष्ट्रपति चुरे तराई संरक्षण समितिले अगाडि सारेको छ। पानीको स्रोत संरक्षणलाई पहिलो प्राथमिकता दिएको अवस्था छ। जसले पानी संरक्षणबाट धेरै कुरालाई सहयोग पुग्छ। विभिन्न तालहरूलाई संरक्षण गरिएको छ। जसबाट हामी पर्यापर्यटनको विकास गर्न सक्छौं। भविष्यमा चुरे क्षेत्रलाई पर्यापर्यटनको हब बनाउन सकिन्छ। चुरे क्षेत्रको अर्को विशेषता भनेको जडीबुटी खेतीको विकास र विस्तार गर्ने हो। कृषि, वन प्रणाली, फलफूल खेती र वन पैदावारमा आधारित उद्योगहरू स्थापना गरेर हरित अर्थतन्त्रको आधार क्षेत्र पनि बनाउन सकिन्छ। यस क्षेत्रमा धेरै विकास निर्माणका काम भैरहेका छन्। वातावरणीय प्रभावलाई ख्याल गरेर विकास निर्माणका कामहरू गर्नुपर्छ। पूर्वपश्चिम राजमार्गमा सफा ऊर्जाबाट चल्ने सवारीसाधनको प्रयोगमा जोड दिनुपर्छ। चुरे क्षेत्रबाट उत्पादन हुने् वस्तुहरू, फलफूल, सीप ज्ञानबाट सिर्जित गरेका नयाँ वस्तुलाई राजमार्गमार्फत निकासी गर्न सक्छौ। चुरे क्षेत्रमा केही राजमार्ग बनेका छन, केही बन्ने क्रममा छन्। चुरेबाट उत्पादन हुने वस्तुहरू राजमार्गमार्फत बजारमा पुर्याउन सकियो भने मुलुकको आर्थिक समृद्धिको आधार क्षेत्र बन्न सक्छ। जसले जलवायु परिवर्तनको जोखिम, विपत्, न्यूनीकरण गरी मानिसलाई जलवायु अनुकूलित हुन मद्दत गर्छ। जलवायु अनुकूलको दृष्टिकोणले हेर्दा नदी प्रणालीको किनारमा रहेका खाली जग्गा, नदी निकासका क्षेत्रहरू, बाढी पहिरो गएर क्षतिग्रस्त भएका भूमिमा वृक्षरोपण गर्नुपर्छ। चुरेलाई जलवायु अनुकूलनताको क्षमता अभिवृद्धि गर्ने योजना छ। चुरे दिवसको अवसरमा एक लाख बिरुवा रोप्ने जमर्को गरेका छौं। वृक्षरोपण एउटा प्रवेश विन्दु हो। यसले माटोको संरक्षण गर्छ। पानीलाई सग्लो बनाएर बगाउछ। यसले कार्बन सञ्चित गर्छ। जसले हरित अर्थतन्त्रलाई सहयोग पुर्याउँछ। चुरेको प्राकृतिक प्रक्रियालाई प्राकृतिक रूपमै राख्न सकियो भने वन्यजन्तु, वनस्पति र त्यहाँको सिस्टम लाभान्वित हुन्छ। तराई क्षेत्रको पानीको सतह पुनर्वरण हुँदै जान्छ। चुरे बचाउनको लागि चुरे बचाउने होइन, हामी आफैं बाँच्नका लागि चुरे बचाउने हो। मानिस बचाउन चुरे बचाउने हो। बाहिरको मान्छे आएर चुरे बचाउँदैनन्। त्यो हाम्रो लागि हो हामीले बचाउने हो। यसमा नागरिक समाज, निजी क्षेत्र, तीन तहका सरकार, सातै प्रदेशका सरकार र प्रमुखहरू सबै मिलेर चुरे बचाउनुपर्छ।  ढकाल राष्ट्रपति चुरे तराई मधेस संरक्षण विकास समितिका सदस्यसचिव हुन्।"
"विनियोजन विधेयक पारित, अर्थमन्त्रीको राजीनामा माग्दै एमालेद्वारा संसद् बहिष्कार","काठमाडौं : प्रमुख प्रतिपक्षी दल नेकपा एमालेको बहिष्कारकाबीच सरकारले प्रतिनिधिसभाबाट विनियोजन विधेयक २०७९ पारित गरेको छ। अर्थमन्त्री जनार्दन शर्माले प्रस्तुत गरेको आर्थिक वर्ष २०७९८० को विनियोजन विधेयक, २०७९ लाई पारित गरियोस् भन्ने प्रस्तावलाई प्रतिनिधिसभाको बैठकमा बहुमतले पारित भएको हो। सरकारले जेठ १५ गते १७ खर्ब ९३ अर्व ८३ करोडको बजेट प्रस्तुत गरेको थियो। विनियोजन विधेयक माथि छलफलपछि बिहीवार पारित भएको हो। प्रमुख प्रतिपक्षी दल नेकपा एमालेले अर्थमन्त्री जनार्दन शर्माले बजेट निर्माण गर्ने क्रममा अनधिकृत व्यक्तिलाई सहभागी गराएको आरोप लगाउँदै बैठक बहिष्कार गरेको थियो। बहिष्कारका बीच विनियोजन विधेयकलाई सभामुख अग्निप्रसाद सापकोटाले निर्णयार्थ प्रस्तुत गरेका थिए। सभामुख सापकोटाले आर्थिक विधेयक २०७९ माथि दफाबार छलफलका लागि आगामी असार ६ गतेको मिति तोकेका छन्। अर्थमन्त्रीको राजीनामा माग्दै एमालेद्वारा संसद् बहिष्कार प्रतिपक्ष दल एमालेले अर्थमन्त्रीको राजीनामा माग गर्दै संसद् बहिष्कार गरेको छ। बिहीबार प्रतिनिधिसभाको बैठकमा अर्थमन्त्रीले बजेटका समयमा अनाधिकृत व्यक्ति सहभागी गराएको कुरा मिडियामा आएपछि अर्थमन्त्री जनार्दन शर्माले राजीनामा दिनुपर्ने माग राख्दै आएका छन्। बैठक सुरु हुनेबित्तिकै प्रमुख प्रतिपक्षी दल नेकपा एमालेका सांसदले उठेर संसद् बैठक अवरोध गरे। अवरोधकै बीच सभामुख अग्निप्रसाद सापकोटाले अर्थमन्त्री शर्मालाई जवाफ दिन समय दिए। अर्थमन्त्री शर्मा रोस्ट्रमतिर लागेपछि एमाले सांसदहरूले टेबुल ठोकेर आफ्नो ठाउँबाट उठेर विरोध गरे। एमालेले सञ्चारमाध्यममा आएको उक्त कुरा झुटा सावित गर्न छानबिन समिति बन्नुपर्ने वा अर्थमन्त्रीले राजीनामा दिनुपर्ने अडान राख्दै एमाले विनियोजन विधेयक संसद्मा निर्णयार्थ प्रस्तुत गर्दा संसद् बैठकबाट बाहिरिएका थिए। एमाले सांसद भानुभक्त ढकालले अर्थमन्त्रीले राजीनामा दिनुपर्ने बताए। उनले एमालेले अर्थमन्त्रीलाई स्वीकार गर्न नसक्ने धारणा राखे। अनधिकृत मानिस ल्याएर बजेटमा करका दर परिवर्तन गरिएकोले अर्थमन्त्रीले राजीनामा दिनुपर्ने एमालेको माग छ। यस विषयमा संसदीय छानबिन समिति गठन गर्न एमालेले माग गरेको छ। एमाले नेता गोकर्ण विष्ट अर्थमन्त्री जनार्दन शर्माको विषयमा उठेको कुराको विषयमा मन्त्रीले राजीनामा दिनुपर्ने माग गरे। उनले भने, यस्तो गम्भीर विषयमा राजीनामा दिएर छानबिन गर्न दिनु पर्दथ्यो। सरकारले लोकतान्त्रिक अभ्यासलाई सबल बनाउनका लागि यस प्रकारको गम्भीर घटनामा प्रधानमन्त्रीले अर्थमन्त्रीलाई बर्खास्त गर्नु पर्दथ्यो। तर हुन सकेन यो घटनाले संसदीय अभ्यासमाथि खिल्ली उडाएको छ। अन्य देशहरूमा सूचना चुहाएको आरोप लागेकाहरू बर्खास्त गरिएका ठाउँमा यस्ता ११ वटा उदाहरण रहेको उनले बताए। हाम्रै देशमा पनि सदनभित्र उठेपछि राजीनामा दिएका उदाहरण छन्। यस प्रकारको गम्भीर घटनामा सूचना प्रस्तुत गर्दा पनि जवाफ दिन कुर्सीमा बसिरहनु भएको छ। योभन्दा लज्जास्पद के हुन्छ सक्छ ? उनले भने। उनले प्रधानमन्त्री यसतर्फ गम्भीर भएर ध्यान नजानु सामान्य कुरा होइन। दलको तर्फबाट यो प्रक्रिया बहिष्कार गर्छांै। अमेरिकाको एसपीपीमा नेपाल संलग्न हुँदैन सरकारले अमेरिकाको स्टेट पार्टनरसिप प्रोग्राम (एसपीपी)मा नेपाल संलग्न नहुने सत्तापक्षका सांसदहरूले बताएका छन्। रक्षा मन्त्रालयको बजेटमाथि सांसदहरूले उठाएको प्रश्नको जवाफ दिने क्रममा गृहमन्त्री बालकृष्ण खाँणले भनेका स्टेट पार्टनरसिप प्रोग्राममा नेपाल संलग्न छैन। हुने सोच पनि छैन भन्ने धारणा राखे। उनले भने, नेपाल सरकारको तर्फबाट निवेदन गर्न चाहन्छु, नेपालको कुनै संलग्नता छैन। नेपाल कुनै पनि सैन्य गठबन्धनको हिस्सेदार बन्दैन गृहमन्त्री खाँणको भनाइ थियो। उनले भने, स्टेट पार्टनरसिप प्रोग्राममा अहिलेसम्म नेपाल संलग्न छैन। भोलि पनि हुँदैन, हुँदैन। नेपाल शान्ति सेनाको दोस्रो स्थानमा रहेकाले खटिने क्रममा सीप आदानप्रदान गर्नु स्वाभाविक भएको बताए।"
जाजरकोटमा बिहान ८ बजेदेखि सेवा,जाजरकोट : सेवाग्राहीको चाप बढेपछि जिल्ला प्रशासन कार्यालय जाजरकोटले बिहान ८ बजेदेखि सेवा दिन थालेको छ। राष्ट्रिय परिचयपत्र लिनेको चाप बढेपछि जिल्ला प्रशासन कार्यालय जाजरकोटले बिहान ८ बजेदेखि सेवा सुरु गरेको हो। दैनिक सयभन्दा बढी सेवाग्राही आउने र कार्यालय समयमा सेवाग्राहीको काम गर्न नसक्दा उनीहरू मर्कामा परेपछि बिहान ८ बजेदेखि सेवा सुरु गरिएको प्रमुख जिल्ला अधिकारी रामबहादुर शाहीले बताए। एकदिनमा कार्यालय समयमा बढीमा ५० जनाको इन्ट्री मात्र गर्न सकिने र अन्य सेवाग्राहीले पालो नै नपाउने अवस्था देखिएपछि समस्या समाधान गर्न कार्यालय समयभन्दा २ घण्टाअघि बिहान ८ बजेदेखि सेवा सुरु गरेको प्रमुख जिल्ला अधिकारी शाहीले बताए। राहदानी लिन राष्ट्रिय परिचयपत्र अनिवार्य बनाएपछि सेवा लिनेको संख्यामा वृद्धि भएको उनले बताए। अहिले जिल्लामा एउटा मात्र ठाउँ (स्टेसन) बाट काम सुरु भइरहेको छ।
मलमा सधैं झेल,"जनताको आवाज उठाउने महत्त्वपूर्ण थलो हो संसद्। संसद्का सदस्य भनेकै जनताले चुनेर पठाएका प्रतिनिधि हुन्। उनीहरूले नै जनताको आवाज नउठाए कसले उठाउने ? चालू संसद्मा मुखरित एउटा आवाज हो, किसानका दुःख। त्यो दुःख मलको दुःख हो। धान रोप्ने बेलाका किसानले मल पाएका छैनन्। मल र जलबिना त कुनै पनि खेतीपाती सम्भव हुँदैन। मुलुकको सबैभन्दा मुख्य बाली धान हो। तर, त्यही धानलाई चाहिने मल किसानले कहिल्यै भनेको समयमा भने जति पाएका छैनन्। प्रत्येक वर्ष बर्खा लाग्छ र मल अभावको आवाज गुञ्जिन्छ। तर हरेक सरकार आश्वासनमात्रै बाँड्छ। जब किसानले आवाज उठाउँछन्। जब संसद् आवाज उठ्छ तब केही छिन तातिएझैं पनि गर्छ सरकार। तर उपलब्धि किसानले पाउँदैनन्। कहिले सरकार विदेशी सरकारबाट सीधै किनेर मल ल्याइन्छ भन्छ। कहिले सरकार पैंचो मागेरै भए पनि ल्याइन्छ भन्छ। तर कहिल्यै चाहिने जति मल ल्याउन सक्दैन। सधैं ढाँट, छल र झेलमात्रै गरिरहन्छ सरकार। मल किन्न नसकेपछि स्वदेशमै मल कारखाना खोल्नेसम्मका गुड्डी पनि हाँक्छ सरकार। तर त्यतातिर कुनै प्रक्रिया अघि बढाउँदैन। सम्भाव्यता अध्ययन भन्छ। भारतीय कम्पनीले सम्भावनै छैन भनिदिन्छ। त्यसैलाई पत्याएर बस्छ। नेपालले मल किन्ने भनेकै भारतबाट हो। नेपाल भारतका लागि मल बिक्रीको बजार हो। त्यसो भएपछि भारतीय कम्पनीले आफ्नो बजार सुकाउन किन नेपालमा मल कारखाना खोल्न सकिन्छ भन्दिदो हो र ? पक्कै भन्दैन। अर्काेतिर, मल कारखाना खोल्न ७० अर्बभन्दा बेसी लगानी चाहिन्छ भन्ने छ। तर, लगानीअनुसार उत्पादन गरेर बेच्ने कहाँ भन्ने टाउको दुखाइ छ। तर भारतले पनि तेस्रो मुलुकबाट किन्ने हुँदा त्यहीं बेच्न सकिन्छ। जब कि नेपाललाई बर्सेनि ७८ टन रासायनिक मल भए पुग्छ। बढी उत्पादन बिक्री गरे हुन्छ। लागत बढी पर्छ कि भन्ने अर्काे डर हो। बिजुली उत्पादन वृद्धि भएर खेर जान लाग्दैछ। त्यस्तो अवस्थामा सस्तोदरको बिजुलीबाट रासायनिक मल कारखाना चलाउने अक्कल सरकारले लगाए हुने थियो। स्वदेशमै मल पाइने हुन्थ्यो भने किसानले बर्सेनि हन्डर खानु पर्दैनथ्यो। मलको लाइनमा बसेर कुनै किसानले ज्यान गुमाएको इतिहास दोहोरिँदैनथ्यो। नेपालकै निजी क्षेत्र पनि रासायनिक मल कारखाना खोल्न इच्छुक देखिन्छ। निजी क्षेत्र आफैंले त्यसको पक्कै अध्ययन गरी सम्भाव्यता खोजेको होला। उसलाई प्रोत्साहित गर्ने काम सरकारको हो। रासायनिक मल सम्बन्धमा प्रतिनिधिसभामा जरुरी सार्वजनिक महत्त्वको विषयको प्रस्ताव पनि दर्ता छ। दुई लाख टन मल अहिले स्वदेशमा छ। अरू त्यतिकै मात्रामा विदेशबाट ल्याइँदैछ भन्ने जवाफ सरकारका मन्त्रीले सदनमा दिएका छन्। तर, तिनको बोलीको पत्यार किसानले मल पाएपछिमात्रै हुनेछ। हो पनि, सरकार त जहिले पनि मल अभाव हुँदैन भन्छ। मन्त्रीहरू मल ल्याउँदैछौं भन्छन्। ल्याउन चाहिँ सक्दैनन्। मलमा यतिका महाभारत किन छ ? चुरो कुरो पत्ता लगाएर यसको समाधान नगर्ने हो भने वर्ष फेरि पनि किसानका दुःख फेरिने छैनन्। किसानका दुःख नफेरिनु भनेको देशको दुःख पनि समाधान नहुनु हो। देशको अर्थतन्त्रको मूल योगदान कृषि क्षेत्रबाटै छ। कृषिमा पनि प्रमुख बाली धान हो। त्यही धान उत्पादन भएन भने अर्थतन्त्र कमजोर हुन्छ। अर्काेतिर भोकमरी पनि निम्तिन्छ। दैनिक जीवन नै नचल्ने अवस्था आउन सक्ने संवेदनशील मुद्दाको हल यो वर्षलाई मात्रै खोजेर साध्य छैन। सरकारले यसको दीर्घकालीन हल पत्ता लगाउन जरुरी छ। मल, मल, मल कति भन्नु मल ! सांसदले मागे मल"
मलमा सधैं झेल,"जनताको आवाज उठाउने महत्त्वपूर्ण थलो हो संसद्। संसद्का सदस्य भनेकै जनताले चुनेर पठाएका प्रतिनिधि हुन्। उनीहरूले नै जनताको आवाज नउठाए कसले उठाउने ? चालू संसद्मा मुखरित एउटा आवाज हो, किसानका दुःख। त्यो दुःख मलको दुःख हो। धान रोप्ने बेलाका किसानले मल पाएका छैनन्। मल र जलबिना त कुनै पनि खेतीपाती सम्भव हुँदैन। मुलुकको सबैभन्दा मुख्य बाली धान हो। तर, त्यही धानलाई चाहिने मल किसानले कहिल्यै भनेको समयमा भने जति पाएका छैनन्। प्रत्येक वर्ष बर्खा लाग्छ र मल अभावको आवाज गुञ्जिन्छ। तर हरेक सरकार आश्वासनमात्रै बाँड्छ। जब किसानले आवाज उठाउँछन्। कहिले सरकार विदेशी सरकारबाट सीधै किनेर मल ल्याइन्छ भन्छ। कहिले सरकार पैंचो मागेरै भए पनि ल्याइन्छ भन्छ। तर कहिल्यै चाहिने जति मल ल्याउन सक्दैन। सधैं ढाँट, छल र झेलमात्रै गरिरहन्छ सरकार। मल किन्न नसकेपछि स्वदेशमै मल कारखाना खोल्नेसम्मका गुड्डी पनि हाँक्छ सरकार। तर त्यतातिर कुनै प्रक्रिया अघि बढाउँदैन। सम्भाव्यता अध्ययन भन्छ। भारतीय कम्पनीले सम्भावनै छैन भनिदिन्छ। त्यसैलाई पत्याएर बस्छ। नेपालले मल किन्ने भनेकै भारतबाट हो। नेपाल भारतका लागि मल बिक्रीको बजार हो। त्यसो भएपछि भारतीय कम्पनीले आफ्नो बजार सुकाउन किन नेपालमा मल कारखाना खोल्न सकिन्छ भन्दिदो हो र ? पक्कै भन्दैन। अर्काेतिर, मल कारखाना खोल्न ७० अर्बभन्दा बेसी लगानी चाहिन्छ भन्ने छ। तर, लगानीअनुसार उत्पादन गरेर बेच्ने कहाँ भन्ने टाउको दुखाइ छ। तर भारतले पनि तेस्रो मुलुकबाट किन्ने हुँदा त्यहीं बेच्न सकिन्छ। जब कि नेपाललाई बर्सेनि ७८ टन रासायनिक मल भए पुग्छ। बढी उत्पादन बिक्री गरे हुन्छ। लागत बढी पर्छ कि भन्ने अर्काे डर हो। बिजुली उत्पादन वृद्धि भएर खेर जान लाग्दैछ। त्यस्तो अवस्थामा सस्तोदरको बिजुलीबाट रासायनिक मल कारखाना चलाउने अक्कल सरकारले लगाए हुने थियो। स्वदेशमै मल पाइने हुन्थ्यो भने किसानले बर्सेनि हन्डर खानु पर्दैनथ्यो। मलको लाइनमा बसेर कुनै किसानले ज्यान गुमाएको इतिहास दोहोरिँदैनथ्यो। नेपालकै निजी क्षेत्र पनि रासायनिक मल कारखाना खोल्न इच्छुक देखिन्छ। निजी क्षेत्र आफैंले त्यसको पक्कै अध्ययन गरी सम्भाव्यता खोजेको होला। उसलाई प्रोत्साहित गर्ने काम सरकारको हो। रासायनिक मल सम्बन्धमा प्रतिनिधिसभामा जरुरी सार्वजनिक महत्त्वको विषयको प्रस्ताव पनि दर्ता छ। दुई लाख टन मल अहिले स्वदेशमा छ। अरू त्यतिकै मात्रामा विदेशबाट ल्याइँदैछ भन्ने जवाफ सरकारका मन्त्रीले सदनमा दिएका छन्। तर, तिनको बोलीको पत्यार किसानले मल पाएपछिमात्रै हुनेछ। हो पनि, सरकार त जहिले पनि मल अभाव हुँदैन भन्छ। मन्त्रीहरू मल ल्याउँदैछौं भन्छन्। ल्याउन चाहिँ सक्दैनन्। मलमा यतिका महाभारत किन छ ? चुरो कुरो पत्ता लगाएर यसको समाधान नगर्ने हो भने वर्ष फेरि पनि किसानका दुःख फेरिने छैनन्। किसानका दुःख नफेरिनु भनेको देशको दुःख पनि समाधान नहुनु हो। देशको अर्थतन्त्रको मूल योगदान कृषि क्षेत्रबाटै छ। कृषिमा पनि प्रमुख बाली धान हो। त्यही धान उत्पादन भएन भने अर्थतन्त्र कमजोर हुन्छ। अर्काेतिर भोकमरी पनि निम्तिन्छ। दैनिक जीवन नै नचल्ने अवस्था आउन सक्ने संवेदनशील मुद्दाको हल यो वर्षलाई मात्रै खोजेर साध्य छैन। सरकारले यसको दीर्घकालीन हल पत्ता लगाउन जरुरी छ।"
पर्यटनमन्त्रीद्वारा नेपाल एयरलाइन्सका अध्यक्षमाथि गालीगलौज र हातपात (अडियोसहित),"काठमाडौं : पर्यटनमन्त्री प्रेम आलेले नेपाल एयरलाइन्सका अध्यक्ष युवराज अधिकारीलाई आफ्नो कार्यकक्षमा बोलाएर हातपात गरेका छन्। फोहोरी गाली गर्दै धकेल्न थालेपछि त्यहाँ रहेका तेस्रा व्यक्तिले रोकेको अन्नपूर्ण पोस्ट्लाई प्राप्त अडियोमा प्रस्टै सुन्न सकिन्छ। पर्यटन मन्त्रालय उच्च स्रोतका अनुसार मन्त्री आलेले नेपाल एयरलाइन्समा ठूलो मात्रामा मान्छे राख्न (आफूले पठाएका व्यक्तिलाई जागिर दिन) अह्राएका थिए। अध्यक्ष अधिकारीले केहीलाई जागिर लगाइसकेका थिए। केहीलाई लगाउने प्रक्रियामा थिए। मन्त्री निरन्तर ताकेतामा मात्र थिएनन्, तुरुन्त राखी दिन धम्क्याउँदै आएका थिए। स्रोत भन्छ अधिकारीले तलबाट दरबन्दी बनाउन, टिप्पणी आउन बाँकी रहेको कारण देखाएका थिए। केही दिनअघि मन्त्री आलेले अधिकारीलाई टेलिफोन गरे। अधिकारी : हेलो।आले : हेलो।अधिकारी : हजुर मन्त्रीज्यू, नमस्कार। आले : नमस्कार। अब नगर्नुहोस् है तपाईं। पर्दैन, तपाईंले गर्न।अधिकारी : किन नि ! के गरिनँ र ? आले : घण्टा गर्ने (अश्लील शब्द) सोमबार, सोमबार। (अति अश्लील शब्द) गर्ने सोमबारसम्म। अधिकारी : होइन, उ माग्नुपर्यो नि त्यो तलबाट। आले : पर्दैन, पर्दैन माग्नु। पर्दैन। अधिकारी :  यतियति चाहियो भनेर। आले : पख, पर्दैन, पर्दैन। पर्दैन गर्नु अब। अडियो सुन्नुस्: दुई अडियोको शृंखला हेर्दा लाग्छ सम्भवत : अधिकारी त्यसपछि मन्त्री आलेको कार्यकक्षमा गए। (ढोका खुलेको सुनिन्छ। शायद त्यहाँबाट अधिकारी छिर्छन्।) अधिकारी : मन्त्रीज्यू, नमस्कार। आले : मोबाइल स्विच अफ गर् तेरो पहिला। स्विच अफ गर्।(खत्र्याखुत्रुक आवाज आउँछ। शायद मोबाइल तानातान चल्छ।) आले : चोर (अति अश्लील शब्द)। के गर्छस् तैंले ? मेरो के घण्टा गर्छस् तैंले ? के गर्छस् ?  (अति अश्लील शब्द)। (डाङडाङ डुङडुङ आवाज आउँछ, हातपात गरेको प्रस्टै थाहा हुन्छ) अस्पष्ट आवाज : मन्त्रीज्यू नगर्नुहोस्। मन्त्रीज्यू नगर्नुहोस्।तेस्रो व्यक्तिको आवाज सुनिन्छ : मन्त्रीज्यू प्लिज। मन्त्रीज्यू नगर्नुहोस्।आले : सेन्टरमा तान्दिन्छु भोलि।  (अति अश्लील शब्द)।अधिकारी : मिलाउँछु भनिसकेँ त। आले : तैंले के गर्छस् ?अधिकारी : मैले गर्छु भनिसकेँ त अनि। भइहाल्यो त। आले : कति चोटि भन्ने ? कति चोटि भन्ने ? कति चोटि भन्ने ? हँ ? भन् त ?(केही अस्पस्ट कर्याककर्याक आवाज आउँछ। सम्भवत : मन्त्रीले अधिकारीको शरीरमा कुनै डिभाइस छ कि भन्ने आशंकामा छामछुम गर्छन्।) अधिकारी : छैन, छैन। केही छैन। आले : स्विच अफ गरेर अगाडि राखिदे। तेस्रो व्यक्ति : अफै गर्दिनु ? हस्। अडियो सुन्नुस्:"
"५ लाख ऋण, १० लाख चुक्ता, अर्कैको नाममा पुग्यो ५० लाखको जग्गा","विराटनगर : मोरङको जहदा गाउँपालिका७ का महावीर चौधरी मलाहा झापाको माईखोला किनारमा खर्बुजा खेती गर्छन्। खेती गरेको १८ वर्ष भयो। आर्थिक अवस्था कमजोर रहेका चौधरी परिवारको मुख्य आम्दानीको स्रोत नै खर्बुजा खेती हो। यसकै आम्दानीले २०६५ सालमा महावीरले जहदामै ९ कट्ठा ६ धुर जग्गा जोडे। त्यही आम्दानीले जोडेको जग्गा धितोमा राखेर ऋण लिँदै खेती विस्तार गरे। तर, २०७२ सालमा असिनाले खर्बुजा खेती नै नस्ट गर्यो। महावीरलाई बिपत्ति आइलाग्यो। जग्गा धितो राखी छिमेकी प्रफुल साहसँग १ लाख रुपैयाँ ऋण लिएका थिए। खेती असिनाको चुटाइमा परेपछि ऋण उक्सिएन। ऋण तिर्न नसकेका उनले २०७२ साउन १९ गते विराटनगर महानगरपालिका१९ का पशुपति साहसँग ४ लाख ऋण लिँदै जग्गा रजिष्ट्रेसन नै पास गरिदिएर। व्यावहारिक सर्त पैसा फिर्ता गरे जग्गा फिर्ता दिने पनि थियो। त्यहीँ ऋणबाट प्रफुललाई १ लाख ५० हजार पैसा दिए र पहिलो ऋणबाट उक्सिए। बाँकी रकम खर्बुजा खेतीमै लगानी गरे। घर व्यवहारसमेत चलाउन धौधौ परेपछि जग्गा राजीनामा पास गरेरै पशुपतिसँग ऋण लिएका थिए। पशुपतिले आफ्नो पैसा पाइसकेपछि महावीरलाई जग्गा फिर्ता गरिदिए। उनको पैसा तिर्न जहदा७ कै सुदेशकुमार साहसँग २०७३ असार १६ गते ५ लाख ऋण काढेका थिए। ऋण तिरिसकेपछि फिर्ता गर्ने सर्तमा त्यही जग्गा राजीनामा पास गरिदिएर सयकडा ३ रुपैयाँ ब्याजमा सुदेशसँग पैसा लिएको महावीर बताउँछन्। २०७३ सालमा लिएको ५ लाख रुपैयाँको २०७७ सालसम्ममा १० लाख २० हजार सुदेशलाई बुझाइसकेका छन्। तर, जग्गा भने फिर्ता नगरिकन मिटरब्याजी सुदेशले २०७७ पुस २० गते सुटुक्क जहदा५ का श्रवण साह तेलीलाई बिक्री गरिदिएको पाइएको छ। ब्याजसहित पैसा बुझाउँदा पनि सुदेशबाट जग्गा फिर्ता नपाएपछि उनी रनभुल्लमा परे। ५ लाख लिएकोमा सावाँ र ब्याजसहित १० लाख २० हजार बुझाएँ, महावीरले भने, लाखौंको जग्गा फिर्ता माग्न जाँदा अर्कैलाई बेचिसकेको पायौं। ५० लाखभन्दा बढी मूल्य पर्ने जग्गा फिर्ताका लागि उनी विभिन्न निकाय धाउँदाधाउँदा थाकिसकेका छन्। माटोमा रगत र पसिना बगाएर गरेको कमाइले किनेको जग्गा फिर्ता हुने आधार नबन्दा महावीर र लीलादेवी हैरान भइसकेका छन्। विपन्न अवस्थाका चौधरी दम्पती अहिले त्यही बिलौना बोकेर हिँडिरहेको छ। मनभरि पीडा बोकेर तड्पिरहेका उनीहरूको बिल्लिबाठ भएको छ। मिटरब्याजीले जग्गा बिक्री गरिदिएपछि खर्बुजा किसान महावीर २ वर्षयता पीडैपीडामा छन्। जग्गासँग सम्बन्धित प्रमाण लिएर विराटनगर आइपुगेका चौधरी दम्पती। ७ बिघा क्षेत्रफलमा खर्बुजा लगाउन महावीरले जग्गा धितो राखेर ऋण लिए पनि असिना पानीले खेती नष्ट गरिदियो। थप ऋण खोज्ने क्रममा उनी मिटरब्याजी सुदेशसम्म पुगेका हुन्। ४ वर्षको अवधिमा किस्ताकिस्ता गरेर ब्याजसहित दोब्बर बढी बुझाइसके। तर, महावीरले जग्गा फिर्ता माग्न थालेपछि सुदेशले श्रवणलाई बेचिदिए। जग्गाको पीडाले छटपटाइरहेका महावीर र लीलादेवी सरकारको सहयोग खोजिरहेका छन्। म लेखपढ नभएको मान्छे। जीविकाका लागि खेती गर्नैपर्ने बाध्यताले सबैसँग विश्वासमा कारोबार गर्ने गरेँ। ऋण लिएकामध्ये प्रफुल र पशुपतिले इमान्दारिताका साथ जग्गा फिर्ता गरिदिए, महावीर भन्छन्, सुदेशले भने बदमासीपूर्ण तरिकाले श्रवणलाई बेचिदिएको पाइयो। ऋणको सावाँ र ब्याज गरेर मसँग दोब्बर पैसा पनि लिए। खर्बुजाबाट मात्रै हुने आम्दानीले सुदेशको ऋण तिर्न नपुगेपछि महावीर पैसा कमाउन भारतको पञ्जाबसमेत गए। तीन वर्ष पञ्जाबमा कमाएको पैसा उनले सुदेशलाई नै बुझाए। ऋण लिँदा पछि उकास्ने गरी जग्गा दिएको थिएँ। खर्बुजाको आम्दानीबाट सम्भव नभएपछि ऋण तिर्नलाई तीन वर्ष पञ्जाबमा गएर मार्बल मिस्त्रीको काम गरेँ, उनले भने, सबै कमाई ऋण तिर्दैमा सकियो। अहिले जग्गा पनि मिटरब्याजीले झ्वाम पारिदिए। आफ्नो जग्गा अर्कैले जोत्न थालेपछि मात्रै बिक्री भएको थाहा पाएको महावीर बताउँछन्। अशिक्षा र सोझोपनको फाइदा उठाउँदै सुदेशले बिक्री गरिदिएको जग्गामा अहिले उनीसहित श्रवणले माछा पालनको तयारी गरिरहेका छन्। अर्कोतिर सुदेशले जग्गा श्रवणलाई बिक्री गर्दा कर छली गरेका छन्। आफूले ऋणबापत ५ लाख दिएर महावीरसँग लिएको जग्गा उनले ४ वर्षपछि श्रवणलाई ४ लाख १५ हजार ९ सय रुपैयाँमै राजीनामा पास गरिदिएको फेला परेको छ। कसैले पनि आफू घाटा खाएर जग्गा बिक्री गर्दैन। गरिबको जग्गा बिक्री गर्ने नाममा कर छली पनि गरेको देखिन्छ, घटनाको अनुसन्धान गरिरहेका एक प्रहरी अधिकारीले भने, अनुसन्धान गर्दै जाँदा महावीरसँग जग्गा किनेर कम मूल्यमा अर्कैलाई बिक्री गरेका सुदेश मिटरब्याजी रहेको पत्ता लाग्यो। जग्गा बिक्रीमा कर छलीदेखि मिटरब्याजको धन्दासम्मलाई आधार बनाएर अनुसन्धान अघि बढाएका छौं। महावीरकी पत्नी लीलादेवीबाट सुदेशले २०७४ सालमा २ लाख ७० हजार, २०७५ सालमा २ लाख, २०७६ सालमा ३ लाख लिएको देखिन्छ। २०७६ सालमा भने घरमै लगेर पैसा बुझाएको महावीरको भनाइ छ। मोरङको कटहरीस्थित जीवन विकास समाजबाट पैसा निकालेर २०७७ मा झापाको झापा गाउँपालिकामा लगेर २ लाख र सुनसरीको इनरुवामा ५० हजार रुपैयाँ महावीरले सुदेशलाई बुझाएको प्रहरी स्रोतले बतायो। राष्ट्रिय वाणिज्य बैंकको आफ्नो खाताबाट निकालेर लीलादेवीले सुदेशलाई पैसा बुझाएकी हुन्। महावीर उक्त जग्गा प्रतिकट्ठा नै ५ लाख रुपैयाँभन्दा बढीमा बिक्री हुने बताउँछन्। मिटरब्याजमा ऋण तिर्नुपर्दा समस्या भयो। मिटरब्याजीले जग्गा झ्वाम बनाइदिएपछि विलखबन्धमा परेको छु, उनले भने, न्याय माग्दै प्रहरी र प्रशासन धाएको धायै छौं। न्याय खोज्दै हामी बुढाबूढी भौतारिएको निक्कै भइसक्यो। प्रशासनले जग्गा फिर्ताका लागि पटकपटक भनिसक्दा पनि सुदेश र श्रवणले मानेका छैनन्।लीलादेवीका अनुसार बैंकबाट निकालेर दुई किस्ता तिरियो। तेस्रो किस्ता चेक काटेर बैंकमार्फत दिन खोज्दा सुदेशले मानेनन्, उनले भनिन्, नमानेपछि मेरै नाममा चेक काटेर तेस्रो किस्ताको पैसा पनि बुझाएको प्रमाण सुरक्षित छ। सुदेशले मिटर ब्याजसहित ऋण असुल गरे पनि जग्गा फिर्ता नदिएपछि आफूहरू समस्यामा परेको लीलादेवीले सुनाइन्। भनिन्, अहिले माछा पाल्नभन्दै त्यो जग्गामा पोखरी खनिरहेका छन्। चेक काटेर दिँदा आफूलाई अप्ठेरो पर्ने भएकाले नगद नै दिनुपर्ने धम्कीसहितको दबाब सुदेशले दिएको फोन रेकर्ड पनि लीलादेवीले सुरक्षित राखेकी छन्। जग्गा फिर्ताका लागि सहयोग गर्न आग्रह गर्दै सुरुमा चौधरी दम्पतीले जहदाकै मझारे प्रहरी चौकीमा उजुरी दिएका थिए। प्रहरीले दुई पक्षबीच छलफल गराउँदै ४ दिनभित्रमा जग्गा फिर्ता गर्ने भनेर सहीछापसहित कागज गरायो। तर, तत्कालीन असई श्रीप्रसाद ठाकुरले त्यो कागज नै गायव बनाइदिएको महावीर बताउँछन्। जग्गा फिर्ता नभएको भन्दै ४ दिनपछि उनीहरू प्रहरी चौकी पुगे। उल्टै असई ठाकुरले हप्काएर र थर्काएर पठाएको महावीरको भनाइ छ। नेपालभारत सीमा क्षेत्रका तस्कर र मिटरब्याजीसँग साँठगाँठ गरेको आरोप लागेका ठाकुर अहिले वडा प्रहरी कार्यालय विराटनगरमा कार्यरत छन्। असईको नियतमै खोट देखेपछि चौधरी दम्पतीले २०७८ साल साउन ३ गते जिल्ला प्रशासन कार्यालय मोरङमा निवेदन दिए। प्रशासनको निर्देशनअनुसार जिल्ला प्रहरी कार्यालयले सहजीकरण गर्न मझारे प्रहरी चौकीलाई पत्राचार गर्यो। मिटरब्याजका नाममा पैसा लगानी गरेर सर्वसाधारणको उठिबास लगाउने र जग्गा अर्कैलाई बेच्ने सुदेशलाई पक्राउ गर्न निर्देशन दिएर चौकीलाई पत्राचार गरिएको थियो। तर, असई ठाकुरसँगको साँठगाँठका कारण उनी पक्राउ परेनन्। एक दिन हामी प्रहरी चौकी पुग्दा सुदेशसहित बसेर असइ ठाकुर भोज खाँदै रहेछन्। त्यतिबेलै सीडीओ र एसपी सावलाई फोन गरेर सुदेशलाई पक्राउका लागि सहयोग गरिदिन आग्रह गर्यो, महावीरले भने, तर आफूसँगै रहेका व्यक्ति सुदेश भारतमा रहेकाले पक्राउ गर्न सकिएन भन्ने जवाफ असईले एसपी सावलाई दिएपछि हामी नाजफाव भयौं। आँखै अगाडि प्रहरी यतिसम्म गिरेको देखेपछि छक्क परेर फर्कियौं। त्यसपछि सुदेशले जिल्ला प्रशासन, जिल्ला प्रहरी, मझारे प्रहरी चौकी र महावीरसमेतलाई विपक्षी बनाएर उच्च अदालत विराटनगरमा निषेधाज्ञा माग गर्दै रिट दायर गरे। निवेदकको दाबी नपुगेको भन्दै २०७८ मंसिर १३ गते उच्चले निषेधाज्ञाको आदेश दिएन। आदेश महावीरकै पक्षमा आयो। सुदेशले दिएको रिट निवेदनमा उक्त जग्गा २०७३ सालमा आफूले पशुपति साहसँग खरिद गरी भोगचलन गर्दै आएको र घरव्यवहार चलाउन श्रवण साहलाई राजीनामा गरी हक हस्तान्तरण गरेको उल्लेख थियो। अदालतको आदेशपछि चौधरी दम्पतीले गत जेठ २५ गते प्रशासनमा पुनः निवेदन दिएका छन्। प्रशासनले कारबाही अघि बढाउन प्रहरीलाई निर्देशन दिएको छ। त्यसपछि न्यायिक समितिमार्फत प्रक्रिया अघि बढाउनुपर्ने भन्दै प्रहरीले जहदा गाउँपालिकामा छलफलका लागि पठायो। अदालतले गरेको आदेश। जेठ ३० गते गाउँपालिका उपाध्यक्ष हन्ना सोरेनको अध्यक्षतामा न्यायिक समितिको बैठक त बस्यो। तर, महावीर र उनकी पत्नी लीलादेवीलाई कुरा राख्नै दिइएन। उनीहरू बोल्नै नपाई फर्किए। महावीर भन्छन्, बैठकमा ५० भन्दा बढी असम्बन्धित व्यक्तिहरू सहभागी थिए। सीमा क्षेत्रतिरका गुण्डाहरू ल्याएर हामीलाई तर्साउने र धम्क्याउने काम गरियो। असुरक्षित महसुस गरेर फर्कियौं। गाउँपालिका उपाध्यक्ष एवं न्यायिक समितिकी संयोजक सोरेनले सहमति नजुटेपछि छलफल निष्कर्षविहीन बनेको बताइन्। पीडित पक्षले असुरक्षित महसुस गर्दै छलफलका लागि अर्को म्याद लिन अस्वीकार गरेको उनको भनाइ छ। महावीरलाई तपाईंहरूका पनि मान्छे लिएर अर्को छलफलमा आउनु भन्यौं। तर, उहाँले मान्नु भएन, सोरेनले भन्छिन्। प्रशासनमा र न्यायिक समितिमा उनीहरूले दिएको निवेदन । न्यायिक समितिले छिनोफानो गर्न नसकेपछि चौधरी दम्पती पुनः फर्किएर विराटनगर नै आएका छन्। मोरङ प्रहरी प्रमुख एसपी शान्तिराज कोइरालाले महावीर चौधरी पीडित भएको विषयमा प्रहरीले अनुसन्धान गरिरहेको बताए। एउटै जग्गा पटकपटक नामसारी भएको छ। नामसारी भएका सबैलाई बोलाएर अनुसन्धान गर्दै छौं, उनले भने, व्यावहारिक हिसाबले चौधरी परिवार मारमा परेको छ। न्याय दिन प्रहरीको सहयोग रहन्छ। सहमतिमा जग्गा फिर्ता नगरेमा प्राप्त प्रमाणका आधारमा विपक्षीविरुद्ध ठगी मुद्दा चलाउन सकिने आधार पर्याप्त रहेको एसपी कोइरालाले बताए। सोझा, गरिब र अशिक्षितलाई झुक्याएर जग्गा बिक्री गरेको देखिन्छ। मिटरब्याजमा लगानी गरेर पैसा असुलेको पनि पाइयो, उनले भने, यस विषयमा गम्भीर ढंगले अनुसन्धान भइरहेको छ। पीडकलाई कानुनअनुसार कारबाही अघि बढाउने तयारी छ। चौधरी दम्पतीले मिटरब्याजीविरुद्ध सरकारको पछिल्लो कदमले न्यायको आशा गरेका छन्। गृह मन्त्रालयले मिटर ब्याजसम्बन्धी गतिविधिहरू भएको सूचना पाएमा सम्बन्धित जिल्ला प्रशासन कार्यालयहरूमा जानकारी गराउन सबैमा अनुरोध गरेको छ। मन्त्रालयले जेठ २७ गते विज्ञप्ति जारी गर्दै सञ्चार माध्यममा प्रकाशित मिटर ब्याजसम्बन्धी समाचारहरूप्रति ध्यानाकर्षण भएको भन्दै त्यस्ता गतिविधि भएमा प्रशासनमार्फत जानकारी गराउन आग्रह गरेको हो। मिटरब्याजमा रकम उपलब्ध गराउने र त्यसबापत कानुनविपरीत ठूलो रकम ब्याज असुल गर्ने, सम्पत्ति कब्जा गर्ने, यौनशोषण गर्ने एवं शारीरिक र मानसिक रूपमा यातना दिने लगायतका गतिविधिका बारेमा सूचना प्राप्त भएमा कारबाही अघि बढाउने सरकारको तयारी छ। सोझा, गरिब र अशिक्षितलाई झुक्याएर जग्गा बिक्री गरेको देखिन्छ। मिटरब्याजमा लगानी गरेर पैसा असुलेको पनि पाइयो। यस विषयमा गम्भीर ढंगले अनुसन्धान भइरहेको छ। पीडकलाई कानुनअनुसार कारबाही अघि बढाउने तयारी छ। शान्तिराज कोइराला, प्रहरी प्रमुख (एसपी), मोरङ मिटरब्याजमा ऋण तिर्नुपर्दा समस्या भयो। मिटरब्याजीले जग्गा झ्वाम बनाइदिएपछि विलखबन्धमा परेको छु। न्याय माग्दै प्रहरी र प्रशासन धाएको धायै छौं। प्रशासनले जग्गा फिर्ताका लागि पटकपटक भनिसक्दा पनि सुदेश र श्रवणले मानेका छैनन्। महावीर चौधरी मलाहा , पीडित, मोरङको जहदा गाउँपालिका७"
"विनियोजन विधेयक पारित, अर्थमन्त्रीको राजीनामा माग्दै एमालेद्वारा संसद् बहिष्कार","काठमाडौं : प्रमुख प्रतिपक्षी दल नेकपा एमालेको बहिष्कारकाबीच सरकारले प्रतिनिधिसभाबाट विनियोजन विधेयक २०७९ पारित गरेको छ। अर्थमन्त्री जनार्दन शर्माले प्रस्तुत गरेको आर्थिक वर्ष २०७९८० को विनियोजन विधेयक, २०७९ लाई पारित गरियोस् भन्ने प्रस्तावलाई प्रतिनिधिसभाको बैठकमा बहुमतले पारित भएको हो। सरकारले जेठ १५ गते १७ खर्ब ९३ अर्व ८३ करोडको बजेट प्रस्तुत गरेको थियो। विनियोजन विधेयक माथि छलफलपछि बिहीवार पारित भएको हो। प्रमुख प्रतिपक्षी दल नेकपा एमालेले अर्थमन्त्री जनार्दन शर्माले बजेट निर्माण गर्ने क्रममा अनधिकृत व्यक्तिलाई सहभागी गराएको आरोप लगाउँदै बैठक बहिष्कार गरेको थियो। बहिष्कारका बीच विनियोजन विधेयकलाई सभामुख अग्निप्रसाद सापकोटाले निर्णयार्थ प्रस्तुत गरेका थिए। सभामुख सापकोटाले आर्थिक विधेयक २०७९ माथि दफाबार छलफलका लागि आगामी असार ६ गतेको मिति तोकेका छन्। प्रतिपक्ष दल एमालेले अर्थमन्त्रीको राजीनामा माग गर्दै संसद् बहिष्कार गरेको छ। बिहीबार प्रतिनिधिसभाको बैठकमा अर्थमन्त्रीले बजेटका समयमा अनाधिकृत व्यक्ति सहभागी गराएको कुरा मिडियामा आएपछि अर्थमन्त्री जनार्दन शर्माले राजीनामा दिनुपर्ने माग राख्दै आएका छन्। बैठक सुरु हुनेबित्तिकै प्रमुख प्रतिपक्षी दल नेकपा एमालेका सांसदले उठेर संसद् बैठक अवरोध गरे। अवरोधकै बीच सभामुख अग्निप्रसाद सापकोटाले अर्थमन्त्री शर्मालाई जवाफ दिन समय दिए। अर्थमन्त्री शर्मा रोस्ट्रमतिर लागेपछि एमाले सांसदहरूले टेबुल ठोकेर आफ्नो ठाउँबाट उठेर विरोध गरे। एमालेले सञ्चारमाध्यममा आएको उक्त कुरा झुटा सावित गर्न छानबिन समिति बन्नुपर्ने वा अर्थमन्त्रीले राजीनामा दिनुपर्ने अडान राख्दै एमाले विनियोजन विधेयक संसद्मा निर्णयार्थ प्रस्तुत गर्दा संसद् बैठकबाट बाहिरिएका थिए। एमाले सांसद भानुभक्त ढकालले अर्थमन्त्रीले राजीनामा दिनुपर्ने बताए। उनले एमालेले अर्थमन्त्रीलाई स्वीकार गर्न नसक्ने धारणा राखे। अनधिकृत मानिस ल्याएर बजेटमा करका दर परिवर्तन गरिएकोले अर्थमन्त्रीले राजीनामा दिनुपर्ने एमालेको माग छ। यस विषयमा संसदीय छानबिन समिति गठन गर्न एमालेले माग गरेको छ। एमाले नेता गोकर्ण विष्ट अर्थमन्त्री जनार्दन शर्माको विषयमा उठेको कुराको विषयमा मन्त्रीले राजीनामा दिनुपर्ने माग गरे। उनले भने, यस्तो गम्भीर विषयमा राजीनामा दिएर छानबिन गर्न दिनु पर्दथ्यो। सरकारले लोकतान्त्रिक अभ्यासलाई सबल बनाउनका लागि यस प्रकारको गम्भीर घटनामा प्रधानमन्त्रीले अर्थमन्त्रीलाई बर्खास्त गर्नु पर्दथ्यो। तर हुन सकेन यो घटनाले संसदीय अभ्यासमाथि खिल्ली उडाएको छ। अन्य देशहरूमा सूचना चुहाएको आरोप लागेकाहरू बर्खास्त गरिएका ठाउँमा यस्ता ११ वटा उदाहरण रहेको उनले बताए। हाम्रै देशमा पनि सदनभित्र उठेपछि राजीनामा दिएका उदाहरण छन्। यस प्रकारको गम्भीर घटनामा सूचना प्रस्तुत गर्दा पनि जवाफ दिन कुर्सीमा बसिरहनु भएको छ। योभन्दा लज्जास्पद के हुन्छ सक्छ ? उनले भने। उनले प्रधानमन्त्री यसतर्फ गम्भीर भएर ध्यान नजानु सामान्य कुरा होइन। दलको तर्फबाट यो प्रक्रिया बहिष्कार गर्छांै। सरकारले अमेरिकाको स्टेट पार्टनरसिप प्रोग्राम (एसपीपी)मा नेपाल संलग्न नहुने सत्तापक्षका सांसदहरूले बताएका छन्। रक्षा मन्त्रालयको बजेटमाथि सांसदहरूले उठाएको प्रश्नको जवाफ दिने क्रममा गृहमन्त्री बालकृष्ण खाँणले भनेका स्टेट पार्टनरसिप प्रोग्राममा नेपाल संलग्न छैन। हुने सोच पनि छैन भन्ने धारणा राखे। उनले भने, नेपाल सरकारको तर्फबाट निवेदन गर्न चाहन्छु, नेपालको कुनै संलग्नता छैन। नेपाल कुनै पनि सैन्य गठबन्धनको हिस्सेदार बन्दैन गृहमन्त्री खाँणको भनाइ थियो। उनले भने, स्टेट पार्टनरसिप प्रोग्राममा अहिलेसम्म नेपाल संलग्न छैन। भोलि पनि हुँदैन, हुँदैन। नेपाल शान्ति सेनाको दोस्रो स्थानमा रहेकाले खटिने क्रममा सीप आदानप्रदान गर्नु स्वाभाविक भएको बताए।"
नेपाल अरुको सुरक्षा घेरामा रहन सक्दैन : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले अमेरिकी स्टेट पार्टनरसिप (एसपीपी) मा नेपालको संलग्नतामाथि प्रश्न उठेको भन्दै सरकारले स्पष्ट पार्नुपर्ने बताएका छन् । संसदको अन्तर्राष्ट्रिय सम्बन्ध समितिमा बोल्दै अध्यक्ष नेपालले एसपीपीबारे अलग अलग धारणा बाहिर आइरहेको भन्दै सरकारले यसबारे प्रष्ट पार्नुपर्ने बताएका हुन् । उनले भने, तर्क वितरक हुन थालेका छन् । सत्य के हो बुझ्न सकिएन । २७ अक्टुबर २०१५ को पत्र प्राप्त भएको छ । कुन प्रधानमन्त्रीको पालामा, कुन रक्षामन्त्रीको पालामा भयो थाह पाउनुपर्छ । एसपीपीमा नेपालको संलग्नतामाथि प्रश्न उठेको भन्दै यसको दस्तावेजको वास्तविकता के हो भन्दै प्रश्न गरे। एसपीपीले देशलाई तरंगित पारेको भन्दै नेपाल कुनै पनि सैन्य गठबन्धनमा अरुको सुरक्षा घेरामा प्रयोग हुन नसक्ने बताए ।"
एसपीपी केपी ओलीले छिराएका हुन् : प्रचण्ड,"चितवन : अमेरिकी सैन्य सहयोग स्टेट पार्टनरसिप प्रोग्राम (एसपीपी)मा नेपालको सहभागिताको विषयमा राजनीतिक दलका नेताहरुबीच आरोप प्रत्यारोप चलिरहँदा नेकपा माओवादीका अध्यक्ष पुष्पकमल दाहाल 'प्रचण्ड'ले एमाले अध्यक्ष केपी शर्मा ओलीले नेपालमा छिराएको आरोप लगाउँदै ओलीको नक्कली राष्ट्रवादको पर्दाफास गरेको बताए। उनले सक्कली राष्ट्रवाद हुन ओलीलाई सुझाव दिए। भरतपुर महानगरपालिकाको आगामी कार्यदिशा विषयको अन्तर्क्रियालाई सम्बोधन गर्दै अध्यक्ष प्रचण्डले २०१९ मा इण्डो प्यासिफिक स्ट्राटेजी (आइपीएस) पनि केपी ओलीकै पालामा भएको भन्दै नक्कली राष्ट्रवादको पछि नलाग्न आग्रह गरे। २०१९ मा इण्डो प्यासिफिक स्ट्राटेजी (आइपीएस) केपी ओलीजीकै पालामा भएको हो। यो एसपीपी भन्नेलाई पनि छिराएको केपी ले नै हो, उनले भने, नक्कली राष्ट्रवादको ढोङको पछि लाग्न भएन। प्रचण्डले मुलुकमा एकताको पक्ष र एकताविरोधी लडाइँ चलिरहेको बताए। नेकपा एमालेतर्फ लक्षित गर्दै प्रचण्डले एक्लै हिँड्ने प्रवृति र सामूहिक एकतामा हिँड्ने प्रवृत्तिको बीच लडाईँ चलेको बताए। देशको राजनीतिमा एउटा प्रतिगमनतर्फ हिँड्ने संविधान मिच्न खोज्ने लोकतन्त्र मास्न खोज्ने प्रवृति एक्लै हिँड्ने छन्, अर्को एकताको पक्षमा हिँड्ने छन्, उनले भने। निर्वाचनले प्रतिगमनको खतरा टरेको पनि बताए। त्यसलाई सच्चाएर चुनाव सफलतापूवर्क सम्पन्न भएपछि कांग्रेसले जितेपनि आफैँले जितेजस्तो लागेको बताए। समाजवादीले जित्दा पनि मैले जितेजस्तो लाग्छ। एमालेले जित्दा पनि मैले जितेजस्तो लाग्छ। मेरो मति बुद्धि होकि साँच्चै हो, तपाईँहरु विचार गर्नुस्, उनले ब्यङ्ग्य गर्दै भने, निर्वाचनले संविधान संस्थागत हुने प्रक्रियामा दरोसँग बाँध बस्दै स्थानीय तह बनेको छ। अब कसैले भत्काउन सक्दैन। कसैले प्रतिगमनमा लान सक्दैन। समस्या र चुनौती भए पनि गठबनधनको सरकार त्यसमा अघि बढेको उनले बताए। प्रदेश र संघको निर्वाचन पछि पनि गठबन्धन रहने बताए।"
नागरिकता विधेयक संसदमा लैजान गृह र कानुनमन्त्रीले भेटे ओली,"काठमाडौं : नागरिकता विधेयक संसदबाट पास गराउन गृहमन्त्री बालकृष्ण खाँणले एमाले अध्यक्ष तथा पूर्वप्रधानमन्त्री केपी शर्मा ओलीसँग भेटवार्ता गरेका छन्। बालकोटस्थित ओली निवासमा भएको भेटमा कानुन न्याय तथा संसदीय व्यवस्थामन्त्री गोविन्दप्रसाद शर्मा (कोइराला)समेत सहभागी थिए। चालु संसदमा नागरिकता विधेयकलाई दलीय सहमतिमा अगाडि बढाउने विषयमा कुराकानी भएको मन्त्री खाँणले बताए। नागरिकता विधेयक सदनमा अगाडि बढाउने र दलीय सहमतिमा पास गर्ने प्रयासस्वरुप म र कानुन मन्त्री प्रमुख प्रतिपक्षी दलका नेता एमाले अध्यक्ष केपी शर्मा ओलीलाई भेट्न गएका हौं। कुराकानी सकारात्मक भएको छ, उनले भने। सरकारले दलीय सहमतिमा नागरिकता विधेयक संसदमा पेस गरेर पास गर्ने तयारी गरिरहेको छ। नेपाल नागरिकता ऐन २०६३ लाई संशोधन गर्न बनेको विधेयक राज्य व्यवस्था तथा सुशासन समितिले पास गरेर प्रतिनिधि सभामा पेस गरेको छ। नागरिकतामा नेपाली पुरुषसँग विवाह गरी आउने विदेश महिलालाई दिने अंगीकृत नागरिकतालगायतमा दलहरूबीच सहमति जुट्न सकेको छैन।"
सुशासन कायम गरी जनभावनानुसार काम गर्न जनप्रतिनिधिलाई प्रधानमन्त्रीको निर्देशन,कञ्चनपुर : प्रधानमन्त्री शेरबहादुर देउवाले इमानदार भइ कामकाज गर्न जनप्रतिनिधिलाई निर्देशन दिएका छन् । नेपाली कांग्रेस कञ्चनपुर जिल्ला कार्यसमितिद्वारा स्थानीय पालिकाहरूमा निर्वाचित जनप्रतिनिधिको सम्मानमा शुक्रबार आयोजित शुभकामना आदानप्रदान कार्यक्रममा प्रधानमन्त्री देउवाले आफू निर्वाचित भएको क्षेत्रका जनताको हितमा दत्तचित्त भएर काम गर्न आग्रह गरेका हुन्। प्रधानमन्त्री देउवाले जनताका पक्षमा समर्पित भइ कामकाज गर्न आग्रह गरे। जनता रहे मात्र राजनीतिक पार्टी रहने बताउँदै प्रधानमन्त्री देउवाले जिल्लास्थित निर्वाचन क्षेत्र र पालिकाहरूमा सुशासन कायम गरी जनभावनानुसार काम गर्न जनप्रतिनिधिसँग अनुरोध गरे। आजै प्रधानमन्त्री देउवा सुदूरपश्चिम विश्वविद्यालयकको दोस्रो दीक्षान्त समारोहमा सहभागी हुने कार्यक्रम छ ।
"जालझेल, टिकडमबाट मात्रै शेरबहादुरज्यू प्रधानमन्त्री बन्नु भएको हो : अध्यक्ष ओली","काठमाडौंः नेकपा एमालेका अध्यक्ष केपी शर्मा ओलीले आफूहरु जहिले पनि जनताको पक्षमा उभिएको बताएका छन् । शुक्रबार एमालेबाट निर्वाचित जनप्रतिनिधिलाई प्रशिक्षण कार्यक्रममा अध्यक्ष ओलीले लोककल्याणकारी अवधारणा एमालेले नै सुरु गरेको दावी गरे। प्रधानमन्त्री शेरबहादुर देउवा जालझेलबाट मात्रै प्रधानमन्त्री बनेको उनको भनाइ छ। ओलीले भने, 'संसदभित्रको जालझेल होस् कि अदालतबाट गरिने जालझेल होस् । जालझेल टिकडमबाट मात्रै शेरबहादुर देउवाज्यू प्रधानमन्त्री हुनुभएको छ । हामी जनताको पक्षमा उभिएका छौं । उहाँ निर्वाचित र हैसियत प्राप्त गरेर प्रधानमन्त्री हुनुभएको छैन । ' 'आफ्नो गाउँ आफै बनाऔं' भन्ने जस्ता लोकप्रीय कार्यक्रम एमालेले ल्याएको उनले बताए । आफूहरु देश र जनताको हितलाई सर्वोपरी ठानेर अघि बढेको उनको भनाइ छ।"
एमालेबाट निर्वाचित जनप्रतिनिधिको संकल्पः सदाचारमा नमूना बन्नेछौं,"काठमाडौंः नेकपा एमालेका तर्फबाट निर्वाचित जनप्रतिनिधिहरूले सदाचारमा नमूना बन्ने प्रतिबद्धता गरेका छन् । काठमाडौंमा जारी प्रशिक्षणका क्रममा जनप्रतिनिधहरुले हामीहरू सदाचारमा नमूना बन्नेछौँभन्दै संकल्प गरेका हुन् । शासक होइन, जनताका सेवक हुने संकल्पपत्रमा उल्लेख छ । पालिकाहरू सुशासनका नमूना बन्ने, सदाचारमा नमूना बन्ने, कडाइका साथ भ्रष्टाचार नियन्त्रण गर्ने संकल्पपत्रमा भनिएको छ । भ्रष्टाचारी, व्यभिचारी, अनियमितता र सार्वजनिक सम्पत्तिको दोहनमा सङ्लग्नहरूलाई कानुनी कारबाहीको दायरामा पुर्याउन अग्रणी भूमिका खेल्ने उनीहरुको संकल्प छ । संकल्पपत्रमा भनिएको छ, समाजमा व्याप्त कुरीति, कुसंस्कार, रुढी र सामाजिक विकृतिविरुद्धको अभियानमा अग्रपंक्तिमा उभिएर सामाजिकसांस्कृतिक रुपान्तरणको अगुवाइ गर्नेछौँ । समाजको विकास, असल मूल्य, मान्यता र संस्कार स्थापित गर्न भूमिका खेल्नेछौँ । स्थानीय तह निर्वाचन २०७९ मा एमालेका तर्फबाट निर्वाचित जनप्रतिनिधिहरू, पार्टीका सिद्धान्त, नीति र कार्यदिशाबाट दिशा निर्देशित हुँदै, निर्वाचनमा जारी घोषणापत्र र प्रतिवद्धतालाई आधार मानेर, निर्वाचनमा अभिव्यक्त जनअभिमत, मतदाताहरूले गरेको आशा, अपेक्षालाई केन्द्रबिन्दुमा राखेर संकल्प गरेका हुन् ।"
एसपीपीका विषयमा भएको सहमतिको कागजात सात दिनभित्र उपलब्ध गराउन सरकारलाई निर्देशन,काठमाडौं : संसदीय समितिले अमेरिकी स्टेट पार्टनरसिप प्रोग्राम (एसपीपी) का सम्बन्धमा भएका पत्राचार वा सहमतिको कागजात सात दिनभित्र उपलव्ध गराउन सरकारलाई निर्देशन दिएको छ । सिंहदरबारमा शुक्रबार बसेको संसदको अन्तर्राष्ट्रिय सम्बन्ध समितिको बैठकले एसपीपीका सम्बन्धमा नेपालको रक्षा र परराष्ट्र मन्त्रालय तथा नेपाली सेनाका तर्फबाट अमेरिकासँग गरेका पत्रचार वा सहमति सात दिनभित्र समिति उपलब्ध गराउन पत्राचार गर्ने निर्णय गरेको हो । बैठकले एसपीपीका विषयमा तत्कालीन परराष्ट्र सचिवको नेतृत्वमा रक्षा र गृहसचिव प्रधानसेनापति सम्मिलित कार्यदलको निष्कर्षलाई समितिसमक्ष प्रस्तुत गर्न निर्देशन दिने निर्णय भएको सभापति पवित्रा निरौलाले जानकारी दिइन्। एसपिपी इण्डो प्यासिफिक रणनीतिको हिस्सा बन्ने अमेरिकाको प्रतिवेदनपछि अब उप्रान्त यसमा नेपाल सरकार सहभागी नहुने अमेरिकालाई अवगत गराउन परराष्ट्र मन्त्रालयलाई निर्देशन दिने निर्णय बैठकले गरेको उनले बताइन्। प्रधानमन्त्रीको अमेरिका भ्रमणका क्रममा कुनै पनि विवादास्पद सहमति वा कार्य नगर्न निर्देशन दिएको सभापति निरौलाले बताइन्।
सर्लाही जिसस प्रमुखमा कांग्रेसका सिंह निर्विरोध,मलंगवा : जिल्ला समन्वय समिति सर्लाहीको प्रमुखमा नेपाली कांग्रेसका कौशलकिशोर सिंह निर्विरोध निर्वाचित भएका छन्। ५ गते हुने भनिएको निर्वाचनका लागि शुक्रबार उम्मेदवारी दर्ताको समय तोकिएको थियो। मुख्य निर्वाचन अधिकृतको कार्यालयमा शुक्रबार बिहान १० देखि दिउँसो १ बजेसम्म उम्मदेवारी दर्ताको समय तोकिएको थियो। उक्त अवधिभित्र काँग्रेसका सिंहबाहेक अन्य कसैले उम्मेदवारी नदिएपछि सिंह निर्विरोध निर्वाचित भएका हुन्। माओवादी केन्द्रसंग गठबन्ध गरेका कांग्रेसले सभापतिमा सिंहलाई अगाडि सारेका थिए। त्यसैगरी उपसभापतिमा माओवादी केन्द्रले जितेन्द्र कुमार महतोलाई उम्मेदवार बनाएका थिए। ९ जनाको कार्यसमिति रहेको जिससमा काँग्रेसले एक प्रमुखसहित ६ जना सदस्य लिएका थिए। भने माओवादीलाई उपप्रमुखसहित एकजना सदस्य दिएका थिए। पद संख्या अनुसार नै उम्मेदवारी परेपछि सबै पदाधिकारीहरु निर्विरोध निर्वाचित भएको निर्वाचन कार्यालयले जनाएको छ।
"एमालेले जिते पनि मैले जित्याजस्तो लाग्छ, मेरो बुद्धि बिग्रियो कि क्या हो ? : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले एमालेले जिते पनि आफूले जितेजस्तो लाग्ने बताएका छन् । चितवनमा आयोजित कार्यक्रममा प्रचण्डले स्थानीय तह निर्वाचन कसले जित्यो कसले हार्यो भन्ने कुरा आफ्नो मन नरहेको भन्दै एमाले, कांग्रेस, समाजवादीले जिते पनि आफूले जितेजस्तो लाग्ने गरेको बताएका हुन् । कांग्रेसले जिते पनि मैले जितेजस्तो लाग्छ, एमालेले जिते पनि मैले जितेको लाग्छ । समाजवादीले जितेपनि मैले जितेजस्तो लाग्छ । यो मेरो बुद्धि बिग्रिएकोको हो कि । किनकी संविधान संस्थागत हुने प्रक्रियामा दह्रोसँग स्थानीय तह बने । अब कसैले पनि भत्काउन सक्दैनन् । कसैले यसलाई प्रतिगमनतर्फ लैजान सक्दैन त्यसअर्थमा । स्थानीय तहको चुनाव भयो । चुनाव हुन्न भन्ने थियो । ' उनले प्रदेश र संघको निर्वाचनसम्म गठबन्धन कायम रहने बताए ।"
एसपीपीबारे सरकारको टिप्पणी 'हल्का',"काठमाडौं : अमेरीकी साझेदारी सहयोग कार्यक्रम (एसपीपी)बारे सांसदहरुले प्रश्नका चाङ तेर्स्याए पनि सरकारले त्यसको स्पष्ट जवाफ दिन सकेन। संसदको अन्तर्राष्ट्रिय सम्बन्ध समितिले शुक्रबार परराष्ट्रमन्त्री नारायण खड्का र नेपाली सेनाका प्रधान सेनापति प्रभुराम शर्मालाई बोलाएको थियो। बैठकमा उपस्थित सांसद्हरुले दर्जनौं प्रश्न गरे। उनीहरुको प्रश्नय थियो, 'एसपीपी सम्झौता के हो? कसको स्वीकृतिमा नेपालमा आयो? के का लागि यो सम्झौता गरिन खोजिँदैछ?' नेकपा एकीकृत समाजवादीका अध्यक्ष एवं पूर्वप्रधानमन्त्रीसमेत रहेका माधव कुमार नेपालले एसपीपीबारे स्पष्ट पार्न सरकार यससँग सम्बन्धित निकायलाई आग्रह गरेको थियो। एसपीपीबारे तर्क वितर्क हुन थालेका छन्। सत्य के हो बुझ्न सकिएन। २७ अक्टुवर २०१५ को पत्र प्राप्त भएको छ। कुन प्रधानमन्त्रीको पालामा, कुन रक्षा मन्त्रीको पालामा भयो थाहा पाउनुपर्छ, उनले भने। उनले एसपीपी सम्झौताकोफ वास्तविकता र संलग्नतामाथि प्रश्न उठाए। एसपीपीमा नेपालको संलग्नतामाथि प्रश्न उठेको छ। त्यो दस्तावेजको वास्तविकता के हो?, उनले भने। एसपीपीले देशलाई तरंगित पारेको भन्दै नेपाल कुनै पनि सैन्य गठबन्धनमा अरुको सुरक्षा घेरामा प्रयोग हुन नसक्ने बताए। नेकपा एमाले नेता भीम रावलले छानविन समिति गठन गर्नुपर्ने माग गरे। उनले भने, कुन मन्त्रीको पालामा एसपीपीको कुरा अघि बढेको हो? त्यसको अध्ययनका लागि छानबिन समिति गठन गरियोस्। हल्का जवाफ दिएर हुँदैन।' उनले एसपीपीमा सहभागी हुँदैनौं भन्ने आधिकारिक पत्र नपठाएसम्म ढुक्क हुने अवस्था नरहेको स्पष्ट पारे। 'स्टेट पार्टनरसिप प्रोग्राममा सहभागी हुँदैनौं भनेर नेपालले पत्र पठाएपछि मात्रै ढुक्क हुने अवस्था आउँछ। हामी अमेरिकाले माग गरेबमोजिम हिन्द प्रशान्त रणनीतिको अंग भएको कार्यक्रममा सहभागी हुँदैनौ भनेर पत्र पठाइनुपर्छ। अनिमात्र विश्वास गर्ने ठाउँ हुन्छ, उनले भने। सांसदहरुले उठाएको प्रश्नको जवाफ दिँदै परराष्ट्र मन्त्री खड्काले एसपीपीबारे धेरै नकोट्याउन आग्रह गरे। प्रधानमन्त्री तहबाट एसपीपी हुँदैन भनिसकेपछि यसबारे के हो? कसो हो? नभनौं। एउटै विषयलाई कोट्याउन जरुरी छैन, उनले भने। एसपीपीबारे परराष्ट्र मन्त्री खड्काले च्याप्टर क्लोज भनेपछि समिति सभापति पवित्रादेवी निरौलाले भने, कुनै पनि विषयमा सदन स्पष्ट हुन चाहन्छ। यो आवश्यकता पनि हो।"
एसपीपी केपी ओली नेतृत्वमा भएको भनेर प्रचण्डले हल्ला फिजाउँदै हिँडे : अध्यक्ष ओली,"काठमाडौंः नेकपा एमालेका अध्यक्ष केपी शर्मा ओलीले अमेरिकी स्टेट पार्टनरसिप प्रोग्राम (एसपीपी) सम्झौता प्रधानमन्त्री रहँदा आफूले अस्वीकार गरेको बताएका छन् । राजधानीमा आयोजित एमालेबाट निर्वाचित जनप्रतिनिधिलाई प्रशिक्षण दिन आयोजित कार्यक्रममा अध्यक्ष ओलीले आफ्नो सरकारको पालामा छानबिन समिति गठन गरेर एसपीपीको विषयमा टुंगो लगाइसकेको बताएका हुन् । '३८ पेजमा इण्डोप्यासिफिक रणनीतिमा पछिल्लोपटक नेपाल र श्रीलंका पनि संलग्न भएका छन् भन्ने कुरा उल्लेख गरेँ, उनले भने,' त्यो उल्लेख गरेपछि कहाँबाट भयो ? हामी स्ट्याटेजीमा गएका छैनौं । पार्टनरसिपमा पनि हामी गएका छैनौं । जाने कुरा पनि आउँदैन । हामी पञ्चशिलको सिद्धान्त मान्छौं । हामी असंलग्न परराष्ट्र निती मान्छौं । कुनैपनि सैन्यगुटमा सहभागी नहुने हाम्रो निती छ भने यस्तो कुरा कसरी आयो भनेर त्यतिबेला छानबिन समिति बनायौं । छानबिन समितिले रिपोर्ट दियो, यो उपयुक्त हुँदैन, यो ठिक छैन भनेर । त्यतिबेला त्यो च्याप्टर क्लोज भयो । ओलीले अहिले गम्भीर ढंगले एसपीपीको विषय उठेको बताए । ओलीले भने,२०७२ असोज ६ गते आफू सरकारबाट हट्ने कुरो तय भइसकेपछि र नेकपा एमालेसँग भएको सहमतिअनुसार आफूले सरकार सुम्पिनुपर्ने निश्चित थियो नै । प्रधानमन्त्री र रक्षामन्त्री एकैजना हुनुहुन्थ्यो सुशील कोइराला । उहाँले रक्षा मन्त्रीको हैसियतले निर्णय गर्नुभएछ । एसपीपीमा नेपाल पनि पक्ष हुन पाओस् भनेर अमेरिकालाई आग्रह गर्ने भनेर असोज ६ गते मन्त्रिस्तरीय निर्णय गर्नुभएको रहेछ । र, त्यो निर्णय असोज १३ गते सैनिक हेडक्वार्टरमा पठाएको रहेछ । असोज २४ गते म संसदबाट प्रधानमन्त्रीमा निर्वाचित भए । २५ गते सपथ ग्रहण गरे ।२ ०७३ कार्तीक १० गते त्यो बेलाका प्रधानसेनापति राजेन्द्र क्षेत्रीले अमेरिकन एम्बेसीलाई पत्र लेखेको बताए । मन्त्रिस्तरबाट यो निर्णय भएकाले निर्णय कार्यान्वयन गरी पाउँ भनेर पत्र लेख्नुभएको रहेछ । प्रधानसेनापतिले त्यसरी पत्र लेख्दैन । एम्बेसीलाई प्रधानसेनापतिले पत्र लेख्दैन । त्यो काम रक्षा मन्त्रालयको हो । परराष्ट्र मन्त्रालयको होला त्यो काम । प्रधानसेनापतिले पत्र लेखेको बारे कसैलाई पनि थाह भएन । जबकी १५ दिनअघि म प्रधानमन्त्री भइसकेको छु। तर, त्यो कुरा बताइएन,'उनले भने,' २०७४ साल बैशाख २४ गते प्रचण्डनै प्रधानमन्त्री भएको बेला प्रधानसेनापति राजेन्द्र क्षेत्रीले नै अमेरिकी सेनाको प्यासिफीक कमाण्डलाई पत्र लेख्नुभएको रहेछ । पहिलेको कुरा किन त्यत्तिकै सेलायो, एसपीपी अगाडि बढाउनुपर्यो भनेर पत्र लेख्नुभएको थियो । हाम्रो सरकार आएपछि गाईंगुईं चल्यो र, १ जुन २०२१ मा हाम्रो सरकार भएको बेलामा इण्डोप्यासिफिक स्ट्याटेजी भन्ने कुरा ट्रम्पले ल्याए । अहिले आएर एउटा अन्तिम मस्यौदा अमेरिकी सेना नेपालमा राख्ने भन्ने कुरा आएको भन्दै यो गम्भीर विषय भएको बताए । ओलीले भने, 'सुशील कोइरालाको समयमा भएको सम्झौतामा भुकम्पीय सहायता लिने भन्ने कुरा मात्रै थियो । यो सेना राख्ने ल्याउने भन्ने कुरा थिएन । एमसीसी पास गरेपछि गठबन्धन हौंसिएर अब अमेरिकी सेना नेपाल ल्याउने मस्यौदा तयार भएको छ हस्ताक्षर हुन मात्रै बाँकी छ । त्यो हामीले थाह पाएपछि विरोध सुरु गरेका हौं । यो मस्यौदा के हो ? यस सन्दर्भमा यो सरकार चुप छ । भ्रम फिजाउन एसपीपी त केपी ओली नेतृत्वमा भएको भनेर प्रचण्डले हल्ला फिजाउँदै हिँडेको उनको आरोप छ।"
रामेछापमा समाजवादीका एक दर्जन जिल्ला नेता एमाले प्रवेश,"रामेछाप : नेकपा एकीकृत समाजवादीका बागमती प्रदेश कमिटी सदस्य एवं खाँडादेवी गाउँपालिका अध्यक्ष पदका उम्मेदवार श्याम कृष्ण श्रेष्ठसहित एक दर्जन नेता तथा कार्यकर्ता नेकपा एमाले प्रवेश गरेका छन्। देशमा बामपन्थी एकता आवश्यकता रहेको र त्यसको नेतृत्व नेकपा एमालेबाट मात्रै सम्भव रहेको भन्दै उनीहरुले संयुक्तरुपमा विज्ञप्ति जारी गर्दै एमाले प्रवेशको घोषणा गरेका हुन्। स्पष्ट बहुमत रहेको पार्टी फुटाएर ठूलो गल्ती गरेको र नेतृत्व गैर कम्युनिस्टको हातमा पुगेको विज्ञप्तिमा उल्लेख गरिएको छ। प्रतिक्रियावादी शक्तिहरूले टाउको उठाउन खोजिरहेको र कम्युनिस्टहरू विभाजन हुँदै गठबन्धनको राप अलापी रहनु दुख:द रहेको पनि विज्ञप्तिमा उल्लेख गरिएको छ। व्यक्तिगत स्वार्थ, कुण्ठा, तिक्तता र अहंकार र अनुशासित भएर एमालेमा फर्केको पनि जारी गरिएको संयुक्त विज्ञप्तिमा उल्लेख छ। एकीकृत समाजवादी परित्याग गरी एमाले प्रवेश गर्नेहरुमा बागमती प्रदेश सदस्य श्यामकृष्ण श्रेष्ठ, रामेछाप जिल्ला उपसचिव तिलक कार्की, सचिवालय सदस्यहरू चेतबहादुर मगर, प्रेम कृष्ण श्रेष्ठ, मिना दाहाल र जिल्ला कमिटी सदस्य रमेश घिसिङलगायत अन्य आठ जनाले एमाले प्रवेश गरेको नेकपा एमाले खाँडादेवी गाउँपालिका कमिटीले जनाएको छ।"
एसपीपीको च्याप्टर क्लोज भइसक्यो : परराष्ट्रमन्त्री खड्का,"काठमाडौं : परराष्ट्रमन्त्री नारायण खड्काले अमेरिकाको स्टेट पार्टनरसिप प्रोग्राम (एसपीपी)को च्याप्टर क्लोज भइसकेको बताएका छन्। शुक्रबार बिहान प्रतिनिधिसभाको अन्तर्राष्ट्रिय सम्बन्ध समिति बैठकमा खड्काले एसपीपीको छलफलमा च्याप्टर क्लोज भइसकेकाले अब बहस आवश्यक नभएको बताएका हुन्। खड्काले एसपीपी नेपालको हितमा नभएको स्पष्ट पारे। नेपालको हितमा एसपीपी छैन। यो अगाडि बढ्दैन। हामी सामरिक गठबन्धनमा जाँदैनौं । उनले भने, यसको च्यापटर नै क्लोज भइसक्यो । यसको खोतलखातल नगरौं । एउटै विषय पटक पटक नकोट्याउँ। खड्काले प्रधानमन्त्री शेरबहादुर देउवाले नै अगाडि बढ्दैन भनेपछि बहस गर्नु आवश्यक नभएको जानकारी गराए। उनले अब यो विषय टुंगिसकेकाले अगाडि नबढ्ने जिकिर गरे।"
जाजरकोटमा बिहान ८ बजेदेखि सेवा,जाजरकोट : सेवाग्राहीको चाप बढेपछि जिल्ला प्रशासन कार्यालय जाजरकोटले बिहान ८ बजेदेखि सेवा दिन थालेको छ। राष्ट्रिय परिचयपत्र लिनेको चाप बढेपछि जिल्ला प्रशासन कार्यालय जाजरकोटले बिहान ८ बजेदेखि सेवा सुरु गरेको हो। दैनिक सयभन्दा बढी सेवाग्राही आउने र कार्यालय समयमा सेवाग्राहीको काम गर्न नसक्दा उनीहरू मर्कामा परेपछि बिहान ८ बजेदेखि सेवा सुरु गरिएको प्रमुख जिल्ला अधिकारी रामबहादुर शाहीले बताए। एकदिनमा कार्यालय समयमा बढीमा ५० जनाको इन्ट्री मात्र गर्न सकिने र अन्य सेवाग्राहीले पालो नै नपाउने अवस्था देखिएपछि समस्या समाधान गर्न कार्यालय समयभन्दा २ घण्टाअघि बिहान ८ बजेदेखि सेवा सुरु गरेको प्रमुख जिल्ला अधिकारी शाहीले बताए। राहदानी लिन राष्ट्रिय परिचयपत्र अनिवार्य बनाएपछि सेवा लिनेको संख्यामा वृद्धि भएको उनले बताए। अहिले जिल्लामा एउटा मात्र ठाउँ (स्टेसन) बाट काम सुरु
संसदमा खगराज अधिकारीको प्रश्न : सेनाले कसको स्वीकृतिमा एसपीपीबारे पत्र पठाएको हो?,"काठमाडौं : सांसद खगराज अधिकारीले अमेरिकाको स्टेट पार्टनरसिप प्रोग्राम (एसपीपी) माथि प्रश्न उठाएका छन् । शुक्रबार प्रतिनिधि सभामा बोल्दै सांसद अधिकारीले एसपीपीको सम्बन्धमा सेनाले सरकारको स्वीकृतमार्फत पठाएको र त्यो कसको स्वीकृतिमा पठाएको भन्दै प्रश्न गरेका हुन् । उनले पत्र नहेरिकन नैतिकताको पाठ सिकाउने मन्त्रीलाई एसपीपीका विषयमा जवाफ दिन सभामुखमार्फत चुनौती दिए। उनले भने,' पत्र नहेरिकन नैतिकताको पाठ सिकाउने मन्त्रीलाई सभामुखमार्फत चुनौती दिन चाहन्छु।' एसपीपी पत्र सुशील कोइरालाको पालमा भएको हो भन्ने कुरा जानकारी गराउन चाहन्छु। 'छानविन गर्न तयार छौं, माननीयज्यूहरु तयार हो । रक्षा मन्त्रालय तपाईको मातहतमा छ । त्यतिबेला सुशिल कोइरालाले लेखेको पत्र यहाँ ल्याउन म चुनौती दिन चाहन्छु । केपी ओलीको पत्र छ भने कि तपाईले छोड्नुपर्यो की मैले छोडन तयार छु । तपाई जान्नुहोस् सुशिल कोइरालाको पत्र भएको कुरा जानकारी गराउन चाहन्छु ।'"
"सेना सैन्य गठबन्धनमा सहभागी हुँदैन, नेपाली जनतामाथि खेलवाड गर्दैन : प्रधानसेनापति शर्मा","काठमाडौं : प्रधानसेनापति प्रभुराम शर्माले कुनै पनि सैन्य गठबन्धनमा सहभागि नहुने बताएका छन्। शुक्रबार बिहान प्रतिनिधिसभाको अन्तर्राष्ट्रिय सम्बन्ध समिति बैठकमा प्रधानसेनापति शर्माले स्टेट पार्टनरसिप प्रोग्राम (एसपीपी) कार्यक्रम सेनालाई मान्य नभएको बताएका हुन्। उनले सैन्य गठबन्धन नहुने भनेर अमेरिकी अधिकारीहरुलाई जानकारी दिइसकेको समेत स्पष्ट पारे। एसपीपी हाम्रो लागि मान्य छैन, मानवीय सहयोगका लागि भनेर आएकोले पत्राचार भएको हो। उनले भने, सैन्य गठबन्धनका लागि लेखिएको होइन। नेपाल सैन्य गठबन्धन जाँदैन भनेर अमेरिकालाई भनिसकिएको छ। उनले नेपाली सेनाले जनतामाथि खेलवाड नगर्ने बताए। उनले सन् २०१५ मा तत्कालीन प्रधानमन्त्री र रक्षा मन्त्रीको स्वीकृति लिएर मात्र पत्र लेखिएको जानकारी गराए। उनले भने, बाहिर सार्वजनिक भएको सम्झौताको कागजात सरकारी होइन। शर्माले एपीपी कार्यक्रम ४ वटा सैनिक जहाज ल्याएको जानकारी गराए। उनले भने, एपीपी कार्यक्रम अन्तर्गत ४ वटा सैनिक जहाज ल्याएको हो। एपीपीमार्फत हतियारहरु पैसा, गोली केहि आएको छैन।"
पुतलीबजारका ४९ जनालाई सम्मान,"स्याङ्जा : नेपाली कांग्रेस पुतलीबजार नगर कार्यसमितिले विभिन्न पदमा निर्वाचित ४९ जनालाई सम्मान गरेको छ। कांग्रेसका विभिन्न पद र जिम्मेवारीमा रही जिल्ला सभापति, जिल्ला समन्वय समिति प्रमुख, स्थानीय तहमा निर्वाचित अध्यक्ष र वडासदस्य सम्मका पदमा विजयी भएकालाई सम्मान गरिएको हो। कांग्रेसको जिल्ला अधिवेशनबाट जिल्ला सभापतिमा निर्वाचित राजु थापा, जिल्ला समन्वय समिति प्रमुख श्रीप्रसाद जिटी, सदस्य नेमबहादुर रानासहित हालैसम्पन्न स्थानीय निर्वाचनमा निर्वाचित सबैलाई सम्मान गरेको हो। पुतलीबजार नगरप्रमुख तुलसीराम रेग्मी, उपप्रमुख देवी अर्याल र नगरभित्रका १४ वडा मध्ये ९ वटा वडामा नेपाली काँग्रेस विजयी भएको छ। निर्वाचित वडामा एक सदस्य बाहेक सबै वडामा नेपाली काँग्रेसको प्यानल नै विजयी भएको थियो। सम्मान कार्यक्रमको उदघाटन गर्दे गण्डकी प्रदेश उपसभापति कल्पना तिवारीले स्थानीय तहमा झैं अब हुने प्रादेशिक र संघिय निर्वाचनमा पनि कांग्रेसलाई विजयी गराउन आग्रह गरिन्। यसैगरी कार्यक्रममा कांग्रेस जिल्ला सभापति राजु थापाले पार्टीमा योगदान पुर्याउने सबै अग्रजलाई सम्मान र कांग्रेसको संगठनलाई तल्लोतहदेखि माथिल्ला तहसम्म संगठित र बलियो बनाउन सबैलाई जुट्न सुझाव दिए। संविधानसभा सदस्य समेत रहेको थापाका अनुसार, वीपी कोइरालाले भने झैं कांग्रेसको संगठन बनाउन स्याङ्जा जाउँ भन्ने भनाईलाई सार्थक बनाउन सबै कांग्रेसजन एकजुट हुन जरुरी छ। कार्यक्रममा समन्वय प्रमुख श्रीप्रसाद जिटी, कांग्रेस उपसभापति केदार काफले, सचिव दामोदर लम्साल, पुतलीबजार नगरप्रमुख तुलसीराम रेग्मी, उपप्रमुख देवी अर्याल, कांग्रेस प्रवक्ता भरतप्रसाद लम्साल, महासमिति सदस्यहरु कृष्णप्रसाद अर्याल, तारा मल्ल, अनिता रुचाल, प्रदेश क का सभापति केशरबहादुर खाँण(धुव), जिल्ला सदस्य हिरादेवी शर्मा, तरुण दलका सदस्य रविन केसी लगायतले शुभकामनासहित बधाई मन्तब्य ब्यक्त गरे। नगरसभापति सुरजकुमार अधिकारीको सभापतित्वमा सम्पन्न कार्यक्रममा सचिव महादेव श्रेष्ठले संचालन गरेका थिए। यही बैशाख ३० गते सम्पन्न स्थानीय तहको निर्वाचनमा पुतलीबजार नगरपालिकाभित्र कांग्रेसका तर्फबाट निर्वाचित प्रमुख, उपप्रमुखसहित सबै जनप्रतिनिधीहरु, कार्यपालिका सदस्य, जिल्ला समन्वय समितिका प्रमुख र सदस्य सबैलाई सम्मानपत्र, दोसल्ला, खादा र मालासहितले सम्मान गरेको हो।"
राष्ट्रिय सभाबाट विनियोजन विधेयक २०७९ बहुमतले स्वीकृत,"काठमाडौं : विनियोजन विधेयक २०७९ स्वीकृत भएको छ। प्रमुख प्रतिपक्ष दल नेकपा एमालेको अवरोधका बीच राष्ट्रिय सभाको दोस्रो बैठकले विधेयक बहुमतले स्वीकृत गरेको हो। अर्थमन्त्री जनार्दन शर्माले बैठकमा विनियोजन विधेयक २०७९ माथि विचार गरियोस् भन्ने प्रस्ताव प्रस्तुत गरेका थिए। लगत्तै अर्थमन्त्री जनार्दन शर्माको राजीनामा माग गर्दै एमाले सांसदहरुले अवरोध जनाए। अवरोधकै बीच प्रतिनिधि सभाबाट सन्देशसहित प्राप्त विधेयकमाथि छलफलमा भाग लिनका लागि राष्ट्रिय सभाका अध्यक्ष गणेशप्रसाद तिमिल्सिनाले सांसदहरुलाई आग्रह गरे। उनले एमालेका सांसदहरुलाई छलफलका लागि बसेर भाग लिन आग्रह गरे। तर, विनियोजन विधेयकमाथिको छलफलमा भाग लिनका लागि कुनै पनि सांसदले नाम टिपाएनन्। त्यसपछि अध्यक्ष तिमिल्सिनाले विचार गरियोस् भन्ने प्रस्तावलाई सदनमा निर्णयार्थ पेश गरे। एमालेका सांसदको विराधकै बीचमा विचार गरियोस् भन्ने प्रस्ताव बहुमतले पारित गरेको घोषणा गरे। उनले विनियोजन विधेयक, २०७९ का विनियोजन शीर्षकमाथि यही असार ६, ७ र ८ गते छलफल हुने तथा असार ९ र १० गते सम्बन्धित मन्त्रीले जवाफ दिने कार्यतालिका रहेको जानकारी गराए। बैठकमा नेकपा एमाले सांसदहरुले अर्थमन्त्रीले नैतिकताका आधारमा राजीनामा दिनुपर्ने तर त्यसो नगरेकाले अर्थमन्त्रीलाई स्वीकार गर्न नसकिने बताएका थिए।"
फेरि एकपटक कम्युनिष्ट एकीकरणको अभियानमा लाग्छु : वामदेव गौतम,"काठमाडौं : राष्ट्रिय सभाका सदस्य वामदेव गौतमले आफू फेरि एक पटक कम्युनिस्ट पार्टी एकीकरण अभियानमा जुट्ने बताएका छन्। शुक्रबार राष्ट्रिय सभामा बोल्दै नेता गौतमले अब एकपटक पार्टी एकीकरणका लागि जुट्ने बताएका हुन्। 'म फेरि कम्युनिष्ट आन्दोलनलाई एकीकरण गर्ने महाअभियानमा लाग्ने मनसायमा छु, 'केही समयमा घोषणा गरेर लाग्नेछु,'उनले भने सफल हुन्छु हुन्न थाहा छैन ।' उनले कम्युनिष्ट पार्टी एक होस् भनेर आफूले कुनै नेताका बारेमा आलोचना टिप्पणी नगरेको बताए। मेरो जीवनमा म निकै क्रिटीकल व्यक्ति हुँ। मैले पुष्पलालको पनि आलोचना गरेँ, मदन भण्डारीको आलोचना गरेँ, जीवराज आश्रितको पनि आलोचना गरेँ, उहाँहरुसित सैद्धान्तिक राजनीतिक संघष हुँदै आएको हो। म त्यसैमा दिक्षितजस्तो भएँ।'"
एसपीपीबारे प्रधानमन्त्रीले जबाफ दिनुपर्छ : रमेशजंग रायमाझी,"काठमाडौं : राष्ट्रिय सभा सांसद रमेशजंग रायमाझीले अमेरिकाको स्टेट पार्टनरसिप प्रोग्राम (एसपीपी) प्रकरणबारे प्रधानमन्त्रीको जबाफ माग गरेका छन्। शुक्रबार राष्ट्रियसभा बैठकमा नेता रायमाझीले एसपीपीबारे विभिन्न निकायबाट विभिन्न कुरा आएको भन्दै यसबारे प्रधानमन्त्री शेरबहादुर देउवाले जवाफ दिनुपर्ने बताए। 'जसले सम्झौता गरेर गएका छन्। सम्झौताको कुरा उठिरहेको छ। यो होइन भनेर सरकारका मन्त्री र प्रधानमन्त्रीले यसको जवाफ दिनुपर्छ,' उनले भने,' नियमावलीमा एउटा कुरा लेख्ने, अर्को कुरा खोजि गरेर हिँड्ने। उनले एसपीपी सम्झौता नेपालको हित विपरित रहेको बताए। सांसद रायमाझीले हरेक वर्ष मलको अभाव हुने भन्दै समयमै मल उपलब्ध गराउन आग्रह गरेर 'कृषिमा बजेट छुटयाउने अनि मल उपलब्ध नगराउने यो कसरी संभव हुन्छ, आफूले लगाएको लगानी उठ्दैन भने त्यो लगानीको कुनै अर्थ रहँदैन,' उनले भने। उनले सरकारले अलिलम्ब मल उपलब्ध गराउनुपर्ने माग राखे।"
पर्यटनमन्त्रीद्वारा नेपाल एयरलाइन्सका अध्यक्षमाथि गालीगलौज र हातपात (अडियोसहित),"काठमाडौं : पर्यटनमन्त्री प्रेम आलेले नेपाल एयरलाइन्सका अध्यक्ष युवराज अधिकारीलाई आफ्नो कार्यकक्षमा बोलाएर हातपात गरेका छन्। फोहोरी गाली गर्दै धकेल्न थालेपछि त्यहाँ रहेका तेस्रा व्यक्तिले रोकेको अन्नपूर्ण पोस्ट्लाई प्राप्त अडियोमा प्रस्टै सुन्न सकिन्छ। पर्यटन मन्त्रालय उच्च स्रोतका अनुसार मन्त्री आलेले नेपाल एयरलाइन्समा ठूलो मात्रामा मान्छे राख्न (आफूले पठाएका व्यक्तिलाई जागिर दिन) अह्राएका थिए। अध्यक्ष अधिकारीले केहीलाई जागिर लगाइसकेका थिए। केहीलाई लगाउने प्रक्रियामा थिए। मन्त्री निरन्तर ताकेतामा मात्र थिएनन्, तुरुन्त राखी दिन धम्क्याउँदै आएका थिए। स्रोत भन्छ अधिकारीले तलबाट दरबन्दी बनाउन, टिप्पणी आउन बाँकी रहेको कारण देखाएका थिए। केही दिनअघि मन्त्री आलेले अधिकारीलाई टेलिफोन गरे। अधिकारी : हेलो।आले : हेलो।अधिकारी : हजुर मन्त्रीज्यू, नमस्कार। आले : नमस्कार। अब नगर्नुहोस् है तपाईं। पर्दैन, तपाईंले गर्न।अधिकारी : किन नि ! के गरिनँ र ? आले : घण्टा गर्ने (अश्लील शब्द) सोमबार, सोमबार। (अति अश्लील शब्द) गर्ने सोमबारसम्म। अधिकारी : होइन, उ माग्नुपर्यो नि त्यो तलबाट। आले : पर्दैन, पर्दैन माग्नु। पर्दैन। अधिकारी :  यतियति चाहियो भनेर। आले : पख, पर्दैन, पर्दैन। पर्दैन गर्नु अब। अडियो सुन्नुस्: दुई अडियोको शृंखला हेर्दा लाग्छ सम्भवत : अधिकारी त्यसपछि मन्त्री आलेको कार्यकक्षमा गए। (ढोका खुलेको सुनिन्छ। शायद त्यहाँबाट अधिकारी छिर्छन्।) अधिकारी : मन्त्रीज्यू, नमस्कार। आले : मोबाइल स्विच अफ गर् तेरो पहिला। स्विच अफ गर्।(खत्र्याखुत्रुक आवाज आउँछ। शायद मोबाइल तानातान चल्छ।) आले : चोर (अति अश्लील शब्द)। के गर्छस् तैंले ? मेरो के घण्टा गर्छस् तैंले ? के गर्छस् ?  (अति अश्लील शब्द)। (डाङडाङ डुङडुङ आवाज आउँछ, हातपात गरेको प्रस्टै थाहा हुन्छ) अस्पष्ट आवाज : मन्त्रीज्यू नगर्नुहोस्। मन्त्रीज्यू नगर्नुहोस्।तेस्रो व्यक्तिको आवाज सुनिन्छ : मन्त्रीज्यू प्लिज। मन्त्रीज्यू नगर्नुहोस्।आले : सेन्टरमा तान्दिन्छु भोलि।  (अति अश्लील शब्द)।अधिकारी : मिलाउँछु भनिसकेँ त। आले : तैंले के गर्छस् ?अधिकारी : मैले गर्छु भनिसकेँ त अनि। भइहाल्यो त। आले : कति चोटि भन्ने ? कति चोटि भन्ने ? कति चोटि भन्ने ? हँ ? भन् त ?(केही अस्पस्ट कर्याककर्याक आवाज आउँछ। सम्भवत : मन्त्रीले अधिकारीको शरीरमा कुनै डिभाइस छ कि भन्ने आशंकामा छामछुम गर्छन्।) अधिकारी : छैन, छैन। केही छैन। आले : स्विच अफ गरेर अगाडि राखिदे। तेस्रो व्यक्ति : अफै गर्दिनु ? हस्। अडियो सुन्नुस्:"
एसपीपीबारे छलफल गर्न परराष्ट्रमन्त्री खड्का र प्रधानसेनापति शर्मा संसदीय समितिमा,काठमाडौं : प्रतिनिधिसभाको अन्तर्राष्ट्रिय सम्बन्ध समितिको बैठकमा परराष्ट्रमन्त्री नारायण खड्का र प्रधानसेनापति प्रभुराम शर्मा सहभागी भएका छन्। स्टेट पार्टनरसिप प्रोग्राम (एसपीपी)बारे छलफल गर्न संसदीय समितिले परराष्ट्रमन्त्री खड्का र प्रधानसेनापति शर्मालाई आमन्त्रण गरेपछि उनीहरु गएका हुन्। अमेरिकी स्टेट पार्टनरसिप प्रोगाम (एसपीपी)मा नेपाली सेनाको सहभागिता र सेनापतिको आसन्न अमेरिका भ्रमणबारे जानकारी लिन संसदीय समितिले महारथी शर्मालाई बोलाएको हो। समितिकी सभापति पवित्रा निरौला खरेलले सेनापतिको अमेरिका भ्रमण र एसपीपीमा सेनाको भूमिकाबारे जनआवाज उठेकाले संसदीय समिति स्पष्ट हुन खोजेको बताइन्। शुक्रबार बिहान ९ बजेपछि सिंहदरबारमा छलफल जारी रहेको छ। बैठकमा पूर्वरक्षामन्त्री ईश्वर पोखरेल र भीम रावल पनि सहभागी छन्। नेपाली सेनाले अमेरिकी सेनाको स्टेट पार्टनरसीप प्रोग्राम (एसपीपी)सम्बन्धी सार्वजनिक पत्रको सान्दर्भिकता अहिले नभएको जनाएको छ। सन् २०१५ को अक्टोबर २७ मा तत्कालीन प्रधानसेनापति राजेन्द्र क्षेत्रीले नेपालस्थित अमेरिकी राजदूत अलाइना बी टेप्लिजलाई स्टेट नेसनल गार्डसँग सहकार्यका लागि अनुरोध गर्दै लेखेको पत्र सार्वजनिक भएको थियो। त्यसपछि पत्रको आधिकारिकताबारे प्रश्न उठिरहेको छ। यसमा सैनिक जनसम्पर्क तथा सूचना निर्देशनालयले पत्र आधिकारिक नै भएको पुष्टि गरेको हो। सेनाका अनुसार नेपालमा विनाशकारी भूकम्पबाट ठूलो जनधनको क्षतिमा छिमेकी तथा विभिन्न मित्र राष्ट्रले उद्धारमा सहायता गरेको र त्यसको व्यवस्थापन नेपाली सेनाले गरेको थियो। जंगी अड्डाले फेरि झन् ठूलो भूकम्प जाने सम्भावना भनेपछि सन् २०१५ मा आधुनिक उद्धार प्रविधि र अनुभव साटासाटका लागि विभिन्न देशलाई अनुरोध गर्ने क्रममा अमेरिकालाई अनुरोध गरिएको र अहिले त्यसको सान्दर्भिकता नरहेको जनाएको छ। यसबारे यथार्थ विवरण लिन समितिमा बोलाइएको छ।
सुनसरीको बर्जुताल : पानी सुकाएर ७ करोडको भ्यूटावर ठड्याईंदै,"विराटनगर : जलपन्क्षीहरुले अनुकुल वातावरण, शान्त र ठूलो क्षेत्रफल तथा फार्म ल्याण्ड भएका ताल र सिमसार क्षेत्रहरु मन पराउँछन्। नेपालमा प्रत्येक वर्ष असोज महिनाको अन्त्यतिर रुसको साईबेरिया, पूर्वी युरोप, एशियाका भागबाट विभिन्न प्रजातिका चराहरु बसाँईसरी नेपाल आउने गर्दछन्। उत्तरमा रहेका हिमश्रृङ्खला छिचोलेर आउने चराहरु करिब ७ महिनाको बसाईपछि जेठ महिनाको सुरुवातसँगै आफ्नो घर फर्किने गर्दछन्। सिमसार तथा तालहरुमा सबैभन्दा बढी पौष, माघ र फाल्गुण महिनामा जलपन्क्षीहरु देख्न पाईन्छन्। तर पछिल्लो समय बसाँईसरी नेपाल आउने ती जलपन्क्षीहरुले आफ्नो गन्तव्य बदल्न थालेका छन्। बढ्दो अव्यवस्थित सहरीकरण, मानवीय चहलपहमा वृद्धि, बासस्थानको विनाश, सिमसार क्षेत्रमा वनभोज स्थलको विकास र फार्म ल्याण्डमा विषादीको अत्याधिक प्रयोग लगायतका कारण पछिल्लो समय चराहरु लोप हुन थालेका हुन्। नेपालमा हालसम्म गणना भएका ८ सय ८८ प्रजातिका चराहरुमध्ये सबैभन्दा बढी सुनसरीको कोशी टप्पु वन्यजन्तु आरक्षमा ५ सय २८ प्रजातिका चराहरु पाईन्छन्। बाँकी ३६० प्रजातिका चराहरु सुनसरीको बर्जुताल, पूर्वी मोरङको बेतना र उर्लाबारी तथा प्रदेश नं २ को भारदह र कमलदह सिमसार क्षेत्रमा पाईन्छन्। तर पर्यटन पूर्वाधार निमार्णको नाममा चराचुरुङ्गीहरुको बासस्थान नै सखाप हुनेगरी सिमसार क्षेत्रहरुमा संरचना ठड्याउने कार्य नरोकिएपछि दुर्लभ मानिएका चराहरु लोपोन्मुख अवस्थामा पुगेका छन्। प्रदेश नं १ को राजधानी विराटनगरदेखि साढे १३ किलोमिटर पश्चिममा पर्छ सुनसरीको चिमडी बजार। चिमडी बजारदेखि २ किलोमिटर पश्चिममा छ बर्जुताल। बर्जु गाउँपालिका६ मा रहेको यो ताल १ सय ५२ बिगाहा क्षेत्रफलमा फैलिएको छ। सुनसरीको दक्षिणपूर्वी भेगमा पर्ने बर्जु गाँउपालिकाको परिचय तालसँग जोडिएको भएपनि तालको परिचय भने यहाँको पर्यावरण, जलचर र चराहरुसँग जोडिएको छ। यहाँ ४० प्रजातिका जलपन्क्षीका साथै विभिन्न प्रजातिका पुतली र सरिसृपहरु पाईन्छन्। यहाँको वातावरण चराहरुका लागि अनुकूल रहेको कोशी पन्क्षी समाजका अध्यक्ष सञ्जीव आचार्य बताउँछन्। तर आसपासका स्थानीयको जिविकोपार्जनसँग समेत जोडिएको उक्त तालको अवस्था अब पहिले जस्तो नरहेको उनको भनाई छ। स्थानीय पञ्कज मेहता भन्छन्, गाउँका साथीहरु पहिले माछा मार्न तालमा आउँथे । एकपटक जाल थापेपछि छाक टथ्यो। तालमा घाम छेक्ने गरी चराका बथान आँउथे। तर, अहिले बर्जु ताल विनाश उन्मुख भएको छ। बर्जुतालमा अहिले तालको पानी सुकाएर कृत्रिम संरचना निमार्णको कार्य भईरहेको छ। ताल भित्र डोजर चलिरहेको छ। ७ करोडको लागतमा रेष्टुरेन्टसहितको ९ तले भ्यूटावर निमार्णको कार्य भईरहेको छ। तालको पानी सुकाईएका कारण चरा एउटै छैनन्। स्थानीय विराज यादव भन्छन्, हामी घुमफिर गर्न, चराको फोटो खिच्न प्रायः आईरहन्छौं। तर, अहिले आएर छक्क परेका छौं। चरा एउटै छैनन्। हुनुपनि कसरी? मानिस नभएको ठाउँमा चरा बस्ने हो। तर, चरा बस्ने ठाउँमै मेसिन चलेपछि त के हुन्छ? बर्जुतालको रेखदेखका निम्त्ति गाँउपालिकाबाट नियुक्ति पाएका मनिकलाल चौधरी तालमा जारी निमार्णका कार्यका कारण चराहरु नआएको स्वीकार गर्छन्। बर्जुमा जम्मा ३ वटा ताल छन्। पूर्वपट्टिको तालमा अलिअलि पानी भएपनि पश्चिमपट्टिका दुवै ताल सुकाईएका छन्। पूर्वको ताल घुमफिर र पिकनिकका लागि आउनेलाई बोटिङका निम्त्ति छोडिएको छ। भ्यूटावरको निमार्ण कार्य सम्पन्न भएपछि वर्षायाममा नजिकै रहेको खोलामा आएको बाढी ल्याएर तालमा पुनः पानी भर्ने योजना छ। चौधरी भन्छन्, पानी भरिएपछि सायद अवस्था फर्किएला। २ वर्ष अघि मात्रै बर्जुतालमा चरा गणकहरुले वैकाल्टिल हाँस रेकर्ड गरेका थिए। नेपालमा दुर्लभ मानिने उक्त जलपन्क्षी २०६८ सालपछि पहिलोपटक २०७६ सालमा देखापरेको थियो। तर, पर्यटन विकासका निम्त्ति भन्दै पर्यावरणीय पक्षलाई समेत खयाल नगरी गाउँपालिकाद्वारा जारी भ्यूटावर निमार्णको कार्यले हाल उक्त हाँस पनि लोप हुने अवस्थामा पुगेको छ। पर्यटनलाई पैसासँग जोडेर हेर्न खोजिएका कारण बर्जुतालको ऐतिहासिक, पुरातात्विक र पौराणिक महत्वसमेत ओझेलमा पर्दै गएको विराटनगरस्थित स्नातकोत्तर क्याम्पसका उपप्राध्यापकसमेत रहेका वातावरण क्षेत्रका जानकार रामचन्द्र अधिकारी बताउँछन्। गाउँपालिकाले इको टुरिज्मको अवधारणा बमोजिम उक्त भ्युटावर निमार्ण गरेको देखिन्छ। तर, जलचरहरुको बासस्थान नै सखाप गर्नेगरी विकास निमार्ण गर्नु ठीक होईन्, उनी भन्छन्, बर्जुताल तराईमधेशको सबैभन्दा ठूलो जलाशयको रुपमा रहेको छ। यहाँ दुलर्भ वनस्पतिहरु पनि पाईन्छन्। तर, अब त्यो सबै सकिने भयो। बर्जु गाउँपालिकाका अध्यक्ष जिवच्छ कुमार राय स्थानीयको गुनासो सम्बोधन हुनेगरी समस्या समाधानमा आफू लागिपरेको बताउँछन्। जलपन्क्षीहरुको संरक्षणका निम्त्ति छिट्टै नै योजना निमार्ण गरी कार्यान्वयनमा ल्याउने उनको भनाई छ। धेरै कुराहरु मलाई थाहा छैन्। बुझ्ने क्रममा छु, उनी भन्छन्, कसरी, के गर्न सकिन्छ? हामी गर्छौं। सुनसरीको बर्जुताल मात्र नभई प्रदेश नं १ को मोरङ र सुनसरीका अन्य सिमसार र तालहरुको अवस्था पनि उस्तै छ। पर्यटन विकासको नाममा पर्यावरणलाई खयाल नगर्दा जलचरहरु यथोचित बासस्थानको खोजीमा बसाँई सर्ने क्रम जारी छ। चराविद्हरुका अनुसार कोशी टप्पु वन्यजन्तु आरक्षमा २०७७ को तुलनामा २०७८ मा चराहरुको संख्यामा ६५ प्रतिशतले कमी आएको छ। यसवर्ष पनि सो क्रम जारी रहने उनीहरुको आङ्कलन छ।"
दाहुवाका सीसीटिभी किन्दा २ लाखदेखि ५ सयसम्मका उपहार,काठमाडौं : दाहुवा ब्रान्डको सीसी क्यामेरा खरिद गर्दा अधिकतम २ लाखदेखि ५ सयसम्मका उपहार पाइने भएको छ। नेपालका लागि दाहुवा ब्रान्डको आधिकारीक वितरक बिध म्यानेजमेन्ट प्रालिले उपभोक्ताहरुको लागि स्क्रयाच कार्ड मार्फत हात खाली नजाने उपहार योजना सार्वनजिक गरेको हो।
सिमावर्ती मोरङ र झापाबाट खैरो हेरोइनसहित ४ जना पक्राउ,विराटनगर : सशस्त्र र नेपाल प्रहरीको संयुक्त टोलीले सिमावर्ती मोरङ र झापाबाट लागुऔषध खैरो हेरोइन (ब्राउन सुगर)सहित ४ जनालाई बिहीबार साँझ पक्राउ गरेको छ। पक्राउ पर्नेमा २ जना भारतीय र २ जना नेपाली नागरिक छन्। सशस्त्र प्रहरी बल बीओपी (बोर्डर आउट पोस्ट) रानी र अस्थायी प्रहरी चौकी मटेरुवाको टोलीले १ जना बालकसहित पक्राउ २ जना भारतीयलाई मोरङको विराटनगरबाट पक्राउ गरेको छ। १४ वर्षीय बालकको विवरण खुलाइएको छैन। अर्का व्यक्ति भारतको अररिया सोनामनीका १८ वर्षीय विकास ठाकुर हुन्। सशस्त्र प्रहरी बल प्रदेश १ का प्रमुख डीआईजी कमल गिरीका अनुसार बीआर ३८ भी ३२५१ नम्बरको भारतीय मोटरसाइकलमा सवार रहेका उनीहरुलाई विराटनगर महानगरपालिका१७ मटेरुवाबाट पक्राउ गरिएको हो। पक्राउ परेकाहरुको साथबाट ३६ ग्राम खैरो हेरोइन बरामद भएको उनले बताए। त्यस्तै झापाको भद्रपुर नगरपालिका५ स्थित नेपालभारत सिमानाको मेची पुलबाट दुई जना पक्राउ परेका छन्। भारतबाट खैरो हेरोइन लिएर आउँदै गरेको अवस्थामा भद्रपुर६ का ३६ वर्षीय सञ्जीव मेचे र भद्रपुर७ का २९ वर्षीय सदम शर्मालाई पक्राउ गरिएको गिरीले बताए। उनका अनुसार भारततिरबाट आउँदै गरेको मे ३ प ९८४ नम्बरको मोटरसाइकललाई नियन्त्रणमा लिएर चेकजाँच गर्दा खैरो हेरोइन २ मिलिग्राम बरामद भएको हो। पक्राउ परेका ४ जनालाई नै आवश्यक कारबाहीका लागि नेपाल प्रहरीको जिम्मा लगाइएको छ। उनीहरुविरुद्ध प्रहरीले लागुऔषध ऐनअन्तर्गतको मुद्दा चलाउन अदालतबाट म्याद थप गरेर अनुसन्धानको बाँकी प्रक्रिया अघि बढाएको छ।
एमसीसी प्रभावितका लागि ६ बुँदे माग,"नुवाकोट : नुवाकोटको बेलकोटगढी नगरपालिकाले एमसीसी परियोजनासँग प्रभावित क्षेत्रको लागि विभिन्न ६ बुँदे मागहरु राखेको छ। सो नगरपालिकाले उक्त परियोजनाको कारण नगरपालिकाले ठूलो परिणाममा कृषियोग्य जमिन गुमाउन परेकाले समग्र नगरबासीको हितमा कार्य गर्न माग गरेको हो। परियोजनाले नेपालको लागि कार्य गर्ने एमसीए नेपाल र सामाजिक जीवनयापनसम्बन्धी कार्य गर्दै आएको सप्रोस नेपालले बेलकोटगढी नपा७ रातमाटेमा एमसीसी परियोजनासँग प्रभावितहरु तथा प्रतिनिधिहरुसँगको भेटमा मेयर जगतबहादुर गुरुङले परियोजना निर्माणलाई नगरपालिकाले जनपक्षमा सहयोग गर्ने बताए। उनले परियोजनामार्फत् पनि नगर विकासमा पूर्ण सहयोगको लागि माग गरे। उनले एमसीसी परियोजनाका कारण नगरपालिकाले ठूलो सम्पत्तिको रुपमा खेतीयोग्य जमिन गुमाउनुका साथै सानाठूला गरी धेरै उद्योगहरु गुमाएकाले आगामी दिनमा नगरबासीको हितका कार्य हुनुपर्ने माग गरेका छन्। एमसीसी परियोजनासँग बेलकोटगढी नगरपालिकाले एमसीसी परियोजनाले वेलकोटगढी७ लगायत १३ वटै वडामा प्रविधिक शिक्षा, स्वास्थ र यातायातमा सहजकर्ताको रुपमा काम गर्नुपर्ने, परियोजनाले नियुक्ति गर्ने कर्मचारीको हकमा बेलकोटगढिलाई पहिलो प्रथामिकतामा राख्नुपर्ने माग गरेको छ। त्यस्तै भूमीहीनहरुको रुपमा पुगेको बेलकोटगढी७ का जनताको लागि पुनर्वासको व्यवस्था गरिनुपर्ने, देश संघीय लोकतान्त्रिक गणतन्त्रमा रहेको र सोहीअनुसार देशको नेतृत्वदायी भूमिका निर्वाह गरिरहेको अवस्थामा दलित, जनजाति, गरिब, सीमान्तकृत, अल्पसंख्यक भनेर आरक्षण छुट्याउँदा सहिद तथा बेपता परिवारलाई पनि समेटिनुपर्नेलगायत माग गरेको छ। नपाले राखेको अन्य मागहरुमा एमसीसी परियोजनाको निर्माणाधीन भौतिक संरचना विकास र अन्य कार्हरुमा आउने बाधा अचर्ना र समस्यामा आगामी दिनमा स्थानीय सरकारलेनै यसको सहजकर्ताको भूमिका निभाउनुपर्ने, परियोजनाले कम्तिमा पनि नगरभित्रको २ वटा पक्की सडक निर्माण गर्नुपर्ने मागहरु मेयर जगतबहादुर गुरुङले प्रतिनिधिमार्फत् राखेका हुन्। माग राख्दै प्रतिनिधिहरुसँगको भेटमा बेलकोटगढीका उपमेयर शिवप्रसाद दाहाल र प्रमुख प्रसासकीय अधिकृत दीपकप्रसाद खतिवडालगायतको सहभागिता थियो।"
पाँच दिनदेखि बेपत्ता पुरुषको शव किरा परेको अवस्थामा फेला,विराटनगर : पाँच दिनदेखि हराइरहेका मोरङको उर्लाबारीका एक जना पुरुषको शव किरा परेको अवस्थामा शुक्रबार दिउँसो फेला परेको छ। सडेर दुर्गन्धित भएको तथा किरा परेको अवस्थामा उर्लाबारी नगरपालिका३ का ४१ वर्षीय कुमार मगरको शव भेटिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार मगर गत जेठ २९ गतेदेखि हराइरहेका थिए। शव मदन भण्डारी स्मृति प्रतिष्ठाननजिक पानी जमेको नालीभित्र फेला परेको श्रेष्ठले बताए। दुर्गन्ध फैलिएपछि खोजी गर्दा स्थानीयले शव फेला पारेका हुन्। त्यसपछि उनीहरुले प्रहरीलाई घटनाको जानकारी गराए। मगरको मृत्युको कारण खुल्न सकेको छैन। शव पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टरमा लगेर घटनाका बारेमा अनुसन्धान थालिएको जानकारी श्रेष्ठले दिए।
क्षमताभन्दा दोब्बर कैदीबन्दी : व्यवस्थापनमा समस्या,बाँके : बाँकेको नेपालगञ्जस्थित कारागारमा क्षमताभन्दा दोब्बर बढी कैदीबन्दी भएपछि व्यवस्थापनमा समस्या भएको छ। ३५० जनाको क्षमता रहेको कारागारमा हाल ७५३ जना कैदीबन्दी राख्नुपरेको नेपालगञ्ज कारागारका प्रमुख रामकुमार सोनकरले जानकारी दिए। उनका अनुसार क्षमताभन्दा बढी कैदीबन्दी भएका कारण गर्मी समयमा अलि बढी समस्या हुने गरेको छ। नेपालगञ्जमा यतिबेला अत्यधिक गर्मी भएका कारण कैदीबन्दीमा लुतो लगायतका सरुवा रोग र शौचालयको समस्या हुने गरेको छ। जीर्ण अवस्थामा रहेको कारागारमा क्षमताभन्दा दोब्बर कैदीबन्दी बस्नुपर्दा छालालगायत विभिन्न सरुवा रोगको समस्या देखिएको कारागारका स्वास्थ्य शाखा प्रमुख कविराम बुढाथोकीले जानकारी दिए। अहिले गर्मीका कारण कैदीबन्दीहरु दैनिकजसो बिरामी पर्ने गरेको उनको भनाइ छ। क्षमताभन्दा दोब्बर बढी कैदीबन्दी राख्नु परेकाले उनीहरुले न्यूनतम सुविधासमेत पाउनबाट वञ्चित बनेका छन्। कैदीबन्दीलाई व्यवस्थित रूपमा राख्ने उद्देश्यले सरकारले बाँकेको बैजनाथ गाउँपालिका३ नौंबस्तामा तीन हजार क्षमताको अत्याधुनिक क्षेत्रीय कारागार भवन निर्माण सुरु गरेको पाँच वर्ष बितिसक्दा पनि पूरा हुन नसक्दा थप समस्या बढेको कारागार प्रमुख सोनकरको भनाइ छ। उनले क्षेत्रीय कारागार भवन निर्माणमा ढिलाइ हुँदा कारागार प्रशासनलाई कैदीबन्दीको व्यवस्थापन गर्न सकस भएको बताए। रासस
पाल्पा जिससमा एमालेका उम्मेदवार विजयी,"तानसेन : जिल्ला समन्वय समिति पाल्पाको प्रमुखमा नेकपा एमालेका टंकनाथ खनालसहित प्यानलै विजयी भएको छ। यस्तै उपप्रमुखमा काशिका ज्ञवाली गैरे, खुला सदस्यमा निस्दीका प्रताप सिंह थापा पूर्वखोलाका रितमान श्रेष्ठ, बगनासकालीका केशवराज खराल निर्वाचित भएका छन्। महिला सदस्यमा रम्भाका भविसरा सारु, रैनादेवीछहराका विष्णु कडेल घिमिरे, तानसेनकी बसन्ता ज्ञवाली र दलित महिला सदस्यमा माथागढीकी केशमाया सुनार निर्वाचित भएको मुख्य निर्वाचन अधिकृत खड्ग बहादुर केसीले बताए। विजेता प्रमुखसहित नेकपा एमालेका सबै उम्मेदवारहरु ११ मत पाएका थिए भने गठवन्धनकोतर्फ प्रमुख पदका उम्मेदवार यमलाल तिमिल्सीनासहितको उम्मेदवारहरुले ९ मत पाएका थिए।"
"'हनी ट्र्याप अपरेशन'मा दुई युवतीसहित ६ जना पक्राउ, खाजा खान बोलाएर फसाउने गरेको खुलासा","काठमाडौं : 'हनी ट्र्यापमा संलग्न गिरोहलाई प्रहरीले पक्राउ गरेको छ। काठमाडौं उपत्यका अपराध अनुसन्धान कार्यालय, बानेश्वले दुई जना युवतीसहित ६ जनालाई बिहीबार पक्राउ गरेको हो। काठमाडौंका विभिन्न स्थानहरुमा अपराधिक गतिविधि गरेको भन्दै उनीहरुलाई पक्राउ गरिएको प्रवक्ता प्रहरी उपरीक्षक दिनेकुमार आचार्यले जानकारी दिए। उनका अनुसार पक्राउ पर्नेमा सूर्यविनायक९ भक्तपुरकी १९ वर्षीया निकिता केसी, ढुसेनी३ काभ्रेपलान्चोकका १८ वर्षीया मनिया परियार रहेका छन्। उनीहरुसँगै खोटाङका ३२ वर्षीय डिक ब शर्मा, सुनसरीका ३० वर्षीय सन्जिब दर्जी, दोलखाका २५ वर्षीय निमा लामा र दोलखाकै ३० वर्षीय पासाङ लामा रहेका छन्। उनीहरुले योजनाबद्ध तवरले केटीहरुको समूहलाई सामाजिक सञ्जालमार्फत् परिचालन गरेर फोनको आदानप्रदान गरी सम्पर्क समन्वय गराई केही पुरुष व्यक्तिहरुलाई प्रत्यक्ष भेटघाट गरेर झुठा मुद्दा लगाएर फसाई दिने भन्दै पीडितलाई डर, धम्की देखाएर ब्लाकमेल गरेको प्रहरीको अनुसन्धानबाट खुलेको छ। उनीहरुले पीडितसँग रकम असुलसमेत गरेको प्रवक्ता आचार्यले बताए। आचार्यका अनुसार उनीहरुले खाजा खाने बाहानामा रेस्टुरेन्टमा लगि भेटघाट गर्ने, पीडित व्यक्तिको निगरानी राखी उनीहरुको घर, ठेगना, कार्यालय र सवारीसाधनलगायत सम्पूर्ण विवरण डारीमा राख्ने गरेको खुलेको छ। त्यस्तै भेटघाटपश्चात झुठा मुद्दा लगाएर फसाइदिने भन्दै पीडितलाई डर, त्रास देखाएर मोटो रकम असुल्ने गरेको र रकम दिन बाध्य पार्नलाई नक्कली पारिवारिक सदस्य, वकिल र पत्रकारसमेत खडा गर्नेगरेको अनुसन्धानमा खुलेक प्रहरीले जनाएको छ। उनीहरुसँग रहेको बा५च ६८४६ नम्बरको कार, आइफोनलगायत विभिन्न कम्पनीका मोबाइल सेट र रकमसमेत बरामद भएको प्रहरीले जनाएको छ। उपत्यका अपराध अनुसन्धान कार्यालय, बानेश्वरले उपत्यकाका विभिन्न स्थानमा अपराधिक लाभ लिने उद्देश्यले युवतीको प्रयोग गरी ब्ल्याकमेल गर्ने गिरोहलाई समातेको हो ।"
"अभिभावकलाई ठग्दै विद्यालय : पढाई निजी, प्रमाणपत्र सरकारी","महोत्तरी : गौशालाका दुई विद्यालय दुई दशकदेखि बिना दर्ताको संचालनमा रहेको पाईएको छ। गौशाला नगरपालिका११ स्थित न्यू भिजन पव्लिक वोर्डिङ्ग स्कुल र ज्ञानमन्दिर वोर्डिङ्ग स्कुल २३ वर्षदेखि बिना दर्ताको अवैधरुपमा संचालनमा रहेको छ। जनता माध्यमिक विद्यालय भरतपुरखोरको छेउमै ज्ञानमन्दिर ईङ्गलिश स्कुल अवैधानिकरुपमा कक्षा १० सम्म संचालन हुँदै आएको छ। विसं २०५६ सालमा भरतपुरका तत्कालिन प्रधानाध्यापक नारायण ढकाल, तत्कालिन विद्यालयका स्रोत व्यक्ति हेमन्त प्रधान लगायतले सो विद्यालय स्थापना गरेको पाईन्छ। यता ईमली बजारमा संचालन रहेको न्यू भिजन पव्लिक वोर्डिङ्ग स्कुलको स्थापना पनि सोही वर्ष भएको थियो। यी दुवै विद्यालयले अनुमति बेगर कक्षा १० सम्म पठनपाठन गराउँदै आएको छ। अभिभावकलाई दोहोरो आर्थिक भार बोकाएर यी विद्यालयका संचालकहरुले मोटो रकम कुम्लाउँदै आएका छन्। यी विद्यालयको परिसरमा नेपाल सरकारले तोकिएको कुनै पनि मापदण्ड पूरा नरहेको पाईएको छ। विद्यार्थी भर्नाको क्रममा रंगीचंगी व्यानरमा सेवा सुविधाको नाममा अनेकौ झुठा भ्रामक प्रचारप्रसार गरेर सोझा अभिभावकहरुसँग सजिलै बच्चा लिन सिपालु भएका छन् यी विद्यालयहरु। मासिकरुपमा मोटो रकम उठाउने विद्यालयले विद्यार्थीलाई न त गुणस्तर शिक्षा दिएका छन् न त सेवा सुविधा नै। पढाई निजीमा, प्रमाणपत्र भने सरकारीबाट आफूहरु अवैधानिकरुपमा विद्यालय संचालन गर्दै आएको ती दुवै विद्यालयका प्रिन्सिपलहरुले स्वीकार गरेका छन्। कक्षा सचालनको स्वीकृत नपाएका यी दुवै विद्यालयमा कक्षा १० सम्म पढाई भईरहेको छ। सरकारी विद्यालयमा वर्षौदेखि विद्यार्थीहरुलाई एसएलसी परिक्षामा सहभागी गराउदै आएको न्यू भिजन पव्लिक वोर्डिङ्ग स्कुलले जनाएको छ। नर्सरीदेखि कक्षा १० सम्म पढाई हुने यस विद्यालयमा अध्ययन हुने विद्यार्थीसँग मासिक रुपमा ७ सय देखि १ हजार ८ सयसम्म रकम लिदैँ आएको प्रिन्सिपल महतोले बताए। अवैधानिक भएपनि क्रमिकरुपमा कक्षा थप्यौं : प्रिन्सिपल ज्ञान मन्दिर ईङ्गलिश वोर्डिङ्ग स्कुलका प्रिन्सिपलले दिएको जानकारी अनुसार ईजाजत नपाएर पनि विद्यालयले कक्षा १० सम्म पढाउँदै आएको छ। स्थापना भएको सालदेखि नै जनता मावि भरतपुरखोरसँग समन्वयगरी विद्यालय संचालन गर्दै आएको प्रिन्सिपल हरिहर शर्माले जानकारी दिए। उनले भने, यहाँ नर्सरीदेखि कक्षा १० सम्म पढाई हुन्छ। विद्यार्थीलाई यहाँ मासिक शुल्क, वार्षिक शुल्क मात्र तिर्नुपर्ने हुन्छ। भर्ना शुल्क भने सरकारी विद्यालयमा तिर्नुपर्ने हुन्छ। विद्यार्थीहरुले आफै छेउमा रहेको जनता मावि भरतपुरखोरमा दर्ता गराउँदै आएको छ। अभिभावक र विद्यार्थीको चाहना अनुसार अवैधरुपमा भएपनि कक्षा प्रत्येकवर्ष थपिदै आएको छु। हाम्रा विद्यार्थीहरु त्यहि विद्यालयमा हाजिरी बनाईरहेका छन्। सरकारी र आफनो विद्यालय संचालनको समय फरक भएकोले हाजिरी गर्न सजिलो भएको हो। गतवर्षसम्म विद्यार्थीहरुले पाठयपुस्तक पनि पाएका थिए। वर्षौदेखिको वेथिती अन्त्य हुन सकेन् : प्रधानाध्यापक साह विद्यालयमा वर्षौदेखि वेथितीलाई अन्त्य गर्नका लागि असफल भएको जनता माध्यमिक विद्यालय भरतपुरखोरका प्रधानाध्यापक रामनारायण साहले स्वीकार गरेका छन्। उनले भने, विद्यालयमा अनेकौ नियम बनेको छ तर समाजकै कारण सो कार्यान्वयन व्यहारमा लागु भएन्। अनेकौ निर्णयहरु कागजको पानामा सिमित हुँदा विद्यालय सहज रुपमा संचालन हुन सकेको छैन्। शिक्षा निती कार्यान्वयनमा नआउँदा समस्या : अध्यक्ष महतो ६० प्रतिशत हाजिरीको रेकर्ड अनुसार परीक्षा लिने परिपाटी विविध कारणवश लागु गराउन नसकेको विद्यालय व्यवस्थापन समितिका अध्यक्ष ललित कुमार महतोले बताए। अध्यक्ष महतोले भने, कार्यालय सम्हालेको २ वर्षको अवधिमा कोरोनाको कारण विद्यालयमा हाजिरीको सिस्टम कार्यान्वयन हुन सकेन्। विद्यालयमा बर्षौदेखि वोर्डिङ्ग स्कुलसँग कायम रहेको साँठगाँठ अन्त्य हुन सकेन्। दर्ता विना विद्यालय संचालन हुनु गैरकानुनी : नगर शिक्षा अधिकृत सिंह जनता माध्यमिक विद्यालय भरतपुरखोरका विद्यार्थीहरु अधिकाश समयमा अर्को विद्यालयमा पढदै आएको शिक्षा अधिकृत संजय कुमार सिंहले स्वीकार गरेका छन्। भर्नाको क्रममा केही दिन विद्यार्थीहरु नियमित रुपमा पढ्न आएतापनि अन्य समयमा उनीहरु पायक पर्ने स्थानमा अध्ययन गर्दै आएका हुन्छन्। अब चाँडै नै नगर शिक्षा समिति गठन गरेर नियमन गरिने बताउँदै अधिकृत सिंहले भने, ती दुई विद्यालयको सम्बन्धमा नगर शिक्षा समितिमा अनेकौपटक चर्चा चलिसकेको छ। अनुमति बेगर संचालनमा रहेको ती विद्यालयको हदसम्मको साँठगाँठ जनता माध्यमिक विद्यालय भरतपुरखोरसँग रहेको स्थानियको आरोप रहेको छ।"
त्रिशुलीमा पक्कि पुल निर्माण कार्य सुरु,नुवाकोट : नुवाकोटको प्रसिद्ध त्रिशुलीबजारमा नयाँ पक्कि पुलको निर्माण सुरु भएको छ। सदियौं पुरानो पुल जीर्ण भएर आवागमन जोखिमपूर्ण भएका कारण विकल्पका रुपमा नयाँ पक्कि मोटरेबल पुलको निर्माण सुरु भएको हो। विदुर नगरपालिका१ धोवीखोल्सामा त्रिशुली नदीमाथि पक्कि पुलको निर्माण सुरु भएको विदुर नगरपालिका१ को कार्यालयले जनाएको छ। त्रिशुली र ढुंगे जोड्ने त्रिशुली नदीमा नयाँ पक्की पुलको धमाधम निर्माण सुरु भएको वडासदस्य रामगोपाल श्रेष्ठले जानकारी दिए। साविकमा पश्चिम १ नं को प्रमुख नाकाको रुपमा रहेको साँघु अर्थात् त्रिशुलीबजार हालको त्रिशुली बजारमा रहेको पुरानो पुल निकै जीर्ण भइसकेको श्रेष्ठको भनाई छ । गत २०१७ सालमा निर्मित हालको त्रिशुली पुल निकै जीर्ण हुँदै गइरहेको छ। शहरी विकाससँगै साँघुरो पनि हुँदै गइरहेको कारण नयाँ पुलले सर्वसाधारणको जीवन आवतजावतमा सुविधा पुग्ने वडाध्यक्ष लेनिन रन्जितले बताए। कार्यालयको समयमा ट्राफिक जामको समस्या झेल्नुपरिरहेको अवस्था छ। उनले अगाडि भने पुल निर्माण भएपछि नयाँ र पुरानो पुलमा एकतर्फी नियम लागू गरी ट्राफिक व्यवस्थापन हुने र त्रिशुली ढुंगेको व्यपार प्रवर्द्धनमा टेवा पुग्नुको साथै बिरामीलाई नुवाकोट जिल्ला अस्पताल त्रिशुलीसम्म पुग्न पनि सहज हुनेछ। निर्माण भइरहेको पुलको कुल लागत भ्याटसहित ८ करोड रुपैयाँ रहेको छ। आरसीसी बक्स ग्रिडर प्रिस्ट्रेसमा निर्माण हुन सो पुलको लम्बाई ६० मिटर र ११ मिटर चौडाई हुनेछ। दायाँबायाँ १ मिटर ७५ सेन्टिमिटर फुटपाथ रहने पुलको आगामी दुई वर्षभित्र निर्माण सम्पन्न गर्ने लक्ष्य राखिएको निर्माण कम्पनीका राजेन्द्र थपलियाले जानकारी दिए। सरकारी नीतिअनुसार ११ मिटरभन्दा सानो बनाउन नमिल्ने र हाल पुल रहेको सोहि स्थानमा नयाँ पुल बनाउँदा क्षति धेरै हुने भएकोले एकसय ५० मिटर तल नयाँ पुल निर्माण सुरु गरिएको हो। प्रतिनिधि सभा सदस्य नारायणप्रसाद खतिवडा र विदुर नगरपालिकाका तत्कालीन मेयर सञ्जु पण्डितको पहलमा बागमती प्रदेश सरकारबाट विनियोजित बजेटबाट पुल निर्माणमा सुरु भएको हो।
सुदूरपश्चिम विश्वविद्यालयका तीन सय विद्यार्थी दिक्षीत,"महेन्द्रनगर : कञ्चनपुरको महेन्द्रनगरस्थित सुदूरपश्चिम विश्वविद्यालयलको दोस्रो दीक्षान्त समारोहमा तीन सय बढी विद्यार्थी दिक्षीत भएका छन्। ग्रेस लिष्टमा रहेका १ हजार ५५८ जना विद्यार्थीमध्ये ३ सय १८ जना विद्यार्थी दिक्षान्त समारोहमा दिक्षीत भएका हुन्। दिक्षान्त समारोहका अध्यक्ष प्रधानमन्त्री एवम् सुदूरपश्चिम विश्वविद्यालयका कुलपति शेरबहादुर देउवाले सुदूरपश्चिम विश्वविद्यालयले सुदूरमा उच्च शिक्षाको पहुँच पुगाएको बताए। दीक्षान्त समारोहमा बोल्दै देउवाले विश्वविद्यालयले दक्षजनशक्ती उत्पादन गर्न सफल भएको बताए।विश्वविद्यालयले न्यून शुल्कमा उच्च शिक्षा हासिल गर्न मद्धत गरेको छ। उनले भनेदिक्षीत विद्यार्थीहरुले ईमान्दारीताका साथ राष्ट्रिय हितका लागि समाजमा काम गर्नेछन्। उनले सुदूरपश्चिम विश्वविद्यालय अनुसन्धानको आकर्षणकारुपमा स्थापीत गर्न प्राध्यापक, अभिभावक र विद्यार्थीको सहकार्य आवश्यक रहेको बताए। समारोहमा बोल्दै उनले सुदूरपश्चिम विश्वविद्यालयको विकासका लागि सरकार सधै तयार रहेको बताए। त्यसैगरी विश्वविद्यालयका सहउपकुलपति तथा शिक्षा मन्त्री देवेन्द्र पौडेलले विश्वविद्यालयले यहाँको शिक्षा क्षेत्रमा महत्वपूर्ण योगदान पुर्याएको बताए। विद्यार्थीलाई विभिन्न पदक सुदूरपश्चिम विश्वविद्यालयको दोस्रो दिक्षान्त समारोहमा विद्यार्थीहरुलाई विभिन्न पदकसमेत प्रदान गरिने छ। विश्वविद्यालयको चान्सलर पदक विश्वविद्यालयको केन्द्रीय क्याम्पसका चक्र देव जोशी, हरीना धामी र दीपकराज भट्टले पाएका छन्। त्यसैगरी विश्वविद्यालयको केन्द्रीय क्याम्पसमा अध्ययनरत पल्लवी पनेरु,गोरख चन्द,आशा धामी र कस्तुरा भट्टले भाइस चान्सरल पदक पाएका छन्। त्यसैगरी विश्वविद्यालयको विभिन्न संकायमा अध्ययनरत २९ जना विद्यार्थीहरुले स्वर्ण पदक प्राप्त गरेका छन्। जसमा विश्वविद्यालय केन्द्रीय क्याम्पसका शेर बहादुर विष्ट, चक्र देव जोशी, प्रेम सिंह ऐरी, धन बहादुर जप्रेल, हरिना धामी, सीता विष्ट, दीपक राज भट्ट, पार्वती कुमारी धामी, सोहिता भट्ट, दीपेन्द्रराज बडू, शुसान्त सिंह सुनार, पल्लवी पनेरु, कुमारी विजया जोशी, गोरख चन्द, विनोद भट्ट, गणेश वहादुर धामी, महेश पुजारा, नरेश न्यौपाने, नीरा कुमारी जोशी, आशा धामी, राखी विष्ट, खगेन्द्र ठकुराठी, खगराज पनेरु, मन्दीप कुँवर, हीरा कलौनी, कस्तुरा भट्ट, कमला भट्ट, हिमाल पन्त, धन बहादुर बोहरा रहेका छन्।"
जागिर गरेको ५ वर्षमै सुब्बाले कमाए ६ करोड बढी रुपैयाँ,काठमाडौं : स्थानीय विकास प्रशिक्षण प्रतिष्ठान झापाका तत्कालीन वरिष्ठ व्यवस्थापन सहायक भिमकान्त भण्डारीले सार्वजनिक पदमा रहँदा ६ करोड २४ लाख ४ हजार ६ रुपैयाँ कमाएको पाइएको छ। अख्तियार दुरुपयोग अनुसन्धान आयोग टंगालका अनुसार भण्डारीले २०७३ असोज २१ गते राजपत्र अनंकित प्रथम श्रेणी अन्तर्गत वरिष्ठ व्वस्थापन सहायक पदबाट सार्वजनिक सेवामा प्रवेश गरेका थिएभने २०७७ साउनमा स्वेच्छिक अवकाश भएको र सेवा प्रवेश गरेको मितिदेखि २०७८ पौष मसान्तसम्ममा कमाएको ६ करोड २४ लाख ४ हजार ६ रुपैयाँको स्रोत खुलेको छैन। भण्डारीले कमाएको सो रकमको माग दाबीसहित शुक्रबार विशेष अदालत काठमाडौंमा आरोपपत्र दायर गरिएको अख्तियार दुरुपयोग अनुसन्धान आयोगले जनाएको छ।
विलासीताका वस्तुको आयात रोकिएपछि ड्राइपोर्ट भन्सार राजश्वको लक्ष्य पूरा गर्न असफल,"वीरगन्ज : सरकारले विलासीताको वस्तु आयातमा रोक लगाएका कारण वीरगन्जमा रहेको सिर्सिया सुख्खा बन्दरगाह (डाइपोर्ट) भन्सार कार्यालयको राजश्व असुलीमा नकरात्मक असर परेको छ। विदेशी मुद्राको संचिती घटदै गएपछि सरकारले विलाशीताका वस्तु (सवारीसाधन, मदिरा, इलेक्ट्रोनिक्स सामान इत्यादि) को आयातमा जेठ महिनादेखि रोक लगाएको छ। त्यहि कारण डाइपोर्ट भन्सार कार्यालय गत जेठ महिनामा भन्सार विभागले दिएको राजश्व संकलनको लक्ष्य पूरा गर्न असफल भएको हो। भन्सार विभागले डाइपोर्ट भन्सार कार्यालयलाइ जेठ महिनामा ४ अर्ब ५१ करोड ९४ लाख ४८ हजार रुपैयाँ राजश्व संकलनको लक्ष्य दिएको थियो। तर जेठमा डाइपोर्ट भन्सारले लक्ष्यभन्दा ५ प्रतिशत कम अर्थात ४ अर्ब २९ करोड ८५ लाख ८७ हजार रुपैयाँमात्रै राजश्व संकलन गरेको छ। योसंगै डाइपोर्ट भन्सार कार्यालय चालु आर्थिक वर्षको साउनदेखि जेठसम्म ११ महिनाको अवधिमा पाएको राजश्व संकलनको लक्ष्यपनि भेट्याउन असफल भएको छ। साउनदेखि जेठसम्म ११ महिनाको अवधीमा डाइपोर्ट भन्सारलाइ विभागले ४७ अर्ब ५२ करोड ४७ लाख ४० हजार रुपैयाँ राजस्व असुलीको लक्ष्य दिएको थियो। तर यो अवधीमा डाइपोर्ट भन्सारले लक्ष्यभन्दा ३ प्रतिशत कम अर्थात ४६ अर्ब १४ करोड ८४ लाख ६४ हजार रुपैयाँ मात्रै राजश्व संकलन गरेको छ। ड्राइपोर्ट भन्सार कार्यालयका प्रवक्ता सन्तोष न्यौपानेले सरकारले बिलासिताका वस्तु आयातमा रोक लगाएका कारण राजश्व असुलीमा त्यसको नकरात्मक प्रभाव परेको बताए। न्यौपानेले भने,ड्राइपोर्ट नाकाबाट बढी राजश्व उठ्ने भनेकै नयाँ सवारी साधन, विदेशी महङगा मदिरा, इलेक्ट्रोनिक्स सामानहरु इत्यादि हुन् तर तीनै वस्तुको आयात रोकिएपछि त्यसको असर राजश्व असुलीमा पर्नु स्वभाविक हो। साथै एलसी खोलेर आयात भएका मालवस्तुमा पनि मार्जिन राख्न वाणिज्य बैंकहरुले दबाब दिएपछि आयातकर्ताले ड्राइपोर्टसम्म ल्याएर पनि भन्सार जाँचपास गराउन नसकेका कारणले पनि राजश्व असुली कम भइरहेको उनले बताए। न्यौपानेका अनुसार सिर्सिया ड्राइपोर्ट भन्सार नाका हुँदै भारत तथा तेश्रो मुलुकबाट सबैभन्दा बढी नयाँ सवारीसाधन, विदेशी मदिरा, इलेक्ट्रोनिक्स सामान, औद्योगिक कच्चा पदार्थलगायतका मालवस्तु आयात हुने गरेका छन्। वीरगन्ज भन्सार भने सफल वीरगन्ज नाकामै रहेको वीरगन्ज भन्सार कार्यालयले भने गत जेठ महिनामा राजस्व असुलिको लक्ष्यभन्दा बढी नै राजश्व संकलन गरेको छ। चालु आर्थिक वर्षको पछिल्लो ५ महिना (पुषदेखि बैशाखसम्म ) मा लगातार मासिक राजस्व लक्ष्य भेट्याउन असफल हुँदै आएको वीरगन्ज भन्सारले जेठ महिनामा भने लक्ष्यभन्दा बढि राजश्व संकलन गरेको हो। वीरगन्ज भन्सारले विभागले दिएको लक्ष्यभन्दा झण्डै सवा अर्ब बढी अर्थात १८ अर्ब ८ करोड ३७ लाख ४१ हजार रुपैयाँ संकलन गरेको हो। जुन मासिक लक्ष्यभन्दा ७ दशमलव ९१ प्रतिशतले बढी हो। भन्सार विभागले गत जेठमा वीरगन्ज भन्सारलाई १६ अर्ब ७५ करोड ६८ लाख ८५ हजार रुपैयाँ राजश्व संकलनको लक्ष्य दिएको थियो। वीरगन्न्ज भन्सारले चालु आर्थिक वर्षको साउनदेखि जेठ मसान्तसम्म ११ महिनाको अवधीमा पनि लक्ष्यभन्दा करिब ३ अर्ब बढी राजश्व संकलन गरेको छ। ११ महिनाको अवधीका लागि १ खर्ब ८५ अर्ब ६१ करोड ९५ लाख १९ हजार रुपैयाँ राजश्व संकलनको लक्ष्य पाएको वीरगन्ज भन्सारले यस अवधिमा लक्ष्यभन्दा १ दशमलव ७० प्रतिशतले बढी अर्थात १ खर्ब ८८ अर्ब ७८ करोड ६४ लाख १० हजार रुपैयाँ राजस्व उठाएको हो। जेठ महिनामा इन्धनको आयात बढेसंगै त्यसको सकरात्मक प्रभाव राजश्व संकलनमा परेको वीरगन्ज भन्सार कार्यालयका प्रमुख भन्सार अधिकृत हरिहर पौडेलले बताए।"
भिरमा फेला परेका योङ्याको मृत्यु रहस्यमय,"फिदिम : पाँचथरको हिलिहाङ गाँउपालिका७ स्थित एकचेपा भिरमा अड्किएको अवस्थामा फेला परेका युवकको मृत्यु रहस्यमय बनेको छ। हिलिहाङ४ का ३६ वर्षीय रमेश योङ्याको मृत्यु रहस्यमय बनेको हो। बिहिबार बेलुका घरबाट पल्सर बाईक चलाएर तमोर करिडोरहुँदै सदरमुकाम फिदिम हिडेका योङ्यालाई शुक्रबार बिहान भिरमा अड्किएको अवस्थामा प्रहरीले फेला पारेको थियो। घाइते अवस्थामा फेला परेका योङ्यालाई उपचारका लागि जिल्ला अस्पताल पाँचथर ल्याएपछि चिकित्सकले मृत घोषणा गरेको जिल्ला प्रहरी कार्यालय पाँचथरका प्रहरी इनिस्पेक्टर सन्तोष कुमार राईले जानकारी दिए। योङ्याले प्रयोग गरेको पल्सर बाईक सडकमा सुरक्षित अवस्थामा भेटिएको छ। सडकमा राखिएको बाईकमा ढुंगाको ओट लगाएर राखिएको अवस्थामा भेटिएको हो। बाईकको चाबीसमेत बाईकमै भएको प्रहरीले जनाएको छ। घटनाको प्रकृति हेर्दा बाईक दुर्घटना भएको जस्तो देखिदैन्, इन्स्पेकटर राईले भने उनले चलाएको बाईक सडकमा सुरक्षित राखेको अवस्थामा भेटिएको छ। घटनाको विषयमा प्रहरीले थप अनुसन्धान गरिरहेको छ। हत्या हो या आत्महत्या हो भन्ने विषयमा अनुसन्धान भईरहेको छ, राईले भने।"
महालक्ष्मी बैंकका ग्राहकलाई कालिज गार्डेन इको रिसोर्टमा छुट,"काठमाडौं : महालक्ष्मी विकास बैंक लिमिटेड र हेटौडा११ स्थित कालिज गार्डेन इको रिसोर्टबीच सहकार्य गर्ने सम्बन्धी समझदारी पत्रमा हस्ताक्षर भएको छ। उक्त सम्झौता पश्चात यस बैंकको डेबिट कार्ड, क्युआर(स्क्यान पे) महालक्ष्मी मोबाइल बैंकिङमार्फत भुक्तानी गर्ने ग्राहक महानुभावहरुले विभिन्न सेवाहरुमा आकर्षक छुट प्राप्त गर्न सक्ने बैंकले जनाएको छ।"
"डोटीको उडितोलामा घरभित्र पस्यो चितुवा, दुईजना घाइते","डोटी : डोटीको दिपायल सिलगढी नगरपालिका वडा ७ उडितोलामा घरभित्र चितुवा पसेको छ । घरभित्र पसेको चितुवाले दुईजनालाई घाइते बनाएको छ । शुक्रबार बिहान साढे १० बजेतिर तल्लो उडितोलास्थित पार्वती विकको घरभित्र चितुवा पसेको प्रहरीले जनाएको छ । चितुवाको आक्रमणबाट पार्वती विक र उनकी छोरी लक्ष्मी विक घाइते भएको जिल्ला प्रहरी कार्यालय डोटीले जानकारी दिएको छ । जिल्ला प्रहरी कार्यालय डोटीका प्रहरी निरीक्षक लक्ष्मीराज जोशीका अनुसार घरभित्र रहेका उनीहरूलाई चितुवाले आक्रमण गरेको हो । घरभित्र छिरेको चितुवा केही बेरपछि मात्रै निस्किएको थियो । चितुवाको आक्रमणमा परेकी ४५ वर्षीया पार्वतीको हात, टाउकोमा र उनकी ३ वर्षीया छोरी लक्ष्मीको घाँटी र टाउकोमा चोट लागेको छ । उनीहरूको अवस्था सामान्य रहेको र जिल्ला अस्पताल डोटीमा उपचार भइरहेको छ । यसरी दिउँसै चितुवा गाउँमा पसेपछि स्थानीय त्रसित भएका छन् । अहिले जिल्ला प्रहरी कार्यालय डोटी र डिभिजन बन कार्यालय डोटीको टोली र स्थानीयको सहयोगमा चितुवालाई बनतिर पठाइएको छ ।"
भन्सार छलेर नेपाल छिरेको तेलसहितको भारतीय ट्रक बरामद,"राजविराज : भन्सार छलेर नेपाल प्रवेश गरेको १ हजार ५ सय टिन तेलसहितको मालवाहक भारतीय ट्रक सशस्त्र प्रहरीले शुक्रबार सप्तरीबाट नियन्त्रणमा लिएको छ। हनुमाननगरकंकालीनी नगरपालिका१ कोशी ब्यारेजस्थित पूर्वपश्चिम सडक खण्डबाट रिफाइन्ड पाल्मोनियम तेलसहितको यूपी ७५ एम ३६९५ नम्बरको भारतीय ट्रक सशस्त्र प्रहरी बल, नेपाल सुरक्षा बेस भारदहको टोलीले बरामद गरेको जनाएको छ। पूर्वबाट पश्चिमतर्फ जाँदै गरेको यूपी ७५ एम ३६९५ नम्बरको ट्रकबाट अवैध तेलका साथै ट्रक चालक भारत उत्तर प्रदेशको कानपुर प्रान्त देहानका ३८ वर्षीय अवध वाबु र सहचालक २३ वर्षीय धिरजकुमार पक्राउ परेका छन्। बरामद तेल र ट्रकको नेपाली कागजपत्र र विजक नभएपछि नियन्त्रणमा लिएर आवश्यक अनुसन्धानका लागि राजविराज भन्सार कार्यालय बेल्हीमा बुझाइएको सशस्त्र प्रहरी उपरिक्षक प्रदिप खडकाले बताए। सशस्त्र प्रहरी निरीक्षक किसमान तामाङको टोलीले सोधपुछ गर्दा शंका लागि चेकजाँच गर्दा उक्त तेल बरामद भएको हो। तामाङका अनुसार ट्रक चालकले कहिले जोगबनी नाकाबाट प्रवेश गरेको, कुनै बेला भारततर्फ हिंडेको त कुनैबेला बाटो बिर्सिएर नेपालमा अल्मलिएको बताएका छन्। तेलको मूल्य ५४ लाख ९६ हजार रुपैयाँ रहेको छ।"
लागुऔषधविरुद्ध र्यापर लाहुरे,"पोखरा : र्यापर लाहुरे (आशीष राना) गएको पुस १४ गते लागुऔषध सेवनको अभियोगमा पक्राउ परे। हिरासतमा उनले ५६ दिन बिताए। अदालतबाट धरौटीमा छुटेको पनि ४ महिना भयो। अब उनी फेरि सांगीतिक दुनियाँमा पुनरागमन गर्दैछन्। तर, फरक के छ भने पहिलेका लाहुरे दुर्व्यसनी पनि थिए अहिलेका लाहुरेचाहिँ दुर्व्यसनविरुद्धको अभियन्ता। असार ११ गते लाहुरेको जन्मदिन हो। त्यसै दिन उनको नयाँ गीतको टिजर सार्वजनिक हुँदैछ। त्यो गीत नै लागुऔषध दुर्व्यसनविरुद्ध छ। भन्छन्, यो त पहिल्यै लेखेको थिएँ। संयोग यस्तो पर्यो कि उनी लागुऔषध दुर्व्यसनको चपेटाबाट मुक्त भएर नयाँ सांगीतिक जीवन थाल्दा नै त्यस्तै गीतबाट पुनरागमन गर्दैछन्। नयाँ गीत ल्याउनुअघि उनी ६ गते सांगीतिक प्रस्तुति पनि दिँदैछन्। पुषयता पहिलोचोटि पोखरा सभागृहमा उनी मञ्च उक्लिँदै छन्। त्यो लागुऔषध नियन्त्रण अभियानको सुरुआती कार्यक्रम हो। जसको चाँजो जिल्ला प्रहरी कार्यालय कास्कीले मिलाउँदैछ। जसै लाहुरे पक्राउ परे उनी जिप्रकाको हिरासतमा रहँदा लागुऔषधको दुव्र्यसनबाट मुक्त हुने वातावरण पाए। भन्छन्, म भित्र हुँदा सरहरु आएर परामर्श दिनुहुन्थ्यो, त्यो पोजेटिभी पाएर नै म अहिले पोजेटिभ भएर निस्केको हो। ५६ दिन भित्र बसें, त्यति बेला नेगेभिटी पाएको भए नेगेटिभ हुन्थें होला। लाहुरे दुर्व्यसनमुक्त भएपछि उनैलाई लागुऔषधविरुद्धको अभियानमा दूत बनाउनु उपयुक्त हुने कास्की प्रहरी प्रमुख एसपी रमेश थापाले ठाने। भन्छन्, उहाँलाई पछ्याउने किशोरकिशोरी धेरै छन्, उहाँले दिने सन्देश नै प्रभावकारी हुन्छ भन्ने लाग्यो, टिम बसेर परामर्श गर्यौं, उहाँले हुन्छ भन्नुभयो। जिप्रकाले ६ गतेबाट साताव्यापी अभियान थाल्दैछ। लाहुरे विद्यार्थीकालबाटै दुर्व्यसनमा फँसेको सुनाउँछन्। भन्छन्, कलेजको टाइममा मन अलिकति चन्चले हुँदोरैछ, मन र दिमागबीचको द्वन्द्व धेरै चर्केर नै नराम्रो बाटोतिर जान्छ। लागुऔषध सुरु गरिसकेपछि बेलाबेला छोड्ने मन नभएको पनि होइन। तर छोड्न सकेका थिएनन्। हरेकचोटि खाँदा नै म छोड्छु भन्ने नै लाग्छ, तर शरीरले दिँदैन, यो त एउटा बिरामी नै हो नि, उनी भन्छन्। तर अब भने उनले छाडिसकेका छन्। दुर्व्यसनले क्षणिक आनन्द दिए पनि त्योभन्दा धेरै दुखकष्ट दिन्छ भन्ने लाहुरेको अनुभव छ। आफ्नो काममा फोकसै हुँदैन, सपनामा फोकस हुँदैन, काहिँ विदेश जान पर्यो भने पनि लान मिल्दैन, त्यही भएर विदेशको प्रोग्रामहरुलाई क्यान्सिल गर्नुपर्छ, उनले भने, धेरै कुरा क्यान्सिल गर्नुपर्छ, सपना मार्नुपर्छ, फिलिङ्स नै मार्छ। कसरी सम्भव हुन्छ त दुव्र्यसन छोड्न? लाहुरेका अनुभवमा शरीर र मन दुवै नियन्त्रण गरे दुव्र्यसन छोड्न सकिन्छ। भन्छन्, शारीरिक रुपमा एकदुई महिना गाह्रो हुन्छ, मेन्टल्ली भनेको चाहिँ जिन्दगीभरि नै कन्ट्रोल गरेर बस्ने हो। त्योचाहिँ आफ्नो एउटा तपस्या हो। दुर्व्यसन सुरु गर्न वा छाड्न आफ्नो वरिपरिको साथीसंगतले फरक पार्ने लाहुरे बताउँछन्। ड्रग्सहरु खाइरहने र पाइराख्ने ठाउँमा छु भने म स्ल्पि हुनसक्छु, भन्छन्, राम्रो संगतमा पर्यो भने पक्कै पनि यसलाई बिर्सन सकिन्छ। फिलिङ्ससँग जोडिएको हुँदा त्यसलाई बिर्सन राम्रो सर्कल चाहिन्छ।सबै कुरा बुझेको व्यक्ति भएको हुँदा केही बुझाउँदा, केही सम्झाउँदा र राम्रो रेखदेख गर्दा लाहुरेलाई दुर्व्यसन मुक्त बनाउन सकिन्छ भन्ठानेर उनलाई हिरासतभित्रै परामर्श दिएको एसपी थापा बताउँछन्। हिरासतमा रहँदा उच्चतम् मानवीय व्यवहार गर्यौं, पोजेटिभ हिसाबले मोटिभेट गर्यौं, उनले भने। जिप्रकाले थाल्न थालेको अभियानमा नेपाल होटल तथा मेनेजमेन्ट कलेज (एनटिएचएमसी) र रिकभरिङ नेपालले सहकार्य गर्दैछन्। थुप्रै विद्यार्थी भएको कलेजले पनि सामाजिक काममा योगदान गर्नुपर्छ भनेर अभियानमा सहकार्य गर्न लागेको एनटिएचएमसीका क्याम्पस प्रमुख प्रकाश रेग्मीले बताए।"
नेपाललाई ट्रान्जिट बनाएर भारतमा लागुऔषध कारोबार,"काठमाडौं : ४९ किलो सेतो र २ किलो खैरो हिरोइन बोकेर नेपाल भित्रिएका सातै जना अफ्रिकन नागरिक। संलग्न सबै महिला। अफ्रिकाबाट दुबई एयरपोर्ट हुँदै लागुऔषध बोकेर नेपालसम्मको यात्रा। बिहीबार लागुऔषध नियन्त्रण ब्युरो काठमाडौंले सार्वजनिक गरेको तथ्यांक हो यो। प्रहरीका अनुसार यो हालसम्म पक्राउ परेको सबैभन्दा ठूलो परिमाणको लागुऔषधमा पर्छ। हालको अनुमानित मूल्यअनुसार पक्राउ परेको खैरो हिरोइनको मूल्य १ अर्ब २ करोड रुपैयाँ बराबर हुन्छ। प्रहरीको लागुऔषध ब्युरोले जेठ २९ र ३० गते काठमाडांैका विभिन्न स्थानबाट ठूलो परिणाममा सेतो र खैरो हिरोइन बरामद गरेको हो। पक्राउ पर्नेमा दक्षिण अफ्रिकाका २९ वर्षीया सिविसी थान्डेकिले, ४६ वर्षीया मुरियल केदुकबाजी थेम्बेनी न्साम्बा, ३९ वर्षीया त्शाबाला खान्यिसिल इभोन्ने, ३६ वर्षीया रोसिन्हा नोन्केले जान्त्जो, २९ वर्षीया महलाको मौरिन माथिबा, ३७ वर्षीया मोरोएसी सुजान कोफू, ३० वर्षीया मार्लिज बाडेनहोस्ट छन्। उनीहरू जेठ २६, २९ र ३० गते अफ्रिकाबाट दुबई हुँदै काठमाडौं प्रवेश गरेको प्रहरीले जनाएको छ। ठमेलस्थित विभिन्न होटलबाट लागुऔषधसहित सबैलाई पक्राउ गरिएको हो। उनीहरूले विमानस्थल नै प्रयोग गरेर ल्याएको प्रारम्भिक अनुसन्धानले देखाएको छ, लागुऔषध ब्युरो प्रमुख जीवन श्रेष्ठले भने। त्रिभुवन विमानस्थलमा रहेको विभिन्न निकाय तथा एकाइसँग आवश्यक समन्वय गरेर उनीहरूलाई पक्राउ गरेको श्रेष्ठ बताउँछन्। उनका अनुसार विभिन्न देशका लागुऔषध कारोबारी र तस्करीले नेपालको बाटो हँुदै तेस्रो मुलुकमा लागुऔषध तस्करी गर्दै आएका छन्। यसअघि पनि विभिन्न समयमा प्रतिबन्धित लागुऔषध बरामद हुँदै आएको छ। तर, यो हालसम्मकै ठूलो परिमाणमा पक्राउ परेको हो, उनले भने। तर, अचम्मको कुरा पक्राउ परेका सबै एकै देशका भए पनि उनीहरू एक आपसमा चिनजान भएको नदेखिएको श्रेष्ठ बताउँछन्। महिलालाई प्रलोभनमा पार्न सजिलो हुने र विश्वासीलो पनि हुने भएकाले कारोबारीको नजरमा पर्छन्। लागुऔषध कारोबारीले महिलालाई प्रयोग गरी नेपालको बाटो हुँदै भारतलगायतका अन्य देशमा तस्करी गर्न खोजेको प्रहरीको प्रारम्भिक अनुमान छ। पक्राउ परेका महिलाहरूले आफ्नो देशमा मार्केटिङको काम गर्ने गरेको बताएको श्रेष्ठले जानकारी दिए। पक्राउ परेका ६ जना भिजिट भिसा लिएर पहिलो पटक नेपाल आएको पाइएको छ। ४६ वर्षीया मुरियल केदुकबाजी थेम्बेनी न्साम्बा तेस्रोपटक नेपाल आएको प्रहरी अनुसन्धानले देखाएको छ। यसअघि उनी फे्रबुअरी र जुनमा पनि नेपाल आएर फर्किएको प्रहरीको भनाइ छ। लागुऔषध कारोबारमा महिला किन ? २०७५ साउनदेखि हालसम्म लागुऔषध कारोबारमा १९ हजार ३ सय २१ जना संग्लन भएको प्रहरी तथ्याकंले देखाउँछ। जसमध्ये ८ सय ५२ जना महिला पक्राउ परेका छन्। लागुऔषध ब्युरो प्रमुख श्रेष्ठका अनुसार महिलाहरूलाई प्रलोभनमा पार्न सजिलो हुने र विश्वासीलो पनि हुने भएकाले लागुऔषध कारोबारीको नजरमा पर्छन्। सुरक्षाका हिसाबले पनि महिलाहरूलाई भरिया बनाएर पठाउने गरेको यसअघिका अनुसन्धानमा खुल्दै गएको छ। विमानस्थलमा डिटेक्ट हुँदैन लागुऔषध ५१ केजी हिरोइन विमानस्थलमा नभई ठमेलको एक होटलबाट बरामद भएको हो। नेपालको एकमात्रै अन्तर्राष्ट्रिय विमानस्थल त्रिभुवन विमानस्थलको कडा सुरक्षा घेरा तोड्दै तस्करीले हिरोइन ठमेल पुर्याएका हुन्। नेपाल प्रहरीका प्रवक्ता विष्णुकुमार केसीका अनुसार तस्करीले लागुऔषध पास गराउने अनेक उपाय रचेका हुन्छन्। नेपालको मात्रै नभएर योभन्दा अघि दुइटा विमानस्थलको सुरक्षा घेरा पनि पार गरेर नेपाल ल्याएको भेटियो। सामान्य अवस्थामा मेटललगायत सवब प्रकारका लागुऔषध विमानस्थलमा चेकिङ पोइन्टमा राखिएको एक्सरे मेसिनले डिडेक्ट गर्ने उनले बताए। लागुऔषध बरामद तथ्यांकमा नेपाल प्रहरीको लागुऔषध ब्युरोअनुसार आर्थिक वर्ष ०७५७६ मा ११ केजी ४ सय २२ ग्राम हिरोइन बरामद भएको छ। अफिम ३४ केजी २ सय २९ ग्राम बरामद भएको छ। यस्तै आव ०७६७७ मा ७ केजी १ सय २ ग्राम हिरोइन बरामद भएको छ। ४४ केजी ३ सय ४८ ग्राम अफिम र १५ केजी कोकिन बरामद भएको छ। यस्तै आव ०७७७८ मा ९ केजी २ सय ३८ ग्राम हिरोइन बरामद भएको छ भने २ सय ६२ केजी ५ सय ३९ ग्राम अफिम बरामद भएको छ। करिब १ केजी कोकिन पनि बरामद भएको छ। आव ०७८ देखि ०७९ को वैशाखसम्म १७ केजी ५९८ ग्राम हिरोइन बरामद भएको छ। यस्तै ४७ केजी ३ सय ७४ ग्राम अफिम र १ केजी ५ सय १२ ग्राम कोकिन बरामद भएको छ। पक्राउ परेका ७ जना विदेशी नागरिकलाई लागुऔषध नियन्त्रण ऐन, २०३३ अनुसार जिल्ला अदालत काठमाडौंबाट ७ दिनको म्याद थप गरी अनुसन्धान भइरहेको लागुऔषध ब्युरो प्रमुख श्रेष्ठले जानकारी दिए। यस्ता कारोबारमा संग्लनलाई लागुऔषधको मात्रा र प्रकारअनुसार जन्मकैदसम्मको सजाय हुने व्यवस्था छ। ५१ किलो हेरोइनसहित ७ विदेशी नागरिक पक्राउ"
प्रेमीले नै करेन्ट लगाएपछि,"जनकपुरधाम : २२ वर्षीया राधिका कार्की प्रादेशिक अस्पताल जनकपुरको बर्न वार्डको १३५ नम्बर बेडमा आँखा चिम्लेर पल्टेकी थिइन्। दुवै हातखुट्टा, जाँघ, पेट र शरीरका गोप्य ठाउँमासमेत पट्टी बाँधिएकाले उनी राम्ररी कोल्टो फेर्न पनि सकिराखेकी थिइनन्। १४ दिनसम्म बेवारीसे बनेकी राधिकालाई बर्न भाइलेन्स सरभाइभर नेपालकी शिया सहेली साहले औषधि उपचार र खानपानको बन्दोबस्त मिलाएकी हुन्। पछिल्लो १७ दिनदेखि अस्पतालमा लावारिस रहेर उपचार गराइरहेकी राधिकालाई यो अवस्थामा पुर्याउने उनका प्रेमी हुन्। प्रेममा परेर केटासँग घरबाट भागेकी राधिकाले लामो समय बाहिर बसेपछि केटाको घर परिवारलाई भेट्न र कानुनी रूपमा बिहे गर्न दबाब दिन थालेपछि उनलाई शरीरभरि करेन्ट लगाएर मरणासन्न बनाइएको पीडितले प्रहरीलाई बयान दिएकी छन्। सिन्धुली जिल्लाको गोलान्चोर गाउँपालिका२ का अम्बर कार्कीकी छोरी राधिकाको चिनजान करिब १८ महिना अगाडि धनुषा जिल्लाको महेन्द्रनगर निवासी अरुण साहसँग भएको थियो। हामीले पहिलोपटक खुर्कोट बजारमा भेटेका थियौं, अस्पतालको शय्यामा निकै मधुरो स्वरले अन्नपूर्णकर्मीलाई राधिकाले आफ्नो कथाव्यथा सुनाइन्, करिब एक वर्ष हामी दुईजना एकअर्काको सम्पर्कमै बस्यौं पछि घरबाट भागेर विवाह गर्ने योजना बनायौं र आठ महिना अगाडि जनकपुर भागेर आएँ। साहले राधिकालाई जनकपुर ल्याएर स्थानीय थापाचोकमा डेरा गरेर राखेको पीडितले सुनाइन्। यहीँ डेरामा राखेको थियो। पहिले खान बस्न पैसा दिन्थ्यो पछि पैसा कम पर्न थालेर मलाई पनि यहीँको जानकी मेडिकल र सिटीपार्क होटलको क्यान्टिनमा काम लगाइदियो। महिनाको १० हजारजति मैले पनि कमाउँथे। घरको भाडा ३ हजार रुपैयाँ पनि मैले नै तिर्दै आएको थिएँ। बढिजसो मैसँग बस्थ्यो तर, पछि दुईतीन दिनसम्म पनि कोठा नआउने गर्न थाल्यो। मैले पनि विवाह गर्नुपर्यो आफ्नो घर लग, कति दिन यसरी कोठामा राख्छौं भनेर जिद्दि गर्न थालेपछि झगडा हुन्थ्यो। राधिकाले मधुरो स्वरमा सुनाइन्, घटना भएको दिन उ साँझ साढे सात बजेतिर कोठा आयो। कुराकानीकै क्रममा मैले फेरि घर लाने कुरा उठाए हुँदाहुँदै उ निकै रिसायो र बिजुलीको तार चुँडाएर मेरो खुट्टामा डाम्यो। निकै पीडा भएर म बेहोस जस्तै भएँ चिच्याउन पनि सकिन अनि पछि पूरै जिऊमा करेन्टले पोलिदियो। घटनापछि साह भने फरार भएका थिए। हामीलाई छिमेकीले करेन्ट लागेर मान्छे ढलेको जानकारी फोनमार्फत गराएको थियो। प्रहरी पठाएर प्रहरीकै गाडीमा पीडितलाई उद्यार गरी अस्पतालमा भर्ना गराएका हौं, जिल्ला प्रहरी कार्यालय धनुषाका प्रहरी नायब उपरिक्षक एवं प्रवक्ता प्रदीपबहादुर क्षेत्रीले भने, उनको हात पनि जलेको र बल्ल मात्र बोलेर जाहेरी दिन सक्ने अवस्था आएको हुनाले अब वकिललाई लगेर जाहेरी दर्ता गराई कारबाही प्रक्रिया अगाडि बढाउने तयारीमा छौं। हामी उहाँलाई न्याय पक्कै पनि दिलाउँछौं।"
केयूकेएलका सीइओको राजीनामा माग गर्दै कर्मचारी आन्दोलनमा,"काठमाडौं : काठमाडौं उपत्यका खानेपानी लिमिटेड(केयूकेएल) का प्रमुख कार्यकारी अधिकृत(सीइओ) मिलन कुमार शाक्यको राजीनामा माग गर्दै कर्मचारीहरुले आन्दोलनमा उत्रिएका हुन्। खानेपानी ट्रेड युनियनका कर्मचारीहरुले विगत लामो समय देखिनै कम्पनीको संस्थागत, नीतिगत तथा प्रशासनिक सुधारका मागहरु प्रमुख कार्यकारी अधिकृतसमक्ष राख्दै आएको तर व्यवस्थापन पक्षबाट बेवस्ता गरिदैं आएको र कार्यान्वयन गर्ने तर्फ उदासिनता देखाएको हुँदा केयूकेएलका सीइओ पदबाट शाक्यको राजीनामा माग गरेका हुन्। सन्तकुमार बोहरा अध्यक्ष रहेको काठमाडौं उपत्यका खानेपानी लिमिटेड कर्मचारी संघ, बिपिन सोब अध्यक्ष रहेको काठमाडौं उपत्यका खानेपानी लिमिटेड कर्मचारी कल्याण परिषद्, शारदा कडायत अध्यक्ष रहेको लोकतान्त्रिक कर्मचारी संघ र गोपालसिंह धामी अध्यक्ष रहेको केयुकेएल एकीकृत स्वतन्त्र कर्मचारी युनियनले विभिन्न मागहरु राख्दै सीइओको राजीनामा माग गरेका हुन्।"
रामपुरमा राष्ट्रिय भूमि आयोगको केन्द्र स्थापना,"पाल्पा : पाल्पाको रामपुरमा राष्ट्रिय भूमि आयोगको केन्द्र स्थापना गरिएको छ। लालपुर्जा वितरण तथा भूमिहीनहरुको लगत अध्यावधिकका लागि कार्यालय स्थापना गरिएको हो। राष्ट्रिय भूमि आयोगका केन्द्रीय अध्यक्ष केशव निरौलाले केन्द्रको स्थापना गर्दै भूमिहीन दलित, भूमिहीन सुकुम्वासी र अव्यवस्थित बसोबासीलाई लालपुर्जा दिने गरी केन्द्र स्थापना गरिएको बताए। लालपुर्जा वितरण गर्ने कार्यक्रम असारभित्रैबाट सुरु गरिने उनले बताए। यसअघिका आयोगका निर्णय र स्थानीय सरकारको निर्णयानुसार नै आयोग अघि बढ्ने बताउँदै पुर्जा वितरण कार्य रामपुरबाट थालनी गर्ने अध्यक्ष निरौला बताए। यसअघि चार पटकसम्म भूमिहीन लगत माग भएर छानबिन सकिसकेका ७८३ भूमिहीनलाई पहिलो चरणमा लालपुर्जा दिइनेछ। तत्कालीन गाविस, स्कुल, क्याम्पसले बिक्री गरेका रसिदको भरमा भोगचलन गर्दै वर्षौंदेखि अव्यवस्थित रुपमा रहेका घरजग्गाको लालपुर्जा वितरणका सम्बन्धमा निर्वाचनका बेला चुनावी एजेन्डा बनेका छन्। लगत सङ्कलन र जग्गाधनी पुर्जाविहीन नागरिकको अवस्था मूल्याङ्कन भइसकेकाले आयोगको टोलीले प्रक्रिया अपनाउँदै लालपुर्जा वितरण गर्ने नगर प्रमुख रमणबहादुर थापाले बताए। राष्ट्रिय भूमि आयोग आयोगका जिल्ला अध्यक्ष मोहनलाल गैरेले पहिलेको आयोग र समितिले गरेर अन्तिम चरणमा पुर्याएको फाइलको समितिको टोलीले अध्ययन गरिरहेको बताए। टोलीले लालपुर्जा वितरणका लागि खोलिएको सेवा केन्द्रको कार्यालयमा रही भूमिहीनहरुको लगत अद्यावधिक गर्ने उनी बताउछन्। रामपुर नगरपालिका५ को वडा कार्यालयको तल्लो तलामा केन्द्र स्थापना गरिएको छ। रासस"
"पालिकामै छैन, मावि स्थायी दरबन्दी","गोरखा : दुर्गममा रहेको चुमनुब्री गाउँपालिकाका नवनिर्वाचित अध्यक्ष निमा लामा तथा संघीय सांसद हरिराज अधिकारीले शिक्षामन्त्री देवेन्द्र पौडेलसमक्ष पालिकाभित्र सञ्चालनमा रहेका विद्यालयलाई स्थायी स्वीकृति प्रदान गरिदिन माग गरेका छन्। साथै, सो गाउँपालिकामा सञ्चालित आवासीय विद्यालयहरूमा हिमाली आवासीय छात्रवृत्ति कोटा बढाउन मन्त्री पौडेलले ध्यानाकर्षण गरे। दुर्गमका विद्यार्थीले पढ्न पाउने अधिकार सुनिश्चितताका लागि पहल गर्न आफूहरूले मन्त्रीको ध्यानाकर्षण गरेको अध्यक्ष लामाले बताए। अहिले हाम्रो पालिकामा ४२० वटा हिमाली आवासीय छात्रवृत्ति कोटा छ। यसमा तत्काल २ सय थप गर्न माग गरेका छौं, लामाले भने, भौगोलिक रूपमा विकट, सडक सञ्जाल नजोडिएको पालिका भएकाले चुमनुब्रीका विद्यार्थीलाई विद्यालय आउजाउमा निकै समस्या छ। बढ्दो विद्यार्थीको चापको आधारमा अहिले भएको कोटाले माग धान्न चुनौती छ। गाउँपालिकामा सञ्चालित बुद्ध मावि पुग्न विभिन्न बस्तीबाट विद्यार्थीलाई २ दिनसम्म लाग्ने भएकाले आवासीय छात्रवृत्ति कोटा बढाउनु जरुरी रहेको उनको भनाइ छ। सो गाउँपालिकामा कक्षा १० सम्म पढाइ हुने दुईवटा विद्यालय छन्। स्थानीयहरूको पहलमा वडा३ को वुद्ध मावि र वडा२ को ल्हो माविमा कक्षा १० सम्म पढाइ हुन्छ। वडा४ गपस्थित नुब्री आधारभूत विद्यालयमा कक्षा आठसम्म पढाइ हुन्छ। २२ वटा विद्यालय रहेको त्यहाँका १९ वटामा कक्षा ५ सम्म मात्रै पढाइ हुन्छ। यी सबै विद्यालयमा गरी १ हजार १५० जना विद्यार्थी अध्ययनरत छन्। आर्थिक अवस्था कमजोर भएका, अविभावक नभएका, धेरै टाढाबाट विद्यालय धाउनुपर्ने विद्यार्थीहरूलाई प्राथमिकतामा राखेर छात्रावासलाई थप व्यवस्थित बनाउने गाउँपालिकाको योजना रहेको लामाले बताए। चुमनुब्रीको समस्या समाधान गर्न मन्त्री पौडेल सकारात्मक रहेको र तत्काल छात्रवृत्ति कोटा थप गर्ने आश्वासन दिएको उनले बताए। कक्षा १० सम्म सञ्चालन भए पनि दुवै माध्यमिक विद्यालयमा सो तहको शिक्षक दरबन्दी छैन। निमावि तहमा एउटा स्थायी दरबन्दी छ, गाउँपालिकाका शिक्षा शाखा प्रमुख बलराम पाठकले भने, ४६ जना प्रावि तहको दरबन्दीमा शिक्षक हुनुहुन्छ। अन्य सबै रिक्त छ। सरकारी स्थायी दरबन्दी नपाएपछि पालिकाले मावि राहत दरबन्दीमा ४ जना र निमावि राहत दरबन्दीमा २ जना शिक्षकको व्यवस्था गरेको छ। यही जनशक्तिबाट पठनपाठन चलिरहेको छ, पाठकले भने। शिक्षा ऐन, नियमावलीमा हिमाली क्षेत्रका एउटा कक्षामा औसतमा २५ जना विद्यार्थी हुनुपर्ने बाध्यकारी व्यवस्था गरेकोे छ। यो नियमले चुमनुब्री जस्तो दुर्गम ठाउँमा दरबन्दी थपिँदैन, गाउँपालिकाका अध्यक्ष लामाले भने, भौगोलिक विकटता भएको ठाउँमा विद्यार्थी अनुपातमा भन्दा दूरीको आधारमा दरबन्दी दिने व्यवस्था गर्नुपर्छ। एउटा कक्षामा २५ जना पुर्याउन सक्ने अवस्था दुर्गममा नहुँदा विद्यालयलाई स्थायी दरबन्दी दिनुपर्ने अध्यक्ष लामाले पेस गरेको ज्ञापनपत्रमा उल्लेख छ। लामाका अनुसार कतिपय कक्षा १० सम्मका विद्यालयमा ४० जना विद्यार्थी छन्। उनी एउटै कक्षामा २५ जना पुर्याउन सम्भव छैन। उनले भने, अर्को विद्यालयमा जान दिनभरी समय लाग्छ। त्यहाँ दरबन्दी नदिने हो भने विद्यालय चलाउन मुस्किल पर्छ। चुमनुब्री गाउँपालिका३ को बुद्ध मावि आवासीय विद्यालय हो। त्यहाँ ५ सयभन्दा बढी विद्यार्थी पढ्छन्। ल्हो माविमा करिब ९१० मा १ सय हाराहारी विद्यार्थी छन्। गाउँपालिकाको बजेटबाट शिक्षकको गुणस्तर बढाउन केही बजेट विनियोजन भइरहेको छ, पालिकाका प्रमुख प्रशासकीय अधिकृत भीमसेन श्रेष्ठले भने, दरबन्दीपूर्ति भए त्यो बजेट विद्यालयको भौतिक, प्राविधिक, आधुनिक शिक्षक सिकाइको क्षेत्रमा खर्च गर्न सकिन्थ्यो।"
ताप्लेजुङको खेवाङमा पहिरोले बगाउँदा २ जना बेपत्ता,ताप्लेजुङ : ताप्लेजुङको सिरीजङ्घा गाउँपालिका७ खेवाङमा पहिरोले बगाउँदा २ जना बेपत्ता भएका छन् । वर्षासँगै राति साढे ८ बजे झरेको पहिरोले तुलसा अधिकारी र यशोदा अधिकारीलाई बगाएको स्थानीय लक्ष्मण अधिकारीले जानकारी दिए । तुलसा सासु र यशोदा बुहारी हुन् । यशोदाका श्रीमान् विष्णु भने भागेर ज्यान जोगाउन सफल भएको लक्ष्मणले बताए । पहिराले उनीहरूको २ वटै घर बगाएको छ नजिकै रहेका पशु चौपायासमेत पुरेको बताइएको छ । अत्याधिक वर्षाका कारण जिल्लाका विभिन्न ठाउँमा ठूल्ठूला पहिरो झरेका छन् । घटनाबारे थप विवरण आउन बाँकी छ ।
ब्राउन सुगरसहित दुई जना पक्राउ,विराटनगर : लागुऔषध खैरो हेरोइन (ब्राउन सुगर)सहित बिहीबार साँझ विराटनगरबाट दुई जना पक्राउ परेका छन्। एक जना बालकसहित पक्राउ परेका दुवै जना भारतीय हुन्। पक्राउ पर्नेमध्ये एक जना भारतको अररिया सोनामनीका १८ वर्षीय विकास ठाकुर रहेको प्रहरीले जनाएको छ। १४ बर्से बालकको भने पहिचान गोप्य राखिएको छ। भारतीय नम्बर प्लेटको मोटरसाइकलमा सवार रहेका उनीहरुलाई विराटनगर महानगरपालिका१७ मटेरुवाबाट साँझ ५:३० बजेतिर पक्राउ गरिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार पक्राउ परेकाहरुको साथबाट ३६ ग्राम ब्राउन सुगर बरामद भएको छ। पारिवारिक नाता सम्बन्धका दुवै जनाविरुद्ध प्रहरीले लागुऔषध ऐनअन्तर्गतको मुद्दा चलाउने भएको छ।
"५ लाख ऋण, १० लाख चुक्ता, अर्कैको नाममा पुग्यो ५० लाखको जग्गा","विराटनगर : मोरङको जहदा गाउँपालिका७ का महावीर चौधरी मलाहा झापाको माईखोला किनारमा खर्बुजा खेती गर्छन्। खेती गरेको १८ वर्ष भयो। आर्थिक अवस्था कमजोर रहेका चौधरी परिवारको मुख्य आम्दानीको स्रोत नै खर्बुजा खेती हो। यसकै आम्दानीले २०६५ सालमा महावीरले जहदामै ९ कट्ठा ६ धुर जग्गा जोडे। त्यही आम्दानीले जोडेको जग्गा धितोमा राखेर ऋण लिँदै खेती विस्तार गरे। तर, २०७२ सालमा असिनाले खर्बुजा खेती नै नस्ट गर्यो। महावीरलाई बिपत्ति आइलाग्यो। जग्गा धितो राखी छिमेकी प्रफुल साहसँग १ लाख रुपैयाँ ऋण लिएका थिए। खेती असिनाको चुटाइमा परेपछि ऋण उक्सिएन। ऋण तिर्न नसकेका उनले २०७२ साउन १९ गते विराटनगर महानगरपालिका१९ का पशुपति साहसँग ४ लाख ऋण लिँदै जग्गा रजिष्ट्रेसन नै पास गरिदिएर। व्यावहारिक सर्त पैसा फिर्ता गरे जग्गा फिर्ता दिने पनि थियो। त्यहीँ ऋणबाट प्रफुललाई १ लाख ५० हजार पैसा दिए र पहिलो ऋणबाट उक्सिए। बाँकी रकम खर्बुजा खेतीमै लगानी गरे। घर व्यवहारसमेत चलाउन धौधौ परेपछि जग्गा राजीनामा पास गरेरै पशुपतिसँग ऋण लिएका थिए। पशुपतिले आफ्नो पैसा पाइसकेपछि महावीरलाई जग्गा फिर्ता गरिदिए। उनको पैसा तिर्न जहदा७ कै सुदेशकुमार साहसँग २०७३ असार १६ गते ५ लाख ऋण काढेका थिए। ऋण तिरिसकेपछि फिर्ता गर्ने सर्तमा त्यही जग्गा राजीनामा पास गरिदिएर सयकडा ३ रुपैयाँ ब्याजमा सुदेशसँग पैसा लिएको महावीर बताउँछन्। २०७३ सालमा लिएको ५ लाख रुपैयाँको २०७७ सालसम्ममा १० लाख २० हजार सुदेशलाई बुझाइसकेका छन्। तर, जग्गा भने फिर्ता नगरिकन मिटरब्याजी सुदेशले २०७७ पुस २० गते सुटुक्क जहदा५ का श्रवण साह तेलीलाई बिक्री गरिदिएको पाइएको छ। ब्याजसहित पैसा बुझाउँदा पनि सुदेशबाट जग्गा फिर्ता नपाएपछि उनी रनभुल्लमा परे। ५ लाख लिएकोमा सावाँ र ब्याजसहित १० लाख २० हजार बुझाएँ, महावीरले भने, लाखौंको जग्गा फिर्ता माग्न जाँदा अर्कैलाई बेचिसकेको पायौं। ५० लाखभन्दा बढी मूल्य पर्ने जग्गा फिर्ताका लागि उनी विभिन्न निकाय धाउँदाधाउँदा थाकिसकेका छन्। माटोमा रगत र पसिना बगाएर गरेको कमाइले किनेको जग्गा फिर्ता हुने आधार नबन्दा महावीर र लीलादेवी हैरान भइसकेका छन्। विपन्न अवस्थाका चौधरी दम्पती अहिले त्यही बिलौना बोकेर हिँडिरहेको छ। मनभरि पीडा बोकेर तड्पिरहेका उनीहरूको बिल्लिबाठ भएको छ। मिटरब्याजीले जग्गा बिक्री गरिदिएपछि खर्बुजा किसान महावीर २ वर्षयता पीडैपीडामा छन्। जग्गासँग सम्बन्धित प्रमाण लिएर विराटनगर आइपुगेका चौधरी दम्पती। ७ बिघा क्षेत्रफलमा खर्बुजा लगाउन महावीरले जग्गा धितो राखेर ऋण लिए पनि असिना पानीले खेती नष्ट गरिदियो। थप ऋण खोज्ने क्रममा उनी मिटरब्याजी सुदेशसम्म पुगेका हुन्। ४ वर्षको अवधिमा किस्ताकिस्ता गरेर ब्याजसहित दोब्बर बढी बुझाइसके। तर, महावीरले जग्गा फिर्ता माग्न थालेपछि सुदेशले श्रवणलाई बेचिदिए। जग्गाको पीडाले छटपटाइरहेका महावीर र लीलादेवी सरकारको सहयोग खोजिरहेका छन्। म लेखपढ नभएको मान्छे। जीविकाका लागि खेती गर्नैपर्ने बाध्यताले सबैसँग विश्वासमा कारोबार गर्ने गरेँ। ऋण लिएकामध्ये प्रफुल र पशुपतिले इमान्दारिताका साथ जग्गा फिर्ता गरिदिए, महावीर भन्छन्, सुदेशले भने बदमासीपूर्ण तरिकाले श्रवणलाई बेचिदिएको पाइयो। ऋणको सावाँ र ब्याज गरेर मसँग दोब्बर पैसा पनि लिए। खर्बुजाबाट मात्रै हुने आम्दानीले सुदेशको ऋण तिर्न नपुगेपछि महावीर पैसा कमाउन भारतको पञ्जाबसमेत गए। तीन वर्ष पञ्जाबमा कमाएको पैसा उनले सुदेशलाई नै बुझाए। ऋण लिँदा पछि उकास्ने गरी जग्गा दिएको थिएँ। खर्बुजाको आम्दानीबाट सम्भव नभएपछि ऋण तिर्नलाई तीन वर्ष पञ्जाबमा गएर मार्बल मिस्त्रीको काम गरेँ, उनले भने, सबै कमाई ऋण तिर्दैमा सकियो। अहिले जग्गा पनि मिटरब्याजीले झ्वाम पारिदिए। आफ्नो जग्गा अर्कैले जोत्न थालेपछि मात्रै बिक्री भएको थाहा पाएको महावीर बताउँछन्। अशिक्षा र सोझोपनको फाइदा उठाउँदै सुदेशले बिक्री गरिदिएको जग्गामा अहिले उनीसहित श्रवणले माछा पालनको तयारी गरिरहेका छन्। अर्कोतिर सुदेशले जग्गा श्रवणलाई बिक्री गर्दा कर छली गरेका छन्। आफूले ऋणबापत ५ लाख दिएर महावीरसँग लिएको जग्गा उनले ४ वर्षपछि श्रवणलाई ४ लाख १५ हजार ९ सय रुपैयाँमै राजीनामा पास गरिदिएको फेला परेको छ। कसैले पनि आफू घाटा खाएर जग्गा बिक्री गर्दैन। गरिबको जग्गा बिक्री गर्ने नाममा कर छली पनि गरेको देखिन्छ, घटनाको अनुसन्धान गरिरहेका एक प्रहरी अधिकारीले भने, अनुसन्धान गर्दै जाँदा महावीरसँग जग्गा किनेर कम मूल्यमा अर्कैलाई बिक्री गरेका सुदेश मिटरब्याजी रहेको पत्ता लाग्यो। जग्गा बिक्रीमा कर छलीदेखि मिटरब्याजको धन्दासम्मलाई आधार बनाएर अनुसन्धान अघि बढाएका छौं। महावीरकी पत्नी लीलादेवीबाट सुदेशले २०७४ सालमा २ लाख ७० हजार, २०७५ सालमा २ लाख, २०७६ सालमा ३ लाख लिएको देखिन्छ। २०७६ सालमा भने घरमै लगेर पैसा बुझाएको महावीरको भनाइ छ। मोरङको कटहरीस्थित जीवन विकास समाजबाट पैसा निकालेर २०७७ मा झापाको झापा गाउँपालिकामा लगेर २ लाख र सुनसरीको इनरुवामा ५० हजार रुपैयाँ महावीरले सुदेशलाई बुझाएको प्रहरी स्रोतले बतायो। राष्ट्रिय वाणिज्य बैंकको आफ्नो खाताबाट निकालेर लीलादेवीले सुदेशलाई पैसा बुझाएकी हुन्। महावीर उक्त जग्गा प्रतिकट्ठा नै ५ लाख रुपैयाँभन्दा बढीमा बिक्री हुने बताउँछन्। मिटरब्याजमा ऋण तिर्नुपर्दा समस्या भयो। मिटरब्याजीले जग्गा झ्वाम बनाइदिएपछि विलखबन्धमा परेको छु, उनले भने, न्याय माग्दै प्रहरी र प्रशासन धाएको धायै छौं। न्याय खोज्दै हामी बुढाबूढी भौतारिएको निक्कै भइसक्यो। प्रशासनले जग्गा फिर्ताका लागि पटकपटक भनिसक्दा पनि सुदेश र श्रवणले मानेका छैनन्। लीलादेवीका अनुसार बैंकबाट निकालेर दुई किस्ता तिरियो। तेस्रो किस्ता चेक काटेर बैंकमार्फत दिन खोज्दा सुदेशले मानेनन्, उनले भनिन्, नमानेपछि मेरै नाममा चेक काटेर तेस्रो किस्ताको पैसा पनि बुझाएको प्रमाण सुरक्षित छ। सुदेशले मिटर ब्याजसहित ऋण असुल गरे पनि जग्गा फिर्ता नदिएपछि आफूहरू समस्यामा परेको लीलादेवीले सुनाइन्। भनिन्, अहिले माछा पाल्नभन्दै त्यो जग्गामा पोखरी खनिरहेका छन्। चेक काटेर दिँदा आफूलाई अप्ठेरो पर्ने भएकाले नगद नै दिनुपर्ने धम्कीसहितको दबाब सुदेशले दिएको फोन रेकर्ड पनि लीलादेवीले सुरक्षित राखेकी छन्। जग्गा फिर्ताका लागि सहयोग गर्न आग्रह गर्दै सुरुमा चौधरी दम्पतीले जहदाकै मझारे प्रहरी चौकीमा उजुरी दिएका थिए। प्रहरीले दुई पक्षबीच छलफल गराउँदै ४ दिनभित्रमा जग्गा फिर्ता गर्ने भनेर सहीछापसहित कागज गरायो। तर, तत्कालीन असई श्रीप्रसाद ठाकुरले त्यो कागज नै गायव बनाइदिएको महावीर बताउँछन्। जग्गा फिर्ता नभएको भन्दै ४ दिनपछि उनीहरू प्रहरी चौकी पुगे। उल्टै असई ठाकुरले हप्काएर र थर्काएर पठाएको महावीरको भनाइ छ। नेपालभारत सीमा क्षेत्रका तस्कर र मिटरब्याजीसँग साँठगाँठ गरेको आरोप लागेका ठाकुर अहिले वडा प्रहरी कार्यालय विराटनगरमा कार्यरत छन्। असईको नियतमै खोट देखेपछि चौधरी दम्पतीले २०७८ साल साउन ३ गते जिल्ला प्रशासन कार्यालय मोरङमा निवेदन दिए। प्रशासनको निर्देशनअनुसार जिल्ला प्रहरी कार्यालयले सहजीकरण गर्न मझारे प्रहरी चौकीलाई पत्राचार गर्यो। मिटरब्याजका नाममा पैसा लगानी गरेर सर्वसाधारणको उठिबास लगाउने र जग्गा अर्कैलाई बेच्ने सुदेशलाई पक्राउ गर्न निर्देशन दिएर चौकीलाई पत्राचार गरिएको थियो। तर, असई ठाकुरसँगको साँठगाँठका कारण उनी पक्राउ परेनन्। एक दिन हामी प्रहरी चौकी पुग्दा सुदेशसहित बसेर असइ ठाकुर भोज खाँदै रहेछन्। त्यतिबेलै सीडीओ र एसपी सावलाई फोन गरेर सुदेशलाई पक्राउका लागि सहयोग गरिदिन आग्रह गर्यो, महावीरले भने, तर आफूसँगै रहेका व्यक्ति सुदेश भारतमा रहेकाले पक्राउ गर्न सकिएन भन्ने जवाफ असईले एसपी सावलाई दिएपछि हामी नाजफाव भयौं। आँखै अगाडि प्रहरी यतिसम्म गिरेको देखेपछि छक्क परेर फर्कियौं। त्यसपछि सुदेशले जिल्ला प्रशासन, जिल्ला प्रहरी, मझारे प्रहरी चौकी र महावीरसमेतलाई विपक्षी बनाएर उच्च अदालत विराटनगरमा निषेधाज्ञा माग गर्दै रिट दायर गरे। निवेदकको दाबी नपुगेको भन्दै २०७८ मंसिर १३ गते उच्चले निषेधाज्ञाको आदेश दिएन। आदेश महावीरकै पक्षमा आयो। सुदेशले दिएको रिट निवेदनमा उक्त जग्गा २०७३ सालमा आफूले पशुपति साहसँग खरिद गरी भोगचलन गर्दै आएको र घरव्यवहार चलाउन श्रवण साहलाई राजीनामा गरी हक हस्तान्तरण गरेको उल्लेख थियो। अदालतको आदेशपछि चौधरी दम्पतीले गत जेठ २५ गते प्रशासनमा पुनः निवेदन दिएका छन्। प्रशासनले कारबाही अघि बढाउन प्रहरीलाई निर्देशन दिएको छ। त्यसपछि न्यायिक समितिमार्फत प्रक्रिया अघि बढाउनुपर्ने भन्दै प्रहरीले जहदा गाउँपालिकामा छलफलका लागि पठायो। अदालतले गरेको आदेश। जेठ ३० गते गाउँपालिका उपाध्यक्ष हन्ना सोरेनको अध्यक्षतामा न्यायिक समितिको बैठक त बस्यो। तर, महावीर र उनकी पत्नी लीलादेवीलाई कुरा राख्नै दिइएन। उनीहरू बोल्नै नपाई फर्किए। महावीर भन्छन्, बैठकमा ५० भन्दा बढी असम्बन्धित व्यक्तिहरू सहभागी थिए। सीमा क्षेत्रतिरका गुण्डाहरू ल्याएर हामीलाई तर्साउने र धम्क्याउने काम गरियो। असुरक्षित महसुस गरेर फर्कियौं। गाउँपालिका उपाध्यक्ष एवं न्यायिक समितिकी संयोजक सोरेनले सहमति नजुटेपछि छलफल निष्कर्षविहीन बनेको बताइन्। पीडित पक्षले असुरक्षित महसुस गर्दै छलफलका लागि अर्को म्याद लिन अस्वीकार गरेको उनको भनाइ छ। महावीरलाई तपाईंहरूका पनि मान्छे लिएर अर्को छलफलमा आउनु भन्यौं। तर, उहाँले मान्नु भएन, सोरेनले भन्छिन्। प्रशासनमा र न्यायिक समितिमा उनीहरूले दिएको निवेदन । न्यायिक समितिले छिनोफानो गर्न नसकेपछि चौधरी दम्पती पुनः फर्किएर विराटनगर नै आएका छन्। मोरङ प्रहरी प्रमुख एसपी शान्तिराज कोइरालाले महावीर चौधरी पीडित भएको विषयमा प्रहरीले अनुसन्धान गरिरहेको बताए। एउटै जग्गा पटकपटक नामसारी भएको छ। नामसारी भएका सबैलाई बोलाएर अनुसन्धान गर्दै छौं, उनले भने, व्यावहारिक हिसाबले चौधरी परिवार मारमा परेको छ। न्याय दिन प्रहरीको सहयोग रहन्छ। सहमतिमा जग्गा फिर्ता नगरेमा प्राप्त प्रमाणका आधारमा विपक्षीविरुद्ध ठगी मुद्दा चलाउन सकिने आधार पर्याप्त रहेको एसपी कोइरालाले बताए। सोझा, गरिब र अशिक्षितलाई झुक्याएर जग्गा बिक्री गरेको देखिन्छ। मिटरब्याजमा लगानी गरेर पैसा असुलेको पनि पाइयो, उनले भने, यस विषयमा गम्भीर ढंगले अनुसन्धान भइरहेको छ। पीडकलाई कानुनअनुसार कारबाही अघि बढाउने तयारी छ। सरकारको कदमले न्यायको आशा चौधरी दम्पतीले मिटरब्याजीविरुद्ध सरकारको पछिल्लो कदमले न्यायको आशा गरेका छन्। गृह मन्त्रालयले मिटर ब्याजसम्बन्धी गतिविधिहरू भएको सूचना पाएमा सम्बन्धित जिल्ला प्रशासन कार्यालयहरूमा जानकारी गराउन सबैमा अनुरोध गरेको छ। मन्त्रालयले जेठ २७ गते विज्ञप्ति जारी गर्दै सञ्चार माध्यममा प्रकाशित मिटर ब्याजसम्बन्धी समाचारहरूप्रति ध्यानाकर्षण भएको भन्दै त्यस्ता गतिविधि भएमा प्रशासनमार्फत जानकारी गराउन आग्रह गरेको हो। मिटरब्याजमा रकम उपलब्ध गराउने र त्यसबापत कानुनविपरीत ठूलो रकम ब्याज असुल गर्ने, सम्पत्ति कब्जा गर्ने, यौनशोषण गर्ने एवं शारीरिक र मानसिक रूपमा यातना दिने लगायतका गतिविधिका बारेमा सूचना प्राप्त भएमा कारबाही अघि बढाउने सरकारको तयारी छ। सोझा, गरिब र अशिक्षितलाई झुक्याएर जग्गा बिक्री गरेको देखिन्छ। मिटरब्याजमा लगानी गरेर पैसा असुलेको पनि पाइयो। यस विषयमा गम्भीर ढंगले अनुसन्धान भइरहेको छ। पीडकलाई कानुनअनुसार कारबाही अघि बढाउने तयारी छ। शान्तिराज कोइराला, प्रहरी प्रमुख (एसपी), मोरङ मिटरब्याजमा ऋण तिर्नुपर्दा समस्या भयो। मिटरब्याजीले जग्गा झ्वाम बनाइदिएपछि विलखबन्धमा परेको छु। न्याय माग्दै प्रहरी र प्रशासन धाएको धायै छौं। प्रशासनले जग्गा फिर्ताका लागि पटकपटक भनिसक्दा पनि सुदेश र श्रवणले मानेका छैनन्। महावीर चौधरी मलाहा , पीडित, मोरङको जहदा गाउँपालिका७"
"पहिरोले घरमतान बगाउँदा सासुबुहारी बेपत्ता, घाइतेको हेलिकप्टरबाट उद्धारको तयारी","ताप्लेजुङ : ताप्लेजुङमा पहिरोले घरमतान बगाउँदा २ जना बेपत्ता भएका छन्। सिरिजङगा गाउँपालिका ७ खेवाङमा गएराती पहिरोले घर बगाउँदा स्थानीय उद्योगनाथ अधिकारीकी श्रीमती र बुहारी बेपत्ता भएका हुन्। उनका छोरा विष्णु अधिकारी गम्भीर घाइते भएका छन्। उनलाई हेलिकप्टरबाट उद्धारको तयारी भइरहेको ताप्लेजुङका प्रमुख जिल्ला अधिकारी महेशकुमार पोखरेलले जानकारी दिए। भाग्ने क्रममा उनको आँखा, छाती र टाउकोमा गम्भीर चोट लागेको खबर आएको छ। उनलाई उपचारका लागि स्थलमार्गबाट अस्पतालसम्म पुर्याउन बाढी पहिरोका कारण समस्या छ। प्रजिअ पोखरेलले भने गृह मन्त्रालय र प्रदेश सरकारसँग पनि समन्वय गरिरहेका छौँ। उद्धारका लागि हेलिकप्टर आउँछ। उनको अवस्था गम्भीर भएकाले जिल्लामा उपचारको सम्भव नदेखिएको प्रजिअ पोखरेलले बताए। यता घटनास्थलतर्फ प्रहरी टोली खटिएको ताप्लेजुङ प्रहरी प्रमूख डीएसपी कैलाश राईले जानकारी दिए। घटनाको जानकारी पाउनासाथ खेवाङ प्रहरी चौकीबाट प्रहरी टोली घटनास्थलतर्फ गएको र थप टोली ईलाका प्रहरी कार्यालय तेल्लोकबाट खटिएको डीएसपी राईले बताए। घटनास्थल पुग्नको लागि खोलाहरु बढेको र बाटो पनि भत्किएको कारण समस्या भएको छ। टोली पुगेपछि पूर्ण विवरण प्राप्त हुनेछ डिएसपी राईले भने। अधिकारीको घरमाथि सडक खनिएको थियो। सोहि सडकसँगै गएको पहिरोले घरमतान बगाएको हो। जिल्लाका अन्य स्थानमा पनि बाढी पहिरोको घटना भएपनि मानविय क्षति भने हालसम्म जानकारीमा नआएको जिल्ला प्रहरी कार्यालय ताप्लेजुङले जनाएको छ।"
बेनीजोमसोम तेस्रो सडकखण्ड अन्तिम चरणमा,"जोमसोम : जोमसोमउत्तरी कोरलानाका जोड्ने राष्ट्रिय गौरवको बेनीजोमसोम तेस्रो सडकखण्डको काम अन्तिम चरणमा पुगेको सडक निर्माण पक्षले जनाएको छ। मुस्ताङको काइको खोलादेखि कोवाङसम्मको १६ दशमलव ४ किमी ग्राभेलसहित अस्फाल्ट कालोपत्रे सडक स्तरोन्नतिको भौतिक प्रगति ९२ प्रतिशत सम्पन्न भइसकेको सडक स्तरोन्नतिको जिम्मा लिएको शर्मा गजुरमुखी जेभीले उल्लेख गरेको छ। २०७४ जेठ ३० गते बेनीजोमसोम ७६ किमी सडकको ४ वटै खण्डको एकैसाथ सम्झौता भएको थियो। जसअन्तर्गत शर्मा गजुरमुखी जेभीले म्याग्दी तातोपानीदेखि मुस्ताङको काइको खोलासम्म २३ किमी र काइको खोलादेखि कोवाङसम्मको १६ किमी सडक स्तरोन्नति गर्ने जिम्मा अलगअलग ठेक्का शर्मा गजुरमुखीले पाएको थियो। शर्मा गजुरमुखीले म्याग्दीको तातोपानीदेखि काइको खोलासम्मको भौतिक प्रगति ६० प्रतिशत सम्पन्न गर्दा काइकोदेखि कोवाङसम्मको अस्फाल्ट कालोपत्रे सडक स्तरोन्नति अन्तिम चरणमा पुर्याएको शर्मा गजुरमुखी जेभीका प्रोजेक्ट म्यानेजर नरेन्द्र न्यौपानेले बताए। उनका अनुसार काइकोकोवाङअन्तर्गत लेते खोला र सेतु खोलामा करिब १५० मिटर कालोपत्रे र सडक रंङरोगनलगायत केही फिनिसिङका कामहरू बाँकी रहेको जनाइएको छ। चालू आर्थिक वर्षको असार महिनाभित्रै बेनीजोमसोम तेस्रो खण्ड कालीगण्डकी करिडोर सडक आयोजनालाई हस्तान्तरण गर्ने तयारी भइरहेको प्रोजेक्ट म्यानेजर न्यौपानेले बताए। अस्फाल्ट कोलोपत्रे सडकको ठेक्का ५४ करोड ३० लाख रहे पनि निर्माणाधीन सडकको ग्याबिन वाल र मेसिनरी स्ट्रक्चर परिवर्तन हुँदा ८ करोड भीओ वृद्धि भएको आयोजनाका सबइन्जिनियर टीकाबहादुर थापाले बताए। उक्त खण्डको भीओ बढ्दा ६२ करोड ६४ लाख पुगेको हो। सम्झौता अवधि २०७६ मंसिर १५ गतेसम्म रहेको काइकोकोवाङखण्डको पछिल्लो म्याद २०७८ फागुन ३० गतेसम्म कायम गरिएको सबइन्जिनियर थापामगरले बताए। तेस्रो खण्डको ४ महिना म्याद थप गर्नुपर्ने उनले बताए। म्याग्दीको तातोपानीमुस्ताङको काइको खोलासम्मको ११ मिटर चौडा अल्फाल्ट कालोपत्रे सडक ठेक्का सम्झौता ६३ करोड ५२ लाख रहे पनि सो खण्डको पनि भीओ बढ्दा ७२ करोड २१ लाख लागत पुगेको छ। सो खण्डको काभ्रेभीर सडकमा रक कटिङ गरी सडक चौडा गर्नुपर्ने भएकाले सडकको भीओ बढेको आयोजनाको भनाइ छ। म्याग्दीको कमजोर भूबनोट, बर्खायामको नदी कटान र बाढी पहिरोको कारण सडक स्तरोन्नति अपेक्षा गरे अनुरूपमा भौतिक प्रगति हुन समस्या परेको शर्मा गजुरमुखी जेभीले जनाएको छ। कालोपत्रे सडक स्तरोन्नतिको भौतिक प्रगति ९२ प्रतिशत सम्पन्न भइसकेको छ। निर्माण पक्षले निरन्तर सडक स्तरोन्नति कार्यलाई नियमित गरे पनि प्राकृतिक विपद्का कारण सडक स्तरोन्नति कार्यमा सहजता उत्पन्न भएको निर्माण पक्षले जनाएको छ।बेनीजोमसोम ७६ किमी सडकको पहिलो २३ किमी सडकखण्डको काम शर्मा युनाइटेड जेभीले लिएको हो। सो सडकमा ड्रेन निर्माणसहित ११ मिटरको डीबीएसटी कालोपत्रे सडक निर्माण गर्न ६० करोड ६० लाखमा सम्झौता भएकोमा सो खण्डमा पनि १३ करोड ५० लाख भीओ बढेको थियो। उक्त सडकको हालको भौतिक प्रगति ७० प्रतिशत रहेको जनाइएको छ। यस्तै, बेनीजोमसोम ७६ किमी सडकको चौथो तथा अन्तिम खण्डअन्तर्गत मुस्ताङको खन्तीदेखि जोमसोमसम्मको १६ किमी सडकको भौतिक प्रगति ६५ प्रतिशत रहेको बेनीजोमसोमकोरला सडक आयोजनाले जनाएको छ। खन्तीजोमसोम अल्फास्ट कालोपत्रे सडकको सम्झौता लागत ७० करोड ५२ लाख रहेको छ। निर्माण कम्पनीको ढिलासुस्ती र ठेकेदार परिवर्तनले गर्दा खन्ती जोमसोमको अपेक्षा गरेअनुसार भौतिक प्रगति हुन नसकेको हो। सोही सडकअन्तर्गत ४ वटै खण्डको काम निर्माण पक्षले हिमपात, बाढी पहिरो, नदी कटान र कोरोना कहरको कारण देखाएर पटकपटक म्याद थप गर्दै आइरहेको छ। यता, जोमसोमकोरला सडकको ७ वटा खण्डमध्ये ६ वटा खण्डको सडक स्तरोन्नति सम्पन्न भई २ वर्षअघि नै कालीगण्डकी करिडोर सडक आयोजनालाई हस्तान्तरण भइसकेको आयोजनाले जनाएको छ। तर, सो सडकको चराङछोसेर २५ किमी ग्राभेल सडकको काम निर्माण कन्स्ट्रक्सनको ढिलासुस्तीले सम्पन्न हुन सकेको छैन। चराङछोसेर सडकको भौतिक प्रगति ७० प्रतिशत छ।"
"गृह मन्त्रालय र निहारिकाबीच ५ बुँदे सहमति, डीएनए परीक्षण गर्ने भएपछि तोडिन् अनसन","काठमाडौं : विभिन्न पाँचबुँदे माग राख्दै जेठ २७ गतेदेखि आमरण अनसनमा बसेकी महोत्तरी जलेश्वर९ की सोनाली कुमारी सिंह (निहारिका)ले अनसन तोडेकी छन्। बिहीबार बेलुका सरकारसँग ५ बुँदे सहमति भएसँगै गृहमन्त्री बालकृष्ण खाँणको हातबाट जुस पिएर उनले अनसन तोडेकी हुन्। गृह मन्त्रालयले प्रतिवादी शिवराम श्रेष्ठ र निहारिकाका छोराको डीएनए परीक्षणको कानुनी प्रक्रिया अघि बढाउन पहल गर्ने सहमतिसहित उनका माग सम्बोधन गर्ने सहमति भएको छ। सहमति पत्रमा निहारिका र उनको छोराको सुरक्षा आवास व्यवस्थापनका लागि गृह मन्त्रालय र महिला मन्त्रालयमार्फत पहल गर्ने, न्याय प्राप्तिका लागि राज्यका सम्पूर्ण निकाय पीडितमैत्री बनाउन पहल गर्ने, अनसनकर्ताको आर्थिक सहायताका लागि गृह मन्त्रालयमार्फत पहल गर्ने लगायतका सहमति भएको हो। सहमति पत्रमा गृहका सहसचिव शिवराम पोखरेल, उपसचिव बसन्त भट्टराई, अनसनकर्ता निहारिका, सावित्री सुवेदी, सुनिता गौतम र लोग्शरी कुँवरले हस्ताक्षर गरेका छन्। यता उच्च अदालत जनकपुरले निहारिकाको मुद्दाका अभियुक्त शिवराज श्रेष्ठलाई झिकाउने आदेश दिएको छ। अदालतमा बिहीबार बसेको न्यायधीशद्वय गुणराज ढुंगेल र रामेश्वर रेग्मीको संयुक्त इजलासले प्रत्यर्थी झिकाउन आदेश दिएको हो। उच्च अदालतमा मुद्दा दर्ता गराएपनि पेशी तोक्नमै ढिला भएको भन्दै उनले अनसन थालेकी थिइन्"
"खेवाङ पहिरोमा गम्भीर घाइते भएकाको हेलिकप्टरबाट उद्धार, मृतक सासू बुहारीको शव सदरमुकाम ल्याइयो",ताप्लेजुङ : ताप्लेजुङको खेवाङमा गएको पहिरोमा परी गम्भीर घाइते भएका विष्णु अधिकारीको हेलिकप्टरबाट उद्धार गरिएको छ। अधिकारीलाई नेपाली सेनाको हेलिकप्टरले थप उपचारका लागि कोशी अस्पताल विराटनगर लगिएको प्रमुख जिल्ला अधिकारी महेशकुमार पोखरेलले जानकारी दिए। घटनास्थलबाट उद्धार गरेर उनलाई जिल्ला सदरमुकाम फुङ्लिङ ल्याइएको थियो। यहाँ प्राथमिक उपचारपश्चात् थप उपचारका लागि विराटनगर लगिएको छ। त्यस्तै पहिरोले बेपत्ता बनाएका सोही घरका सासू र बुहारीको शव भेटिएको छ। बिहान स्थानीय र प्रहरीले शव फेला पारेका थिए। उनीहरु दुवैजनाको शवलाई हेलिकप्टरमार्फत नै पोस्टमार्टमका लागि जिल्ला अस्पताल ल्याइएको ताप्लेजुङ प्रहरी प्रमुख डिएसपी कैलाश राईले बताए। पहिरोका कारण वडाभरिका ३० घर परिवार विस्थापित भएका वडाध्यक्ष वुद्धिदाहाल बताउँछन्। बिहानको मौसम खुलेकाले केही राहत भएको तर खोलाहरु बढेकाले तर्न सक्ने अवस्था नभएको दाहालले जानकारी दिए। परिवारका अरु सदस्य झापामा बसाइ गएकाले घरमा आमा छोरो र बुहारी गरी तीनजना मात्रै बस्दै आएका थिए। यता वाड नं ८ मामांखेमा अलैंची बगानबाट झरेको पहिरो बस्ती छेउमा पुगेको तर घरमा क्षति भने नभएको स्थानीय शिक्षक देउमान मावोले बताए। फक्ताङलुङ गाउँपालिका ३ लिंखिमको सिंवाका ६० जनाले रात सिंवा माध्यमिक विद्यालयमा बिताएको प्रधानाध्यापक ओमनाथ गौतम बताउँछन्। तमोर नदीमा पानीको सतह बढेर आएपछि र सिंवा बजारको पल्लो छेउमा माथिबाट पहिरो र लेदो झरेपछि स्थानीय विद्यालयमा आएर बसेका हुन्। पहिरोले फक्ताङलुङ २ खेजेनिम चाखुमा दुई वटा खानेपानीको मुहान बगाएको छ। ४५ परिवार खानेपानीबाट बञ्चित भएको खेजेनिमका जगन पौडेलले जानकारी दिए। पौडेलका अनुसार मेथेम खोला पावर हाउसको ३० मिटर पाइप बगाउँदा सात सय परिवार विद्युत् सेवावाट बञ्चित भएका छन्। सिवादेखि तापेथोक जोड्ने सडकको अधिकांश भागमा पहिरो देखिएको र यातायात पूर्ण अवरुद्ध भएको पौडेलले जानकारी दिए।
असार १ गतेदेखि विपन्नलाई निःशुल्क रगत,"काठमाडौं : बिरामीलाई सुलभ र निःशुल्क रगत उपलब्ध गराउनका लागि सरकारको लगानी बढाउन नेपाल रेडक्रस सोसाइटीका निकाय, रक्तदाता सङ्घसंस्था र नागरिक समाजले गरिरहेको पहलले अर्को सफलता प्राप्त गरेको छ। काठमाडौंस्थित कान्ति बाल अस्पताल महाराजगञ्ज र परोपकार प्रसूति तथा स्त्रीरोग अस्पताल थापाथलीमा उपचार गर्ने बागमती प्रदेशका विपन्न बासिन्दाले यही असार १ गतेदेखि निःशुल्क रगत सेवा पाउने भएका छन्। यसका लागि केन्द्रीय रक्तसञ्चार सेवा विभाग र जिल्ला स्वास्थ्य कार्यालय काठमाडौँबीच सम्झौता भएको छ। सो सम्झौतामा विभागका निर्देशक दिव्यराज पौडेल र कार्यालयका प्रमुख वसन्त अधिकारीले हालै हस्ताक्षर गर्नुभएको थियो। यसमा लाग्ने खर्च बागमती प्रदेश सरकारले बेहोर्ने जनाइएको छ। यसअघि काठमाडौँको वीरअस्पताल र टोखा चन्डेश्वरी अस्पतालमा उपचार गर्ने बागमती प्रदेशका विपन्न बासिन्दाले गत चैतदेखि निःशुल्क रगत सेवा पाउने गरी केन्द्रीय रक्तसञ्चार सेवा विभाग र जिल्ला स्वास्थ्य कार्यालय काठमाडौँबीच सम्झौता भएको थियो। काठमाडौँका अन्य सरकारी अस्पतालमा पनि यो सेवा विस्तार गर्न पहल भइरहेको छ। बागमती प्रदेशको अरू जिल्लामा पनि यस्तै खालको सम्झौता हुन लागेका विभागका निर्देशक पौडेलले जानकारी दिए। यसअघि कीर्तिपुर र टोखा नगरपालिकाका बासिन्दालाई निःशुल्क रक्तसेवा उपलब्ध गराउन पालिका र रेडक्रसबीच सम्झौता भइसकेको उनले बताए। गण्डकी प्रदेशमा प्रदेश सरकारको आर्थिक सहयोगमा गत फागुन १ गतेदेखि रेडक्रसका निकायले निःशुल्क रक्तसेवा सुरु गरिसकेका छन्। अन्य प्रदेशमा पनि विभिन्न पालिकाको आर्थिक सहयोगमा ती पालिका क्षेत्रमा निःशुल्क सेवा अभियान बढ्दै छ। यस अभियानलाई अघि बढाउन सहयोग गर्ने सम्पूर्ण महानुभाव, नेतृत्व र निकायमा आभार व्यक्त गर्दै थप सहयोगको अपेक्षा नेपाल रेडक्रसले गरेको छ। रासस"
हतियार र लागुऔषधसहित सुनसरीबाट एकजना पक्राउ,"विराटनगर : हतियार र लागुऔषधसहित सुनसरीबाट प्रहरीले एकजनालाई पक्राउ गरेको छ । इटहरी उपमहानगरपालिका३ का १९ वर्षीय रोहित राई पक्राउ परेका हुन् । उनलाई कोसी गाउँपालिका२ बाट कटुवा पेस्तोल र लागुऔषधसहित पक्राउ गरिएको सुनसरी प्रहरी प्रमुख एसपी सञ्जयसिंह थापाले जानकारी दिए । विशेष सूचनाका आधारमा प्रहरी टोली परिचालन गरेर पेस्तोल, गोलीको खोका तथा लागुऔषध डाइजापाम र नाइट्रोसन १०१० एम्पुल एवं लुपिजेसिक ३ एम्पुल र ट्रामाडोल ३,३७५ पिससहित राईलाई पक्राउ गरिएको थापाको भनाइ छ । प्रहरीले उनीविरुद्ध हातहतियार खरखजना र लागुऔषध ऐनअन्तर्गतको मुद्दा चलाउन बिहीबार अदालतबाट म्याद थप गरेर अनुसन्धानको बाँकी प्रक्रिया अघि बढाएको छ । राईले भारतबाट हतियार र लागुऔषध लिएर आएको हुनसक्ने प्रहरीको आशंका छ । एसपी थापाले अनुसन्धानपछि वास्तविकता पत्ता लाग्ने जानकारी दिए ।"
नुवाकोटमा स्कुटरसहित भीरबाट खोलामा खसिन् शिक्षिका,नुवाकोट : नुवाकोटको दुप्चेश्वर गाउँपालिका६ का राधिका आचार्यको शुक्रबार बिहान विद्यालय पढाउन जाँदै गर्दा लडेर मृत्यु भएको छ। तादी गाउँपालिका४ स्थित सुन्दरा माध्यमिक विद्यालयमा पढाउन जाने क्रममा ३५ वर्षीया आचार्य चढेको स्कुटर दुर्घटना भइ भीरबाट खस्दा तादी खोलाले बगाएर उनको मृत्यु भएको जिल्ला प्रहरी कार्यालयका प्रहरी नायब उपरीक्षक रुपक खड्काले जानकारी दिए। खड्काका अनुसार तादी४ स्थित पागेंपाखा भन्ने ठाउँमा पुग्दा आचार्य चढेको बा९७ प ६९२५ नं स्कुटर अनियन्त्रित भइ भीरबाट खसेर तादी खोलामा पुगेको थियो। खोलाले बगाउँदा शिक्षिका आचार्यको मृत्यु भएको हो। घटनास्थलभन्दा ५०० मी तलबाट उद्धार गरे पनि उनलाई बचाउन भने नसकिएको प्रहरीले जनाएको छ। उनी उक्त विद्यालयमा निमावि तहमा स्थायी शिक्षकका रुपमा कार्यरत थिइन्। रासस
दुई दशकपछि परिवारको सम्पर्कमा,"विराटनगर : कमजोर पारिवारिक आर्थिक अवस्थालाई मजबुद बनाउने योजनासहित धन कमाउन मोरङको पथरीशनिश्चरे नगरपालिका२ किराँत चोकका रेवतबहादुर लिम्बू २१ वर्षअघि मलेसियातिर लागे। वैदेशिक रोजगारीका लागि २०५८ साल फागुनमा मलेसिया जाँदा उनी २९ वर्षका थिए। साधारण लेखपढ थियो। टाठाबाठा पनि थिएनन्। पैसो कमाएर परिवारलाई खुसी र सुखसयलमा राख्ने सपना साँचेर बिदेसिएका उनी १ वर्षसम्म त सम्पर्कमै थिए। त्यसपछि परिवारसँग सम्पर्क टुट्यो। रेवतबहादुर एकाएक सम्पर्कविहीन बनेपछि परिवारमा चिन्ता थपियो। परिवार पिरोल्लियो। उनी उतै बेपत्ता भए। परिवारका सदस्यले धेरैतिर खोजी गरे। सकेसम्म हारगुहार गरे पनि अवस्था पत्ता नलागेपछि परिवारले माया मारे। अम्बरबहादुर लिम्बू र रनमाया लिम्बूका ७ भाइमध्ये उनी अन्तरे छोरा हुन्। ३ जना दिदीबहिनी छन्। काठमाडौंसम्म पुर्याएर मलेसिया मैले नै उडाएको थिएँ, रेवतबहादुरका कान्छा भाइ प्रवेश लिम्बूले भने, विदेश पुगेको १ वर्षपछि दाजु सम्पर्कविहीन हुँदा परिवारमा परेको पीडाको बयान गरी साध्य छैन। अहिले भने २१ वर्षपछि परिवारका सदस्यसँग रेवतबहादुरको भेट भएको छ। अहिले उनी ५० वर्षका छन्। दाजु जीवित हुनुहुन्छ जस्तो लागेकै थिएन। हामीले माया मारिसकेका थियौं, प्रवेशले भने, यतिका वर्षसम्म कसरी मलेसियामै रहनु भयो भनेर बुझ्न पाएका छैनौं। परिवारसँग सम्पर्क विच्छेदको कारण पनि बुझ्दै छौँ। उनका अनुसार रेवतबहादुरको स्मरणशक्ति कमजोर छ। शारीरिक एवं मानसिक रूपमा कमजोर अवस्थामा भेटिएका उनलाई उपचारका लागि विराटनगरको न्युरो अस्पतालमा भर्ना गरिएको छ। सुरुमा भेट हुँदा दाजुभाइ कसैलाई पनि नचिनेका रेवतबहादुरको ८७ वर्षीया आमा रनमायालाई देखेपछि भने आँखाभरि आँसु आएको प्रवेशले बताए। रेवतबहादुर आएपछि विदेश गएका पति फर्किएर आउने आशामा लामो समयदेखि बसेकी पत्नी तारा लिम्बू पनि खुसी भएकी छन्। सम्पर्कविहीन भएका पतिलाई २ दशकपछि उनले पाइन्। रेवतबहादुर र ताराबीच २०५४ सालमा विवाह भएको थियो। उनीहरूका एउटी छोरी छन्। छोरी पूर्णिमा शारीरिक रूपले अपांग छिन्। उनी डेढ वर्षकी हुँदा रेवतबहादुर बिदेसिएका थिए। अहिले पूर्णिमा लगभग २३ वर्षकी भइन्। पति हराए पनि परिवारका सदस्यको सहयोगमा अपांग छोरीलाई हुर्काएर तारा बसिन्। छोरीलाई यताउता गराउन अर्कैको सहयोग लिनुपर्छ। ह्वीलचेयरको सहारा चाहिन्छ। राम्ररी बोल्न सक्दिनन्। यसरी भयो परिवारसँग भेट मलेसियाबाट ३ महिनाअघि रेवतबहादुर नेपाल फर्किएको खुलेको छ। तर, घर भने गएनन्। डेढ महिनासम्म काठमाडौं बसेको पत्ता लागेको दाजु दिलमानले बताए। डेढ महिनादेखि मोरङको बेलबारी नगरपालिका१ मा दुर्गा भट्टराईले सञ्चालन गरेको नमस्ते होटलमा बस्दै आएको खुलेको छ। प्रहरीका अनुसार होटलमा रेवतबहादुर बस्ने र खाने मात्रै गर्थे। तर पैसा चाहिँ तत्कालै तिर्ने गरेको होटल सञ्चालकले प्रहरीलाई बताएका छन्। ठेगाना पूर्वकै विभिन्न ठाउँ बताउने गरेको पाइएको छ। होटलमै बस्दा एकपटक घर पथरी हो पनि भनेका रहेछन्, इलाका प्रहरी कार्यालय बेलबारीका प्रहरी निरीक्षक खगेन्द्र धमलाले भने, बुधबार एकाएक बिरामी परेपछि प्रहरीलाई खबर आयो। अन्योलताका बीच पथरी प्रहरीसँग समन्वय गरेर खोजी थाल्दा परिवार पत्ता लगाउन सफल भइयो। धमलाका अनुसार रेवतबहादुरले बिर्सिएको आफ्नो घर संयोगले पत्ता लाग्यो। स्पष्ट ठेगाना नखुले पनि इलाका प्रहरी कार्यालय पथरीले परिवारका सदस्यको खोजी थालेको थियो। बिरामी भएर बोल्न नसक्ने अवस्थामा प्रहरीले फेला पारे पनि परिवारका सदस्य सम्पर्कमा आएपछि सबै कुरा यकिन गरी जिम्मा लगाएर पठाइएको उनले बताए। रेवतबहादुरको साथमा ४ लाख ४२ हजार रूपैयाँ नगद र एउटा राहदानी फेला परेको जानकारी धमलाले दिए। राहदानीमा ठेगाना मोरङ मात्रै उल्लेख थियो। पछि परिवारका सदस्य सम्पर्कमा आएपछि यकिन गर्दै होटलबाट बिरामी अवस्थामा ल्याएर जिम्मा लगाइयो, प्रनि धमलाले भने, धेरै पटक सोधेपछि एउटा कुरा मात्रै बोल्ने भएकाले पनि कुरा बुझ्न सुरुमा गाह्रो भयो। स्वास्थ्य अवस्था कमजोर बन्दै गएपछि केही दिनदेखि होटलले पनि खानपानमा कडाइ गरेको पाइएको उनको भनाइ छ। माया मारेको व्यक्ति २१ वर्षपछि भेट्दा परिवारका सदस्य अत्यन्तै खुसी भएका छन्। उनीहरू चकित पनि भए, धमलाले भने, यति लामो समयसम्म हराएर अहिले भेटिनु पनि अचम्मको घटना हो। साथमा भेटिएका सबै सामग्री र नगद परिवारका सदस्यलाई जिम्मा लगाएर पठायौं। उनका अनुसार रेवतबहादुरसँग रहेको एउटा मोबाइलमा नवलपरासीका १ जना र मलेसियामा रहेका १ जना नेपालीको मात्रै नम्बर थियो। मलेसियामा रहेकासँग सम्पर्क गर्दा रेवतबहादुरले म घर पथरी पुगिसकें भनेका रहेछन्, उनले भने, मलेसियामा भएको सम्पर्कले पनि परिवारका सदस्य पत्ता लगाउन सहज भयो। घर पथरी भए पनि बेलबारीमा आएर डेढ महिनादेखि बसेकाले उनी मानसिक रूपमा कमजोर रहेको आंकलन गर्न सकिने प्रनि धमला बताउँछन्।"
बालिका करणी आरोपमा जनप्रतिनिधि पक्राउ,रोल्पा : एक बालिकालाई करणी गरेको आरोपमा रोल्पाका एक जनप्रतिनिधि पक्राउ परेका छन्। बालिकालाई करणी गरेको आरोपमा त्रिवेणी गाउँपालिका६ का वडा सदस्य ३५ वर्षीय मोहन केसी पक्राउ परेका हुन्। गत जेठ ३० गते केसीले बालिकालाई जबर्जस्ती करणी गरेको उजुरी परेपछि प्रहरीले उनलाई पक्राउ गरेको हो। केसीलाई पक्राउ गरी रोल्पा जिल्ला अदालतबाट सात दिनको म्याद थप गरी आवश्यक अनुसन्धान अघि बढाइएको जिल्ला प्रहरी कार्यालयले जनाएको छ। रासस
"बहिनीको खुकुरी प्रहारबाट दिदी गम्भीर घाइते, उपचारमा समस्या","विराटनगर : मोरङको पथरीशनिश्चरे नगरपालिका१ पानी ट्यांकीमा बिहीबार राति बहिनीको खुकुरी प्रहारबाट दिदी गम्भीर घाइते भएकी छन्। इलाका प्रहरी कार्यालय पथरीका डीएसपी वेदप्रसाद गौतमका अनुसार २९ वर्षीया सुमित्रा राईले आफ्नै दिदी ४० वर्षीया लक्ष्मी राईलाई राति ९ बजेतिर खुकुरी प्रहार गरेकी हुन्। घाँटीमा खुकुरी प्रहार गरिएकी लक्ष्मीको अवस्था गम्भीर छ। उनको विराटनगरस्थित नोबेल शिक्षण अस्पतालमा उपचार भइरहेको गौतमले बताए। सामान्य घरयासी विवादका कारण घटना भएको पाइएको जानकारी उनले दिए। प्रहरीका अनुसार वृद्ध अवस्थाका बाबु र आमाको हेरचाह गरेर दिदीबहिनी दुवै जना माइती घरमै बस्दै आएका थिए। गाउँ मात्रै डुलिरहने गरेका कारण घरमा पनि समय दिनुपर्छ भनेर सम्झाईबुझाई गर्ने क्रममा आक्रोसित भइ बहिनीले दिदीमाथि नै खुकुरी प्रहार गरेको प्रहरीको प्रारम्भिक अनुसन्धानबाट खुलेको छ। घटनामा प्रयोग गरिएको खुकुरीसहित सुमित्रालाई प्रहरीले पक्राउ गरेको छ। उनीविरुद्ध ज्यान मार्ने उद्योगको मुद्दा चलाउने प्रहरीको तयारी छ। यसैबीच नोबेल अस्पतालमा उपचाररत घाइतेको उपचारमा रकमको अभाव देखिएको छ। पारिवारिक आर्थिक अवस्था कमजोर रहेका कारण घाइतेको उपचारमा समस्या भएको हो। परिवारको आर्थिक अवस्था एकदमै कमजोर छ, डीएसपी गौतमले भने, खर्च अभावका कारण उपचारका लागि चन्दा संकलन गर्नुपर्ने अवस्था रहेछ।"

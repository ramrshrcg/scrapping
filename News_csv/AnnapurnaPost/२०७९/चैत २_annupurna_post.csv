शीर्षक,विवरण
संवैधानिक मर्मको बर्खिलाप,"संविधान वा कानुनी व्यवस्था जस्तोसुकै भए पनि महिलालाई अघि बढाउँछौं, राष्ट्रपति नै महिला बनाउँछौं, वा उपराष्ट्रपति महिला बनाउँछौं भनेर उनीहरूले विशाल छाती बनाउन सक्नुपर्ने थियो। पितृसत्तात्मक सोच र व्यवहारभन्दा माथि उठ्ने हिम्मत उनीहरूले गरेनन्। संविधानको धारा ७० मा राष्ट्रपति र उपराष्ट्रपतिको निर्वाचन फरकफरक लिंग वा समुदायको प्रतिनिधित्व हुने गरी गर्नुपर्नेछ भन्ने व्यवस्था आफैंमा सिंगो संविधानको मर्मविपरीत छ भन्न हिच्किचाउनु पर्दैन। किनभने हाम्रो संविधानको मर्म त्यो होइन। मर्म त समावेशी र समानुपातिक हो, जहाँ राज्यका सबै निकायमा महिलालाई प्रतिनिधित्वको हक छ। र हुनुपर्नेमा वा लेखिएको धारा ७० को त्यही छिद्रलाई समातेर सत्तारूढ दलहरू पुरुषलाई उम्मेदवार बनाएर जसैगरी जिताउन कसरत गरेका जो छन्। संविधान वा कानुनी व्यवस्था जस्तोसुकै भए पनि महिलालाई अघि बढाउँछौं, राष्ट्रपति नै महिला बनाउँछौं, वा उपराष्ट्रपति महिला बनाउँछौं भनेर उनीहरूले विशाल छाती बनाउन सक्नुपर्ने थियो। पितृसत्तात्मक सोच र व्यवहारभन्दा माथि उठ्ने हिम्मत उनीहरूले गरेनन्। संवैधानिक व्यवस्था भएअनुसार संसद्मा ३३ प्रतिशत महिला पुर्याउन समानुपातिकको मात्रै भर पर्ने, त्यसमा पनि नेताका आसेपासे र पारिवारिक सदस्य राख्ने दलका शीर्ष नेतृत्वको शैली महिलाका हकमा मुखमा रामराम बगलीमा छुरा प्रकारकै हो। स्थानीय तहका प्रमुख, उपप्रमुख फरकफरक लिंगको हुनुपर्ने व्यवस्थामा पनि दलहरूले महिलालाई अधिकतम रूपमै सीमित गरिरहेका छन्। अब उपराष्ट्रपतिमा विपक्षी र साना दलबाट महिला उम्मेदवार भए पनि अंकगणितीय हिसाबमा सत्तारूढ दलकै पुरुष उम्मेदवारले जित्ने निश्चितप्रायः छ। संविधान आफैंमा बोल्दैन, त्यसलाई बोलाउने भनेको कार्यान्वयन गरेर हो। अक्षर र शब्दहरूका सिधासिधा अर्थमात्रै हुँदैनन्, मर्महरूले तिनलाई प्राण दिन्छन्। नेपालको संविधानमा लेखिएका अक्षर र शब्दका केही खास मर्महरू छन्। जस्तो समानुपातिक समावेशिता यसको एउटा प्रमुख मर्म हो। यो संविधानको सबैभन्दा ठूलो विशिष्टता नै समावेशिता हो। प्रमुख दलका प्रमुख नेताले संविधानको महिमागान गर्दा यिनै कुरा दोहोर्याउन बिर्सदैनन्। बिर्सन्छन् त केवल त्यसको कार्यान्वयन। संविधानले नै राज्यका सबै निकायमा महिलालाई समानुपातिक समावेशी सिद्धान्तका आधारमा सहभागी हुनेछ भनेको छ। त्यसैले राष्ट्रपतिमा पुरुष निर्वाचित भइसकेपछि पनि सत्तारूढ दलका मुख्य हिस्सेदारहरूले उपराष्ट्रपतिमा महिलालाई ठाउँ नदिन पुरुषलाई उम्मेदवार बनाउनु संवैधानिक मर्मको बर्खिलाप छ। राष्ट्रका प्रमुख जिम्मेवारीमा महिलालाई पुर्याउन व्यवहारतः सत्तारूढ दलहरूले उपराष्ट्रपतिमा महिलालाई उम्मेदवार बनाउन सक्नुपथ्र्याे। अब कम्तीमा उनीहरूले संविधानको धारा ७० को वाक्यांशबाट वा हटाएर र राख्न संशोधनको पहल गर्नुपर्छ।"
द्वन्द्वपीडितलाई पीडा थप्ने गरी विधेयक,"प्रधानमन्त्री पुष्पकमल दाहाल प्रचण्ड विरुद्ध रिट दर्ता गर्न भनी सर्वोच्च अदालतको संयुक्त इजलासले सो व्याख्या गरेको थियो। यस्तो व्याख्या लगत्तै सरकारले बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन संशोधन विधेयक संसद्मा दर्ता गरेको छ। यसले एक दशक लामो सशस्त्र द्वन्द्वको पीडामाथि खेलबाड भएको पीडित बताउँछन्। काठमाडौं : सर्वोच्च अदालतले द्वन्द्वकालमा भएका गम्भीर मानवअधिकार उल्लंघनको घटनालाई विभिन्न कारण देखाएर अनन्तकालसम्म अल्झाइ राख्न नमिल्ने व्याख्या गर्यो। संक्रमणकालीन न्यायसम्बन्धी संयन्त्र निष्क्रिय भएकै आधारमा मुलुकको फौजदारी न्याय प्रक्रिया निष्प्रभावी हुन नसक्ने अदालतको ठहर थियो। प्रधानमन्त्री पुष्पकमल दाहाल प्रचण्ड विरुद्ध रिट दर्ता गर्न भनी सर्वोच्च अदालतको संयुक्त इजलासले सो व्याख्या गरेको थियो। यस्तो व्याख्या लगत्तै सरकारले बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन संशोधन विधेयक संसद्मा दर्ता गरेको छ। यसले एक दशक लामो सशस्त्र द्वन्द्वको पीडामाथि खेलबाड भएको पीडित बताउँछन्। द्वन्द्वपीडित सुमन अधिकारी भन्छन्, जुन जटिलता पीडित मात्र नभई राज्य संयन्त्र र राजनीतिक दलका नेतृत्वलाई समेत महँगो पर्न सक्छ। सत्यनिरुपण तथा मेलमिलाप आयोग पूर्वअध्यक्ष गणेशदत्त भट्ट विधेयकमा रहेका केही प्रस्तावित व्यवस्थाहरू माथि द्वन्द्वपीडित र अधिकारकर्मीहरूले असन्तुष्टि रहेको बताउँछन्। सरोकारवालाहरूलाई विश्वासमा लिएर विधेयक संसद्मा पेस हुन सकेको भए असन्तुष्टिको यो व्यवस्था आउने थिएन, उनी भन्छन्, ढिलो भए पनि संशोधन विधेयक संसद्मा पेस भएको छ। जुन सकारात्मक कार्य हो। ऐनका व्यवस्था र संशोधन प्रस्ताव यहाँ समेटिएको छ। (ट) व्यक्ति बेपत्ता पार्ने कार्य भन्नाले देहायका कुनै कार्य सम्झनुपर्छ : (१) कानुनबमोजिम पक्राउ गर्न, अनुसन्धान तहकिकात गर्न वा कार्यान्वयन गर्न अख्तियारी पाएको व्यक्ति वा सुरक्षाकर्मीले पक्राउ गरेको, हिरासतमा राखेको वा अन्य कुनै किसिमले नियन्त्रणमा लिएको व्यक्तिलाई मुद्दा हेर्ने अधिकारी समक्ष उपस्थित नगराउने, मुद्दा हेर्ने अधिकारी समक्ष प्रचलित कानून बमोजिम उपस्थित गराउनु पर्ने अवधि व्यतीत भएपछि पनि सरोकारवालालाई भेटघाट गर्न नदिने वा निजलाई कहाँ, कसरी र कुन अवस्थामा राखिएको छ भन्ने सम्बन्धमा जानकारी नदिने, (६) खण्ड (ट) झिकिएको छ परिच्छेद २३ आयोगको गठन : (१) सशस्त्र द्वन्द्वका क्रममा भएका मानव अधिकारको गम्भीर उल्लंघनसम्बन्धी घटना र त्यस्तो घटनामा संलग्न व्यक्तिहरूको बारेमा सत्य अन्वेषण तथा छानबिन गरी वास्तविक तथ्य जनसमक्ष ल्याउन, पीडक र पीडितबीच मेलमिलाप गराउन, पीडितलाई परिपूरणको व्यवस्था लगायत त्यस्तो घटनासँग सम्बन्धित गम्भीर अपराधमा संलग्न व्यक्तिलाई कानुनी कारबाहीको लागि सिफारिस गर्ने काम समेतका लागि नेपाल सरकारले नेपाल राजपत्रमा सूचना प्रकाशन गरी छुट्टाछुट्टै रूपमा स्वतन्त्र, निष्पक्ष, जवाफदेही र उच्चस्तरीय बेपत्ता पारिएका व्यक्तिको छानबिन आयोग र सत्य निरूपण तथा मेलमिलाप आयोग गठन गर्नेछ। मूल ऐनको दफा ३ मा संशोधन : मूल ऐनको दफा ३ को उपदफा (१) मा रहेका मानव अधिकारको गम्भीर उल्लंघन भन्ने शब्दहरूको सट्टा मानव अधिकारको उल्लंघन तथा मानव शब्दहरू राखी सोही उपदफामा रहेका त्यस्तो घटनासँग अधिकारको गम्भीर उल्लंघन भन्ने सम्बन्धित गम्भीर अपराधमा भन्ने शब्दहरूको सट्टा मानव अधिकारको गम्भीर उल्लंघनमा भन्ने शब्दहरू राखिएका छन्। पदावधि : (१) यो दफा प्रारम्भ भएपछि नियुक्त हुने अध्यक्ष तथा सदस्यको पदावधि एक वर्षको हुनेछ ।उपदफा (१) मा जुनसुकै कुरा लेखिएको भए तापनि दफा ३८ को उपदफा (२) बमोजिम आयोगको कार्यावधि थप भएको अवस्थामा नेपाल सरकारले अध्यक्ष तथा सदस्यको पदावधि थप गर्न वा दफा ४ बमोजिमको योग्यता भएका अन्य व्यक्तिलाई दफा ३ बमोजिम नियुक्त गर्न सक्नेछ ।(२) उपदफा (१) र (१क) मा जुनसुकै कुरा लेखिएको भए तापनि अध्यक्ष वा कुनै सदस्यमा कार्यक्षमताको अभाव भएमा वा निज खराब आचरणमा लागेमा नेपाल सरकारले पूर्वप्रधानन्यायाधीशको अध्यक्षतामा तीन सदस्यीय एक छानबिन समिति गठन गर्नेछ र सो समितिको सिफारिसमा नेपाल सरकारले त्यस्तो अध्यक्ष वा सदस्यलाई पदबाट हटाउन सक्नेछ । तर, त्यस्तो आरोप लागेको अध्यक्ष वा सदस्यलाई सफाई पेस गर्ने मौकाबाट वञ्चित गरिने छैन ।(३) उपदफा (२) बमोजिम अध्यक्ष वा सदस्य उपरको आरोप छानबिनसम्बन्धी अन्य व्यवस्था तोकिएबमोजिम हुनेछ ।८(४) यस दफामा जुनसुकै कुरा लेखिएको भए तापनि यो दफा प्रारम्भ हुँदाका बखत बहाल रहेका अध्यक्ष तथा सदस्यको पदावधि संवत् २०७५ साल चैत मसान्तसम्म कायम रहनेछ ।तर दफा ७ को उपदफा (३) बमोजिम पदपूर्ति भएकोमा त्यस्ता अध्यक्ष तथा सदस्यको पदावधि स्वत : समाप्त भएको मानिनेछ मूल ऐनको दफा ६ मा संशोधन : मूल ऐनको दफा ६ को सट्टा देहायको दफा ६ राखिएको छ : पदावधि : (१) यो दफा प्रारम्भ भएपछि नियुक्त हुने अध्यक्ष तथा सदस्यको पदावधि नियुक्ति भएको मितिले दुई वर्षको हुनेछ ।(२) उपदफा (१) मा जुनसुकै कुरा लेखिएको भए तापनि अध्यक्ष वा सदस्यमा कार्यक्षमताको अभाव भएमा वा निजले पद अनुकूलको आचरण नगरेमा सोको छानबिन गर्न नेपाल सरकारले पूर्वप्रधानन्यायाधीशको संयोजकत्वमा तीन सदस्यीय एक छानबिन समिति गठन गर्नेछ ।(३) उपदफा (२) बमोजिमको छानबिन समितिले छानबिन गरी त्यस्तो अध्यक्ष वा सदस्यलाई पदबाट हटाउन सिफारिस गरेमा नेपाल सरकारले त्यस्तो अध्यक्ष वा सदस्यलाई पदबाट हटाउनेछ । तर पदबाट हटाउनु अघि त्यस्तो अध्यक्ष वा सदस्यलाई सफाई पेश गर्ने मौका दिनु पर्नेछ ।(४) यस दफाबमोजिमको छानबिन सम्बन्धी अन्य व्यवस्था तोकिएबमोजिम हुने छ । ७ पद रिक्त हुने अवस्था : (१) देहायको अवस्थामा अध्यक्ष वा सदस्यको पद रिक्त भएको मानिनेछ : (क) निजले प्रधानमन्त्री समक्ष आफ्नो पदबाट राजीनामा दिएमा,दफा ५ बमोजिम निज आफ्नो पदमा बहाल रहन अयोग्य भएमा, (ख१) दफा ६ को उपदफा (१) र (४) बमोजिम पदावधि समाप्त भएमा,(घ) दफा ६ को उपदफा (२) बमोजिम निज आफू बहाल रहेको पदबाट हटेमा, निजको मृत्यु भएमा । मूल ऐनको दफा ७ मा संशोधन : मूल ऐनको दफा ७ को उपदफा (१) को,(१) खण्ड (ख१) को सट्टा देहायको खण्ड (ख१) राखिएको छ : (ख१) दफा ६ को उपदफा (१) बमोजिम पदावधि समाप्त भएमा, खण्ड (ग) मा रहेका दफा ६ को उपदफा (२) बमोजिम निज आफू बहाल रहेको भन्ने शब्दहरूको सट्टा दफा ६ को उपदफा (३) बमोजिम भन्ने शब्दहरू राखिएका छन् । परिच्छेद३आयोगको काम, कर्तव्य र अधिकार१३ आयोगको काम, कर्तव्य र अधिकार : (१) आयोगको काम, कर्तव्य र अधिकार देहाय बमोजिम हुनेछ : (क) मानव अधिकारको गम्भीर उल्लंघनसम्बन्धी घटनाको छानबिन, सत्य अन्वेषण तथा अभिलेखन गरी वास्तविक तथ्य जनसमक्ष ल्याउने(ख) पीडित तथा पीडकको यकिन गर्ने,(ग) पीडक र पीडितबीच मेलमिलाप गराउन पहल गर्ने तथा मेलमिलाप गराउने,(घ)पीडित वा निजको परिवारका सदस्यलाई उपलब्ध गराउनु पर्ने परिपूरणको सम्बन्धमा सिफारिस गर्ने,(ङ) मेलमिलाप नभएका तथा क्षमादानमा नपरेका पीडकलाई कारबाहीका लागि सिफारिस गर्ने,(च) पीडितलाई तोकिएबमोजिमको परिचयपत्र तथा छानबिन पछिको जानकारी उपलब्ध गराउने,(छ) यस ऐनमा उल्लिखित अन्य काम गर्ने, गराउने ।(२) प्रचलित कानुनमा जुनसुकै कुरा लेखिएको भएतापनि सशस्त्र द्वन्द्वको क्रममा भएका घटनासँग सम्बन्धित विषयमा विभिन्न अदालत तथा निकायमा विचाराधीन मुद्दाहरू सम्बन्धित अदालत तथा निकायसँगको परामर्शमा आयोगले छानबिन गर्नेछ ।(३) प्रचलित कानुनमा जुनसुकै कुरा लेखिएको भए तापनि सशस्त्र द्वन्द्वको क्रममा भएका घटनासँग सम्बन्धित विषयमा विभिन्न निकायमा विचाराधीन उजुरीहरू आयोगले छानबिन गर्नेछ ।(४) कुनै घटना शसस्त्र द्वन्द्वको क्रममा भएको हो वा होइन भन्ने विवाद भएमा त्यसको निर्णय आयोगले गर्नेछ ।(५) यस ऐनबमोजिम बेपत्ता पारिएका व्यक्तिका सम्बन्धमा बेपत्ता पारिएका व्यक्तिको छानबिन आयोग र मानव अधिकारको गम्भीर उल्लंघनसम्बन्धी अन्य घटनाका सम्बन्धमा सत्य निरूपण तथा मेलमिलाप आयोगले छानबिन गर्नेछ ।(६) आयोगले मानव अधिकारको गम्भीर उल्लंघनसम्बन्धी घटनाको छानबिन देहायको आधारमा गर्न सक्ने छ ।(क)पीडित वा निजको तर्फबाट कसैले आयोग समक्ष उजुरी दिएमा,(ख) आयोगलाई कुनै स्रोतबाट जानकारी प्राप्त भएमा,(ग)आयोगले छानबिन गर्न उपयुक्त सम्झेमा ।(७) आयोगमा उजुरी दिने कार्यमा बालबालिका, जेष्ठ नागरिक, अपांगता भएका तथा यौनजन्य हिंसामा परेका व्यक्तिलाई सहजता प्रदान गर्न आयोगले तोकिए बमोजिम छुट्टै व्यवस्था गर्न सक्नेछ । (८) आयोग समक्ष उजुरी दिने कार्यविधिसम्बन्धी अन्य व्यवस्था तोकिएबमोजिम हुनेछ । मूल ऐनको दफा १३ मा संशोधन : मूल ऐनको दफा १३ को, (१) उपदफा (१) को खण्ड (क) पछि देहायका खण्ड (क१), (क२), (क३) र (क४) थपिएका छन् : (क१) मानव अधिकारको उल्लंघन तथा मानव अधिकारको गम्भीर उल्लंघनको प्रवृत्ति, प्रकृति, गम्भीरता तथा सशस्त्र द्वन्द्वका क्रममा द्वन्द्वका पक्षहरूले गरेका कार्यको विश्लेषण गर्ने,(क२) मानव अधिकारको उल्लंघन तथा मानव अधिकारको गम्भीर उल्लंघनका बारेमा अन्वेषणको प्रक्रिया निर्धारण गरी सत्य अन्वेषण गर्ने,(क३) सशस्त्र द्वन्द्वका अन्तर्निहित कारणहरूको पहिचान गरी भविष्यमा मानव अधिकार उल्लंघन तथा मानव अधिकारको गम्भीर उल्लंघनका घटना हुन नदिने सुनिश्चितताका लागि गरिनुपर्ने नीतिगत, कानुनी तथा संस्थागत सुधारको सम्बन्धमा सिफारिस गर्ने,(क४) मानव अधिकारको गम्भीर उल्लंघनको घटनामा संलग्न व्यक्तिलाई परीक्षण(भेटिङ) का लागि सिफारिस गर्ने, (२) ठाउँठाउँमा रहेका मानव अधिकारको गम्भीर उल्लंघन भन्ने शब्दहरूको सट्टा मानव अधिकारको उल्लंघन तथा मानव अधिकारको गम्भीर उल्लंघन भन्ने शब्दहरू राखिएका छन् । १८ सार्वजनिक सुनुवाइ गर्न सक्ने : (१) आयोगले मानव अधिकारको गम्भीर उल्लंघनसम्बन्धी विषयमा सत्य तथ्य पत्ता लगाउन आवश्यक देखेमा सार्वजनिक सुनुवाइ गर्न सक्नेछ ।(२) सार्वजनिक सुनुवाइ गर्ने तरिका र प्रक्रिया आयोगले तोकेबमोजिम हुनेछ । ७ मूल ऐनको दफा १८ मा संशोधन : मूल ऐनको दफा १८ को उपदफा (१) मा रहेका मानव अधिकारको गम्भीर उल्लंघन भन्ने शब्दहरूको सट्टा मानव अधिकारको उल्लंघन तथा मानव अधिकारको गम्भीर उल्लंघन भन्ने शब्दहरू राखिएका छन् । १९ आयोगको काम कारबाही खुला तथा पारदर्शी हुनुपर्ने : (१) आयोगले आफ्नो काम कारबाही खुला तथा पारदर्शी रूपमा गर्नु पर्नेछ ।(२) उपदफा (१) मा जुनसुकै कुरा लेखिएको भए तापनि कुनै व्यक्तिको इज्जत, आत्मसम्मान, गोपनियता वा सुरक्षामा प्रतिकूल असर पर्ने, शान्ति र सुव्यवस्थामा खलल पर्ने वा छानबिन प्रक्रियालाई प्रतिकूल असर पार्ने काम कारबाही गोप्य गर्न सकिनेछ ।(३) आयोगले आफ्नो काम कारबाहीसम्बन्धी विवरण पीडित लगायत सर्वसाधारणको जानकारीका लागि समयसमयमा सार्वजनिक गर्न सक्नेछ । ८मूल ऐनको दफा १९ मा संशोधन : मूल ऐनको दफा १९ को उपदफा (१) को सट्टा देहायको उपदफा (१) राखिएको छ : (१) आयोगले आफ्नो कार्य सम्पादन गर्दा पीडित केन्द्रित, लैंगिकमैत्री तथा अपांगमैत्री हुने गरी पारदर्शीरूपमा गर्नुपर्नेछ । २२ मेलमिलाप गराउन सक्ने : (१) पीडक वा पीडितले मेलमिलापका लागि आयोग समक्ष निवेदन दिएमा आयोगले पीडक र पीडितबीच एक आपसमा मेलमिलाप गराउन सक्नेछ ।(२) उपदफा (१) बमोजिम पीडक र पीडितबीच मेलमिलाप गराउने सम्बन्धमा आयोगले पीडकलाई निजले गरेको गलत कामको पश्चाताप गर्न लगाई पीडितसँग माफी माग्न लगाउनेछ ।(३) उपदफा (१) बमोजिम मेलमिलाप गराउँदा आयोगले पीडितलाई हुन गएको क्षति वापत मनासिव क्षतिपूर्ति पीडकद्वारा उपलब्ध गराउन लगाउन सक्नेछ ।(४) मेलमिलाप गराउने सम्बन्धमा पीडक र पीडितलाई उत्प्रेरित गर्नको लागि आयोगले देहायको काम गर्न वा गराउन सक्नेछ : (क) सशस्त्र द्वन्द्वग्रस्त ठाउँमा पीडक, पीडित तथा निजका परिवारलाई सम्मिलित गराई मेलमिलाप समारोह आयोजना गर्न,(ख) पीडक, पीडित तथा निजका परिवारको संलग्नतामा सशस्त्र द्वन्द्वको क्रममा मरेका व्यक्तिको सम्झना स्वरूप प्रतिमा वा सार्वजनिक स्थल निर्माण गर्न वा स्तम्भ खडा गर्न लगाउन,(ग) मेलमिलापसम्बन्धी विभिन्न लेख, रचना, निबन्ध, गीत, चित्र आदि प्रकाशन गर्न,(घ) सामाजिक तथा सामुदायिक सद्भाव बढाउन,(ङ) अन्य उपयुक्त कार्य गर्न ।(५) पीडितको मृत्यु भइसकेको वा पीडित नाबालक वा मानसिक रूपले अस्वस्थ भएको अवस्थामा आयोगले पीडितको परिवार र पीडकसँग यस दफा बमोजिम मेलमिलाप गराउन सक्नेछ ।(६) यस दफामा अन्यत्र जुनसुकै कुरा लेखिएको भएता पनि आयोगले दफा २६ को उपदफा (२) बमोजिम क्षमादानका लागि सिफारिसमा नपरेका पीडकसँग पीडितको मेलमिलाप गराउन सक्ने छैन । ९मूल ऐनको दफा २२ मा संशोधन : मूल ऐनको दफा २२ को,(१) उपदफा (१) को सट्टा देहायको उपदफा (१) राखिएको छ : (१) पीडक वा पीडितले आयोग समक्ष मेलमिलापका लागि निवेदन दिएमा आयोगले पीडितको स्वतन्त्र सहमतिमा मानव अधिकारको गम्भीर उल्लंघन बाहेकका मानव अधिकार उल्लंघनका घटनाका पीडक र पीडितबीच एक आपसमा मेलमिलाप गराउन सक्नेछ ।(२) उपदफा (६) झिकिएको छ ।मूल ऐनमा दफा २२क थप : मूल ऐनको दफा २२ पछि देहायको दफा २२क थपिएको छ : परिपूरणको अधिकार : (१) पीडितलाई यस ऐन बमोजिमको परिपुरण प्राप्त गर्ने अधिकार हुनेछ ।२२ क(२) देहायको कुनै अवस्थाले परिपुरण प्राप्त गर्ने पीडितको अधिकारमा प्रतिकूल असर पारेको मानिनेछैन : (क) पीडकको पहिचान नभएको,(ख) पीडित र पीडकबिच मेलमिलाप भएको वा नभएको,(ग) पीडकलाई क्षमादान दिन वा मुद्दा चलाउन सिफारिस भएको वा नभएको । २७ प्रतिवेदन पेस गर्ने : (१) आयोगले यस ऐनबमोजिम छानबिन गरिसकेपछि देहायकोकुराहरू खुलाई नेपाल सरकार समक्ष प्रतिवेदन पेस गर्नुपर्नेछ : (क) आयोगबाट छानबिन गरिएका र तामेलीमा राखिएका उजुरीसम्बन्धी विवरण,(ख) छानबिनबाट पत्ता लागेको वास्तविक सत्य तथ्यसम्बन्धी विवरण,(ग) दफा २२ बमोजिम पीडित र पीडकबीच आयोगबाट मेलमिलाप गराइएको विवरण,(घ) दफा २३, २४ र २६ बमोजिम नेपाल सरकार समक्ष सिफारिस गरेको विषय,(ङ) दफा २५ बमोजिम कारबाहीको लागि सिफारिस गरिएको विवरण, (च) सशस्त्र द्वन्द्वका अन्तर्निहित कारण र भविष्यमा त्यस्ता घटना दोहोरिन नदिनको लागि गरिनुपर्ने आवश्यक नीतिगत, कानुनी, संस्थागत, प्रशासनिक र व्यावहारिक सुधारका विषय,(छ) प्रतिवेदन कार्यान्वयन गर्न कुनै कानुन बनाउन आवश्यक भएमा,(ज) मानव अधिकारको प्रवद्र्धन, न्याय प्रणालीको सुदृढीकरण तथा समाजमा मेलमिलापको वातावरण सिर्जना गर्ने सम्बन्धमा नेपाल सरकारले तत्काल तथा भविष्यमा अवलम्बन गर्नुपर्ने कुराहरू,(झ) आयोगले उपयुक्त सम्झेका अन्य कुराहरू ।(२) उपदफा (१) मा जुनसुकै कुरा लेखिएको भए तापनि आयोगले छानबिन गरिसकेको विषयमा समयसमयमा आफ्नो सिफारिससहित नेपाल सरकार समक्ष अन्तरिम प्रतिवेदन पेस गर्न सक्नेछ ।(३) उपदफा (१) बमोजिम प्राप्त भएको प्रतिवेदन नेपाल सरकारले तीस दिनभित्र व्यवस्थापिकासंसद समक्ष पेस गर्नेछ । मूल ऐनको दफा २७ मा संशोधन : मूल ऐनको दफा २७ को उपदफा (१) को खण्ड (ङ) पछि देहायको खण्ड (ङ१) थपिएकोछ : (ङ१) दफा २९ बमोजिम मुद्दा दायर गर्न सिफारिस गरेको विवरण । परिच्छेद ४प्रतिवेदनको कार्यान्वयन तथा अनुगमन२८ प्रतिवेदन कार्यान्वयन गर्ने जिम्मेवारी : (१) दफा २७ बमोजिम आयोगले दिएको प्रतिवेदनमा उल्लिखित सिफारिस कार्यान्वयन गर्ने, गराउने जिम्मेवारी मन्त्रालयको हुनेछ ।(२) मन्त्रालयले आयोगको प्रतिवेदनमा उल्लिखित सिफारिस देहायबमोजिम कार्यान्वयन गर्नेछ : (क) दफा २३ र २४ मा उल्लिखित सिफारिस कार्यान्वयन गर्नको लागि नेपाल सरकारको स्वीकृति लिई त्यस्तो सिफारिस आआफैंले वा अन्य सम्बद्ध निकायमार्पत कार्यान्वयन गर्ने, गराउने,(ख) दफा २५ मा उल्लिखित सिफारिस कार्यान्वयन गर्न दफा २९ बमोजिमको प्रक्रिया अवलम्बन गर्ने,(ग) दफा २६ मा उल्लिखित सिफारिस कार्यान्वयनसम्बन्धी कारबाही(घ) बढाउन नेपाल सरकारमा लेखी पठाउने,प्रतिवेदनमा उल्लिखित सिफारिस कार्यान्वयन गर्न कानुन निर्माण गर्नुपर्ने भएमा आवश्यक कानुन निर्माण गर्नेतर्प कारबाही गर्ने, आयोगको प्रतिवेदन कार्यान्वयन गर्न उपयुक्त सम्झेको अन्य काम गर्ने, गराउने ।(३) मन्त्रालयले दफा २७ को उपदफा (१) को खण्ड (च), (छ) र (ज) मा उल्लिखित सिफारिस प्राथमिकता तोकी क्रमश : कार्यान्वयन गर्नेछ ।(४) मन्त्रालयले आयोगको सिफारिसबमोजिम पीडितलाई सरल र सहज तरिकाले तत्काल क्षतिपूर्ति, सुविधा वा सहुलियत उपलब्ध गराउनु पर्नेछ । मूल ऐनको दफा २८ मा संशोधन : मूल ऐनको दफा २८ को उपदफा (२) को खण्ड (ख) झिकिएको छ ।(ङ१) दफा २९ बमोजिम मुद्दा दायर गर्न सिफारिस गरेको विवरण । २९ क विशेष अदालतको गठन : (१) नेपाल सरकारले नेपाल राजपत्रमा सूचना प्रकाशन गरी सशस्त्र द्वन्द्वको क्रममा घटेका मानव अधिकारको गम्भीर उल्लंघनसँग सम्बन्धित मुद्दाको कारबाही र किनारा गर्न न्याय परिषद्को परामर्शमा तीन सदस्यीय एक विशेष अदालत गठन गर्नेछ। (२) उपदफा (१) बमोजिम गठन भएको विशेष अदालतको अध्यक्ष र सदस्यमा नेपाल सरकारले न्याय परिषद्को परामर्शमा उच्च अदालतका न्यायाधीशहरू मध्येबाट तोक्नेछ। (३) उपदफा (१) बमोजिम गठन भएको विशेष अदालतको मुकाम काठमाडौं उपत्यकामा रहनेछ।(४) विशेष अदालतले दफा २९ख बमोजिम जिल्ला अदालतबाट सरेको मुद्दा भए प्रचलित कानुनबमोजिम सुरु मुद्दा हेर्ने अदालतलाई भएको अधिकार र उच्च अदालतबाट सरेको मुद्दा भए प्रचलित कानुनबमोजिम पुनरावेदन सुन्ने अदालतलाई भएको अधिकार प्रयोग गर्नेछ।(५) विशेष अदालतको अधिकार क्षेत्रको प्रयोग तथा कार्यविधिसम्बन्धी अन्य व्यवस्था विशेष अदालत ऐन, २०५९ बमोजिम हुनेछ।२९ ख मुद्दा सर्ने : (१) यो दफा प्रारम्भ हुँदाका बखत जिल्ला अदालत वा उच्च अदालतमा विचाराधीन रहेका सशस्त्र द्वन्द्वको क्रममा भएका मानव अधिकारको उल्लंघन तथा मानव अधिकारको गम्भीर उल्लंघनसँग सम्बन्धित मुद्दा, पुनरावेदन, निवेदन तथा प्रतिवेदन विशेष अदालतमा सार्न महान्यायाधिवक्ताले सम्बन्धित अदालतमा लेखी पठाउनेछ। (२) उपदफा (१) बमोजिम लेखी आएमा सम्बन्धित अदालतले त्यस्तो मुद्दा, पुनरावेदन, निवेदन तथा प्रतिवेदनसँग सम्बन्धित सम्पूर्ण सक्कल मिसिल एक्काईस दिनभित्र विशेष अदालतमा पठाउनु पर्नेछ। (३) उपदफा (२) बमोजिम सक्कल मिसिल प्राप्त भएको मितिले पन्ध्र दिनभित्र विशेष अदालतले सशस्त्र द्वन्द्वको क्रममा मानव अधिकारको उल्लंघन वा मानव अधिकारको गम्भीर उल्लंघनको घटनासँग सम्बन्धित भए नभएको विषयमा छानवीन गरी रायसहित प्रतिवेदन पेश गर्न सक्कल मिसिल आयोगमा पठाउनु पर्नेछ।(४) उपदफा (३) बमोजिम सक्कल मिसिल प्राप्त भएमा आयोगले मानव अधिकारको उल्लंघन वा मानव अधिकारको गम्भीर उल्लंघनको घटनासँग सम्बन्धित भए नभएको विषयमा छानबिन गरी यथाशीघ्र सक्कल मिसिल र सो को प्रतिवेदन विशेष अदालतमा पेश गर्नुपर्नेछ।(५) उपदफा (४) बमोजिम छानबिन गर्दा मानव अधिकार उल्लंघनको घटनामा यस ऐनबमोजिम पीडक र पीडितबीच मेलमिलाप गर्न सहमत भएमा वा पीडितले क्षमादान दिन सहमति दिएमा सोही व्यहोरा उल्लेख गरी आयोगले विशेष अदालतमा सक्कल मिसिलसहित प्रतिवेदन पेस गर्नुपर्नेछ। मुल ऐनको दफा २९ मा संशोधन : मुल ऐनको दफा २९ को सट्टा देहायको दफा २९ राखिएको छ। २९ ङ पुनरावेदन दिन सक्ने : (१) विशेष अदालतको फैसला वा अन्तिम आदेशमा चित्त नबुझ्ने पक्षले त्यस्तो फैसला वा अन्तिम आदेश भएको मितिले पैंतीस दिनभित्र सर्वोच्च अदालतमा पुनरावेदन दिन सक्नेछ। (२) प्रचलित कानुनमा जुनसुकै कुरा लेखिएको भए तापनि उपदफा (१) बमोजिम परेको पुनरावेदन सुन्ने प्रयोजनको लागि प्रधानन्यायाधीशले न्यायपरिषद्को परामर्शमा सर्वोच्च अदालतका तीन जना न्यायाधीश रहेको एक सङ्क्रमणकालीन न्याय सम्बन्धी विशेष इजलास गठन गर्नेछ।(३) यस दफा बमोजिम पुनरावेदनको सुनुवाइ गर्दा उपदफा (२) बमोजिमको सङ्क्रमणकालीन न्याय सम्बन्धी विशेष इजलासले सङ्क्रमणकालीन न्यायका मान्य सिद्धान्तलाई ध्यान दिनेछ। २९ मुद्दा दायर सम्बन्धी व्यवस्था : (१) आयोगले मानव अधिकारको गम्भीर उल्लंघनको कार्यमा संलग्न देखिएका व्यक्ति उपर मुद्दा चलाउन घटना हुँदाको परिस्थिति, कारण, छानबिन प्रतिवेदन र प्रमाणसहित महान्यायाधिवक्ता समक्ष सिफारिस गर्नु पर्नेछ। (२) उपदफा (१) बमोजिमको सिफारिस गर्दा मुद्दा चलाउनु पर्ने व्यक्तिको सम्बन्धमा देहायको अवस्था विद्यमान भए सो समेत खुलाउनु पर्नेछ :(क) आयोग समक्ष आफूलाई थाहा भएसम्मको सत्य तथ्य विवरण निजले प्रकट गरे नगरेको,(ख) निजउपर लागेको आरोपको सम्बन्धमा निजले सत्यतथ्य व्यक्त गरी छानबिन तथा प्रमाण संकलनमा सहयोग गरे नगरेको,(ग) त्यस्तो कार्यमा संलग्न भएकोमा पश्चाताप गरे नगरेको,(घ) पीडितलाई क्षतिपूर्ति प्रदान गरे नगरेको,(ङ) पीडितसँग क्षमायाचना गरे नगरेको  बेपत्ता पारिएका व्यक्ति छानबिन, सत्यनिरुपण तथा मेलमिलाप आयोग ऐन, २०७१  सत्यनिरुपण तथा मेलमिलाप आयोग ऐन, २०७१ लाई संशोधन गर्न बनेको विधेयक"
संवैधानिक मर्मको बर्खिलाप,"संविधान वा कानुनी व्यवस्था जस्तोसुकै भए पनि महिलालाई अघि बढाउँछौं, राष्ट्रपति नै महिला बनाउँछौं, वा उपराष्ट्रपति महिला बनाउँछौं भनेर उनीहरूले विशाल छाती बनाउन सक्नुपर्ने थियो। पितृसत्तात्मक सोच र व्यवहारभन्दा माथि उठ्ने हिम्मत उनीहरूले गरेनन्। संविधानको धारा ७० मा राष्ट्रपति र उपराष्ट्रपतिको निर्वाचन फरकफरक लिंग वा समुदायको प्रतिनिधित्व हुने गरी गर्नुपर्नेछ भन्ने व्यवस्था आफैंमा सिंगो संविधानको मर्मविपरीत छ भन्न हिच्किचाउनु पर्दैन। किनभने हाम्रो संविधानको मर्म त्यो होइन। मर्म त समावेशी र समानुपातिक हो, जहाँ राज्यका सबै निकायमा महिलालाई प्रतिनिधित्वको हक छ। र हुनुपर्नेमा वा लेखिएको धारा ७० को त्यही छिद्रलाई समातेर सत्तारूढ दलहरू पुरुषलाई उम्मेदवार बनाएर जसैगरी जिताउन कसरत गरेका जो छन्। संविधान वा कानुनी व्यवस्था जस्तोसुकै भए पनि महिलालाई अघि बढाउँछौं, राष्ट्रपति नै महिला बनाउँछौं, वा उपराष्ट्रपति महिला बनाउँछौं भनेर उनीहरूले विशाल छाती बनाउन सक्नुपर्ने थियो। पितृसत्तात्मक सोच र व्यवहारभन्दा माथि उठ्ने हिम्मत उनीहरूले गरेनन्। संवैधानिक व्यवस्था भएअनुसार संसद्मा ३३ प्रतिशत महिला पुर्याउन समानुपातिकको मात्रै भर पर्ने, त्यसमा पनि नेताका आसेपासे र पारिवारिक सदस्य राख्ने दलका शीर्ष नेतृत्वको शैली महिलाका हकमा मुखमा रामराम बगलीमा छुरा प्रकारकै हो। स्थानीय तहका प्रमुख, उपप्रमुख फरकफरक लिंगको हुनुपर्ने व्यवस्थामा पनि दलहरूले महिलालाई अधिकतम रूपमै सीमित गरिरहेका छन्। अब उपराष्ट्रपतिमा विपक्षी र साना दलबाट महिला उम्मेदवार भए पनि अंकगणितीय हिसाबमा सत्तारूढ दलकै पुरुष उम्मेदवारले जित्ने निश्चितप्रायः छ। संविधान आफैंमा बोल्दैन, त्यसलाई बोलाउने भनेको कार्यान्वयन गरेर हो। अक्षर र शब्दहरूका सिधासिधा अर्थमात्रै हुँदैनन्, मर्महरूले तिनलाई प्राण दिन्छन्। नेपालको संविधानमा लेखिएका अक्षर र शब्दका केही खास मर्महरू छन्। जस्तो समानुपातिक समावेशिता यसको एउटा प्रमुख मर्म हो। यो संविधानको सबैभन्दा ठूलो विशिष्टता नै समावेशिता हो। प्रमुख दलका प्रमुख नेताले संविधानको महिमागान गर्दा यिनै कुरा दोहोर्याउन बिर्सदैनन्। बिर्सन्छन् त केवल त्यसको कार्यान्वयन। संविधानले नै राज्यका सबै निकायमा महिलालाई समानुपातिक समावेशी सिद्धान्तका आधारमा सहभागी हुनेछ भनेको छ। त्यसैले राष्ट्रपतिमा पुरुष निर्वाचित भइसकेपछि पनि सत्तारूढ दलका मुख्य हिस्सेदारहरूले उपराष्ट्रपतिमा महिलालाई ठाउँ नदिन पुरुषलाई उम्मेदवार बनाउनु संवैधानिक मर्मको बर्खिलाप छ। राष्ट्रका प्रमुख जिम्मेवारीमा महिलालाई पुर्याउन व्यवहारतः सत्तारूढ दलहरूले उपराष्ट्रपतिमा महिलालाई उम्मेदवार बनाउन सक्नुपथ्र्याे। अब कम्तीमा उनीहरूले संविधानको धारा ७० को वाक्यांशबाट वा हटाएर र राख्न संशोधनको पहल गर्नुपर्छ।"
आजबाट बढ्यो दूधको उपभोक्ता मूल्य,"प्रतिलिटर ८६ रुपैयाँमा उपभोक्ताले पाइरहेको डीडीसीको दूध अब ९७ रुपैयाँमा किन्नुपर्नेछ। निजी क्षेत्रको भने १ सय रुपैयाँ तिर्नुपर्ने भएको छ। काठमाडौं : उपभोक्ताले दूधको मूल्य प्रतिलिटर ९७ देखि १ सय रुपैयाँसम्म तिर्नुपर्ने भएको छ। दुग्ध विकास संस्थान (डीडीसी)ले ११ र निजी क्षेत्रले १४ रुपैयाँ मूल्य बढाएका हुन्। कृषि तथा पशुपन्छी विकास मन्त्रालयको सिफारिसमा मूल्य बढाएको संस्थानका महाप्रबन्धक सञ्जीव झाले बताए। मन्त्रिपरिषद्ले खरिद मूल्य बढाएपछि संस्थानले बिहीबारदेखि लागू हुने गरी समायोजन गरेको हो। प्रतिलिटर ८६ रुपैयाँमा उपभोक्ताले पाइरहेको डीडीसीको दूध अब ९७ रुपैयाँमा किन्नुपर्नेछ। निजी क्षेत्रको भने १ सय रुपैयाँ तिर्नुपर्ने भएको छ। सरकारले २०७८ साल माघमा मूल्य समायोजन गरेको थियो। कृषकको लागत बढ्यो, महाप्रबन्धक झाले भने, दूध उत्पादन व्यवसायले उत्थान नहुने, व्यवसाय छोड्ने देखिएकाले कृषकलाई संरक्षण, सुरक्षित राख्न केही समयअघि मूल्य बढाइएको थियो। मन्त्रिपरिषद्को बैठकले किसानबाट ५६४ रुपैयाँमा खरिद गर्दै आएकोमा बढाएर ६५ रुपैयाँ कायम गरेको थियो। नेपाल डेरी एसोसिएसनका अध्यक्ष प्रह्लाद दाहालले मूल्यवृद्धिको असर कृषि क्षेत्रमा परेको बताए। डेरी क्षेत्रमा दिनदिनै लगानी बढ्दै गइरहेको उनको भनाइ छ। निजी क्षेत्रको लगानी ४० अर्ब छ। २० प्रतिशत अझै अपुग छ। दैनिक ६ करोड रकम सहरबाट गाउँसम्म जाने गरेको छ। ६ लाख किसान परिवार दुग्ध क्षेत्रमा आश्रित छन्। ३५ हजारभन्दा बढीले डेरी उद्योगमा रोजगारी पाएका छन्। कृषि क्षेत्रमा ९ प्रतिशत दुग्ध क्षेत्रको योगदान छ। अध्यक्ष दाहालका अनुसार बढ्दो मुद्रास्फीतिका कारण दुधको मूल्य वृद्धि गर्नुपरेको हो। सबै वस्तुको मूल्यवृद्धि भएकाले दूधको उत्पादन लागत पनि वृद्धि भएको डेरी उद्योगीको भनाइ छ। कर्मचारी तलब, इन्धनको मूल्य वृद्धि, किसानको लागत मूल्य दाना, घाँस, औषधिउपचार लगायत खर्च बढेको छ। दूध दुहुने गाईभैंसीको उच्चतम मूल्यांकन हुनुका साथै किसानको उत्पादन लागतसँगै उद्योगसम्म ढुवानी लागत वृद्धि भएकाले मूल्य बढाउनुपरेको डेरी व्यवसायी बताउँछन्। उद्योगमा आवश्यक पर्ने मेसिनरी पार्टस, भन्सारमा भारी वृद्धि, प्याकेजिङ सामानमा मूल्य वृद्धि भएको छ। आइसक्रिमलगायत बाहिरबाट आउने सामान फिनिस प्रोडक्टसमा भन्सार कम र प्याकेजिङ सामानमा बढी हुँदा पनि थप समस्या भएको उद्योगीको गुनासो छ। संस्थानका अनुसार बजारमा दैनिक ६० हजार लिटर दूध अभाव छ। डीडीसीबाट दैनिक ९५ हजारदेखि दैनिक १ लाख लिटर खपत हुन्छ। वैशाखदेखि भदौमा संकलनमा गिरावट आउने गरेको छ। त्यति बेला आपूर्ति सम्बोधन गर्न कठिन हुन्छ, झाले भने, पहिला आयात गरेर सम्बोधन गरिन्थ्यो। अहिले प्रतिबन्ध लगाइएकाले आपूर्ति सहज बनाउन आयात खुकुलो पार्नुपर्छ। डीडीसीले दैनिक ४० देखि ६० हजार लिटर दूध पुर्याउन नसकिएको जनाएको छ। घीउ, बटर पनि आपूर्ति गर्न सकेको छैन। दही, पनिरलगायत दुग्ध पदार्थको मूल्य पनि केही दिनमा तय गर्ने संस्थानको तयारी छ।"
रित्तिँदै सरकारी ढुकुटी : घाटा डेढ खर्ब नाघ्यो,"आम्दानी घट्दा तथा खर्च बढी हुँदा नेपाल राष्ट्र बैंकका विभिन्न कोषमा रहेको रकम रित्तिने क्रममा छ। काठमाडौं : सरकारी खर्च र आम्दानीको अन्तर डेढ खर्ब नाघेको छ। आयात प्रतिबन्धका कारण राजस्व घट्ने क्रमले निरन्तरता पाउँदा सरकारले आम्दानीभन्दा १ खर्ब ५६ अर्ब ४५ करोड रुपैयाँ खर्च गरेको हो। राज्यको ढुकुटीमा जम्मा रकम यस्तो अवस्थामा खर्च गर्ने गरिएको छ। असोजदेखि घाटामा चलेकामा फागुनसम्म आइपुग्दा अन्तर थेग्नै नसक्ने अवस्थामा पुगेको छ। असोजमा आम्दानीभन्दा ४६ अर्ब रुपैयाँ बढी खर्च भएको थियो। माघसम्म बढेर १ खर्ब १३ अर्ब पुगेको थियो। फागुनमा बजेट घाटा ४३ अर्बले बढेको हो। महालेखा नियन्त्रक कार्यालयका अनुसार फागुन मसान्तसम्म सरकारले ७ खर्ब ७९ अर्ब २३ करोड रुपैयाँ खर्च गरेको छ। आम्दानी भने ६ खर्ब २२ अर्ब ७८ करोड मात्रै भएको छ। चालू खर्च नै राजस्व संकलनभन्दा बढी छ। यस अवधिमा राजस्व ५ खर्ब ८२ अर्ब ७७ करोड रुपैयाँ संकलन भए पनि खर्चमध्ये ६ खर्ब ८ अर्ब ८४ करोड चालू प्रकृतिको हो। वित्तीय व्यवस्थातर्फको खर्च पुँजीगतभन्दा बढी भएको छ। सरकारले ८ महिनामा ८४ अर्ब २५ करोड पुँजीगत खर्च गर्दा वित्तीय व्यवस्थातर्फ ८६ अर्ब १२ करोड छ। सरकारी आम्दानी वार्षिक राजस्व संकलन लक्ष्यको ४२७ प्रतिशत छ। खर्च भने आम्दानीभन्दा बढी ४३४४ प्रतिशत छ। वैदेशिक अनुदान र अन्य आम्दानी घटाउँदा राजस्व संकलन वार्षिक लक्ष्यको ४२ प्रतिशत पनि छैन। सरकारले चालूतर्फ ११ खर्ब ८३ अर्ब २३ करोड खर्च गर्ने लक्ष्य राखेकामा ५१४६ प्रतिशत मात्र खर्च भएको छ। पुँजीगततर्फ ३ खर्ब ८० अर्ब ३८ करोड खर्च गर्ने भनेकामा २२१५ प्रतिशत मात्र तथा वित्तीय व्यवस्थातर्फ २ खर्ब ३० अर्ब २१ करोड ७७ लाख वार्षिक बजेट छुट्याइएकोमा फागुनसम्म ३७४१ प्रतिशत मात्र खर्च भएको छ। सरकारले वर्षभर १४ खर्ब ५८ अर्ब ६० करोड रुपैयाँ आम्दानी गर्ने लक्ष्य राखेको थियो। जसमध्ये १४ खर्ब ३ अर्ब १५ करोड राजस्व संकलन गर्ने लक्ष्य राखेकामा दुईतिहाइ अवधि बित्दा ५ खर्ब ८२ अर्ब ७७ करोड रुपैयाँ उठेको छ। वैदेशिक अनुदान ५५ अर्ब ४६ करोड प्राप्त गर्ने अनुमान गरिएकामा ४ अर्ब ८० करोड मात्र भित्रिएको छ। यसबाहेक सरकारले ३५ अर्ब २१ करोड अन्य प्रकारको आम्दानी गरेको छ। सुरुको लक्ष्यअनुसार आम्दानी र खर्च नहुने अनुमानका साथ तत्कालीन अर्थमन्त्री विष्णु पौडेलले चालू आर्थिक वर्षको बजेटको आकार २ खर्ब ४४ अर्ब रुपैयाँले घटाएका थिए। बजेटको अर्धवार्षिक समीक्षा गर्दै उनले तत्कालीन अर्थमन्त्री जनार्दन शर्माले ल्याएको १७ खर्ब ९३ अर्ब ८३ करोड बजेटमध्ये १५ खर्ब ४९ अर्ब ९९ करोड मात्र खर्च गर्ने अनुमान गरेका थिए। पौडेलले सुरुको विनियोजनको ८६ प्रतिशत मात्र खर्च हुने बताएका हुन्। आम्दानीभन्दा खर्च बढी भएको तर्कका साथ बजेटको आकार ठूलो परिमाणले घटाइएको हो। चालू वर्ष सार्वजनिक खर्चतर्फ अनिवार्य दायित्वका लागि छुट्याइएको रकम अपुग हुनुका साथै सिर्जित दायित्व भुक्तानीका लागि स्रोतको जोहो गर्न कठिन भइरहेको छ। चालू खर्च सुरुको अनुमानभन्दा असारसम्म १ अर्ब ६२ करोड कम खर्च हुने अनुमान छ। यस्तै पुँजीगत खर्च सुरुको अनुमानभन्दा ६७ अर्ब कम अर्थात् ३ खर्ब १३ अर्ब ८५ करोड र वित्तीय व्यवस्थातर्फ सुरुमा २ खर्ब ३० अर्ब २१ करोड छुट्याइएकोमा २ खर्ब १४ अर्ब २१ करोड (९३०५) मात्र खर्च हुने संशोधित अनुमान छ। अर्थ मन्त्रालयले राजस्व संकलनको अनुमान पनि घटाएको छ। वर्षभर १२ खर्ब ४४ अर्ब ७५ करोड (८८७१ प्रतिशत ) संकलन हुने संशोधित अनुमान छ। वैदेशिक अनुदान र ऋण सुरुको अनुमानभन्दा क्रमशः १७ अर्ब र ७२ अर्ब कम प्राप्त हुने अनुमान गरिएको छ। सरकारले सुरुको लक्ष्यभन्दा १६ अर्ब कम आन्तरिक ऋण उठाउने संशोधित लक्ष्य राखेको छ। रित्तिँदै सरकारी ढुकुटी आम्दानी घट्दा तथा खर्च बढी हुँदा नेपाल राष्ट्र बैंकका विभिन्न कोषमा रहेको रकम रित्तिने क्रममा छ। आम्दानीभन्दा खर्च बढी भएको अवस्थामा सरकारले केन्द्रीय बैंकमा रहेको ढुकुटी (विभिन्न कोषको रूपमा रहेको)बाट पैसा चलाउन सक्छ। राष्ट्र बैंकका अनुसार सरकारको ढुकुटीमा (विभिन्न कोषमा रहेको रकम) माघ मसान्तसम्म २ खर्ब ४ अर्ब रुपैयाँ छ। सो रकम पनि सकिएको अवस्थामा केन्द्रीय बैंकले सरकारलाई गत आवमा उठेको कुल राजस्वको ५ प्रतिशत ओभरड्राफ्ट दिन सक्छ। तर, यही क्रममा आम्दानी घट्दै र खर्च बढ्दै जाने हो भने ढुकुटीमा रहेको रकम पनि रित्तिएर विषम परिस्थिति सिर्जना हुने डर छ।"
पर्यटन प्रवर्द्धनका लागि ७७ जिल्ला पैदल भ्रमण,"डडेल्धुरा : सुदूरपश्चिमका पर्यटकीय स्थलको प्रचारप्रसारका लागि एक युवकले ७७ जिल्लामा पैदल यात्रा गर्ने भएका छन्। कैलाली गौरीगंगा नगरपालिका४ का ३७ वर्षीय देवराज उपाध्यायले बुधबारदेखि डडेल्धुराको सदरमुकाम बागबजारबाट ७७ जिल्लाको पैदल यात्रा सुरु गरेका हुन्। सुदूरपश्चिमको धार्मिक तथा पर्यटकीय गन्तव्यहरूको प्रचारप्रसार हुन नसकेको र यस क्षेत्रको पर्यटकीय गन्तव्यहरूमा सरकारको ध्यान पुग्न नसकेको भन्दै उनले, सुदूरपश्चिमका पर्यटकीय गन्तव्यहरूको तस्विरहरू समेटेको ब्यानर सहित पैदलयात्रा सुरु गरेका हुन्। पैदलयात्राबाट ७७ ओटै जिल्ला घुमिसकेपछि काठमाडौंमा पर्यटन मन्त्रीलाई भेटी एक पटक सुदूरपश्चिमका धार्मिक तथा पर्यटकीय गन्तब्यहरूको भ्रमण गर्नका लागि अनुरोध गर्ने उनले बताए। उनले पर्यटन मन्त्रीलाई सुदूरपश्चिमका पर्यटकीय गन्तव्यहरूको विकासका लागि पहल गरिदिन पनि मन्त्रीलाई अनुरोध गर्ने बताए। उनले आफ्नो यात्रा १० महिनादेखि १ वर्षभित्र टुंग्याउने बताए। उपाध्यायले आफ्नो पैदलयात्राको पहिलो रुट डडेल्धुराबाट बैतडी, दार्चुला, बझाङ, अछाम, बाजुरा हुँदै हुम्ला हुँदै मध्यपहाडी जिल्लामा रहने बताए। त्यसपछि मात्रै उनले पूर्वी तराईबाट सुरु गरी सुदूरपश्चिमको कञ्चनपुरमा आफनो यात्राको समापन गर्ने योजना रहेको बताए।"
दाङमा नदीजन्य पदार्थको अवैध दोहन,"दाङ : दाङ जिल्लाका विभिन्न खोलामा नदीजन्य पदार्थको अवैध उत्खनन बढेको छ। खोला भरी नदीजन्य वस्तुको अनाधिृकत दोहन गरेर गहिरा खाल्डा बनाइएका छन्। तोकिएको मापदण्ड मिचेर अनाधिकृत दोहन बढिरहेको हो। ठेक्का सम्झौता गरेको भन्दा तल र माथिबाट पनि उत्खनन भइरहेको हो। शान्तिनगर गाउँपालिकामा पर्ने बहुला खोलामा अहिले यस्तै भएको छ। पालिकाले विष्णुपुर घाटको ३ सय ६० मिटर तलमाथिको उत्खननको ठेक्का लगाएको छ तर ठेक्का लिएको कम्पनीले अनाधिकृत रूपमा जथाभावी उत्खनन गरिरहेको छ। ठेक्का सम्झौता गरेको स्थानभन्दा झन्डै ५७ मिटर तलदेखि नै उत्खनन भएको स्थानीयले बताएका छन्। शान्तिनगरको बहुला खोलाको नदीजन्य पदार्थ संकलनका लागि गाउँपालिकाले सनलाइट निर्माण सेवालाई २२ लाखमा ठेक्का दिएको छ। निश्चित क्षेत्र तोकेर सम्झौता गरिए पनि बहुला खोलामा जथाभावी रुपमा उत्खनन् गरिएको छ। गाउँपालिकाले उत्तरमा खिलतपुर जाने सडक, पूर्वमा जंगपुर, पश्चिममा रातापौरा र दक्षिणमा बाघढुई घाटको बीच भागलाई आधार मानेर ठेक्का दिएको थियो। गाउँपाालिकाले वडा नम्बर २ मा पर्ने ठाउँमा ठेक्का दिए पनि वडा नम्बर ५ बाट पनि नदीजन्य पदार्थको उत्खनन भएको स्थानीयल बताएका छन्। अहिले त्यस ठेकेदार कम्पनी (सनलाइट निर्माण सेवा) लाई नदीजन्य पदार्थतको उत्खननमा रोक लगाइएको छ। बहुला खोलामा जथाभावी रूपमा उत्खनन भएको पाइएपछि तत्काललाई उत्खननमा रोक लगाइएको शान्तिनगर गाउँपालिकाका प्रमुख प्रशासकीय अधिकृत डिल्ली खड्काले बताए। ठेक्का लागेको ठाउँभन्दा अन्य ठाउँमा उत्खनन् भएको पाइएपछि अहिले तत्कालालाई रोक लगाइएको छ, उनले भने। गहिराई मापदण्डमा छ कि छैन ? नापजाँच गर्न बाँकी रहेको छ। उनले अनुगमनका लागि जिल्ला समन्वय समिति र जिल्ला प्रशासन कार्यालयलाई अनुरोध गरिएको बताए। अनुगमन र नापजाँचका लागि प्रशासन र समन्वय समितिलाई जानकारी गराएका छौँ, उनले भने। गाउँपालिकाले अहिलेसम्म दुई ठाउँमा मात्रै नदीजन्य पदार्थको उत्खननको अनुमति दिएको छ। वडा नम्बर २ को बहुला खोला र बबई नदी गरी दुई स्थानमा मात्रै नदीजन्य पदार्थको उत्खननका लागि अनुमतिदिएको प्रमुख प्रशासकीय अधिकृत खड्काले बताए। नदीजन्य पदार्थ उत्खनन गर्ने दुई कम्पनीलाई दुई ठाउँमा दिएका छौँ, उनले भने। बबई नदीमा उत्खनन चलिरहेको छ भने बहुलाखोलामा अहिले स्थगित गरिएको छ। प्रमुख जिल्ला अधिकारी सुशील वैद्यले बहुला खोलामा जथाभावी रूपमा उत्खनन भएको जानकारीमा आएको बताए। उनले केही दिनमा अनुगमन गरिने बताए। प्रमुख जिल्ला अधिकारी वैद्यले नदीजन्य पदार्थको अबैध उत्खनन बढ्दै गएको खबरहरू आएको बताए। हामीले राजपुर गाउँपालिका र गढवा गाउँपालिकामा पर्ने राप्ती नदीमा पनि अनुगमन गरेका थियौँ, ती ठाउँहरूमा पनि जथाभावीरुपमा उत्खनन भएको पाइएको छ, प्रमुख जिल्ला अधिकारी वैद्यले भने। तर, स्थानीय बासिन्दाले भने प्रशासनकै मिलेमतोमा नदीजन्य पदार्थको उत्खनन हुने गरेको आरोप लगाएका छन्। शान्तिनगरको बहुला खोलामा पनि जथाभावी उत्खनन हुँदा पनि प्रशासन र स्थानीय तह मौन रहेको स्थानीयको आरोप छ। खोलामा दिउँसोमा भन्दा रातको समयमा ट्याक्टर, टिप्परहरू हुन्छन्, हामीहरूले प्रहरीलाई खबर गर्दा पनि सुने नसुने जस्तो गर्छन्, एकजना स्थानीयले भने। शान्तिनगर२ का वडा अध्यक्ष सुनील वलीले पनि ठेक्का लागेको ठाउँभन्दा बाहिरबाट उत्खनन भएको स्वीकार गरे। मापदण्डभन्दा बाहिर गएर उत्खनन भएको छ, उत्खनन गर्नुपर्ने नीति पनि पालना भएको छैन्, ठेक्का लागेको भन्दा अर्को ठाउँबाट पनि उत्खनन् भएको छ वडाध्यक्ष वलीले भने।"
कसरी बच्ने जन्मदोषबाट ?,"क्रोमोजोमको कारण बच्चा अपांगता हुन्छ। अर्थात् अन्डा तथा शुक्रकीट स्वास्थ्य नहुनु हो। अन्डा र शुक्रकीट स्वस्थ्य हुन आमा र बुवाको स्वस्थ्य राम्रो हुनुपर्छ। अधिकांश नेपाली कृषिमा आधारित छौं। हामी खेतीबालीसम्बन्धी केही जानकार पनि छौं। कुनै खेती वा बाली लगाउनुअघि खेत वा माटो तयार पारिन्छ। अनिमात्र केही रोप्छौं। फेरि आवश्यकताअनुसार गोड्ने, मल तथा पानी हाल्नेजस्तो काम गरेमात्र राम्रो फल लाग्ने हुन्छ। अहिले त अझ माटो परीक्षण रे। बाली लगाउनु अगाडि नै मल लगाउने काम गर्नुपर्छ। सन्तान पाउनु पनि बाली उब्जाउनु जस्तै हो। सन्तानका लागि गर्भवती हुन खोजेको महिलालाई पनि यस्तै केही हिसाबले तयार गर्नुपर्छ। हरेक बुहारीले स्वस्थ्य अनि सुन्दर सन्तान पाइदेउन् भन्ने चाहना सासूको हुन्छ। बच्चा सुन्दर होस् सुन्दर र स्वस्थ्य सन्तानका लागि गर्भवती पनि स्वस्थ्य ढंगबाट हुनुपर्छ भन्ने चाहिँ धेरैको हुँदैन। धेरैले यो चुरो कुरो नबुझेर पनि हुन सक्छ। थोरैले मात्र गर्भको बच्चा स्वस्थ्य तथा सुन्दर बनाउन गर्भवतीको राम्रो स्याहार गरेको पाइन्छ। जन्मिँदै बच्चामा देखिएका त्रुटि तथा असरहरूलाई कन्जनाइटल डिफेक्ट वा डिसअर्डर अर्थात् जन्मदोष भनिन्छ। यस्ता जन्मदोषहरूलाई गम्भीरताका साथ लिने गरेका हँुदैनन्। तर, जसको सन्तान जन्मिँदै अपांग हुन्छन्। उनको पीडा निकै गहिरो हुन्छ। बोल्नुपर्ने उमेरमा आफ्नो बच्चाले बोल्न नसक्दा अनि हिँड्नुपर्ने उमेरमा हिँड्न नसक्दा कस्तो होला ? यसले आमाबुवालाई मात्र पीडाबोध हँुदैन, समाज र राष्ट्रलाई नै सोच्न बाध्य बनाउँछ। विश्व स्वास्थ्य संघको तथ्यांकअनुसार करिब ६ प्रतिशत बच्चामा जन्मदोष हुन्छन्। संघकै प्रतिवेदनअनुसार जन्मदोषको कारणले २ लाख ४० हजार शिशुको मृत्यु जन्मेको २८ दिनभित्र हुने गरेको छ। मृत्यु हुने १० शिशुमध्ये ९ हाम्रोजस्तो कम तथा मध्य आय भएका देशहरूको हुने गरेको सो प्रतिवेदनमा छ। कुनै पनि बच्चा अशक्त तथा अपांग जन्मिनु वा जन्मदोष हुनुको एउटामात्र कारण हुन्छ भन्ने छैन। यस्ता कतिपय अवस्थामा अनेक कारण हुन सक्छ भने कतिपय अवस्थामा कारण पत्ता लगाउन सकिँदैन। अशक्त बच्चा जन्मिनुमा क्रोमोजोमदेखि वातावरणीय कारणले समेत हुन्छ। बच्चाको विकास हुने भनेको आमाको गर्भमा हो। त्यसैले सबैभन्दा पहिलो स्वास्थ्य अण्डा र स्वास्थ्य शुक्रकीटको समायोजन गर्भमा हुनु जरुरी छ। क्रोमोजोमको कारण बच्चा अपांगता हुन्छ। अर्थात् अन्डा तथा शुक्रकीट स्वास्थ्य नहुनु हो। अन्डा र शुक्रकीट स्वस्थ्य हुन आमा र बुवाको स्वस्थ्य राम्रो हुनुपर्छ। जन्मिने बच्चा चाहिँ स्वस्थ चाहिने तर गर्भवती महिलाको स्वास्थ्य भनेजस्तो भए पनि हुन्छ भन्ने धारणा अभै पनि समाजमा व्याप्त छ। तर गर्भवती महिला नै स्वस्थ छैनन्, उमेर नै नपुगी गर्भवती भएका छन्, गर्भवती नै कुपोषित छन् भने स्वस्थ्य सन्तान कसरी सम्भव हुन्छ ? यस अवस्थामा बच्चा अपांगता वा अशक्त भएको जन्मिने खतरा हुन्छ। नौ महिनासम्म आमाको गर्भमा नै बच्चाको विकास हुन्छ। सुरुको तीन महिना एकदमै संवेदनशील हुन्छ। यस अवधिमा बच्चाका अंगहरू बन्ने बेला हो। यो बेला पोषणको कमी, चोटपटक, गर्भवतीले धूमपान तथा मद्यपान गरेमा, बच्चालाई असर गर्ने खालको कुनै औषधि सेवन गरेमा गर्भको बच्चाको विकासमा कमी हुने तथा जन्मदोष देखिन सक्ने हुन्छ। वातावरण प्रदूषण, विकिरणहरू आदिले पनि गर्भका बच्चालाई अपांगता बनाउन सक्छ। त्यस्तै गर्भवती महिलामा शारीरिक र मानसिक रूपमा स्वास्थ्य छैन भने यसले आमा र बच्चा दुवैको स्वास्थ्यमा असर गर्छ। स्वस्थ बच्चा जन्माउन आमाको धेरै महत्त्वपूर्ण भूमिका हुन्छ। गर्भवतीहरूले पोषणयुक्त खाना खानुका साथै अति आवश्यक पोषक तत्त्वको कमी हुन नदिन थप भिटामिन वा प्रोटिन लिनुपर्ने हुन सक्छ। हाम्रो देशमा देखिने जन्मदोषहरूमा मुटुमा समस्या, न्युरल ट्युब डिभेक्ट र डाउन सिन्ड्रोम प्रमुख रहेका छन्। यस्ता जन्मदोष कम गराउन गर्भवतीहरूलाई गर्भ रहनु अगाडिदेखि नै फोलिक एसिड सुरु गर्नुपर्छ। त्यस्तै यस अवस्थामा असर गर्न सक्ने विकिरणहरू (एक्सरे) बाट जोगिनु पर्छ। कतिपय औषधिले गर्भको शिशुमा असर गर्न सक्ने भएकाले चिकित्सकीय परामर्श बिनाऔषधिहरूको प्रयोग गर्नु हँुदैन। आमाको उमेर पनि स्वस्थ्य बच्चाका लागि महत्त्वपूर्ण मानिन्छ। कम उमेरमा बच्चा जन्माउँदा पनि बच्चामा जन्मदोष हुने तथ्य अध्ययनहरूले देखाएको छ। त्यसैले २० वर्षपछि मात्र बच्चा जन्माउनु पर्छ। गर्भवती महिलाले धूमपान तथा मद्यपान गर्नु हँुदैन। साथै गर्भवतीको उमेर ३६ वर्ष पार गरिसकेपछि अन्डाको उत्पादनमा कमी आउन सक्ने भएकाले सोभन्दा अगाडि नै गर्भको योजना बनाउनुपर्छ। गर्भवती महिलाहरूले नियमित स्वास्थ्य परीक्षण गराउने, गर्भको बच्चाको विकास भएको पत्ता लगाउन चिकित्सकको सल्लाहबमोजिम अल्ट्रासाउन्ड (भिडियो एक्सरे) गर्ने तथा आवश्यकताअनुसार औषधि र पोषकतत्त्व लिने गरे जन्मदोष पक्कै कम गर्न सकिन्छ।"
लोप हुँदै धराने कालो बंगुर,"धरान: धरानको कालो बङ्गुर भन्ने वित्तिकै देश भरी प्रख्यात छ। प्रमुख सहरहरू काठमाडौंमा, विराटनगर, पोखरा, बुटवललगायतका देशका प्रमुख सहरमा धराने कालो बङ्गुरको प्रचार गरिरहनु नपर्ला। देशका प्रमुख सहरमा 'यहाँ धराने कालो बङ्गुरको मासु पाइन्छ' भनेर प्रचार गरी पैसा कमाउने व्यवसायी धेरै छन्। काठमाडौं उपत्यककाको अनामनगर, बानेश्वर, तिनकुने, पुल्चोक,भोटाहिटी, सातदोबाटो, कौसलटार, महादेवस्थान, लोकन्थली, पाटन ढोका लगायतका स्थानमा धराने कालो बङ्गुरका साइन बोड राखेर उपभोक्तालाई बंगुरको मासु बिक्री गरिरहेको पाइन्छ। धरानको कालो बङ्गुरको मासु धरानमा मात्र नभइ बेलायत, सिंहापुर, हङकङ, अमेरिका, थाइल्याण्ड, दार्जेलिङ, सिक्किम, सिलगुडि, लगायतका अन्र्तराष्ट्रय सहरमासमेत चर्चित छ। तर, नेपालमा मात्र नभएर अन्तर्राष्ट्रिय स्तरमा समेत ब्राण्ड बनाएको धराने कालो बंगुर पछिल्लो समयमा लोप हुने अबस्थामा पुगेको छ। बढ्दो शहरीकरणसँगै धरानमासमेत कालो बंगुरको मासु प्रयाप्त पाईदैन। किसानले कालो बंगुर उत्पादन गर्न छाडेपछि धरानका दैनिक हाईव्रिड जातका बंगुर काटेर मासु बिक्री गर्न थालिएको छ। पहिले धरानका जनजाति समुदायले प्रत्येक घरमा ४५ वटा कालो बंगुर पाल्थे। घरमा आफैँले उत्पादन गरेको चारो खुवाएर पालिएको बंगुरको मासु अत्यन्तै स्वादिलो हुने गर्दथ्यो। पछिल्लो समय जनजाति समुदायका लाहुरेहरू बेलायत पलायन हुन थालेपछि धरानमा व्यवसायिक रुपमा हाईव्रिड जातको बंगुर पाल्न थालिएको धरान २० का सम्फर तामाङले बताए। विभिन्न दाना तथा चारो कम्पनीले उत्पादन गरेको चारो हाईव्रिड जातको बंगुरलाई खुवाउन थालेपछि ६ महिनामा नै बंगुरको वजन एक सयदेखि एकसय २० केजीसम्म पुग्ने उनले बताए। बगरकोट व्यवसायी मञ्चका अध्यक्ष जीवन मेन्याङबोले हाईव्रिड जातको बंगुर पाल्दा किसानलाई धेरै नाफा हने भएकाले धराने लोकल कालो बंगुर लोप हुने अवस्थामा पुगेको बताए। धराने कालो बंगुरलाई संरक्षण गर्ने हो भने छुट्टै मूल्य निर्धारण गरी बजारीकरणको व्यवस्थापन गरिए धराने कालो बंगुरको संरक्षण गर्न सकिने उनको सुझाव छ। धरानका अगुवा किसान कृष्ण राई धरानको लोकल जातको बामपुट्के, च्वाचे, हुर्रा जातको कालो बंगुर विस्तारै लोप हुँदै गएको बताउँछन्। उनले लोकल जातको सुगुँरभन्दा हाईव्रिड जातको बंगुरमा बढि मासु लाग्ने भएकाले किसानहरूले पाख्रिबास कालो, हेम्पसायर, योर्कसायर, ल्याण्डरेस, डिउरोक, फायुन, टेमट, सेडलन्याक, बक्सायर, लार्जव्लाक मेसान जातका बंगुर पाल्न आकर्षित हुन थालेको बताए। अगुवा किसान राईले धरानको कालो बंगुरलाई संरक्षण गर्ने हो भने सरकारले नीति निर्माण गरी किसानलाई प्रोत्साहन गर्ने कार्यक्रम ल्याउन सरकारलाई सुझाव दिएका छन्। एक वर्षमा हाईब्रिड जातको बंगुर २५० केजीसम्म हुने र लोकल बंगुर ४० देखि ५० केजीसम्म हुने भएकाले किसानले लोकल बंगुर पाल्न छाडेको उनको भनाइ छ। धरान १५ स्थित बगर कोटमा स्थापना गरिएका होटल रेष्टुरेण्टमा धरानको लोकल कालो बङ्गुरको मासुको स्वादिष्ट परिकारमा रमाउने पर्यटकसमेत हाईव्रिड जातको बंगुरको मासुले दिक्क मान्न थालेका छन्। अझै पनि बगरकोटका सबै सेकुवा कर्नरमा कोही कालो बङ्गुरको सेकुवा पोलिरहेका हुन्छन्, कोही कान र जिब्रो पोलिरहेको दृश्यले बगरकोटको सुन्दरतालाइ झल्काइरहेको छ। तर, मासुको परिकारको स्वाद पहिलो जस्तो नभएको धरान १३ का युवा व्यवसायी रवी राई बताउँछन्। धरानमा दैनिक ६ हजारभन्दा बढि बंगुरको मासु बिक्री हुने गरेको मासु व्यवसायी संघका अध्यक्ष मदन तामाङले बताए। जसमध्ये धेरै जसो धरानमै खपत हुने गरेको छ भने कतिपयले काठमाडौंलगायत देशका अन्य सहरसंगै विदेसमा पनि कोसेलीको रुपमा लैजाने गरेको उनको भनाइ छ।"
रासायनिक मल अनुदान कटौती फिर्ता लिन माग,"काठमाडौं: सरकारले रासायनिक मलमा किसानलाई सरकारले दिदै आएको अनुदान रकम कटौती गरेकोमा किसान सम्बद्ध संगठनहरुले विरोध गरेका छन्। कटौतीको निर्णय तत्काल फिर्ता लिन राष्ट्रिय कृषक समूह महासंघ, नेपालले माग गरेको छ। महासंघले विज्ञप्ति जारी गर्दै मल अनुदानमा गरेको कटौती फिर्ता लिन माग गरेको हो। सरकारले किसानलाई दिँदै आएको अनुदान रकम कटौती गरेर प्रतिकिलो युरियामा ११ रुपैयाँ, डीएपीमा ७ रुपैयाँ र पोटासमा ९ रुपैयाँ वृद्धि गर्ने निर्णय गरेकोमा महासंघको गम्भीर ध्यानाकर्षण भएको जनाएको छ। महासंघकाअनुसार उत्पादनको समर्थन मुल्य प्राप्तिमा बञ्चितीकरण, किसानलाई उत्पादनमा प्रोत्साहित गर्नुको साटो सरकारबाट हुने यस्ता गतिविधिले उत्पादन लागत बढेर जाँदा किसानहरूमा पेशागत नैराश्यता बढने छ। पेशा पलायनता बढदै जाने तीव्र सम्भावना रहेकाले किसानको उत्पादन लागत बढाउने गरी मल अनुदानमा दिईदै आएको अनुदान कटौतीले किसानलाई आर्थिक बोझ हुने पक्का छ। यसर्थ यस निर्णय अविलम्ब फिर्ता गर्न जोडदार माग गर्दछौ, विज्ञप्तिमार्फत भनिएको छ।"
पोषण मैत्री वडा घोषण हुँदै,"डडेल्धुरा: जिल्ला सदरमुकाम रहेको अमरगढी नगरपालिका वडा नम्बर १० लाई शुक्रबार पोषणमैत्री वडा घोषणा गरिने भएको छ। बिहीबार अमरगढी नगरपालिकाले पत्रकार सम्मेलन गर्दै भोलि देश कै पहिलो पोषण मैत्री वडा नं १० लाई घोषणा गर्न लागेको जनाएका हुन्। झण्डै साढे दुई वर्ष अगाडि थालिएको अभियान विभिन्न सुचांकले अहिले आएर पुरा हुनका साथै सफल भएको जनाउँदै भोलि एक कार्यक्रमका बीच पोषणमैत्री वडा घोषणा गर्न लागिएको हो। अमरगढी नगरपालिकाले युरोपियन युनियन, युनिसेफ, युएसएआइडी र सुआहारासँग सहकार्य गर्दै ०७६ साल भदौदेखि थालेको अभियानअन्तर्गत वडा नम्बर १० लाई शुक्रबार पोषणमैत्री वडा घोषणा गर्न लागेको अमरगढी नगरपालिकाका मेयर डिल्लीराज जोशीले पत्रकार सम्मेलनमार्फत जानकारी दिए। १० नम्बर वडालाई पोषणमैत्री घोषणा गरिसकेपछि क्रमस: अन्य वडालाई पनि सोही अभियानमा लैजान्छौं, मेयरले भने, त्यसपछि नगरपालिकालाई नै पोषणमैत्री बनाउने हाम्रो लक्ष्य छ। त्यस अभियानलाई पुरा गर्न स्वास्थ्य शाखा र कार्यापालिका लागि परेको छ। अमरगढी नगरपालिका वडा नम्बर १० का अध्यक्ष खेमराज भट्टले पोषणमैत्री वडाका लागि ७६ वटा सूचक पूरा गर्नुपर्नेमा सबै सूचक ९० प्रतिशतभन्दा बढी कार्यान्वयन भइसकेकाले पोषणमैत्री वडा घोषणा गर्न लागिएको बताए। विभिन्न पोषण युक्त खाना, सुत्केरी महिला को स्याहार सुहार, हजार दिनका आमा र वच्चाको हेरचाह का ससाथै सरसफाई र अन्य सुचाकंले वा पुण भएकाले पूर्ण पोषण मैत्री वडाको अवधारणलाई अघि सारिएको उनले बताए । संघीय सरकारले कार्यविधी बनाइसकेपछि देशभरीमै पहिलो वडाका रुपमा अमरगढी नगरपालिकाको वडा नम्बर १० लाई पोषणमैत्री घोषणा गर्न लागिएको अमरगढी स्वास्थ्य शाखा प्रमुख गणेशबहादुर बिष्टले जानकारी दिए ।"
श्रीपशुपति हिन्दू विश्वविद्यालय स्थापना गरिने,"काठमाडौं: सरकारले हिन्दू धर्मको बृहत्तर खोज तथा अनुसन्धान गर्ने उद्देश्यले श्रीपशुपति हिन्दू विश्वविद्यालय स्थापना गर्ने भएको छ । संस्कृति, पर्यटन तथा नागरिक उड्डयन मन्त्रालय (मन्त्रीस्तरको निर्णय)ले हिन्दू धर्मको खोज तथा अनुसन्धान गर्ने उद्देश्यले विश्वविद्यालय स्थापना गर्न लागेको हो। पर्यटनमन्त्री सुदन किराँतीले सो विश्वविद्यालयका माध्यमबाट हिन्दू धर्मसम्बन्धी विश्वभर विज्ञहरू उत्पादन गर्ने र सांस्कृतिक कूटनीतिक विकास गर्ने उद्देश्यले विश्वविद्यालयको अवधारणा अघि बढाइएको बताए। मन्त्रालयमा आयोजित पत्रकार सम्मेलनमा मन्त्री किराँतीले आधुनिक नेपालको सभ्यताको सुरुआत नेपालबाटै भएकाले यहाँको सभ्यता, सम्पदा, संस्कृति र दर्शनलाई पाशुपत दर्शनभित्र समेटिएको बताए। उनले भने, 'हिन्दू विश्वविद्यालय राष्ट्रको आवश्यकता हो, आधुनिक सभ्यताको सुरुआत नेपालबाटै भएको पाइन्छ, नेपाली धर्म संस्कृति, मूल्यमान्यतालाई देश तथा विदेशमाझ प्रवद्र्धन गर्न यो अभियालनले मद्दत पुग्नेछ ।' मन्त्री किराँतीले विश्वविद्यालय स्थापनाबाट विश्वभर कूटनीतिक बौद्धिक व्यक्तित्व निर्माणका साथै सांस्कृतिक कूटनीतिको विकास हुने र यसले पर्यटनको विकास हुने विश्वास व्यक्त गरे। पर्यटन मन्त्रालयका सचिव सुरेश अधिकारीले ड्रिम प्रोजेक्टका रूपमा विश्वविद्यालय स्थापना गर्न लागिएको बताए। उनले हिन्दू धर्मबारे खोज तथा अध्ययन गरी बौद्धिक अध्यात्मक चिन्तनको संस्थागत विकास गर्ने लक्ष्यका साथ विश्वविद्यालय निर्माण गर्न लागिएको जानकारी दिए। विश्वविद्यालय स्थापनाबाट नेपाली संस्कृति र दर्शनलाई नेपाली माटोको सुगन्धसहित अध्ययन, अध्यापन हुनुका साथै शैक्षिक, धार्मिक तथा सांस्कृतिक पर्यटको प्रवद्र्धन गर्ने हुने विश्वास लिइएको छ । फागुन १५ को मन्त्रीस्तरीय निर्णयबाट पशुपति क्षेत्र परिसरमा सो विश्वविद्यालय स्थापनाको सम्भाव्यता अध्ययनसहित अवधारणापत्र तयार गर्न संस्कृतिविद् डा जगमान गुरुङको संयोजकत्वमा समिति गठन गरिएको छ । समितिको सदस्यमा प्रा डा रामचन्द्र गौतम, प्रा चेतोनाथ गौतम, कमल ढकाल र सदस्यसचिवमा पशुपति क्षेत्र विकास कोषका कार्यकारी निर्देशक डा घनश्याम खतिवडा छन्। समितिका संयोजक डा गुरुङले पूर्वीय दर्शन सम्भाव्यता र संस्कृतिको नेपालमुखी अध्ययनका लागि विश्वविद्यालय निर्माणको प्रक्रिया अघि बढाइएको बताए। मानवीय जीवन पद्दति र यसका विविध आयामलाई पशुपति हिन्दू विश्वविद्यालयले प्रमुख विषय बनाउनुपर्छ भन्ने मान्यता राखेर अभियान सुरु गरिएको कोषका कार्यकारी निर्देशक खतिवडाले बताए। कोषको प्रस्तावित गुरुयोजनाअनुरुप सो विश्वविद्यालयको प्रक्रिया सुरु गरिएको उनले बताए। समितिले विश्वविद्यालयको सम्भाव्यता अध्ययन गरी एक महिनाभित्र मन्त्रालयलाई प्रतिवेदन पेस गर्नेछ। प्रतिवेदनअनुरुप विज्ञ तथा सरोकारवालासँग आगामी वैशाखभर छलफल गरेर विश्वविद्यालय निर्माण प्रक्रिया अगाडि बढाइने जनाइएको छ।"
अमेरिकी डलर र बङ्गलादेशी टाकासहित चिनियाँ नागरिक पक्राउ,काठमाडौं: अवैधरूपमा लुकाएर लैजान लागेको अवस्थामा नौ हजार एक सय अमेरिकी डलर र २९ हजार पाँच सय बङ्गलादेशी टाकासहित एक चिनियाँ नागरिक पक्राउ परेका छन् । प्रहरी प्रवक्ता प्रहरी नायब महानिरीक्षक पोषराज पोखरेलका अनुसार बङ्गलादेश एयरलाइन्सको उडानद्वारा काठमाडौँबाट बङ्गलादेश जान लागेका चिनियाँ नागरिक ५२ वर्षीय काई हुनानलाई विमानस्थलबाट पक्राउ गरिएको हो । विमानस्थलको अन्तर्राष्ट्रिय उडानतर्फको प्रस्थान ह्याण्ड ब्यागेज क्षेत्रमा रहेको एक्सरे मेसिनमा जाँच गर्ने क्रममा उनको ब्यागबाट उक्त डलर र टाका फेला परेपछि नियन्त्रणमा लिइएको उनले बताए। उनलाई आवश्यक अनुसन्धान एवं कानुनी कारबाहीका लागि राजस्व अनुसन्धान विभाग हरिहरभवन ललितपुर पठाइएको प्रहरी प्रधान कार्यालयले जनाएको छ ।
भूकम्पले चर्किएका घर मर्मत,डडेल्धुरा: गत महिना गएको भूकम्पका कारण चर्किएका घर मर्मत हुन थालेका छन्। जिल्लाको अमरगढी नगरपालिका ७ पोखरामा गत कार्तिकमा गएको भूकम्पले चर्काएका घर मर्मत गरिएका हुन। अमरगढी नगरपालिका७ पोखराकी द्रोपती भट्टराईको भूकम्पले चर्काएको घर एक गैरसरकारी संस्थाको सहयोगमा मर्मत गरिएको जनाईएको छ। १५ वर्ष पहिले १५ लाखमा बनेको घरभूकम्पका कारण बस्न लायकको नरहेको द्रोपतीले बताईन। श्रीमानको मृत्यु भएका कारण पनि उनलाई घर मर्मत गर्न समस्या परेको थियो । तर जिल्लास्थित अमरगढी नगरापलिका र गगैरसरकारी सस्थाको सहयोगमा र मर्मत गरिएको द्रेपतीको भनाइ छ। द्रोपतीको घरलाई प्रवलीकरण (रेट्रोफिटिङ) गरी मर्मत गरिएको हो। डडेल्धुराको अमरगढी नगरपालिका वडा नम्बर ५ र ७ मा लागू भएको सहरी विपद् तथा भूकम्पीय पूर्वतयारी (सुपर) परियोजनाले भूकम्पीय जोखिममा परेका घरको प्रवलीकरण विधिबाट मर्मत गरिरहेको छ।
पहिरोमा पुरिएर टेकबहादुरको मृत्यु,सिन्धुली: पहिरोमा पुरिएर सिन्धुलीमा एक जनाको मृत्यु भएको छ। फिक्कल गाउँपालिका ३ खुरहरिका ३५ वर्षीय टेकबहादुर परियारको पहिरोमा पुरिएर मृत्यु भएको हो। जिल्ला प्रहरी कार्यालय सिन्धुलीका प्रवक्ता तथा प्रहरी नायव उपरीक्षक चिरञ्जिवी दाहालका अनुसार आफ्नै बारीको ढुंगा निकाल्दा खसेको पहिरोले उनलाई पुरेको थियो। पहिरोमा परेर घाइते भएका उनको बाहुनतिल्पुङ स्वास्थ्य चौकीमा उपचार गर्न पुर्याइएको भएपनि स्वास्थ्यकर्मीले मृत घोषणा गरेका थिए।
ढुम्बा खोला बगरमा स्याउ खेती,जोमसोम बाँझो जग्गा र खोलाको नदी किनाराको छेउमा तटबन्ध निर्माण गरी स्याउ खेती गर्ने चलन बढेको छ। सडक यातायातको सहजता भएसँगै पर्यटकीय गतिविधि बढ्दा मुस्ताङका किसानले स्याउबाट आम्दानी गर्न थालेका छन्। आम्दानी बढेसँगै स्याउ खेती पनि विस्तार हुन थालेको छ। मुस्ताङको घरपझोङ गाउँपालिका५ ढुम्बाको ठाँडो बग्ने ढुम्बा खोलामा गतवर्षदेखि खेर गएको खाली जग्गामा स्याउ खेती सुरु गरिएको छ। ढुम्बा गाउँमा करिव ४१ घरधुरी छन्। २०६८ सालमा त्यहाको गाउँ समाजले खोलाको बगरे जग्गालाई समान रुपमा भाग लगाएर प्रत्येक घरधुरीलाई छुट्याएर भाग लगाएका थिए। त्यही ठाउँमा अहिले स्याउ खेती थालिएको हो। बगरमा ईटालीबाट आयात गरिएको करिव ५ हजार उच्चघनत्व प्रविधिमा आधारित स्याउ र करिव ५ सयको हाराहारीमा लोकल रैथाने जातको स्याउका बिरुवा लगाईएको ढुम्बा गाउँका स्थानीय अगुवा ढिन्डुक गुरुङले जानकारी दिए । गण्डकी प्रदेशको स्याउ अनुदान कार्यक्रम र प्रधानमन्त्री परियोजना कार्यान्वयन ईकाई मुस्ताङको अनुदानमा ढुम्बा स्थानीय किसानलाई ७५ प्रतिशत अनुदान सहुलियतमा उच्चघनत्व प्रविधिमा आधारित स्याउ बिरुवा उपलब्ध गराईएको थियो ।
न्याय खोज्न हिँडेरै काठमाडौं आउँदैछन् मिटरब्याज पीडित,"बर्दिवास: मिटरब्याज पीडित न्यायको खोजीमा पैदलयात्रामा निस्किएका छन्। महोत्तरीको बर्दिवासबाट पीडितले काठमाडौंसम्मको पैदलयात्रा तय गरेका हुन्। न्याय खोज्दै विगतदेखि सरकारको खबरदारी गरेपनि समस्या हल नभएपछि मिटरव्याज पीडितले बिहीबार बर्दिवासबाट पैदलयात्रा सुरु गरेका हुन्। मिटरब्याजविरुद्धको संघर्ष समितिको अगुवाइमा उनीहरू काठमाडौंका लागि पैदल यात्रामा निस्किएका हुन्। उनीहरूले सुदखोरलाई गिरफ्तार गर, तमसुक व्यवस्था खारेज गर, मिटरब्याजीको सम्पति छानबिन गर, पीडितको सम्पति फिर्ता गर, मिटरव्याजीले गरेको यौन शोषणको छानबिन गरी दोषीलाई कारवाही गरलगायतका नारा लगाउँदै पैदलयात्रा सुरु गरेका छन्। पैदलयात्रामा सप्तरी, सिरहा, धनुषा, महोत्तरीलगायतका जिल्लाका करिब ७० जना पीडित सहभागी रहेको मिटरब्याजविरुद्धको संघर्ष समिति नेपालका संयोजक मनोज पासवानले जानकारी दिए। १५ दिनमा काठमाडौं पुग्ने लक्ष्य राखेको उनले बताए । बर्दिबासबाट सुरु भएको पैदलयात्रा सर्लाहीको लालबन्दी, रौतहटको चन्द्रनिगाहपुर, बाराको पथलैया, हेटौडा हुँदै काठमाडौं पुग्ने योजना रहेको संयोजक पासवानले उल्लेख गरे।"
"सुत्केरीलाई भाले, घ्यु र अण्डा उपहार","बागलुङ : बागलुङको बडिगाड गाउँपालिकाले सुत्केरी आमा र नवजात शिशुको लागि पोषण कार्यक्रम सञ्चालन गरेको छ । गाउँपालिकाले घरमा हुने सुत्केरीको संख्यालाई शून्यमा झार्नुका साथै सुत्केरी आमा र नवजात शिशुको पोषणलाई ध्यानमा राखेर चालु आर्थिक वर्षदेखि पोषण कार्यक्रम कार्यान्वयन गरेको अध्यक्ष गण्डकी थापा अधिकारीले बताइन् । कुनै पनि महिला सुत्केरी भएपछि उहाँको घर भेटमा जाने जनप्रतिनिधि वा स्वास्थ्यकर्मीले स्थानीय जातको भाले,एक माना घ्यु र एक क्यारेट अण्डा उपहार लाने गरिएको छ । भाले,घ्यु र अण्डा सबै स्थानीय स्तरमा उत्पादन खाद्य वस्तु हुन्। अध्यक्ष थापाले लोकल उत्पादन गुणस्तरीय हुने भएको र स्थानीय उत्पादन खरिद गर्दा महिला आर्थिक क्रियाकलपसँग पनि जोडिने बताइन् । लोकल उत्पादन गुणस्तरीय हुन्छ,'उनले भनिन्,स्थानीय तहले भाले, घ्यु अण्डा खरिद गर्ने भए पछि बजारको पनि समस्या भएन । गाउँपालिकाले चालु आर्थिक वर्षमा ३९ जना सुत्केरी महिलालाई पोषण वितरण गरिने स्वास्थय शाखा प्रमुख शेरबहादुर बुढाले बताए । उनले १० महिना भित्रका महिलाले पोषण सुविधा पाउने जानकारी दिए । सहज स्वास्थ्य सेवा प्रदान गर्नका लागि विभिन्न ठाउँमा स्वास्थ्य संस्था स्थापना गरिएको प्रमुख बुढाले बताए । गाउँपालिकाको सात स्थानमा स्वास्थ्य चौकी,तीन स्थानमा आधारभूत स्वास्थ्य केन्द्र र पाँच स्थानमा सामुदायिक स्वास्थ्य इकाइ सञ्चालित छन । दश वटा वडा रहेको बडिगाडमा ९ वटा बर्थिङ सेन्टर रहेका छन् ।"
बेनीजोमसोम सडक दैनिक ५ घण्टा बन्द,"बेनीजोमसोम सडक चैत्र २ गतेदेखि चैत्र १४ गतेसम्मको लागि बन्द गरिएको हो । तर, चैत्र ६, ७ र ८ गते ३ दिन भने सडक बन्द नहुने सूचनामा उल्लेख गरिएको छ । जोमसोम : राष्ट्रिय गौरवको कालिगण्डकी करिडोर (बेनीजोमसोमकोरला सडक) दैनिक ५ घण्टा बन्द हुने भएको छ । कालिगण्डकी करिडोर (बेनीजोमसोमकोरला) सडक आयोजनाको समन्वयमा जिल्ला प्रशासन कार्यालय म्याग्दीले चैत्र ३ गते शुक्रबारदेखि लागु हुने गरी बेनीजोमसोम ७६ किमी सडकमा दैनिक ५ घण्टा टाइमकार्ड लागु गरेको हो । म्याग्दी प्रशासनले बुधबार एक सूचना प्रकाशित गरी बेनीजोमसोम सडक बन्द हुने जनाएको छ । बेनीजोमसोम सडकको प्याकेज नम्बर २ अन्तर्गत पर्ने अन्नपूर्ण गाउँपालिका३ रुप्से सडक खण्डमा बेलीब्रिजसहित पहिरो रोकथामको कार्य भइरहेको र सडक विस्तार एवं स्तरोन्नतिका काम भइरहेकोले बिहान ६ बजेदेखि ९ बजेसम्म र दिउँसो १ बजेदेखि दिउँसो ३ बजेसम्म सडक बन्द निर्णय गरेको म्याग्दीका सहायक प्रमुख जिल्ला अधिकारी धिरेन्द्रराज पन्तले जानकारी दिए । बेनीजोमसोम सडक चैत्र २ गतेदेखि चैत्र १४ गतेसम्मको लागि बन्द गरिएको हो । तर, चैत्र ६, ७ र ८ गते ३ दिन भने सडक बन्द नहुने सूचनामा उल्लेख गरिएको छ । बेनीजोमसोम सडकको दोश्रो प्याकेज रुप्सेमा ३ वर्षअघि आयोजनाद्वारा निर्माणधीन पक्की पुल बाढीले बगाएको थियो । त्यहा पुल नहुँदा सडक आउजाउमा समस्या थियो । आयोजनाले सो स्थानमा अस्थायी बेलिब्रिज स्थान्तरण गर्न लागेको छ । बेनीजोमसोम सडकको केही स्थानमा पक्की पुल निर्माण सम्पन्न भएपछि कही बेलिब्रिज जगेडा बसेको थियो । आयोजनाले पुल स्थान्तरणसहित करिव ३ सय मिटर सडकको एप्रोजसहितको काम गर्न ३ करोड ५९ लाखमा ठेक्का सम्झौता गरेको थियो । त्यहाँ मुक्तिनाथ निर्माण सेवाले सडकको काम गरिरहेको छ । यस्तै सो स्थानमा कमजोर भुबनोटका कारण बर्सेनि बाढीपहिरो र नदी कटानले सडकमा क्षति पुर्याउने गरेकोमा त्यस स्थानमा पहिरो रोकथाम तथा नियन्त्रण सम्वन्धि प्राविधिक अध्ययन भइरहेको छ ।"
मलमा अनुदान कटौति गर्ने सरकारको निर्णयविरूद्ध प्रदर्शन,"काठमाडौंः सरकारले किसानलाई मलमा दिँदै आएको अनुदान कटौति गरेको विरोधमा विभिन्न दल निकट किसान संगठनहरूले काठमाडौंमा विरोध प्रदर्शन गरेका छन् । नेकपा एमाले निकट अखिल नेपाल किसान महासंघ,राष्ट्रिय प्रजातन्त्र पार्टी निकट नेपाल राष्ट्रिय प्रजातान्त्रिक किसान संगठन लगाएतका संघहरुले काठमाडौंको माइतिघरमा विरोध प्रदर्शन गर्दै अनुदान कटौति गर्ने निर्णय तत्काल फिर्ता लिन माग गरेका हुन् । प्रदर्शनमा सहभागीहरूले नेपाली किसानको बजार सुनिश्चित गर,किसान मार्न पाइदैन प्रचण्ड सरकार चाहिदैन,मलको भयो हाहाकार,राजीनामा देउ सरकारलगायतका प्लेकार्ड प्रदर्शन गरेका थिए । वर्तमान सरकारले किसान विरोधी निर्णय गरेको भन्दै निर्णय फिर्ता नभएसम्म आन्दोलन जारी रहने उनीहरूले चेतावनी दिएका छन् । किसानलाई दिइँदै आएको अनुदान अविलम्ब फिर्ता गराउनका लागि प्रधानमन्त्रीलाई ज्ञापनपत्र बुझाउने तयारी उनीहरूको छ । सरकारले रासायनिक मलमा किसानलाई दिँदै आएको अनुदान समग्रमा ११ दशमलब ८ प्रतिशतले घटाउने निर्णय गरेको थियो । अनुदान कटौतीसँगै किसानले प्रदर्शन गर्दै आएका छन् ।"
जग्गाको स्वामित्व खोज्दै उजुरी,"डंगोलले मेयर रामलाल र उनको परिवारका सदस्यहरूले आफूहरूको जग्गा कब्जा गरेको र त्यसको उब्जनीसमेत नदिएको भन्दै उजुरी हालेका हुन्। टीकापुर : काठमाडौंका उपेन्द्रलाल डंगोलले कैलालीको टीकापुर नगरपालिकाका मेयर रामलाल डँगौराविरुद्ध सोही पालिकाको न्यायिक समितिमा उजुरी हालेका छन्। डंगोलले मेयर रामलाल र उनको परिवारका सदस्यहरूले आफूहरूको जग्गा कब्जा गरेको र त्यसको उब्जनीसमेत नदिएको भन्दै उजुरी हालेका हुन्। काठमाडौं महानगर१२ का डंगोल परिवारको टीकापुर७ (साबिक नारायणपुर९) मा २७ बिघा जग्गा छ। उनले आफ्नो कित्ता नं १२१४ को ५ बिघा २ कट्ठा र भाइ बिजेन्द्रलाल सिंहको नाममा दर्ता श्रेस्ता रहेको सोही ठाउँको कित्ता नं १ को ४ बिघा ६ कट्ठा जग्गाको २०६३ सालदेखि कुनै उब्जनी नपाएको उल्लेख गर्दै न्यायिक समितिमा उजुरी हालेका हुन्। १६ वर्षदेखि न जग्गा छोड्छन् न उब्जनी दिन्छन्। त्यसैले उजुरी हालेको हुँ, डंगोलले भने। डंगोलले उक्त जग्गा पिता गोविन्दलालसिंह डंगोलले २०७७ फागुन २५ र २३ गतेका दिन बकसपत्रको लिखतबाट रजिस्ट्रेसन पारित गरी आफूहरूको नाममा आएको उजुरीमा उल्लेख गरेका छन्। उक्त जग्गा पिताकै नाममा कायम रहेको अवस्थामा जिल्ला कैलाली साबिक नारायणपुर गाविस हाल टीकापुर नपा वडा नं ७ बस्ने विपक्षीहरूले २०६४ सालदेखि बटैया (बाली) तिर्ने गरी लिएकोमा हालसम्म पनि हामीलाई उक्त बालीको आयस्ता बुझाएका छैनन् न्यायिक समितिमा दिइएको उजुरीपत्रमा भनिएको छ। उजुरीमा मेयर थारूसहित उनको परिवारका सदस्यहरू बाबुलाल डँगौरा, कनकवीर डँगौरा, बालकृष्ण डँगौरा, अंगानु डँगौरा, तौल्ला डँगौरा, राजकुमार डँगौरा, स्वांगे डँगौरा, फूलराम डँगौरा, तेङ्ना डँगौरा, वासन डँगौरा, धनबहादुर डँगौरा, परशु डँगौरा, कालुराम डँगौरा, धनबहादुर (प्यारे) डँगौरा थारूले १० देखि १५ कट्ठाका दरले भोगचलन गर्दै आएको उल्लेख छ। यीमध्ये राजकुमार डँगौरा वडा७ का वडासदस्य हुन्। उजुरीमा विपक्षीहरूले २०७८ वैशाख ६ गते २०७६ सालसम्मको उब्जनी दिने भन्दै लिखित सहमति गरेका थिए। तर, हालसम्म पनि जग्गा र उब्जनी केही नपाएको दाबी गरिएको छ। डंगोलसँग गरिएको सहमतिपत्रमा २०७६ सालसम्मको उब्जनीबापत ९ लाख रुपैयाँ बुझाउन तयार रहेको उल्लेख छ। टीकापुर नपाको न्यायिक समितिले माघ १८ गते दुवै पक्षलाई बोलाएर प्रारम्भिक छलफल गराएको जनाएको छ। समितिका संयोजक एवं नगरपालिकाका उपमेयर खड्कबहादुर शाहले उपेन्द्रलालसिंह डंगोलले दिएको उजुरीमाथि दुवै पक्षबीच प्रारम्भिक छलफल गरिएको बताए। दुवै पक्षबीच प्रारम्भिक चरणको छलफल गराएका छौं, शाहले भने, थप छलफलका लागि दुवै पक्षले फागुनसम्मको समय माग गरेका छन्। संगीतकर्मीसमेत रहेका उपेन्द्रलालसिंह डंगोलले पटकपटक आग्रह गर्दा पनि जग्गा र उब्जनी दुवै नपाएपछि बाध्य भएर उजुरी दिएको बताए। हाम्रा बाजेको पैतृक सम्पत्ति हो। बुवाको नामबाट हामीहरूको नाममा आएको छ। बर्सेनी हामीहरू मालपोत बुझाइरहेका छौं, डंगोलले भने, पहिले माओवादीका नाममा कब्जा भयो। २०६३ देखि बटैया दिन्छु भनेर सहमति गरेको भए पनि हालसम्म हामीहरूले एक सुको पाएका छैनौं। समितिको छलफलबाट मेलमिलापमा जाने कुरा भएको डंगोलले बताए। उनका अनुसार जग्गाको मोहियानी हक पाउनुपर्ने भन्दै उनीहरूले जग्गाको भोगचलन गर्दै आएका छन्। मैले पाउनुपर्ने भागबाट उनीहरूले मोहियानीको हक पाइसकेका छन्। तर, पनि जग्गा छोडेका छैनन्, उनले भने, द्वन्द्वकालदेखि नै कब्जामा रहेको यो जग्गाको बबालमा पर्नुभन्दा केही दिनु परे पनि म दिन तयार छु। आफ्नो सम्पत्ति उपभोग गर्न नपाउँदा धेरै पीडा भएको छ। टीकापुर७ का स्थानीयवासी श्रवण श्रेष्ठले पनि डंगोलको परिवारले आफ्नो जग्गाको कुनै उब्जनी नपाएको बताए। डंगोल, उनका भाइ विजेन्द्रलाल र बाजे चन्द्रलाल डंगोलको नाममा रहेको झण्डै २७ बिघाभन्दा बढी जमिनको उब्जनी उनीहरूले नपाएको श्रेष्ठको भनाइ छ। पथरैया नदीको वारीपारी करिब २७ बिघा जग्गा मेयर र उनका परिवारले कब्जा गरेका छन् श्रेष्ठले भने। टीकापुरका मेयर डँगौराले डंगोलले जग्गाको विवाद मिलाइ पाउँ भन्दै न्यायिक समितिमा उजुरी परेको स्वीकारे। मेयर थारूले डंगोलको सो जग्गामा आफ्नो परिवारको मोहियानी हक लाग्ने दाबी गरे। भूमि सुधार ऐनमा मोहियानी हकअन्तर्गत जग्गा आधाआधा हुने उल्लेख छ। बाजेहरूले उक्त जग्गा फँडानी गरेका हुन्। त्यसबापतको केही जग्गाको हामीले मोहीयानी हक पाएका छौं भने उक्त जग्गाको मोही पाउन बाँकी छ, मेयर थारूले भने, यसबारे दुवै पक्षले भूमि सुधार आयोगमा निवेदन दिएका छौं। आयोगमा रहेको न्यायिक समितिमा उजुरी दिनु उपयुक्त होइन। मेयर डँगौराले जग्गाधनीबाट किसानले पाउनुपर्ने मोही पाए जग्गा छोड्न कुनै समस्या नभएको बताए। किसानहरूले आफूले पाउनुपर्ने जग्गा पाउन उब्जनी नदिएको दाबी गरे। आफ्नो मोही हक मिलोस् भनेर किसानहरूले उब्जनी नदिएका हुन्। मेरै पहलमा पटकपटक उक्त जग्गाबारे छलफल भएको छ, मेयरले भने, उहाँले दिनुपर्ने जग्गा दिन तयार नभएर पटकपटक टाल्दै आएका कारण समस्या बल्झिएको हो। हामीले सहमति गरेर भूमि सुधार आयोगमा गए सजिलै सल्टिन्छ।"
चितवन राष्ट्रिय निकुञ्जमा घाँसेमैदान निर्माण,"चितवन : चितवन राष्ट्रिय निकुञ्जभित्र जङ्गली जनावरका लागि घाँसे मैदान निर्माण र व्यवस्थापनको काम तीव्ररुपमा भइरहेको छ । चालु आर्थिक वर्ष २०७९८० मा ५० हेक्टर क्षेत्रफलमा नयाँ घासेमैदान निर्माण गरिएको छ भने एक सय २५ हेक्टर क्षेत्रफलमा व्यवस्थापनको काम सम्पन्न भएको छ । निकुञ्जका सूचना अधिकारी गणेशप्रसाद तिवारीका अनुसार अझै एक सय हेक्टर क्षेत्रफलमा घाँसेमैदान व्यवस्थापनको काम भइरहेको छ । नयाँ निर्माणका लागि रु २५ लाख खर्च भएको उनले बताए। घाँसेमैदान व्यवस्थापनका लागि रु ३३ लाख ७५ हजार बजेटमा काम भइरहेको छ । यस्तै निकुञ्जले यस वर्ष रु पाँच लाखको लागतमा पाँच वटा पोखरीसमेत मर्मत गरिएको उनले जानकारी दिए। वन्यजन्तुको वासस्थान व्यवस्थापनका लागि घाँसेमैदान व्यवस्थापनको काम गरिएको तिवारीले जानकारी दिए। उनले भने, 'घाँसे मैदान व्यवस्थापनले वन्यजन्तुको वासस्थान व्यवस्थापनमा सहज हुने भएकाले हरेक वर्ष घासेमैदान र सिमसार क्षेत्र व्यवस्थापनको काम गर्दै आएका छौँ', घाँसे मैदान व्यवस्थापनले आहारा प्रजातिका जनावरको सङ्ख्यामा वृद्धि गर्न सहयोग पुग्ने उनले बताए। निकुञ्जभित्र घाँसेमैदान व्यस्थापनले वन्यजन्तु आहारको खोजीमा बस्ती पस्न रोकिने भएकाले मानव र वन्यजन्तुबीचको द्वन्द्वसमेत कम हुँदै जाने छ । घाँसेमैदान व्यवस्थापन नगर्दा मिचाहा प्रजातिका झार र हड्डीका कारण वन्यजन्तुको आहारा कम हुने गरेको उनले बताए। रासस"
"सिन्धुलीमा बोलेरो र मोटरसाइकल ठोक्किए, घाइतेलाई हेलिकोप्टरबाट काठमाडौं लगियो",सिन्धुली : सिन्धुलीचकमके सडक खण्ड अन्तरगत तिनपाटन गाउँपालिका २ गैरीमा बोलेरो र मोटरसाइकल एक आपस ठोक्किंदा एक जना गम्भीर घाइते भएका छन्। घाइते हुनेमा कमलामाई नगरपालिका७ रामपुरका २५ वर्षीय तेजबहादुर सिजाली रहेका छन्। बिहीबार बिहान तिनपाटन ९ आम्बोटेबाट सिन्धुलीमाढीतर्फबाट आउँदै गरेको बा प्र ०१०२७ च ४३७२ नम्बरको बोलेरो र सिन्धुलीबाट तिनपाटनतर्फ जाँदै गरेको ग ८ प ६४५८ नम्बरको मोटरसाइकल एक आपसमा ठोक्किंदा मोटरसाइकल चालक तेजबहादुर सिजाली गम्भीर घाइते भएका हुन्। गम्भीर घाइतेको थप उपचारका लागि हेलिकोप्टर मार्फत काठमाडौं लगिएको छ । गम्भीर घाइते सिजालीको सिन्धुली अस्पतालमा उपचार सम्भव नभएपछि थप उपचारका लागि फिस्टेल एयरको नाइनएन एजिआर हेलिकोप्टर मार्फत काठमाडौं पठाइएको सिन्धुली अस्पतालका अध्यक्ष शतिसचन्द्र ढकालले बताए । सिजालीको टाउकोमा गम्भीर चोट लागेको छ । सिजालीलाई ठक्कर दिने बोलेरोलाई प्रहरीले नियन्त्रणमा लिए पनि बोलेरोको चालक भने फरार छन्।
गुलाफ र काँडा,"लाफले बुझे कि वास्तवमा सबै उनको शारीरिक सुन्दरतालाई मात्र मन पराउने रहेछन्, उनलाई होइन। यसबाट गुलाफलाई निकै चित्त दुख्यो । भन्थे पहिलेपहिले फूलहरू पनि मान्छेहरू जस्तै कुराकानी गर्थे, मायाप्रेम गर्थे अरे। कथा त्यो स्वर्ण युगतिरको हुनुपर्छ। साँचो प्रेम हो होइन कसरी थाहा पाउने त। कथा गुलाफको सत्यकथामा आधारित छ भन्दा कुनै फरक नपर्ला कि। त्यतिबेला गुलाफ भर्खरैकी तरुनी थिइन्। निकै नै राम्री। यति सुन्दर थिइन् कि सायद नै त्यसपछि विधाताले यति सुन्दर बनाए होला। भनिन्छ, शीतल चाँदनी पनि गुलाफको सुन्दरतामा ईष्याले जलेकी थिइन्, जसको प्रमाण आजसम्म पनि चाँदनीको दागले बताइरहेको छ। भर्खरैकी गुलाफको सुन्दरतामाथि आकाश, धर्ती अनि पातालका सबैको आँखा परेको थियो। प्रेम प्रस्ताव राख्नेहरूको त कुरा गरेर साध्य नहोला। ती सबैका बीचमा आफूलाई साँचो मायाप्रेम गर्ने केटो छान्न पनि निकै गाह्रो थियो गुलाफलाई पनि। तर माया प्रेमबिना पनि बाँच्न त मुस्किल नै हुन्छ भन्ने कुरा पनि गुलाफलाई थाहा नभएको चाहिँ होइन। तर पनि गुलाफले प्रेम गर्ने, जीवनसाथी रोज्ने कुरामा भने हतार नगर्ने निधो गरिन्। गुलाफ सुन्दरमात्र थिइनन्, बुद्धिमान पनि थिइन्। जीवनसाथी रोज्ने जस्तो गम्भीर विषयमा निर्णय लिन गुलाफले आफ्ना मातापिता, ठूलाअनुभवीहरू, साथीसंगीहरूसँग सबैको कुरा बुझ्न थाले। र अन्त्यमा गुलाफले सच्चा प्रेमी चिन्ने अनौठो तरिका पत्ता लगाए। आफ्नो सुन्दर शरीरभरि नै नराम्रो देखिने डरलाग्दो काँडाहरू सजाउने गुलाफ के कुरा जान्न चाहन्थ्यो भने सबै उसको शारीरिक सुन्दरता मात्र मन पराउने हुन् वा साँच्चै नै उनलाई सम्पूर्ण रूपमै मन पराउँछन् त। जसले उनको सुन्दरताका साथसाथै राम्रोनराम्रो कुराहरू, खुसी तथा दुःखी समयहरूमा साथ दिनेछन्। ती सबै गुणहरू भएको सच्चा प्रेमसित मात्र विवाह गर्ने सोच बनाइन् सच्चा प्रेमको प्रतीक्षामा समयको पर्वाह नगर्ने कसम पनि खाइन्। भोलिपल्ट बिहानै गुलाफ आफ्नो कामको सिलसिलामा बाहिर निस्किन्। पहिलो नजरैमा सधैं झैं सबै गुलाफको सुन्दरतामा आकर्षित देखिन्थे। तर जब सबैको नजर गुलाफको काँडा माथि पथ्र्याे, कसैले पनि हिजोका दिनहरूमा जस्तै प्रेम प्रस्ताव राख्न अगाडि बढेनन्। यसरी नै धेरै दिनहरू बित्दै गए तर कसैले पनि गुलाफलाई प्रेम प्रस्ताव राख्न आएनन्। गुलाफले बुझे कि वास्तवमा सबै उनको शारीरिक सुन्दरतालाई मात्र मन पराउने रहेछन्, उनलाई होइन। यसबाट गुलाफलाई निकै चित्त दुख्यो ।"
पर्यटन प्रवर्द्धनका लागि ७७ जिल्ला पैदल भ्रमण,"डडेल्धुरा : सुदूरपश्चिमका पर्यटकीय स्थलको प्रचारप्रसारका लागि एक युवकले ७७ जिल्लामा पैदल यात्रा गर्ने भएका छन्। कैलाली गौरीगंगा नगरपालिका४ का ३७ वर्षीय देवराज उपाध्यायले बुधबारदेखि डडेल्धुराको सदरमुकाम बागबजारबाट ७७ जिल्लाको पैदल यात्रा सुरु गरेका हुन्। सुदूरपश्चिमको धार्मिक तथा पर्यटकीय गन्तव्यहरूको प्रचारप्रसार हुन नसकेको र यस क्षेत्रको पर्यटकीय गन्तव्यहरूमा सरकारको ध्यान पुग्न नसकेको भन्दै उनले, सुदूरपश्चिमका पर्यटकीय गन्तव्यहरूको तस्विरहरू समेटेको ब्यानर सहित पैदलयात्रा सुरु गरेका हुन्। पैदलयात्राबाट ७७ ओटै जिल्ला घुमिसकेपछि काठमाडौंमा पर्यटन मन्त्रीलाई भेटी एक पटक सुदूरपश्चिमका धार्मिक तथा पर्यटकीय गन्तब्यहरूको भ्रमण गर्नका लागि अनुरोध गर्ने उनले बताए। उनले पर्यटन मन्त्रीलाई सुदूरपश्चिमका पर्यटकीय गन्तव्यहरूको विकासका लागि पहल गरिदिन पनि मन्त्रीलाई अनुरोध गर्ने बताए। उनले आफ्नो यात्रा १० महिनादेखि १ वर्षभित्र टुंग्याउने बताए। उपाध्यायले आफ्नो पैदलयात्राको पहिलो रुट डडेल्धुराबाट बैतडी, दार्चुला, बझाङ, अछाम, बाजुरा हुँदै हुम्ला हुँदै मध्यपहाडी जिल्लामा रहने बताए। त्यसपछि मात्रै उनले पूर्वी तराईबाट सुरु गरी सुदूरपश्चिमको कञ्चनपुरमा आफनो यात्राको समापन गर्ने योजना रहेको बताए।"
खानेपानीको निरीक्षण जीपीएसबाट गरिने,"हाल योजना सञ्चालनको अवस्थाबारे तथ्यांक लिने काम भईरहेको र केही समयपछि गाउँपालिकामा वास युनिट स्थापना त्यहिँबाट योजनाको अवस्था हेर्न सकिने वास सल्लाहकार थापाले जानकारी दिए। दैलेख : कर्णालीका १० जिल्लामा कतिवटा खानेपानी योजना सञ्चालनमा छन् ? कति योजना आंशिक तथा पूर्णरूपमा बिग्रिएका छन् ? यसबारे एकिन विवरण हालसम्म कँहिकतै छैन। कतिपय खानेपानी आयोजना सामान्य मर्मत सम्भारपछि पुनः सञ्चालन गर्न सकिने अवस्थामा छन्। तर उपभोक्ता समिति र जिम्मेवार निकायको वेवास्ताका कारण वर्षेनी करोडौं खर्चेर नयाँ खानेपानी योजना निर्माण हुने गरेको छ। पुरानो योजनाहरू लथालिंग बनिरहेका छन्। यो अवस्थालाई मध्यनजर गरेर अब कर्णालीमा सञ्चालन हुने खानेपानी योजना सञ्चालनको अवस्थाबारे जीपीएसबाट निरीक्षण गरिने भएको छ। खानेपानी योजना निर्माण सम्पन्न भएपछि दिगोरुपमा सञ्चालनका लागि उपभोक्ता समिति तथा स्थानीय तहलाई जिम्मेवार बनाउन यो प्रविधि अपनाउन लागिएको हो। उक्त प्रविधिको दैलेखको नौमूले गाउँपालिकाबाट परीक्षण सुरु गरिएको छ। गाउँपालिकामा योजना सञ्चालन भएको क्षेत्रका प्रत्येक खानेपानी योजनाको फेरो ट्यांकीमा जीपीएस जडित ट्यांक अर्लट जडान गरिएको छ। यो प्रविधि नेपालमै पहिलो पटक कार्यान्वयनमा ल्याइएको दिगो खानेपानी सरसफाई तथा स्वच्छता आयोजनाका वासका सल्लाहकार सूर्य थापाले बताए। ट्यांक अर्लटका लागि आयोजना, नेपाल सरकार, फिन्ल्यान्ड सरकार र युरोपियन युनियनको आर्थिक सहयोग तथा निरस परामर्शदाता कम्पनीले प्रविधिक सहयोग गरिरहेको छ। नौमुले गाउँपालिकाको ७ वटा खानेपानी योजना र एक वटा विद्यालय गरी ३५ स्थानमा जडान गरिएको छ। जडित जीपीएस ट्यांक अर्लट हाल कर्णाली प्रदेशको राजधानी वीरेन्द्रनगरबाट निरीक्षण हुनेछ। हाल योजना सञ्चालनको अवस्थाबारे तथ्यांक लिने काम भईरहेको र केही समयपछि गाउँपालिकामा वास युनिट स्थापना त्यहिँबाट योजनाको अवस्था हेर्न सकिने वास सल्लाहकार थापाले जानकारी दिए। ट्यांक अर्लटले ट्यांकीमा पानी झरेको छ की छैन ? ट्यांकीबाट पानी वितरण भएको छ की छैन? भन्नेबारे थाहा पाउन सकिन्छ, उनले भने। खानेपानी योजना सञ्चालनको अवस्था पहिचान गर्न गाउँपालिकामा निर्माण सम्पन्न भएका खानेपानी योजनामा जिपिएस ट्यांक अर्लट जडान गरिएको एमआइएस सल्लाहकार छत्र चौधरीले बताए। यो प्रविधिलाई पाँच वर्षसम्म मर्मत गर्नु नपर्ने उनको भनाइ छ। आयोजनाले कर्णालीका २१ वटा पालिकामा निर्माण सम्पन्न भएका खानेपानी योजनामा जीपीएस जडित ट्यांक अर्लट जडान गर्ने लक्ष्य लिएको छ। पुराना योजनाहरूलाई मर्मत सम्भारका लागि गाउँपालिकामा मर्मत कोषसमेत राखिने छ। उक्त कोषको रकम बन्द हुन पुगेका खानेपानी योजनालाई मर्मतसम्भार गरेर पुनः सञ्चालनमा ल्याउन खर्च गरिनेछ।"
नुवाकोटमा उत्कृष्ट ४३ जना सासुबुहारी सम्मानित,"नुवाकोट : बेलकोटगढी नगरपालिकाले उत्कृष्ट सासुबुहारीलाई सम्मान गरेको छ। नगरपालिकाले आफ्नो १३ वडाका ४३ जना सासुबुहारीलाई सम्मान गरेको हो । सासु तथा बुहारीहरू जो घरायसी काममा व्यस्त हुने गर्दछन्,उनीहरूको कामको योगदानलाई कदर गर्दै स्थानीय सरकारले सम्मान गरेको हो । नगरपालिकाले तोकेका मापदण्डमा परेका सासु बुहारीलाई सम्मान गरिएको मेयर जगतबहादुर गुरुङले बताए। लैङ्गकि हिंसा र घरेलु हिंसा नभएको परिवारको सदस्य,छोरा,छोरी र बुहारीमा विभेद नभएको, परिवारका सबै सदस्यहरू शिक्षा र स्वास्थमा पहुँच पुगेको,बाल विवाह नभएको घर,बालबालिका र जेष्ठ नागरिकको श्रम शोषण नभएको घर ,बालबालिका र जेष्ठ नागरिकको श्रम शोषण नभएको र सासु बुहारीको आमाछोरीको जस्तो व्यवहार भएको मापदण्डको आधारमा १३ वडाबाट उत्कृष्ट सासु बुहारीलाई सम्मान गरिएको मेयर गुरुङले बताए। लैंगिक समानताको बलियो आधार , सिर्जनात्मक प्रविधिमा महिला पहुँचको विस्तार भन्ने नाराको साथ मेयर गुरुङले सासु बुहारी सम्मानले महिलाले आआफ्नो घर तथा समुदायमा गर्ने काममा अझै परिपक्वता आउने र समाजलाई हिंसामुक्त राख्न पनि भूमिका खेल्ने विश्वास व्यक्त गरे। कार्यक्रममा बेलकोटगढी नपाका १३ वडाका सहकारी तथा किशोरी समूहबीच लोकदोहोरी प्रतियोगिता समेत गरिएको थियो । लोक दोहोरी प्रतियोगितामा बेलकोटगढी नपा वडा नं ३ को प्रगतिशील महिला समूह प्रथम भएको थियो । दिपशिखा सहकारी महिला विकास समूह दोस्रो भयो। चिम्टेश्वर आमा समूह तेस्रो भएसँगै रातमाटे महिला समूहले सान्त्वना पुरस्कार पायो । प्रतियोगितामा प्रथम भएको समूहले नगद ५ हजार, दोस्रोले ३ हजार, तेस्रो भएको समूहले २ हजार रुपैयाँ र सान्त्वना भएको समूहले १ हजार रुपैयाँ नगद पुरस्कार प्राप्त गरेका थिए ।"
दाङमा नदीजन्य पदार्थको अवैध दोहन,"दाङ : दाङ जिल्लाका विभिन्न खोलामा नदीजन्य पदार्थको अवैध उत्खनन बढेको छ। खोला भरी नदीजन्य वस्तुको अनाधिृकत दोहन गरेर गहिरा खाल्डा बनाइएका छन्। तोकिएको मापदण्ड मिचेर अनाधिकृत दोहन बढिरहेको हो। ठेक्का सम्झौता गरेको भन्दा तल र माथिबाट पनि उत्खनन भइरहेको हो। शान्तिनगर गाउँपालिकामा पर्ने बहुला खोलामा अहिले यस्तै भएको छ। पालिकाले विष्णुपुर घाटको ३ सय ६० मिटर तलमाथिको उत्खननको ठेक्का लगाएको छ तर ठेक्का लिएको कम्पनीले अनाधिकृत रूपमा जथाभावी उत्खनन गरिरहेको छ। ठेक्का सम्झौता गरेको स्थानभन्दा झन्डै ५७ मिटर तलदेखि नै उत्खनन भएको स्थानीयले बताएका छन्। शान्तिनगरको बहुला खोलाको नदीजन्य पदार्थ संकलनका लागि गाउँपालिकाले सनलाइट निर्माण सेवालाई २२ लाखमा ठेक्का दिएको छ। निश्चित क्षेत्र तोकेर सम्झौता गरिए पनि बहुला खोलामा जथाभावी रुपमा उत्खनन् गरिएको छ। गाउँपालिकाले उत्तरमा खिलतपुर जाने सडक, पूर्वमा जंगपुर, पश्चिममा रातापौरा र दक्षिणमा बाघढुई घाटको बीच भागलाई आधार मानेर ठेक्का दिएको थियो। गाउँपाालिकाले वडा नम्बर २ मा पर्ने ठाउँमा ठेक्का दिए पनि वडा नम्बर ५ बाट पनि नदीजन्य पदार्थको उत्खनन भएको स्थानीयल बताएका छन्। अहिले त्यस ठेकेदार कम्पनी (सनलाइट निर्माण सेवा) लाई नदीजन्य पदार्थतको उत्खननमा रोक लगाइएको छ। बहुला खोलामा जथाभावी रूपमा उत्खनन भएको पाइएपछि तत्काललाई उत्खननमा रोक लगाइएको शान्तिनगर गाउँपालिकाका प्रमुख प्रशासकीय अधिकृत डिल्ली खड्काले बताए। ठेक्का लागेको ठाउँभन्दा अन्य ठाउँमा उत्खनन् भएको पाइएपछि अहिले तत्कालालाई रोक लगाइएको छ, उनले भने। गहिराई मापदण्डमा छ कि छैन ? नापजाँच गर्न बाँकी रहेको छ। उनले अनुगमनका लागि जिल्ला समन्वय समिति र जिल्ला प्रशासन कार्यालयलाई अनुरोध गरिएको बताए। अनुगमन र नापजाँचका लागि प्रशासन र समन्वय समितिलाई जानकारी गराएका छौँ, उनले भने। गाउँपालिकाले अहिलेसम्म दुई ठाउँमा मात्रै नदीजन्य पदार्थको उत्खननको अनुमति दिएको छ। वडा नम्बर २ को बहुला खोला र बबई नदी गरी दुई स्थानमा मात्रै नदीजन्य पदार्थको उत्खननका लागि अनुमतिदिएको प्रमुख प्रशासकीय अधिकृत खड्काले बताए। नदीजन्य पदार्थ उत्खनन गर्ने दुई कम्पनीलाई दुई ठाउँमा दिएका छौँ, उनले भने। बबई नदीमा उत्खनन चलिरहेको छ भने बहुलाखोलामा अहिले स्थगित गरिएको छ। प्रमुख जिल्ला अधिकारी सुशील वैद्यले बहुला खोलामा जथाभावी रूपमा उत्खनन भएको जानकारीमा आएको बताए। उनले केही दिनमा अनुगमन गरिने बताए। प्रमुख जिल्ला अधिकारी वैद्यले नदीजन्य पदार्थको अबैध उत्खनन बढ्दै गएको खबरहरू आएको बताए। हामीले राजपुर गाउँपालिका र गढवा गाउँपालिकामा पर्ने राप्ती नदीमा पनि अनुगमन गरेका थियौँ, ती ठाउँहरूमा पनि जथाभावीरुपमा उत्खनन भएको पाइएको छ, प्रमुख जिल्ला अधिकारी वैद्यले भने। तर, स्थानीय बासिन्दाले भने प्रशासनकै मिलेमतोमा नदीजन्य पदार्थको उत्खनन हुने गरेको आरोप लगाएका छन्। शान्तिनगरको बहुला खोलामा पनि जथाभावी उत्खनन हुँदा पनि प्रशासन र स्थानीय तह मौन रहेको स्थानीयको आरोप छ। खोलामा दिउँसोमा भन्दा रातको समयमा ट्याक्टर, टिप्परहरू हुन्छन्, हामीहरूले प्रहरीलाई खबर गर्दा पनि सुने नसुने जस्तो गर्छन्, एकजना स्थानीयले भने। शान्तिनगर२ का वडा अध्यक्ष सुनील वलीले पनि ठेक्का लागेको ठाउँभन्दा बाहिरबाट उत्खनन भएको स्वीकार गरे। मापदण्डभन्दा बाहिर गएर उत्खनन भएको छ, उत्खनन गर्नुपर्ने नीति पनि पालना भएको छैन्, ठेक्का लागेको भन्दा अर्को ठाउँबाट पनि उत्खनन् भएको छ वडाध्यक्ष वलीले भने।"
झापामा नक्कली नेपाली र अस्ट्रेलियन नोट तथा लागू औषधसहित २ जना पक्राउ,"झापा : झापा प्रहरीले नक्कली नेपाली र अस्ट्रेलियन नोट र लागू औषधसहित २ जनालाई पक्राउ गरेको छ । लागू औषधको कारोबार गरिरहेको गोप्य सूचनाको आधारमा प्रहरी चौकी विर्ताबजारबाट खटिएको प्रहरी टोलीले बुधबार बेलुका साढे ५ बजे बिर्तामोड नगरपालिका ४ मेघावारि निवासी २४ वर्षीय सुवास ताजपुरीयाको कोठा छापा मारेको थियो । प्रहरीले ताजपुरीयाको कोठाबाट प्रतिबन्धित लागू औषध र नक्कली नोट बरामद गरेको जिल्ला प्रहरी कार्यालय झापाका डीएसपी खगेन्द्र रिजालले जानकारी दिए । उनको कोठाबाट लागू औषध खैरो हिरोइन जस्तो देखिने ४ ग्राम ३९० मिलिग्राम लिसाईलो पदार्थ, २८ पिस नाइट्राजेपाम ट्याब्लेट, एक हजार दरको ६० थान, पाँच सयको दुई थान नक्कली नेपाली नोट, तीन थान नक्कली अस्ट्रेलियन नोट, तीन हजार सक्कली नेपाली नोट, अन्य देशको ११ थान नोट, चार थान मोबाइल र मे ५ प ९७९७ नम्बरको एउटा मोटरसाइकल बरामद गरेको उनले बताए । उक्त सामानसहित ताजपुरीया र उनका भाइ १९ वर्षीय प्रवीण ताजपुरीयालाई पक्राउ गरी आवश्यक कारबाहीका लागि इलाका प्रहरी कार्यालय अनारमनिमा राखिएको छ ।"
मकवानपुरको नयाँबस्तीमा बस दुर्घटना हुँदा १४ यात्रु घाइते,मकवानपुर: पूर्वपश्चिम राजमार्ग अन्तर्गत मकवानपुरको मनहरि६ नयाँबस्तीमा बस दुर्घटना हुँदा १४ यात्रु घाइते भएका छन्। चितवनबाट हेटौंडातर्फ आउदै गरेको ना ७ ख १३२६ नम्बर को बस अनियन्त्रित भएर सडकबाट करिब २५ फिट तल बारीमा पल्टिदा दुर्घटना भएको मकवानपुर प्रहरी प्रवक्ता डीएसपी टेकबहादुर कार्कीले बताए। दुर्घटनामा घाइते भएकालाई उपचारको लागि भरतपुर पठाइएको कार्कीले बताए। घाइतेमध्ये तीन जनाको अवस्था गम्भीर छ। दुर्घटनाको खबर लगत्तै इलाका प्रहरी कार्यालय मनहरिका प्रहरी निरीक्षक कृष्णराज ढकालको कमाण्डमा घाइतेको उद्धारका लागि प्रहरी खटिएका थिए। दुर्घटनास्थल इलाका प्रहरी कार्यालय मनहरिबाट करिब ७ किलोमिटर पश्चिमतर्फ पर्छ। दुर्घटनाको कारणबारे अनुसन्धान भइरहेको प्रहरीले जनाएको छ।
छुट्टाछुट्टै स्थानबाट अवैध लागुऔषधसहित १४ जना पक्राउ,"काठमाडौं : प्रहरीले छुट्टाछुट्टै स्थानबाट अवैध लागुऔषधसहित १४ जनालाई पक्राउ गरेको छ। पक्राउ परेकामाथि थप अनुसन्धान गरिरहेको प्रहरीले जनाएको छ। बुधबार र बिहीबार दुई दिनको अवधिमा लागुऔषधिसहित १४ जना पक्राउ परेका हुन्। पक्राउ पर्नेमा सिन्धुलीको हरिहरपुरगढी गाउँपालिका७ भुताहा र काभ्रेको सिमानाबाट दुईजना पक्राउ परेका छन्। अवैध लागुऔषध गाँजा करिब ७६ केजी ५ सय ग्रामसहित सर्लाही हरिवन नगरपालिका२ बस्ने २३ वर्षीय प्रलात कुमार थोकर र सोही नगरपालिका८ बस्ने ३३ वर्षीय देउकुमार स्याङ्तान रहेका छन् । प्रहरी चौकी क्यानेश्वरबाट खटिएको प्रहरीले क्यानसिरबाट भुताहातर्फ आउँदै गरेको प्र०२०३०१८ प ८०६५ नम्बरको मोटरसाइकलबाट १ वटा बोरा र हाल नम्बर नखुलेको मोटरसाइकलमा ल्याएको १ वटा बोरा गरी दुवै बोराबाट उक्त परिमाणको लागूऔषध फेला परेको हो । प्रहरीले जाँच गर्ने क्रममा नम्बर नखुलेको मोटरसाइकलमा सवार दुईजनाले प्रहरी टोलीलाई देख्नासाथ उक्त गाँजाको बोरा फाली मोटरसाइकल सहित फरार भएका थिए । प्रहरीले प्र०२०३०१८ प ८०६५ नम्बरको मोटरसाइकलमा सवार प्रलात कुमार थोकर र देउकुमार स्याङ्तानलाई पक्राउ गरेको छ भने हाल फरार नम्बर नखुलेको मोटरसाइकलमा सवार व्यक्तिहरूको समेत खोजी गरिरहेको छ । कैलाली,धनगढी उपमहानगरपालिका४ यातायात कार्यालय अगाडिबाट अवैध लागूऔषध ब्राउनसुगर २ ग्राम २ सय ५० मिलिग्रामसहित ३ जनालाई प्रहरीले पक्राउ गरेको छ । पक्राउ पर्नेमा सोही उपमहानगरपालिका५ बस्ने ३० वर्षीय नरेश खड्का, ३० वर्षीय लक्ष्मण खड्का र सोही उपमहानगरपालिक११ बस्ने ३० वर्षीय देबेन्द्र खड्का रहेका छन् । जिल्ला प्रहरी कार्यालय कैलालीबाट खटिएको प्रहरीले उनीहरूलाई उक्त लागुऔषधसहित फेला पारी पक्राउ गरेको हो । यसैगरी कैलाली, टिकापुर नगरपालिका१ स्थित सडकबाट अवैध लागुऔषध खैरो हेरोइन १ सय ६० मिलिग्रामसहित २ जना पक्राउ परेका छन् ।सोही नगरपलिका१ राजिपुर बस्ने २४ वर्षीय आबिनाश चौधरी र २२ वर्षीय बिक्रम चौधरी लागुऔषधसहित पक्राउ परेका छन् । ईलाका प्रहरी कार्यालय टिकापुरबाट खटिएको प्रहरीले बा५४ प ४४८१ नम्बरको स्कुटरलाई जाँच गर्ने क्रममा स्कुटरमा सवार उनीहरूलाई उक्त लागुऔषधसहित फेला पारी पक्राउ गरेको हो । पर्सा,वीरगंज महानगरपालिका३१ मिलनचोकबाट अवैध लागूऔषध गाँजा २४ केजीसहित सोही महानगरपालिका३२ टेढा बस्ने वर्ष ५४ वर्षीय रमतुल्ला मियासहित ४ जनालाई प्रहरीले पक्राउ गरेको छ । प्रहरी चौकी मिलनचौकबाट खटिएको प्रहरीले जितपुरबाट मनवातर्फ जाँदै गरेको ना२ ह ३०८९ नम्बरको अटोलाई जाँच गर्ने क्रममा अटोमा सवार उनीहरूलाई उक्त लागुऔषधसहित फेला पारी पक्राउ गरेको हो । यसैगरी, पर्सा, पटेर्वासुगौली गाउँपालिका३ सोनवर्सा बस्ने ३८ वर्षीय जैनुल होदाको घरबाट अवैध लागूऔषध गाँजा २९ किलोग्रामसहित दुईजनालाई प्रहरीले पक्राउ गरेको छ । पक्राउ पर्नेहरूमा जैनुल र मकवानपुर लाउती गाउँपालिका३ बस्ने ५० वर्षीय रामजी थिङ रहेका छन् । विशेष सूचनाको आधारमा जिल्ला प्रहरी कार्यालय पर्साबाट खटिएको प्रहरीले उनीहरूलाई उक्त गाँजासहित फेला पारी पक्राउ गरेको हो । सुनसरी,धरान उपमहानगरपालिका१५ स्थित कोकोनट हाउसबाट अवैध लागुऔषध ब्राउनसुगर ३ सय मिलिग्राम, नियन्त्रित औषधि ट्रामाडोल ४० ट्याव्लेट, स्पास्पेइन ४० ट्याव्लेट र नगद ६० हजार ३ सय ५० रुपैयाँसहित सोही उपमहानगरपालिका५ घर भई हाल सोही ठाउँ बस्ने २७ वर्षीय जेल्स राईलाई प्रहरीले पक्राउ गरेको छ । ईलाका प्रहरी कार्यालयबाट खटिएको प्रहरीले उनलाई उक्त ब्राउनसुगरसहित फेला पारी पक्राउ गरेको हो ।"
"गाँजा नियन्त्रण लिनेक्रममा झडप, एक राउण्ड हवाई फायर","सिन्धुली: अवैध गाँजा नियन्त्रणमा लिनेक्रममा सिन्धुलीमा प्रहरीसँग झडप भएको छ। मोटरसाइकलमा बोरामा प्याक गरेर निकासी गर्न लागेको गाँजा नियन्त्रणमा लिनेक्रममा तस्करले प्रहरीलाई ढुंगामुडा गरेका थिए। स्थितिलाई नियन्त्रणमा लिन प्रहरीले हवाई फायर गरेको छ। घटनामा संलग्न २ जना पक्राउ परेका छन्। उनीहरूसँग रहेको ७६ किलो गाँजा पनि बरामद भएको प्रहरीले जनाएको छ। हरिहरपुरगढी गाउँपालिका ७ भुताहास्थित क्यानखोलाबाट ७६ किलो गाँजा, एउटा मोटसाइकलसहित दुई जनालाई नियन्त्रणमा लिइएको जिल्ला प्रहरी कार्यालय सिन्धुलीका प्रहरी नायव उपरीक्षक चिरन्जिवी दाहालले जानकारी दिए। पक्राउ पर्नेमा हिरहरपुरगढी ८ का ३३ वर्षीय देवकुमार स्याङ्तान र हरिवन नगरपालिका २ सर्लाहीका २३ वर्षीय प्रल्हादकुमार थोकर छन्। उनीहरूले प्रयोग गरेको २२० सीसीको पल्सर मोटरसाइकलसमेत प्रहरीले नियन्त्रणमा लिएको छ। विशेष सुराकीको आधारमा गाँजा कारोबारी पक्राउ परेका हुन्।"
रेड नोटिस जारी भएका व्यक्ति युएईबाट पक्राउ,काठमाडौं: इन्टरपोलबाट रेड नोटिस जारी भएका कर्तव्य ज्यान मुद्दाका फरार प्रतिवादीलाई संयुक्त अरब इमिरेट (युएई) बाट पक्राउ गरी आज नेपाल ल्याइएको छ। कपिलवस्तु बुद्धभूमि नगरपालिका४ बस्ने ६६ वर्षीय गङ्गाराम थारूलाई विसं २०७६ साउन ७ गते धारिलो हतियार प्रयोग गरी हत्या गरेको घटनामा संलग्न रही फरार रहेका सोही जिल्लाका २३ वर्षीय शिवशरण चौधरीलाई युएईबाट पक्राउ गरी नेपाल झिकाइएको र थप कारबाहीका लागि आजै वारदातस्थल कपिलवस्तु पठाइएको छ। उनलाई इन्टरपोलअन्तर्गत नेपालमा रहेको नेशनल सेन्ट्रल ब्यूरो (एनसिबी) काठमाडौँको अनुरोध र एनसिबी युएईको सहयोगमा पक्राउ गरिएको केन्द्रीय प्रहरी प्रवक्ता प्रहरी नायब महानिरीक्षक पोषराज पोखरेलले जानकारी दिए। व्यक्ति हत्यापछि चौधरी फरार भई युएई बसेको अनुसन्धानका क्रममा खुल्न आएपछि इलाका प्रहरी कार्यालय गोरुसिङ्गे कपिलवस्तुमार्फत प्रहरी प्रधान कार्यालयको इन्टरपोल शाखामा प्राप्त सूचनाका आधारा रेड नोटिस जारी भएको थियो। चौधरीको अन्तर्राष्ट्रियस्तरमा खोजतलासका लागि इन्टपरपोल शाखाको अनुरोधमा इन्टरपोल महासचिवालयबाट २०७९ भदौ १४ गते रेड नोटिस जारी भएको थियो। इन्टरपोल शाखाबाट २०७९ भदौ १५ गते एनसिबी युएईलाई जानकारी गराइएको थियो। प्रतिवादीलाई पक्राउ गरी सपुर्दगी गर्न अनुरोध गरिएकामा २०७९ भदौ २१ गते एनसिबी युएईले उनलाई पक्राउ गरी सपुर्दगीका लागि आवश्यक कागजात माग गरेको थियो। एनसीबी काठमाडौंले माग भएबमोजिमका कागजात खुलाइ पठाएपश्चात गत फागुन ११ गते चौधरीलाई नेपाल सपुर्दगी गर्ने प्रयोजनार्थ सुरक्षा टोली पठाउन अनुरोध गरेको थियो। त्यसपश्चात् आवश्यक प्रक्रिया पूरा गरी काठमाडौंबाट खटिएको इन्टरपोलको प्रहरी टोलीले उनलाई आज नेपाल ल्याएको हो। उनलाई लिन प्रहरी निरीक्षकको नेतृत्वमा टोली युएई गएको थियो।

शीर्षक,विवरण
मधेशीलाई नागरिकता विहिन बनाउने गठबन्धन दल नै हो : अध्यक्ष ठाकुर,"जनकपुरधाम : लोकतान्त्रिक समाजवादी पार्टी (लोसपा) नेपालका अध्यक्ष महन्थ ठाकुरले मधेशीविरुद्ध विभेद कायमै रहेकोले आफूहरु स्थानीय तहको विकास र अधिकार प्राप्तिको आन्दोलनसहित निर्वाचनमा होमिएको बताएका छन्। सोमबार जनकपुरधाममा लोकतान्त्रिक समाजवादी पार्टीद्वारा आयोजित चुनावी सभालाई सम्बोधन गर्दै ठाकुरले स्थानीय तहको निर्वाचनमा स्थानीय विकास र मधेशविरुद्ध जारी विभेद तथा अधिकार प्राप्तिको आन्दोलनलाईसंगै लिएर अघि बढेको बताएका हुन्। उनले देशमा संघीयता आएपनि शासन प्रशासनको अधिकार केन्द्रमै सिमित रहेकोले ती अधिकारलाई संविधान बमोजिम स्थानीय र प्रदेशमा हस्तान्तरण गराउन आवश्यक रहेको बताए। उनले भने, नागरिकतासहित मधेश आन्दोलनमा उठेका तथा पटक पटक सम्झौता भएका मुद्दा संस्थागत गर्न आफूहरु निर्वाचनमा भाग लिएको छु। अधिकार प्राप्तिको आन्दोलन र विगतका झुठा मुद्दालाई खारेजीको लागि चुनाव जत्नै पर्छ। अध्यक्ष ठाकुरले गठबन्धन घटक दलका नेताहरु मधेशमा आएर नागरिकता समस्या समाधान आफूहरुले नै गर्ने भन्दै आएका छन। ठाकुरले भने, तर वास्तवमा मधेशीलाई नागरिकता विहिन बनाउने सत्तारुढ दल कांग्रेस, माओवादी, नेकपा एकीकृत समाजवादी र आफूलाई मधेशवादी भन्ने जनता समाजवादी पार्टी नेपाल नै हो। हाम्रो कुनै लिखित सम्झौता भएको थिएन, तर केपी ओली नेतृत्वको सरकारले नागरिकता समस्या समाधानका लागि राष्ट्रपतिसँग मिलेर अध्यादेश ल्याउन खोज्दा यही गठबन्धन दलका नेताहरुले भएर सर्वोच्चमा उजुरी दिएर खारिज गरायो, तर आज चुनावको बेला मधेशीलाई ठग्न भन्छन मधेशीको नागरिकता समस्यासमाधान गर्नेछु। अध्यक्ष ठाकुर देशको न्याय र शासन प्रशासनप्रति प्रश्न उठाउँदै भने गोली ठोकेर हजारौं नेपाली जनतालाई मारेर आन्दोलन गर्नेहरु प्रधानमन्त्री बनेर अहिले पनि सरकारमा छन। तर अधिकारका लागि शान्तिपूर्ण आन्दोलन गर्ने दर्जनौ मधेशीलाई गोली हानेर शहीद बनाइयो, अहिलेपनि दर्जनौ माथि झुठा मुद्दा लगाएर जेलमा हालेका छन, यस्तो छ हाम्रो देशको शासन न्याय प्रणाली छ। उनले भने जबसम्म देशको राजनीतिक अवस्था स्थिर हुँदैन देशमा मधेशीले अधिकार पाउने छैन र अधिकार प्राप्तिको हाम्रो आन्दोलन जारी नै रहनेछ। स्थानीय तहको निर्वाचनमा लोसपालाई जिताए आन्दोलनलाई अझ शसक्त बनाएर मधेशीलाई सेवाका साथै अधिकार सम्पन्न बनाउने ठाकुरको भनाई थियो।"
"लिखु तामाकोसी एमालेको प्रतिबद्धता : जनप्रतिनिधिको सम्पत्ति सार्वजनिक गर्ने, प्राविधिक क्याम्पस स्थापना","काठमाडौं : नेकपा एमाले लिखु तामाकोशी गाउँपालिकाले स्थानीय तह निर्वाचनको प्रतिबद्धता पत्र सार्वजनिक गरेको छ। शिक्षा, स्वास्थ्य, सुशासनमा हाम्रो सरोकार नागरिकको समृद्धिमा लिखु तामाकोसी सरकार नारासहित प्रतिबद्धता पत्र मतदाता समक्ष वितरण गरेको हो। एमालेले लिखु तामाकोशी गाउँपालिकाको अध्यक्षमा कमल कडेरिया, उपाध्यक्षमा दिपा पाख्रिन उम्मेदवार बनेका छन्। त्यसैगरी दुरागाउँको वडा अध्यक्षमा प्रदिप तामाङ, सैपुबाट सन्तोष पौडेल, बिजुलीकोटबाट राजकुमार खड्का, बिजुलीकोट (४)बाट मोहन क्याप्छाकी मगर, नागदहबाट सोमबहादुर तामाङ, खिम्तिबाट शिवप्रसाद न्यौपाने, तिल्पुङबाट इन्द्रबहादुर बुढाथोकी उम्मेदवार बनेका छन्। एमालेले नागदह र खिम्तिमा अघिल्लो निर्वाचनमा पनि विजयी भएका उम्मेदवार दोहोर्याएको हो। एमालेले विगतको कमीकमजोरीलाई समेत समीक्षा गरेर ५ वर्षे कार्ययोजनासहित प्रतिबद्धता जनाएको छ। लिखुमा गत स्थानीय तहको निर्वाचनमा एमालेले ३७ सिटमध्ये एक वडा अध्यक्ष र एक वडा सदस्यबाहरेक ३५ सिटमा निर्वाचित भएको थियो । एमालेले भ्रष्टाचारविरुद्ध शुन्य सहनशीलताको नीति अवलम्वन गरी स्थानीय क्षेत्रको विकास र प्रशासनमा सुशासन कायम गर्न जनप्रतिनिधिहरुको सम्पत्ति विवरण वार्षिक रुपमा सार्वजनिक गर्ने प्रतिबद्धता जनाएको छ। लिखु तामाकोसी एमालेले गाउँपालिका केन्द्र धोवीमा प्राविधिक शिक्षालय र क्याम्पस स्थापना गरी सञ्चालन गर्ने आवश्यक विद्यालयहरुलाई एकिकृत (शिक्षक दरबन्दी मिलन) गरी गुणस्तरीय शिक्षा प्रदान गर्नको लागि स्कुल बसको व्यवस्था मिलाइने प्रतिबद्धता जनाएको छ। लिखु एमालेले एक पालिका : एक उद्योग ग्रामको प्रस्तावित कार्यनीति बनाई प्रभावकारी कार्यान्वयनमा जोड दिने प्रतिबद्धता पत्रमा उल्लेख गरेको छ। कृषक परिचय पत्रको व्यवस्था गर्दै कृषक समूह, कृषि सहकारी दर्ता तथा नविकरणमा सरलिकृत र कृषक समूह तथा सहकारीको संस्थागत क्षमता विकास साथै आवश्यक अनुदान, प्रोत्साहनको व्यवस्था गरिने एमालेले प्रतिबद्धता जनाएको छ। कृषि पर्यटनलाई विस्तार गरिने, पालिकाभित्र उत्पादन बृद्धि गर्न कृषि पकेट क्षेत्रहरु, पशुपञ्छी विकास सम्बन्धी कार्यहरु, एक घर एक रोजगार सिर्जना गर्ने तालिमहरुको व्यवस्था गरिने छ।घोषणा पत्रमा भनिएको छ,कृषि तथा पशुपन्छी पालन सम्बन्धी उन्नत प्रविधिको विस्तार, उत्पादन भएका वस्तुको उचित मूल्य निर्धारण गरी बजारिकरण एवं बेचविखनको ग्यारेण्टी गरिने छ। कृषि उत्पादनलाई बजारीकरण गर्न संकलन केन्द्र स्थापना, स्थानीय स्तरमा उपलब्ध जडिबुटीहरुको पहिचान गरी संरक्षण र खेती विस्तार गर्न एमालेले जोड दिने नीति लिएको छ। गरिने छ। सूचना तथा सञ्चार प्रणालीलाई प्रभावकारी बनाउनको लागि एकीकृत सूचना व्यवस्थापन प्रणालीको विकास गरी कार्यन्वयन गर्ने र प्रत्येक बस्तीमा ईन्टरनेटको सुविधा उपलब्ध गराइने, बैज्ञानिक कर प्रणाली लागु गर्ने घोषणा गरेको छ। पालिका क्षेत्रभित्र बस्ती बस्न योग्य क्षेत्र पहिचान गरी आवश्यक सवै पुर्वाधारको विकास गरी नमूना एकिकृत बस्तीको विकास गरी शहरोन्मुख सुविधा दिने योजना तयार गरिने, पालिकाक्षेत्रका सबै वडाहरुमा आधारभूत खानेपानी सुविधा पु्र्याउने नीति अनुसार एक घर एक धाराको व्यवस्था गरिने पालिकाले प्रतिबद्धता जनाएको छ। एमालेले गाउँपालिका केन्द्रमा शिलान्यास गरिएको अस्पताललाई शीघ्र निर्माण, प्रत्येक स्वास्थ्य चौकीहरुमा दक्ष स्वास्थ्यकर्मी सहित सेवा उपलब्ध गराइने,पालिकस्तरीय अस्पतालमा वर्षमा २ पटक होलबडी स्वास्थ्य जाँच सेवा उपलब्ध गर्ने व्यवस्था मिलाइने प्रतिबद्धता जनाएको छ। विद्यालयहरुमा विद्यालय नर्सको व्यवस्था समेत गरिने एमालेले नीति लिएको छ। एमाले रामेछापले टुंगो लगायो आठै स्थानीय तहको उम्मेदवार (नामावलीसहित) रामेछापमा भत्कियो सत्ता गठबन्धन : कांग्रेस बिना माओवादी र एसले गरे संयुक्त उम्मेदवारी दर्ता हेडमास्टर छाडेर राजनीतिमा सन्तोष सर : भन्छन्, पाँच वर्षभित्र नमूना वडा बनाउँछु एमाले रामेछापको २७ बुँदे प्रतिबद्धता : कृषक परिचय पत्र वितरणदेखि घरदैलोमा डाक्टर एमाले रामेछाप नगरको प्रतिबद्धता : खुल्ला कृषि पाठशाला सञ्चालन, प्रदेशस्तरीय रंगशाला निर्माण एमालेले भेषभुषा र संस्कृति जगेर्नाका लागि पालिका केन्द्र धोवी बजारमा बहु सांस्कृतिक सङ्ग्रहालयको स्थापना गर्ने लक्ष्य लिएको छ।परापूर्वकालदेखि चल्दै आएका बालन, भजन, किर्तन, मारुनी, चण्डी, सेलो, सोरठी, जात्रेको जगेर्ना गर्ने सो सँग सम्बन्धित समुदायलाई विशेष प्याकेजको व्यवस्था गरिनेछ।प्रतिबद्धता पत्रमा भनिएको छ,तामाङ, नेवार, मगर, गुरुङ, ह्योल्मो, सुनुवारलगायतका समुदायहरुको प्राचिन संस्कृतिलाई जगेर्ना तथा संरक्षणका लागि विशेष प्याकेजको व्यवस्था गरिने छ। गाउँपालिका क्षेत्र भित्रका जातिगत तथा समुदायको प्राचिन हातहतियार, ग्रन्थ, देवीदेवता, भेषभुषालगायतका सामग्री तथा विधिपद्धतिको जगेर्नाका लागि पालिका केन्द्र धोवी बजारमा बहु सांस्कृतिक सङ्ग्रहालयको स्थापना गरिने छ। गाउँपालिका क्षेत्रमा युवा तथा खेलकुद सम्बन्धी आवश्यक नीति नियम तथा संरचना तयार गरी कार्यन्वयन गर्ने एमालेको लक्ष्य छ। प्रतिबद्धता पत्रमा एक वडा, एक खेलमैदान स्थापना गरी विभिन्न खेल सम्बन्धि गतिविधि संचालन, खेलाडीलाई व्यवसायिक रुपमा प्रवर्द्धन गर्न पहल, पालिका तथा वडामा राष्ट्रिय तथा अन्तराष्ट्रिय स्तरका विभिन्न खेलाडी उत्पादन, परिचालन, अभिलेख तयार गरी योगदान तथा क्षमताको आधारमा प्रोत्साहन, पालिकास्तरीय खेल प्रशिक्षण केन्द्रको संरचना तयार गरिने उल्लेख छ। यातायात तथा सडक पूर्वाधार व्यवस्थापन : गाउँपालिका केन्द्र धोवीदेखि सातै वडा केन्द्रसम्म पुग्ने सडकहरु, जिल्ला तथा अन्तरपालिका सडक सञ्जालमा जोडिएका सडकहरुको क्रमागत कालोपत्रे तथा स्तरोन्नति गरिने एमालेले प्रतिबद्धता जनाएको छ। हलेदेबेसीधोवीसिरिसेढाँडे सडक धोवीदिलौरीदुरागाउँभुजी सडक खिम्तीशिवालयधोवी सडक कुकुरकाटे भञ्ज्याङकाङ्जा धोवी सडक दिलौरीजगमानेबासे सडक तिल्पुङ छाँगाबोहोरा गाउँछापगाउँगैरी सडक धोवीचिलाउनेखोल्मागाउँगोठगाउँ सडक डिही तिल्पुङ सडक कोटगाउँरातमाटासाँघुटार सडक सैपुढाँडे सडक कोटगाउँ कल्लेरीपोकु दोभान सिसन्धु सडक यसैगरी ट्रयाक ओपन भएका सबै सडकहरु मर्मत तथा स्तरोन्नति गरी बाहै महिना यातायात संञ्चालन योग्य बनाइने घोषणा पत्रमा उल्लेख छ। तिल्पुङ गिदान चउर, मानेडाँडा, ऐरम्बास काङ्बा, खोल्मागाउँ चिलाउने कोटगाउँ, रातमाटा, शिरिसे ढाँडे, पिङ्गति, पाला, भिरखर्क, होपिना, खापिङ, बासे, नोप्रा, गिद्दे, धोवी, गैरी, केउरीनि, नागथली, झाँक्रिडाँडा खिम्ती, तिल्पुङ सडकलाई लिखु तामाकोशी रिङरोडको रुपमा विस्तार गरिने छ। प्रतिबद्धता पत्रमा भनिएको छ,निर्माणाधिन अवस्थाका सडकहरुमा पुल निर्माण गरिने छ। संघीय, प्रदेश सरकार, स्थानीय तह र नीजीक्षेत्र समेतको सहकार्यमा लिख करिडोर, नदी तटीय क्षेत्रमा र रामेछाप सालु, धोवी, गिद्दे, नोप्रा, बासे, भित्तरीखानी, उमाकुण्ड जाने पर्यटकीय हिमाली सडक निर्माण गर्न पहल गरिने छ। प्रत्येक बस्तीमा (वडामा) हेलिप्याड निर्माण गरिने छ। सुखी नेपाली, समृद्ध नेपालको नारा लिएर जनसेवामा खटिएको पार्टी हो  नेकपा (एमाले)। नेकपा (एमाले) ले मात्रै यहाँहरुको मर्म र भावना अनुसारका कार्यक्रम ल्याएर यस गाउँपालिकाको विकास गर्न सक्छ भन्ने कुरामा कुनै द्विविधा छैन।प्रतिबद्धता पत्रमा भनिएको छ, विगतको इतिहास जस्तै नेकपा (एमाले)ले यहाँहरुको चाहना र भावनाको कदर गरी यस पटकको निर्वाचनमा उम्मेदवार बन्नु भएका हाम्रा सम्पूर्ण उम्मेदवारहरुलाई सुर्य चिन्हमा मतदान गरी विजयी गराउनु हुनेछ भन्ने पूर्ण विश्वास लिएका छौं। एमाले लिखु तामाकोशी गाउँपालिकाले प्रतिबद्धता पत्र (पूर्णपाठ)"
काठमाडौंमा मनाइयो रवीन्द्रनाथ टैगोरको १६१औँ जन्मजयन्ती,"काठमाडौं : भारतका विश्व चर्चित कवि रवीन्द्रनाथ टैगोरको १६१औं जन्मजयन्ती काठमाडौंमा मनाइएको छ। भारतीय राजदूतावासस्थित स्वामी विवेकानन्द सांस्कृतिक केन्द्रले सोमबार इन्डिया७५ आजादीको अमृत महोत्सवअन्तर्गत सोमबार विवेकानन्द हलमा टैगोरको जन्मजयन्ती मनाइएको हो। कार्यक्रममा प्रेस, सूचना तथा संस्कृति प्रभागका प्रथम सचिव नवीन कुमारले रवीन्द्रनाथ टैगोरको प्रतिभाको प्रशंसा गर्नुका साथै र आफूभित्र लुकेको क्षमतालाई उपयोग गर्न सबैलाई आग्रह गरे। स्वामी विवेकानन्द साँस्कृतिक केन्द्रका शास्त्रीय संगीतका गुरु तथा विद्यार्थीहरुले एकसाथ रवीन्द्र संगीतको वाचन गरेका थिए भने केन्द्रीय विद्यालय काठमाडौंका विद्यार्थीहरुले टैगोरको रचनामा आधारित गीत र नृत्य प्रस्तुत गरेका थिए। लुम्बिनी विश्व शान्ति मञ्चका अध्यक्ष वासु गौतमले शान्ति निकेतनः शिक्षामा टैगोरको विचार शीर्षकमा अन्तरक्रियात्मक प्रस्तुति दिएका थिए। कार्यक्रममा संगीत, कला र साहित्यका युवा विद्यार्थीहरु, सीबीएसई विद्यालयका बालबालिकाहरु, भारतीय डायस्पोराका सदस्यहरु र विद्वानहरुको सहभागिता थियो।"
रौतहटका पालिकामा १८ जना महिला प्रमुख पदका उम्मेदवार,"रौतहट : गत स्थानीय तहको निर्वाचनमा मधेस प्रदेशबाट एउटा मात्रै महिला मेयरले चुनाव जितेकि थिइन्। रौतहटको मौलापुर नगरपालिकाकी रीनाकुमारी साह प्रदेशमै एकसय ३६ वटा तहमा एक्ली प्रमुख थिइन्। बैशाख ३० गते हुने स्थानीय तहको निर्वाचनका लागि रौतहटमा मात्रै १८ जना महिलाहरु प्रमुखपदका उम्मेदवार छन्। जिल्लाको पाँच तहमा नेकपा एमालेले महिलालाई प्रमुख पदको उम्मेदवार बनाएको छ। जिल्लाको मौलापुर नगरपालिकामा रीना कुमारी साह, माधवनारायणमा सिमल कुमारी साह, राजदेवीमा अंशु सिंह, राजपुरमा शर्मिला कोइराला र दुर्गाभगवती गाउँपालिकामा रिंकु कुमारीलाइ उम्मेदवार बनाएको छ। नेपाली कांग्रेसले इशनाथ नगरपालिकामा अंशु सिंहलाइ उम्मेदवार बनाएको छ भने लोसपाबाट कौशिल्या देवीलाई उठाएको छ। यस्तै जसपा नेपालले गौरमा किरण ठाकुर र फतुवा बिजयपुरमा ममता कुमारीलाई उठाएको छ। राप्रपा नेपालबाट गरुडामा मिनादेवी थारु र माधवनारायणबाट निर्मला कुमारी साह उम्मेदवार छन्। राजदेवीका सिंह, गौरका ठाकुर, माधवनारायण साहका उम्मेदवार यसअघि उपमेयर पदमा थिए। जनमत पार्टीबाट परोहामा निर्मला पटेल उम्मेदवार छिन्। बहुजन शक्ती पार्टीबाट राजपुर नगरपालिकामा रम्भादेवी साह उम्मेदवार छिन्। इशनाथ नगरपालिकामा मुरली देवी, गुजरामा इन्द्राकुमारी राम, माधवनारायणमा बिनीता देवी साह, मौलापुरमा साबित्री कुमारी झा, राजदेवीमा अनिता सिंह स्वतन्त्र उम्मेदवार छन्। उनीहरु अधिकाश डमी उम्मेदवार रहेको बताइन्छ। मेयर पदका अधिकांश स्वतन्त्र उम्मेवारहरु घरदैलोमा देखिदैनन्।"
निर्वाचन सम्बन्धमा निर्णय लिन उपत्यकाका तीन सीडीओको संयुक्त बैठक,"काठमाडौं : वैशाख ३० गते हुने स्थानीय तहको निर्वाचनमा उपत्यकालाई शान्ति सुरक्षाका दृष्टिकोणमा मजबुद र बलियो सुरक्षा संयन्त्र बनाउने निर्णय गरिएको छ। जिल्ला प्रशासन कार्यालय भक्तपुरको आयोजनामा भक्तपुरका प्रमुख जिल्ला अधिकारी रुद्रादेवी शर्माको अध्यक्षतामा काठमाडौँ, ललितपुर र भक्तपुर जिल्लाका प्रमुख जिल्ला अधिकारीसहित तीनवटै जिल्लाका सुरक्षा समितिका पदाधिकारीबीच अन्तर जिल्ला सुरक्षा समन्वय बैठकमा यस्तो निर्णय भएको हो। वैशाख ३० गतेको स्थानीय तहको निर्वाचन र मतगणना सम्पन्न नभएसम्मका लागि उपत्यकाका तीन जिल्लाको शान्तिसुरक्षा, अपराध न्यूनीकरण, स्थानीय तह निर्वाचन, २०७९ लाई स्वच्छ, स्वतन्त्र, निष्पक्ष र भयरहितरूपमा सम्पन्न गर्नेलगायतका विविध निर्णय भएको भक्तपुरका प्रजिअ शर्माले जानकारी दिए। तीन जिल्लाका प्रमुख जिल्ला अधिकारी, प्रहरी प्रमुख, सशस्त्र प्रहरी प्रमुख, नेपाली सेना, अनुसन्धान विभागका प्रमुखको बैठकले शान्तिसुरक्षाका लागि कार्यान्वयन गरिने विभिन्न सुरक्षाका रणनीतिका बारेमा छलफल गरी निर्णय भएको हो।"
ओली काखमा जब कार्यकर्ताका बच्चा रमाए (फोटो फिचर),"काठमाडौं : आसन्न स्थानीय तह निर्वाचन नजिकिँदै गर्दा नेकपा एमाले अध्यक्ष केपी शर्मा ओलीको दौडधुप देशभरि भइरहेको छ। ओली आजमात्र कास्कीको चुनावी सभा, कीर्तिपुरको चुनावी सभा र पुल्चोकको चुनावी सभालाई सम्बोधन गरेका थिए। पुल्चोक चुनावी सभामा भने अच्चमकै दृश्य देखियो। आसन ग्रहणपछि सुस्ताइरहेका ओलीको काखमा कार्यकर्ताले आफ्नो बच्चा राखेका थिए। केही समय ती बच्चा ओलीकै काखमा रमाएका थिए। पुल्चोकमा सम्बोधन गर्दै ओलीले ललितपुरको विकास गर्न एमाले तयार रहेको बताएका थिए। त्यसका लागि एमालेलाई जिताउन उनको अपील थियो। उनले गठबन्धनलाई लोकतन्त्र विरोधी र खन्चुवा शक्ती भएको बताउँदै उनीहरुलाई परास्त गर्नुपर्ने बताएका थिए। तस्बिरहरु : सरोज बैजु"
न्यायाधीशको कार्यसम्पादनको अडिट हुनुपर्छ : कानूनमन्त्री शर्मा,"काठमाडौं : कानून न्याय तथा संसदीय मामिला मन्त्री गोविन्दप्रसाद शर्माले न्यायाधीशको कार्य सम्पादनको परीक्षण (अडिट) हुनुपर्ने बताएका छन्। कानून दिवसको सन्दर्भमा सर्वोच्च अदालत बार एशोसिएशनद्वारा आयोजित विधिको शासन र यसका चुनौती विषयक गोष्ठीमा बोल्दै मन्त्री शर्माले नियुक्ति हुँदा र नियुक्ति पछि पनि न्यायाधीको कार्य सम्पादन एवं मुल्यांकनको अडिट गर्नुपर्ने बताए। न्यायाधीशले कसरी काम गरिरहेका छन् भन्ने कुराको न्याय परिषदले अडिट (परीक्षण) गर्नुपर्छ। कार्यक्षमताको आधारमा रहनेनरहने, अगाडि बढ्नेपछाडि हट्ने सबै कुराको निर्धारण गर्नुपर्छ, मन्त्री शर्माले भने, यसमा कमजोरी गर्नु हुँदैन। दलीय प्रभावमा पर्नु हुँदैन। उनले योग्यता, क्षमता, न्यायप्रतिको निष्ठा, चरित्र, एवं सार्वजनिक प्रतिष्ठालगायतका गुणलाई ध्यान दिइ उत्कृष्टमध्येबाट सर्वोत्कृष्टलाई न्यायाधीशमा नियुक्त गरिने बताए। संभावित व्यक्तिको सूची तयार गरि सार्वजनिक परीक्षण (पब्लिक अडिट) समेतका आधारमा नियुक्ति गरिने उल्लेख गर्दै नियुक्ति सम्बन्धी निर्देशिकाको मस्यौदा बनाई नेपाल बार एसोसिएसन र सर्वोच्च अदालत बार एसोसिएसनलगायतका सरोकारवाला निकायमा पठाइसकिएको मन्त्री शर्माले जानकारी दिए। अब न्यायाधीशको नियुक्ति कानून व्यवसायीको प्रमाणपत्र बोकेको आधारमा गर्न हुँदैन भन्नेमा सहमत छौं, मन्त्री शर्माले भने। सरकार न्यायपालिकामा गर्नुपर्ने सुधारको लागि प्रतिबद्ध रहेको उल्लेख गर्दै मन्त्री शर्माले बेन्च र कर्मचारीको कार्य समय बढाउने हो भने अतिरिक्त स्रोत व्यवस्था गर्न तयार भएको बताए।"
देशभर आठ जना कोरोना संक्रमित थपिँदा १७ संक्रमण मुक्त,काठमाडौं : देशभर पछिल्लो २४ घण्टामा थप आठ जनामा कोरोना सङ्क्रमण पुष्टि भएको छ। पछिल्लो २४ घण्टामा तीन हजार दुई जनाको नमूना परीक्षण गरिएको थियो। एक हजार ६९३ जनाले पीसीआर र एक हजार ३०९ जनाको एन्टिजेन विधिबाट परीक्षण गरिएको स्वास्थ्य तथा जनसङ्ख्या मन्त्रालयले जनाएको छ। गत २४ घण्टामा १७ जना कोरोना भाइरसबाट सङ्क्रमणमुक्त भएका छन्। यससँगै सङ्क्रमण मुक्त हुनेको सङ्ख्या नौ लाख ६६ हजार ८०६ पुगेको छ। निको हुने दर ९८ दशमलव आठ प्रतिशत रहेको मन्त्रालयले जनाएको छ। कोभिडविरुद्धको खोप लगाउनेको सङ्ख्या पछिल्लो २४ घण्टामा ३८ हजार ३५९ रहेको छ। हाल सक्रिय सङ्क्रमितको सङ्ख्या १९० रहेको छ। अहिलेसम्म कोरोनाबाट मृत्यु हुनेको सङ्ख्या ११ हजार ९५२ पुगेको छ। होम आइसोलेशनमा १८९ र संस्थागत आइसोलेशनमा एक जना सङ्क्रमित रहेका छन्।
"सोल्टीमोडमा ट्रक र स्कुटर ठोक्किँदा महिलाको मृत्यु, एक घाइते",काठमाडौं : काठमाडौँको सोल्टीमोडमा स्कुटर दुर्घटना हुँदा एकजनाको मृत्यु भएको छ। काठमाडौँको नागार्जुन नगरपालिका४ सोल्टीमोडस्थित सडकमा बा९४प ८६७६ नंको स्कुटर र ना५ख १९०९ नंको ट्रक ठोक्किँदा स्कुटरमा सवार कीर्तिपुर नगरपालिका२ ट्याङ्लाफाँट बस्ने ६२ वर्षीय विमलादेवी भट्टराईको मृत्यु भएको हो। दुर्घटनामा गम्भीर घाइते भट्टराईको त्रिभुवन शिक्षण अस्पताल महाराजगञ्जमा उपचारका क्रममा मृत्यु भएको प्रहरी प्रधान कार्यालयले जनाएको छ। दुर्घटनामा स्कुटर चालक भने घाइते भएका छन्। घाइते स्कुटर चालकको सोही अस्पतालमा उपचार भइरहेको प्रहरीले जनाएको छ। ट्रक र चालकलाई भने प्रहरीले नियन्त्रणमा लिएर अनुसन्धान गरिरहेको छ।
पोखरामा कांग्रेसका बागी उम्मेदवारको गठबन्धनलाई समर्थन,पोखरा : पोखरा महानगरपालिकाका गठबन्धनका उम्मेदवार धनराज आचार्यलाई समर्थन गर्दै कांग्रेसका बागी उम्मेदवार विमलबहादुर कार्कीले आफ्नो उम्मेदवारी निस्क्रीय भएको बताएका छन्। पार्टीको नीतिप्रति असहमती जनाउँदै आसन्न स्थानीय निर्वाचनमा पोखराको मेयर पदमा बागीउम्मेदवारी दिएका कांग्रेस नेता कार्कीले आफ्नो उम्मेदवारी निस्क्रीय गरेको सोमबार एक अपिल निकाल्दै बताएका हुन्। उम्मेदवारी निस्क्रीयसँगै उनले गठबन्धनबाट मेयर पदमा उठेका नेकपा एकीकृत समाजवादीका उम्मेदवार धनराज आचार्य र नेपाली कांग्रेसकी उम्मेदवार कोपिला रानाभाटलाई समर्थन गर्ने बताएका छन्। कार्कीले पार्टीले उम्मेदवारी फिर्ता गर्नका लागि दिएको निर्देशन मान्दै आफ्नो उम्मेदवारी निश्क्रिय भएको बताएका छन्। साथीभाईको सल्लाह र अग्रज नेताहरुको आग्रहलाई मान्दै मैले नेपाली कांग्रेस र गठबन्धनका आधिकारिक उम्मेदवारलाई सघाउने निर्णय लिएको बताएका छन्। अपिलमा उनले आफ्नो उम्मेदवारी आजैदेखि निश्क्रिय भएको बताएका छन्। यसैबीच नेपाली कांग्रेस कास्कीले नेता विमलबहादुर कार्कीलाई धन्यबाद ज्ञापन गरेको छ।
आईपीएल : मुम्बई र कोलकाता भिड्दै,काठमाडौं : इन्डियन प्रिमिगर लिग(आईपीएल) अन्तर्गत आज मुम्बई इन्डियन्स र कोलकाता नाइट राइडर्सबीच खेल हुँदैछ। खेल अहिले ७:४५ बजेदेखि डा डीवाई पटाली स्पोर्टस एकेडेमी मुम्बईमा हुनेछ। मुम्बई १० खेलमा २ खेल जित्दैं तालिकाको पुच्छारमा रहेको छ भने कोलकाता ११ खेलमा ४ खेल जित्दैं तालिकाको अन्तिमबाट दोस्रोमा रहेको छ।
"गृहले भन्यो : मतदाता प्रभावित पार्नेहरु सुक्ष्म निगरानीमा छन्, जो कोही होस् कारवाही हुन्छ","काठमाडौं : सरकारले निर्वाचन प्रभावित पार्ने खोज्नेहरु सुक्ष्म निगरानीमा रहेको जनाएको छ। गृह मन्त्रालयले सोमबार विज्ञप्ति जारी गरेर निर्वाचन विरोधी गतिविधि गर्ने, समाजमा शान्ति र सहिष्णुता विथोल्ने तथा मतदातालाई स्वतन्त्र रुपले आफ्ना प्रतिनिधि छनौट गर्ने अवसरलाई प्रभावित पार्ने जो कोही पनि कानून बमोजिम कारवाहीको भागिदार हुने चेतावनी दिएको छ। निर्वाचनको बहानामा कानून विपरीतका गतिविधिमा संलग्न हुने र कानून हातमा लिने छुट कसैलाई पनि छैन, गृह प्रवक्ता फणिन्द्रमणि पोखरेलद्वारा जारी विज्ञप्तिमा भनिएको छ, त्यस्ता गतिविधिको सुरक्षा निकायबाट सुक्ष्म निगरानी भइरहेको छ। केही राजनीतिक दल, तिनका प्रतिनिधि तथा उम्मेदवारबाट निर्वाचन प्रचारका नाममा आपसी द्वन्द्व, विवाद तथा झैझगडाका छिटपुट घटनाहरु घट्ने गरेको र निर्वाचन आचारसंहिताको प्रतिकूलका केही क्रियाकलाप भइरहेको भन्दै गृहले निर्वाचनलाई शान्त, स्वच्छ, निष्पक्ष, धाँधलीरहित तथा भयरहित वातापरणमा सम्पन्न गर्न सहयोग गर्नु सबैको कर्तव्य भएको स्मरण गराएका छन्। निर्वाचन असल सामाजिक संस्कार, सद्भाव र लोकतान्त्रिक अभ्यास विकासको अवसरसमेत हो, विज्ञप्तिमा भनिएको छ, तसर्थ, निर्वाचनको माध्यमबाट जनप्रतिनिधि छनौट गर्ने पवित्र कार्यमा सहभागी भई सहयोग र सहजीकरण गरी राष्ट्रसेवक कर्मचारी, सुरक्षाकर्मीलाई आफ्नो कर्तव्य पालनामा साथ दिन अनुरोध छ। गृहले स्वच्छ, भयरहित र निष्पक्ष वातावरणमा निर्वाचन सञ्चालन गर्न आवश्यक सुरक्षा व्यवस्था कायम गर्न र निर्वाचन व्यवस्थापनका लागि देशभर २ लाख ६० हजार सुरक्षाकर्मी र करिब तीन लाखको हाराहारीमा कर्मचारी परिचालन गरेको जनाएको छ। गृहले भयरहित वातावरणमा मताधिकारको प्रयोग स्वतन्त्र रुपले गर्न पनि आह्वान गरेको छ।"
नुवाकोटका १० मतदान केन्द्रमा महिला मात्रै कर्मचारी,"नुवाकोट : स्थानीय तह निर्वाचन २०७९ का लागि नुवाकोटका मतदान केन्द्रमा सबै कर्मचारीहरु परिचालन गरिसकिएको छ। नुवाकोटमा कायम मतदान केन्द्रमध्ये १० मतदान केन्द्रमा महिला कर्मचारीमात्रै खटाइएको छ। १२ स्थानीय तह रहेको नुवाकोटमा १ सय ३२ मतदानस्थलमा २ सय ८७ मतदान केन्द्र कायम रहेका छन्। तिमध्ये १० स्थानीय तहका एकएक मतदान केन्द्रलाई नमूनाको रुपमा छनौट गरी ती मतदान केन्द्रहरुमा महिलामात्र कर्मचारी छनौट गरिएको जिल्ला निर्वाचन कार्यालय नुवाकोटले जनाएको छ। विदुर नगरपालिकाको नुवाकोट आदर्श बहुमुखि क्याम्पसको ग, दुप्चेश्वर गाउँपालिको दुप्चेश्वर मावि क, सूर्यगढीको इलाका प्रहरी कार्यालय चोकदे क, ककनीको भवानी मावि क, र किस्पाङको स्वास्थ्यचौकी भवन काहुले ख मतदान केन्द्रमा महिला कर्मचारीमात्रै नमूना केन्द्रको रुपमा छुट्ट्याइएको जिल्ला निर्वाचन अधिकारी जयप्रसाद गौतमले जानकारी दिए। यस्तै तादी गाउँपालिकाको रालुका मावि क, तारकेश्वरको आर्युवेद स्वास्थ्य भवन क, पन्चकन्याको देवकीधरम मावि क, म्यागङको देउराली मावि क र लिखुको नेपाने मावि क मतदान केन्द्रलाई नमूना केन्द्रकोरुपमा महिला कर्मचारीमात्रै खटाइएको अधिकृत गौतमले जानकारी दिए। उनका अनुसार ति मतदान केन्द्रहरुमा मतदान अधिकृत, सहायक मतदान अधिकृत, सहायक कर्मचारी तथा कार्यालय सहयोगीसममेत महिलामात्रै खटाइएको छ। नुवाकोटमा महिला १ लाख १५ हजार २९ जना र पुरुष १ लाख २२ हजार चारसय दुई जना र ३ जना तेश्रो लिंगीसहितगरी कुल मतदाता संख्या २ लाख ३७ हजार ४ सय ३४ जना रहेका छन्। नुवाकोटमा स्थानीय तह निर्वाचन २०७९का लागी ६ वटा राष्ट्रिय मान्यता प्राप्त दल रहेका छन्। यसका साथै आयोगले तोकेको अवधि भित्र जिल्लामा क्रियाशिल रहेका दलको जिल्ला कार्य समितिको विवरण बुझाएका २२ वटा दलहरु गरी २८ वटा राजनीतिक दलहरुको आफ्नै निर्वाचन चिन्ह मतपत्रमा उल्लेख रहेको छ। नुवाकोटमा मझौला आकारको ३८ लहरको मतपत्र रहेको छ।"
"हिंसा भड्किदा श्रीलंकामा सांसदसहित तीन जनाको मृत्यु, प्रदर्शनकारीले जलाए आलिशाल घर",कोलम्बो : श्रीलंकामा हिंसा भड्किँदा एक सांसदसहित कम्तिमा तीन जनाको मृत्यु भएको छ। प्रधानमन्त्री महिन्दा राजापाक्षेले सोमबार राजीनामा दिएलगत्तै भड्किएको हिंसामा सत्तारुढ दलका सांसद अमरकीर्ति अथुकोरलाको मृत्यु भएको छ। उनका सुरक्षा गार्डको पनि मृत्यु भएको बताइएको छ। प्रदर्शनकारीले माउन्ट लाविनियास्थित उनको आलिशान घरमा आगजनीसमेत गरेको छ। प्रहरीका अनुसार सांसद अथुकोरलाले फायरिङ खोलेपछि उनीमाथि आक्रमण भएको थियो। हिंसामा एक जना प्रदर्शनकारीको समेत मृत्यु भएको बताइएको छ। श्रीलंकाको आर्थिक संकट झन् चुलिएपछि राष्ट्रपति गोटवाया राजापाक्षेले प्रधानमन्त्री महिन्दा राजापाक्षेलाई राजीनामा दिन आग्रह गरेका थिए। उनको आग्रहलाई स्वीकार्दै महिन्दाले सोमबार राजीनामा दिएका थिए। राजीनामा लगत्तै उनका समर्थकहरुले प्रदर्शन सुरु गरेको बताइएको छ।
एमाले कार्यकर्ताद्वारा राप्रपाका उम्मेदवार कुटिए,"जनकपुरधाम : धनुषामा राप्रपाका उम्मेदवार माथि सामूहिक हमला भएको छ। जिल्लाको सबैला नगरपालिकामा एमालेका नेता कार्यकर्ताहरुले राष्ट्रिय प्रजातन्त्र पार्टीका उम्मेदवारमाथि सामूहिक हमला गरेको हो। सबैला नगरपालिका४ का राप्रपा वडा सदस्यका उम्मेदवार समशुल राइन मियाँमाथि एमालेका कार्यकर्ताले संघातिक आक्रमण गरेको राप्रपाले जनाएको छ। सोमबार राप्रपा प्रवक्ता मोहन श्रेष्ठले विज्ञप्ति निकालेर राप्रपा वडा सदस्यका उम्मेदवारलाई एमालेका कार्यकर्ताले उम्मेदवारी फिर्ता लिन दबाब दिएको र फिर्ता लिन नमानेपछि उम्मेदवारसहित परिवार माथि नै आक्रमण गरेको उल्लेख गरेका छन्। मियाको परिवारका सात जना सदस्यमाथि एमालेले आक्रमण गरेको राप्रपाको दाबी छ। प्रवक्ता श्रेष्ठले यस घटनामा संलग्नलाई पक्राउ गर्न, दोषीलाई कडा कारबाही गर्न र घाइतेको उपचारको प्रबन्ध गर्न माग गरेको छ।"
वैशाख ३० गते सार्वजनिक विदा,"काठमाडौं : सरकारले स्थानीय तह निर्वाचनको दिन सार्वजनिक विदा दिएको छ। मन्त्रिपरिषद्को वैशाख २५ को निर्णयअनुसार गृह मन्त्रालयले विदा दिएको हो। सरकारी कार्यालय र सार्वजनिक निकायहरूमा वैशाख ३० मा सार्वजनिक विदा दिने निर्णय गृह मन्त्रालयले जनाएको छ। गृह मन्त्रालयले सोमबार जारी गरेको सूचनामा भनिएको छ, स्थानीय तह निर्वाचन, २०७९ को मतदान हुने वैशाख ३० गते शुक्रबारका दिन देशभर सबै सरकारी कार्यालयहरू र सार्वजनिक निकायहरूमा सार्वजनिक विदा दिने नेपाल सरकार, मन्त्रिपरिषद्बाट वैशाख २५ मा निर्णय भएको हुँदा सम्बन्धित सबैको जानकारीको लागि यो सूचना प्रकाशित गरिएको छ।"
अष्ट्रेलियाली लगानीकर्तालाई आकर्षित गर्न राजदूतसमक्ष परिसंघको आग्रह,"काठमाडौं : नेपाल उद्योग परिसंघले नेपालको तुलनात्मक लाभका क्षेत्रमा अष्ट्रेलियाका लगानीकर्ता आकर्षित गर्नेतर्फ सहजीकरण गरिदिन नेपालका लागि अष्ट्रेलियाकी राजदूत फेलिसिटी भोल्कसँग आग्रह गरेको छ। नेपालमा हरित ऊर्जा, खनिजजन्य उद्योग, सूचना प्रविधि र कृषि प्रशोधनसँग सम्बन्धित व्यवसायहरुमा उच्च प्रतिफलको संभावना रहेकाले त्यस्ता क्षेत्रमा अष्ट्रेलियाका लगानीकर्ता आकर्षित गर्न पहल गरिदिन परिसंघले आग्रह गरेको हो। परिसंघले नेपालमा गुणस्तरीय पर्यटक भित्र्याउन पहल गर्न पनि राजदूत भोल्कसमक्ष आग्रह गरेको छ। कार्यक्रममा परिसंघका अध्यक्ष विष्णुकुमार अग्रवालले नेपालमा उत्पादन वृद्धिका लागि लगानी अभाव भएको भन्दै त्यसका लागि विदेशी लगानी आवश्यक रहेको उल्लेख गरे। नेपालमा स्वास्थ्य र शिक्षामा लगानीका अवसरहरू छन्, उनले भने। उनले नेपाल र अष्ट्रेलियाबीचको मैत्रिपूर्ण सम्बन्धलाई झनै मजुबद बनाउनका लागि संस्थागत रूपमा व्यावसायिक क्षेत्रहरूको पहिचान र पहलमा ध्यान दिनुपर्ने बताए। कार्यक्रममा राजदूत भोल्कले नेपालमा सहयोग र सहकार्यलाई विस्तारका लागि आफूले पहल गर्ने बताए। उनले अष्ट्रेलियाका लगानीकर्ताले छिमेकी देशका परियोजनाहरूमा काम गरिरहेको भन्दै भावी दिनमा त्यस्ता कार्यक्रम नेपालमा विस्तार गर्न पहल गर्ने पनि उल्लेख गरे। छलफलमा उपस्थित क्षेत्रगत विज्ञहरूले कृषि क्षेत्रमा प्रविधि हस्तान्तरण, जलविद्युत विकासमा रहेका अवसर, नेपालमा अष्ट्रेलियाको विश्वविद्यालयको उपस्थितिसहित गुणस्तरीय शिक्षाको विस्तारमा जोड दिए। यसैगरी नेपालमा सञ्चालित व्यवसायिक तालिमहरुलाई अष्ट्रेलियामासमेत मान्यता गराउनका लागि आवश्यक नीतिगत सहजीकरण हुनुपर्नेमा उनीहरूको जोड छ।"
"प्रचण्डले बागीलाई भोट मागेपछि देउवाले भने  'बागी जति सबै उम्मेदवारी फिर्ता लिनुहोस्, नत्र कारबाही हुन्छ'","धनगढी : कैलालीको कैलारी गाउँपालिका पुगेर गठबन्धनको निर्णय विपरित बागी उम्मेदवारका लागि प्रचण्डले भोट मागेको केही घण्टामै प्रधानमन्त्री तथा कांग्रेस सभापति शेरबहादुर देउवाले बागीले उम्मेदवारी फिर्ता नलिए कारबाही गर्ने चेतावनी दिएका छन् । माओवादी केन्द्रका अध्यक्ष पुष्पकमल दाहाल ' प्रचण्ड' ले बागी उम्मेदवारलाई भोट माग्दै गठबन्धन 'क्लियर' नभएको अभिव्यक्ति दिएका थिए। कैलालीमा कैलाली र जोशीपुरमा नेपाली कांग्रेसका बागी उम्मेदवारले गठबन्धनको निर्णय विपरित कार्य गरेको भन्दै देउवाले आजै उम्मेदवारी फिर्ता लिएको विज्ञप्ति जारी गर्न निर्देशन दिए । मनोनयनको समय घर्किरहेका बेला गठबन्धनमा सहमति नमिलेपछि कैलारी गाउँपालिकामा नेकपा माओवादी केन्द्र र नेपाली कांग्रेस दुबै पार्टीले अध्यक्ष र उपाध्यक्षमा उम्मेदवारी दिएका थिए । मनोनयन पछि कैलारी गाउँपालिमा अध्यक्ष माओवादी केन्द्र र उपाध्यक्ष नेपाली कांग्रेसका भागमा परेको थियो । तर, नेपाली कांग्रेसबाट अध्यक्षमा उम्मेदवारी दिएका राम समझ चौधरी र नेकपा माओवादी केन्द्रबाट उम्मेदवारी दिएकी लक्ष्मी सत्गौवा थारुले भने उमेदवारी फिर्ता गरेका छैनन् । अध्यक्षमा कांग्रेसले राम समझलाई फिर्ता नगराएको भन्दै प्रचण्डले सोमबार बिहान कैलारी गाउँपालिकामा नै पुगेर लक्ष्मी सत्गौवा थारुका लागि भोट भागेका थिए । त्यसको केही घण्टापछि धनगढीमा गठबन्धनको संयुक्त चुनावी सभालाई सम्बोधन गर्दै देउवाले दुबै पालिकामा बागी उम्मेदवारी दिएकाहरुलाई आजै उम्मेदवारी फिर्ता गर्न निर्देशन दिएका हुन् । पार्टीले आधिकारिक भनेर तोकेका उम्मेदवारले आजै फिर्ता लिनुहोस्, विज्ञप्ति निकालेर गठबन्धनको उम्मेदवारलाई समर्थन गर्नुहोस्, हामी बागीकै कारण यसअघि पनि हारेका हौं, हैन भने बागीलाई कडा कारबाही गरिन्छ,' देउवाले भने ।"
रसुवाका सबै मतगणनास्थलमा सिसिटिभी जडान,रसुवा : रसुवाका सबै मतगणनास्थलमा सिसिटिभी जडान गरिएको छ। निर्वाचन आयोगले मतगणनास्थलमा सिसिटिभी अनिवार्य गरेकाले जिल्लाको पाँचवटै मतगणनास्थलमा सिसिटिभी जडान गरिएको हो। सोमबार सबै मतगणनास्थलमा सिसिटिभी जडान गरिएका मुख्य निर्वाचन अधिकृत राजेन्द्र नेपालले बताए। गोसाइँकुण्ड गाउँपालिकाको मतगणना जिल्ला समन्वय समितिमा गरिने छ। अन्य चारवटा पालिकाको मतगणना पालिकाको केन्द्रमा नै गरिने छ। जल्लामा ५ वटा पालिका छन्। जसमा २७ वटा वडा रहेका छन्। यसपटकको चुनावमा जिल्लामा १७ वटा राजनीतिक दलले भाग लिएका छन्। जिल्लामा निर्वाचनका लागि १४५ पदका लागि ४६७ जना प्रतिस्पर्धामा छन्। जसमा ५ जना निर्विरोध भइसकेका छन् भने तीन पदमा उम्मेदवारी नै परेको छैन। अब १ सय ३७ पदका लागि मात्रै निर्वाचन हुने छ। जिल्लामा ३८ हजार ५ सय ४५ मतदाता छन्।
मिथिलाक लोकजीवन : लोक सन्दर्भ सार्वजनिक,"जनकपुरधाम : वरिष्ठ पत्रकार तथा साहित्यकार रामभरोस कापडी भ्रमरद्वारा लिखित मैथिली भाषाको मिथिलाक लोकजीवन : लोक सन्दर्भ पुस्तक सार्वजनिक गरिएको छ। मैथिली र नेपाली भाषाका चर्चित साहित्यकार भ्रमर को ५० औं कृतिकोरुपमा नेपाल प्रज्ञा प्रतिष्ठानका कुलपति गंगाप्रसाद उप्रेतीले कृति लोकार्पण गरेका हुन्। कुलपति उप्रेतीले पुस्तक लोकर्पण समारोहलाई सम्बोधन गर्दै मैथिली पुस्तक राष्ट्रिय र अन्तर्राष्ट्रिय महत्वको कृति भएको बताए। उनले भने, मैथिली स्वयंमा बहुभाषिय, बहुद्धेशीय भाषा हो। नेपाल, भारत र अन्य देशमा मातृभाषा र अन्य देशमा पनि बोलिन्छ। मिथिलाक लोकजीवन : लोक सन्दर्भ मिथिलाको लोकजीवन र भाकालाई यसले समेटने समेटछ। मैथिली साहित्य नेपाल र भारत साहित्यिक इतिहासको महत्वपूर्ण अंग भएको बताउँदै मल्लकालमा राजभाषाको रुपमा चलनमा रहेको मैथिली बीचका केही वर्ष राजनीतिक कारणले ओझेलमा परे पनि अहिले पुन : उजागर हुन भएको बताए। उनले भने, मैथिलीको आफ्नै लिपि, भाषा र लोकभाकाले यसलाई अझ सशक्त र जिवन्त तुल्याउँछ। प्रकाशक अमेरिकास्थित मिथिला सेन्टर हो। यस अर्थमा यो पुस्तक अन्तराष्ट्रिय महत्वको गरिमा हुनेछ। उनले नेपाल र भारतको ईतिहास, भूगोल र प्राचिनतम विषय मैथिली बिना अधुरो साहित्यिक इतिहास पूरा हुन सक्दैन। त्यसैले मैथिली साहित्यको इतिहास खोज्दै जाँदा यो अत्यन्त प्राचिन तथा सम्मुनत देखिन्छ उप्रेतीले भने। लोकार्पण कार्यक्रममा साहित्य भारतका समीक्षकहरु डा भीमनाथ झा, डा रमानन्द झा रमण, चन्द्रेशसँगै डा रेवतीरमण लाल, डा भोगेन्द्र झा, नित्यानन्द मण्डल, कोलकताका साहित्यकार अशोक कुमार झा, राजविराजकी करुणा झा, बिराटनगरका प्रविण नारायण चौधरीसँगै मिथिला सेन्टर अमेरिकाका नवल यादव लगायतले पुस्तक तथा लेखक रामभरोस कापडी भ्रमरबारे बोलेका थिए। मिथिला सेन्टर, अमेरिकाद्वारा प्रकाशित २ सय ८४ पृष्ठको यस पुस्तकमा मैथिली भाषा, साहित्य, कला, संस्कृति, इतिहास र भूगोल विषयक खोजपूर्ण लेख, निबन्ध आदि प्रकाशित छन्। साहित्य समीक्षक डा रमानन्द झा रमणले भ्रमरको पुस्तक पढेपछि नेपालको पछिल्लो ५० वर्षको इतिहास बुझ्न सजिलो भएको बताएका थिए। साहित्य समाजको ऐना हो भनिन्छ। भ्रमरद्वारा लिखित मिथिलाक लोकजीवन : लोक सन्दर्भ पुस्तक पढ्दा नेपालको ५० वर्षमा घटित राजनीतिक, सामाजिक तथा सांस्कृतिक घटनाहरु बुझन सजिलो भयो, डा रमणले बताए। साहित्यिक यात्रामा ५० पुस्तक लेख्न भ्याएकोमा उनले खुसी व्यक्त गरेका थिए। साथै यस पुस्तकले आफूलाई खुसी बनाएको र ऊर्जा प्रदान गरेको प्रतिक्रिया दिए। यससँगै ५० वर्षीय भ्रमरका ५० कृति प्रकाशित भइसकेका छन्।"
राष्ट्रिय परिचयपत्र छपाइ सुरु,"काठमाडौं : राष्ट्रिय परिचयपत्र छपाइ प्रक्रिया सुरु भएको छ। राष्ट्रिय परिचयपत्र तथा पञ्जीकरणको सिंहदरबारस्थित विभागको कार्यालयमा गृहसचिव टेकनारायण पाण्डेले एक कार्यक्रमबीच परिचयपत्र छपाइ कार्यको शुभारम्भ गरेका छन्। विभागले फ्रान्सको आइडिमिया सेक्युरिटी एण्ड आइडेन्टीटी कम्पनीबाट परिचय पत्रको कार्ड ल्याएपछि सोमबारबाट छपाइ प्रक्रिया सुरु गरेको महानिर्देशक तिर्थप्रसाद भट्टराईले जानकारी दिए। अहिले विभागमा ३१ लाख ४७ हजार कार्ड आइपुगेको र बाँकी ८ लाख आउनेक्रममा रहेको विभागले जनाएको छ। यो वर्ष भरिमा ५० लाख आपूर्ति गर्ने लक्ष्य विभागले लिएको छ। मेसिनले घण्टामा ११ सय कार्ड छाप्ने भएकाले परिचय पत्रको फाराम भरेर अन्य प्रक्रिया पूरा गरेकाले छिटै कार्ड पाउने विभागले जनाएको छ। विभागले अहिलेसम्म परिचय पत्रका लागि ६७ लाख ७९ हजार ६४२ जनाको आवेदन लिएको छ। अभियानमार्फत् ५६ लाख ५३ हजार २०९ र इकाईमार्फत् ११ लाख २६ हजार ४३३ आवेदन लिइएको विभागले जनाएको छ। विभागले इलाम, भोजपुर, ताप्लेजुङ, झापा, पाँचथर, तेह्रथुम, धनकुटा, संखुवासभा, खोटाङ्ग, ओखलढुङ्गा, उदयपुर, सर्लाही, मकवानपुर, चितवन, सिन्धुली, काभ्रेपलाञ्चोक, भक्तपुर, कास्की, पाल्पा, नवलपरासी (बर्दघाट सुस्ता पुर्व), नवलपरासी (बर्दघाट सुस्ता पश्चिम), गुल्मी, मनाङ्ग, सल्यान, सुर्खेत, डडेलधुरा, अछाम, कञ्चनपुर डोटी, कैलाली र भक्तपुर गरी ३१ जिल्लामा परिचय पत्रको अभियान सम्पन्न गरिसकेको छ। अहिले सुनसरी, मोरङ, सप्तरी, सिन्धुपाल्चोक, ललितपुर, तनहुँ, रुपन्देही, मुस्ताङ, स्याङ्जा, कपिलवस्तु, पर्वत, बर्दिया र रुकुम (पश्चिम) बैतडीमा परिचयपत्रको अभियान सञ्चालन भइरहेको छ।"
स्वास्थ्यकर्मी तथा स्वास्थ्य संस्थाको सुरक्षासम्बन्धी अध्यादेशको स्वागत,काठमाडौं : नेपाल चिकित्सक संघले राष्ट्रपति विद्यादेवी भण्डारीबाट स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन) अध्यादेश २०७९ जारी गरेको भन्दै स्वागत गरेको छ। संघले यो निर्णय चिकित्सकको पक्षमा भएको भन्दै स्वागत गरेको हो। यो अध्यादेश कार्यान्वयनमा आएसँगै स्वास्थ्यकर्मी वा स्वास्थ्य संस्थामा कार्यरत कर्मचारीलाई कुटपिट गर्ने वा शारीरिकरुपमा चोट पुर्याउने कसुर गरेमा पुर्पक्षमा थुनामा राखी ३ वर्ष कैद वा तीन लाख रुपैँया सम्म जरिवाना वा दुवै सजाय हुनेछ। संघका अध्यक्ष डा लोचन कार्कीले हालः थप गरिएको अध्यादेशले चिकित्सक तथा स्वास्थ्यकर्मी एवं स्वास्थ्य संस्थामाथि हुने अस्वभाविक र गैरमानवीय कार्यलाई पूर्णरुपमा निषेध गर्न मद्धत पुग्ने बताए। संघका महासचिव डा बद्री रिजालले अध्यादेशले चिकित्सकमाथि हुने आक्रमण र दुर्व्यवहार रोक्न टेवा पुर्याउने बताए।
निर्वाचनको दिन पानी परे के हुन्छ? यस्तो छ आयोगको तयारी,"काठमाडौं : स्थानीय तह निर्वाचनको दिन वर्षा हुने मौसम पूर्वानुमान महाशाखाले बताएपछि निर्वाचन आयोगले त्यसबाट बच्ने तयारी थालेको छ। सोमबार आयोजित नियमित पत्रकार सम्मेलनमा प्रवक्ता शालिग्राम शर्मा पौडेलले गृह मन्त्रालय र संघीय मामिला मन्त्रालयमार्फत् तयारी थालेको बताए। 'मौसम पूर्वानुमान महाशाखाले वर्षाको सम्भावना भनेपछि हामीले उहाँहरुसँग पनि छलफल गरेका छौं। पानी परिहाले के गर्ने भनेर गृह मन्त्रालय र संघीय मामिला मन्त्रालयसँग पनि समन्वय गरिरहेका छौं। पानी परे पनि सुरक्षित तवरबाट मतदान गराउने हाम्रो तयारी छ,' प्रवक्ता पौडेलले भने। उनले समय छोटो भएकाले सक्षम पालिकालाई सुरक्षित तवरबाट मतदान गर्नसमेत आग्रह गरेको उनले बताए।"
मतदातालाई बाँड्न राखेका साडी बरामद,परासी : मतदातालाई प्रलोभनमा पार्नका लागि वितरण गर्न राखिएका साडीलाई प्रहरीले सोमबार बरामद गरेको छ। पश्चिम नवलपरासीको सुनवल नगरपालिका१२ बाट १ बोरा साडी बरामद भएको जिल्ला प्रहरी कार्यालयका सूचना अधिकारी डिसपी प्रेम बहादुर शाहीले जानकारी दिए। स्थानीय सुरेश यादवको घरबाट बरामद भएको साडी ७३ पिस रहेको शाहीले बताए। चुनावमा बाँड्न हो वा के हो? त्यसबारे अनुसन्धान हुँदैछ। अहिले साडी बरामद गरेर ल्याएका छौं। शाहीले भने। २७ गते रातिबाट मौन अवधि सुरु हुने भएकाले त्यसअघि नै मतदातालाई बाँडनका लागि साडी तयारी अवस्थामा राखिएको बताइएको छ। बरामद साडी नेकपा एमालेका उमेदवारले बाँड्न ल्याएको आरोप छ। तर एमालेबाट सुनवल नगरपालिकाको प्रमुख पदका उमेदवार विमला अर्यालले भने त्यसलाई अस्वीकार गरिन्। प्रचारमा हिडेका कार्यकर्तालाई खाना खुवाउन त सकिएको छैन। आआफ्ना खर्चमा कार्यकर्ता हिडेका छन्। कहाँको साडी ल्याएर बाँड्नु? हामीले कसैलाई केही बाँड्दैनौ। त्यसबारे मलाई केही जानकारी छैन। अर्यालले दाबी गरिन। अहिले जिल्लाका सबैजसो प्रतिस्पर्धी उमेदवारहरुले मतदाताहरुलाई प्रलोभनमा पार्न विभिन्न सामाग्रीहरु दिन सुरु गरेका छन्। ४५ दिनअघि देखि नै नगदसहित मासु र रक्सीसमेत मतदाताहरुलाई बाँड्न कार्यकर्ताहरुको घरघरमा पुर्याइएको बताइएको छ।
गठबन्धनलाई खण्डित पार्ने खेल भइरहेको छ : प्रचण्ड,"धनगढी : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले प्रजातान्त्रिक शक्ति र बामपन्थी शक्ति मिलेका बेला देशमा ठूलो राजनीतिक परिवर्तन भएको बताएका छन् । सुदूरपश्चिम प्रदेशको राजधानीमा सत्ता गठबन्धनले आयोजना गरेको चुनावी सभालाई सम्बोधन गर्दै दाहालले यस्तो बताएका हुन । 'नेपालको इतिहासमा जतिजति बेला प्रजातान्त्रिक शक्ति र बामपन्थी शक्ति एकअर्कामा समझदारी बनाएर अघि बढेका छन, त्यतित्यति बेला देशमा ठूलो राजनीतिक परिवर्तन आएको छ । २०४७ सालको परिवर्तन, १२ बुँदे समझदारी र २०६२६३ सालको परिवर्तन यसका उदाहरण हुन्,' दाहालले भने । उनले अहिलेको चुनाव प्रतिगमन र अग्रगमनका बीचमा भइरहेको दाबी गरे । 'एकातिर हामी पाँचदलीय गठबन्धन चुनावमा होमिएका छौं भने अर्कोतिर एमाले वा केपी ओलीको नेतृत्वमा राजावादी, अलगाववादी र अतिवादीहरुको अर्को गठबन्धन छ, त्यसैले जनताले फैसला गर्ने दिन आएको छ,' दाहालले भने । प्रचण्डले गठबन्धन खण्डित गर्न एक शक्ति लागि रहेको आरोप समेत लगाए । गठबन्धनलाई खण्डित गर्न एकशक्ति लागिपरेको छ, तर त्यसको केही असर पर्नेवाला छैन,' उनले भने । 'शेर बहादुरजी, माधवजी र मेरो बीचमा असमझदारी गराउने खेल भइरहेको हामीलाई राम्ररी थाहा छ ।' उनले देउवालाई गठबन्धनका पक्षमा दृढताका साथ उभिएको भन्दै धन्यबाद पनि दिए ।म प्रधानमन्त्री शेरबहादुरजीलाई विषेश धन्यबाद दिन चाहन्छु की उहाँ यो पटक बडो दृढतापूर्वक गठबन्धन र प्रतिगामी तत्वकाविरुद्ध दह्रो रुपमा उभिनु भएको छ ।'"
४ दिन जोगाइ दिनुस् नत्र अवस्था भयावह हुन सक्छ : उम्मेदवार पटेल,"वीरगन्ज : पर्साको बहुदरमाइ नगरपालिकामा नेकपा एमालेका उम्मेदवार शीव पटेलले विपक्षी दलले निर्वाचन अचारसंहिता ठाडै उल्लेघन गरिरहेपनि निर्वाचन कार्यालय र स्थानीय प्रशासनले कुनै वास्ता नगरेको आरोप लगाएका छन्। वीरगन्जमा सोमबार पत्रकार सम्मेलन गरेर एमाले मेयर उम्मेदवार पटेलले निर्वातमान मेयर र वडाध्यक्षहरुले रकमको चलखेल गरेर मतदातालाइ प्रभावित पार्ने काम गरिरहेको आरोप लगाए। रकमी चलखेलको जनताले प्रतिवाद गर्दा वादविवाद र झडप पनि भएको तर निर्वाचन कार्यालय र प्रहरी प्रशासनले भने मुकदर्शक बनेर बसेको पटेलले आरोप लगाए। बैशाख ३० को मिति नजिकदै जाँदा दुई चार दिनयता देखि दिनहुँ विपक्षी दलका उम्मेदवारहरुले गलत हर्कत र गतिविधी गर्दै आएपछि जनताले प्रतिवाद गर्दा अवस्था तनावपूर्ण बन्दै गएको पटेलले बताए। यसअघि पैसाको बलमा फेरि चुनाव जिति हाल्छौ भनेकाहरुले नै अहिँले रकम बाँडेर मतदातालाइ प्रभावित गर्न खोजी रहेको उनले बताए। दुई दिन पहिले वडा नम्बर २ सिसिँयाडी बैरीयामा निवर्तमान वडाध्यक्ष र अहिलेका कांग्रेस उम्मेदवार जितेन्द्र पटेलले रातिको ११ बजे पैसा बाड्न आएका बेला जनताले प्रतिवाद गर्दा अवस्था निक्कै तनावपूर्ण बनेको उनले बताए। आइतबार रातिपनि वडा नम्बर ९ विश्रामपुरमा निवर्तमान मेयरसमेत रहेका कांग्रेसका मेयर उम्मेदवार नितेन्द्र साहले एउटा घरमा बसेर रकमको चलखेल गर्न खोज्दा स्थानीयले घेरा हालेर प्रतिवाद गरेको र त्यसक्रममा एक जनाको हात पनि भाचिएको पटेलले बताए। तर आरोप भने उल्टै एमालेका उम्मेदवारहरु माथि लागेको भन्दै पटेलले भने,हामीलाई पैसाले भोट किन्ने आवश्यकता नै छैन, जनता माथि भरोसा छ, हामी जनताको मतले चुनाव जित्दैछौं। बहुदरमाइ नगरपालिकामा दिनहुँ यस्ता घटना भइरहेपनि निर्वाचन कार्यालय र प्रहरी प्रशासनले भने कुनै कदम नउठाएकाले अवस्था झन बिग्रने खतरा देखिएको पटेलले बताए। बैशाख २७ गते रातिदेखि मौन अवधी सुरु हुने र त्यो अवधीमा पैसाको चलखेल झन धेरै हुने सम्भावना देखिएको भन्दै पटेलले भने,प्रहरी प्रशासनलाई म आग्रह गर्छु, अबको ४ दिन जोगाइ दिनुस् नत्र अवस्था झन भयावह पनि हुन सक्छ। उनले निर्वाचन स्वच्छ र निष्पक्ष बनाइ दिन निर्वाचन कार्यालय र प्रहरी प्रशासनसंग आग्रह पनि गरे।"
श्रीलंकाका प्रधानमन्त्री राजापाक्षेले दिए राजीनामा,"कोलम्बो : श्रीलंकाका प्रधानमन्त्री महिन्दा राजापाक्षेले राजीनामा दिएका छन्। श्रीलंकामा आर्थिक संकट चुलिँदै गएपछि राजापाक्षेले राजीनामा दिएका हुन्। प्रदर्शनकारीले प्रधानमन्त्रीको राजीनामा माग गर्दै चर्को दाबाब दिँदै आएको थियो। बीसीसीका अनुसार प्रधानमन्त्री राजापाक्षेले राष्ट्रपति गोटवायालाई सोमबार राजीनामा बुझाएका छन्। राष्ट्रपति गोटावायाले सोमबारै प्रधानमन्त्रीलाई डाकेर राजीनामा दिन आग्रह गरेको स्थानीय सञ्चारमाध्यमले जनाएका छन्। राष्ट्रपतिको आग्रहपछि प्रधानमन्त्रीले राजीनामा दिएको बताइएको छ। महिन्दा राजापाक्षेले आफ्नो राजीनामाले आर्थिक संकट समाधान हुन्छ भने राजीनामा दिन तयार रहेको राष्ट्रपति समक्ष बताएका थिए। आर्थिक संकट चुलिएपछि श्रीलंकामा खाद्यान्न, पेट्रोललगायत अति आवश्यक वस्तुको चरम अभाव छ।"
विराटनगरका सुकुम्बासीको घर नबनेसम्म मेरो बन्दैन : उम्मेदवार थापा,"विराटनगर : विराटनगर महानगरपालिकाको मेयरमा नेकपा (एमाले)बाट उम्मेदवारी दिएका सागर थापाले सुकुम्बासीको घर नबनेसम्म आफ्नो पनि घर नबनाउने बताएका छन्। विराटनगर महानगरपालिकाभित्र २० हजार सुकुम्बासी छन्। उनीहरुसँग जग्गा छैन। जग्गाको व्यवस्थापन गरेर सुकुम्बासीलाई घर बनाइदिने मेरो प्रतिवद्धता छ, उनले भने, म पनि सुकुम्बासी हुँ। अहिलेसम्म आफ्नो घर नभएकाले डेरामा बसिरहेको छु। महानगरभित्रका सुकुम्बासीका लागि घर नबनाएसम्म म आफ्नो पनि बनाउँदिन। ४६ बर्से थापाले आफू गरिबको छोरो भएको र राजनीतिमा तल्लो तहबाट दुःख गरेकाले जनताको सबै समस्या नजिकबाट बुझ्ने मौका पाएको पनि बताए। धनका हिसाबले गरिब छु। सुकुम्बासी हुँ। न मेरो जग्गा छ। न त घर नै, थापाले भने, तर जनसम्पर्क र सबैसँगको सम्बन्धका हिसाबमा धनी छु। विराटनगरमा लामै समयदेखि राजनीतिक अभियानमा जोडिएँ। सबैको साथ पाएर चुनाव जित्छु। विराटनगर४ मा डेरा लिएर बस्दै आएका उनी विद्यार्थी राजनीतिबाट पार्टी राजनीतिमा आएका हुन्। थापा एमाले विराटनगर महानगर कमिटीका अध्यक्ष हुन्। एमालेबाट उपमेयरमा शिल्पा निराला निराला कार्कीको उम्मेदवारी परेको छ। उनले सम्पूर्ण महानगरवासीलाई समृद्ध विराटनगर बनाउने अभियानमा सरिक हुन आग्रह गरे। विराटनगरको विकास गर्नकै लागि आफू उम्मेदवार भएको र जनताको सेवकको रूपमा स्थापित भएर छाड्ने प्रतिवद्धता पनि थापाले जनाएका छन्। उनले विराटनगरको शिक्षा, स्वास्थ्य, सार्वजनिक यातायात, सडक, खानेपानी, सरसफाई तथा ढल निकास, सुरक्षित आवास र सामाजिक विकासलाई प्राथमिकतामा राखेको बताए। सत्तारुढ गठबन्धनभित्रको जसपा र माओवादीबाट मेयर र उपमेयरमा विद्रोही उम्मेदवार उठेका छन्। जसपा परित्याग गर्दै उमेश यादवले मेयर र माओवादीकी नमिता न्यौपानेले उपमेयरमा स्वतन्त्र उम्मेदवारी दिएका छन्। लालटिन चुनाव चिन्ह पाएका यादव र न्यौपानेले गठबन्धनकै भोट काट्ने अनुमान छ।"
एमालेले ६० प्रतिशत बढी पालिकामा जित्छ : ईश्वर पोखरेल,"काठमाडौं : नेकपा एमालेका वरिष्ठ उपाध्यक्ष ईश्वर पोखरेलले स्थानीय तहको निर्वाचनमा एमालेले देशभर ६० प्रतिशत बढी पालिका जित्ने बताएका छन्। काठमाडौंको टोखामा आयोजित चुनावी सभालाई सम्बोधन गर्दै उनले देशभरि एमालेको लहर छाएको बताए। 'अहिले देशभरि एमालेको लहर चलेको छ। परमादेशी गठबन्धन एमालेलाई हराउन लागे पनि एमालेको देशभरि लहर चलेको छ,' उनले भने। उनले माओवादी केन्द्रका अध्यक्ष पुष्पकमल दाहाल प्रचण्ड र नेकपा (एकीकृत समाजवादी)का अध्यक्ष माधवकुमार नेपाललाई कांग्रेसमा प्रवेश गर्न सुझाव दिए। 'माओवादी केन्द्रले आफ्नो घोषणा पत्रसमेत जारी गर्न आवश्यक ठानेन्, माओवादीले कांग्रेसले जारी गरेको घोषणा पत्र नै आफ्नो ठानेको छ,' उनले भने। पाँच दलीय गठबन्धन राजनीतिक स्थायित्वको विरुद्धमा तथा राष्ट्रिय स्वाधीनता र स्वतन्त्रताको विरुद्धमा रहेको पोखरेलको भनाइ छ। आफ्नो उम्मेदवार नजित्ने क्षेत्रमा बजेट नदिने प्रधानमन्त्री पत्नी आरजु देउवाको अभिव्यक्तिप्रति विमती जनाउँदै पोखरेलले सरकारी बजेट कसैको व्यक्तिको घरको सम्पत्ति नभएको बताए। 'बजेट तिनको घरको सम्पत्ति होइन्, विकास निमार्णका लागि बजेट पाउने सबैको अधिकार छ,' उनले भने।"
मतपत्रसहित निर्वाचनस्थल खटिए पाल्पाका मतदान कर्मचारी,"तानसेन : बैशाख ३० गते हुने स्थानीय तह निर्वाचनका लागि पाल्पाका मतदान अधिकृत, सहायक मतदान अधिकृत, कर्मचारी र सुरक्षाकर्मीहरु निर्वाचनस्थलमा खटिएका छन्। जिल्ला निर्वाचन कार्यालय पाल्पाबाट मतदानको लागि चाहिने आवश्यक सामाग्री, मुख्य निर्वाचन अधिकृतको कार्यालय तानसेनबाट मतपत्र बोकेर मतदान अधिकृतसहित कर्मचारी र सुरक्षाकर्मीहरु मतदान केन्द्रमा खटिएका छन्। निर्वाचनस्थल पुगेका मतदान अधिकृतसहितको कर्मचारीहरुले बैशाख २७ गतेदेखि मतदानस्थमा घेराबार गर्ने, सर्वदलिय बैठक बसाल्ने, विभिन्न किसिमका निर्वाचन सूचना टाँस गर्ने, मतदाता परिचयपत्र वितरण गर्ने, मतदानस्थमा मतदात शिक्षा दिने जस्ता कार्यक्रम गर्ने जिल्ला निर्वाचन कार्यालय पाल्पाका प्रमुख रुक्मांगत अर्यालले बताए। पाल्पाको १० वटा पालिकामा १ लाख ९९ हजार ६ सय ९० मतदाता रहेका छन्। स्थानीय तह निर्वाचनलाई स्वच्छ, निष्पक्ष र भयरहित बनाउन ४ वटै सुरक्षा निकायको व्यवस्थापन तथा खटन पटनलाई चुस्तदुस्त पारिएको छ। पाल्पामा स्थानीय निर्वाचनको लागि २४७ जना मतदान अधिकृत र सहायक मतदान अधिकृतसहित १९७१ जना कर्मचारी, १०८० जना म्यादी प्रहरी, ७०४ जना नेपाल प्रहरी, २१८ जना शसस्त्र प्रहरी, नेपाली सेना ४१६ जना नेपाली सेना खटिएका छन्। पाल्पामा ११८ मतदान स्थलमध्ये ५७ वटा सामान्य, ४५ वटा संवेदनशिल र १६ वटा अति संवेदनशिल रहेका छन्।"
छवि विगारेर बिदा हुन चाहन्न : कामु प्रधानन्यायाधीश कार्की,"काठमाडौं : कायममुकायम प्रधान न्यायाधीश दीपककुमार कार्कीले न्यायालयमा रहँदासम्म छवि नबिगार्ने प्रतिबद्धता जनाएका छन्। न्यायाधीश नियुक्तिमा सुधार गर्ने कार्कीको प्रतिबद्धता थियो। कानून दिवसका अवसरमा सर्वोच्च अदालत, बार एशोसिएशनद्वारा सोमबार आयोजित विधिको शासन र यसका चुनौती विषयक एक दिवसीय गोष्ठीमा बोल्दै कायममुकायम प्रधानन्यायाधीश कार्कीले न्यायाधीश नियुक्तिमा सुधार गर्ने बताए। न्यायाधीश नियुक्तिमा हामीलाई चित्त बुझेको छैन। कानून व्यवसायीलाई पनि चित्त बुझ्ने कुरा भएन। अब हामी न्यायाधीश नियुक्तिको विषयमा गुणस्तर खोजिरहेका छौं, उनले भने, कानूनमन्त्रीज्यूलाई नियुक्ति पछि मैले पहिलो पटक भनेको कुरा पनि हो। न्यायपालिकामा सबैभन्दा चुनौतीको विषय न्यायाधीशको नियुक्त भएको छ। यसलाई सुधार गर्नुपर्छ। विश्वास दिलाउन चाहन्छु, अब खल्तिबाट नाम निकालेर ट्वाक ट्वाक नियुक्त हुनेवाला छैन। कायममुकायम प्रधान न्यायाधीश कार्कीले विगतमा न्यायाधीश नियुक्ति भए जसरी गर्ने हो भने अपजस व्यहोर्नुपर्ने बताए। योग्य व्यक्तिलाई न्यायाधीशमा नियुक्ति गरौं भनि सबै जना बसेर गरेको प्रतिबद्धता हो। भविष्यमा न्यायाधीशको रुपमा सबैले स्वीकार गर्न सकिने बाटो होस्। समय पनि धेरै छैन। जति अवधि न्यायालयमा बसिन्छ राम्रो काम गरेर जाउँ भन्ने हामीलाई लागेको छ। इमेज (छवि) बिगारेर जान पनि चाहदैंनौं, उनले भने। गत फागुन १ गते कायममुकायम प्रधान न्यायाधीश बनेका कार्कीले झण्डै ४० वर्ष न्याय सम्पादनमा बिताएका छन्। कायममुकायम प्रधान न्यायाधीश कार्की ६५ वर्ष पूरा भई उमेरहदका कारण आगामी असोज महिनामा अवकाशमा जानेछन्।"
"डोटीबासीलाई प्रचण्डले भने हामीलाई जिताउनुस्, केही योजना लिएर आउछौं","डोटी : नेकपा माओवादी केन्द्रका अध्यक्ष एवं पूर्व प्रधानमन्त्री पुष्पकमल दाहाल प्रचण्डले संविधान रक्षाका निम्ति पाँच दलीय बाम लोकतान्त्रिक गठबन्धनलाई विजयी गराउन गनुरोध गरेका छन्। डोटीको लिपायलमा सोमबार आयोजित संयुक्त चुनावी सभालाई सम्बोधन गर्दै प्रचण्डले सो कुरा बताएका हुन्। देशमा एकातर्फ वाम लोकतान्त्रिक गठबन्धन र अर्कोतर्फ एमालेलाई संकेत गर्दै प्रतिगामी खालको राजवादीहरुको गठबन्धन छ, प्रचण्डले भने, संविधान, संघीयता तथा लोकतान्त्रिक गणतन्त्र रक्षाका निम्ति पाँच दलीय वाम लोकतान्त्रिक गठबन्धनलाई विजयी गराउनुहोला। चुनाबी सभालाई सम्बोधन गर्दै प्रचण्डले डोटीको विकासका लागि जुनसुकैबेला तयार भएको बताए। खुटिया दिपायल द्रूत राजमार्ग, पश्चिम सेती परियोजना, एकीकृत खप्तड पर्यटन विकासका लागि म सदैव सकारात्मक रहेको र हाम्रै नेतृत्वमा यी कामहरु गर्नेछौं, प्रचण्डले भने, हामीलाई जिताउनुहोस्, तपाईँहरुमाझ फेरि केही योजना ल्याएर आउनेछौं। कार्यक्रममा नेकपा एकीकृत समाजवादीका नेता तथा संविधानसभा सदस्य हर्कबहादुर सिंह, सुदूरपश्चिम प्रदेशका मुख्यमन्त्री त्रिलोचन भट्ट, कर्णाली प्रदेशका पूर्ब मुख्यमन्त्री महेन्द्र शाही, सुदूरपश्चिम प्रदेशका पूर्व आन्तरिक मामिला तथा कानुन मन्त्री पूर्णा जोशीलगायत नेताहरुको उपस्थिति रहेको थियो। डोटीमा नेकपा माओवादी केन्द्र र नेकपा एकीकृत समाजवादी पार्टी गठबन्धन गरेर स्थानीय निर्वाचन लड्दैछ भने नेपाली कांग्रेस, नेकपा एमाले एक्लाएक्लै चुनावमा होमिएका छन्।"
डोनाल्ड ट्रम्पको उदाहारण दिँदै निर्वाचन आयोगले भन्यो सामाजिक सञ्जाल दुरुपयोग गर्नेलाई हामी पनि कारबाही गर्छौं,"काठमाडौं : निर्वाचन आयोगले मौन अवधिमा सामाजिक सञ्जालको दुरुपयोग गर्दै प्रचार प्रसार गरे कारबाही गर्ने जानकारी दिएको छ। सोमबार आयोजित नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले त्यस्ता गतिविधिमा संलग्नहरुलाई कारबाही गर्ने बताए। 'अमेरिकाको निर्वाचनमा सामाजिक सञ्जाल दुरुपयोग हुँदा ट्वीटरले कारबाही गरेकै हो। दुरुपयोग गर्नेहरु जोकोहीलाई हामीले पनि कारबाही गर्न सम्बन्धित कम्पनीमा पठाउँछौं,' उनले भने। ट्वीटरले तत्कालीन अमेरिकी राष्ट्रपति डोनाल्ड ट्रम्पको ट्वीटर अकाउन्ट 'सस्पेन्ड' गरेको थियो। कसैको पक्ष वा विपक्षमा त्यस्ता गतिविधि गर्नेलाई त्यस्तै खालको कारबाही गर्ने आयोगले जनाएको छ। वैशाख ३० गते विदा दिन निजी क्षेत्रलाई निर्वाचन आयोगको अपील"
जनकपुरधाममा निर्वाचन जितेर आउने प्रमुख कपुत निस्किए : नेता महतो,"जनकपुरधाम : लोकतान्त्रिक समाजवादी पार्टी(लोसपा)का वरिष्ठ नेता राजेन्द्र महतोले नेकपा एमाले, कांग्रेस र माओवादीलाई एक्लै जनतासामु जान हिम्मत नरहेको बताएका छन्। उनले भने नेपालको ठूलो भनिएका दलहरुलाई निर्वाचनमा जनता साम्मु एक्लै जान डर लागेकोले गठबन्धनको आडमा ढाल ओढेर जनता सामु गएको हो। मधेशको राजधानी जनकपुरधामस्थित तीरहुतीया गाछीमा भएको चुनावी महासभालाई सम्बोधन गर्दै वरिष्ठ नेता महतोले जनकपुरधामको विकास निर्माणमा भएको भ्रष्टाचारको छानविन र कारवाहीको लागि लोसपा नेपाल विजयी हुन आवश्यक रहेको बताए। उनले भने, जनताको सेवामा पठाएको मान्छे शासक बन्न खोज्यो, हामीले शासक बन्न रोक्न खोज्दा, अनियमितताको सवालमा प्रश्न गर्दा भागेर अर्को घर खोज्यो। जनकपुरधामको निवर्तमान मेयर लालकिशोर साहलाई ईङिकत गर्दै जनकपुरधाममा गरेको गल्तिलाई पार्टीले सुधार गर्न खोज्दा, जनकपुरधामलाई सफा, सुग्घर बनाउन खोज्दा मन नपर्ने व्यक्ति भागेको आरोप लगाए। उनले भने, मैले त जनकपुरलाई सुधार गर्ने कुरा गरेको थिए, तिमीले किन गल्ति गर्यौं भन्दा पार्टी नै छोडेर भाग्यो। महतोले जनकपुरधामलाई राम्रो, सुन्दर र राम्रो बनाउने सपना अन्तर्गत कामको थालनी गरेपनि आफ्नै पार्टीको मेयर बाधक बनेको आरोप लगाए। जनकपुरमा मलाई धेरै कुरा गर्नुछ, हामीलाई राम्रो जनकपुर बनाउन अब ईमान्दार नेता मनोज चौधरी र रिता मिश्रलाई उम्मेदवार बनाएको छु। मनोज चौधरी म नै हुँ, जनकपुर बनाउने जिम्मा यहाँका जनताले मलाई दिएको छ, म त्यो सपना पूरा गर्छु। यसभन्दा अघिको निर्वाचनमा जितेर आएको स्थानीय तहको प्रमुख कपुत निस्किए। त्यसैले सोचे जस्तो भएन, तर अब ईमान्दार सेवक जिताउनुपर्छ। महतोले नागरिकलाई शासक नभएर सेवक चाहिएकोले अबको दिनमा सेवक बनाउन मेयर र उपमेयर तथा वडाध्यक्षसहित सदस्यहरुमा साइकल छापमा मतदान गरेर चुनाव जिताउन आग्रह गरे।"
जिम्बावेविरुद्ध नेपालले जित्यो एकदिवसीय सिरिज,काठमाडौं : जिम्बावे 'ए'सँग नेपालले एकदिवसीय सिरिज जितेको छ। किर्तिपुरस्थित टियू क्रिकेट मैदानमा आज भएको तेस्रो तथा अन्तिम एक दिवसीय खेल जितेसँगै नेपाल २१ ले सिरिज विजेता भएको हो। आज भएको खेलमा नेपालले ६ विकेटले जिम्बावेलाई पराजित गरेको हो। टस हारेर ब्याटिङ्को निम्तो पाएको जिम्बावेले ३२१ ओभरमा सम्पूर्ण विकेट गुमाउँदै २१३ रन जोडेको थियो। जवाफी ब्याटिङ्मा उत्रेको नेपालले ३०१ ओभरमा ४ विकेट गुमाउँदै २१४ रन जोडेको हो। नेपालका लागि कुशल भुर्तेलले ६१ बलमा ८४ रन जोडे। त्यस्तै आशिफ शेखले २९ रन जोड्दा दिपेन्द्रसिंह ऐरीले ६० रन जोडे। त्यस्तै किशोर महतोले छ विकेट लिए भने सोमपाल कामीले २ विकेट लिँदा करन केसी र दिपेन्द्रसिंह ऐरीले समान ११ विकेट लिए। आजको खेल ३३ ओभरको निर्धारण गरिएको थियो। यसअघि भएको दुई खेलमा नेपाल र जिम्बावेले समान ११ खेल जितेका थिए। यस्तै जिम्बावेसँग भएको टी२० सिरिज नेपाल र जिम्बावेले समान ११ खेल जितेका थिए भने एक खेल वर्षाका कारण स्थगित भएको थियो।
रसुवागढी नाका मंगलबारदेखि बन्द हुने,"रसुवा : नेपाल चीनबीचको उत्तरी व्यापारिक नाका रसुवागढी मंगलबार रातिबाट बन्द गरिने भएको छ। आउँदो शुक्रबार हुने स्थानीय तहको निर्वाचनलाई निर्वाचनको व्यवस्थापकीय कार्यलाई थप स्वच्छ, निष्पक्ष, भयरहित र शान्तिपूर्ण रूपमा सम्पन्न गर्नका लागि बन्द गर्न लागिएको हो। निर्वाचन हुनु ४८ घण्टा अगाडि नै सीमा नाका बन्द गर्नुपर्ने भएकाले बैशाख २७ गते राति १२ बजेबाट नाका बन्द गर्न लागिएको हो। नाका शनिबारबाट पुनः सञ्चालनमा आउने छ। नाका बिहान ८ बजेदेखि दिउँसो ३ बजेसम्म मात्रै सञ्चालन हुने गरेको छ। रसुवागढी नाकाबाट तयारी कपडा, स्याउ, इलेक्ट्रोनिक सामग्री, निर्माण सामग्री, जुत्ता चप्पल, चस्माको फ्रेमलगायतका सामग्री आयात हुने गरेको छ। यस्तै नेपालबाट बाँसको मुडा, काठका सामग्री, हस्तकलाका सामग्री निर्यात हुने गरेको छ। २०७१ सालदेखि औपचारिक रूपमा सञ्चालनमा आएको रसुवागढी नाकामा दैनिक २ सय ५० भन्दा बढी सवारी साधन आवतजावत गर्ने गरेका थिए। चीनले अन्तर्राष्ट्रिय नाकाको रूपमा घोषणा गरेपछि सीमामा व्यापारी, व्यवसायी र सवारीको चाप बढ्दै गएको थियो।"
संघीय लोकतान्त्रिक शासन र स्थानीय तहको निर्वाचन,"स्थानीय तहको निर्वाचन हुन ४ दिन मात्र बाँकी छ। राज्यका सबै निकायहरूको अर्जुन दृष्टि स्थानीय तहको निर्वाचन व्यवस्थापनमा रहेको छ। मंगलबार रातिदेखि मौन अवधि लागू हुने भएकाले त्यस अगाडिसम्म राजनीतिक दलहरू स्थानीय तहको निर्वाचनमा आफ्नो दल र उम्मेदवारको प्रचारप्रसारका गतिविधिमा केन्द्रीकृत भएका देखिन्छन्। मतदाता शिक्षा प्रभावकारी बनाउन, स्थानीय तहको विकास र समृद्धि, निर्वाचनबाट आउनुपर्ने नेतृत्व कस्तो हुनुपर्छ लगायतका विषयमा पनि नागरिक समाज पनि नजिकबाट नियालिरहेका छन्। अहिले राज्य नै स्थानीय तह निर्वाचनतर्फ केन्द्रीत भएको प्रतित हुन्छ। विभिन्न राजनीतिक दलहरूले आआफ्नो निर्वाचन घोषणापत्र सार्वजनिक गरेका छन् भने दलका उम्मेदवारहरूले जनता माझ आफ्नो प्रतिबद्धता अभिव्यक्त गरेको पाइन्छ। चाहे गाउँको लेकबेँसी र चौतारा होस् वा सहरका सभाहल पार्टी प्यालेस, चोक र चिया पसल सबैतिर चर्चाको विषय स्थानीय तहको निर्वाचन बनेको पाइन्छ। देशव्यापी रुपमा चुनावी आमसभा, कोणसभा, पार्टी प्रवेश र घरदैलो अभियानहरूले तीब्रता पाएका छन्। स्थानीय तह निर्वाचनका गतिविधिहरू चौतर्फी फैलिएकोले राजनीतिक माहोल गर्माएको छ। स्थानीय निर्वाचनमा देखिएको रौनकता, हौसला र उत्साहलाई संघीय लोकतान्त्रिक गणतन्त्रको सुन्दर पक्षको रुपमा आत्मसाथ गर्नुपर्दछ। यस सन्दर्भमा नेपालले हाल अभ्यास गरिरहेको संघीय लोकतान्त्रिक शासन प्रणालीमा स्थानीय तहको निर्वाचनसमग्र शासनको निर्धारक तत्व हो। संघीय लोकतान्त्रिक शासनमा स्थानीय तह नेपालको संविधानले परिलक्षित गरेको संघीय लोकतान्त्रिक गणतन्त्रात्मक शासन व्यवस्था विश्वमै लोकप्रिय नागरिक मैत्री शासन व्यवस्था हो। सिद्धान्तत : संघीय शासन प्रणाली संवैधानिक रुपमा बहुतहगत सरकारबीच अधिकार बाँडफाँड गर्ने लोकतान्त्रिक शासन प्रणाली हो। संघीय लोकतान्त्रिक शासन व्यवस्थाको प्रतिफल जनताको घर आँगनमा पुर्याउन संघीय शासन व्यवस्थाको पूर्वाधार र संरचनागत व्यवस्थाहरू चुस्त बनाउनुपर्दछ। नेपालको संघीय शासन प्रणालीका मूल संरचनाहरू संघ, प्रदेश र स्थानीय तहको आफ्ना आफ्नै मौलिकता र विशिष्टता रहेका छन्। तीनै तहगत सरकारहरू बीचको सहकारिता, सहअस्तित्व र समन्वयको निर्देशक सिद्धान्तहरूको पृष्ठभूमिमा सहकारिता मुलक संघीय लोकतान्त्रिक शासन प्रणालीलाई जीवन्त बनाउन आवधिक निर्वाचनहरूको विशेष भूमिका रहने गर्दछ। संघीय लोकतान्त्रिक व्यवस्थामा स्थानीय तहको निर्वाचन राजनीतिक नेतृत्व विकासको पाठशाला र प्रयोगशाला दुवै हो। स्थानीय निर्वाचनले जनताहरूमा राजनीतिक संस्कार विकासमा मद्दत गर्दछ। संघीय शासन प्रणालीलाई संस्थागत गर्ने फङ्सनल सरकार स्थानीय सरकार हो। स्थानीय सरकारको विकास र कार्य प्रभावकारिताले नै समग्र राज्यको शासन प्रणालीको संकेत गर्दछ। स्थानीय तह सबैको रुचीकर सरकार भएको महसुस गर्न सकिन्छ जसमा जबरजस्त नागरिक संलग्नता स्थापित भएको हुन्छ। विशेष गरी नागरिकहरूको प्रतिनिधित्व, पहिचान, पहुँच र प्रभाव स्थानीय तहमा बढी हुने हुनाले स्थानीय तहहरुमा नागरिकहरूको अपनत्व, भरोसा र अपेक्षा बढी देखिन्छ। संघीय लोकतान्त्रिक शासनमा स्थानीय निर्वाचन स्थानीय तह संघीय लोकतान्त्रिक शासन व्यवस्थाको आधारस्तम्भ हुन्। संघीय लोकतान्त्रिक शासन प्रणालीमा निर्वाचन प्राणवायु सरह मानिन्छ। लोकतन्त्र र निर्वाचन एक आपसका अन्योन्याश्रित, परिपुरक र अन्तर्निभर अवयव हुन् भने नेपालको संघीय शासन प्रणालीमा स्थानीय तहको निर्वाचन मेरुदण्ड हो। त्यसैले स्थानीय तहको निर्वाचन नेपालको राजनीतिक विकास मार्गमा दूरगामी राजनीतिक महत्वको सवाल हो। यसले जनाधार तहमा कलिलो स्थानीय नेतृत्व क्षमता विकास गर्न वातावरण प्रदान गर्दछ। शासन प्रणालीमा अधिकाधिक जनताहरूलाई सहभागी बनाई शासन प्रणालीमा अन्तरघुलन ल्याउँदछ। स्थानीय निर्वाचन सार्वभौम जनताको शासन गर्न योग्य प्रतिनिधि छनौट गर्ने सार्वभौम अवसर हो जहाँ जनताले स्थानीय विशष्टता अनुसार योग्य, कुशल, दूरदर्शी नेतृत्व छनौट गर्दछन्। संघीय लोकतान्त्रिक व्यवस्थामा स्थानीय तहको निर्वाचन राजनीतिक नेतृत्व विकासको पाठशाला र प्रयोगशाला दुवै हो। स्थानीय निर्वाचनले जनताहरूमा राजनीतिक संस्कार विकासमा मद्दत गर्दछ। स्थानीय तहको निर्वाचनले स्थानीय जनतामा नयाँ रक्तसञ्चार गरी स्थानीय तहलाई राजनीतिक जोश प्रदान गरेको हुन्छ। स्थानीय निर्वाचनरुपी रक्तसञ्चारले स्थानीय सम्भावना, आवश्यकता र प्राथमिकतामा रहेर विकास, समृद्धि र सुशासनको यात्रामा शासनकर्तालाई बढी स्पष्ट र प्रतिबद्ध बनाउँछ। नागरिकको दिगो शान्ति, विकास, समृद्धि र सुशासनको आकांक्षालाई साकार पार्न स्थानीय तहको निर्वाचनलाई स्वच्छ, स्वतन्त्र, निष्पक्ष, विश्वसनिय, भयरहित तथा शान्तिपूर्ण रुपमा सम्पन्न गर्न सरोकारवाला सबैको परम् दायित्व रहेको हुन्छ। स्थानीय तहको स्वच्छ, स्वतन्त्र, निष्पक्ष र भयरहित तथा शान्तिपूर्ण रुपमा सम्पन्न आवधिक निर्वाचनले मात्र नागरिकहरूको लोकप्रिय मतबाट निर्वाचित अब्बल जनप्रतिनिधिहरूले स्थानीय शासनको बागडोर सम्हाल्ने अवसर प्राप्त गर्दछन्। जनताको लोकप्रिय मतादेश अनुसार स्थानीय विधायनहरू बन्दछन् जसले स्थानीय विधायनहरूमा जनमुखी विधि, पद्धति र प्रक्रिया मुखरित हुन्छन्। ती विधानहरूको जनपक्षीय कार्यान्वयन स्थानीय कार्यपालिकामा हुने गर्दछ भने सोही अनुरुप स्थानीय न्यायिक समितिबाट न्याय निरुपणसमेत हुँदै आएको छ। स्थानीय निर्वाचन र मतदाता संघीय लोकतान्त्रिक शासन प्रणालीको निर्वाचन प्रक्रियामा मतदाताहरूको सहभागिता सुनिश्चितता सर्वाधिक महत्त्वको सवाल हो। जबजब निर्वाचन घोषणा हुन्छ तबतब जनतामा राजनीतिक चेतना र जागरुकता बढ्दछ। यस पटकको स्थानीय निर्वाचनमा कूल १ करोड ७७ लाख ३३ हजार ७२३ मतदाता संख्या रहेकोमा महिला मतदाता ८७ लाख ४१ हजार ५३० र पुरुष मतदाता ८९ लाख ९२ हजार १० जना रहेको निर्वाचनआयोगको तथ्याङ्कबाट देखिन्छ। विगतको स्थानीय तहको निर्वाचनमा मतदाताहरूबाट भएको मतदान आँकडा हेर्दा ७४ दशमलव १६ प्रतिशत मत खसेको देखिन्छ भने संघ र प्रदेश सभाको निर्वाचनमा ६८ दशमलव ६७ प्रतिशत मत खसेको देखिन्छ। उक्त आँकडा विश्लेषण गर्दा प्रतिनिधि सभा र प्रदेश सभामा भन्दा स्थानीय तहको निर्वाचनमा मतदाताहरूको सहभागिता ५ दशमलव ४९ प्रतिशत बढी रहेको थियो। स्थानीय तहको निर्वाचनमा मतदाताहरूको आकर्षण तुलनात्मक रुपमा बढी हुन्छ। विशेष गरी स्थानीय तहमा स्थानीय आवश्यकता, प्राथमिकता र समस्याका बारेमा आम चासो, चिन्ता र बहस हुने, उम्मेदवारहरूको संख्या बढी हुने तथा जनताको सबैभन्दा नजिकका जनप्रतिनिधिहरू चुन्ने अवसर भएकाले मतदान प्रतिशत बढेको अनुमान गर्न सकिन्छ। स्थानीय तहको निर्वाचनमा राजनीतिक दलका घोषणपत्र र उम्मेदवारहरूका प्रतिबद्धता पत्रमा स्थानीय जनताको आवाज र माग पनि बढी प्रतिबिम्वित हुन्छ। तुलनात्मक अध्ययन गर्दा प्रतिनिधि सभा र प्रदेश सभाको निर्वाचनभन्दा अन्य आयामबाट विश्लेषण गर्दा पनि बढी सघन भएको हुन्छ। स्थानीय निर्वाचनमा निर्वाचन केन्द्रीत सुरक्षा चुनौति बढी हुन्छ। निर्वाचन आचारसंहिताको परिपालना र मतदाताहरुको उत्साह, आकांक्षा लगायतका पक्षहरूमा समेत प्रभाव बढी हुन्छ। नागरिकको दिगो शान्ति, विकास, समृद्धि र सुशासनको आकांक्षालाई साकार पार्न स्थानीय तहको निर्वाचनलाई स्वच्छ, स्वतन्त्र, निष्पक्ष, विश्वसनिय, भयरहित तथा शान्तिपूर्ण रुपमा सम्पन्न गर्न सरोकारवाला सबैको परम् दायित्व रहेको हुन्छ। यसका लागि निर्वाचन व्यवस्था तथा कानूनमा परिस्कृत गर्दै प्रभावकारी निर्वाचन शिक्षा सञ्चालन गर्नु आजको आवश्यकता हो। निर्वाचनमा सरोकारवाला निकायहरूको संस्थागत सुदृढीकरण गर्दै नविनतम प्रविधिको उच्चतम् प्रयोग गरी निर्वाचनलाई सफल बनाउनु पर्दछ। सुनुवार काभ्रेपलाञ्चोक जिल्लाका सहायक प्रमुख जिल्ला अधिकारी हुन्।"
सरकारी सुविधाको पहुँच पुर्याउनेलाई मत,"जनकपुरधाम : महोत्तरीधनुषा र भारतीय सिमानासंग जोडिएको मुखियापट्टी मुसहरनिमा दशगजासंग जोडिएको गाउँ हो। यहाँ स्थानीय निकायको चुनावी चहलपहलले नेपाल र भारत छुटिन्छन्। दुई मुलुक छुटिने चिनारी बिग्ही नदी हो। तर वारीपारी यति बेला चुनावी चहलपहलले छुटिन्छ। नेपालतर्फ चुनाव चिन्हसहितको झण्डा, उम्मेदवारहरुको घरदैलो, मतदाताको छलफलले नेपाली बस्ती र भारतीय बस्ती छुटिन्छन्। दैनिक काम गरेर फर्किएका स्थानीयहरु दिउँसो प्रचण्ड घाममा प्राथमिक विद्यालयसंगै रहेको आँप बगैचाको शितलमा बसेर चुनावको छलफल गर्दै गरेको भेटिन्छन्। सरकारलाई बुझाएको मालपोत अनुसार सुविधासमेत पाउन नसकेका यहाँका मतदाता सरकारले उपलब्ध गराएकै सुविधा गाँउमा सहज तरिकाले पाउनुपर्ने सर्त उम्मेदवारहरुसंग राखेका छन्। वर्षेनि डुवानको जोखिम हुने मुखयिापट्टी मुसरनिया सीमा क्षेत्रमा प्रचारप्रसार हुन थालेपछि डुवानको पीडा स्थानीय बिर्सिदै गएका छन्। प्रचारप्रसार गर्न आउने उम्मेदवारले गाउँको लागि सोच्ने डुवान पीडितको आश पलाएको छ। डुवानको कारण फाँट खालि हुँदा चिन्तामा परेका किसान चुनवामा जित्ने नेतृत्वले गाउँको समस्या समधान गर्ने आशमा छन्। तर वर्षेनी अविरल वर्षासंगै आउने बाढीको पानीले रोपेको धान डुवानमा परेपछि हरेक वर्ष यहाँका किसानको धान नष्ट हुने गर्छ। मुखियापट्टी मुसहरनिया९ का ५२ वर्षीय ठकाइ यादव किसानलाई सहुलियतमा ऋण उपलब्ध गराउनेलाई मत दिने बताउछन्। डुवानका कारण रोपेको धान र छरेको खाद्यको मूल्यसमेत उठाउन नसकेको किसानहरुले सहजरुपमा मल, खाद्य तथा बीउबिजन उपलब्ध गराउनेलाई मत दिने उनीहरुको भनाई छ, यादवले भने, बाढी र डुवानले बनाएको घाउको पीडा जीवितै छ। फाटेको मन र घाउँमा मलहम लागेको छैन। केन्द्र सरकारदेखि नजिकको स्थानीय सरकारसम्मले मलहम लगाउन सकेन। धान बालिमा क्षति भएका किसानलाई सहुलियतमा ऋण उपलब्ध गराएर मलहम लागउने नेता चाहिएको छ। हरेक वर्ष आउने बाढी रोक्ने र डुवानले क्षति भएको किसानका लागि सहुलियतमा ऋण उपलब्ध गराउनेलाई मत दिन्छौ, उनले भने। मुसरनियाकै २५ वर्षीय कुलदिप कुमार यादव ठकाइको मतमा सहमति जनाए। नुनदेखि सुनसम्म भारतबाट ल्याउछौं कुलदिपले भने,नेपालको भूमिमा बस्दा नागरिकता र लालपुर्जा बाहेक नेपालबाट केही पाएको छैनौं। मुसरनियामा गरिबी छैन तर डुवानले धनीलाईसमेत गरिबीको रेखामुनि बाच्नु परेको छ, उनले भने। सरकारबाट जस्ले सहुलियतमा ऋण उपलब्ध गराउछ, हाम्रो मत उसैलाई जान्छ, उनले भने। मुसहनियामा गरिब कोहि छैन तर डुवानले कसैको घरमा खाने अन्न र खेतमा उब्जिने बाली छैन। चुनाव जित्न पहिला मुसहरनियबासीको मन जित्नुपर्ने स्थानीय ५० वर्षीय रामदेव यादव बताउछन्। १ सय ८० जनाभन्दा बढी परिवारको बस्तीमा जग्गा नहुने बिरलै भेटिन्छन्। कोही मात्रै आफ्नो जग्गा नहुने छन्, यादवले भने, आफ्नो जग्गा नहुनेले पनि २४ बिगहा ठेक्कामा धान खेति गरेका थिए। बाढीले बगाएपछि बस्ती नै समस्यामा छन्। चुनाव जित्ने नेतामाथि आश छ। डुवानका कारण धान बगेपछि स्थानीय कृषकहरु सरकारले किसानका लागि सहुलियत ऋण उपलब्ध गराउनुपर्ने मत माग्न आएका उम्मेदवारसंगको शर्त राखेका छन्। मुसहरनियाँवासी सरकारी सुविधाबाट बञ्चित छन्। शिक्षा, स्वास्थ्य, कृषि अनुदान, पशुपालन तथा सुरक्षा पाउन नसकेको स्थानीय श्याम यादव बताउछन्। प्राथमिक विद्यालय छन, तर पढाइ हुदैन यादवले भने,मुसरनियाबासी सरकारी सिटामोल पाउन सकेको छैन। टाउको दुख्दा उपचार र औषधिका लागि भारतको क्लिनिकमा जानुपर्ने बाध्यता छ। मुसहरनियाबासी सुरक्षित प्रसुती सेवाबाट बञ्चित भएका छन्। प्रसुतीका लागि अस्पताल नहुँदा भारतमा महँगो उपचार गर्दा पनि ज्यान आमा र शिशुको ज्यान जोखिममा रहेको स्थानीय नरथ यादव बताउछन्। अस्पतालमा पहुँच नहुँदा भोला यादवकी २२ वर्षीया बुहारी जानकी देवीलाई ज्यान जेनतेन जोगियो। नातीको मृत्यु भयो। गाउँमा अस्पताल र एम्बुलेन्स व्यवस्था गराउने नेतालाई नै जिताउने मुडमा यादव छन्। जनकपुर उपमहानगरपलिका २३ लादोका ६० वर्षीय उपेन्द्र ठाकुर चुनावी मैदानमा रहेको उम्मेदवारहरुबाट संन्तुष्ट छैनन्। पिध नभएका भाडो जस्तै नेताहरुको आचरण छ, ठाकुरले भने,मत माग्ने बेलमा सबैले विकास गर्छु भन्छन। मत पाएपछि कोहि फर्केर आउदैनन्। यसपालीको चुनावमा नयाँ व्यक्तिलाई मत दिने ठाकुरको भनाइ छ। जनताको सेवा र सुविधा नेताले खोसेको स्थानीय श्याम महतो बताउछन्। उपभोक्त समिति बनाएर सरकारको बजेट लुटनेहरु नै भोट माग्न आएको महतोले टिप्पणी गरे। सडक, ढल, शिक्षा, स्वास्थ्य र बिजुलीको बजेट कर्मचारीसंग बाँडेर खाने नेताहरु नै भोट माग्न आउँदा मतदाता कसलाई गर्ने मत दिने भन्नेमा अन्यौलमा महतो परेका छन्। गाउँको प्राथमिक विद्यालय सुधार्न नसक्ने नेता नगर के गरी चलाउन सक्ला महतोले प्रश्न गरे। जनकपुर उपमहानगरपालिका पिडारीका ३४ वर्षीय रामवरण पासवान रोजगारीको अवसर ल्याउनेलाई मतदान गर्ने बताएका छन्। जनकपुरको पिडारी चौकमा भेटिएका पासवानले भने,म जस्तो गरिवलाई दैनिक खान बस्न काम गर्नुपर्छ। काम गर्ने अवसर दिनेलाई नै मत दिन्छु।जनकपुर१ की ४० वर्षीया सावित्री सदा घर आसपासमा सरकारी विद्यालय स्थापना गर्नेलाई मत दिने तयारीमा छन्।"
"दोहोरो अंकले सेयर बजार बढ्दा कारोबार रकममा वृद्धि, ९ समूहको सूचक उकालोतिर","काठमाडौं : सेयर कारोबारको दोस्रो दिन नेप्से परिसूचक दोहोरो अंकले बढेको छ। अघिल्लो कारोबार दिन आइतबार १७९५ अंकले बढेर बन्द भएको सेयर बजार आज १२ २७ अंकले बढेर २२ सय ६८८४ विन्दुमा बन्द भयो। आज २२२ कम्पनीको ३३ लाख २४ हजार ८२२ कित्ता सेयर १ अर्ब ३९ हरोड ६ लाख ७ हजार ७०२ रुपैयाँमा खरिदबिक्री भयो। २८ हजार ६७५ पटक कारोबार भयो। आइतबार १ अर्ब ३२ करोड ६४ लाख २१ हजार ६७२ रुपैयाँको सेयर कारोबार भएको थियो। आइतबारको तुलनामा कारोबार रकममा वृद्धि भएको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। आज जल्पा लघुवित्त वित्तीयको सेयर १० प्रतिशतले बढेको हो। यसदिन कारोबारमा आएका १३ समूहमध्ये ४ को सूचक घट्यो। बाँकी ९ समूहको सूचक सामान्य बढेको छ। ट्रेडिङको १७४ र माइक्रो फाइनान्सको १३३ प्रतिशतले सूचक बढ्यो। यस्तै बैंकिङको ०९६,म्युचुलको ०५५,नन लाइफ इन्स्युरेन्सको ०५७ प्रतिशतले सेयर मूल्य बढेको हो। ९ कम्पनीको सूचक बढ्दा होटल एन्ड टुरिजम,डेभलपमेन्ट बैंक, लाइफ इन्स्युरेन्स र इन्भेस्टमेन्टको सेयर ओरालो लाग्यो। होटल एन्ड टुरिजमको ०८८,डेभलपमेन्ट बैंकको ०५३, लाइफ इन्स्युरेन्सको ०७ र इन्भेस्टमेन्टको००९ प्रतिशतले मूल्य घटेको हो।"
उपेन्द्रले छोरालाई उम्मेदवार बनाएर मधेसी जनताप्रति गद्धारी गरे : यादव,"विराटनगर : विराटनगर महानगरपालिकाको मेयरमा स्वतन्त्र उम्मेदवारी दिएका उमेश यादव जनता समाजवादी पार्टी (जसपा)का अध्यक्ष उपेन्द्र यादवप्रति आक्रामक देखिएका छन्। सत्तारुढ गठबन्धनबाट उपेन्द्रका छोरा अमरेन्द्र यादव विराटनगर महानगरमा उपमेयरको उम्मेदवार छन्। गठबन्धनबाट मेयरमा कांग्रेसका नागेश कोइरालाको उम्मेदवारी परेको छ। छोरा अमरेन्द्रलाई विराटनगर महानगरको उपमेयर उम्मेदवार बनाएर उपेन्द्रले मधेसी जनताप्रति गद्धारी गरेको उमेशको आरोप छ। मधेस आन्दोलनलाई सफल बनाउने सयौं नेता कार्यकर्तालाई पाखा लगाउँदै उपेन्द्रले आफ्ना छोरालाई अगाडि सारे। आन्दोलनका क्रममा जेल नेल भोगेका र दुःख पाएकाको अवमूल्यन भयो, प्रश्न गर्दै उमेशले भने, नेताका छोराछोरीलाई अवसर दिन जनताले आफ्नो रगत र पसिना बगाएका हुन्? यदि हैन भने सयौं नेता कार्यकर्ताको त्याग र बलिदानी आज कहाँ गयो? उनले आफ्नो छोरालाई स्थान दिनका लागि नै उपेन्द्रले गठबन्धनमा सहभागी बनेर मधेसी जनताप्रति गद्धारी गरेको पनि बताए। भने, आन्दोलनमा दुःख पाउने जनता, अनि लाभ लिने चैँ नेताका परिवारका सदस्य? विराटनगरमा जसपाले मेयर र उपमेयर दुवै जित्ने अवस्थामा मेयर कांग्रेसलाई किन सुम्पिनुपर्ने थियो? अरुलाई ठाउँ दिन वर्षौदेखि पार्टीमा लागेर मरिमेटेको हो? घरदैलो र चुनावी प्रचारमा भेटिएका उमेशले अन्नपूर्णसँग संक्षिप्त कुराकानी गर्दै गठबन्धनका नाममा नेताहरुले बदमासी गरिरहेको पनि बताए। नेताहरुलाई नव राजाको संज्ञा दिँदै उनले भने, छोराछोरीलाई नव राजकुमार र नवराजकुमारी तथा श्रीमतीलाई रानी बनाउन नेताहरुले जनतालाई पाखा लगाउँदै छन्। परिवारवाद नै हाबी गराउनु थियो भने किन जनतालाई झुक्याउनु र ढाँटछल गर्नु? अवसर परिवारभित्र बाँडफाँट गर्ने, अनि अरु बेला साथ चैँ जनताको चाहिने? उनले विराटनगर महानगरमा आफ्नो जित निश्चित भइसकेको पनि बताए। विराटनगरमा हामी चुनाव जित्दैछौं। गठबन्धन पत्तासाफ हुँदैछ, उनले भने, हामीलाई जनताको विश्वास छ। त्यो विश्वास सधैँ कायम राख्न चाहन्छौं। विराटनगरको विकासको मुद्दा आफूसँग रहेको बताउँदै उमेशले जनताले आफूलाई उत्साहपूर्ण तरिकाले साथ दिइरहेको सुनाए। भने, जनतालाई मैलै धेरै ठूला सपना बाँडेको छैन। शिक्षा, स्वास्थ्य, खानेपानी र सरसफाईजस्ता आधारभूत विषयका मुद्दा उठाएको छु। स्वतन्त्र रूपमा मनोनयन दर्ता गरेपछि मलाई उम्मेदवारी फिर्ता लिन धेरै ठाउँबाट दबाब आयो। गठबन्धन दलका नेतादेखि प्रहरी प्रशासनसम्मकाले उम्मेदवारी फिर्ता लिएर गठबन्धनलाई सहयोग गर्न आग्रह गरे, उनले भने, अरु पनि धेरैतिरबाट दबाब आयो। ककसले दबाब दिए भनेर सार्वजनिक गरिरहन आवश्यक छैन। अपहरण तथा शरीर बन्धक मुद्दामा जिल्ला कारागार मोरङमा कैद सजाय भुक्तान गरिरहेका अपराधिक पृष्ठभूमिका अभिषेक गिरीले पनि गठबन्धनबाट मेयरको उम्मेदवार बनेका नागेश कोइरालालाई सघाउनका लागि यादवलाई उम्मेदवारी फिर्ता लिन दबाब दिएको चर्चा छ। उद्योगी, व्यापारी, सर्वसाधारणदेखि लिएर विभिन्न पदका उम्मेदवारलाई गिरीले कारागारभित्रबाटै धम्कीपूर्ण तरिकाले फोन गर्दै कोइरालालाई सहयोग गर्न दबाब दिइरहेको बताइन्छ। तर मोरङ कारागारको चौकीदार रहेका गिरीले दिएको दबाबको आधिकारिक कुरा कसैले पनि सार्वजनिक गरिसकेका छैनन्। उमेशले पनि नेताबाहेक अरु धेरैतिरबाट उम्मेदवारी फिर्ता लिन दबाब आएको बताए। गठबन्धनलाई असर पुग्ने भएपछि मेरो उम्मेदवारीमा धेरैको चासो बढेको छ। उम्मेदवारी फिर्ता लिन विभिन्न आवश्वासन पनि दिइयो, उमेशले भने, कारागारभित्रबाट अभिषेक गिरीले पनि फोन गरेको हुनसक्छ। तर मैले फोन उठाउन भ्याइन होला। कांग्रेसको संरक्षणमा समाजमा अपराध मच्चाएर जेल पुगेका गिरीले उम्मेदवारी फिर्ताका लागि आफूलाई दबाब दिने नैतिक हैसियत नराख्ने उमेशको भनाइ छ। जसपाको संघीय परिषद् सदस्य उमेशले लामो समयसम्म राजनीतिक रूपमा उपेन्द्रलाई साथ दिएका थिए। जसपाले गठबन्धन गरेर विराटनगरको उपमेयरमा चित्त बुझाएपछि असन्तुष्ट बनेका उमेशले पार्टी परित्याग गर्दै मेयरमा स्वतन्त्र उम्मेदवारी दिएका हुन्। २०७४ सालमा उनी तत्कालीन संघीय समाजवादी फोरम र माओवादी केन्द्रको गठबन्धनबाट विराटनगरमा मेयरको उम्मेदवार थिए। त्यतिबेला गठबन्धनबाट माओवादीकी नमिता न्यौपाने उपमेयरको उम्मेदवार थिइन्। मधेसी समुदायमा निक्कै लोकप्रिय रहेका उमेश त्यतिबेला १४ हजार ९ सय ५८ मत ल्याउँदै तेस्रो स्थानमा रहे। राजनीतिक हिसाबमा परिपक्व मानिने नमिता ११ हजार ५ सय २४ मत ल्याउँदै निकटतम प्रतिद्वन्द्वी बनिन्। कांग्रेसका भीम पराजुली मेयर र इन्दिरा कार्की उपमेयरका विजयी बनेका थिए। अबको निर्वाचनका लागि उमेश र नमिता स्वतन्त्रबाट मेयर तथा उमेयरको उम्मेदवार बनेका छन्। दुवै जनाले चुनाव चिन्ह लालटिन पाएका छन्। विगतको गठबन्धन र अहिलेको एउटै चुनाव चिन्हका कारण आगामी निर्वाचनका लागि नमिता र आफूसहितको स्वतन्त्रको गठबन्धन बनेको उमेशले बताए। नमिता माओवादी परित्याग गरेर उपमेयरको उम्मेदवार बनेकी हुन्।"
मालिकामा त्रिपक्षीय प्रतिस्पर्धा,"बेनी : म्याग्दीको मालिका गाउँपालिकाको स्थानीय तह चुनावमा त्रिपक्षीय प्रतिस्पर्धा हुने भएको छ। नेकपा एमाले, नेपाली कांग्रेस र नेकपा(माओवादी केन्द्र)का उम्मेदवारको तीव्र प्रतिस्पर्धाले मालिकाको चुनावले जिल्लामै महत्वका साथ हेरिएको छ। मालिकामा नेशनल मंगोल अर्गनाइजेशन पनि नयाँ राजनीतिक शक्तिको रुपमा उदाउने रणनीतिका साथ चुनावमा आएको छ। सात वटा वडा रहेको मालिकामा निर्वाचित हुने ३७ पदका लागि १४७ जना चुनामी मैदानमा उत्रिएका छन्। गाउँपालिका अध्यक्षमा ४, उपाध्यक्षमा ४, वडा अध्यक्षमा १९, खुल्ला सदस्यमा ५६, महिला सदस्यमा २८ र दलित महिला सदस्यमा २७ जना उम्मेदवार छन्। ९ वटा मतदानस्थलमा १७ वटा केन्द्र तोकिएको मालिका गाउँपालिकामा १३ हजार २०१ जना मतदाता छन्। गाउँपालिका अध्यक्षमा नेकपा एमालेका बेगप्रसाद गर्बूजा, नेपाली कांग्रेसका श्रीप्रसाद रोका, नेकपा माओवादी केन्द्रका रेशम जुग्जाली (सुविन), नेशनल मंगोल अर्गनाइजेशनका खमबहादुर रोका उम्मेदवार बनेका छन्। उपाध्यक्षमा एमालेका लक्ष्मीदेवी पुन, नेपाली कांग्रेसका पिपला बुढाथोकी, नेकपा माओवादी केन्द्रका गौरी सेञ्चुरी र मंगोलका धनदेवी बुढा उम्मेदवार बनेकी छिन्। मालिकामा गत निर्वाचनमा कांग्रेसको तर्फबाट निर्वाचित रोकाले यस पटक दोहर्याएर उम्मेदवार बनेका हुन्। अघिल्लो चुनावमा रोका र एमालेका उम्मेदवार गर्बुजाबीच प्रतिस्पर्धा भएको थियो। गत चुनावमा स्वतन्त्रबाट उम्मेदवार भएर वडा नम्बर ७ को वडा अध्यक्षमा निर्वाचित माओवादी केन्द्रका जिल्ला संयोजक जुग्जाली यसपाली पालिका अध्यक्षमा भिडेका हुन्। कांग्रेस र मंगोलका रोकाद्धय वडा नम्बर ६ दुखुवेशी, एमालेका गर्बुजा र माओवादीको जुग्जाली वडा नम्बर ७ बिमका हुन्। कांग्रेसका उपाध्यक्षका उम्मेदवार बुढा गत चुनावमा वडा नम्बर ५ को अध्यक्षमा निर्वाचित भएकी थिइन्। माओवादीका प्रदेश कमिटी सदस्य सेञ्चुरी गत चुनावमा पनि उपाध्यक्षको प्रत्यासी थिइन्। एमालेकी उपाध्यक्षकी उम्मेदवार पुन वडा नम्बर ४ च्युरीबोट र मंगोलकी उपाध्यक्षकी उम्मेदवार बुढा वडा नम्बर ५ देविस्थानकी हुन्। एमाले र कांग्रेस एकल प्रतिस्पर्धामा छन्। माओवादीलाई नेकपा एकीकृत समाजवादी र राष्ट्रिय जनमोर्चाले सघाएका छन्। एमालेका गाउँपालिकाका अध्यक्षसमेत रहेका उम्मेदवार गर्बुजाले आफ्नै पार्टीका उपाध्यक्ष र तीन जना वडा अध्यक्ष रहेको गाउँपालिकामा बेतिथि र बिसंगति भएको सार्वजनिक रुपमा घोषणा गर्दै बिल मिलाउने नभएर दिल मिलाउने नेतृत्व आवश्यक रहेकाले आफू उम्मेदवार बनेको बताएका छन्। नेपाली कांग्रेसका महाधिवेशन प्रतिनिधि रहेका अध्यक्षका उम्मेदवार रोकाले पहिलो कार्यकालमा हाँसिल गरेको अनुभवका आधारमा सुरुवात गरेका अधुरा योजना र कार्यक्रमलाई सफल बनाउन तथा पूर्णता दिन पुन जनतामाझ आएको बताउँछन्। असहज अवस्था र प्रतिकुलताका बावजुत पनि वडाको सफल नेतृत्व गरेको बताउने माओवादीका जिल्ला संयोजक जुग्जालीले सेवा प्रवाहलाई विभेदरहित र पारदर्शी बनाउने, संघीय र प्रदेशका योजना भित्र्याएर दुरगामी महत्वका योजना कार्यान्वयन गर्ने र नमुना पालिका बनाउने योजना अघि सारेका छन्। गत चुनावमा मालिका गाउँपालिकाको अध्यक्षमा कांग्रेसका उम्मेदवार श्रीप्रसाद रोकाले २७०६ र उपाध्यक्ष बिमला रोकाले २६६४ मत ल्याउँदा वडा अध्यक्षका उम्मेदवारहरुले २६०६ मत ल्याएका थिए। एमालेका बेगप्रसाद गर्बुजाले २६२२ र उपाध्यक्ष खरमाया बिटालुले २६९१ मत ल्याउँदा वडा अध्यक्षका उम्मेदवारहरुले २६६७ मत ल्याएका थिए। हाल माओवादी केन्द्रमा रहेका तत्कालीन स्वतन्त्र उम्मेदवारसहितका माओवादीका वडा अध्यक्षका उम्मेदवारहरुले १२४० मत ल्याउँदा गाउँपालिका अध्यक्षका उम्मेदवार कमल केसीले ९९० र उपाध्यक्ष गौरी सेञ्चुरीले ९७७ मत पाएका थिए। स्वतन्त्र उम्मेदवार हर्कमान जुग्जालीले १२८ मत ल्याएका थिए। मालिकामा एमाले ३, माओवादी २ र काँग्रेस २ वटा वडामा विजयी भएका थिए। एमालेबाट बिजयी भएका ३ नम्बर वडा अध्यक्ष हेमबहादुर पुन केही महिनादेखि माओवादीमा सक्रीय छन्। माओवादीबाट ४ नम्बर वडामा जितेका दिलिप शेरचन केही दिनअघि एमाले प्रवेश गरेका छन्। एमालेले बलियो संगठन र परिचित उम्मेदवारलाई जितको आधार मानेको छ। कांग्रेसले पनि संगठनका साथै युवामा स्थापित उम्मेदवारलाई जितको आधार दावी गरेको छ। पूर्व माओवादी घटकहरुलाई एकीकृत गराउदै एमाले र कांग्रेसकै हाराहारीमा संगठन बनाएको, युवा, दलित र भेगिए सन्तुलन मिलाएर स्पष्ट योजनाका साथ चुनावमा होमिएकाले चुनाव जित्ने दावी गरेका छन्। तीन वटा दलका उम्मेदवारबीच तीब्र प्रतिस्पर्धा भएको अवस्थामा मंगोलका उम्मेदवारले कसको मत काट्छन, नखुलेका स्वतन्त्र र नयाँ मतदाता निर्णायक बन्ने देखिन्छ। मालिकमा कांग्रेसलाई बिरासत जोगाउने, एमाले र माओवादीलाई नेतृत्व लिने चुनौति छ।"
कांग्रेसका नेताहरुले सिद्धान्त र विचार छोडे : ओली,"पोखरा : नेकपा एमाले अध्यक्ष केपी शर्मा ओलीले कांग्रेसका नेताहरुले सिद्धान्त छोडेको बताएका छन्। सोमबार आयोजित चुनावी सभालाई सम्बोधन गर्दै अध्यक्ष ओलीले कांग्रेसका नेताहरुले सिद्धान्त र विचार छोडेको टिप्पणी गरे। 'कांग्रेसका नेताहरुले सिद्धान्त छोड्नुभयो । विचार छोड्नु भयो । कृष्णप्रसाद भट्टराईले जीवनको उत्तराद्र्धमा कांग्रेस छोड्नुभयो । गणेशमान सिंहले छोड्नु भयो,' उनले भने,' बीपी कोइराला हुनुहुन्थ्यो भने अहिलेको कांग्रेस काम छैन भनेर छोडेर हिँड्नुहुन्थ्यो ।' उनले अब देश बनाउने जिम्मेवारी एमालेको काँधमा आएको बताए। उनले भने,' अब देश बनाउने एमाले छ । भिजन भएको पार्टी, योजना भएको पार्टी, देश बनाउने संकल्प भएको पार्टी, विकासको अभियानलाई तीब्र बनाउने पार्टी एमाले।' उनले एमालेका उम्मेदवारलाई जिताउन अपिल गरे। उनले एमालेलाई सिद्ध्याउने अनेकौं प्रयास भइरहेको भन्दै यस्ता तत्वहरुबाट सजग हुनुपर्ने बताए।"
"एमाले विजयी भइसकेको छ, एउटा कर्मकाण्ड वैशाख ३० गते पुर्याउनुछ : ओली","पोखरा : नेकपा एमाले अध्यक्ष केपी शर्मा ओलीले एमालेको विजयी भइसकेको बताएका छन्। पोखरामा आयोजित चुनावी सभालाई सम्बोधन गर्दै अध्यक्ष ओलीले स्थानीय तह निर्वाचनमा पार्टीको विजयी भइसकेको र एउटा कर्मकाण्ड मात्रै बाँकी रहेको बताए। 'एमालेको विजयी भइसकेको छ। एउटा मात्र कर्मकाण्ड वैशाख ३० गते पुर्याउनुछ,' उनले भने। एमालेले नेपाललाई समृद्ध बनाउने र नेपाली जनतालाई सुखी बनाउने लक्ष्य बनाएर अगाडि बढिरहेको उनको भनाइ छ। ' एमाले आफ्नो उद्देश्य बनाएर अगाडि बढिरहेको छ । गन्तव्य बनाएर अगाडि बढिरहेको छ ,'उनले भने,' एमालेले सरकारमा पाइलो टेक्यो कि समाज सुधारका कामहरु, विकासका कामहरु यी सब्बै अगाडि बढ्छन्।' जनताले निर्वाध ढंगले मत मात्रै हालेर मात्रै हुँदैन, मतको रक्षा उस्तै ढंगले गर्नुपर्नेमा उनले जोड दिए। एमालेले पार्टी जित्ने मात्रै होइन, लोकतन्त्र जिताउने भन्दै ओलीले शान्तिपूर्ण ढंगले जित्ने पक्षमा रहेको बताए । उनले सत्ता गठबन्धनलाई लक्षित गर्दै भने,' कसैले खलल पार्न खोज्छ भने त्यो हामीले दृढतापूर्वक रोक्नुपर्छ । एक छिन पशुपतिमा पूजा गर्न जाँदा फूलको टोकरी बाँदरले लगिदिनसक्छन्, यहाँ त ५ वटा बाँदर एकैचोटि आउँछन्।' उनले धाँधलीबाट परिणाम तलमाथि गर्न नदिन शान्ति, स्वतन्त्रताको पक्षमा दृढताका साथ चनाखो हुनुपर्ने बताए। ' रामायणमा राम र सीताको रक्षाको लागि लक्षमण १२ वर्ष सुतेका थिएनन् । हामी पनि ननिदाउने मात्रै होइन आँखा झिमिक्क गर्नु हुन्न,' उनले भने। उनले आफूले बोलेको बुझ्ने बुद्धिजीवीको संख्या थोरै मात्रै रहेको दावी गरे। उनले भने, ' म शास्त्रको कुरा गर्छु,अरुले उखान टुक्का बुझ्छन्।' उनले आफ्नो भावनात्मक सम्बन्ध पोखरासँग रहेको बताए। 'मलाई लाग्छ मेरो पनि यहाँ मेरो नागरिकता छ । ३ वर्ष म यहाँ बसेको छु । रत्नपुरी पार्दीमा म ३ वर्ष बसेको छु । मान्छे खार्न पगार्न पर्यो भने राख्ने एउटा ठाउँ छ, म त्यहाँ बसेको छु । मलाई आफ्नो ठाउँ जस्तो लाग्छ । पोखराको अध्ययन गर्ने मौका पाएको छु । ताल तलैयाको अध्ययन गर्ने मौका पाएको छु । अनेक ताल तलैया मैले जेल बस्दा अध्ययन गरेको छु,'उनले भने,' मेरो भावनात्मक सम्बन्ध पनि छ पोखरासँग । जेल बस्दा यहाँको जेठोबुढोसँग परिचित छु।'"
बिरामी भएका म्यादी प्रहरीलाई हेलिकोप्टरबाट काठमाडौं लगियो,"गोरखा : उत्तरी गोरखाको दुर्गम भेगमा खटिएका म्यादी प्रहरी बिरामी भएपछि सरकारले हेलिकोप्टरबाट उद्धार गरी काठमाडौं पुर्याएको छ। चुमनुब्री गाउँपालिका ३ पाङसिङ आधारभूत विद्यालयमा खटिएका म्यादी प्रहरी धार्चे ३ खोर्लाका बेलबहादुर घले बिरामी भएपछि थप उपचारका लागि हेलिकोप्टरबाट काठमाडौं लगिएको प्रहरी उपरीक्षक केदार खनालले जानकारी दिए । आइतबार कार्यस्थल पुगेका घलेलाई सोमबार बिहानदेखि पेटसम्बन्धी समस्या देखिएको थियो। उनलाई उपचारका लागि प्राथमिक स्वास्थ्य केन्द्र फिलिम लगिएको तर निको नभएपछि थप उपचारका लागि हेलिकोप्टरबाट काठमाडौं पठाइएको एसपी खनालले बताए । गृहमन्त्रालयसँगको समन्वयमा नेपाली सेनाको हेलिकोप्टरबाट म्यादी प्रहरीको तत्काल उद्धार भएको उनले बताए । हामीले गृहमा जानकारी गरायौँ, अहिले उपचारका लागि काठमाडौं लगिएको छ,' उनले भने । ५१ वर्षीय घले निर्वाचन सामग्रीसहित टोलीसँग आइतबार मतदान केन्द्र पुगेका थिए । बिहानदेखि पेट दुख्ने समस्या भएपछि काठमाडौंबाट विषेशज्ञ चिकित्सकले भिडियो कन्फरेन्स गरेर बिरामीको अवस्था बुझेका थिए । सिर्दिबासमा उपचार सम्भव नभएपछि उपचारका लागि नेपाली सेनाको हेलिकप्टरबाट उद्धार गरिएको चुमनुब्री गाउँपालिकाका प्रमुख प्रशासकीय अधिकृत भीमसेन श्रेष्ठले बताए । उत्तरी गोरखाको चुमनुब्री गाउँपालिका तिब्बतसँग सिमाना जोडिएको पालिका हो । त्यहाँ अहिलेसम्म सडक सञ्जाल पुगेको छैन । दुर्गम भएकै कारण बिरामी हुँदा स्थानीयले हेलिकोप्टरको भर पर्नुपर्ने बाध्यता छ ।"
त्यसबेला खर्चको सीमा नाघ्दैनथे उम्मेदवार,"काठमाडौं : आजभोलि निर्वाचनमा उम्मेदवारले गर्ने खर्चको रकम सुन्दा अत्यास लाग्छ। स्थानीय तहका वडाध्यक्षले नै करोडौं खर्च गर्ने गर्छन्। पार्टीबाट उम्मेदवारको टिकट लिनेदेखि जनताको मत बटुल्न उम्मेदवारले करोडौंखर्च गर्ने गरेको खुलेआम घोषणा गर्छन्। पञ्चायती व्यवस्थामै २०४३ सालमा भएको गाउँनगर पञ्चायत चुनावमा उठनेका लागि १५ हजार मात्रै खर्च गर्न पाउने सीमा तोकिएको थियो। निर्वाचन आयोगद्वारा प्रकाशित नेपालको निर्वाचन इतिहास पुस्तकका अनुसार गाउँपञ्चायतका प्रधानपञ्चलाई ५ हजार र नगरको प्रधानपञ्चका लागि १५ हजार खर्च सीमा तोकिएको थियो। त्यो बेला उम्मेदवारले तोकिएको सीमाभित्रै खर्च गर्थे। पूर्वप्रमुख निर्वाचन आयुक्त सूर्यप्रसाद श्रेष्ठ त्यतिबेलाको निर्वाचनमा सीमामै खर्च हुने गरेको बताउँछन्। उम्मेदवारहरूले पनि तोकिएकै सीमाभित्र रहेर खर्च गर्थे, पूर्वप्रमुख आयुक्त श्रेष्ठले अन्नपूर्णसँग भने, निर्वाचन आयोग र सुरक्षा निकायको खर्च पनि तोकिएकै सीमामा हुन्थ्यो। आयोगद्वारा प्रकाशित पुस्तकका अनुसार निर्वाचनलाई मर्यादित र कम खर्चिलो बनाउन २०४३ को निर्वाचनमा उम्मेदवारलाई खर्चको अधिकतम हद तोकिएको थियो। उक्त समयमा गाउँसभा सदस्य तथा गाउँ पञ्चायतका सदस्यलाई १ हजार ५ सय, नगरसभा सदस्यलाई ५ हजार, नगर पञ्चायत सदस्य र गाउँ पञ्चायतका उपप्रधानपञ्च र गाउँ पञ्चायतका प्रधानपञ्चलाई ५ हजार हजार खर्च गर्न पाउने व्यवस्था गरिएको थियो। त्यस्तै, नगर पञ्चायतका उपप्रधानपञ्च र नगर पञ्चायतका प्रधानपञ्चलाई १५ हजार रुपैयाँ खर्च गर्न पाउने व्यवस्था थियो। स्वास्थ्य तथा जनसंख्यामन्त्री विरोध खतिवडाले उक्त चुनावमा धेरै उम्मेदवारले तोकिएको सीमामै खर्च गरेको बताए। तोकिएको खर्च रकमको हदभित्र रहेर उम्मेदवारहरूले खर्च गरेगरेनन् भन्ने जानकारी आयोगले लिएको थियो। त्यसका लागि उम्मेदवारले १५ दिनभित्र निर्वाचन अधिकृत समक्ष निर्वाचन खर्चको फाँटबारी नै पेस गर्नुपर्ने व्यवस्था थियो। तोकिएबमोजिम खर्चको फाँटबारी पेस नगर्ने उम्मेदवारलाई सजायसमेत हुन सक्ने व्यवस्था थियो। तर, पराजित उम्मेदवारलाई भने बाध्यकारी थिएन। त्यतिबेला पञ्चहरूले निर्वाचनमा धाँधली गरेको र जनपक्षीय उम्मेदवारलाई हराउन षड्यन्त्र गरेको खतिवडा बताउँछन्। जनपक्षीय उम्मेदवारको भोट राम्रो आएको थियो, उनले भने, गाउँगाउँ पुग्न कठिन थियो। अहिलेको जस्तो सडक र गाडीको सुविधा थिएन। पार्टी पनि गाउँगाउँमा पुगेका थिएनन्। गाउँ पञ्चायत र नगर पञ्चायतको प्रधान र उपप्रधानपञ्च पदमा उठ्नेले धरौटी पनि राख्नुपथ्र्यो। गाउँ पञ्चायतको प्रधानउपप्रधानलाई ५० ५० रुपैयाँ र नगर प्रधानउपप्रधानका उम्मेदवारले सयसय रुपैयाँ धरौटी राख्नुपथ्र्यो। खसेको १० प्रतिशतभन्दा कम मत प्राप्त गर्ने उम्मेदवारको धरौटी जफत हुने व्यवस्था थियो। त्यतिबेला रुकुमको बाफीकोट गाउँको प्रधानपञ्चमा उठेका विद्यापति रिजाल भन्छन्, त्योबेला अरूले चुनाव जित्न कठिन थियो। मण्डलेपञ्चहरूले नै निर्वाचन जित्ने गरेका थिए। आफूले थोरै मतले मात्रै चुनाव हारेको उनले बताए। त्यो बेला निर्वाचनलाई व्यापारिक दृष्टिकोणले हेरिँदैनथ्यो, उनले भने, सहयोगीहरूले पनि निःस्वार्थ ढंगले सहयोग गर्थे। जसले गर्दा तोकिएकै खर्चले निर्वाचन सम्पन्न हुन्थ्यो। अहिलेको निर्वाचन खर्च हेर्दा त त्यो बेलाको धेरै राम्रो थियो। २०४३ सालको स्थानीय निकाय निर्वाचन दुई चरणमा सञ्चालन गरिएको थियो। चैत ७ मा पहिलो र चैत १० मा दोस्रो चरणमा गाउँ पञ्चायतको निर्वाचन भएको थियो। एउटै जिल्लाभित्रका गाउँ पञ्चायत र नगर पञ्चायतलाई दुई चरणमा विभाजन गरी निर्वाचन गरिएको थियो। स्थानीय पञ्चायत निर्देशिकामा त्यो बेला मतदाता हुन २१ वर्ष उमेर पूरा भएको र एक वर्ष सम्बन्धित स्थानमा बसोबास गरेको हुनुपथ्र्यो। नेकपा एमालेका केन्द्रीय लेखा आयोग सदस्य एवं लुुम्बिनी प्रदेश सासंद रेवतीरमण शर्मा घिमिरेका अनुसार त्यो चुनावमा हुनेखानेले जिप, घोडा चढेर चुनाव प्रचारप्रसार गर्थे। अधिकांश उम्मेदवारहरू हिँडेर नै प्रचारप्रसार गर्थे, घिमिरेले भने, पार्टीका कार्यकर्ताहरू व्यवस्था परिवर्तनका पक्षमा थिए। निःस्वार्थ सहयोग गर्थे। त्यतिबेला गाउँ तथा नगर पञ्चायतको निर्वाचनबाट १ लाख ९१ हजार ६२ जना जनप्रतिनिधि छानिनुपर्ने थियो। त्यतिखेर ४ हजार १ सय ५ गाउँ पञ्चायत र ३३ नगर पञ्चायतहरू थिए। प्रत्यक्ष मतदानबाट छानिने जनप्रतिनिधिहरूमा १ लाख ८८ हजार ७ सय ६ गाउँ पञ्चायत र २ हजार ३ सय ५६ नगर पञ्चायतका प्रतिनिधि थिए। यसमा गाउँसभाका सदस्यहरू १ लाख ४४ हजार ५ सय ४१ र गाउँ पञ्चायतका सदस्यहरू ३६ हजार १ सय ३५ थिए। यस्तै, ४ हजार १५ गाउँ पञ्चायतका प्रधानपञ्च र त्यति नै उपप्रधानपञ्चहरू निर्वाचित हुन्थे। यस्तै, नगरसभाका सदस्यहरूको संख्या १ हजार ८ सय ३२ र नगर पञ्चायतका सदस्यहरूको संख्या ४ सय ५८ थियो। यस्तै, ३३ जना नगर प्रधानपञ्च र त्यति नै उपप्रधानपञ्च चुनिन्थे। त्यतिबेला नेकपा माले पार्टी प्रतिबन्धित थियो, घिमिरे सम्झिन्छन्, पार्टीले जनपक्षीय उम्मेदवार उठाएको थियो। त्यो बेला कांग्रेसको एउटा टिम पनि चुनावमा आएको थियो। मुख्य उद्देश्य भनेको गाउँ पञ्चायत र नगर पञ्चायतको भण्डाफोर गर्ने थियो। २०४३ सालमा केही गाउँ पञ्चायतहरूको भागलाई गाभेर ४ वटा नगर पञ्चायत थप गरिएका थिए। ७ वटा गाउँ पञ्चायत घटेका थिए। चुनाव चिह्न कालो र हरियो त्यो चुनावमा गाउँ सभा र नगरसभा सदस्यका लागि कालो रङका चुनाव चिह्न बनाइएका थिए। त्यस्तै, गाउँ पञ्चायत सदस्य र नगर पञ्चायत सदस्यका लागि हरियो रंगका चुनाव चिह्न प्रयोग गरिएको आयोगद्वारा प्रकाशित पुस्तकमा उल्लेख छ। निर्वाचन आयोगले १० देखि १६ प्रकारका निर्वाचन चिह्नहरू निर्धारण गरेको थियो। ७ पदका लागि ७ वटा चिह्नमा छाप लगाउनुपर्ने थियो। सात ठाउँमा छाप लगाउनुपर्दा कतिपय मतदाताहरूलाई मतपत्र नै सम्झन गाह्रो भएको थियो। उम्मेदवारको दरखास्तका साथमा गाउँ पञ्चायत र नगर पञ्चायतको निर्वाचनमा वर्गीय संगठन ऐन २०३६ को दफाअनुसार कुनै एक वर्गीय संगठनको सदस्यतासम्बन्धी रसिद संलग्न राख्नुपर्ने व्यवस्था थियो। गाउँ तथा नगर पञ्चायत २०४३ को निर्वाचनले २०४६ सालको आन्दोलन सफल बनाउन भूमिका खेलेको एमाले नेता शर्मा बताउँछन्। पद्मरत्न तुलाधर, द्रोर्णप्रसाद आचार्य, सोमनाथ अधिकारी (प्यासी), अर्जुननरसिंह केसी, राजेन्द्र पाण्डे र नानीमैयाँ दाहालले राष्ट्रिय पञ्चायतको चुनाव जितेका थिए। निर्वाचनपपछि २०४६ सालमा बहुदल ल्याउन उनीहरूको भूमिका महत्त्वपूर्ण रहेको थियो। प्रचार सामग्री पहिल्यै पठाउनुपथ्र्यो २०४३ को निर्वाचनमा उम्मेदवारले ५५ प्रतिआफूले प्रयोग गर्ने पोस्टर र पर्चा प्रचार सामग्री निर्वाचन आयोगमा पठाउनुपथ्र्यो। त्यसरी नपठाउने उम्मेदवारलाई सजायको व्यवस्था थियो। निर्वाचन अधिकृतले निर्वाचन परिणाम घोषणा भएको १५ दिनभित्र प्रचार सामग्री नबुझाउनेको नाम आयोगमा पठाउनुपथ्र्यो। मतदान हुने दिनभन्दा २४ घण्टा अघिदेखि प्रचारप्रसारमा रोक लगाइएको थियो। अटेर गर्नेलाई निर्वाचन अधिकृतले २ सय ५० रुपैयाँसम्म जरिवाना गर्न सक्ने अधिकार प्रदान गरिएको थियो। यही व्यवस्था निर्वाचन अपराध तथा सजाय ऐन २०२४ को दफा १३(२) मा पनि गरिएको पाइन्छ। मसी लगाएर छुट्टाछुट्टै मतपत्र मतदातालाई मतपत्र दिँदा दाहिने हातको बुढी औंलाको नङ र मासुको जोर्नीमा मसीले धर्सो चिह्न लगाउनुपथ्र्यो। प्रत्येक पदका लागि छुट्टाछुट्टै मतपत्र थियो। त्यतिबेला स्थानीय पञ्चायतका १ लाख ९० हजार पदका लागि चुनाव भएको थियो। तीमध्ये धेरैको निर्वाचन भएको थियो। आयोगका अनुसार ४ हजार १५ गाउँ पञ्चायतमध्ये ३ हजार ७ सय ६० मा मतदान भएको थियो। ४४ गाउँ पञ्चायतमा आपसी झैझगडाका कारण मतदान स्थगित भएको थियो। केहीमा त चुनावै रद्द गरिएको थियो। त्यतिबेला रोकिएका वा रद्द भएका स्थानमा पुनः मतदान गराइएको थियो। चैत ७ गते पहिलो चरणमा २ हजार गाउँ पञ्चायतमा शान्तिपूर्ण ढंगले मतदान भएको थियो। तर, मतदानका समयमा उम्मेदवारहरूबीच आपसी झगडा हुँदा मतदान कार्यक्रम स्थगित गरिएको निर्वाचन आयोगले जनाएको थियो। ६० प्रतिशत मतदान चुनावमा ५५ देखि ६० प्रतिशतसम्म मतदान भएको अनुमान गरिएको थियो। स्थानीय पञ्चायतका निकायहरूको पदका लागि प्रत्यक्ष र अप्रत्यक्ष निर्वाचनको अभ्यास क्रम पञ्चायत व्यवस्थाको सुत्रपात भएको थियो। संविधानमा भएको तेस्रो संशोधनपछि बालिग मताधिकारको आधारमा स्थानीय पञ्चायतका लागि भएको त्यो निर्वाचन दोस्रो प्रत्यक्ष निर्वाचन थियो। केही गाउँ पञ्चायतमा प्रधानपञ्च र उपप्रधानपञ्चहरू निर्विरोध निर्वाचित पनि भएका थिए। वडाध्यक्षहरूमा निर्विरोध निर्वाचित हुने जनप्रतिनिधिहरू उल्लेख्य थिए। ६ महिला प्रधानपञ्च सिन्धुली जिल्लाका ६ गाउँ पञ्चायतमा महिला प्रधानपञ्च निर्वाचित भएका थिए। केही वडाहरूमा मतदाताहरूबीचको कोलाहलले मतदान स्थगित गर्नुपरे पनि हिंसा वा हाताहतका घटना भने कहीँ पनि भएनन्। ३३ नगर पञ्चायतमध्ये ३२ वटा नगर पञ्चायतहरूमा मतदान भएको पुस्तकमा उल्लेख छ। ३२ वटा नगर पञ्चायतमा निर्वाचन सम्पन्न भई २ हजार ३ सय ४ पदाधिकारीहरू निर्वाचित भएका थिए। राजविराज नगर पञ्चायतमा भने निर्वाचन हुन सकेको थिएन। विभिन्न नगरमा त्यो बेला नयाँनयाँ उम्मेदवारहरू बढी संख्यामा निर्वाचित भएका थिए। पञ्चायत नीति तथा जाँचबुझ समितिले संविधान प्रद्धत अधिकारको अभ्यास पनि संविधानकै सीमाभित्र मर्यादित गरी त्यसको संरक्षण गर्ने दायित्वलाई स्थानीय पञ्चायतको निर्वाचनका मतदाता एवं उम्मेदवारहरूले सफलतापूर्वक बहन गर्न विज्ञप्ति प्रकाशित गरी अनुरोध गरेको थियो। केन्द्रको चुनावभन्दा स्थानीय तहको निर्वाचनमा बढी विवाद हुने गर्छ। राजनीतिक, आर्थिक, जातीय, भौगोलिक कारणले समाज विभाजित भएको हुन्छ। त्यसैकारण २०४३ सालमा पनि गाउँ तथा नगर पञ्चायतको निर्वाचन गर्न गाह्रो परेको थियो। संविधानसभाबाट बनेको संविधानले स्थानीय तहको निर्वाचनलाई सम्पूर्ण अधिकार दिए पनि त्यतिबेला अधिकार थिएन। निर्वाचनमा दलीय प्रतिस्पर्धा हुनु स्वभाविक हो। त्यतिबेला पनि अहिलेको जस्तै कांग्रेस र कम्युनिस्टहरू चुनावी प्रतिस्पर्धामा थिए। सूर्यप्रसाद श्रेष्ठ, पूर्वप्रमुख निर्वाचन आयुक्त त्यो चुनावमा हुनेखानेले जिप, घोडा चढेर चुनाव प्रचारप्रसार गर्थे भने अधिकांश उम्मेदवारहरू हिँडेर नै प्रचारप्रसार गर्थे। पार्टीका कार्यकर्ताहरू व्यवस्था परिवर्तनका पक्षमा थिए। निःस्वार्थ सहयोग गर्थे। त्यतिबेला नेकपा माले पार्टी प्रतिबन्धित थियो। तर, पार्टीले जनपक्षीय उम्मेदवार उठाएको थियो। त्यो बेला नेपाली कांग्रेसको एउटा टिम पनि चुनावमा आएको थियो। मुख्य उद्देश्य भनेको गाउँ पञ्चायत र नगर पञ्चायतको भण्डाफोर गर्ने थियो।  रेवतीरमण शर्मा घिमिरे सदस्य, एमाले केन्द्रीय लेखा आयोग त्यतिबेलको चुनावमा धेरै उम्मेदवारले तोकिएको सीमामै खर्च गरेका थिए। तोकिएको खर्च रकमको हदभित्र रहेर उम्मेदवारहरूले खर्च गरेगरेनन् भन्ने जानकारी आयोगले लिन्थ्यो। त्यतिबेला पञ्चहरूले निर्वाचनमा धाँधली गरेको गरेको थियो। जनपक्षीय उम्मेदवारलाई हराउन षड्यन्त्र गरेका थिए। तर, पनि जनपक्षीय उम्मेदवारको भोट राम्रो आएको थियो। त्यतिबेला गाउँगाउँ पुग्न कठिन थियो। अहिलेको जस्तो सडक र गाडीको सुविधा थिएन। पार्टी पनि गाउँगाउँमा पुगेका थिएनन्।  विरोध खतिवडा मन्त्री, स्वास्थ्य तथा जनसंख्या त्यो बेला अरूले चुनाव जित्न कठिन थियो। मण्डलेपञ्चहरूले नै निर्वाचन जित्ने गरेका थिए। मैले थोरै मतले मात्रै चुनाव हारेको थिए। त्यो बेला निर्वाचनलाई व्यापारिक दृष्टिकोणले हेरिँदैनथ्यो। सहयोगीहरूले पनि निःस्वार्थ ढंगले सहयोग गर्थे। सहयोगी १०१५ जना हुन्थे। त्यतिबेला चुनाव प्रचार गर्न खासै खर्च लाग्दैन्थ्यो। जसले गर्दा तोकिएकै खर्चले निर्वाचन सम्पन्न हुन्थ्यो। अहिलेको जस्तो गाउँपालिका थिएन। एउटा गाउँबाट अर्को गाउँ जानुपथ्र्यो।  विद्यापति रिजाल, बाफीकोट गाउँ पञ्चायत उम्मेदवार"
"जनप्रतिनिधि जनताको सेवक बन्नुपर्छ, शासक होइन : नेता पौडेल","तनहुँ : नेपाली काँग्रेसका केन्द्रीय सदस्य प्रदीप पौडेलले पार्टीको काम गर्ने व्यक्ति जनप्रतिनिधि हुन नसक्ने बताएका छन्। सोमबार जिल्लास्थित शुक्लागण्डकी नगरपालिका९, घारी तालवेँशीमा कार्यकर्ता भेटघाट कार्यक्रममा बोल्दै नेता पौडेलले जनताको मतले विजयी हुने तर पार्टीको काम गर्ने व्यक्ति जनप्रतिनिधि हुन नसक्ने बताएका हुन्। उनले भने सिंहदरबारको सेवा घरघरमा भन्ने तर जनताले कामका लागि जनप्रतिनिधि खोज्दै हिड्नुपर्ने अवस्था आउनुहुन्न। जनप्रतिनिधि जनताको सेवक बन्नुपर्छ, शासक बन्ने होइन। सवैको साँझा प्रतिनिधि भएर जनताको काम गर्ने हो पार्टीको काममा केन्द्रीत हुने होइन। नेता पौडेलले निर्वाचन राजनीतिक दल र नेतालाई दण्डित र पुरस्कृत हुने विधि भएकाले जनताले सोच विचार गरेर मात्र भोट दिनुपर्ने बताए। जनताको पक्षमा काम गरेको छ भने पुरस्कृत हुन्छ। जनताको पक्षमा काम गरेको छैन भने दण्डित हुन्छ, उनले भने त्यो विधि भनेको निर्वाचन हो। काम केही पनि नगर्ने तर सोही व्यक्ति र पार्टीले जितिरहने हो भने जनताले भोट हाल्ने यो विधिको कुनै अर्थ छैन। समाज बन्न सक्दैन। देश समृद्ध बन्न सक्दैन। निर्वाचनको सुरन्दर पक्ष भनेकै मतदाताले योग्य प्रतिनिधि छनौट गर्न पाउनु भएको उनले बताए। हिजो इतिहासको चर्चा गर्नेभन्दा अहिले काम योजना ल्याउने उम्मेदवारलाई जनताले रोज्नुपर्ने पौडेलको भनाई छ। उनले शुक्लागण्डकीमा चुनावी गठबन्धन बनेकाले गठबन्धनका सवै उम्मेदवारलाई एकमत भएर विजयी गराउन कार्यकर्तालाई सुझाव दिए। उपमेयर पदका उम्मेदवार कांग्रेस प्रवेश जिल्लाको शुक्लागण्डकी नगरपालिकाको उपमेयर पदका उम्मेदवार शिवप्रसाद लम्साल नेपाली कांग्रेसमा प्रवेश गरेका छन्। नेपाल कम्युनिष्ट पार्टी (माक्र्सवादी, लेलिनवादी) बाट उपमेयरमा उम्मेदवारी दिएका लम्साल सोमबार कांग्रेसमा प्रवेश गरेका हुन्। लम्साल नेकपा माले तनहुँको जिल्ला सदस्य हुन्। शुक्लागण्डकी९ घारीमा आयोजित कार्यकर्ता भेटघाट कार्यक्रममा उनलाई कांग्रेसका केन्दीय सदस्य प्रदिप पौडेलले स्वागत गर्दै पार्टी सदस्यता प्रदान गरेका छन्। लम्सालले आफ्नो उम्मेदवारी नरहेको र गठबन्धनको उम्मेदवारलाई सघाउने प्रतिवद्धता जनाए। कृषि क्षेत्रको विकासले नै राष्ट्र समृद्ध हुने धारणा राखेका लम्सालले कृषि क्षेत्रको विकासमा काँग्रेसले योगदान गर्ने अपेक्षासहित आफू कांग्रेस प्रवेश गरेको बताए। लम्साल विसं २०४९ सालदेखि कम्युनिष्टको राजनीतिमा सक्रिय थिए।"
पाल्पामा विभिन्न संघसंस्थाबाट राजीनामा दिएर चुनावी मैदानमा,"तानसेन : पाल्पाका ४ जना पत्रकार चुनावी मैदान उत्रिएका छन्। पाल्पाका पत्रकारले गाउँपालिकाको अध्यक्षदेखि वडाध्यक्षको उम्मेदवारीमा चुनावी प्रतिस्पर्धामा छन्। नेपाल पत्रकार महासंघ पाल्पाका निवर्तमान अध्यक्ष राजेशकुमार अर्याल नेकपा एमालेबाट तानसेन नगरपालिका वडा नं ९ को वडाध्यक्ष पदमा उम्मेदवार बनेका छन्। पत्रकार महासंघका सदस्य सोमनाथ अर्याल नेकपा एमालेबाटै तानसेन नगरपालिका वडा नं ८ को वडा अध्यक्षमा उम्मेदवार बनी चुनावी प्रतिष्पर्धामा उत्रिएका छन्। पत्रकार महासंघका सदस्य ओमप्रकाश गैरे वगनासकाली गाउँपालिका वडा नं ५ दर्लमडाँडाको वडाध्यक्षको उम्मेदवार बनी चुनावी अभियानमा होमिएका छन्। यसैगरी परेवा पाक्षिककी पत्रकार अम्विका पाण्डे बगनासकाली गाउँपालिका अध्यक्ष पदमा स्वतन्त्रबाट उम्मेदवारी दिई चुनावी अभियानमा लागेकी छन्। पाल्पाको स्थानीय तहको निर्वाचनमा दुई जना प्रधानाध्यापक पनि शिक्षक पदबाट राजीनामा गरी स्थानीयतह निर्वाचनमा उम्मेदवार बनेका छन्। गणपति माविका प्रधानाध्यापक विष्णु पल्ली मगर शिक्षकबाट राजीनामा दिएर पूर्वखोला ५ बिरकोटको अध्यक्ष पदमा उम्मेदवार बनी चुनवी मैदान उत्रिएका छन्। रामपुर नगरपालिका९ को प्रगतिशील प्राविका प्रअ नेत्र गाहाले शिक्षक पदबाट राजीनामा दिएर वडाध्यक्षको उम्मेदवार बनेका छन्। दुबै जना शिक्षक एमालेबाट उम्मेदवार बनेका हुन्। स्वास्थ्य बिमा बोर्ड पाल्पाका प्रमुख पदमा कार्यरत यम बहादुर चिदी राजीनामा दिई माथागढी गाउँपालिकामा नेकपा एमालेबाट पालिका अध्यक्ष पदका उम्मेदवार हुन। माथागढी गाउँपालिकाको गोठादी स्वास्थ्य चौकीमा अनमी पदमा कार्यरत विष्णुमाया लुङ्चे पनि पदबाट राजीनामा दिई माथागढी गाउँपालिकाको उपाध्यक्ष पदको उम्मेदवार बनी चुनावी मैदानमा होमिएकी छन्। पालिकाका अध्यक्ष र उपाध्यक्षका उम्मेदवार स्वास्थ्यकर्मी हुन। उम्मेदवार बनेका ३ जना पत्रकार, २ जना शिक्षक र २ जना स्वास्थ्यकर्मी एमाले बाट राजनीतिमा प्रवेश गरेका हुन्।"
"भारतमा थप ३२ सय ७ जनामा कोरोना संक्रमण, २९ को मृत्यु","नयाँ दिल्ली : भारतमा पछिल्लो २४ घन्टामा थप ३२ सय ७ जनामा कोरोना भाइरस संक्रमण पुष्टि भएको छ। सोही अवधिमा कोरोनाबाट थप २९ जनाले ज्यान गुमाएको स्वास्थ्य मन्त्रालयले जनाएको छ। सोमबार थप ३४ सय १० जना कोरोनामुक्त भएका छन्। भारतमा हाल कोरोना सक्रिय संक्रमितको संख्या २० हजार ४०० रहेको छ। कोरोना संक्रमण दर तीव्र बढेपनि अस्पताल भर्ना हुने र मृत्यु हुनेको संख्या न्युन रहेको मन्त्रालयले जनाएको छ। भारतका पाँच राज्यमा कोरोना संक्रमण तीव्ररुपमा फैलिरहेको बताइएको छ। दिल्ली,महाराष्ट्र,कर्नाटक, राजस्थान, उत्तर प्रदेश र केरलामा संक्रमण दर उच्च पाइएको हो। सबैभन्दा एक्टिभ केस दिल्लीमा छन्। स्वास्थ् मन्त्रालयका अनुसार दिल्लीमा मात्रै ६ हजार बढी एक्टिभ केस छन्।"
गठबन्धनका अध्यक्ष उम्मेदवार पक्राउ,"बैतडी : कुटपिटको आरोपमा डिलाशैनी गाउँपालिकामा नेकपा (माओवादी केन्द्र)बाट अध्यक्ष पदका उम्मेदवार लोकेन्द्र रानालाई प्रहरीले नियन्त्रणमा लिएको छ। डिलाशैनी५ विनाबस्ती घर भई पुर्चौंडी बहुमुखी क्याम्पसमा कार्यरत सहप्राध्यापक रामदत्त जोशीमाथि राना र माओवादी केन्द्रका कार्यकर्ताले कुटपिट गरेको आरोपमा नियन्त्रणमा लिइएको प्रहरी प्रवक्ता, प्रहरी निरीक्षक लोकराज जोशीले जानकारी दिए। स्वतन्त्र उम्मेदवारका पक्षमा प्रचार गरेको भन्दै रानाले कुटपिट गरेको आरोप लागेको छ। कुटपिटबाट जोशीको घुँडामा चोट लागेको र उनको गोकुलेश्वर अस्पतालमा उपचार भइरहेको छ। कुटपिटमा संलग्न अध्यक्षका उम्मेदवार राना र घाइते पक्षबीच गोकुलेश्वर प्रहरी चौकीमा छलफल भइरहेको जिल्ला प्रहरी कार्यालयले जनाएको छ।"
मतदातालाई धार्मिक पुस्तकको कसम खुवाई मत माग्ने गरेको आरोप,मुगु : जिल्लाका चार स्थानीय तह मध्ये पूर्वी क्षेत्रमा पर्ने मुगुम कार्मारोङ गाँउपालिकामा बैशाख ३० गते हुने स्थानीय निर्वाचनमा भाग लिएका दलका उम्मेदवारहरुले आफ्नो पक्षमा मत माग्नका लागि मतदाताहरुलाई धार्मिक पुस्तक शिरमा राखि कसम खुवाएर मत माग्ने गरेको आरोप लागेको छ। मुगुम कार्मारोङ गाँउपालिका ९ वडा मध्ये ८ वडामा लामा समुदायको बसोबास रहेको छ भने वडा नम्बर ९ मा क्षेत्री समुदायको बसोबास रहेको छ। लामा समुदाय बसोबास रहेको सबै गाँउमा निर्वाचनमा भाग लिएका उम्मेदवारहरुले मतदातालाई आफ्नो पक्षमा मत माग्न धार्मिक पुस्तकलाई साक्षी राखेर अन्य ब्यक्तीलाई मत नदिन दबाव दिने गरेको मुगुम कार्मारोङ्८ का स्थानीय शेरबहादुर लामाले बताए। मतदाताहरुलाई धार्मिक पुस्तक शिरमा राखेर आफूहरुले मत नमागेको तर नेपाली कांग्रेसका गाँउपालिका उध्यक्ष उम्मेदवार छिरिङ क्याप्ने लामाको नेतृत्वको टिमले यस्ता गतिविधि अगाडि बढाएको मुगुम कार्मारोङ गाँउपालिका नेकपा एमालेका उध्यक्ष उम्मेदवार सोनाम लामाले आरोप लगाए। मतदातालाई त्रास देखाएर धार्मिक पुस्तक शिरमा राख्न लगाई मत माग्ने गरेको आरोप झुटा भएको र विपक्षीहरुले लगाएको आरोप मात्र हुँदा यस्तो कार्य स्वयं नेकपा एमालेले गरेको कांग्रेसका अध्यक्ष उम्मेदवार छिरिङ क्याप्ने लामाले बताए। आचारसंहिता विपरितका गतिविधी भएको मुख्य निर्वाचन कार्यलयमा कुनै जानकारी नआएको मुख्य निर्वाचन अधिकृत कार्यालयका सूचना अधिकारी प्रकास थापाले बताए। मुगुम कार्मारोङ गाँउपालिकामा स्थानीय निर्वाचनमा कांग्रेस र माओवादीले गठबन्धन गरेका छन्। एमालेले एक्लै निर्वाचनमा भाग लिएको छ। एकीकृत समाजवादीले भने एकल उम्मेदवारी दर्ता गराएको छ।
वैशाख ३० गते विदा दिन निजी क्षेत्रलाई निर्वाचन आयोगको अपील,"काठमाडौं : निर्वाचन आयोगले वैशाख ३० गते विदा दिन निजी क्षेत्रलाई अपील गरेको छ। सबै मतदाताले आफ्नो मत सुनिश्चित गर्न पाउने अधिकारलाई नजर गर्दै आयोगले निजी क्षेत्रलाई विदा दिन आह्वान गरेको हो। 'आफ्नो मत दिने अधिकारलाई मध्यनजर गर्दै निजी क्षेत्र, संघसंस्था, गैरसरकारी संस्था, बैंक तथा वित्तीय संस्थालाई निर्वाचनका दिन वैशाख ३० गते विदा दिन आग्रह गर्छ,' नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले बताए। त्यस्तै भोलि (मंगलबार)बाट सुरु हुने मौन अवधिमा प्रचार प्रचार रोक्न दल तथा उम्मेदवारलाई आयोगले निर्देशन दिएको छ। सामाजिक सञ्जालमार्फत् हुनसक्ने प्रयोजित प्रचास प्रसार नगर्न पनि आयोगले आग्रह गरेको छ। त्यस्ता प्रचार प्रसार रोक्न आयोगले सेवा प्रदायक संघसंस्थालाई निर्देशनसमेत दिएको छ। त्यस्तै टेलिकम संस्थाहरुबाट प्रचार प्रसारका लागि कुनै पनि एसएमएस सेवा उपलब्ध नगराउन नगर्न आग्रह गरेको छ। त्यस्तै निर्वाचन आचारसंहिता उल्लंघ गर्ने भूमि आयोगका पदाधिकारीसहित सरकारी पत्रिका गोरखा पत्र दैनिकका अध्यक्षलाई समेत तीन दिनभित्र जवाफ पेश गर्न निर्देशन दिएको छ।"
कक्षा १२ वार्षिक परीक्षाको केन्द्र सार्वजनिक,काठमाडौंः राष्ट्रिय परीक्षा बोर्डले कक्षा १२ को वार्षिक परीक्षाको केन्द्र सार्वजनिक गरेको छ । जेठ १६ गतेदेखि २५ गतेसम्म सञ्चालन हुने कक्षा १२ को परीक्षाको परीक्षा केन्द्र सार्वजिनक गरेको हो । बोर्डका प्रदेश परीक्षा व्यवस्थापन कार्यालय एवं शाखा कार्यालयहरूले समेत आआफ्नो सेवा क्षेत्र भित्रका विद्यालयहरूलाई सोही अनुसार जानकारी गराउन बोर्डले सूचना जारी गरेको छ । बोर्डले अनलाइन माध्यमबाट प्रश्नपत्र पठाउने भएको छ । परीक्षा विद्यार्थीको भौतिक उपस्थितिमा नै सञ्चालन गरिनेछ।बोर्डका अनुसार करिब ४ लाख विद्यार्थीले यस वर्ष कक्षा १२ को परीक्षामा सहभागी हुनेछन्। बोर्डको वेवसाइट : मा परीक्षा केन्द्र हेर्न सक्ने व्यवस्था गरिएको छ।
ओलीले भ्रष्टाचारी र बलात्कारीलाई संरक्षण गरे : सचेतक भुसाल,सन्धिखर्क : नेपाली कांग्रेसका केन्द्रीय सदस्य तथा संसदीय दलका सचेतक पुस्पा भुसालले ओलीले भ्रष्टाचारी र बलात्कारीलाई संरक्षण गरेको आरोप लगाएकी छिन्। उनले ओलीको पालमा देशमा भ्रष्टाचार तथा महंगी बढेको बताउदैँ भ्रष्टचारी बलात्कारीलाई समेत नेकपा एमालेले संरक्षण गरेको बताइन्। नेपाली कांग्रेस छत्रदेव गाउँपालिकाको चुनावी प्रचारप्रसार कार्यक्रमअन्तर्गत छत्रदेव गाउँपालिका६ ठूलापोखराको चौवामा भएको चुनावी सभालाई सम्बोधन गर्दै नेता भुसालले ओली नेतृत्वको नेकपा एमालेले संविधानलाई कुल्चिएपछि लोकतन्त्रवादी दलहरुले संयुक्त गठबन्धन गर्नुपरेको बताएकी हुन्। उनले देशमा दिगो शान्ति स्थापना गर्न र गाउँगाउँमा विकासका मुल फुटाउनका लागि नेपाली कांग्रेसको जीत आवश्यक रहेको बताइन्। स्थानीय तहको निर्वाचनमा मात्र परिवर्तनकारी दलहरुको गठबन्धन नभएर आगामी प्रदेश र संघको निर्वाचनमा पनि अहिलेको गठबन्धन कायम रहने बताइन्। सिंगो छत्रदेव गाउँपालिका र डुलापोखराका विकासका कामहरु कांग्रेसले गरेको भएपनि एमालेहरुले भ्रम छरेको बताइन्।
नेकपा (बहुमत) ले भन्यो : विप्लवले संसदवाद र विचलनवादको बाटो रोजेपछि नयाँ पार्टी गठन गर्यौं,"काठमाडौं : नेकपा (बहुमत)ले नेत्रविक्रम चन्द विप्लवनेतृत्वको नेकपाले विचलनको बाटो पक्रेपछि नेकपा (बहुमत) पार्टी निर्माण भएको जनाएको छ । सो पार्टीले सोमबार पत्रकार सम्मेलन गर्दै नेकपा दार्शनिकरुपमा सारसंग्रहवादी,राजनीतिक रुपले संसदीय संशोधनवादीमा फसेको आरोप लगाएको हो। पार्टीका संयोजक धर्मेन्द्र बास्तोलाले विप्लवले संसदवादी नीति अवलम्बन गरेको बताए । उनले भने, ' उहाँ (विप्लव)हरु एकीकृत जनक्रान्ति भन्नुभएको छ । हाम्रो कार्यदिशा वैज्ञानिक समाजवादी हो । पार्टीका अर्का नेता हेमन्तप्रकाश ओली 'सुदर्शन' ले नेकपा सांगठनिकरुपमा निषेधात्मक अधिभूतवादी कित्तामा गएको बताए। उनले भने,' नेकपा सांगठनिकरुपमा निषेधात्मक अधिभूतवादी, संघर्षको हिसाबमा आत्मसुरक्षावादी र आर्थिक हिसाबले जुझारु अर्थवादी प्रवृत्ति लियो । अहिले आइपुग्दा चुनावमा पार्टीको निर्णय लत्याउँदै गएपछि त्यसकाविरुद्ध विद्रोह गर्यौं। '"
"बेनीमा एमाले र गठबन्धनबीच प्रतिस्पर्धा, कसले मार्ला बाजी ?","बेनी : म्याग्दीको बेनी नगरपालिकाको स्थानीय तह चुनावमा नेकपा एमाले र नेपाली कांग्रेसनेकपा (माओवादी केन्द्र)का उम्मेदवारबीच प्रतिस्पर्धा हुने देखिएको छ । १० वटा वडा रहेको बेनीको ५२ पदका लागि १५६ जना चुनावी प्रतिस्पर्धामा उत्रिएका छन् । २४ हजार ७११ जना मतदाता रहेको बेनी नगरपालिकामा १७ मतदान स्थल र २८ वटा मतदान केन्द्र छन् । मेयरमा ६, उपमेयरमा ५, वडा अध्यक्षमा ३१, खुल्ला वडा सदस्यमा ६५, महिला सदस्यमा २७ र दलित महिला सदस्यमा २२ जना उम्मेदवार रहेका जिल्ला निर्वाचन कार्यालयले जनाएको छ । कांग्रेस र माओवादीले मेयर उपमेयर सहित २, ६, ७, ८ र ९ नम्बर वडामा तालमेल गरेका छन् । वडा अध्यक्ष जुन पार्टीका उम्मेदवार छन सदस्यहरु पनि सोही पार्टीको चिन्ह लिएर चुनावमा उत्रिएका छन् । गत चुनावमा तालमेल गरेका एमाले र राप्रपा यसपाली एक्लाएक्लै प्रतिस्पर्धामा उत्रिएका छन् । नगर प्रमुखमा एमालेका सुरत केसी, नेपाली कांग्रेसका चिरञ्जिवी शर्मा, राप्रपाकी मिनाकुमारी शर्मा, नेशनल मंगोल अर्गनाइजेशनका नरबहादुर थापामगर, राष्ट्रिय जनमोर्चाका टिकाप्रसाद रानामगर र स्वतन्त्र उम्मेदवार धनबहादुर श्रीस उम्मेदवार छन् । उपप्रमुखमा एमालेकी पशुपति शाही, नेकपा माओवादी केन्द्रका ज्योती लामिछाने पौडेल, राप्रपाका एकेन्द्रबहादुर रावल, राष्ट्रिय जनमोर्चाका भोमकुमारी कार्की र नेशनल मंगोल अर्गनाइजेशनका विवा आले प्रतिस्पर्धामा छन् । नेकपा एमालेका जिल्ला सचिव समेत रहेका मेयरका उम्मेदवार केसी यातायात व्यवसायी, निजी विद्यालय सञ्चालक, रेडक्रसमा आवद्ध छन् । म्याग्दी बहुमुखी क्याम्पसमा करिब बीस वर्ष अध्यापन गरेका कानुन व्वसायी रहेका शर्मा कांग्रेसको महाधिवेशन प्रतिनिधि हुन् । नाताले केसी र शर्मा मामा भान्जा हुन् । बेनपा ६ निवासी एमालेकी उप्रमुखकी उम्मेदवार शाही अनेमसंघको जिल्ला उपाध्यक्ष हुन् । बेनपा ६ कै स्थायी बासिन्दा माओवादी केन्द्रकी उम्मेदवार पौडेल माओवादीकी प्रदेश कमिटी सदस्य, अनेमसंघ क्रान्तिकारीको केन्द्रीय सदस्य र जिल्ला अध्यक्ष हुन्। राप्रपाका उम्मेदवार रावल राप्रपाका गण्डकी प्रदेश सदस्य हुन् । सवैजसो उम्मेदवारहरुले पूर्वाधार, शिक्षा, स्वास्थ्य, आयआर्जन, पर्यटन, सामाजिक रुपान्तरणका मुद्दालाई प्राथमिकता दिएका छन् । गत चुनावमा कांग्रेसका मेयरका उम्मेदवार हरिकुमार श्रेष्ठले ५६७९ मत ल्याएर बिजयी हुँदा वडा अध्यक्षका उम्मेदवारहरुले चार हजार ५५६ मत ल्याएका थिए । एमालेका प्रमोद श्रेष्ठले मेयरमा ५६३४ मत ल्याउँदा वडा अध्यक्षका उम्मेदवारहरुले कुल ५३९३ मत ल्याएका थिए । मेयरका स्वतन्त्र उम्मेदवार पृथीप्रसाद पुनले २६६ मत ल्याएका थिए । एमालेसँग तालमेल गरेका राप्रपाका सञ्जु बरुवालले ३९९५ मत ल्याएर बिजयी हुँदा १ नम्बर वडामा राप्रपाका वडा अध्यक्षका उम्मेदवारले २२२ मत ल्याएका थिए । कांग्रेससँग तालमेल गरेका माओवादीका ज्योति लामिछाने पौडेलले उपमेयरमा ३९६१ मत पाउँदा हाल माओवादीमा रहेका स्वतन्त्र उम्मेदवार सहित माओवादीका वडा अध्यक्षका उम्मेदवारहरुले १७४२ मत ल्याएका थिए । एमालेले आफ्नो बलियो संगठन र लोकप्रिय उम्मेदवारलाई जितको आधार भएको दावी गरेका छन् । कांग्रेसले विगतको तुलनामा संगठन सुधारेर एमालेकै हाराहारीमा बनाएको, माओवादीसँग तालमेल गरेको र पाका उम्मेदवार बनाएकाले जित्ने दावी गरेका छन् । माओवादीले पुराना माओवादी घटकहरु एकिकृत भएका, संगठन सुदृढ भएको, उम्मेदवार लोकप्रिय भएका र तालमेललाई जितको आधार मानेको छ ।"
बागी उम्मेदवारलाई भोट माग्दै प्रचण्डले भने : गठबन्धन 'क्लियर' छैन,"धनगढी : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले गठबन्धनकै बागी उमेदवारका लागि भोट मागेका छन् । कैलालीको कैलारी गाउँपालिकाकी उपाध्यक्ष पदकी उमेदवार लक्ष्मी सत्गौवा थारुका लागि प्रचण्डले भोट मागेका हुन् । कैलारी गाउँपालिकामा सोमबार बिहान आयोजना गरिएको कार्यक्रममा प्रचण्डले भने, 'यो गाउँपालिका देशभरीका पालिकामध्ये उत्कृष्ट तेस्रो भएको हो, अब लाजुराम चौधरी र लक्ष्मी सत्गौवा थारुको टीमले पहिलो बनाउनेछन्, दुबैजनालाई जिताइ दिनुस् । कैलालीमा सत्तागठबन्धनका बीच पालिका बाँडफाँड भए अनुसार कैलारी गाउँपालिकामा अध्यक्षमा माओवादी र उपाध्यक्षमा नेपाली कांग्रेस भाग परेका थियो । तर, निवर्तमान उपाध्यक्ष लक्ष्मी सत्गौवा थारुले असन्तुष्ट हुँदै स्वतन्त्र उमेदवारी दिएकी थिइन् । कैलालीमा नेकपा माओवादी केन्द्र, नेकपा एकीकृत समाजवादी र नेपाली कांग्रेसबीच मात्रै गठबन्धन भएको छ । वैशाख १९ गते तीनै दलका नेताहरुले, प्रमुख र उपप्रमुखमा उमेदवारी दिएका आआफ्ना कार्यकर्ताहरुलाई कारबाही गरिएको भन्दै पत्रकार सम्मेलन गरेका थिए । लक्ष्मी सत्गौवा थारुको नाम उक्त ९ जनाको लिस्टमा उल्लेख छ । माओवादीले निवर्तमान अध्यक्ष लाजुराम चौधरी र उपाध्यक्षमा कांग्रेसले भगवती चौधरीलाई उम्मेदवार बनाएको थियो । प्रचण्डले, अहिले पनि गठबन्धन क्लियर नभएको बताए। गठबन्धन भन्दैमा झुक्ने काम गरिन्न, हामीले एक्लैले पनि चुनावमा जानुपर्छ, पार्टीका उमेदवार जस्तोसुकै अवस्थामा आएपनि हामीले जिताउनुपर्छ,' प्रचण्डले भने । प्रचण्ड कैलारी गाउँपालिकाको चुनावीसभा सम्बोधन गरी कर्णाली प्रदेशको कालिकोट गएका छन् । कालिकोटमा उनले तीनवटा चुनावी सभालाई सम्बोधन गर्ने कार्यक्रम तय गरिएको छ । त्यसपछि उनले, सुदूरपश्चिमको डोटीको दियायल र जोरायल गरी दुई ठाउँमा चुनावी सभा गर्नेछन् । डोटी पछि बैतडीमा पनि प्रचण्डको चुनावी सभालाई सम्बोधन गर्ने कार्यक्रम रहेको नेकपा माओवादी केन्द्रले जनाएको छ । त्यसपछि धनगढीमा आजै गठबन्धनको संयुक्त चुनावी सभा छ । त्यो चुनावी सभाका लागि प्रधानमन्त्री समेत रहेका कांग्रेस सभापति शेरबहादुर देउवा धनगढी आइसकेका छन्। प्रचण्डको बुहारी बीना मगरको क्षेत्र कञ्चनपुरको बेलौरीमा पनि चुनावी सभा सम्बोधन गर्ने कार्यक्रम तय गरिएको छ ।"
प्रचण्ड र नेपालले ओलीको मृत्युमा जीवन देखे : नेता भट्ट,"जोरायल (डोटी) : नेकपा एमालेका केन्द्रीय सचिव तथा सुदूरपश्चिम ईञ्चार्ज लेखराज भट्टले प्रचण्ड र नेपालले केपी ओली शर्माको मृत्युमा आफ्नो जीवन देखेको आरोप लगाएका छन्। डोटीको जोरायल गाउँपालिकामा चुनावी सभालाई सम्बोधन गर्दै नेता भट्टले आफूले केपी ओलीको जीवनमा आफ्नो जीवन देखेको तर प्रचण्ड र नेपालले ओलीको मृत्युमा आफ्नो जीवन देखेको भन्दै टिप्पणी गरे। 'नेकपा माओवादी केन्द्र र नेकपा एमालेको एकीकरणपछि हामीले बाम एकताको सपना देख्यौं, दुई नेताले बामपन्थी आन्दोलन हाक्छन् भन्ने सोच्यौं, हामीले केपी ओलीको जीवनमा आफ्नो जीवन देख्यौं तर प्रचण्ड र नेपालले ओलीको मृत्युमा आफ्नो जीवन देखेछन,' उनले भने,'प्रचण्ड र नेपालले एउटा पार्टीलाई तीन टुक्रा पारे ।' अहिले प्रचण्डले नकपा एमाललाई सबैभन्दा ठू्लो वर्गशत्रु ठानिरहेको बताए । जसले प्रचण्डको ५० लाख टाउकोको मुल्य तोक्यो, त्यो अहिले उहाँको मित्रशक्ति भएको छ, तर आफैले एकता गरेको पार्टी ठूलो वर्गशत्रु देख्नुभयो,' नेता भट्टले भने, 'प्रचण्ड र नेपालको एक मात्र चाहना नेकपा हराउ भन्ने हो ।' नेता भट्टले गठबन्धनलाई स्यालहरुको झुण्ड भएको संज्ञा दिए । स्यालहरु समूहमा हुन्छन, कराई मात्र रहन्छन् तर बाघ एक्लै हिँड्छ शिकार गर्छ । नेकपा एमाले बाघ हो, एक्लै हिँड्छ, चुनाव जित्छ,' उनले भने । जोरायल डोटीको दुर्गम गाउँपालिका हो । त्यहाँ नेकपा एमाले र नेपाली कांग्रेस एक्ला एक्लै चुनावमा होमिएका छन् । नेकपा माओवादी केन्द्र र नेकपा एकीकृत समाजवादी बीचमा चुनावी तालमेल भएको छ । त्यो क्षेत्र मन्त्री प्रेम आलेमगरको पनि क्षेत्र हो । कार्यक्रममा नेकपा एमाले पोलिटब्युरो सदस्य तथा डोटी जिल्ला ईञ्चार्ज गौरी ओली, केन्द्रीय सल्लाहकार परिषद सदस्य डिल्लीराज भट्ट र नेकपा एमालेका प्रदेश सचिव धर्मराज पाठकलगायतले सम्बोधन गरेका थिए ।"
मतदाताको मनोविज्ञान,"स्थानीय तह निर्वाचनको प्रचार अभियान उत्तराद्र्धतिर पुग्दा केही रोचक दृश्यहरू देखिएका छन्। ती दृश्यले निर्वाचनको मात्र होइन, प्रमुख नेताहरूको मनोविज्ञानसमेत झल्काइरहेको छ। सम्पूर्ण शक्ति र सामथ्र्यले सत्ता गठबन्धनलाई यो निर्वाचन निकै सहज हुनुपर्ने हो। तर, त्यस्तो देखिएन। निर्विरोध भएको संख्याले दलगत आधारमा पूर्वअनुमानअनुसार नै एमाले पहिलो र नेपाली कांग्रेस दोस्रो अवस्थामा देखियो। अन्य दलहरू निकै फराकिलो अन्तरमा त्यसपछिको स्थानमा देखिए। यो परिणाम संयोग मात्र होइन। समग्र निर्वाचन परिणामको पूर्वसंकेत पनि हो। सत्ता गठबन्धनका प्रमुख नेताहरूले पनि यो महसुस गरिसकेको उनका अभिव्यक्तिले स्पष्ट गर्छ। माओवादी अध्यक्ष पुष्पकमल दाहाल प्रचण्डले चितवनमा, प्रधानमन्त्री पत्नी आरजू देउवाले डडेलधुरामा र कांग्रेस सभापति शेरबहादुर देउवाले काठमाडौंमा व्यक्त गरेका अभिव्यक्तिले सत्ता गठबन्धन निर्वाचनअगावै पराजित मानसिकतामा देखाउँछ। भरतपुर महानगरमा मेयरकी उम्मेदवार आफ्नी पुत्री रेणु दाहालको अवस्थालाई लिएर प्रचण्ड चिन्तित हुनु स्वाभाविक हो। यो राजनीतिक मात्र नभई उनको पारिवारिक विषय पनि हो। भावनात्मक पक्ष पनि छ त्यहाँ। उनका लागि यो निर्वाचन प्रतिष्ठाको विषय हो। उनको प्रतिष्ठा माओवादी पार्टीको पनि स्वतः प्रतिष्ठाको विषय बन्यो। प्रचण्ड वा माओवादीको प्रतिष्ठालाई उनले गठबन्धनकै प्रतिष्ठाको विषय बनाउने प्रयास गरे। त्यसका निम्ति खासगरी कांग्रेसजनलाई अपिल गर्न खोजे। तर, शैली गलत अपनाए। चुनावी सभामा उनले २०६४ मा जस्तै धम्कीको भाषा बोले। देशमा संकट आउने, सत्ता गठबन्धन दुर्घटनामा पर्ने र नसोचेको परिणाम आउने चुनौती दिए। त्यसबाट प्रधानमन्त्री देउवासमेत तर्सिए। तर पनि मतदाता तर्सिएनन्। बरु थप भड्किए। त्यति मिहिनेतपूर्वक आयोजना गरिएको सभामा उनले मतदातालाई अपिल गर्नसक्नु पथ्र्यो। तर्कसंगत प्रस्तुति दिनुपथ्र्यो। तर, त्यसो गरेनन्। विगतको प्रवृत्तिअनुसार नै मतदातालाई धम्क्याए। भरतपुरवासीले त्यसलाई अपमानको रूपमा लिए भने कांग्रेसजनले स्वाभिमानमाथिको आक्रमणका रूपमा। निर्वाचन आयोग र अन्य पक्ष मौन बसे पनि जनमत मौन रहेन। नकारात्मक प्रतिक्रिया आए। यसले परिणाममा असर त गर्ने नै भयो, उनको प्रवृत्ति पनि थप उजागर गरिदियो। कांग्रेसकै अन्य चर्चित नेताहरूले पनि अहिले कांग्रेसका लागि मत माग्न अल्मलिएको अवस्था देखिन्छ। उनीहरूमा एकातिर गठबन्धनको कारण एजेन्डामा अलमल देखिन्छ भने अर्कोतिर विपक्षी एमालेको आक्रामक प्रचार रणनीतिले घायल बनाएको छ। उता प्रधानमन्त्रीको गृह जिल्ला डडेलधुरामा प्रधानमन्त्री पत्नी एवं कांग्रेस नेतृ आरजु देउवाले निर्वाचन आचारसंहिताविपरीत अर्को आपत्तिजनक अभिव्यक्ति दिइन्। उनले स्पष्ट शब्दमा कांग्रेस नजिताए आर्थिक नाकाबन्दी गर्ने धम्की दिइन्। जहाँ कांग्रेसको मेयर नै हुन्न त्यहाँ हामी किन पैसा पठाउने ? उनको खुला चुनौती छ। यसले कांग्रेस पार्टी र वर्तमान सरकारले राज्यकोषको दुरुपयोग कुन हदमा गर्दैछ र गर्नेवाला छ भन्ने स्पष्ट गरेको छ। निर्वाचन आयोगको तत्काल र पर्याप्त ध्यान नगए पनि देशव्यापीरूपमा यसको नकारात्मक प्रतिक्रिया आएको छ। जस्तोसुकै परिस्थितिमा पनि शेरबहादुर देउवा र कांग्रेस पार्टीको पक्षमा उभिने डडेलधुरावासी अहिले उनको विपक्षमा छन्। स्थानीय नेताको विद्रोहपछि डडेलधुरा कुन हालतमा पुगेछ भन्ने आरजूको सार्वजनिक धम्कीबाट नै प्रष्ट भएको छ। यसले कांग्रेस पार्टीमा पराजयको पूर्वानुमान र नेतृत्वमा हारको मनोविज्ञान झल्किएको छ। यता, प्रधानमन्त्री देउवाले राजधानीकै सभामा समेत केपी ओलीलाई सत्तामा आउन नदिन र आफ्नो सरकार जोगाउन रेणु दाहाललाई जिताइदिन आग्रह गरेका छन्। हेभिवेट वक्ता र झिनो जनसहभागिताका बीच आयोजित सभामा उनले सम्बोधनलाई नीति र कार्यक्रममा जोडेनन्। ओलीको विरोधमै केन्द्रित गरे। उनले दुई चर्चित मेयर उम्मेदवारलाई प्रचण्डकी छोरी र प्रकाशमानकी श्रीमतीको रूपमा सीमित गरे। चुनाव : कमजोरी सच्याउने अवसर स्वामित्व संकटमा गठबन्धन कांग्रेसकै अन्य चर्चित नेताहरूले पनि अहिले कांग्रेसका लागि मत माग्न अल्मलिएको अवस्था देखिन्छ। उनीहरूमा एकातिर गठबन्धनको कारण एजेन्डामा अलमल देखिन्छ भने अर्कोतिर विपक्षी एमालेको आक्रामक प्रचार रणनीतिले घायल बनाएको छ। जताततै एमालेको गीत गुञ्जिएको छ। चुनावी सभा र सम्बोधन पनि एमाले र अझ बढी केपी ओलीकै छ। यहाँसम्म कि गठबन्धनका दल वा उम्मेदवारले सार्वजनिक अभिव्यक्ति दिँदा पनि आफ्नो पार्टी वा नेताको भन्दा एमाले वा केपी ओलीको नाम बढी लिने गरेका छन्। यो सत्ता गठबन्धनको पराजित मानसिकताको उपज हो। अनि एमालेको जितको आधार हो। पछिल्लो समयमा सत्ता गठबन्धनले प्रचार रणनीतिमा केही परिवर्तन गरेको छ। गठबन्धनका शीर्ष नेताहरू संयुक्त सभामा केन्द्रित भएका छन्। संयुक्त सम्बोधनमा छन्। यसले कार्यकर्ताहरूमा सहकार्यको वातावरण बनाउन खोजेको छ। तर, प्रभाव भने त्यसअनुसार देखिन सकेको छैन। सत्ता पक्षका शीर्ष नेतृत्वले पालैपालो एकै मञ्चबाट सम्बोधन गरिरहेका छन्। तर, मतदातामा अपिल गर्न सकेका छैनन्। ठूलाठूला सभामा पनि जनसहभागिता अत्यन्तै न्यून छ। सत्ता गठबन्धनले चितवनमा गरेको भन्दा त्यही ठाउँमा प्रमुख विपक्षी एमालेले एक्लै गरेको सभा कैयन गुणा ठूलो देखिएको छ। उच्च जनघनत्व भएको राजधानीमा सत्ताका शीर्ष नेतालाई सुन्न आउनेभन्दा रौतहटमा केपी शर्मा ओलीलाई हेर्न आउनेको संख्या तुलनै गर्न नसकिने गरी बढी छ। यसले जनमतको सामान्य आकलन गर्न सकिन्छ। एमालेले जित्नु भनेको प्रतिगमन फर्किनु हो भन्ने गठबन्धनको एकसूत्रीय नारा छ। तर, उसको औचित्य सावित गर्न ऊसँग कुनै मुद्दा छैन। अहिलेको स्थानीय निर्वाचन अभियानले २०७४ सालको स्थानीय निर्वाचनको झझल्को दिएको छ। उसबखत पनि यसैगरी देउवा नेतृत्वमा माओवादीसहितको सरकार थियो। कांग्रेस र माओवादीबीच सहकार्य थियो। तर, सत्तापक्षका लागि परिणाम सकारात्मक हुन सकेन। एमाले एक्लैले स्थानीय तहका ३५ हजार ९१ पदमध्ये १४ हजार ९९ अर्थात् ४० प्रतिशतभन्दा बढी स्थानमा विजय हासिल गरेको थियो। कुल ७ सय ५३ स्थानीय तहका प्रमुखमध्ये २ सय ९५ मा विजयी भएको थियो भने २ सय ४५ मा निकटतम प्रतिद्वन्द्वी थियो। ३३१ उपप्रमुख जितेको थियो। त्यो मत परिणाम त्यसपछिको प्रतिनिधिसभा र प्रदेशसभा निर्वाचनमा पनि प्रकट भयो। यसले स्थानीय निर्वाचन संघ र प्रदेशसभा निर्वाचनको पूर्वाभ्याससमेत हो भन्ने देखाउँछ। अहिले पनि प्रवृत्तिगत आधारमा त्यही स्थिति छ। यद्यपि सम्भावित परिणाम जस्तोसुकै भए पनि चालू प्रक्रियालाई रोक्न सक्ने हैसियतमा सत्ता गठबन्धन छैन। प्रक्रियालाई सहजरूपमा निष्कर्षमा पुर्याउन सहयोग गर्नुको विकल्प ऊसँग छैन। लोकतन्त्रको संस्थागत विकासका निम्ति स्वच्छ, स्वतन्त्र र विश्वसनीय निर्वाचन प्रणालीको माध्यमबाट जनताको मताधिकार सुनिश्चित गरिनु अपरिहार्य हुन्छ। यसका लागि शक्ति वा आर्थिक सामथ्र्यको आधारमा मतदातालाई प्रभावित पार्ने प्रयासलाई निस्तेज गर्न निर्वाचन आयोगको भूमिका सबैभन्दा महत्त्वपूर्ण हुन्छ। आयोगले विगतको अनुभवबाट पाठ सिक्दै निर्वाचन प्रक्रियालाई सकेसम्म पारदर्शी बनाउनुपर्छ। कहिले निर्वाचन चिह्नको रङ त कहिले मतपत्र छपाइका विषयले तरंग ल्याउने गरेको छ। निर्वाचन आचारसंहिताको विषय पनि बेलाबेलामा चर्चा र विवादमा आउने गरेको छ। यसमा आयोग बढी नै चनाखो हुन जरुरी छ। निर्वाचनको मुखमा प्रशासनिक संयन्त्रमा गरिएको सरुवाले कतिपयलाई सशंकित बनाएको छ। प्रहरी प्रमुखको नियुक्तिले पनि धेरै प्रश्न उठाएको छ। अब ती निकायको भूमिका कस्तो रहला भन्ने जिज्ञासा छ। आयोगले यसमा बढी ध्यान दिन सक्नुपर्छ। यो पटक निर्वाचन आयोगले आचारसंहितालाई निकै कडा बनाएको छ। कतिपय अस्वाभाविक लाग्ने विषय पनि त्यहाँ छन्। स्थानीय तहका जनप्रतिनिधिलाई उम्मेदवार हुनुअघि राजीनामा गराएको छ। बहालवाला स्थानीय जनप्रतिनिधिलाई चुनावी प्रचारमा जान पनि रोकेको छ। यसको सामान्य मनसाय निर्वाचनलाई शक्तिको आधारमा प्रभावित गर्न रोक्नु हो। सरकारी स्रोत साधनको दुरुपयोग हुन नदिनु हो। उम्मेदवारको खर्च सीमा तोक्नु निर्वाचनलाई मितव्ययी बनाउनु हो। यो सकारात्मक पक्ष हो। तर, त्यसको कार्यान्वयन र अनुगमन प्रभावकारी भएन भने अर्थहीन हुन्छ। अहिले प्रदेशका मुख्यमन्त्री र मन्त्रीहरू कतै राहत बाँड्दै हिँडेका छन् भने कतै सभा सञ्चालन र कोठे बैठकमा छन्। कतिपय संघीय मन्त्री विभिन्न स्थानमा बागी मिलाउने, तालमेल बलियो बनाउनेजस्ता कार्यमा जिम्मेवारी लिएरै गएका छन्। प्रधानमन्त्रीको सरकारी निवास बालुवाटारलाई चुनावी रणनीति बनाउने बैठकस्थलका साथै पार्टी प्रवेश गर्ने अखडा बनाइएको छ। प्रधानमन्त्री चुनावी सभामा हिँडेको कसैबाट छिपेको छैन। कतिपय मन्त्री पनि सामेल भएको देखिएको छ। प्रश्न उठ्दा प्रधानमन्त्री पार्टी सभापतिको हैसियतमा र मन्त्रीहरू पनि पार्टी पदाधिकारी वा नेताकार्यकर्ताको हैसियतमा सहभागी भएको बताउने गरिएको छ। जबकि एउटै व्यक्ति उही अनुहार छिनछिनमा फरकफरक परिचयमा प्रकट हुन कत्तिको सम्भव छ सबैले बुझ्ने कुरा हो। प्रमुख निर्वाचन आयुक्त स्वयंले प्रधानमन्त्री वा मन्त्रीले कुनै उम्मेदवारको पक्षमा प्रचारमा जाँदा सम्बन्धित उम्मेदवारले खर्च गर्न पाउने कोटाबाटै त्यस्तो खर्च व्यहोर्नुपर्ने बताएका छन्। तर, के व्यवहारमा त्यही भएको छ त ? निश्चितरूपमा छैन। अभिव्यक्ति र आचारसंहिता मात्र होइन, चुनावी मुद्दा र अभियानको दृष्टिबाट पनि यो निर्वाचन रोचक देखिएको छ। परिणाम जेजस्तो आए पनि निर्वाचन अभियान दुई ध्रुवीय भएको छ। मुख्य प्रतिद्वन्द्विता कांग्रेस र एमालेबीचमा छ। समग्रमा केपी ओली भर्सेस गठबन्धन र मुद्दाको हिसाबमा एमाले केन्द्रित छ। कांग्रेस नेतृत्वको गठबन्धनको मूल मुद्दा ओलीलाई रोक्नेछ। उसले ओलीलाई प्रतिगमनको पर्यायको रूपमा चित्रण गरेको छ। र, एमाले जित्नु भनेको प्रतिगमन फर्किनु हो भन्ने उसको एकसूत्रीय नारा छ। तर, गठबन्धनको औचित्य सावित गर्न ऊसँग कुनै मुद्दा छैन। चुनावी घोषणापत्रमा गठबन्धनका सहयात्री दललाई नै प्रहार गरिएको छ। कांग्रेसको घोषणापत्रमा मूलतः कम्युनिस्ट विरुद्धका शब्द धेरै छन्। ऊप्रतिको अविश्वास र अन्तरविरोध बढी छ। तर, गठबन्धन उहीसँग छ। राजनीतिकरूपमा मात्र होइन, आर्थिक सामाजिक विकासका सन्दर्भमा पनि धेरै अलमल छ। माओवादीले त घोषणापत्र तयार गर्नै सकेको छैन। यसैले पनि सकारात्मक होस् वा नकारात्मक निर्वाचन मूलतः एमालेकै मुद्दामा केन्द्रित छ। प्रत्यक्ष कार्यकारी प्रमुख भएका मुलुकको राष्ट्रिय निर्वाचन दलभन्दा बढी त्यो पदको उम्मेदवारमा केन्द्रित हुन्छ। अमेरिकालगायतका मुलुकको अभ्यास यही हो। संसदीय लोकतन्त्र भएका मुलुकमा संघीय निर्वाचनको समयमा भावी प्रधानमन्त्रीको प्रक्षेपण गरिन्छ। त्यही घोषितअघोषित पात्रउपर निर्वाचन केन्द्रित हुने गर्छ। तर, नेपालमा यो पटक स्थानीय निर्वाचनले पनि राष्ट्रिय निर्वाचनकै झल्को दिएको छ। व्यक्ति केन्द्रित बन्न पुगेको छ। उम्मेदवार व्यक्तिभन्दा निर्वाचनमा कतै उम्मेदवार नभएका केपी शर्मा ओली निर्वाचनको इपिसेन्टरमा छन्। उनको वरिपरि वा पक्षविपक्षमा निर्वाचन अभियान केन्द्रित भएको छ। एमालेले चुनावी मुद्दाको रूपमा विगतको एमाले सरकारका उपलब्धिलाई उल्लेख गर्न खोजेको छ। समृद्ध नेपाल, सुखी नेपालीको राष्ट्रिय ध्येयलाई केन्द्रमा राख्ने प्रयास गरेको छ। उसले सम्पन्न गराएका वा उल्लेख्य प्रगति हासिल गरेका राष्ट्रिय गौरवका आयोजनालाई बहसमा ल्याउन चाहेको छ। रूपान्तरणकारी आयोजनालाई अघि सार्न खोजेको छ। पुनर्निर्माणको फेहरिस्त सुनाउन खोजेको छ। सामाजिक सुरक्षा, सामाजिक न्यायजस्ता विषय सम्झाउन चाहेको छ। स्थानीय तहमा विकासको जग बसाएको सूची देखाउने सोचेको छ। नेपालको नयाँ नक्सा देखाएर राष्ट्रिय स्वाभिमान र गौरवको गाथा गाउन खोजेको छ। भावी नेपालको सुन्दर तस्बिर देखाएर त्यसउपर बहस सिर्जना गराउने प्रयास गरेको छ। तर, परिस्थिति त्यस अनुकूल छैन। यो निर्वाचन मुद्दाभन्दा व्यक्ति केन्द्रित बन्दै छ।"
"रुकुममा कांग्रेसमाओवादीको संयुक्त अपिल : झगडा नगरौं, स्वच्छ प्रतिस्पर्धा गरौं","जाजरकोट : स्थानीय तह निर्वाचन मिति नजिकिदै गर्दा सत्ता गठबन्धन दलबीच नै दिनहुँ झडपका घटना बढ्दै जान थालेपछि रुकुम पश्चिममा मैत्रीपूर्ण प्रतिस्पर्धा गर्नेगरी सहमतिको प्रयास गरेका छन् । केहिदिन यता कांग्रेस र माओवादी केन्द्रका दर्जन बढी कार्यकर्ता घाइते हुनेगरी भएका झडपले यतिबेला रुकुम त्रसित बनेको छ । एकपछि अर्को घटना घटदै जाने श्रृङखला नरोकिएपछि जिल्लामा आयोजना गरिएको सर्वदलीय, सर्वपक्षीय बैठकमा शान्ति कायम गर्ने सहमति भएको हो । बैठकपछि नेपाली कांग्रेस र नेकपा माओवादी केन्द्र रुकुम पश्चिमले पछिल्लो समय जिल्लाका विभिन्न स्थानमा भइरहेका हुलदंगा र झडपप्रति गम्भीर ध्यानाकर्षण जनाएका छन् । नेपाली कांग्रेसका जिल्ला सभापति प्रेमप्रकाश ओली र नेकपा माओवादी केन्द्रका जिल्ला संयोजक गोविन्द रोकाले संयुक्त विज्ञप्ति जारी गरी निर्वाचन आचारसंहिताको पूर्ण पालना गर्न र झडप रोकेर जिल्लाभर मैत्रीपूर्ण र स्वच्छ प्रतिस्पर्धाको वातावरण सिजर्ना गर्ने सहमति भएको जनाएका हुन् । केन्द्रीय सत्ता गठबन्धनको उद्देश्य र मर्ममाथि नै प्रहार हुने गरी भइरहेका यस्ता अवाञ्छित क्रियाकलापहरूबाट शान्तिपूर्ण र स्वच्छ निर्वाचनको वातावरण निर्माणमा नकारात्मक असर पर्ने देखिएले निर्वाचन प्रचार प्रसारको सिलसिलामा एक अर्काप्रति उत्तेजक अभिव्यक्ति नदिन, संयमित रुपमा प्रस्तत हुन, मानिसहरूको भिडभाड नगराउन, युनिफर्म जस्तो देखिने पोशाक प्रयोग नगर्न, वडाभित्र अन्य वडाको व्यक्तिहरु भेला नगराउन, निर्वाचन आचार संहिताको पूर्ण रुपमा पालना गर्न र हाल भइरहेका झडपजन्य गतिविधिहरू तत्काल रोकी जिल्लाभर मैत्रीपूर्ण र स्वच्छ प्रतिष्पर्धाको वातावरण सिर्जना गर्न आआफ्नो पार्टी पंक्तिलाई निर्देशन गर्ने सहमति भएको छ,' अपिलमा भनिएको छ । आइतबार अर्थमन्त्री जनादर्न शर्मा, कांग्रेस नेता एवं पूर्वउद्योग राज्य मन्त्री गोपाल जि जङ्ग शाह, कांग्रेस केन्द्रीय सदस्य मानबहादुर नेपाली, कांग्रेस कर्णाली प्रदेश महामन्त्री कृष्णबहादुर रोकाय, कांग्रेसका जिल्ला सभापति प्रेमप्रकाश ओली, राजनीतिक दलका नेताहरु, मुख्य निर्वाचन अधिकृत विद्याराज पौडेल, प्रमुख जिल्ला अधिकारी परमानन्द घिमिरे, सुरक्षा निकायका प्रमुख लगायतको उपस्थिति भएको सर्वदलिय बैठकले यस्तो अपिल जारी गर्ने निर्णय गरेको थियो । एकसाता यता जिल्लाका विभिन्न ठाउँमा नेपाली कांग्रेस र माओवादी कार्यकर्ताबीच झडप भइरहेको छ । रुकुम पश्चिमका ६ वटा स्थानीय तहमध्ये मुसीकोट नगरपालिका, चौरजहारी नगरपालिका, आठबीसकोट नगरपालिका र सानीभेरी गाउँपालिकामा कांग्रेस र एमालेबीच तालमेल भएको छ। मुसीकोट नगरपालिकामा माओवादी केन्द्र र एकीकृत समाजवादीबीच तालमेल भए पनि अन्य ५ पालिकामा माओवादी केन्द्र एक्लै चुनावी प्रतिस्पर्धामा छ।"
मतदाता शिक्षा मतदान केन्द्रमै,"काठमाडौं : निर्वाचन आयोगले मतदाता शिक्षा कार्यक्रम आगामी बुधबार र बिहीबार मतदान केन्द्रमै सञ्चालन गर्ने भएको छ। विगतमा आयोगले मतदाता शिक्षाका लागि घरघरमै स्वयंसेवक पठाउँथ्यो। वैशाख २८ र २९ गते मतदातालाई नजिकैको मतदान केन्द्रमा आउन सूचना गरिन्छ, आयोग प्रवक्ता शालिग्राम शर्मा पौडेलले भने, मतदान केन्द्रमा खटिने कर्मचारीले मतदान कसरी गर्ने, मत कसरी बदर हुनबाट बचाउने भन्नेबारे नमुना मतपत्रमा सिकाउनेछन्। घरदैलो बन्द गरी डिजिटल माध्यमबाट पनि मतदाता शिक्षाका कार्यक्रम सञ्चालन गरिरहेको प्रवक्ता पौडेलले बताए। सञ्चारमाध्यम तथा आयोगको फेसबुक पेजबाट मतदाता शिक्षाका कार्यक्रम सञ्चालन गरिरहेका छौं, पौडेलले भने। विगतको स्थलगत मतदाता शिक्षा प्रभावकारी नभएकाले मतदान केन्द्रमै सञ्चालन गर्न लागेको जनाइएको छ। विगतका निर्वाचनमा ५ प्रतिशत मत बदर हुने गरेको निर्वाचन तथ्यांकले देखाएको छ। आयोगले मतदाता शिक्षाको बजेट कटौती गरेको छ। आयोगका सहप्रवक्ता सूर्यप्रसाद अर्यालका अनुसार अघिल्लो निर्वाचनमा यो शीर्षक झन्डै ८० करोड खर्च भएको थियो। यसपटक २४ करोड मात्रै बजेट विनियोजन गरिएको छ। विगतको मतदाता शिक्षा प्रभावकारी नभएको निष्कर्ष आयोगको अध्ययनले देखाएको पौडेलले बताए। मतदाता शिक्षा धेरै खर्चिलो भयो। प्रभावकारी भएन, अर्यालले भने, स्वयंसेवक पनि पूर्वाग्राही भए। दलीय स्वार्थबाट प्रेरित भए भन्ने गुनासाहरू आए। ३७ लाख नयाँ मतदाता परिचयपत्र छापेर मतदान केन्द्रमा पठाइएको पौडेलले बताए। मतदाता शिक्षासँगै नयाँलाई मतदाता परिचयपत्र पनि बाँडिन्छ, उनले भने। यसपटक १ करोड ७७ लाख ३३ हजार ७ सय २३ जनाले मतदाताअधिकार पाएका छन्। मतदाता नामावलीमा नाम भएका तर मतदाता परिचयपत्र नभएका मतदाताले मतदान गर्न पाउँछ कि पाउँदैन ? भन्ने प्रश्नमा पौडेलले भने, गत निर्वाचनमा मतदाताको परिचय खुल्ने जुनसुकै कागजपत्र लिएर आउँदा मतदान गर्न दिने निर्णय भएको थियो।"
"एमाले दैलेख डुङ्गेश्वरको घोषणापत्र : पढ्दै कमाउँदै कार्यक्रम लागू गर्ने, पालिका र वडा जोड्ने सडक कालोपत्रे गरिने","दैलेख : जिल्लाको डुङ्गेश्वर गाउँपालिकामा नेकपा एमालेले स्थानीय तह लक्षित घोषणापत्र सार्वजनिक गरेको छ । सुशासन, शिक्षा, स्वास्थ्य, सडक, आधुनिक कृषि प्रर्णाली र बजारिकरण, पर्यटन रोजगार तथा भौतिक पूर्वाधार निर्माणलाई प्रमुख एजेण्डा बनाएर एमालेले घोषणा पत्र सार्वजनिक गरेको हो । एमालेबाट यो गाउँपालिकाबाट अध्यक्षमा सुन्दरकुमार केसी र उपाध्यक्षमा कलावती न्यौपाने चुनावी प्रतिस्पर्धामा छन् । केसी लामो समय शिक्षण पेशामा रहेर राजनीतिक यात्रा तय गरेका हुन् भने न्यौपाने जनताका समस्या समाधान गर्न सत्रै सक्रिय रहन्छिन् । एमालेबाट डुङ्गेश्वर गाउँपालिका१ मा लोकबहादुर डांगी, २ मा राजुकुमार खत्री, ३ मा कृष्णबहादुर खत्री, ४ मा नगेन्द्रबहादुर बुढा, ५ मा पर्वलाल शर्मा र ६ मा मानबहादुर थापामगर वडाध्यक्षको उम्मेदवार छन् । गाउँपालिकामा एमालेले सार्वजनिक गरेको चुनावी घोषणापत्रमा पढ्दै कमाउँदै कार्यक्रम लागू गर्नेदेखि पालिका र वडा जोड्ने सडक कालोपत्रे गरिने उल्लेख छ । प्रतिबद्धतामा निशुल्क र गुणस्तरिय शिक्षामा बीचैमा कक्षा छोड्ने समस्या समाधान गर्ने, गाउँपालिकालाई पूर्ण साक्षर घोषणा गर्ने, प्रत्येक वडामा एउटा पुस्तकालय स्थापना गर्ने, एक वडा एक प्राविधिक शिक्षा लागु गर्र्दै पढ्नै कमाउँदै कार्यक्रम लागू गर्ने उल्लेख छ । यस्तै उच्च प्राविधिक शिक्षा अध्ययनका लागि प्रत्येक वर्ष गरिब तथा जेहेन्दार विद्यार्थीलाई छात्रवृत्ति उपलब्ध गराउने घोषणापत्रमा उल्लेख छ । स्वास्थ्य सेवातर्फ गाउँपालिकास्तरमा चिकित्सकिय सेवा सहितको व्यवस्थित अस्पताल निर्माण गर्ने उल्लेख छ । नागरिकको नियमित स्वास्थ्य परीक्षण, सबै नागरिकको अनिवार्य स्वास्थ्य बिमा कार्यक्रमलाई प्रभावकारी बनाउँदै जेष्ठ नागरिक, विपन्न, दलित, एकल महिलार अपाङ्गता भएका व्यक्तिको स्वास्थ्य बिमा निशुल्क गरिने घोषणापत्रममा समेटिएको छ । गाउँपालिकाबाट हरेक नागरिकलाई ५० प्रतिशत छुटमा एम्बुलेन्स सेवा दिने समेत घोषणामा पत्रमा समावेश छ । घोषणापत्रमा स्वच्छ खानेपानी र सरसफाई क्षेत्रमा गाउँपालिकाका सबै घरधुरीमा एक घर एक धाराको कार्यक्रम प्रभावकारी रुपमा कार्यान्वयन गर्ने, वडा नं ४, ५ र ६ का लागि बहुउपयोगी खानेपानी योजना निर्माणअन्तरगत लोहोरे नारायणथाप लिफ्टिङ योजना निर्माण गर्ने उल्लेख छ । गाउँपालिकाका सबै घरधुरीमा विद्युतीकरण गरी उज्यालो पालिका बनाउने योजना समेत एमालेले लिएको छ । कृषि तथा पशुपालन व्यवसायलाई बढवा दिन कृषि बिमा, कृषि कर्जा तथा अनुदान जस्ता कार्यक्रमबाट किसानको लगानी सुरक्षित गरिने एजेण्डा एमालेले लिएको छ । गाउँपालिकाको केन्द्र तथा प्रत्येक वडा कार्यालयसम्म पुग्ने सडकलाई कालोपत्रे गर्ने, निर्माण भएका सडकलाई ग्राभेल गरी स्तरोन्नती गर्ने, सडक निर्माणमा डोजर प्रयोगलाई निरुत्साहित गर्ने घोषणापत्रमा उल्लेख छ । घरबार बिहीन नागरिकका लागि सुरक्षित आवासको निर्माण गरि आवासको व्यवस्था गर्ने, सार्वजनिक जग्गा संरक्षण गर्ने एमालेको घोषणापत्रमा उल्लेख छ ।घोषणापत्रमा आर्थिक विकासलाई विशेष प्राथमिकता दिएको उल्लेख छ । यस्तै गाउँपालिका भित्र रहेको ऐतिहासिक, धार्मिक, सांस्कृतिक र पुरातात्विक महत्वका सम्पदाको संरक्षण र विकास गर्ने, कुईया ताललाई व्यवस्थित गरी पर्यटन प्रर्वद्धनमा जोड दिने, प्रत्येक वडामा बगैंचा तथा व्यवस्थित चिल्ड्रेन पार्क निर्माण गर्ने, प्रत्येक वडामा एउटा हेलिप्याड निर्माण गर्ने घोषणापत्रमा उल्लेख छ । युवाहरुलाई खेलकुद तथा मनोरञ्जनको साधानको व्यवस्था गर्ने, प्रत्येक वडामा युवा क्लब गठन गरि युवा शसक्तिकरणमा जोड दिने समेत एमालेले प्राथमिकतामा राखेको छ । लैङ्गिक समानता तथा सामाजिक समावेशिकरणतर्फ घरेलु कामको बोझलाई कम गर्दै महिलाहरुलाई उत्पादनशिल र सामाजिक क्षेत्रमा आवद्ध गराउने घोषणापत्रमा उल्लेख छ । महिलाहरुको समान ज्याला, लैङ्गिक हिंसा, घरेलु हिंसा तथा धार्मीक एवं सांस्कृतिक प्रथा परम्पराको नाममा हुने सामाजिक भेदभाव र शोषण अन्त्यको अभियान चलाउने, गाउँपालिकालाई महिला हिंसा, बाल विवाह र बोक्सीप्रथा मुक्त घोषणा गर्ने घोषणापत्रमा छ । घोषणापत्रमा गाउँपालिकामा बाल श्रमको अन्त्य गर्ने समेत उल्लेख छ ।"
एकै परिवारबाट ३ प्रतिस्पर्धी,"नुवाकोट : स्थानीय जनप्रतिनिधि हुन एकै परिवारबाट तीन जना चुनावी मैदानमा उत्रिएका छन्। विदुर नगरपालिका८ भैरमकोटका दाजुभाइ र बहिनी छुट्टाछुट्टै दलबाट वडा सदस्य पदमा उम्मेदवार बनेका हुन्। खुला सदस्यमा एमालेबाट जेठो सम्मरबहादुर रिमाल, राप्रपाबाट महिलो ईश्वरबहादुर रिमाल प्रतिस्पर्धा गरिरहेका हुन्। बहिनी देवकुमारी खड्का कांग्रेसबाट महिला सदस्यमा उत्रिएकी छन्। उनलाई गठबन्धनको समर्थन छ। मैले ठूलो पार्टीबाट पहिला टिकट पाएँ, ६३ वर्षीय सम्मरले भने, भाइले पनि टिकट पाएको बतायो। के गरूँ भन्यो ? मैले विवेक गर्नू भनेँ। दाजुभाइको प्रतिस्पर्धा एकै पदमा छ। देवकुमारीको प्रतिस्पर्धा भने दाजुभाइसँग छैन। मुख्य निर्वाचन अधिकृतको कार्यालय विदुरमा उनीहरूले मनोनयन दर्ता गरेका थिए। उनीहरू परिवारमा पाँच सन्तान छन्। विवाहित देवकुमारी एक्ली छोरी हुन्। उनको सोही वडामै खड्का परिवारमा विवाह भएको थियो। एकै परिवारका सदस्य फरकफरक पार्टीबाट मित्रवत् प्रतिस्पर्धा हुनुलाई रोचक मानिएको स्थानीयवासी बताउँछन्। तीनै जना मत माग्दै घरदैलो गरिरहेका छन्।"
छोरालाई सहिद घोषणा गराउन बुवा उम्मेदवार,"ढल्केवर : धनुषाको मिथिला नगरपालिका५ श्रीपुरका रामजीवन महतो मत माग्न बिहानै मतदाताको घरदैलोमा पुग्छन्। स्थानीय तहको निर्वाचनको मिति नजिकिदै गर्दा उनलाई मतदाता भेटेर भोट माग्ने चटारो छ। उनी वडाअध्यक्ष पदका स्वतन्त्र उम्मेदवार हुन्। रामजीवनको चुनावी व्यानरमा दिलीपको तस्बिर राखिएको छ। उनकै समर्पणमा आफू चुनावी मैदानमा उत्रिएको रामजीवनको भनाइ छ। उनैले चलाएको अभियानलाई सफल बनाएर समृद्ध वडा बनाउने आफ्नो योजना रहेको उनी सुनाउँछन्। गाउँका प्रायजसो सबै मतदाताले एउटा भोट दिलीपका लागि दिने भनेर वाचा गरेका छन्। सबै मतदाताको साथ र समर्थन पाए मेरो जित सुनिश्चित छ, रामजीवन भन्छन्, वडा कार्यालयमा दिलीपको फोटो झुन्ड्याएर उनको अभियान शुभारम्भ गर्छु। समृद्ध वडाको निर्माण गरेर छोराको सपना पूरा गर्छु। दिलीपलाई पर्यावरण सहिद घोषणा गराउन सरकारसँग पहल गर्न चुनावमा उठेको उनले बताए। उनले भने, कुनै पनि नेता र उम्मेदवारले आफ्नो छोराका अधुरो सपना पूरा गर्ने वाचा नगरेपछि आफैं उम्मेदवारी दिएको हुँ। चुरे संरक्षण आफ्नो प्रमुख एजेन्डा रहेको रामजीवनको भनाइ छ। औरही खोलामा असार महिनाको बाढीले किसानको बिघौंबिघा उब्जाउ जमिन कटान हुने चिन्ताले आफूलाई सताउने गरेको उनले सुनाए। दिलीप २०७६ पुस २५ गते बिहान घर नजिकैको औरही खोलामा अवैध उत्खनन रोक्न पुगेका उनको टिपरले किचेर हत्या भएको थियो।"
गाविस अध्यक्ष हुँदा गाउँ बदलेका एमसीको पालिका बदल्ने सपना,"झिमरुक) प्यूठान : ०५४ सालमा तत्कालिन बाँदीकोट गाउँ विकास समितिको अध्यक्ष हुँदा सिंगो गाउँले विकासको पर्याय भनेर चिन्ने गर्दथ्यो, पितबहादुर एमसीलाई। जनजीविकाका सवाललाई सम्बोधन गर्नका लागि उनी जतिबेला पनि जिल्लामा विकास माग्न दौड्ने गर्दथे । उनको खटनपटन र जनताप्रतिको चिन्ता गाउँलेका लागि मनमा बसेको अहिले पनि सुन्न पाइन्छ । त्यसबेला गाविसमा कुल तीन लाख रुपैयाँ मात्र बजेट आउने गर्दथ्यो । गाविस अध्यक्ष हुँदा गरेको विकासको छाप गाउँलेले अहिलेपनि नभुलेको स्थानीय सुनाउँछन् । त्यसबेलाका ९ वटै वडामा विद्यालय स्थापना, सबै वडामा पुग्ने मोटरबाटो, टेलिफोन सेवा, बालविकास केन्द्र र ट्याक्टर हिड्ने बाटोमा ढाँडसम्म बस पुर्याउने काम उनकै अगुवाइमा भयो । बाँदीकोटको देउरालीसम्म कुटोकोदालो प्रयोग गरेर १२ किलोमिटर बाटो पनि उनकै नेतृत्वमा भएको स्थानीयको मनस्पटलमा छ । उनै एमसी अहिले झिमरुक गाउँपालिका अध्यक्षको उमेदवार बनेका छन् । मतदाताको घरदैलोमा भोट माग्न व्यस्त छन् । तत्कालिन गाविसको विकासका मोडल बनेर पहिचान बटुलेका एमसीले सिंगो गाउँपालिका अध्यक्षमा निर्वाचित भएमा पालिकाकै मुहार बदल्ने अठोट लिएको प्रतिक्रिया दिन्छन् । विकासको विगतको अनुभवलाई अहिले पुरै गाउँपालिकाको परिवर्तनमा उपयोग गर्ने उनको संकल्प छ । झिमरुकको विकास मोडलको दिर्घकालिन र अल्पकालिन विस्तृत परियोजना (डीपीआर) बनाएर विकास गर्ने उनको प्रतिवद्धता छ । स्थानीय खोलाहरुमा जनताको सहभागीतामा जलविद्युत्त योजना संचालन, किसान परिचपत्र, माटो परिक्षणको थालनी गरी कृषि क्षेत्रमा आमूल परिवर्तन, उत्पादनको आधारमा अनुदान, पालिका स्तरीय ५० सैयाको अस्पताल संचालन, कम्तीमा ५० जनालाई रोजगारी मिल्ने गरी स्थानीय माटो सुहाउँदो उद्योग स्थापना र प्राविधिक शिक्षालय स्थापना लगाएतका योजना उनीसँग छन् । एमसी नेकपा माओवादी केन्द्रबाट चुनाव लडेका छन् । उनलाई एमालेले समेत सघाएको छ । को हुन् पितबहादुर एमसी ? विद्यार्थी जीवनदेखि एमसी राजनीतिमा लागेका हुन् । उनी सुरुवाति चरणमा मसालको राजनीतिबाट आफ्नो सक्रिय हुन थाले । ०३० सालमा उनी अनेरास्ववियु छैंठौको इकाई कमिटी सचिव भए । ०४० सालपछि पातलो मसाल निकट अखिल नेपाल राष्ट्रिय शिक्षक संगठनमा आवद्ध भएका थिए । ०४६ सालमा नेकपा मसालको पार्टी सदस्यता लिए । ०५४ देखि ०५८ सालसम्म राजमो प्यूठानको सचिव भए । त्यसबेला राजमोको जिल्ला अध्यक्ष कृष्ण बहादुर खड्का थिए । जो अहिले पनि अध्यक्ष नै छन् । ०५८ मा त्यस पार्टीको केन्द्रिय परिषद् सदस्य र प्यूठानको सचिवालय सदस्य भएर एमसीले काम गरेका थिए । ०५९ सालमा मसाल विभाज भएर तीन टुक्रा भयो । मोहनविक्रम सिंह, नारायणकाजी श्रेष्ठ र रामसिंह श्रीसको नेतृत्वमा पार्टी टुक्रियो । त्यसबेला एमसी रामसिंह श्रीसको नेतृत्वमा सामेल भए । ऋषि कट्टेल नेतृत्वको नेकपा एकीकृतसँग उनी जोडिए । त्यस पार्टीको एमसी पोलिटब्यूरो सदस्य भएर समेत जिम्मेवारी पुरा गरे । ०७१ मा नेकपा एकीकृत पनि मोहन वैद्य नेतृत्वको नेकपा क्रान्तिकारी माओवादी भयो । त्यस पार्टीको उनी केन्द्रिय सदस्य भए । ०७२ देखि ०७५ सम्म उनी फेरी नेकपा माओवादी केन्द्रको पोलिटब्यूरो सदस्य भएर जिम्मेवारी निर्वाह गरे । एमाले र माओवादी केन्द्र मिलेर बनेको नेकपाको एमसी लुम्बिनी प्रदेश कमिटी सचिवालय सदस्य भए । हाल उनी नेकपा माओवादी केन्द्र प्यूठानको संयोजक छन् । एमसी पूर्वशिक्षक हुन् । निमावी तहको स्थायी शिक्षक पदबाट उनी २०५४ साल जेठ मा गाउँकै बलभद्र माध्यमिक विद्यालय बाँदीकोटबाट अवकाश भए । शिक्षणको क्रममा उनले बाँदीकोटसहित तुषारा, स्याउलीवाङ, नारीकोट र बाग्लुङको बोहोरा गाउँमा पुगेका हुन्।"
स्थानीय तह निर्वाचन : उपेन्द्रको गृहनगरमा गठबन्धनलाई कठिन,"विराटनगर : प्रदेश १ को एउटा मात्रै महानगरपालिका विराटनगर जनता समाजवादी पार्टी (जसपा)का अध्यक्ष उपेन्द्र यादवको गृहनगर हो । विराटनगर१४ मा उनको मतदाता नामावलीमा नाम छ । अबको स्थानीय तह निर्वाचनमा पनि उनै उपेन्द्रका छोरा अमरेन्द्र यादव विराटनगर महानगरमा उपमेयरको उम्मेदवार छन् । सत्तारुढ गठबन्धनबाट मेयरमा कांग्रेसका नागेश कोइराला र उपमेयरमा अमरेन्द्रको उम्मेदवारी परेको छ । १९ वटा वडाको वडाध्यक्षमा गठबन्धन भएको छैन । सत्तारुढ गठबन्धनआवद्ध दलहरुले वडाध्यक्षमा आआफ्नै उम्मेदवार उठाएका छन् । महानगरको उम्मेदवारीले नेकपा (माओवादी केन्द्र) र नेकपा (एकीकृत समाजवादी)लाई भने गठबन्धनभन्दा बाहिर पुर्याएको छ । गठबन्धनअनुसार माओवादी र समाजवादीले मेयर तथा उपमेयरमा कांग्रेस र जसपालाई सघाउनुपर्ने छ । तर उनीहरुलाई भने सघाउने वातावरण बनेन । अमिल्दो चुनावी गठबन्धनभित्र चरम असन्तुष्टि पैदा भएको छ । निर्वाचन अभियान गठबन्धनभित्रबाट आआफ्नै हिसाबले चलिरहेको छ । जसको प्रभाव आगामी वैशाख ३० गते हुने स्थानीय तह निर्वाचनमा देखिने आंकलन गरिएको छ । उपेन्द्रकै गृहनगरमा गठबन्धनलाई कठिन हुने अवस्था बनेको नेताहरु बताउँछन् । मेयरकै टिकटको विषयलाई लिएर कांग्रेसभित्रको वातावरण सहज बनेको छैन । मेयरमा केन्द्रीय नेताहरु अमृत अर्याल, डिला संग्रौला, निवर्तमान मेयर भीम पराजुलीलगायत आकांक्षी थिए । तर टिकट पार्टीका जिल्ला उपसभापति नागेशले पाए । अहिले पराजुली लगायतका नेताले चुनावी अभियानमा सक्रियता देखाएका छैनन् । पार्टीभित्र लामो समयदेखि योगदान दिएका अन्यलाई पाखा लगाउँदै छोरालाई उम्मेदवार बनाएकोमा धेरैको असन्तुष्टि छ । गठबन्धनको प्रतिस्पर्धी मानिएको एमालेबाट सागर थापा मेयर र शिल्पा निराला कार्की उपमेयरको उम्मेदवार छन् । विराटनगरमा चुनाव जित्ने कुरालाई गठबन्धन र एमालेले आआफ्नो प्रतिष्ठाको विषय बनाएका छन् । बढ्दो असन्तुष्टिसँगै पार्टी सभापति शेरबहादुर देउवासहितका नेताहरुलाई झिकाएर यसअघि विराटनगरमा कांग्रेसले चुनावी सभाको आयोजना गरेको थियो । विराटनगरको मेयर र उपमेयरमा गठबन्धनका उम्मेदवारलाई जसरी पनि जिताउनुपर्नेमा जोड दिएका नेताहरुले वडाको विषयमा बोलेनन् । उक्त सभामा सत्ता साझेदार माओवादी, एकीकृत समाजवादीका नेता उपस्थित थिएनन् । जसपाका तर्फबाट उपमेयरका उम्मेदवार अमरेन्द्र मात्रै उपस्थित थिए । मेयरकै टिकटको विषयलाई लिएर कांग्रेसभित्रको वातावरण सहज बनेको छैन । मेयरमा केन्द्रीय नेताहरु अमृत अर्याल, डिला संग्रौला, निवर्तमान मेयर भीम पराजुलीलगायत आकांक्षी थिए । तर टिकट पार्टीका जिल्ला उपसभापति नागेशले पाए । अहिले पराजुली लगायतका नेताले चुनावी अभियानमा सक्रियता देखाएका छैनन् । अर्कोतिर जसपाका प्रभावशाली नेता उमेश यादवले मेयर र माओवादी नेतृ नमिता न्यौपानेले उपमेयरमा स्वतन्त्र उम्मेदवारी दिएका छन् । २०७४ सालको निर्वाचनमा पार्टीको गठबन्धनअनुसार मेयरमा यादव र उपमेयरमा न्यौपाने उठेका थिए । सम्मानजनक मत ल्याउँदै उनीहरु क्रमस तेस्रो र दोस्रो पोजिसनमा रहे । कांग्रेसका भीम पराजुली मेयर र इन्दिरा कार्की उपमेयरमा विजयी बने । विराटनगर महानगरमा गठबन्धनबाट उपमेयर उम्मेदवार अमरेन्द्र यादव। तस्बिर : अन्नपूर्ण अहिले पार्टीबाट विद्रोह गरेर स्वतन्त्र उम्मेदवारी दिएका यादव र न्यौपाने दुवैले चुनाव चिन्ह 'लालटिन' पाएका छन् । गठबन्धन गरेर चुनावमा होमिएको सत्ता साझेदारलाई विद्रोही उम्मेदवारले संकटमा पार्नसक्ने आकलन गरिएको छ । यादव मधेसी समुदायमा लोकप्रिय छन् । न्यौपाने राजनीतिक रूपमा परिपक्व मानिन्छिन् । माओवादीले पनि जसपालाई उपमेयर जित्न नदिन आन्तरिक हिसाबमा न्यौपानेलाई खडा गरेको भनेर गठबन्धनभित्र अविश्वास पैदा भएको छ । माओवादीका नेता कार्यकर्ता सामाजिक सञ्चालदेखि खुलेआम रूपमा न्यौपानेलाई भोट मागिरहेका छन् । गठबन्धनभित्र कांग्रेसको भोट काट्न स्वतन्त्रका नाममा अर्को उम्मेदवार उठाएको आरोप जसपाले खेपिरहेको छ । माओवादीले पनि जसपालाई उपमेयर जित्न नदिन आन्तरिक हिसाबमा न्यौपानेलाई खडा गरेको भनेर गठबन्धनभित्र अविश्वास पैदा भएको छ । माओवादीका नेता कार्यकर्ता सामाजिक सञ्चालदेखि खुलेआम रूपमा न्यौपानेलाई भोट मागिरहेका छन् । गठबन्धनका नाममा महिलालाई उम्मेदवार हुनबाट बञ्चित गरेको भनेर कांग्रेसकै महिला नेतृहरु असन्तुष्ट छन् । असहमति जनाउँदै उनीहरु यसअघि विराटनगरस्थित पार्टीको प्रदेश १ कार्यालय घेर्न पुगे । महिलाको राजनीतिक योगदानमा अवमूल्यन गरेको भनेर प्रदर्शन र नाराबाजी गरे । परिवारवाद हाबी गराउँदै उपमेयरमा उपेन्द्रका छोरालाई उठाएको, उम्मेदवारीमा महिलाको अधिकार खोसिएको, चुनावी तालमेल न्यायपूर्ण र प्रभावकारी नभएको, गुटगत राजनीतिको प्रभाव, टिकट वितरणलाई पारदर्शी नबनाइएको, स्वतन्त्र उम्मेदवार खडा गरेको लगायतका असन्तुष्टिमा गठबन्धन रुमलिएको छ । असन्तुष्टिकै आन्तरिक समस्याका कारण गठबन्धनलाई चुनाव जित्न गाह्रो पर्नसक्ने राजनीतिक विश्लेषक शान्तिराम भण्डारी बताउँछन् । गठबन्धनमा इमान्दारिता देखिँदैन । गठबन्धन दलको भोट नै स्वतन्त्र वा अर्कै पार्टीका उम्मेदवारलाई जाने अवस्था बन्दै छ । वडासम्म तालमेल नभएका कारण गठबन्धनभित्र एकले अर्कालाई सहयोग गर्ने वातावरण बनेको देखिँदैन,उनले भने, पछिल्लो परिस्थिति हेर्दा स्वतन्त्र भनिएका उम्मेदवारलाई अघोषित रूपमा सम्बन्धित दलबाटै उम्मेदवार बनाएको पाइन्छ । गठबन्धनभित्र एकबाट अर्को दललाई भोट पर्ने सम्भावना कमजोर छ । आफ्ना उम्मेदवार उठाएको वडाबाहेक टाउको (मेयरउपमेयर)लाई भोट माग्दैनौं भनेर नेता कार्यकर्ताले खुलेआम भनिरहेका छन् । कांग्रेस विराटनगरका सभापति दीपक चापागाईं गठबन्धनभित्र एकमत रहेकाले चुनाव जित्ने कुरामा शंका गर्न आवश्यक नरहेको बताउँछन् । गठबन्धन एक ढिक्का भएर चुनावी अभियानमा होमिएको उनको भनाइ छ । गठबन्धन दलबीच सहमति भइसकेका कारण अभियानले उत्साहित बनाएको चापागाईंले बताए । प्रभावकारीता बुझाउन नसक्दा र तालमेलको दायरा फराकिलो नपारिँदा चुनाव जित्न गठबन्धनलाई मुस्किल हुने देखिएको भण्डारी बताउँछन् । विराटनगर कांग्रेसको राम्रो पकड भएको ठाउँ हो । यसअघि अरुले गठबन्धन गर्दा पनि एक्लै मैदानमा गएर कांग्रेसले चुनाव जितेको थियो,' उनले भने, 'तर अहिले गठबन्धनका कारण कांग्रेसभित्रकै अवस्था तनावपूर्ण बनेको छ । असन्तुष्टले विकल्प रोजिदिए भने उसलाई घाटा हुनसक्छ । कांग्रेसको गढमा गठबन्धनबाटै बागी उम्मेदवार भएका कारण प्रतिस्पर्धी एमालेले आशा गर्ने ठाउँ धेरै रहेको भण्डारी बताउँछन् । जसपाका मोरङ अध्यक्ष राजकुमार यादव भने विराटनगरमा गठबन्धनको विकल्पै नभएको बताउँछन् । मेयर र उपमेयर दुवै पदमा गठबन्धनका उम्मेदवार विजयी हुन्छन् । विराटनगरमा कांग्रेस र जसपाको राम्रो पडक छ, उनले भने, दुवै दलको संयुक्त चुनावी अभियान चलिरहेको छ । गठबन्धनमा अरु दल पनि भएकाले चुनाव जित्न गाह्रो छैन । कांग्रेस विराटनगरका सभापति दीपक चापागाईं गठबन्धनभित्र एकमत रहेकाले चुनाव जित्ने कुरामा शंका गर्न आवश्यक नरहेको बताउँछन् । गठबन्धन एक ढिक्का भएर चुनावी अभियानमा होमिएको उनको भनाइ छ । गठबन्धन दलबीच सहमति भइसकेका कारण अभियानले उत्साहित बनाएको चापागाईंले बताए । माओवादी विराटनगरका सहइन्चार्ज भोगेन्द्र यादवले गठबन्धन गरिए पनि आफ्नो पार्टीलाई न्याय नभएको बताए । मेयर र उपमेयरमा अरुलाई सघाउने भनिए पनि वडामा समेत आफूहरुले साथ नपाएको उनको भनाइ छ । एकीकृत समाजवादीका पोलिटब्युरो सदस्य महेश रेग्मीले केन्द्रीय ढाँचाअनुसार एकीकृत समाजवादीसँग कतै पनि तालमेल नभएको बताए । तर गठबन्धनका उम्मेदवार जिताउन सहयोग गर्ने उनको भनाइ छ ।"
ओलीको पालामा काण्डैकाण्ड : कांग्रेस,"काठमाडौं : नेपाली कांग्रेसले एमाले नेतृत्वको सरकारको पालमा काण्डैकाण्ड भएको बताएको छ । कांग्रेसले सोमबार पत्रकार सम्मेलनमार्फत् केपी शर्मा ओली नेतृत्वको सरकारले जनतालाई सेवा दिने भन्दा पनि काण्डै काण्ड मच्चाएको आरोप लगाएको हो। कांग्रेस प्रवक्ता डाप्रकाशशरण महतले ओलीको पालामा काण्डैकाण्ड भएको आरोप लगाएका। उनले भने, 'ओलीको पालामा काण्डै काण्ड भए । संसद विघटन काण्ड, ओम्नी काण्ड उहाँको पालामा । ३३ किलो सुन काण्ड, सिण्डीकेट काण्ड, गुठी विधेयक काण्ड, बुढी गण्डकी काण्ड, रेलवे काण्ड । प्रवक्ता महतले कांग्रेसले झुटो राजनीति नगर्ने बताए । महतले भने, 'ओली प्रचार गर्न सिपालु छन् । हुँदै नभएका कुरा भएजस्तो, आफूले गरेजस्तो गर्छन् । हामीले झुटो राजनीति गर्दैनौं । यहि फरक छ कांग्रेस र एमालेमा ।' नेता महतले ओलीले झुटोमाथि झुटो बोलेको बताए । 'स्थानीय नीकायलाई कमजोर गर्ने उहाँ(ओली जी)को व्यवहार रहँदै आएको छ । ओली झुटमाथि झुट बोल्छन्। कांग्रेसको नीति र कार्यक्रम छैन भने ओलीले । कसले ५२ प्रतिशत रहेको गरिबी १७ प्रतिशतमा झारेको ?,'उनले भने।"
कञ्चनजंघा आरोहणका क्रममा भारतीय नागरिकको मृत्यु,"ताप्लेजुङ : कञ्चनजंघा हिमाल आरोहणका क्रममा एक भारतीय नागरिकको मृत्यु भएको छ । मृत्यु हुनेमा ५२ वर्षीय नारायणम् आईयर रहेका छन् । आरोहणका क्रममा उनको ८ हजार २ समय मिटर उचाइमा पुग्दा मृत्यु भएको जिल्ला प्रहरी कार्यालय ताप्लेजुङका सूचना अधिकारी प्रहरी निरीक्षक कुशाराम कार्कीले जानकारी दिए । उनी पायोनियर एड्भेन्ञ्चर प्रालिबाट हिमाल आरोहणमा गएका थिए । सो कम्पनीका कार्यकारी निर्देशक निमेष कार्कीका अनुसार उनको शवलाई उद्धारका लागि ६ जना शेर्पाको टोली परिचालित भइसकेको छ । 'हाम्रो ६ जना शेर्पाको टोली खटिएको छ । मौसमले साथ दिए तीन दिनभित्रमै तल ल्याइसक्छौं,' उनले भने । ८ हजार ५ सय ८६ मिटर अग्लो कञ्चनजंघा हिमालको आरोहणका लागि पायोनियर एड्भेन्चरबाट यसवर्ष १४ जना आएका थिए । त्यसमध्ये ६ जनाले सफल आरोहण गरिसकेका छन् ।"
प्रदेश १ स्थानीय सरकारको ५ वर्ष : ४८ जनप्रतिनिधिविरुद्ध मुद्दा,"विराटनगर : २०७४ सालमा निर्वाचन भएर स्थानीय सरकार बनेपछिको ५ वर्षको समयसीमा सकिन अब केही दिन मात्रै बाँकी छ । स्थानीय तहको निर्वाचनबाट निर्वाचित भएका जनप्रतिनिधिको कार्यकाल पनि सकिदै छ । नयाँ जनप्रतिनिधि चयनका लागि वैशाख ३० गते स्थानीय तह निर्वाचन हुँदैछ । ५ वर्षे कार्यकाल पूरा नहुँदै अर्को पटक पनि जनप्रतिनिधि बन्ने दौडमा रहेकाहरु राजीनामा दिएर पुनः उम्मेदवार बनेर चुनावी मैदानमा देखिएका छन् । केही अहिले पनि बहालवाला छन् । यो अवधिमा जनप्रतिनिधि विभिन्न खालका विवादमा मुछिए । केहीमाथि योजनाको रकममा भ्रष्टाचार गरेको देखि लिएर नातावादमा अल्झिएको आरोप पनि लाग्यो । स्थानीय तहमा कर्मचारीका रूपमा कार्यकर्ता र आफन्त एवं परिवारका सदस्य भर्ति गरेको आरोप सबैभन्दा धेरै जनप्रतिनिधिले खेप्नु पर्यो । केहीको बाहेक समग्रमा जनप्रतिनिधिको कार्यकाल विवादरहित बन्न सकेन । पछिल्लो ५ वर्षको अवधिमा प्रदेश १ मा जनप्रतिनिधिहरु विभिन्न अपराधमा पनि मुछिए । प्रतिवादी बनाएर ४८ जनाविरुद्ध फौजदारी कसुरमा मुद्दा चलाइयो । अपराधिक घटनामा मुछिएका ४६ पुरुष र २ जना महिला जनप्रतिनिधिविरुद्ध प्रहरीले विभिन्न कसुरमा मुद्दा चलाएको हो । फौजदारी कसुरमा मुद्दा चलाइएकामध्ये २८ जना पक्राउ परेको र २० जना अझै फरार रहेको प्रहरीको तथ्यांकले देखाएको छ । प्रदेश १ प्रहरी कार्यालय विराटनगरका प्रवक्ता एसपी नवीनराज राईका अनुसार अपराधमा मुछिएर कानुनी विवादमा परेकामध्ये पालिकाका प्रमुख २ जना, उपप्रमुख १ र वडाध्यक्ष २१ जना तथा अन्य वडा सदस्य छन् । जनप्रतिनिधिविरुद्ध विभिन्न अपराधसँग सम्बन्धित ४५ वटा मुद्दा दर्ता भएको जानकारी उनले दिए । १ सय ३७ वटा स्थानीय तह रहेको प्रदेश १ मा १ महानगरपालिका, २ उपमहानगरपालिका, ४६ नगरपालिका र ८८ वटा गाउँपालिका छन् । प्रदेशमा १ हजार १ सय ५७ वटा वडा छन् । प्रदेशमा २०७४ सालमा निर्वाचित जनप्रतिनिधिको संख्या ६ हजार ५९ रहेको छ । कर्तव्य ज्यान, ज्यान मार्ने उद्योग, जबरजस्ती करणी, नागरिकता ऐन, जुवा एवं सट्टाबाजी, अभद्र व्यवहार, ठगी, सार्वजनिक शान्तिविरुद्धको कसूर, सरकारी छाप दस्तखत किर्ते, गर्भपतन, गैरकानुनी भेला, बहुविवाह, हातहतियार खरखजना, लागुऔषध, बालविवाह, अपहरण तथा शरीर बन्धकलगायतका शीर्षकमा जनप्रतिनिधिविरुद्ध मुद्दा चलेको एसपी राईले बताए । मुद्दा चलाइएकामध्ये केहीले अदालतबाट सफाइ पाएका छन् । केही मुद्दा अदालतमा विचाराधीन छन् । कतिपय जनप्रतिनिधि दोषी ठहर पनि भएका छन् । सबैभन्दा धेरै नागरिकता ऐनअन्तर्गत ६ वटा मुद्दा दर्ता भएका छन् । प्रदेशमै सबैभन्दा धेरै सुनसरीमा १३ जना जनप्रतिनिधि कानुनी विवादमा परेको प्रहरीको रेकर्डमा उल्लेख छ । त्यसबाहेक मोरङ, झापा, ताप्लेजुङ, संखुवासभा, पाँचथर, तेह्रथुम, ओखलढुंगा, भोजपुर, धनकुटासमेतका जिल्लामा जनप्रतिनिधिविरुद्ध मुद्दा दर्ता भएको छ । गाउँपालिका राष्ट्रिय महासंघ प्रदेश १ का सचिव एवं सुनसरीको बर्जु गाउँपालिकाका निवर्तमान अध्यक्ष रघुनन्दन चौधरी अपराधिक घटनामा जनप्रतिनिधि मुछिनु कानुनी र सामाजिक हिसाबमा पनि गलत भएको बताउँछन् । 'जनताले विश्वास गरेर जिताएका जनप्रतिनिधिले कानुन उल्लंघनमा अग्रसर हुनु सरासर गलत हो । जनप्रतिनिधि अपराधमा संलग्न हुनु वा उनीहरुमाथि अपराधको आरोप लाग्नु कानुनी राज्यको खिलाप र विधिको शासनविरुद्ध हो,' उनले भने, 'अपराध गर्ने जोकोहीलाई उन्मुक्ति दिन हुँदैन । एकदुईजनाले गलत काममा संलग्न हुँदा र कानुनको बर्खिलाप गरिदिँदा सबै जनप्रतिनिधिको बदनाम भयो । अपराधिक घटनामा देखिने संलग्नताले समाजमा जनप्रतिनिधिको छवि बिग्रदै गएको चौधरीले बताए । 'सार्वजनिक पद धारण गरेको व्यक्तिले धेरै कुरामा विचार पुर्याउनुपर्छ,' उनी भन्छन्, 'गलत गतिविधिले जनप्रतिनिधिको सामाजिक छवि राम्रो बनाउँदैन ।' अपराधमा जनप्रतिनिधिको संलग्नता स्वीकार गर्न र त्यसमा सहमत हुन नसकिने चौधरीले स्पष्ट पारे । समाजशास्त्री डिल्ली प्रसाईं जनताले मानेका र अभिभावकका रूपमा बुझेका जनप्रतिनिधि पदको दुरुपयोग गर्दै अपराधमा संलग्न हुनु दुःखद् भएको बताउँछन् । 'विकासका मुद्दाको अतिरिक्त केही कानुनी र केही सामान्य विषयलाई सम्बोधन गर्ने निकाय स्थानीय सरकार हो,' उनले भने, 'त्यही सरकारमा रहेकाहरु अपराधमा संलग्न भइदिँदा समाजले सही दिशा लिन सक्दैन । पदीय जिम्मेवारीको हेक्का नराखिकन अपराधिक घटनामा प्रत्यक्ष वा अप्रत्यक्ष ढंगले संलग्न हुनु भनेको जिम्मेवारी, जवाफदेहिता र जनताप्रतिको दायित्व जनप्रतिनिधिले पूरा गर्न नसकेको रूपमा बुझ्नुपर्ने प्रसाईं बताउँछन् । 'जनप्रतिनिधि पनि यही समाजमा मानिस हुन् । केही गल्ती हुनु स्वभाविक हो,' उनले भने, 'तर अपराधमै संलग्न हुँदा जनप्रतिनिधि र उनीहरुको जिम्मेवारीमाथि प्रश्न उठ्छ । कानुनको बर्खिलाप गर्नेलाई सामान्य नागरिकलाई जस्तै कारबाही हुनुपर्छ । उनले कुनै अपराधिक आरोप लाग्नुभन्दा लाग्न नदिनु ठूलो कुरा हुने बताए । अपराधको संलग्नताले यसअघि कस्ता जनप्रतिनिधि चयन गरियोभन्ने प्रष्ट हुन्छ,' समाजशास्त्री प्रसाईंले भने, 'अबको निर्वाचनमा कुनै पनि आरोप नलागेका, स्वच्छ छवि भएका, निस्कलंक, अनुशासित र नैतिकवान व्यक्तिलाई जनप्रतिनिधि बनाउनेतर्फ सबैको ध्यान जान जरुरी छ । कानुनी र सामाजिक रूपमा विवादित बनिसकेका धेरै व्यक्तिहरु अहिले पनि जनप्रतिनिधि हुनलाई उम्मेदवार बनेको उनको भनाइ छ । विभिन्न अपराधमा संलग्न भएको ट्याग लागेर अदालतबाट धरौटी वा तारेखमा छुटेकाहरु अहिले पनि उम्मेदवार बनेको देख्न र सुन्न पाइन्छ,प्रसाईंले भने, फेरि उनीहरुले नै चुनाव जिते भने समाजलाई कुन बाटोतर्फ लैजान्छन् भन्ने कुरा मतदाताले हेक्का राख्नुपर्छ ।उम्मेदवारको विगतको आनीबानी र व्यवहार तथा उनीहरुसँग जोडिएका घटनाले पनि धेरै कुरा थाहा हुने हुँदा असल व्यक्तिलाई जनप्रतिनिधि चयन गर्नेतर्फ मतदाताले ध्यान दिनुपर्ने उनको सुझाव छ । यसअघिका जनप्रतिनिधिले अपेक्षा गरेअनुसार काम गरेनन् र विभिन्न विवादमा मुछिएभन्ने जनगुनासो धेरै छ । केहीले राम्रा काम पनि गरेका छन्, प्रसाईंले भने, अबको निर्वाचनलाई राम्रा जनप्रतिनिधि छान्ने एउटा अवसरका रूपमा सबैले सदुपयोग गर्नुपर्छ । नैतिकता र चरित्रसँग जोडिएका विषयले व्यक्तिगत छविलाई असर गर्ने हुँदा कानुनविपरीतका गतिविधि जनप्रतिनिधिदेखि लिएर कसैले पनि गर्न नहुने उनको भनाइ छ । प्रदेश १ प्रहरी प्रमुख डीआईजी अरुणकुमार बीसीले सामान्यदेखि लिएर गम्भीर प्रकृतिका अपराधमा पनि जनप्रतिनिधि मुछिएको बताए । 'सही नेतृत्व दिएर समाजको अगुवाई गर्ने जिम्मेवारी पाएको व्यक्ति अपराधमा मुछिनुले राम्रो सन्देश जाँदैन । जनताले धेरै कुराको अपेक्षा गरेका जनप्रतिनिधिलाई अपराधमा संलग्न भएका कारण हिरासतमा लिनुपर्ने र प्रतिवादी बनाएर मुद्दा चलाउनुपर्ने अवस्था आउनु दुःखद् हो,' उनले भने । अपराधिक घटनामा मुछिएका जनप्रतिनिधिलाई कानुनअनुसार कारबाही अघि बढाइएको बीसीले बताए । 'गलत गर्ने कसैलाई पनि उन्मुक्ति दिइएको छैन । प्रहरीले कानुनअनुसार कारबाही अघि बढाउँछ, 'उनले भने, कानुनको बर्खिलाप गर्ने छुट कसैलाई छैन । कानुनविपरित जानेलाई कुनै पनि दबाब र प्रभावमा नपरिकन कारबाहीको दायरामा ल्याइनेछ ।"
प्रजातन्त्रको रक्षा गर्न गठबन्धन,"पोखरा : प्रधानमन्त्री तथा नेपाली कांग्रेसका सभापति शेरबहादुर देउवाले एमाले अध्यक्ष केपी शर्मा ओलीका कारण प्रजातन्त्र खतरामा रहेको बताएका छन्। पोखरामा आइतबार गठबन्धनको चुनावी सभालाई सम्बोधन गर्दै प्रधानमन्त्री देउवाले ओली जी प्रजातन्त्रको खिलाफमा हुनुहुन्छ भन्दै प्रजातन्त्रको रक्षा, स्थायित्व र स्थिरताका लागि गठबन्धन दललाई निर्वाचनमा मतदान गर्न अनुरोध गरे। गठबन्धन बचाउन पोखरा महानगरपालिकाको मेयर, उपमेयरलगायत सबै पदमा गठबन्धनका उम्मेदवारलाई मतदान गर्न देउवाले अनुरोध गरे। गठबन्धनबाट सबैभन्दा धेरै फाइदा कांग्रेसलाई भएको उनले सुनाए। गठबन्धनकै कारण आफ्नो पार्टी सरकारमा रहेको र मुख्यमन्त्री पनि गठबन्धनबाटै पाएको उनले सुनाए। प्रजातन्त्रको रक्षाका लागि गठबन्धनलाई भोट दिनुपर्नेमा उनले जोड दिए। देशभर ६ वटा महानगरमध्ये तीनवटा महागरमा आफ्नो पार्टीका र तीनवटामा अरू गठबन्धन दलहरूले पाएको पनि उनले सुनाए। नेकपा माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहाल प्रचण्डले मुलुकमा फेरि अर्को राजनीति दुर्घटनाको खतरा रहेको भन्दै त्यसको बचाउमा गठबन्धन बनेको दाबी गरे। यसैले स्थानीय तहको निर्वाचन मात्र हैन, प्रदेश र संघको चुनावमा पनि गठबन्धन अघि बढ्ने उनले सुनाए। नेकपा (एकीकृत समाजवादी) का अध्यक्ष एवं पूर्वप्रधानमन्त्री माधवकुमार नेपालले कुनै पनि दलले दम्भ राखे केपी ओलीको हालत हुने बताए। अध्यक्ष नेपालले दक्षिणपन्थी, प्रगतिगामी गठबन्धनविरुद्ध यो गठबन्धन बनाएर सही निर्णय लिएको सुनाए। कांग्रेसका वरिष्ठ नेता रामचन्द्र पौडेलले अहिलेको गठबन्धन ओली प्रवृत्तिविरुद्धको गठबन्धन भएकोले देशैभर गठबन्धन पक्षमा माहोल आएको दाबी गरे । कार्यक्रममा पोखराको मेयरका प्रत्यासी धनराज आचार्यले म नभै हामी भन्ने भावनाका साथ पोखराको समृद्धि र विकासमा लाग्ने बताए। उपमेयरका उम्मेदवार कोपिला रानाभाटले महानगरमा भएको भ्रष्टाचार न्यूनीकरण गर्ने र आफूले कहिल्यै पनि भ्रष्टाचार नगर्ने प्रतिबद्धता व्यक्त गरिन्।"
माओवादी केन्द्रलाई यथास्थितिमै रुमल्लिन रहर र छूट छैन : प्रचण्ड,"काठमाडौं : नेकपा (माओवादी केन्द्र) अध्यक्ष पुष्पकमल दाहाल 'प्रचण्ड'ले यथास्थितिमै रुमल्लिन रहर र छूट नभएको बताएका छन्। सोमबार एक सन्देशमार्फत उनले नेपाली जनताका अधुरा सपना पूरा गर्दै समृद्ध नेपालको निर्माणतर्फ अघि बढ्न आह्वान गरेका छन्। उनले सिंहदरबार केन्द्रित अधिकार जनताको घर दैलोमा स्थापित गराउन स्थानीय तहको आसन्न निर्वाचन सामाजिक न्यायसहितको समृद्ध नेपाल निर्माणका लागि कोशेढुंगा बनोस् भन्ने शुभकामना व्यक्त गरेका छन् । प्रचण्डले प्रतिगामी तत्वहरुले संविधान र ऐतिहासिक उपलब्धिविरुद्ध ठूलो षड्यन्त्र गरिरहेको दाबी गरे। यतिखेर संघीयता र समावेशी समानुपातिक प्रतिनिधित्व विरोधी तथा उत्पीडित, उपेक्षित जनता अधिकार सम्पन्न भएको नरुचाउने प्रतिगामी तत्वहरुले संविधान र ऐतिहासिक उपलब्धि विरुद्ध ठूलो षड्यन्त्र गरिरहेका छन् । त्यसैले हामीले निर्वाचनलाई संविधान र संघीय लोकतान्त्रिक गणतन्त्रको रक्षाका लागि अग्रगमन र प्रतिगमनको लडाइँको रुपमा लिएका छौं। विज्ञप्तिमार्फत उनले भने, हामीले साँचो अर्थमा खोजेको संघीयता, समावेशी समानुपातिक प्रतिनिधित्व र सामाजिक न्याय अझै पनि जनताले अनुभूति गर्न सकेका छैनन् । त्यसैले स्थानीय तहलाई अधिकार सम्पन्न तुल्याउँदै स्थानीय विशेषतामा आधारित विकास, शिक्षास्वास्थ्य, रोजगारीको सुनिश्चितता मार्फत सामाजिक न्यायसहितको समृद्धि हासिल गर्ने चुनौती हाम्रो सामु छ । कृषिमा अनुदानमार्फत् उत्पादन, किसान पेन्सन, औद्योगिकरण तथा ग्रामिण आत्मनिर्भर अर्थतन्त्रबाट रोजगारी, सबैखाले शोषण र विभेदको अन्त्य, विदेशमा रगतपसीना चुहाउने अवस्था नहटाई साँचो अर्थमा लोकतन्त्रको अनुभूति जनताले गर्न नसक्ने उनको भनाई छ। इतिहासले माओवादीलाई जिम्मेवारी सुम्पिएको बताउँदै उनले गठबन्धनका उम्मेदवारलाई जिताउन आह्वान गरे।"
सबै जिल्लामा पुग्यो निर्वाचन सामग्री,"काठमाडौं : निर्वाचन आयोगले यही वैशाख ३० गते हुने स्थानीय तह निर्वाचनको सम्पूर्ण तयारी पूरा गरेको छ। मतपत्र र अन्य सामग्री व्यवस्थापन गरी अधिकृतमार्फत सबै जिल्ला पठाइएको प्रमुख आयुक्त दिनेश थपलियाले बताए। आयोगका सहायक प्रवक्ता सूर्यप्रसाद अर्यालका अनुसार सबै कर्मचारीहरू २७ गतेसम्म मतदान केन्द्रमा पुग्ने छन्। २८ र २९ गते सर्वदलीय बैठक गर्ने मतदान केन्द्रको निर्माण गर्ने, नयाँ मतदाता परिचयपत्र वितरण गर्नेछ। वितरण गर्दा आएका नयाँ मतदातालाई मतदान अधिकृतको टोलीले आवश्यक मतदान गर्ने तरिका सिकाउनेछन्। बिहान ७५ बजेसम्म मतदान हुनेछ। गाउँपालिका अध्यक्ष, उपाध्यक्ष सबै वडाका ११ जना वडाअध्यक्ष, सबै वडाका ४४ जना वडा सदस्य नगर महानगरको हकमा प्रमुख उपप्रमुख वडाध्यक्ष र वडा सदस्य गरी ७५३ वटा स्थानीय तहबाट ३५ हजार २ सय २१ उम्मेदवार निर्वाचित हुनेछन्। १ करोड ९४ लाख मतपत्र आयोगले निर्धारण गरेअनुसार १ करोड ९४ लाख मतपत्र छापे पनि यसपटक स्वतन्त्र उम्मेदवार धेरै उठेकाले पूर्वअनुमानले नपुग्ने अवस्था आएको सहायक प्रवक्ता अर्यालले बताए। ४३ वटा स्थानीय तहमा स्वतन्त्र उम्मेदवारको ठूलो संख्या भएकोले मतपत्र कम भएको छ। यसका लागि ती स्थानीय तहमा निर्वाचन चिह्न दिएर सकेपछि प्राप्त निर्वाचन चिह्नको विवरणअनुसार १३ लाख ४ हजार थप मतपत्र छाप्नुपरेको छ, उनले भने। यसैगरी आयोगले सुरक्षा निर्देशिका पारित गरेको छ। जसमा सारभूत र आधारभूत सुरक्षा व्यवस्थापनका विधिहरू समेटिएका छन्। अर्याल भन्छन्, भयमुक्त वातावरण निर्माण गर्ने जिम्मेवारी सरकारको हो। नेपाल प्रहरी, नेपाली सेना शसस्त्र प्रहरी राष्ट्रिय अनुसन्धान विभागलाई परिचालन गरी आवश्यक मजबुत सुरक्षा व्यवस्था मिलाउनेमा आयोग ढुक्क छ। एउटै मतदान केन्द्रले पुग्दैन एउटा मतदान स्थलमा कम्तिमा एउटा केन्द्र हुन्छ। त्यहाँ हजारभन्दा बढी भए एउटै मतदान केन्द्रले पुग्दैन। त्यहा संख्याको आधार ३४ वटा पनि हुन सक्छ। १० हजार ७ सय ५६ मतदान स्थलमा २१ हजार ९ सय ५५ मतदान केन्द्र रहेको अर्यालले बताए। मतदाता संख्या बढेकोले मतदान स्थल पनि बढेको उनको भनाइ छ। २०७४ मा मतदाता संख्या १ करोड ४० लाख मतदाता थिए। अहिले १ करोड ७७ लाख ३३ हजार ७ सय २३ मतदाता रहेको अर्यालले बताए। ३५ हजार २२१ पदका लागि मतदान मतपत्र : १ करोड ९४ लाख मतदान केन्द्र : २१ हजार ९५५ मतदान स्थल : १० हजार ७५६ २०७४ मा मतदाता : १ करोड ४० लाख २०७९ मा मतदात : १ करोड ७७ लाख ३३ हजार ७२३ पूर्वाधार व्यवस्था : सबै मतदान केन्द्रमा कर्मचारी संयन्त्र परिचालन : करिब २ लाख अन्य राष्ट्रबाट भएा सहयोग अघिल्ला निर्वाचनहरूमा छिमेकी राष्ट्रहरूबाट सहयोग हुने गरेकोमा यसपटक कतैबाट सहयोग नआएको अर्यालले बताए। सबै सहयोग व्यवस्था नेपाल सरकारबाटै भएको छ। यसपटक कुनै वैदेशिक सहयोग प्राप्त छैन। सुरुमा एकपटक सहयोग आह्वान गरेका थियौं। पछि दोहोर्याएर मागेनौं। सरकारले नै निर्वाचन गर्न बजेट दिएपछि दोहोर्याएर मागिएन, उनले भने। उनका अनुसार विशेष गरी स्टेसनरी सामानहरू मित्र राष्ट्र चीनबाट प्राप्त हुन्थ्यो। भारतबाट पर्याप्त मात्रामा सुरक्षाकर्मीहरूको सवारीसाधन निर्वाचन सामग्री ओसरपसारका लागि सवारीसाधन आउने गर्थे। केही छपाइ मेसिन यूएसबाट र केही मतपेटिका जापान सरकारबाट प्राप्त हुन्थ्यो। अहिले पनि जनशक्तिको क्षमता अभिवृद्धिका लागि र आइफेस नेपालबाट ४ करोड तालिम यूएनडीपीबाट केही लाख सहयोग भएको उनले बताए। सरकारले मितव्यायी निर्वाचन गर्न भनेपछि आयोगले प्रारम्भमा १२ अर्ब लाग्ने अनुमान गरे पनि मितव्ययी निर्वाचन गर्ने भनेपछि ८ अर्ब ९५ करोड माग गरे पनि पछि छलफल हुँदा ८ अर्ब १४ करोड प्राप्त भएको र खर्च अपुग भए पनि सरकारले बेहोर्ने कुरामा शंका नभएको उनले बताए। मतदान केन्द्रमा पूर्वधारको व्यवस्था निर्वाचन आयोगले सम्पूर्ण मतदान केन्द्रमा इन्टरनेटको व्यवस्था गर्ने बताएको थियो। तयारीको प्रारम्भमै विद्युत् प्राधिकरण र दूरसञ्चारका पदाधिकारीसँग बोलाएर छलफल गरी आवश्यक पूर्वधार जडान गर्नुपर्ने बताएको थियो। उनी भन्छन्, सबै मतदान केन्द्रमा २२ घण्टामा कति मत खस्यो भनेर चासो हुने भएकोले सुविधा उपलब्ध गराउने भनिएको छ। सम्भवतः सबै ठाँउमा इन्टरनेटको व्यवस्था हुने गरी तयारी भएको उनले बताए। ७७ वटा जिल्लामा आवश्यकताअनुसार केही कर्माचारी काजमा आएका छन्। ७५३ वटा निर्वाचन अधिकृत कार्यलयमा सरदर १० जना काजमा खटाइन्छ। मतदान केन्द्र २१ हजार ९ सय ५५ मा सरदर ७ जनाको दरले सुरक्षा कर्मचारी गर्दा पौने २ लाखभन्दा बढी कर्मचारी संयन्त्र खटाइनेछ। ६५ वटा संस्था परिवेक्षकमा परेका छन्। जसबाट २० हजार भन्दा बढी हुन सक्ने सूचना अधिकारी अर्यालको भनाइ छ। उनका अनुसार मतपत्र छपाइ जनशिक्षाले गर्छ भने मतपत्र खरिद आयोगले गरेर दिएको र मतपत्र खरिदमा १० करोडभन्दा बढी खर्च भएको उनले बताए। स्थानीय तहको ७ सय ५३ उम्मेदवारबाट १० करोड १५ लाख रकम संकलन भएको आयोगले बताएको छ। मेयर, उपमेयर, अध्यक्ष, उपाध्यक्षलाई १५ सय वडाध्यक्षका लागि १० करोड १५ खाल उठेको अनुमान छ। आयोगमा हालसम्म आएका उजुरीमध्ये धेरै सामान्य खालका छन् भने ३७ उजुरीको प्रक्रियाअभि बढेको अर्यालले बताए।"
हङकङका कार्यकारीमा जोन निर्वाचित,"हङकङ : हङकङका कार्यकारी प्रमुखमा जोन ली का चिउ निर्वाचित भएका छन्। हालसम्मकै सर्वाधिक ९९४ प्रतिशत मत प्राप्त गर्दै उनी छैटौं कार्यकारी प्रमुख बनेका हुन्। जोन एकल उम्मेदवार थिए। १ हजार ४ सय २४ सदर भोटमध्ये जोनको समर्थनमा १ हजार ४ सय १६ परेको थियो। जोनले आफुलाई प्राप्त मतको सम्मान गर्दै देश र जनताका लागि उत्कृष्ट कार्य गर्ने प्रतिबद्धता व्यक्त गरे। सुशासन र कानुन देशको मूल स्तम्भ हो। सार्वभौमसत्ता, राष्ट्रिय सुरक्षाको रक्षा गर्दै सर्वांगिण विकासलाई पूर्ण आत्मविश्वासका साथ चुनौतीहरूको सामना गर्दै अगाडि बढ्नेछु, उनले भने। आफ्नो कार्यकालमा हङकङलाई आन्तरिक र बाह्य खतराबाट जोगाउने र स्थायित्वलाई प्रमुख महत्व दिइने उनले बताए। ६४ वर्षीय पूर्वप्रहरी अधिकारी जोन सुरक्षामन्त्री भएका थिए। बेइजिङको समर्थन पाएका जोनले जुलाई १ मा कार्यकारी प्रमुख क्यारी लामलाई बिदा गर्दै पदधारण गर्नेछन्।"
"चुनाव सामना गर्ने कुरा हो, जनतालाई छनोटको अधिकार छ","मुलुक स्थानीय निर्वाचनमा होमिएको छ। वैशाख ३० गते ७५३ पालिका (गाउँ र नगर) मा जनप्रतिनिधि निर्वाचित हुँदैछन्। संघीयता कार्यान्वयनमा स्थानीय सरकारका लागि यो दोस्रो निर्वाचन हो। सबै दल निर्वाचनमा होमिएका छन्। लोकतान्त्रिक शासन व्यवस्था भए पनि दलबीच स्वस्थ्य प्रतिस्पर्धा देखिँदैन। शीर्षनेताबीच एकआपसमा आरोपप्रत्यारोप बढी छ। पहिलो स्थानीय निर्वाचनमा ४० प्रतिशत जित सुनिश्चित गरेको एमालेका अहिलेका एजेन्डा कस्ता छन् ? नेकपा एमालेका महासचिव शंकर पोखरेलसँग स्थानीय निर्वाचनको समग्र सन्दर्भमा अन्नपूर्ण पोस्ट्का गोपीकृष्ण ढुंगाना र सुरेन्द्र काफ्लेले गरेको कुराकानी स्थानीय निर्वाचनलाई एमालेले कसरी विश्लेषण गरिरहेको छ ? स्थानीय तहको निर्वाचन एउटा आवधिक निर्वाचन हो। संविधानमा तीन तहका सरकारको व्यवस्था गरिएको छ। तीनै तहका सरकारको निरन्तरताको कुरा गर्छ। रिक्तताको परिकल्पना गरेको छैन। राज्य सञ्चालन गर्ने जिम्मेवारी निर्वाचित जनप्रतिनिधिको हो। त्यस अर्थमा स्थानीय तहको निर्वाचन अवधि सकिनुअगावै सम्पन्न गरिसक्नुपर्ने थियो। कानुनले दुई महिनाअगाडि नै गर्न सक्ने प्रबन्ध गरेको छ। तर, सत्ता गठबन्धन निर्वाचनका लागि तयार थिएन। अनेक बहानामा निर्वाचनलाई पन्छाउन खोज्यो। तर सम्भव भएन। नेकपा एमालेको दबाबको परिणाम हो यो। संवैधानिक व्यवस्था त हुँदै हो। प्रक्रियाबाट निर्वाचन सम्पन्न हुँदैछ। सत्ताले नचाहेको प्रतिपक्षले माग गरेको निर्वाचन बन्न पुगेको छ यो। गएको चुनावको जनादेश खण्डित भयो। खासगरी जनताले नेपाली कांग्रेसको विपक्षमा जनादेश दिए। वामपन्थी एकापक्षमा जनादेश दिए। वामपन्थी शक्तिबीचमा आयो एक प्रकारको विभाजन। पुष्पकमल दाहाल प्रचण्ड र माधवकुमार नेपालले जनताको जनादेशलाई खण्डित गरिकन कांग्रेसलाई स्थापित गर्ने खालको जुन काम गर्नुभयो। त्यही कारणले वास्तवमा उनको यात्रातर्फ प्रवेश गरेको छ। त्यो प्र्रक्रियामा अदालतको प्रयोग गरियो। परमादेशको बाटोबाट प्रधानमन्त्री नियुक्ति गर्नेसम्मका काम गरिए। त्यसैले अहिले राज्य व्यवस्थामा एक प्रकारको संकट छ। अदालत अदालतजस्तो छैन। सरकार सरकारका रूपमा प्रभावकारी छैन। संसद्ले आफ्नो भूमिका निर्वाहमा असफल छ। त्यसैले लोकतान्त्रिक राज्यलाई पुनस्र्थापित गर्न जरुरी छ। त्यसलाई स्थानीय चुनावले एउटा आधारको काम गरेको छ। जनताको चाहना र भावना के छ भन्ने कुरालाई प्रतिविम्बित गर्नेछ। चुनावले परमादेशबाट आएको गठबन्धन जनचाहना अनुकूल छ कि छैन ? स्पष्ट पार्नेछ। पाँच दल एकातिर छन् एमाले एक्लै छ। कसरी सामना गर्नुहुन्छ ? चुनाव भनेको त सामना गर्ने कुरा हो। जनतालाई छनोटको अधिकार प्रदान गर्ने कुरा हो। नेपालको राजनीति धु्रवीकरणतर्फ जाँदैछ। राजनीतिक दलहरू लामो समय राज्यविरुद्ध विद्रोही शक्तिजस्ता भए। कहिले राणाशासन, कहिले पञ्चायत, कहिले राजतन्त्रका विरुद्धमा। त्यसैले राज्यको शक्तिका रूपमा नेपालका राजनीतिक दलहरूले आफूलाई स्थापित गर्न सकिरहेका छैनन्। अब त्यो प्रक्रियातर्फ मुलुक प्रवेश गर्न जरुरी छ। त्यस अर्थमा अहिलेको चुनाव राष्ट्रिय शक्ति निर्माणको चुनाव बनेको छ। गठबन्धनले नेकपा एमालेलाई राष्ट्रिय शक्तिका रूपमा अगाडि बढ्दै गरेको कुरालाई रोक्ने कोसिस गरेको छ। त्यस अर्थमा जनताको चाहनाविरुद्ध गठबन्धन हो। गठबन्धनविरुद्ध जनता छन् भने स्वाभाविक रूपमा नेकपा एमाले राष्ट्रिय शक्तिका रूपमा स्थापित हुन्छ भन्ने विश्वासमा हामी छौं। चुनावले त्यही कुराको संकेत गर्छ। पहिलो पाँच वर्षलाई एमालेले कसरी मूल्यांकन गरेको छ ? संघीयता कार्यान्वयनको पहिलो अवधि हो त्यो। त्यसमा नीतिगत र कार्यान्वयन प्रक्रिया अन्योल हुनु स्वाभाविक हो। यद्यपि पाँच वर्षमा स्थानीय तहको जग बसेको छ। कानुन बनेका छन्। जनताको सेवासुविधाको महत्त्वपूर्ण केन्द्रका रूपमा स्थापित भएका छन्। विशेषतः एमालेले जितेका ठाउँमा अरू पार्टीले जितेका ठाउँमा भन्दा राम्रो काम गरेका छन्। जसको जगमा पनि एमाले जनाधारको विस्तारित गर्न सफल भएको छ। उनीहरूले राम्रो काम नगरेको भए हाम्रो जनाधार विस्तार हुने थिएन। केही संरचनागत कमी, कानुनको कमी भएका होलान्। केन्द्र र प्रदेशमा लेखा समिति छन्। संसदीय समितिहरू छन्। स्थानीय सरकारका अनियमितता र भ्रष्टाचार विषयमा छलफल गर्छन्। स्थानीय तहका हकमा सार्वजनिक सुनुवाइ विधि अपनायौं जुन प्रभावकारी हुन सकेन। घोषणापत्रका ल्याइएका महत्त्वकांक्षी योजनाहरू पूरा भएनन् नि ? त्यो संघले के गर्ने, प्रदेशले के गर्ने र स्थानीय तहले के गर्ने भन्ने अन्योल थियो। समष्टिगतरूपमा सबै काम गर्यौं। अहिले कसले के गर्ने भन्ने कानुनअनुसार अभ्यासमा गइसक्यौं। महत्त्वाकांक्षी घोषणा चाहिँ छोडेको होइन। राष्ट्रिय घोषणापत्रमा प्रदेश र संघका चुनावताका गर्नुपर्ने काम हो। कतिपयले छोडेको अर्थमा लिनु भएको छ। किनकि ती सबै कुरा रेल, सुरुङ, पानीजहाज, ठूला पूर्वाधार हुन्। ती सबै राष्ट्रिय योजनाका अंग बनेका छन्। त्यो छोड्ने विषय नै होइन। स्थानीय तहका हकमा जे स्रोत र अधिकार उपलब्ध गराइसकिएको छ, त्यही विषयमा केन्द्रित गर्ने हो। स्थानीय निर्वाचनमा एमालेको एजेन्डा के के छन् ? गठबन्धन असफल भयो, त्यसलाई छिटो बिदा गरौं भन्ने नै हो। मुलुकले नयाँ जनादेश दिन्छ, त्यो जनादेश नै शासनको वैद्य उत्तराधिकार हो। त्यसैले छिटो चुनावमा जाऔं भन्ने विषय हाम्रो विषय हो। निरन्तर रूपमा हाम्रा कुरा सार्वजनिक गरिराखेका छौं। पछिल्लो समय मुलुकको आर्थिक अवस्था नकारात्मक दिशामा गइरहेको छ। हामीले छोड्दा मुलुकमा विदेशी मुद्रा सञ्चिति ११ महिनाको आयात धान्ने अवस्थामा थियो। ६ महिनाको आयात धान्न नसक्ने अवस्था पुगेको छ। हामीले सरकार छाड्दा मुल्यवृद्धि ४ प्रतिशतभन्दा तल थियो। अहिले ७ प्रतिशत पुगिसकेको छ। मूल्यवृद्धि सिजन सुरु हुन नै बाँकी छ। चाडपर्व सुरु हुने सिजन साउनपछि हो। मूल्यवृद्धि अझै बढ्ने छ। शोधनान्तर बचतमा मुलुकको अर्थतन्त्रमा हामीले छोडेका थियौं। चुनाव भनेको त सामना गर्ने कुरा हो। जनतालाई छनोटको अधिकार प्रदान गर्ने कुरा हो। चुनौतीका बीचमा मुलुकले निकास पाउने हो। चुनौती नभइकन त नयाँ बाटो प्राप्त हुन्न। स्वाभाविक रूपमा विद्रोहीका समयमा रहेको निरन्तरता राष्ट्र निर्माणका लागि प्रतिकूल हुन्छ। त्यस अर्थमा बलियो राष्ट्रिय शक्तिका लागि ध्रुवीकरण आवश्यक हुन्छ। अहिले शोधानान्तर घाटा हरेक महिना बढेको बढ्यै छ। एमाले सरकारमा हुँदा बिदेसिने युवा घटेका थिए। रेमिट्यान्स बढेको थियो। अहिले बाहिरिने युवा बढेका छन् तर रेमिट्यान्स घट्दो क्रममा छ। वैदेशिक व्यापारका सराकात्मक दिशा थियो। आयात घट्न थालेको थियो, निर्यात बढ्न थालेको थियो। अहिले ठीक उल्टो छ। आर्थिक व्यवस्था सञ्चालन गर्न गठबन्धन सरकार असफल भएको सावित भएको छ। नेपाली युवाले बाहिर गएर कमाएको पैसा हुन्डी कारोबारीको हात पुगेको छ। मूलत आयातकर्तामार्फत नेपाली पैसा हरायो। सरकारले अवलम्बन गरेको नीतिका कारण यस्तो भएको हो। मुलुकको अर्थतन्त्र भ्र्रष्टाचार, कमिसन केन्द्रित, दलाल नोकरशाहको हातमा पुगेको छ। तहका लागि विकासका मुद्दा कस्ता छन् ? केपी ओली नेतृत्व एमाले सरकारको पालाका केन्द्र, प्रदेश र स्थानीय तहबाट पालिकावाइज चर्चा गरिरहेका छौं। एमाले हुँदा काम भए भन्ने पालिकामा नै देखाउन चाहन्छौं। राष्ट्रिय परियोजना चर्चा गरेर होइन। पाँच वर्षमा तपाईंकै पालिकामा हिजो के थियो ? आज के भयो ? भविष्यमा के गर्छौं ? भन्ने कुरा विशेष मुद्दा बनाएर प्रचारलाई केन्द्रित गरेका छौं। केन्द्र, प्रदेश र स्थानीय तहबीच समन्वय र सहकार्यको कुरामा जोड दिएका छौं। स्थानीयले प्राप्त गरेको अधिकार प्रभावकारी प्रयोगका कुरा गरेका छौं। केन्द्रबाट स्थानीय तहलाई उपलब्ध गराउनुपर्ने स्रोतको प्रबन्धका कुरा गरेका छौं। शिक्षा, स्वास्थ्य, सामाजिक सशक्तीकरण र सेवा प्रवाहलाई कसरी चुस्तदुरुस्त गर्ने भन्ने विषयहरूमा जोड दिएका छौं। ग्रामीण अर्थतन्त्र कृषिमा आधारित छ। कृषिको रूपान्तरणको प्रश्न उठाएका छौं। वैज्ञानिकीकरण, व्यावसायिक, यान्त्रिकीकरणको विषयलाई विशेष जोड दिएका छौं। सार्वजनिक विद्यालयको सुधारको प्रश्न आज चुनौतीका रूपमा छ। स्थानीय सरकारमार्फत यसलाई सुधार गर्नेमा जोड दिएका छौं। गरिबी निवारणका सन्दर्भमा स्थानीय तहलाई कसरी प्रयोग गर्न सक्छौं भनेर जोड दिएका छौं। स्थानीय सरकारमार्फत सांकृतिक रूपान्तरणको काम अगाडि बढाउन चाहेका छौं। पहिलो चरण पूर्वाधार केन्द्रित भएको पायौं। अब सामाजिक विकासतर्फ जोड दिँदैछौं। ध्रुवीकरणको मूल प्रवृत्ति के हो ? दुनियाँमा राजनीतिक क्रान्तिहरू एउटा वर्गको प्रभुत्वको ठाउँमा अर्को वर्गको प्रभुत्वलाई स्थापित गर्ने प्रक्रिया हुन्छ। जसलाई क्रान्ति भन्ने गरिन्छ। युरोपमा क्रान्तिले सामन्तवादका ठाउँमा पुँजीवादलाई स्थापित गर्यो। अक्टोवर समाजवादी क्रान्तिले पुँजीवादको ठाउँमा समाजवादलाई स्थापित गर्यो। श्रमजीवी वर्गलाई स्थापित गर्यो। जनवादी क्रान्तिहरूले जसलाई नयाँ जनवाद भन्ने गरिन्छ उसले कम्युनिस्ट पार्टीको नेतृत्वलाई स्थापित गरिदियो। नेपालको राजनीतिक क्रान्ति जसलाई हामी २०६२०६३ को जनआन्दोलन पनि भन्छौं। त्यसले कुनै वर्गलाई स्थापित गरेको छैन। त्यसले एउटा वर्गलाई विस्थापित गर्यो। सामन्तवादी राज्य सत्तालाई बिदाइ गर्यो। तर, कुन वर्गको नेतृत्वमा नेपालको राज्य सञ्चालन हुने भन्ने कुरा निरूपण गरेको छैन। यो अलि भिन्न प्रकारको राजनीतिक क्रान्ति भनेर भन्न सकिन्छ। मौलिक परिवर्तन पनि भनेका छौं। यस्तो खालको परिवर्तनमा के हुन्छ भने नेपालको राज्य सत्तामा कुन वर्गको वर्चस्व रहने भन्ने खालको कुरा चुनावी प्रक्रियाद्वारा निरूपण हुन्छ। त्यस अर्थमा धु्रवीकरणको प्रक्रिया जरुरी हो। त्यो पञ्चायतका विरुद्धमा अथवा राजतन्त्रका विरुद्धमा जति राजनीतिक दलहरू भए पनि फरक पर्दैन। किनकि सबैको निसाना राज्य हुन्थ्यो। स्वाभाविक रूपमा विद्रोहीका समयमा रहेको निरन्तरता राष्ट्र निर्माणका लागि प्रतिकूल हुन्छ। त्यस अर्थमा बलियो राष्ट्रिय शक्तिको आवश्यकता पर्छ। बलियो राष्ट्रिय शक्तिका लागि ध्रुवीकरण आवश्यक हुन्छ। आज नेपाली राजनीतिमा गठबन्धनतर्फ केही दल गएका छन् भने नेकपा एमाले पार्टी प्रवेशको अभियानमा छ। यो एक प्रकारको ध्रुवीकरण हो। एमालेका पक्षमा ध्रुवीकरण सुरु भएको छ। त्यसलाई रोक्न गठबन्धन बनेको छ। जनता राष्ट्रिय शक्तिका रूपमा नेकपा एमालेलाई स्थापित गर्ने प्रक्रियामा छन्। ध्रुवीकरणको मूल प्रवृत्ति यही नै हो। नेकपा पनि फुट्यो, एमाले पनि विभाजित भयो। चुनौतीलाई कसरी लिनु भएको छ ? चुनौतीका बीचमा मुलुकले निकास पाउने हो। चुनौती नभइकन त नयाँ बाटो प्राप्त हुन्न। हामी नेपाली प्रायः सिंगापुरलाई विकासका सन्दर्भमा उदाहरण प्रस्तुत गर्छौं। धेरै पहिलेदेखि सिंगापुर एउटा मोडेलका रूपमा चर्चामा आउने गर्छ। सिंगापुरका निर्माताका रूपमा स्थापित भएका ली क्विन यूले पनि आफ्नो समयमा आफ्नो पार्टीभित्र यस्तै प्रकारका संकटको सामना गर्नुपर्यो। संसद्भित्र पनि यस्तै प्रकारको संकटको सामना गर्नुपर्यो। त्यो संकटलाई सामना गरेर सफल भएपछि नै उनको नेतृत्वमा सिंगापुर बन्न सुरु भयो। पछिल्लो मलेसियाको नेतृत्व हेर्नुहुन्छ भने महाथिरको समय जब मलेसिया समृद्धिको यात्रामा अगाडि बढ्न खोज्यो। तब उनको पार्टीभित्र यस्तै द्वन्द्व उत्पन्न भयो। पुस्तान्तरण गर्ने भनेर नेतृत्व सुम्पेर आराम गर्न बसेका उनी पुनः राजनीतिमा सक्रिय भए। बागडोर समाले र आजको मलेसिया बनाए। आजको राजनीति केपी ओलीको वरिपरि छ। राष्ट्रिय शक्ति निर्माण हुने प्रक्रियाभित्रको विरोधी शक्तिहरूको छटपटाहट हो यो। केपी ओलीमा तानाशाह प्रवृत्ति छ, एमाले प्रतिगमनतर्फ गइरहेको छ भन्ने आरोप छ नि ? त्यो कुण्ठा, स्वार्थ, अवसरवादमा आधारित विषय हो। बलियो शक्ति निर्माण हुनु भनेको राष्ट्र निर्माणका लागि आवश्यक चिज हो। दुनियाँमा कहीँ पनि कुनै राष्ट्र समृद्धिको बाटोतर्फ अगाडि बढेका बेला तपाईंले के देख्नु हुन्न भने गठबन्धन बनाएर मुलुक अगाडि बढाएको वा अस्थिरताका बीचमा मुलुकले समृद्धि हासिल गरेको। जहाँ पनि मुलुक बन्दाखेरि एउटा शक्तिशाली र प्रभावकारी नेतृत्वले पहलकदमी लिएका समयमा मुलुक बन्न सुरु गरेको हुन्छ। हामी मुलुक बनाउने कुरा गर्छौं भने बलियो नेतृत्व र बलियो शक्तिको आवश्यकता पर्छ। होइन राजनीति गर्ने अवसर लुट्ने हो भने अहिलेको गठबन्धनको राजनीति अवसर लुट्नेका लागि उपयुक्त छ। यो जनताको एजेन्डा होइन गठबन्धनको स्वार्थको एजेन्डा हो। स्वार्थको एजेन्डालाई हामीले राष्ट्रिय एजेन्डाको रूपमा ग्रहण गर्यौं भने हामी अगाडि बढ्न सक्तैनौं। आरोप लगाइएको विषय भनेको नयाँ जनादेशको माग गर्दा अधिनायकवाद र प्रतिगमनवादको आरोप हो। जसलाई उहाँहरूकै कामले गलत प्रमाणित गरिसकेको छ। माधवकुमार नेपालले पनि एउटा समयमा चर्चामा ल्याउनु भयो। संसद्मा नाराबाजी भइरहने हो भने भंग गर्दिए हुन्छ भन्नुभयो। आखिर भंग भन्ने कुरा गर्नै नहुने कुरा त होइन रहेछ। कांग्रेसले एमसीसी प्रकरणमा माओवादीलगायत पार्टीहरूले साथ नदिएपछि प्रतिनिधिसभा भंग गरेर चुनावमा जाने मनसाय हामीसँग प्रकट गरेका थिए। शेरबहादुर देउवाका लागि पनि त अर्ली इलेक्सन एजेन्डा बन्न पुग्यो। त्यही कुरा केपी ओलीले गर्दा प्रतिगमन हुने त्यही कुरा गठबन्धनमा भएका नेताले गर्दा अग्रगमन हुने पनि हुन्छ र ? यो कुण्ठा र प्रतिशोधमा आधारित तर्क हो। यसअघि एमालेले पनि गठबन्धन गरेरै चुनावमा गयो। अब औचित्य नदेखेर हो ? गठबन्धनबाट मुलुकलाई स्थायित्व दिन खोज्यौं तर सफल भएन। असफल भएको विषयको पुनरावृत्ति गर्नुको अर्थ हुँदैन। नेताका टाउका जोड्दैमा स्थायित्व हुन्छ भन्ने होइन रहेछ। अब कार्यकर्ताको भावना र जनताको मन जोड्नुपर्छ। त्यसले नै बलियो राष्ट्रिय शक्ति निर्माण गर्छ, स्थायित्व प्रदान गर्छ भन्ने एमालेले मान्यता बनाएको छ। जनतामा पनि यही स्वीकारोक्ति देखिन्छ। अघिल्लो स्थानीय निर्वाचनमा एक्लै लड्दा पनि बहुमत ल्यायो। अब कस्तो अवस्था होला ? गएको चुनावमा पनि गठबन्धन थियो। तर एमाले धेरै ठाउँमा एक्लै लडेको थियो। तर पनि एमाले पहिलो शक्तिका रूपमा देखा पर्यो। पहिले प्रायः दुई दल मिलेका थिए, अहिले बढी दल मिलेका छन्। आकार ठूलो छ। हाम्रो चुनावी प्रणालीले छनोटको अधिकार मुख्य व्यक्तिहरूमै केन्द्रित गरिहाल्छ। यसले कसका पक्षमा जनमत छ त्यसैका पक्षमा चुनावी ध्रुवीकरण हुने हो। प्रदेश २ मा जातीयता प्रधान भएकाले ध्रुवीकरण कमजोर हुन सक्छ। बाँकी प्रदेशमा मुख्य दुई उम्मेदवारबीच नै प्रतिस्पर्धा हुन्छ। त्यसैले परिणाममा तात्विक अन्तर गर्दैन। गठबन्धनका बाबजुद पनि जनताले चाहेका उम्मेदवार छान्न सक्ने अवस्था छ। गठबन्धन भयो भन्दैमा स्वतः विजयी हुने अवस्था कतै देखेका छैनांै। जनताले पनि गठबन्धनका विकल्पका रूपमा एमालेलाई उभ्याएको पाएका छौं। परिणाम एमालेको पक्षमा विगतभन्दा अझ राम्रो आउँदैछ। माओवादी केन्द्रका अध्यक्ष पुष्पकमल दाहाल प्रचण्डले परिणाम गलत भयो भने भनेर बोल्नुभयो नि ? यसले मनोवैज्ञानिक रूपमा हतोत्साही भएका छन् भन्ने स्पष्ट देखाएको छ। पराजयको अनुभूति गर्दैछन् भन्ने संकेत हो। नत्र जिम्मेवार राजनीतिक दल र नेतृत्वले यस प्रकारको भाषा प्रयोग गर्नु उचित होइन। नेपालको संविधान र कानुन नबुझी कांग्रेसनेतृ प्रधानमन्त्रीकी जीवनसंगिनी आरजु राणाले कांग्रेसले हारे बजेट आउँदैन भन्नुभयो। ले मेन भएको भए एउटा कुरा, पढेलेखेका महिलाले त्यस्तो तर्क गर्नु सही होइन। आजको राजनीति केपी ओलीको वरिपरि छ। राष्ट्रिय शक्ति निर्माण हुने प्रक्रियाभित्रको विरोधी शक्तिहरूको छटपटाहट हो यो। अहिलेको गठबन्धनको राजनीति अवसर लुट्नेका लागि उपयुक्त छ। यो जनताको एजेन्डा होइन गठबन्धनको स्वार्थको एजेन्डा हो। प्रचण्ड अब नेपाली राजनीतिभित्र निर्णायक पात्रका रूपमा रहनु हुने छैन। कहिले कता जोडिने कहिले कता जोडिने जुन धन्दा गर्दै आउनुभएको छ, त्यो चिजको अन्त्य मुलुकले खोजेको छ। जनमत बदलिँदैछ भन्ने कुराको पीडा हो त्यो। प्रचण्डजीले रेणु दाहालले जिते गठबन्धन सुरक्षित हुने हारे असुरक्षित हुने भन्ने संकेतभित्र दुर्घटनाको कुरा गर्नुभएजस्तो लाग्यो। प्रचण्ड अब नेपाली राजनीतिभित्र निर्णायक पात्रका रूपमा रहनु हुने छैन। कहिले कता जोडिने कहिले कता जोडिने जुन धन्दा गर्दै आउनुभएको छ, त्यो चिजको अन्त्य मुलुकले खोजेको छ। जुन चुनावका माध्यमबाट प्रकट हुन्छ। लोकतन्त्रमा दलबीच स्वस्थ्य प्रतिस्पर्धा हुनुपर्ने हो तर एमाले अध्यक्ष केपी शर्मा ओलीलाई लक्षित किन गरिन्छ ? नेकपाभित्रको अन्तरसंघर्षमा केपी ओलीलाई प्रयोग गरिकन पार्टी र राज्यसत्ता कब्जा गर्न खोज्नु हो। त्यसअर्थमा ओली भर्सेस सुरु भयो। अरूले यसमा जे जे विषय उठाउनुभयो, ती विषय असान्दर्भिक थिए। आफैंले उठाएका मुद्दामा आफैं अडिन सक्नु भएन। वा तथ्यहरूले ती गलत थिए भनेर पुष्टि गर्दियो। त्यतिबेलाका पाँच चर्चित विषय उठाउने गर्छु। पहिलो, केपी ओली नेकपाको एकताको निरंकुशताको पक्षमा हुनुहुन्न। हामी चाहिँ छौं भनेर केपीविरुद्ध जनमत तयार पार्ने कोसिस पार्टीभित्र गर्नुभयो। आज नेकपा तीनवटा समूहमा विभक्त हुँदाको सन्दर्भमा प्रचण्डसँग पूर्वमाओवादीको एउटा हिस्सा छ, माधव नेपालसँग पूर्वएमालेको एउटा हिस्सा छ। तर, केपी नेतृत्वसँग पूर्वएमाले र पूर्वमाओवादी पनि छ। नेकपाको निरन्तरताका पक्षमा कुनै पार्टी छ भने त्यो एमाले हो। आरोप खण्डित भएको छ। दोस्रो, अध्यादेशबाट शासन गर्न खोज्ने कुरा, पार्टीलाई विभाजन गर्न खोज्नुभयो भन्ने कुराको आरोप। उहाँले विश्वका प्रचलित लोकतन्त्रलाई आधार बनाएर संसदीय दलको विभाजनको अधिकारलाई पार्टीसँग जोड्ने कुरा गलत हो, अलोकतान्त्रिक हो भन्नुभयो। जनताले विद्रोह गर्ने अधिकार राख्छन् भन्नुभयो। र का ठाउँमा वा राख्नुभएको हो। उहाँहरूले निर्णय फिर्ता गर्न बाध्य बनाउनुभयो। पछि आफैंले २० प्रतिशतमा झारेर अध्यादेश जारी गर्नुपर्यो। कुनै एउटा कामका लागि लक्षित गरी कानुन बनाउने कुरा कानुनका दृष्टिले गलत मानिन्छ। त्यो काम उहाँहरूले गर्नुभयो। तेस्रो, एमसीसी प्रकरणलाई उहाँहरूले जटिल बनाउनुभयो। केपी ओलीको मान्यता के थियो भने एउटा सरकारले गरेको सम्झौता अर्को सरकारले बिनाकारण अस्वीकृत गर्नु अनुचित हुन्छ, स्वीकार अस्वीकार गर्ने अधिकार संसद्को हो भन्नुभयो। प्रचण्ड र नेपालले राष्ट्रिय सहमति नभै टेबल हुँदैन भनेर अडान लिनुभयो। सभामुखले त्यही मान्यताका पक्षमा रहनुभयो। पछि राष्ट्रिय सहमति नभै टेबल गर्नुभयो र आफैंले पास गर्नुभयो। चौथो, प्रचण्ड र नेपालले उठाएको सन्दर्भ थियो, एक व्यक्ति एक पद। त्यसको उद्देश्य केपी ओलीले प्रधानमन्त्री वा अध्यक्षमध्ये एक पद छोड्नुपर्छ भन्ने हो। संसदीय राजनीतिमा दलको नेताले प्रधानमन्त्री भएबापत दलको नेता छोड्ने कुरा संसदीय प्रणालीसँग मेल खाँदैनथियो। हामीले मेल नखाने कुरा नगरौं भन्यौं। प्रतिवाद गरेकै हौं। अलग दल बनाउनुभयो। त्यसमा एक व्यक्ति एक पद लागू कसरी गर्नुभयो ? माओवादी केन्द्रभित्र अध्यक्ष पनि प्रचण्ड संसदीय दलको नेता पनि प्रचण्ड। आफैं लागू गर्न नसक्ने विषय ओलीसँग किन उठाउनुभयो ? नेपालले पनि अहिलेको आफ्नो पार्टीभित्र हाराहारीकै नेता झलनाथ खनाल हुनुहुन्छ। नेपालले अध्यक्ष म हुन्छु दलको नेता खनाललाई बनाउँ भन्न सक्नुभयो ? दुवै पद आफैंसँग राख्नुभयो। विगतमा बोलेका कुरा आफैंले गलत पुष्टि गर्नुभयो। पाँचौं, ओली बोकेर जनताबीच जान सकिन्न भन्ने चिन्ता थियो उहाँहरूको। ओलीका कारण पार्टी अलोकप्रिय भयो, हाम्रो भविष्य बर्बाद हुनेभयो भन्ने चिन्ता प्रकट गर्नुभयो। यथार्थ, विभाजित एमालेसँग चुनाव जित्न गठबन्धन बनाउनुपर्ने अवस्था आएको छ। यिनै विषयसँग जोडेर केपी ओलीलक्षित भएको हो, यथार्थ सबैसामु छ। संविधानमा स्थानीय तहका २२ एकल अधिकारका सूची छन्। कार्यान्वयन भएनन् भन्ने छ। एमालेले कसरी लिएको छ ? कार्यान्वयनमा गए तर नीति अस्पष्ट भएर डुप्लिकेसन बढी भयो। एकल अधिकारका विषयलाई प्रभावकारी ढंगले अगाडि बढाउनुपर्छ। प्रशासनिक हिसाबले समायोजन प्रक्रिया अन्तिम भएको छैन। कानुन निर्माण टुंगिएकै छैन। केन्द्रीय कानुन नै बनेका छैनन्। त्यसैले कतिपय स्थानीय कानुन बन्ने कुरै भएन। सिंहदरबार होइन, सिंह आयो भन्नेहरू पनि छन्। सिंहदबारको अनुभूति नगरेको गुनासो जनताको छ। जनताको नजिक भएपछि गुनासो आउने हो। जो टाढा हुन्छ, त्यहाँ गुनासो हुँदैन। नजिक पुगेपछि नै आलोचना, टिप्पणी र गुनासा हुने हो। हिजोका दिनमा गुनासा थिएनन्। अर्कोतर्फ गुनासाहरू स्वार्थकेन्द्रित छन्। नेपाली समाजमा मनोगत आलोचना हाबी छ। जे आलोचना भएको त्यो सत्य नै हो पनि भन्न सकिन्न। सबै पक्षमा अनुसन्धान र विश्लेषण गर्नुपर्छ। निर्वाचन आयोगको विषयमा प्रश्न उठेको छ, के भन्नु हुन्छ ? निर्वाचन आयोगले केही कमी कमजोरी गरेको छ। जुन कुरा औपचारिक रूपमा भनेका छौं। आयोगले केही गलत गरेकै छ। रङ प्रयोग गर्ने कुरामा बेठीक नै भएको हो। दलसँग परामर्श नगरी रङ फेर्ने काम गरियो। गलत नियतका साथ गरियो, कुनै दल विशेषलार्ई फाइदा हुने गरी गरिएको छ। परिवर्तन गर्दा विधि प्रक्रिया पुर्याएर गर्नुपर्छ। आचारसंहिता अव्यावहारिक बनाऔं, जे गर्छौ कार्यान्वयन गर्ने किसिमको बनाऔं भन्यौं। राजीनामा दिने व्यवस्था संविधानसँग मेल खाँदैन भन्यौं। संविधानले स्थानीय तहको कार्यकारी नेतृत्व रिक्तको परिकल्पना गरेको छैन। स्थानीय सरकारमार्फत सांकृतिक रूपान्तरणको काम अगाडि बढाउन चाहेका छौं। पहिलो चरण पूर्वाधार केन्द्रित भएको पायौं। अब सामाजिक विकासतर्फ जोड दिँदैछौं। हारजित भनेको लोकतन्त्रको विशेषता नै हो। जनताले जसलाई चाहन्छन्, उसैलाई जिताउँछन्। जसलाई चाहँदैनन्, उसलाई हराउँछन्। यस अर्थमा एकपटकको जनादेश सधैंका लागि हुँदैन। स्थानीय सरकारमार्फत सांकृतिक रूपान्तरणको काम अगाडि बढाउन चाहेका छौं। पहिलो चरण पूर्वाधार केन्द्रित भएको पायौं। अब सामाजिक विकासतर्फ जोड दिँदैछौं। प्रधानमन्त्री, मुख्यमन्त्रीले राजीनामा दिनु पर्दैन तर मेयर, अध्यक्षले दिनुपर्ने कुरा उचित हुँदैन भन्यौं। कानुन यस्तो बनेछ भन्नुभयो। संविधानअनुसार कानुन बदल्नु पथ्र्यो भन्यौं। आचारसंहितामा प्रधानमन्त्री र मुख्यमन्त्री चुनाव प्रचार नजाने भनियो। लोकतन्त्रमा यो कुरा व्यावहारिक होइन भन्यौं तर सत्तापक्षले आँखा चिम्लेर हस्ताक्षर गर्यो। एमाले आचारसंहिताविरुद्ध भनेर प्रचार गरायो तर सत्तापक्ष आफैं चुनाव प्रचार हिँडेको छ। कानुनलाई मजाकको विषय नबनाऔं। धम्की आइरहेका छन्, निर्वाचन कति स्वच्छ र भयरहित होला ? आशंका जन्माएको छ। निर्वाचनको जिम्मा निर्वाचन आयोगलाई हुन्छ। आयोगले नै निष्पक्ष र भयरहित बनाउने प्रतिबद्धता जनाएको छ। सरकारको सहयोग भएन भने निर्वाचन आयोगले एक्लै गर्न सक्दैन। आयोग र निर्वाचनको अनुगमन गर्ने निकाय चनाखो हुनु पर्यो। लोकतन्त्रमा प्रतिकूल प्रभाव पार्ने काम सत्तापक्षले गर्नु हुँदैन। लोकतन्त्रलाई सही बाटो हिँडाउने हो भने यस्तो कुरा जरुरी हुन्छ। सत्तापक्षका अभिव्यक्ति आइरहेका छन्। पछिल्ला एमालेका प्रचारक उम्मेदवार माथि हमला र आक्रमण भइरहेका छन्। उनीहरू पराजित मानसकितामा छन्। हारजित भनेको लोकतन्त्रको विशेषता नै हो। जनताले जसलाई चाहन्छन्, उसैलाई जिताउँछन्। जसलाई चाहँदैनन्, उसलाई हराउँछन्। यस अर्थमा एकपटकको जनादेश सधैंका लागि हुँदैन। जनादेश परिवर्तन भइरहन्छ। एकपटक हार्दैमा सकिँदैन, अर्को पटकका लागि तयारी गर्दा हुन्छ। स्थानीय निर्वाचनमा एमालेले कति प्रतिशतको अपेक्षा राखेको छ ? अघिल्लोभन्दा धेरै राम्रो परिणाम ल्याउने अपेक्षा गरेका छौं। चाहनाको कुरा होइन, सम्भावनाको कुरा हो। त्यो हिसाबले आकलन गरेको छौं। सबै महानगरमा जितको सम्भावना छ ।"
एकीकृत समाजवादीका केन्द्रीय सदस्य शाही र प्रदेश कमिटी सिंह एमालेमा फर्किए,"दैलेख : नेकपा (एकीकृत समाजवादी) पार्टीका केन्द्रीय सदस्य तर्कबहादुर शाही एमालेमै फर्किएका छन् । केन्द्रीय सदस्य एवं दैलेख जिल्ला सहइन्चार्ज समेत रहेका शाहीले एकीकृत समाजवादी पार्टी परित्याग गरि एमालेमै फर्किएको घोषणा गरेका हुन् । गठबन्धन सत्ता लुछाचुँडीका लागि मात्रै भएको भन्दै उनले एक विज्ञप्तीमार्फत नेकपा एमालेमा फर्किएको बताएका हुन् । केन्द्रीय सदस्य एवं दैलेख जिल्ला सहइन्चार्ज समेत रहेका शाहीसहित राष्ट्रिय पार्षद एवं प्रदेश कमिटी सदस्य सुस्मिता सिंह पनि एमालेमै फर्किएकी छिन् । उनी ठाटीकाँध गाउँपालिकाको उपाध्यक्षसमेत हुन् । शाही र सिंहले नेकपा एकीकृत समाजवादी छाडेर एमालेमा फर्किएको विज्ञप्तिमा उल्लेख गरेका छन् । २०७७ साल पुस ५ गतेदेखि यो मुलुकमा प्रतिगमनको खतरा देखिएको हो भने र संविधानको रक्षार्थ गठबन्धन बनेको हुन्थ्यो भने आसन्न वैशाख ३० गते हुने स्थानीय तहको निर्वाचनलाई एउटा सशक्त आन्दोलनको स्वरुप दिन पर्दथ्यो, यदि यो आन्दोलन हो भने यस आन्दोलनको अगुवाइ नेकपा (एकीकृत सामाजवादी) ले गरेकोले उसैको नेतृत्वमा चुनावी गठबन्धन हुनु पर्दथ्यो, यसको ठिक विपरीत नेकपा एकीकृत सामाजवादीलाई केबल फट्के किनाराको साक्षी मात्र बनाइयो, जालझेलपूर्ण व्यवहार देखाइयो, यसबाट के पुष्टि हुन्छ भने यो गठबन्धन प्रतिगमनका विरुद्ध थिएन केबल सत्ताको लुछाचुँडी मात्र थियो,' विज्ञप्तिमा भनिएको छ । गठबन्धनको भर्याङ चढेर गुमेको सत्ता पुनः प्राप्तिको खेलमा लागेको नेपाली कांग्रेसको नेतृत्वले आफ्ना इमानदार कार्यकर्तालाई जवाफ दिन नसकेको टिप्पणी उनीहरुको छ । उग्र बामपन्थी भड्कावबाट उत्पत्ति भएको नेकपा माओवादी केन्द्र गठबन्धनको सहारामा खिइँदै गएको आफ्नो अस्तित्व जोगाउन कांग्रेसरुपी गाईको पुच्छर समातेर वैतरणी पार गर्न खोज्दा दश वर्षे युद्ध केका लागि थियो ? उसको नेतृत्वसँग जवाफ छैन। बिनाकारण पार्टी फुटाउने र अप्राकृतिक गठबन्धन गरेर आफू सत्तामा जान र टिकीराख्न गरिने सम्पूर्ण कार्य जनविरोधी कार्य भएको बताउँदै लोकतन्त्र विरोधी कार्यसमेत रहेको आरोप लगाएका छन् ।लोकतन्त्रभित्रका फरक फरक विचारहरूलाई कमजोर पार्ने र एक मात्र बलियो पार्टी नेकपा (एमाले) लाई फोड्ने खेल सुरू भएको छ यो अपराध गर्न सकिन्न, यही निष्कर्षका साथ हामी आफ्नो पार्टी नेकपा (एमाले) मा फर्किने निधो गरेका हौं, विज्ञप्तिमा भनिएको छ । एकीकृत समाजवादीको ठाटीकाँध गाउँ कमिटी यसअघि नै नेकपा एमालेमा समाहित भइसकेको छ ।"
प्रचण्ड र आरजुको अभिव्यक्तिमा कांग्रेसले भन्यो : धम्क्याउनु भएको होइन,"काठमाडौं : नेपाली कांग्रेसले माओवादी केन्द्रका अध्यक्ष पुष्पकमल दाहाल 'प्रचण्ड' र कांग्रेस नेतृ आरजु देउवाले धम्कीपूर्ण अभिव्यक्ति नदिएको स्पष्ट पारेको छ। कांग्रेसले सानेपामा पत्रकार सम्मेलन गर्दै प्रचण्ड र आरजुको अभिव्यक्ति धम्कीपूर्ण नभएको र यो स्वभाविक भएको बताएको हो । कांग्रेस प्रवक्ता डाप्रकाशशरण महतले भने, 'प्रचण्डले कुनै प्रसंगमा भन्नुभएको हो । धम्की दिने कुरा सुनेको छैन। गठबन्धनले नजित्दा खेरी देशमा नराम्रो हुन्छ भन्ने कुरा भन्नुभएको होला । केपी ओलीले सरकार चलाउन सक्नुभएन । सरकार चलाउन नसक्नेलाई जिम्मेवारी दियो भने के हुन्छ सोच्नुस भन्न त पाइयो नि त्यही सन्दर्भमा भन्नुभएको होला ।' उनले भने, 'आरजुजीको विषयमा कांग्रेसले जित्यो भने बजेटको सुनिश्चितता हुन्छ भन्ने कुरा हो । यहाँ त बोलेको कुरालाई पनि बीचबाट काटेर हाल्ने चलन छ । सिधा सरल तरिकाबाट हामी जित्यौं भने तपाईँहरुको विकास सुनिश्चित गर्छौं । विकास भनेको त बजेट चाहियो नी भन्ने सन्दर्भमा नै उहाँले भन्नुभएको होला । स्मरण गराउन चाहन्छु ओलीजीको पालामा जहाँजहाँ कांग्रेसले जित्या थियो त्यहाँ त बजेट नै दिएन ।'"
दलहरूको घोषणामा मात्रै कृषिमा आत्मनिर्भर,"काठमाडौं : राजनीतिक दलहरूले चुनावका क्रममा कृषिमा आत्मनिर्भर हुने घोषणापत्रमा उल्लेख गरेपनि परनिर्भरता घट्न सकेको छैन। कृषिविज्ञ कृष्ण पौडेलले राजनीतिक दलले कृषिमा प्राथमिकता दिन नसक्दा परनिर्भरता बढ्दै गएको बताउँछन्। कम्युनिस्टहरूले कृषि क्रान्तिमा गफ मात्रै गर्ने गरेको उनको भनाइ छ। कांग्रेसले बीपीले भनेको ६० वर्षपछि कृषिमा रूपान्तरण खोजेको बताए। तर, कार्यान्वयन गर्नेतर्फ कत्तिको ध्यान दिन्छ भन्ने अझै भन्न नसकिने उनले बताए। २०७४ कै स्थानीय तह निर्वाचनका क्रममा धेरै दलहरूले कृषिलाई प्राथमिकता दिएको उल्लेख गरेका थिए। तर, पछिल्लो समयमा कृषिजन्य वस्तुको आयात भने उच्च हुँदै गएको छ। भन्सार विभागका अनुसार गत वर्ष ३ खर्ब २५ करोडको कृषिजन्य वस्तु आयात भएको थियो। नेपाल कृषिप्रधान देश भएतापनि कृषिमा परनिर्भरता बढ्दै जानु राजनीतिक दलहरूको अकर्मण्यता भएको राष्ट्रिय सहकारी विकास बोर्डका सहअध्यक्ष मित्रराज दवाडी बताउँछन्। उनका अनुसार हरेक स्थानीय तहले उत्पादन बढाउनुपर्नेमा जोड दिन्छन्। सहकारीमार्फत एक गाउँ एक उत्पादन अवधारणामा बजारको ग्यारेन्टी स्थानीय तहले गर्ने गरी अभियान सञ्चालन गर्न सकिन्छ उनले भने। पालिकास्तर तथा जिल्ला स्तरका सहकारीले उत्पादन र बजारीकरणको काममा समन्वय गर्न सके छोटो समयमै कृषिमा आत्मनिर्भर हुनुका साथै कृषिजन्य वस्तु निर्यात गर्न सकिने उनले बताए। एमालेले स्थानीय तह निर्वाचन २०७९ को घोषणापत्रमा उन्नत कृषि : किसानको समृद्धि नारा अघि सारेको छ। यस पार्टीले २०७४ को स्थानीय तहको निर्वाचनका क्रममा पनि कृषिलाई प्राथमिकतामा राखेको जनाएपनि कृषिमा सुधार हुन सकेको छैन। एमालेले सिँचाइको विस्तार, कृषि भूमिको सही उपयोग र आधुनिक प्रविधिको माध्यमबाट कृषिको आधुनिकीकरण गर्दै मुलुकलाई आत्मनिर्भर र किसानलाई समृद्ध बनाउने घोषणापत्रमा समेटेको छ। कृषि क्षेत्रलाई महत्व दिएर लगानी बढाइ कृषि उत्पादनमा आत्मनिर्भर बनाउने बनाउने उल्लेख छ। भूउपयोग नीतिलाई प्रभावकारी कार्यान्वयन गर्ने, कृषियोग्य जमिनको जथाभावी प्रयोगलाई नियन्त्रण गर्ने, व्यावसायिक खेती गर्न चाहनेहरूलाई भूमि बैंकमार्फत आवश्यक जमिन उपलब्ध गराउने, लिज, करार र सहकारीमार्फत खेती गर्न कानुनी प्रबन्ध र राज्यको सुरक्षा प्रदान गर्ने उल्लेख छ। कृषि बिमा, कृषि कर्जा, कृषि उपजको समर्थन मूल्य निर्धारण, अनुदानमा ध्यान दिइने घोषणापत्रमा समेटिएको छ। कृषि सहकारीका माध्यमबाट व्यावसायिक कृषिको विकास गर्ने, उत्पादक र उपभोक्ताको हित संरक्षण गर्र्दै बिचौलियाको वर्चस्व अन्त्य गर्न उल्लेख छ। जैविक विषादीको उत्पादन र प्रयोग गर्ने, रैथाने बिउहरूको संरक्षण र विकास गर्ने, खाद्य सुरक्षाको प्रत्याभूति गर्ने, खाद्य बैंकको स्थापना गर्ने एमालेले घोषणापत्रमा समेटको छ। कांग्रेसको घोषणापत्रमा कृषिजन्य वस्तुको आयात प्रतिस्थापन गर्र्दै निर्यात प्रवद्र्धन गर्ने उल्लेख गरिएको छ। सहुलियत ऋण, बिमा, किसान क्रेडिट कार्ड ल्याउने उल्लेख छ। कृषि उद्यमशीलता विकास, कृषि उत्पादन, प्रशोधन, लजिस्टिक व्यवस्थापन, बजारीकरण तथा प्राविधिक सेवा प्रोत्साहन गर्ने, प्राविधिक सेवा तथा बजारीकरणमा विद्युतीय सूचना प्रवधि प्रयोगमा प्रोत्साहन गर्ने कांग्रेसको घोषणापत्रमा समेटिएको छ। कृषिबाली वस्तु उत्पादन क्षेत्रको निर्धारण व्यावसायिक योजना बमोजिम कृषिबाली उत्पादन तथा पशुपन्छी पालन, प्राविधिक सेवा, प्रशोधन उद्योग तथा बजारीकरणसहितको एकीकृत योजना ल्याउने कांग्रेसले भनेको छ। गुणस्तरीय बिउबिजन, पशुपन्छी नश्ल तथा माछा भुराको उपलब्धताको सुनिश्चितता, रासायनिक मल गोदाम निर्माण र न्यायिक वितरणको सुनिश्चितता, कृषि यन्त्र तथा उपकरणको उत्पादन तथा एसेम्बलिङ गर्ने उल्लेख छ। त्यस्तै कृषि उद्यमीहरूलाई प्रोत्साहन गर्नुका साथै बजारीकरण, कृषि बजार पूर्वाधारको विकास, उत्पादन तथा प्राथमिक प्रशोधनको कार्यक्रम, आपूर्ति शृंखला विकासमा नवप्रवर्तक र युवालाई प्रोत्साहन, न्यूनतम मूल्य निर्धारण तथा न्यूनतम समर्थन मूल्यमा खरिद गरी बिक्री गर्ने काग्रेसले भनेको छ। गोदाम घर निर्माण, ग्रेडिङ तथा प्याकेजिङका संरचनाको स्थापना, सहकारी पुँजीलाई उत्पादनमूलक क्षेत्रमा परिचालन गर्ने कांग्रेसले घोषणापत्रमा समेटेको छ। नेकपा एकीकृत समाजवादीले हरेक पालिकाहरूले कृषि उत्पादन बढाउने र कृषिउत्पादन बिक्री हुने सुनिश्चितताका लागि व्यवस्थित योजना बनाई लागू गर्ने घोषणापत्रमा उल्लेख गरेको छ। किसानहरूको उत्पादनमा समर्थन मूल्य कायम गरी मूल्य नपाएर उत्पादन खेर जाने स्थितिको अन्त्य गर्न निश्चित सीमा तोकेर त्यसभन्दा कम बजार मूल्य भएमा पालिकाले नै खरिद गरिदिने व्यवस्था गरिने उल्लेख छ। किसानद्वारा उत्पादित वस्तु खेर जान नदिन कृषि उत्पादन संरक्षणका लागि हरेक पालिकामा आवश्यकता अनुसार कोल्ड स्टोर, दूध चिस्याउने केन्द्र तथा कृषि उपज संकलन केन्द्रको व्यवस्था गरिने उल्लेख छ। आधुनिक प्रविधि भित्र्याउनका लागि किसानलाई सहयोग गरिने, संगठित कृषि बजार विकसित गर्ने कामलाई स्थानीय सरकारले प्राथमिकता दिने जनाइएको छ।"
गृहपालिकामै शीर्ष नेतालाई चुनौती,"प्रमुख दलका शीर्ष नेता नै हुन् देशको बागडोर सम्हाल्ने। उनीहरू मतदाता रिझाउन यति बेला देश दौडाहामा छन्। तर, स्थानीय तहमा आफ्ना उम्मेदवार जिताउन गृहनगरमै चुनौतीपूर्ण देखिन्छ। शेरबहादुर देउवा, केपी शर्मा ओली, पुष्पकमल दाहाल, माधवकुमार नेपाल, उपेन्द्र यादव, डा बाबुराम भट्टराई, रामचन्द्र पौडेल, राजेन्द्र लिङदेनलगायत नेतालाई गृहनगरमै सकस छ। गन्यापधुरामा कांग्रेसलाई कठिन प्रधानमन्त्री एवं कांग्रेस सभापति देउवाको गृहपालिका गन्यापधुरा (डडेलधुरा)मा कांग्रेसलाई सकस छ। सत्ता साझेदार दल डडेलधुरामा छुट्टाछुट्टै रूपमा चुनावमा गएका छन्। पहिला देउवाकै प्रियपात्र मानिएका कर्णबहादुर मल्लले अहिले सातै पालिकामा बीपी कांग्रेसबाट उम्मेदवार उठाएर कांग्रेसलाई चुनौती दिएका छन्। २०७४ को निर्वाचनमा गन्यापधुरा कांग्रेसले जितेको थियो। कांग्रेसका नवलबहादुर मल्ल अध्यक्ष निर्वाचित भएका थिए। उपाध्यक्षमा पनि कांग्रेसकै कमलादेवी ठगुन्नाले जितेकी थिइन्। कांग्रेस विभाजन भएर बीपी कांग्रेस भएको छ। एमाले पनि विभाजन भएर एकीकृत समाजवादी भएको छ। माओवादी र एकीकृत समाजवादीबीच तालमेल भएको छ। एमाले र बीपी कांग्रेसबीच गठबन्धन छ। अध्यक्षमा सुरेन्द्र माली र उपाध्यक्षमा इन्द्रा महराले उम्मेदवारी दिएका छन्। कांग्रेसले इन्द्र कार्कीलाई अध्यक्ष र ज्ञानु सेठी देउवालाई उपाध्यक्षमा उतारेको छ। माओवादीएकीकृत समाजवादी गठबन्धनाट अध्यक्षमा नरबहादुर विष्ट र उपाध्यक्षमा इन्द्रबहादुर रावल चुनावी मैदानमा छन्। एकीकृत समाजवादी केन्द्रीय सदस्य डा तारादत्त जोशी आफ्नो गठबन्धन जित्ने दाबी गर्छन्। माओवादीको ५६ सय मत गत चुनावमा पनि आएको हो। एमाले विभाजन भएपछि बहुसंख्यक साथीहरू हामीसँग छन्, डा जोशी भन्छन्। एमालेका इन्द्र महरा गन्यापधुरा बीपी कांग्रेसको गढ भएको दाबी गर्छन्। कर्ण मल्ल गन्यापधुरा२ कै बासिन्दा हुन्। एमालेका बहुसंख्यक मतदाता हामीसँग छन्, महरा भन्छन्, बीपी कांग्रेसका पनि हामीसँग छन्। महरा एमालेबाट उम्मेदवारसमेत हुन्। कांग्रेस नेता भने बीपी कांग्रेसले तालमेल गरे पनि आफूहरू पूरै पालिका जित्ने दाबी गर्छन्। गत निर्वाचनमा पनि हामीसँग ३३ सय बढी मत हो। बीपी कांग्रेसले केही घटाउँछ। तर, यो पाली बढेका मतदाता हामीसँग बढी छन्। प्रतिस्पर्धामा एमाले हो, अहिले ऊ पनि फुटेको छ। एमालेभन्दा बढी मतदाता समाजवादीमा भएकाले पनि हामी ढुक्क छौं, निवर्तमान गाउँपालिका अध्यक्ष नवलसिंह मल्ल भन्छन्। ओलीको गृहनगरमा एमालेलाई चुनौती ओलीको गृहनगर दमक (झापा)मा एमालेविरुद्ध राप्रपा उम्मेदवारलाई सत्तारुढ गठबन्धनले साथ दिएको छ। झापामा राप्रपाको प्रभाव देखेर एमाले हराउने रणनीतिअनुरूप अरू दल अघि बढेका हुन्। यहाँ एमालेबाट गीता अधिकारी मेयर उम्मेदवार छिन्। अधिकारी यसअघि उपप्रमुख थिइन्। गठबन्धनबाट राप्रपाका पुराना नेता राम थापा मेयर उम्मेदवार छन्। सत्तारुढ दलको प्रस्ताव स्वीकार गर्दै राप्रपाले पूर्वमेयर थापालाई अघि सारेको हो। गठबन्धन हुँदैमा मतदाता त्यसको लहैलहैमा लाग्छन् नै भन्ने नरहेको अधिकारी बताउँछिन्। दमकका मतदाता विवेकी छन्। गठबन्धनको लहैलहैमा लागेर भोट हाल्दैनन्, अधिकारी भन्छिन्। अर्का उम्मेदवार थापा गठबन्धनको साख र विश्वास जोगाउँदै निर्वाचन जित्ने दाबी गर्छन्। भरतपुरमा बागी उम्मेदवारी गठबन्धनलाई चुनौती यति बेला देशकै ध्यान खिचेको छ भरतपुर महानगरपालिकाले। सत्तारुढ गठबन्धनबाट रेणु दाहाल फेरि मेयर उम्मेदवार बनेकी छन्। राप्रपासँगको तालमेलबाट एमालेका विजय सुवेदी रेणुका मुख्य प्रतिस्पर्धी देखिएका छन्। कांग्रेसबाट जगन्नाथ पौडेलले स्वतन्त्र उम्मेदवारी दिएपछि गठबन्धनलाई चुनौती थपिएको छ। रेणुले यसअघि कांग्रेससँग गठबन्धन गरी निर्वाचन जितेकी थिइन्। एमाले यसपटक पौडेलले केही भोट काटे जित्न सक्ने दाउमा छ। यहाँ एमाले र राप्रपाबीचको तालमेल पनि गठबन्धनलाई अर्को चुनौती बनेको छ। विराटनगरमा गठबन्धनलाई सकस विराटनगर महानगरपालिका जसपा अध्यक्ष उपेन्द्र यादवको गृहनगर हो। उनका छोरा अमरेन्द्र यादव उपमेयर उम्मेदवार छन्। सत्तारुढ गठबन्धनबाट मेयरमा कांग्रेसका नागेश कोइरालाको उम्मेदवारी परेको छ। यहाँ मुख्य पदमा मात्रै तालमेल भएको छ। १९ वडाका वडाध्यक्षमा भने गठबन्धन भएको छैन। अमिल्दो चुनावी गठबन्धनभित्र पनि चरम असन्तुष्टि छ। पार्टीभित्र लामो समयदेखि योगदान दिएकालाई पाखा लगाउँदै छोरालाई उम्मेदवार बनाएकोमा धेरै असन्तुष्ट देखिएका छन्। गठबन्धनको प्रतिस्पर्धी मानिएको एमालेबाट सागर थापा मेयर र शिल्पा निराला कार्की उपमेयर उम्मेदवार छन्। कांग्रेसले पार्टी सभापति शेरबहादुर देउवालगायत नेतालाई झिकाएर हालै चुनावी सभा गरेको थियो। उनीहरूले मेयर र उपमेयरमा गठबन्धनका उम्मेदवारलाई जसरी पनि जिताउन जोड दिए। तर, वडाको विषयमा बोलेनन्। उक्त सभामा माओवादी, एकीकृत समाजवादी नेता उपस्थित थिएनन्। जसपाबाट उपमेयरका उम्मेदवार अमरेन्द्र मात्रै उपस्थित थिए। मेयरकै टिकटका विषयमा कांग्रेसभित्रको वातावरण सहज बनेको छैन। मेयरमा अमृत अर्याल, डिला संग्रौला, भीम पराजुलीलगायत आकांक्षी थिए। पराजुलीलगायत नेताले चुनावी अभियानमा सक्रियता देखाएका छैनन्। जसपाकै नेता उमेश यादवले मेयर र माओवादी नेतृ नमिता न्यौपानेले उपमेयरमा स्वतन्त्र उम्मेदवारी दिएका छन्। यसअघि कांग्रेसका भीम पराजुली मेयर र इन्दिरा कार्की उपमेयरमा विजयी बनेका थिए। सत्ता साझेदारलाई विद्रोही उम्मेदवारले चुनौती दिएका छन्। आन्तरिक समस्याका कारण गठबन्धनलाई चुनाव जित्न गाह्रो पर्न सक्ने राजनीतिक विश्लेषक शान्तिराम भण्डारी बताउँछन्। जसपा मोरङ अध्यक्ष राजकुमार यादव भने विराटनगरमा गठबन्धनको विकल्पै नरहेको बताउँछन्। कांग्रेस विराटनगरका सभापति दीपक चापागाईं गठबन्धनभित्र एकमत रहेकाले चुनाव जित्नेमा शंका गर्न आवश्यक नरहेको बताउँछन्। माओवादी विराटनगरका सहइन्चार्ज भोगेन्द्र यादव गठबन्धन गरिए पनि आफ्नो पार्टीलाई न्याय नभएको बताउँछन्। केन्द्रीय ढाँचाअनुसार एकीकृत समाजवादीसँग कतै पनि तालमेल नभएको पोलिटब्युरो सदस्य महेश रेग्मीको भनाइ छ। गौरमा एकीकृत समाजवादीको चर्को प्रतिस्पर्धा एकीकृत समाजवादी अध्यक्ष माधवकुमार नेपालको गृहजिल्ला रौतहटमा १८ पालिका छन्। यो पार्टीले १६ पालिकामा प्रमुख पदमा उम्मेदवारी दिएको छ। गढीमाई र दुर्गाभगवतीमा तालमेल गरी प्रमुख पदको उम्मेदवारी अन्य दललाई दिइएको जिल्ला सचिव मदन सापकोटा बताउँछन्। गौर, चन्द्रपुर, राजदेवी, बौधीमाई, बृन्दावन, गरुडा, फतुवाबिजयपुर, गुजरा गरी ८ तहमा आफ्नो पार्टीको बलियो पकड रहेको दाबी गर्छन् सापकोटा। भन्छन्, अन्य पालकिामा हाम्रो कडा प्रतिस्पर्धा हुन्छ। नेपालको गृहनगर गौरमा एकीकृत समाजवादीबाट शम्भु साह उम्मेदवार छन्। उनी २०७४ को चुनावमा एमालेबाट उठेका थिए। उनी थोरै मतले पराजित भएका थिए। यसपटक कांग्रेस उम्मेदवार मोहन यादव, लोसपा उम्मेदवार निवर्तमान मेयर अजय गुप्तासँग साहको कडा प्रतिस्पर्धा हुने देखिन्छ। निवर्तमान उपमेयर किरण ठाकुर पनि मेयरमा उठेकी छन्। गौरका व्यापारिक पृष्ठभूमिका साह नेता नेपालका विश्वासपात्र हुन्। नेपालले गरुडा, चन्द्रपुरमा घरदैलो गरेका छन्। सोमबार अध्यक्ष नेपाल रौतहटको मौलापुर र चन्द्रपुरमा आउने कार्यक्रम रहेको एकीकृत समाजवादी रौतहटले जनाएको छ। यद्यपि, जिल्लाका केही जनप्रतिनिधि एमाले प्रवेश गरेकाले नेपाललाई अर्को चुनौती छ। कांग्रेस र समाजवादीसँग रौतहटको कुनै पनि पालिकामा तामेल नभएको माओवादी रौतहट इन्चार्ज युवराज भट्टराई बताउँछन्। ब्यासमा पौडेललाई कडा चुनौती तनहुँको ब्यास नगरपालिका कांग्रेस नेता रामचन्द्र पौडेलको गृहनगर हो। नेता पौडेल र पूर्वसहमहामन्त्री गोविन्दराज जोशीबीच विवाद रहँदै आएको थियो। यी दुई नेताले फरकफरक ढंगबाट मेयरका उम्मेदवार चुनावी मैदानमा उतारेका छन्। कांग्रेसबाट मेयरमा पौडेलनिकट वैकुण्ठ न्यौपाने र उपमेयरमा इन्दिरा दरै उम्मेदवार छन्। न्यौपाने अघिल्लो निर्वाचनमा विजयी भई पाँच वर्ष व्यास नगरपालिकाको नेतृत्व गरेका व्यक्ति हुन्। पार्टीबाट कारबाहीमा परेका पूर्वसहमहामन्त्री जोशी समूह र एमालेबीच गठबन्धन भएको छ। जोशी समूह र एमाले गठबन्धनबाट जोशीका छोरा दीपकराज जोशी मेयर उम्मेदवार छन्। उपमेयर उम्मेदवारमा एमालेकी बसुन्धरा घर्ती छिन्। उम्मेदवार जोशी आफ्नो पक्षमा जनलहर छाएको बताउँछन्। कांग्रेस जिल्ला सभापति जितप्रकाश आले चुनावी जितहारको कुरा अहिल्यै पूर्वानुमान लगाउन नसकिने बताउँछन्। तर, एमाले र जोशी समूहको गठबन्धनविरुद्ध मुकाबिला गर्न कांग्रेस सक्षम रहेको सभापति आलेको भनाइ छ। पालुङटारमा डा भट्टराईलाई सकस जसपा संघीयपरिषद् अध्यक्ष डा बाबुराम भट्टराईलाई गृहनगर पालुङटारमा यसपटक पनि कडा चुनौती छ। आफ्नो पार्टीका मेयर उम्मेदवार प्रेम गुरुङलाई जिताउन साताव्यापी कार्यक्रम लिएर डा भट्टराई यतै आएका छन्। तत्कालीन नयाँशक्ति पार्टीले गोरखाका ११ मध्ये कुनै पनि पालिका जित्न सकेको थिएन। पालुङटारका तीन वडा, धार्चेको एक र सिरानचोकको एउटा वडा मात्र जितेको थियो। पार्टीको साख जोगाउन डा भट्टराई गृहनगरमा तल्लीन छन्। दुई दिनमा उनले आठ वडामा घरदैलो गरेका छन्। बाँकी वडा नं ३ र १० मा पनि घरदैलो कार्यक्रम रहेको उनका स्वकीय सचिव रोशन पोखरेल बताउँछन्। डाक्टर साव सहभागी कार्यक्रममा जनलहर देख्दा जित निश्चितजस्तो देखिन्छ। तैपनि चुनाव हो, के भन्न सकिन्छ र ?, पोखरेल भन्छन्। यो नगरपालिका यसअघि कांग्रेसले जितेको थियो। जसपा तेस्रो स्थानमा पुगेको थियो। अहिले बाबुराम भट्टराई खट्न त दिनरात नभनी निक्कै खटेका छन्। तर, जित्न सजिलो छैन, स्थानीय हरि देवकोटा भन्छन्, मेयरमा उठ्ने भनेर प्रेम गुरुङ दुई वर्षदेखि जागिर राजीनामा गरेर माहोल बनाउँदै बसे पनि ठिटाहरू मात्र परिचालन गरेर कसरी भोट जितिन्छ ? कांग्रेस र माओवादी उम्मेदवारसँग कडा प्रतिस्पर्धा हुने स्थानीयवासीको विश्लेषण छ। मेयरको उम्मेदवार छान्ने बेला जसपाभित्र दन्केको आन्तरिक विद्रोहका कारण पनि जित्ने मत पाउन कठिन भएको उनीहरूको भनाइ छ। हल्दीबारीमा राप्रपालाई चुनौती झापाको हल्दीवारी गाउँपालिकामा राप्रपा अध्यक्ष राजेन्द्र लिङ्देनका भाइ रवीन्द्र लिङ्देन अध्यक्ष पदका उम्मेदवार छन्। राप्रपाले दोस्रो कार्यकालका लागि रवीन्द्रलाई अघि सारेको हो। २०७४ को निर्वाचनमा रवीन्द्र एमाले उम्मेदवार मञ्जुदेवी सिटौलालाई पराजित गर्दै अध्यक्षमा निर्वाचित भएका थिए। हल्दीबारीमा अघिल्लो पटककै बर्चस्व कायम गर्ने राप्रपाको प्रयास छ। सहज भने देखिँदैन। रवीन्द्रसँग एमालेका डम्बर गिरी, कांग्रेसका तुलसी ओली र माओवादीका भवानीप्रसाद दंगाल भिड्दै छन्। गिरी यसअघि गाउँपालिका उपाध्यक्ष थिए। उपाध्यक्षमा पनि चार दलका अलगअलग उम्मेदवार छन्। कांग्रेसले आधिकारिक उम्मेदवार चन्द्रकला राईलाई फिर्ता बोलाएर स्वतन्त्र उम्मेदवारी दिएका लखन हेमरमलाई समर्थन गरेको छ। २३ हजार मतदाता रहेको हल्दीबारीमा जितका लागि ५ हजार हाराहारी मत ल्याउनुपर्ने माओवादी उम्मेदवार दंगाल बताउँछन्। शिवराज भट्टधनगढी, सुब्रत न्यौपानेझापा, अनिल ढकालचितवन, किशोर बुढाथोकीविराटनगर, फणि महतरौतहट , राजकुमार आलेतनहुँ, शिव उप्रेतीगोरखा"
मोटरसाइकल दुर्घटना हुँदा एक जनाको मृत्यु,उदयपुर : उदयपुरको त्रियुगा नगरपालिका३ मा मोटरसाइकल दुर्घटना हुँदा एक जनाको मृत्यु भएको छ। दुर्घटनामा अन्य एक जना घाइते भएका छन्। मोतिगडाफत्तेपुर सडकखण्ड अन्तर्गतको नेपाली सेनाको १८ नम्बर बाहिनी नजिक आइतबार राती प्रदेश १०५००१प४४६८ नम्बरको डिस्कोभर मोटरसाइकल आफैं अनियन्त्रित भई दुर्घटना भएको हो। दुर्घटनामा मोटरसाइकलमा सवार त्रियुगा नगरपालिका१ पूर्व टोल जोगिदका २१ वर्षीय भुपेन्द्र चौधरीको मृत्यु भएको हो। चालक १८ वर्षीय अभिषेक चौधरी घाइते भएको जिल्ला प्रहरी कार्यालयका डीएसपी सन्तोष आचार्यले बताए। घाइते अभिषेकको अवस्था गम्भीर रहेकोले जिल्ला अस्पतालमा प्रारम्भिक उपचारपछि बाहिर पठाइएको उनले बताए।
कांग्रेसप्रति खनिए ओली,"काठमाडौं चितवन : एमाले अध्यक्ष केपी शर्मा ओलीको अधिकांश अभिव्यक्ति माओवादी केन्द्र र एकीकृत समाजवादीप्रति लक्षित हुन्थ्यो। तर, आइतबार उनी कांग्रेसप्रति बढी आक्रामक देखिए। यसअघि कांग्रेस सभापति शेरबहादुर देउवाको खासै आलोचना नगर्ने उनले आइतबार बिहान पार्टी कार्यालयमा आयोजित पत्रकार सम्मेलनदेखि चितवनमा आयोजित चुनावी सभासम्म कांग्रेसलाई प्रहार गरे। गठबन्धनको सक्दो आलोचना गरे। व्यवस्थापिका, कार्यपालिका र न्यायपालिकालाई कमजोर बनाउने मुख्य योजनाकार कांग्रेस सभापति तथा प्रधानमन्त्री देउवा नै भएको दाबी गर्ने अध्यक्ष ओलीले गठबन्धन असार १७ पछि नरहने उद्घोष गरे। राष्ट्रका प्रमुख अंग त देउवाजीले कमजोर पार्नुभयो नै, अहिले प्रचण्डको डरले काम्दै माओवादीले भन्ने कुरा भन्न थाल्नु भएछ, उनले प्रसंग कोट्याउँदै आइतबार बिहानको पत्रकार सम्मेलनमा भने, रेणुलाई भरतपुरमा प्रचण्डले होइन मैले उठ भनेको हुँसमेत भन्न भ्याउनु भएछ। कांग्रेसले २७ वर्ष शासन गर्दा देशलाई दूरगतितिर पुर्याएको आरोप ओलीको थियो। संसदीय राजनीतिमा विकृति विसंगति भित्र्याउनमा पनि कांग्रेस नै मुख्य योजनाकार बन्यो, उनले भने, अहिले राज्यलाई भड्खालोमा हाल्ने योजना पनि कांग्रेसले बनाइरहेको छ। उनले अपिलमा नै कांग्रेसको आलोचना गरेर लेखेका छन्। २७ वर्ष सरकारमा रहँदा संसद्मा आफ्नै सरकारको वार्षिक नीति तथा कार्यक्रम फेल गर्ने, आफ्नै सरकारविरुद्ध अविश्वास प्रस्ताव पेस गर्ने, बिना कारण अन्य दलका सरकारविरुद्ध अविश्वासको प्रस्ताव पेस गर्ने, सांसदलाई विदेशसमेत लगी बन्धक बनाउने काम कांग्रेसले गरेको छ, उनले अपिलमा लेखेका छन्। संसद् भंग गरी राजालाई सत्ता सुम्पिनेसमेत कार्य कांग्रेसले नै गरेको अपिलमा उल्लेख गरेका उनले पछिल्लो समय संविधानबमोजिम ताजा जनादेशमा जाने सरकारको निर्णयमा मुद्दा मामिला गर्न पछि नपरेको बताए। सरकारले सही काम गर्दा पनि पटकपटक अदालत जाने, महाभियोगको डर, त्रास देखाइ अदालतको स्वतन्त्रता हनन् गर्ने काममा कांग्रेस सक्रिय बन्यो, अपिलमा ओलीले लेखेका छन्। देश, जनता र राजनीतिलाई चरम अन्धकारमा धकेल्न सशस्त्र द्वन्द्वलाई मार्गप्रशस्त गर्ने काम कांग्रेसले नै गरेको बताएका ओलीले निजामती सेवा नै खल्बलिने गरी निजामती कर्मचारीलाई बर्खास्त गरेको आरोप लगाए। राष्ट्र बैंकका गभर्नर निलम्बन गर्ने, प्रहरी संगठनमा प्रचलित ऐन नियमको दायरा उल्लंघन गर्दै नियुक्ति र बढुवा गरी सुरक्षा संगठनलाई तहसनहस पार्ने, आधारभूत वस्तु उत्पादन गर्ने सरकारी उद्योगहरूलाई निजीकरणको बहानामा कौडीको मूल्यमा बेची राष्ट्रिय सम्पत्ति दोहन गर्ने काममा कांग्रेस सक्रिय छ, अपिलमा भनिएको छ। कर फछ्र्योटको बहानामा सरकारलाई तिर्नुबुझाउनुपर्ने एकिन भइसकेको राजस्व मिलेमतोमा छुट माफी गरी देश र जनताको सम्पत्तिराजस्व खाने, परिवारका सदस्य र नातेदारहरूको मिलेमतोमा योजना रचेर निर्धक्क भ्रष्टाचार गर्ने कार्य सभापति देउवाकै पालामा भएको उनले बताए। अपिलको अधिकांश बुँदामा कांग्रेसको आलोचना गरिएको छ। बहुदलीय शासन व्यवस्था पछिको ३२ वर्षको अवधिमा एमाले करिब ७ वर्ष आफ्नै नेतृत्वको सरकार र करिब ३ वर्ष संयुक्त सरकारमा सहभागी भएको थियो। कांग्रेसले करिब २० वर्ष आफ्नै नेतृत्वको सरकार र करिब ७ वर्ष संयुक्त सरकारमा सहभागी भई करिब २७ वर्ष सत्ता सञ्चालन गरेको इतिहास छ । यो अवधिमा कांग्रेस नै सबैभन्दा बढी आलोचनाको सिकार बनेको ओली बताउँछन्। राणा, राजा र कांग्रेसको सरकारले देशको विकास र जनताको सुख समृद्धिका लागि कुनै योजना अगाडि नबढाएको उनको आरोप छ। कांग्रेस सरकार कहिल्यै आधुनिकता र उत्कृष्टतातर्फ केन्द्रित रहेन । नेपाल जस्तो धर्तीको स्वर्गलाई संसारकै उत्कृष्ट राष्ट्र बनाउने अवसरलाई साकार पार्न कहिल्यै ध्यान दिएनन्, ओलीले भने, बरू देशलाई संसारकै गरिब, विपन्न, अभावग्रस्त र असमानताको देश बनाइराखे । कांग्रेस एमालेसँग कहिल्यै सहकार्य गर्न नचाहने बताएका उनले भने, कांग्रेसले राणाशाहीसँग सहकार्य गरेको इतिहास छ । कांग्रेसले निरङ्कुश राजतन्त्रसँग आफ्नो घाँटी जोडिएको सार्वजनिक घोषणा गरेको सर्वविदितै छ। अपिलमा भनिएको छ। नेपालमा अब कहिल्यै नाकाबन्दी हुँदैन : ओली आरजुलाई ओलीको जवाफ : एमालेले पाँच जनालाई मलेसिया पठाउने होइन पाँचौं लाखलाई रोजगारी दिन्छ गठबन्धनका नाममा जनतालाई धम्क्याउन थालियो : ओली कांग्रेसले राजनीतिक दलको आधारभूत मर्ममाथि प्रहार गर्यो : अध्यक्ष ओली सत्ता गठबन्धनका लागि सबैभन्दा ठूलो खड्गो वैशाख ३० : ओली यस्तो छ ओलीको ६७ बुँदे अपिल (पूर्णपाठ) कांग्रेस कार्यकर्तालाई ओलीको सन्देश सधैं अर्काको छोरी जिताइरहे २०औं वर्षसम्म जिताउनुपर्ने हुनसक्छ उनले एमालेका लागि जनताभन्दा ठूलो कोही नरहेको बताए। जनताको सेवा नै हाम्रो मुख्य ध्येय हो । हाम्रो शक्तिको स्रोत नै जनताको शक्ति हो । तसर्थ, हामी जनताका बीचमा रहन चाहन्छौं, उनले भने, जनादेशबाट मात्र जनताको सेवा गर्ने अवसरका लागि प्रयत्नशील रहन्छौं । जनताको आदेश मान्छौं । यसपटक पनि जनताबाट जनताको सेवा गर्ने अवसर हामीलाई प्राप्त हुनेमा विश्वस्त छौं । एमालेले करिब १० वर्ष सरकारमा रहँदा कृषि, रोजगार र उद्योगको क्षेत्रमा व्यापाक सुधार गरेको अध्यक्ष ओलीद्वारा जारी गरिएको अपिलमा भनिएको छ। औद्योगिक क्षेत्रको उत्पादन र उत्पादकत्व वृद्धि, भौतिक पूर्वाधार निर्माण, रोजगारी सिर्जना, शिक्षा र स्वास्थ्य सेवामा गुणात्मक सुधार, सामाजिक न्याय, सुशासन, अन्तर्राष्ट्रिय सम्बन्ध तथा नेपाल र नेपालीको सम्मान अभिवृद्धिका क्षेत्रमा अभूतपूर्व र साहसिक सोच एमालेकै पालामा आएको हो, अपिलमा भनिएको छ। अध्यक्ष ओलीले राजतन्त्रको अन्त्य र गणतन्त्रको उदयका लागि संविधानसभाको निर्वाचन तथा संविधान लेखन र जारी गर्नका लागि तथा संघीय लोकतान्त्रिक गणतन्त्रात्मक संविधान कार्यान्वयन गर्नका लागि एमालेले साहसिक र निर्णायक भूमिका खेलेको बताए। संविधान जारी भएको बखत कांग्रेसको आन्तरिक घेराबन्दी मात्र होइन, नाकाबन्दीसम्म व्यहोर्नुपर्यो । तर, सार्वभौम नेपाली जनताको अभूतपूर्व साथ र समर्थनबाट राष्ट्रिय जिम्मेवारी पूरा गर्न तथा महान् सहिदहरूको बलिदानबाट प्राप्त उपलब्धिहरूलाई संस्थागत गर्न हामी सफल भयौं, उनले भने। अपिल वाचन गर्दै ओलीले नयाँ मतदातको जीवनस्तरलाई विकसित देशका नागरिकको भन्दा कम हुन नदिने प्रतिबद्धता व्यक्त गरे। क्षमता विकास गरी तपाईंहरूलाई अद्वितीय उपलब्धि हासिल गर्न सक्ने प्रतिस्पर्धी, क्षमतायुक्त, सम्मानित र आदर्शवान् नागरिक बनाउने भिजन र कार्यक्रम एमालेसँग छ । उनले भने, तसर्थ, आउनुहोस्, जीवनको पहिलो मतदान सूर्य चिह्नमा गरौं र विकासको नयाँ युगमा प्रवेश गरौं । महासंकटमा गठबन्धन एमाले अध्यक्ष ओलीले सत्तारुढ गठबन्धनलाई अपराधिक गठबन्धनको संज्ञा दिएका छन्। उनले सत्तारुढ पाँच दलीय गठबन्धनलाई आगामी ३० वैशाखमा ठूलो खड्गो रहेको बताए। राजनीतिक र ग्रहदशा हेर्ने दुवैथरी ज्योतिषीले यस्तो बताएको उल्लेख गर्दै उनले असार १७ पछि गठबन्धन नरहने जिकिर गरे। ज्योतिषीहरूको भनाइमा गठबन्धनका लागि सबभन्दा ठूलो खड्गो त यही वैशाख ३० नै हो। यसैमा गठबन्धनलाई साह्रै ठूलो मर्का पर्नेवाला छ, उनले भने, कस्तो दिन छानेर उहाँहरूले राख्नु भएछ ? यो वैशाख ३० मा त उहाँहरूलाई हुनसम्म हुन्छ क्या ! ढाडै भाँचिने गरी। यो मैले होइन ज्योतिषीले नै भनेका हुन्। ओलीले निर्वाचन आयोगले सत्तारुढ गठबन्धनका नेताका गतिविधिप्रति ध्यान नदिएको आरोप लगाए। सत्तारुढ गठबन्धनका नेताहरूका गतिविधिप्रति आयोगले आँखामा कालोपट्टी बाँधेको छ, उनले भने, निर्वाचन आयोगले जुन घोषणा गरेको छ त्यसलाई कार्यान्वयन गरोस्, एउटा दलले अर्को दलको प्रचार गर्न पाइँदैन। तर, शेरबहादुरले अर्काको भोट माग्न हुने तल कार्यकर्ताले नहुने भन्ने के हो त्यो ?, उनले सत्तारुढ दलका नेतालाई कारबाही गरेर देखाउन पनि आयोगलाई चुनौती दिए। आयोगले बारम्बार गठबन्धनलाई सहयोग हुने निर्णय गर्नु आपतिजनक कुरो भएको उनको भनाइ थियो। एकातिर गठबन्धन हामी चिन्दैनौं भन्ने। गठबन्धन त निर्वाचन आयोगले चिन्दैन भन्यो नि त। किनभने त्यहाँ गठबन्धन गरेर उम्मेदवार उठाउँदा एउटा महिला एउटा पुरुष हुनुपर्नेमा त महिला उठाउनुपर्यो नि ! स्वतन्त्र ढंगले त उठाएको होइन। त्यो कुरा नजरअन्दाज गर्नका लागि गठबन्धन नचिन्ने अनि चिह्न बोकेर हिँड्न चिह्नको प्रचार गर्न मत मागेर हिँड्न गठबन्धन मान्य हुने, उनले भने। धम्काएर भोट आउँदैन आइतबार दिउँसो चुनावी सभालाई सम्बोधन गर्न पुगेका एमालेका अध्यक्ष ओलीले धम्क्याउने र तर्साउनेलाई भोट नहाल्न आग्रह गरे। केही दिनअघि माओवादी केन्द्रका अध्यक्ष पुष्पकमल दाहाल (प्रचण्ड)ले भरतपुरमा गरेको सम्बोधनको विषय निकाल्दै उनले धम्कीको भरमा भोट नहाल्न आग्रह गरेका हुन्। माओवादीको धम्क्याउने बानी अझै गएको छैन। प्रचण्डको छोरीलाई भोट नदिए कुनै दुर्घटना हुँदैन गठबन्धन मात्र हार्ने हो, उनले भने। कांग्रेसका नेताहरूले प्रधानमन्त्री पदका लागि पार्टी सिध्याउन लागेको भन्दै ओलीले कांग्रेसका कार्यकर्ताप्रति सहानुभूति प्रकट गरे। जिन्दगीभर कांग्रेस भनेर हिँडेका कार्यकर्ताहरूको मन रोएको भन्दै ओलीले देश बनाउने अभियानमा लागेको एमालेमा आउन आग्रह गरे। गठबन्धन गरेर कांग्रेसले आफ्नो भविष्य खेर फालेको ओलीको भनाइ छ। उनले भरतपुर महानगरपालिकाको प्रमुख पदमा माओवादी केन्द्रका उम्मेदवार बोकेर कांग्रेसले आफ्नो राजनीति सकेको दाबी गरे।"
क्षतिपूर्तिसहितको न्याय कार्यान्वयन गर्न न्यायपालिका प्रयासरत छ : कायम मुकायम प्रधानन्यायाधीश,"काठमाडौं : सर्वोच्च अदालतका कायम मुकायम प्रधान न्यायाधीश दीपक कुमार कार्कीले क्षतिपूर्तिसहितको न्यायको संवैधानिक सुनिश्चितताको विषयलाई कार्यान्वयन गर्न प्रयासरत रहेको बताएका छन् । सोमबार कानून दिवसको अवसरमा शुभकामना दिँदै उनले क्षतिपूर्तिसहितको न्याय व्यवहारमा कार्यान्वयन गर्न न्यायपालिका हर तरहले प्रयासरत रहेको बताएका हुन् । उनले न्यायपालिकामा गरिने सुधारको विषय एकाङ्की विषय नभई सामूहिक प्रतिबद्धताको साझा उपलब्धि भएको विश्वास व्यक्त गरे। पीडित राहत कोषको प्रभावकारी परिचालनमा सरोकारवाला सबैको सकारात्मक पहल आवश्यक देखिएको छ। शुभकामना सन्देशमा भनिएको छ,न्यायपालिकामा गरिने सुधारको विषय न्यायपालिकाको एकाङ्की विषय होइन। यस प्रणालीमा आबद्ध सबैको सामूहिक प्रतिबद्धताको साझा उपलब्धि हो भन्ने कुरामा म विश्वस्त छु। न्यायपालिकाले रणनीतिक योजनामार्फत चालेका सुधारका कार्यमा न्यायाधीश, सरकारी वकिल तथा कानून व्यवसायी, न्यायपालिकामा कार्यरत अधिकृत एवम् कर्मचारीहरूलगायत सरोकारवाला निकाय एवम् संस्थाहरूको सकारात्मक सहयोग प्राप्त हन सकेमा मात्र आशातीत सफलता प्राप्त हुनसक्ने देखिन्छ। न्यायिक मूल्य मान्यतामा भएको क्षयीकरणलाई निस्तेज गर्दै स्वतन्त्र न्यायपालिका सम्बन्धी मान्यता, संवैधानिक सर्वोच्चता, नागरिकको हकअधिकारको संरक्षण लगायत विधिको शासनको पालनामा न्यायपालिका प्रतिबद्ध भएर अगाडि बढिरहेको उनको भनाई छ। न्यायपालिकामा हुनसक्ने विकृती विसंगती पहिचान गरी नियन्त्रणका उपाय सुझाउन गठीत समितिले पेश गरेको प्रतिवेदनले औल्याएका सुझावहरु कार्यान्वयन गर्दै न्यायपालिका प्रतिको जनताको आस्था र विश्वास अभिवृद्धि गर्नको लागि छिटो छरितो, विश्वसनीय एवम् गुणस्तरीय न्याय सम्पादन गर्ने कार्यमा सबैले आआफ्नो क्षेत्रबाट थप क्रियाशिलता देखाउन आवश्यक भएको कार्कीको शुभकामना सन्देशमा उल्लेख छ। न्याय गरेर मात्र हुँदैन गरेको जस्तो पनि देखिनुपर्दछ भन्ने मान्यतालाई आत्मसात गर्दै न्यायिक काम कारवाही एवम् प्रकृयामा कुनैपनि कोणबाट शंका एवम् अविश्वास पैदा हुन नसकोस भन्ने उद्देश्ले स्वचालित पेसी व्यवस्थापन पद्धति लागू गर्ने सम्बन्धमा प्राप्त अध्ययन प्रतिवेदनले सुझाए अनुसार स्वचालित पेसी व्यवस्थापन पद्दति लागू गर्नको लागि आवश्यक पर्ने सफ्टवेयर निर्माण लगायत प्राविधिक पक्षको तयारी र सो का लागि आवश्यक पर्ने बजेट निकासाका लागि प्रकृया अगाडि बढाइएको छ। शुभकामना सन्देशमा भनिएको छ,स्वचालित पेसी व्यवस्थापन पद्धति लागू नहुदासम्मको लागि अल्पकालीन उपायको रुपमा गोला प्रकृयाद्वारा पेसी व्यवस्थापन गरी न्यायिक प्रकृयामा पारदर्शीता एवम् स्वच्छताको पूर्ण प्रत्याभूती गरिएको छ। कायम मुकायम प्रधान न्यायाधीश कार्कीले विश्वव्यापी रुपमा फैलिएको कोरोना भाइरसका कारण सेवा प्रवाहमा ल्याउनुपरेको संकुचनले शीघ्र न्याय सम्पादनको कार्यमा केहि अवरोध सिर्जना भएर अदालतहरुमा पुराना मुद्दाहरुको चाप बढेको बताए। उनले पुराना मुद्दाहरुको शीघ्र फछ्यौट गर्नको लागि हरसम्भव प्रयास गरिएको दाबी गरे। सेवाग्राहीहरुले न्याय प्राप्तीको वास्तविक अनुभूती अदालतबाट भएका फैसला कार्यान्वयनमार्फत मात्र गर्न सक्ने भएकाले फैसला कार्यान्वयनको विषयलाई प्राथमिकतामा राखिएको उनको भनाई छ।"
वैदेशिक रोजगारीमा ठगीधन्दा,"देशमा चरम बेरोजगारी छ। युवा जति वैदेशिक रोजगारीमा जान लालायित छन्। दैनिक १५ सयको हाराहारीमा नेपाली युवा बिदेसिने तथ्यांक छ। विद्यार्थी भनेरै भए पनि वा अरू कुनै बहानामा युवाको बाध्यता छ। त्यही बाध्यताको फाइदा लुट्न पल्केकाहरू विभिन्न बहानामा युवालाई ठगिरहेका छन्। वैदेशिक रोजगारीमा लैजाने ठेक्का पाएकाहरूले नै पनि ठग्छन् र नपाएकाहरूले पनि विभिन्न बहानामा ठग्छन्। एउटा सुविधाको कुरा गरेर विदेश लगिहाल्ने र त्यहाँ पुगेपछि भनेअनुसारको सुविधा नदिने थुप्रै एजेन्सी छन्। नेपाली युवाको विवशताको फाइदा उठाउँदै जोखिमपूर्ण काममा लगाउने, थोरै पारिश्रमिक दिने र ज्यानै जाँदा पनि कुनै राहत र क्षतिपूर्ति नदिने कम्पनीहरू छन्। श्रम स्वीकृति नै भएका मुलुकमा पनि विभिन्न बहानामा युवालाई लगेर जोखिममा पार्नेहरू बग्रेल्ती छन्। यो सब देशमा रोजगारीको मौका उपलब्ध गराउन नसक्ने राज्य हुनुको कारण हो। युवालाई त बसी सुख न उठी सुख छ। देशमै बसे बेरोजगार, विदेश जान्छु भने पनि ठगी। धेरै कमाइ हुने प्रलोभनमा परेर युरोप र अमेरिका छिर्न खोज्ने युवा त झनै सरासर ठगिएका छन्। झन् जंगलको बाटो, समुद्रको बाटो लगेर अलपत्रै पारिदिने, ज्यानै जोखिममा पारिदिने मानव तस्करको जालोमा नेपाली युवाले कष्ट भोग्नु परेको छ। युरोपका देशहरूले नेपाली श्रमिकलाई लिइहालेको देखिन्न। तर नेपाली युवाको विवशता बुझेकाहरू वर्किङ भिसाको प्रलोभन देखाउन छाड्दैनन्। युवाहरू फसिहाल्छन्। फ्रान्स, स्पेन, पोर्चुगललगायत देशमा लगिदिने भनेपछि ऋणधन गरेर नेपाली पनि लाखौं लाख तिर्न राजी बन्छन्। तिनै देशमा लगिदिने भनेर ठगेको आरोपमा जेनियस एजुकेसन एन्ड कन्सल्टेन्सीका सञ्चालक सुजन भट्टराईविरुद्ध राजस्व न्यायाधिकरणमा ठगी मुद्दा परेको छ। शिक्षाको काम गर्ने जस्तो देखिने संस्थाले रोजगारीका लागि युवालाई लोभ्याउनु आफैंमा गैरकानुनी काम हो। त्यसमाथि विदेशमा जागिर लगाइदिने भन्दै प्रतिव्यक्ति १७ लाख रुपैयाँ असुल्न हदैसम्मको ठगी हो। ठगहरूले २२ जनालाई २ करोड ८८ लाख ४१ हजार ७ सय रुपैयाँ ठगेको मुद्दा न्यायाधिकरणमा परेको छ। कम्पनीको उद्देश्य छ वैदेशिक शिक्षामा जानेलाई परामर्श दिने। तर भन्छ कि विदेशमा जागिर लगाइदिन्छु। हाम्रा युवा पनि अति नै सोझा कि अर्कै उद्देश्य भएको कम्पनीको प्रलोभन पत्याइहाल्ने छ। यो युवा जगत्मा सचेतना अभावको परिणाम पनि हो। मर्नेले के गर्दैन भन्ने हिन्दी कहावत जस्तो अवस्था पनि छ। युवालाई रोजगारी चाहिएकै छ, उद्यमशीलताका लागि वातावरण छैन। कतिपय अवस्थामा यो मनोविज्ञान पनि हो। स्वदेशमा उद्यमशीलता फस्टाउन सक्छ भन्ने उदाहरण थुप्रै युवाले नै दिएका पनि छन्। तर सजिलोसँगै पैसा कमाउने लालच राख्दा पनि युवा फसेका छन्। वैदेशिक रोजगारीमा जाँदा श्रम स्वीकृति नभएका देशमा जान हुन्न। वैदेशिक रोजगारीकै काम गर्न सरकारबाट अनुमति नपाएको कम्पनीको भर पर्नु हुँदैन। विदेशको कुनै कम्पनीले रोजगारी खुलाएको प्रमाण छ छैन भन्नेजस्ता सामान्य जानकारी चाहिँ युवा आफैंले राख्ने हो भने यस्ता ठगीबाट बच्न सक्थे। यसै पनि सरकारी अनुमति नभएको कम्पनीबाट जाँदा भोलि दुर्घटनामा परिए वा अप्ठ्यारोमा परे बिमालगायत सुविधा हुँदैन। आफू र परिवारलाई दुःख हुन्छ। यी सन्देश सरकारले छरेको पनि छ। तै युवाले चेतेका छैनन्। नचेत्नु एउटा कमजोरी हुँदै हो। सरकारले त्यसो भनेर सुख पाउँदैन। अझै सन्देश प्रवाह गर्नुपर्छ। ठगीधन्दा वैदेशिक रोजगारीमा जुन मौलाएको छ, त्यसको जालो च्यात्नुपर्छ। दीर्घकालका लागि त युवालाई स्वदेशमै रोजगारी र उद्यमी बनाउने वातावरण बनाउनुपर्छ।"
वर्षाअघि मेलम्चीको पानी रोकिने,"काठमाडौं : वर्षा सुरु हुनुभन्दा अगाडि मेलम्चीको पानी बन्द गरिने भएको छ। आयोजनामा वर्षाले थप क्षति नपुगोस् भन्ने उद्देश्यले पानी नियमित ल्याउन नसकिने मेलम्ची खानेपानी आयोजनाले जनाएको छ। दुई साता पहिले अस्थायी संरचनाबाट पानी पुनः काठमाडौं ल्याउन थालिएको थियो। हाल दैनिक १७ करोड लिटर पानी काठमाडौं उपत्यकामा ल्याएर वितरण भइरहेको छ। गतवर्ष असारको पहिलो दिन नै बाढी र पहिरोले आयोजनामा क्षति पुगेकाले यो वर्ष सतर्क हुनुपर्ने अवस्था रहेको आयोजनाका सूचना अधिकारी राजेन्द्रप्रसाद पन्तले बताए। सुरुङभित्रै बाढी नपसोस् भन्ने उद्देश्यले वर्षा सुरु हुनुअगावै बन्द गर्नुपर्ने छ, उनले भने। वर्षात्का बेला मेलम्चीको पानी ल्याउन नसकिँदा सुन्दरीजलमा बागमतीको पानी प्रशोधन गरेर ल्याउने विषयमा पनि छलफल भइरहेको समितिले जनाएको छ। वैशाख ११ गते खानेपानी मन्त्री उमाकान्त चौधरीले काठमाडौं उपत्यका खानेपानी लिमिटेड, बानेश्वर शाखाको कार्यालयमा भल्भ खोलेर पुनः पानी वितरण सुरु गरेका थिए। पहिलो दिन पाँच करोड लिटर पानी वितरण भएकोमा क्रमशः आठ करोड हुँदै १७ करोड लिटर पानी वितरण गर्न थालिएको हो। गत वर्ष फागुनमा पहिलो पटक पानी पथान्तरण सुरु गरिएको थियो। उपत्यकामा तीन महिना पानी वितरण गरेर सुरुङको परीक्षणका लागि असार १ गतेबाट सुरुङ बन्द भएको थियो। सोही दिनमा आएको बाढीले यहाँका हेडवर्कलगायतका विभिन्न संरचनामा क्षति पुगेपनि मुख्य सुरुङमा धेरै क्षति पुगेको थिएन। असारमा पटकपटक बाढी आइरहँदा त्यहाँ रहेको निर्माण कम्पनीको संरचनामा समेत क्षति पुगेको थियो। वर्षा सकिएपछि पनि आयोजनास्थलमा पुग्ने सडक बगेकाले लामो समयसम्म मर्मत हुन सकेको थिएन। सडक अस्थायी मर्मतपछि आयोजना स्थलमा पुगेर त्यहाँका अवरोध हटाइएको थियो। अस्थायी रुपमा पानी सञ्चालनका लागि तयारी भए पनि अझै आयोजना सम्पन्न भइसकेको छैन। आयोजना स्थलभन्दा माथिल्लो भागमा बाढीले गरेको क्षतिको सुधार भइसकेको छैन। दातृ निकाय एशियाली विकास बैंकले क्षतिको अध्ययन गरिरहेको छ।"
काङ्ग्रेस नेता परियारको हत्या,चितवन : नेपाली काङ्ग्रेस बागमती प्रदेश प्रतिनिधि अनिल परियारको हत्या भएको छ। भरतपुर महानगरपालिका१२ का कान भनिने २८ वर्षीय अनिल परियारको आइतबार साँझ छुरा प्रहार भएको हो। भरतपुर७ कृष्णपुर खेलमैदाननजिक साढे ७ बजेतिर अज्ञात समूहले छुरा हानेको हो। घाइते भएका परियारको उपचारका लागि चितवन मेडिकल कलेज लैजाँदै गर्दा बाटोमा नै मृत्यु भएको चितवन प्रहरीका प्रवक्ता नरहरी अधिकारीले जानकारी दिए। परियारका शरिरभरि चोट लागेको छ। छुरा प्रहार गर्ने समूहको खोजी भइरहेको प्रहरीले जनाएको छ।
दैलेखमा एमाले मेयरको उम्मेदवार चढ्ने गाडीमा आगजनी,दैलेख : दैलेखमा नेकपा एमालेबाट मेयरका उम्मेदवार चढ्ने गाडीमा अज्ञात समूहले आगजनी गरेको छ। आठबीस नगरपालिका मेयरका उम्मेदवार तर्कबहादुर बडुवाल चढ्ने गाडीमा अज्ञात समूहले आगजनी गरेको हो। आठबीस नगरपालिका४ राकमकर्णालीको खोली बजारस्थित सृष्टि होटेल अगाडि पार्किङ्ग गरेर राखेको बा १९ च ५५७९ नम्बरको स्कर्पियोमा गाडीमा अज्ञात समूहले आगजनी गरेको हो। पाकिङ्ग गरेर राखिएको स्कर्पियोमा आइतबार रातको सवा ३ बजे अज्ञात समूहले आगजनी गरेको आठबीस नगरपालिका प्रमुखका उम्मेदवार बडुवालले बताए। गाडी चालक गाडीभित्रै सुतिरहेको अवस्थामा आगजनी भएको थियो। गाडीको दायाँतिरको भाग जलेको छ भने मानविय क्षति भने भएको छैन्। जिल्ला प्रहरी कार्यालय दैलेखका प्रहरी निरीक्षक नरेश विकले स्कर्पियो गाडीको पछाडि पट्टीको दाँया टायरको बाहिरी भाग जलेको बताए। गाडीमा अन्य कुनै क्षति नभएको र थप अनुसन्धान भइरहेको प्रहरी निरीक्षक विकले बताए । अहिले उक्त स्थानमा प्रहरी निरीक्षक सुरज खड्काको नेतृत्वमा प्रहरी टोली खटिएको प्रहरी निरीक्षक विकले जानकारी दिए। अज्ञात समूहले आगजनी गरेको एमालेका उम्मेदवारले प्रयोग गर्दै आएको गाडी।
वैदेशिक रोजगारीमा ठगीधन्दा,"देशमा चरम बेरोजगारी छ। युवा जति वैदेशिक रोजगारीमा जान लालायित छन्। दैनिक १५ सयको हाराहारीमा नेपाली युवा बिदेसिने तथ्यांक छ। विद्यार्थी भनेरै भए पनि वा अरू कुनै बहानामा युवाको बाध्यता छ। त्यही बाध्यताको फाइदा लुट्न पल्केकाहरू विभिन्न बहानामा युवालाई ठगिरहेका छन्। वैदेशिक रोजगारीमा लैजाने ठेक्का पाएकाहरूले नै पनि ठग्छन् र नपाएकाहरूले पनि विभिन्न बहानामा ठग्छन्। एउटा सुविधाको कुरा गरेर विदेश लगिहाल्ने र त्यहाँ पुगेपछि भनेअनुसारको सुविधा नदिने थुप्रै एजेन्सी छन्। नेपाली युवाको विवशताको फाइदा उठाउँदै जोखिमपूर्ण काममा लगाउने, थोरै पारिश्रमिक दिने र ज्यानै जाँदा पनि कुनै राहत र क्षतिपूर्ति नदिने कम्पनीहरू छन्। श्रम स्वीकृति नै भएका मुलुकमा पनि विभिन्न बहानामा युवालाई लगेर जोखिममा पार्नेहरू बग्रेल्ती छन्। यो सब देशमा रोजगारीको मौका उपलब्ध गराउन नसक्ने राज्य हुनुको कारण हो। युवालाई त बसी सुख न उठी सुख छ। देशमै बसे बेरोजगार, विदेश जान्छु भने पनि ठगी। धेरै कमाइ हुने प्रलोभनमा परेर युरोप र अमेरिका छिर्न खोज्ने युवा त झनै सरासर ठगिएका छन्। झन् जंगलको बाटो, समुद्रको बाटो लगेर अलपत्रै पारिदिने, ज्यानै जोखिममा पारिदिने मानव तस्करको जालोमा नेपाली युवाले कष्ट भोग्नु परेको छ। युरोपका देशहरूले नेपाली श्रमिकलाई लिइहालेको देखिन्न। तर नेपाली युवाको विवशता बुझेकाहरू वर्किङ भिसाको प्रलोभन देखाउन छाड्दैनन्। युवाहरू फसिहाल्छन्। फ्रान्स, स्पेन, पोर्चुगललगायत देशमा लगिदिने भनेपछि ऋणधन गरेर नेपाली पनि लाखौं लाख तिर्न राजी बन्छन्। तिनै देशमा लगिदिने भनेर ठगेको आरोपमा जेनियस एजुकेसन एन्ड कन्सल्टेन्सीका सञ्चालक सुजन भट्टराईविरुद्ध राजस्व न्यायाधिकरणमा ठगी मुद्दा परेको छ। शिक्षाको काम गर्ने जस्तो देखिने संस्थाले रोजगारीका लागि युवालाई लोभ्याउनु आफैंमा गैरकानुनी काम हो। त्यसमाथि विदेशमा जागिर लगाइदिने भन्दै प्रतिव्यक्ति १७ लाख रुपैयाँ असुल्न हदैसम्मको ठगी हो। ठगहरूले २२ जनालाई २ करोड ८८ लाख ४१ हजार ७ सय रुपैयाँ ठगेको मुद्दा न्यायाधिकरणमा परेको छ। कम्पनीको उद्देश्य छ वैदेशिक शिक्षामा जानेलाई परामर्श दिने। तर भन्छ कि विदेशमा जागिर लगाइदिन्छु। हाम्रा युवा पनि अति नै सोझा कि अर्कै उद्देश्य भएको कम्पनीको प्रलोभन पत्याइहाल्ने छ। यो युवा जगत्मा सचेतना अभावको परिणाम पनि हो। मर्नेले के गर्दैन भन्ने हिन्दी कहावत जस्तो अवस्था पनि छ। युवालाई रोजगारी चाहिएकै छ, उद्यमशीलताका लागि वातावरण छैन। कतिपय अवस्थामा यो मनोविज्ञान पनि हो। स्वदेशमा उद्यमशीलता फस्टाउन सक्छ भन्ने उदाहरण थुप्रै युवाले नै दिएका पनि छन्। तर सजिलोसँगै पैसा कमाउने लालच राख्दा पनि युवा फसेका छन्। वैदेशिक रोजगारीमा जाँदा श्रम स्वीकृति नभएका देशमा जान हुन्न। वैदेशिक रोजगारीकै काम गर्न सरकारबाट अनुमति नपाएको कम्पनीको भर पर्नु हुँदैन। विदेशको कुनै कम्पनीले रोजगारी खुलाएको प्रमाण छ छैन भन्नेजस्ता सामान्य जानकारी चाहिँ युवा आफैंले राख्ने हो भने यस्ता ठगीबाट बच्न सक्थे। यसै पनि सरकारी अनुमति नभएको कम्पनीबाट जाँदा भोलि दुर्घटनामा परिए वा अप्ठ्यारोमा परे बिमालगायत सुविधा हुँदैन। आफू र परिवारलाई दुःख हुन्छ। यी सन्देश सरकारले छरेको पनि छ। तै युवाले चेतेका छैनन्। नचेत्नु एउटा कमजोरी हुँदै हो। सरकारले त्यसो भनेर सुख पाउँदैन। अझै सन्देश प्रवाह गर्नुपर्छ। ठगीधन्दा वैदेशिक रोजगारीमा जुन मौलाएको छ, त्यसको जालो च्यात्नुपर्छ। दीर्घकालका लागि त युवालाई स्वदेशमै रोजगारी र उद्यमी बनाउने वातावरण बनाउनुपर्छ।"
कांग्रेसप्रति खनिए ओली,"काठमाडौं चितवन : एमाले अध्यक्ष केपी शर्मा ओलीको अधिकांश अभिव्यक्ति माओवादी केन्द्र र एकीकृत समाजवादीप्रति लक्षित हुन्थ्यो। तर, आइतबार उनी कांग्रेसप्रति बढी आक्रामक देखिए। यसअघि कांग्रेस सभापति शेरबहादुर देउवाको खासै आलोचना नगर्ने उनले आइतबार बिहान पार्टी कार्यालयमा आयोजित पत्रकार सम्मेलनदेखि चितवनमा आयोजित चुनावी सभासम्म कांग्रेसलाई प्रहार गरे। गठबन्धनको सक्दो आलोचना गरे। व्यवस्थापिका, कार्यपालिका र न्यायपालिकालाई कमजोर बनाउने मुख्य योजनाकार कांग्रेस सभापति तथा प्रधानमन्त्री देउवा नै भएको दाबी गर्ने अध्यक्ष ओलीले गठबन्धन असार १७ पछि नरहने उद्घोष गरे। राष्ट्रका प्रमुख अंग त देउवाजीले कमजोर पार्नुभयो नै, अहिले प्रचण्डको डरले काम्दै माओवादीले भन्ने कुरा भन्न थाल्नु भएछ, उनले प्रसंग कोट्याउँदै आइतबार बिहानको पत्रकार सम्मेलनमा भने, रेणुलाई भरतपुरमा प्रचण्डले होइन मैले उठ भनेको हुँसमेत भन्न भ्याउनु भएछ। कांग्रेसले २७ वर्ष शासन गर्दा देशलाई दूरगतितिर पुर्याएको आरोप ओलीको थियो। संसदीय राजनीतिमा विकृति विसंगति भित्र्याउनमा पनि कांग्रेस नै मुख्य योजनाकार बन्यो, उनले भने, अहिले राज्यलाई भड्खालोमा हाल्ने योजना पनि कांग्रेसले बनाइरहेको छ। उनले अपिलमा नै कांग्रेसको आलोचना गरेर लेखेका छन्। २७ वर्ष सरकारमा रहँदा संसद्मा आफ्नै सरकारको वार्षिक नीति तथा कार्यक्रम फेल गर्ने, आफ्नै सरकारविरुद्ध अविश्वास प्रस्ताव पेस गर्ने, बिना कारण अन्य दलका सरकारविरुद्ध अविश्वासको प्रस्ताव पेस गर्ने, सांसदलाई विदेशसमेत लगी बन्धक बनाउने काम कांग्रेसले गरेको छ, उनले अपिलमा लेखेका छन्। संसद् भंग गरी राजालाई सत्ता सुम्पिनेसमेत कार्य कांग्रेसले नै गरेको अपिलमा उल्लेख गरेका उनले पछिल्लो समय संविधानबमोजिम ताजा जनादेशमा जाने सरकारको निर्णयमा मुद्दा मामिला गर्न पछि नपरेको बताए। सरकारले सही काम गर्दा पनि पटकपटक अदालत जाने, महाभियोगको डर, त्रास देखाइ अदालतको स्वतन्त्रता हनन् गर्ने काममा कांग्रेस सक्रिय बन्यो, अपिलमा ओलीले लेखेका छन्। देश, जनता र राजनीतिलाई चरम अन्धकारमा धकेल्न सशस्त्र द्वन्द्वलाई मार्गप्रशस्त गर्ने काम कांग्रेसले नै गरेको बताएका ओलीले निजामती सेवा नै खल्बलिने गरी निजामती कर्मचारीलाई बर्खास्त गरेको आरोप लगाए। राष्ट्र बैंकका गभर्नर निलम्बन गर्ने, प्रहरी संगठनमा प्रचलित ऐन नियमको दायरा उल्लंघन गर्दै नियुक्ति र बढुवा गरी सुरक्षा संगठनलाई तहसनहस पार्ने, आधारभूत वस्तु उत्पादन गर्ने सरकारी उद्योगहरूलाई निजीकरणको बहानामा कौडीको मूल्यमा बेची राष्ट्रिय सम्पत्ति दोहन गर्ने काममा कांग्रेस सक्रिय छ, अपिलमा भनिएको छ। कर फछ्र्योटको बहानामा सरकारलाई तिर्नुबुझाउनुपर्ने एकिन भइसकेको राजस्व मिलेमतोमा छुट माफी गरी देश र जनताको सम्पत्तिराजस्व खाने, परिवारका सदस्य र नातेदारहरूको मिलेमतोमा योजना रचेर निर्धक्क भ्रष्टाचार गर्ने कार्य सभापति देउवाकै पालामा भएको उनले बताए। अपिलको अधिकांश बुँदामा कांग्रेसको आलोचना गरिएको छ। बहुदलीय शासन व्यवस्था पछिको ३२ वर्षको अवधिमा एमाले करिब ७ वर्ष आफ्नै नेतृत्वको सरकार र करिब ३ वर्ष संयुक्त सरकारमा सहभागी भएको थियो। कांग्रेसले करिब २० वर्ष आफ्नै नेतृत्वको सरकार र करिब ७ वर्ष संयुक्त सरकारमा सहभागी भई करिब २७ वर्ष सत्ता सञ्चालन गरेको इतिहास छ । यो अवधिमा कांग्रेस नै सबैभन्दा बढी आलोचनाको सिकार बनेको ओली बताउँछन्। राणा, राजा र कांग्रेसको सरकारले देशको विकास र जनताको सुख समृद्धिका लागि कुनै योजना अगाडि नबढाएको उनको आरोप छ। कांग्रेस सरकार कहिल्यै आधुनिकता र उत्कृष्टतातर्फ केन्द्रित रहेन । नेपाल जस्तो धर्तीको स्वर्गलाई संसारकै उत्कृष्ट राष्ट्र बनाउने अवसरलाई साकार पार्न कहिल्यै ध्यान दिएनन्, ओलीले भने, बरू देशलाई संसारकै गरिब, विपन्न, अभावग्रस्त र असमानताको देश बनाइराखे । कांग्रेस एमालेसँग कहिल्यै सहकार्य गर्न नचाहने बताएका उनले भने, कांग्रेसले राणाशाहीसँग सहकार्य गरेको इतिहास छ । कांग्रेसले निरङ्कुश राजतन्त्रसँग आफ्नो घाँटी जोडिएको सार्वजनिक घोषणा गरेको सर्वविदितै छ। अपिलमा भनिएको छ। उनले एमालेका लागि जनताभन्दा ठूलो कोही नरहेको बताए। जनताको सेवा नै हाम्रो मुख्य ध्येय हो । हाम्रो शक्तिको स्रोत नै जनताको शक्ति हो । तसर्थ, हामी जनताका बीचमा रहन चाहन्छौं, उनले भने, जनादेशबाट मात्र जनताको सेवा गर्ने अवसरका लागि प्रयत्नशील रहन्छौं । जनताको आदेश मान्छौं । यसपटक पनि जनताबाट जनताको सेवा गर्ने अवसर हामीलाई प्राप्त हुनेमा विश्वस्त छौं । एमालेले करिब १० वर्ष सरकारमा रहँदा कृषि, रोजगार र उद्योगको क्षेत्रमा व्यापाक सुधार गरेको अध्यक्ष ओलीद्वारा जारी गरिएको अपिलमा भनिएको छ। औद्योगिक क्षेत्रको उत्पादन र उत्पादकत्व वृद्धि, भौतिक पूर्वाधार निर्माण, रोजगारी सिर्जना, शिक्षा र स्वास्थ्य सेवामा गुणात्मक सुधार, सामाजिक न्याय, सुशासन, अन्तर्राष्ट्रिय सम्बन्ध तथा नेपाल र नेपालीको सम्मान अभिवृद्धिका क्षेत्रमा अभूतपूर्व र साहसिक सोच एमालेकै पालामा आएको हो, अपिलमा भनिएको छ। अध्यक्ष ओलीले राजतन्त्रको अन्त्य र गणतन्त्रको उदयका लागि संविधानसभाको निर्वाचन तथा संविधान लेखन र जारी गर्नका लागि तथा संघीय लोकतान्त्रिक गणतन्त्रात्मक संविधान कार्यान्वयन गर्नका लागि एमालेले साहसिक र निर्णायक भूमिका खेलेको बताए। संविधान जारी भएको बखत कांग्रेसको आन्तरिक घेराबन्दी मात्र होइन, नाकाबन्दीसम्म व्यहोर्नुपर्यो । तर, सार्वभौम नेपाली जनताको अभूतपूर्व साथ र समर्थनबाट राष्ट्रिय जिम्मेवारी पूरा गर्न तथा महान् सहिदहरूको बलिदानबाट प्राप्त उपलब्धिहरूलाई संस्थागत गर्न हामी सफल भयौं, उनले भने। अपिल वाचन गर्दै ओलीले नयाँ मतदातको जीवनस्तरलाई विकसित देशका नागरिकको भन्दा कम हुन नदिने प्रतिबद्धता व्यक्त गरे। क्षमता विकास गरी तपाईंहरूलाई अद्वितीय उपलब्धि हासिल गर्न सक्ने प्रतिस्पर्धी, क्षमतायुक्त, सम्मानित र आदर्शवान् नागरिक बनाउने भिजन र कार्यक्रम एमालेसँग छ । उनले भने, तसर्थ, आउनुहोस्, जीवनको पहिलो मतदान सूर्य चिह्नमा गरौं र विकासको नयाँ युगमा प्रवेश गरौं । एमाले अध्यक्ष ओलीले सत्तारुढ गठबन्धनलाई अपराधिक गठबन्धनको संज्ञा दिएका छन्। उनले सत्तारुढ पाँच दलीय गठबन्धनलाई आगामी ३० वैशाखमा ठूलो खड्गो रहेको बताए। राजनीतिक र ग्रहदशा हेर्ने दुवैथरी ज्योतिषीले यस्तो बताएको उल्लेख गर्दै उनले असार १७ पछि गठबन्धन नरहने जिकिर गरे। ज्योतिषीहरूको भनाइमा गठबन्धनका लागि सबभन्दा ठूलो खड्गो त यही वैशाख ३० नै हो। यसैमा गठबन्धनलाई साह्रै ठूलो मर्का पर्नेवाला छ, उनले भने, कस्तो दिन छानेर उहाँहरूले राख्नु भएछ ? यो वैशाख ३० मा त उहाँहरूलाई हुनसम्म हुन्छ क्या ! ढाडै भाँचिने गरी। यो मैले होइन ज्योतिषीले नै भनेका हुन्। ओलीले निर्वाचन आयोगले सत्तारुढ गठबन्धनका नेताका गतिविधिप्रति ध्यान नदिएको आरोप लगाए। सत्तारुढ गठबन्धनका नेताहरूका गतिविधिप्रति आयोगले आँखामा कालोपट्टी बाँधेको छ, उनले भने, निर्वाचन आयोगले जुन घोषणा गरेको छ त्यसलाई कार्यान्वयन गरोस्, एउटा दलले अर्को दलको प्रचार गर्न पाइँदैन। तर, शेरबहादुरले अर्काको भोट माग्न हुने तल कार्यकर्ताले नहुने भन्ने के हो त्यो ?, उनले सत्तारुढ दलका नेतालाई कारबाही गरेर देखाउन पनि आयोगलाई चुनौती दिए। आयोगले बारम्बार गठबन्धनलाई सहयोग हुने निर्णय गर्नु आपतिजनक कुरो भएको उनको भनाइ थियो। एकातिर गठबन्धन हामी चिन्दैनौं भन्ने। गठबन्धन त निर्वाचन आयोगले चिन्दैन भन्यो नि त। किनभने त्यहाँ गठबन्धन गरेर उम्मेदवार उठाउँदा एउटा महिला एउटा पुरुष हुनुपर्नेमा त महिला उठाउनुपर्यो नि ! स्वतन्त्र ढंगले त उठाएको होइन। त्यो कुरा नजरअन्दाज गर्नका लागि गठबन्धन नचिन्ने अनि चिह्न बोकेर हिँड्न चिह्नको प्रचार गर्न मत मागेर हिँड्न गठबन्धन मान्य हुने, उनले भने। आइतबार दिउँसो चुनावी सभालाई सम्बोधन गर्न पुगेका एमालेका अध्यक्ष ओलीले धम्क्याउने र तर्साउनेलाई भोट नहाल्न आग्रह गरे। केही दिनअघि माओवादी केन्द्रका अध्यक्ष पुष्पकमल दाहाल (प्रचण्ड)ले भरतपुरमा गरेको सम्बोधनको विषय निकाल्दै उनले धम्कीको भरमा भोट नहाल्न आग्रह गरेका हुन्। माओवादीको धम्क्याउने बानी अझै गएको छैन। प्रचण्डको छोरीलाई भोट नदिए कुनै दुर्घटना हुँदैन गठबन्धन मात्र हार्ने हो, उनले भने। कांग्रेसका नेताहरूले प्रधानमन्त्री पदका लागि पार्टी सिध्याउन लागेको भन्दै ओलीले कांग्रेसका कार्यकर्ताप्रति सहानुभूति प्रकट गरे। जिन्दगीभर कांग्रेस भनेर हिँडेका कार्यकर्ताहरूको मन रोएको भन्दै ओलीले देश बनाउने अभियानमा लागेको एमालेमा आउन आग्रह गरे। गठबन्धन गरेर कांग्रेसले आफ्नो भविष्य खेर फालेको ओलीको भनाइ छ। उनले भरतपुर महानगरपालिकाको प्रमुख पदमा माओवादी केन्द्रका उम्मेदवार बोकेर कांग्रेसले आफ्नो राजनीति सकेको दाबी गरे।"
"चुनाव सामना गर्ने कुरा हो, जनतालाई छनोटको अधिकार छ","मुलुक स्थानीय निर्वाचनमा होमिएको छ। वैशाख ३० गते ७५३ पालिका (गाउँ र नगर) मा जनप्रतिनिधि निर्वाचित हुँदैछन्। संघीयता कार्यान्वयनमा स्थानीय सरकारका लागि यो दोस्रो निर्वाचन हो। सबै दल निर्वाचनमा होमिएका छन्। लोकतान्त्रिक शासन व्यवस्था भए पनि दलबीच स्वस्थ्य प्रतिस्पर्धा देखिँदैन। शीर्षनेताबीच एकआपसमा आरोपप्रत्यारोप बढी छ। पहिलो स्थानीय निर्वाचनमा ४० प्रतिशत जित सुनिश्चित गरेको एमालेका अहिलेका एजेन्डा कस्ता छन् ? नेकपा एमालेका महासचिव शंकर पोखरेलसँग स्थानीय निर्वाचनको समग्र सन्दर्भमा अन्नपूर्ण पोस्ट्का गोपीकृष्ण ढुंगाना र सुरेन्द्र काफ्लेले गरेको कुराकानी स्थानीय निर्वाचनलाई एमालेले कसरी विश्लेषण गरिरहेको छ ? स्थानीय तहको निर्वाचन एउटा आवधिक निर्वाचन हो। संविधानमा तीन तहका सरकारको व्यवस्था गरिएको छ। तीनै तहका सरकारको निरन्तरताको कुरा गर्छ। रिक्तताको परिकल्पना गरेको छैन। राज्य सञ्चालन गर्ने जिम्मेवारी निर्वाचित जनप्रतिनिधिको हो। त्यस अर्थमा स्थानीय तहको निर्वाचन अवधि सकिनुअगावै सम्पन्न गरिसक्नुपर्ने थियो। कानुनले दुई महिनाअगाडि नै गर्न सक्ने प्रबन्ध गरेको छ। तर, सत्ता गठबन्धन निर्वाचनका लागि तयार थिएन। अनेक बहानामा निर्वाचनलाई पन्छाउन खोज्यो। तर सम्भव भएन। नेकपा एमालेको दबाबको परिणाम हो यो। संवैधानिक व्यवस्था त हुँदै हो। प्रक्रियाबाट निर्वाचन सम्पन्न हुँदैछ। सत्ताले नचाहेको प्रतिपक्षले माग गरेको निर्वाचन बन्न पुगेको छ यो। गएको चुनावको जनादेश खण्डित भयो। खासगरी जनताले नेपाली कांग्रेसको विपक्षमा जनादेश दिए। वामपन्थी एकापक्षमा जनादेश दिए। वामपन्थी शक्तिबीचमा आयो एक प्रकारको विभाजन। पुष्पकमल दाहाल प्रचण्ड र माधवकुमार नेपालले जनताको जनादेशलाई खण्डित गरिकन कांग्रेसलाई स्थापित गर्ने खालको जुन काम गर्नुभयो। त्यही कारणले वास्तवमा उनको यात्रातर्फ प्रवेश गरेको छ। त्यो प्र्रक्रियामा अदालतको प्रयोग गरियो। परमादेशको बाटोबाट प्रधानमन्त्री नियुक्ति गर्नेसम्मका काम गरिए। त्यसैले अहिले राज्य व्यवस्थामा एक प्रकारको संकट छ। अदालत अदालतजस्तो छैन। सरकार सरकारका रूपमा प्रभावकारी छैन। संसद्ले आफ्नो भूमिका निर्वाहमा असफल छ। त्यसैले लोकतान्त्रिक राज्यलाई पुनस्र्थापित गर्न जरुरी छ। त्यसलाई स्थानीय चुनावले एउटा आधारको काम गरेको छ। जनताको चाहना र भावना के छ भन्ने कुरालाई प्रतिविम्बित गर्नेछ। चुनावले परमादेशबाट आएको गठबन्धन जनचाहना अनुकूल छ कि छैन ? स्पष्ट पार्नेछ। पाँच दल एकातिर छन् एमाले एक्लै छ। कसरी सामना गर्नुहुन्छ ? चुनाव भनेको त सामना गर्ने कुरा हो। जनतालाई छनोटको अधिकार प्रदान गर्ने कुरा हो। नेपालको राजनीति धु्रवीकरणतर्फ जाँदैछ। राजनीतिक दलहरू लामो समय राज्यविरुद्ध विद्रोही शक्तिजस्ता भए। कहिले राणाशासन, कहिले पञ्चायत, कहिले राजतन्त्रका विरुद्धमा। त्यसैले राज्यको शक्तिका रूपमा नेपालका राजनीतिक दलहरूले आफूलाई स्थापित गर्न सकिरहेका छैनन्। अब त्यो प्रक्रियातर्फ मुलुक प्रवेश गर्न जरुरी छ। त्यस अर्थमा अहिलेको चुनाव राष्ट्रिय शक्ति निर्माणको चुनाव बनेको छ। गठबन्धनले नेकपा एमालेलाई राष्ट्रिय शक्तिका रूपमा अगाडि बढ्दै गरेको कुरालाई रोक्ने कोसिस गरेको छ। त्यस अर्थमा जनताको चाहनाविरुद्ध गठबन्धन हो। गठबन्धनविरुद्ध जनता छन् भने स्वाभाविक रूपमा नेकपा एमाले राष्ट्रिय शक्तिका रूपमा स्थापित हुन्छ भन्ने विश्वासमा हामी छौं। चुनावले त्यही कुराको संकेत गर्छ। पहिलो पाँच वर्षलाई एमालेले कसरी मूल्यांकन गरेको छ ? संघीयता कार्यान्वयनको पहिलो अवधि हो त्यो। त्यसमा नीतिगत र कार्यान्वयन प्रक्रिया अन्योल हुनु स्वाभाविक हो। यद्यपि पाँच वर्षमा स्थानीय तहको जग बसेको छ। कानुन बनेका छन्। जनताको सेवासुविधाको महत्त्वपूर्ण केन्द्रका रूपमा स्थापित भएका छन्। विशेषतः एमालेले जितेका ठाउँमा अरू पार्टीले जितेका ठाउँमा भन्दा राम्रो काम गरेका छन्। जसको जगमा पनि एमाले जनाधारको विस्तारित गर्न सफल भएको छ। उनीहरूले राम्रो काम नगरेको भए हाम्रो जनाधार विस्तार हुने थिएन। केही संरचनागत कमी, कानुनको कमी भएका होलान्। केन्द्र र प्रदेशमा लेखा समिति छन्। संसदीय समितिहरू छन्। स्थानीय सरकारका अनियमितता र भ्रष्टाचार विषयमा छलफल गर्छन्। स्थानीय तहका हकमा सार्वजनिक सुनुवाइ विधि अपनायौं जुन प्रभावकारी हुन सकेन। घोषणापत्रका ल्याइएका महत्त्वकांक्षी योजनाहरू पूरा भएनन् नि ? त्यो संघले के गर्ने, प्रदेशले के गर्ने र स्थानीय तहले के गर्ने भन्ने अन्योल थियो। समष्टिगतरूपमा सबै काम गर्यौं। अहिले कसले के गर्ने भन्ने कानुनअनुसार अभ्यासमा गइसक्यौं। महत्त्वाकांक्षी घोषणा चाहिँ छोडेको होइन। राष्ट्रिय घोषणापत्रमा प्रदेश र संघका चुनावताका गर्नुपर्ने काम हो। कतिपयले छोडेको अर्थमा लिनु भएको छ। किनकि ती सबै कुरा रेल, सुरुङ, पानीजहाज, ठूला पूर्वाधार हुन्। ती सबै राष्ट्रिय योजनाका अंग बनेका छन्। त्यो छोड्ने विषय नै होइन। स्थानीय तहका हकमा जे स्रोत र अधिकार उपलब्ध गराइसकिएको छ, त्यही विषयमा केन्द्रित गर्ने हो। स्थानीय निर्वाचनमा एमालेको एजेन्डा के के छन् ? गठबन्धन असफल भयो, त्यसलाई छिटो बिदा गरौं भन्ने नै हो। मुलुकले नयाँ जनादेश दिन्छ, त्यो जनादेश नै शासनको वैद्य उत्तराधिकार हो। त्यसैले छिटो चुनावमा जाऔं भन्ने विषय हाम्रो विषय हो। निरन्तर रूपमा हाम्रा कुरा सार्वजनिक गरिराखेका छौं। पछिल्लो समय मुलुकको आर्थिक अवस्था नकारात्मक दिशामा गइरहेको छ। हामीले छोड्दा मुलुकमा विदेशी मुद्रा सञ्चिति ११ महिनाको आयात धान्ने अवस्थामा थियो। ६ महिनाको आयात धान्न नसक्ने अवस्था पुगेको छ। हामीले सरकार छाड्दा मुल्यवृद्धि ४ प्रतिशतभन्दा तल थियो। अहिले ७ प्रतिशत पुगिसकेको छ। मूल्यवृद्धि सिजन सुरु हुन नै बाँकी छ। चाडपर्व सुरु हुने सिजन साउनपछि हो। मूल्यवृद्धि अझै बढ्ने छ। शोधनान्तर बचतमा मुलुकको अर्थतन्त्रमा हामीले छोडेका थियौं। चुनाव भनेको त सामना गर्ने कुरा हो। जनतालाई छनोटको अधिकार प्रदान गर्ने कुरा हो।चुनौतीका बीचमा मुलुकले निकास पाउने हो। चुनौती नभइकन त नयाँ बाटो प्राप्त हुन्न।स्वाभाविक रूपमा विद्रोहीका समयमा रहेको निरन्तरता राष्ट्र निर्माणका लागि प्रतिकूल हुन्छ। त्यस अर्थमा बलियो राष्ट्रिय शक्तिका लागि ध्रुवीकरण आवश्यक हुन्छ। अहिले शोधानान्तर घाटा हरेक महिना बढेको बढ्यै छ। एमाले सरकारमा हुँदा बिदेसिने युवा घटेका थिए। रेमिट्यान्स बढेको थियो। अहिले बाहिरिने युवा बढेका छन् तर रेमिट्यान्स घट्दो क्रममा छ। वैदेशिक व्यापारका सराकात्मक दिशा थियो। आयात घट्न थालेको थियो, निर्यात बढ्न थालेको थियो। अहिले ठीक उल्टो छ। आर्थिक व्यवस्था सञ्चालन गर्न गठबन्धन सरकार असफल भएको सावित भएको छ। नेपाली युवाले बाहिर गएर कमाएको पैसा हुन्डी कारोबारीको हात पुगेको छ। मूलत आयातकर्तामार्फत नेपाली पैसा हरायो। सरकारले अवलम्बन गरेको नीतिका कारण यस्तो भएको हो। मुलुकको अर्थतन्त्र भ्र्रष्टाचार, कमिसन केन्द्रित, दलाल नोकरशाहको हातमा पुगेको छ। तहका लागि विकासका मुद्दा कस्ता छन् ? केपी ओली नेतृत्व एमाले सरकारको पालाका केन्द्र, प्रदेश र स्थानीय तहबाट पालिकावाइज चर्चा गरिरहेका छौं। एमाले हुँदा काम भए भन्ने पालिकामा नै देखाउन चाहन्छौं। राष्ट्रिय परियोजना चर्चा गरेर होइन। पाँच वर्षमा तपाईंकै पालिकामा हिजो के थियो ? आज के भयो ? भविष्यमा के गर्छौं ? भन्ने कुरा विशेष मुद्दा बनाएर प्रचारलाई केन्द्रित गरेका छौं। केन्द्र, प्रदेश र स्थानीय तहबीच समन्वय र सहकार्यको कुरामा जोड दिएका छौं। स्थानीयले प्राप्त गरेको अधिकार प्रभावकारी प्रयोगका कुरा गरेका छौं। केन्द्रबाट स्थानीय तहलाई उपलब्ध गराउनुपर्ने स्रोतको प्रबन्धका कुरा गरेका छौं। शिक्षा, स्वास्थ्य, सामाजिक सशक्तीकरण र सेवा प्रवाहलाई कसरी चुस्तदुरुस्त गर्ने भन्ने विषयहरूमा जोड दिएका छौं। ग्रामीण अर्थतन्त्र कृषिमा आधारित छ। कृषिको रूपान्तरणको प्रश्न उठाएका छौं। वैज्ञानिकीकरण, व्यावसायिक, यान्त्रिकीकरणको विषयलाई विशेष जोड दिएका छौं। सार्वजनिक विद्यालयको सुधारको प्रश्न आज चुनौतीका रूपमा छ। स्थानीय सरकारमार्फत यसलाई सुधार गर्नेमा जोड दिएका छौं। गरिबी निवारणका सन्दर्भमा स्थानीय तहलाई कसरी प्रयोग गर्न सक्छौं भनेर जोड दिएका छौं। स्थानीय सरकारमार्फत सांकृतिक रूपान्तरणको काम अगाडि बढाउन चाहेका छौं। पहिलो चरण पूर्वाधार केन्द्रित भएको पायौं। अब सामाजिक विकासतर्फ जोड दिँदैछौं। ध्रुवीकरणको मूल प्रवृत्ति के हो ? दुनियाँमा राजनीतिक क्रान्तिहरू एउटा वर्गको प्रभुत्वको ठाउँमा अर्को वर्गको प्रभुत्वलाई स्थापित गर्ने प्रक्रिया हुन्छ। जसलाई क्रान्ति भन्ने गरिन्छ। युरोपमा क्रान्तिले सामन्तवादका ठाउँमा पुँजीवादलाई स्थापित गर्यो। अक्टोवर समाजवादी क्रान्तिले पुँजीवादको ठाउँमा समाजवादलाई स्थापित गर्यो। श्रमजीवी वर्गलाई स्थापित गर्यो। जनवादी क्रान्तिहरूले जसलाई नयाँ जनवाद भन्ने गरिन्छ उसले कम्युनिस्ट पार्टीको नेतृत्वलाई स्थापित गरिदियो। नेपालको राजनीतिक क्रान्ति जसलाई हामी २०६२०६३ को जनआन्दोलन पनि भन्छौं। त्यसले कुनै वर्गलाई स्थापित गरेको छैन। त्यसले एउटा वर्गलाई विस्थापित गर्यो। सामन्तवादी राज्य सत्तालाई बिदाइ गर्यो। तर, कुन वर्गको नेतृत्वमा नेपालको राज्य सञ्चालन हुने भन्ने कुरा निरूपण गरेको छैन। यो अलि भिन्न प्रकारको राजनीतिक क्रान्ति भनेर भन्न सकिन्छ। मौलिक परिवर्तन पनि भनेका छौं। यस्तो खालको परिवर्तनमा के हुन्छ भने नेपालको राज्य सत्तामा कुन वर्गको वर्चस्व रहने भन्ने खालको कुरा चुनावी प्रक्रियाद्वारा निरूपण हुन्छ। त्यस अर्थमा धु्रवीकरणको प्रक्रिया जरुरी हो। त्यो पञ्चायतका विरुद्धमा अथवा राजतन्त्रका विरुद्धमा जति राजनीतिक दलहरू भए पनि फरक पर्दैन। किनकि सबैको निसाना राज्य हुन्थ्यो। स्वाभाविक रूपमा विद्रोहीका समयमा रहेको निरन्तरता राष्ट्र निर्माणका लागि प्रतिकूल हुन्छ। त्यस अर्थमा बलियो राष्ट्रिय शक्तिको आवश्यकता पर्छ। बलियो राष्ट्रिय शक्तिका लागि ध्रुवीकरण आवश्यक हुन्छ। आज नेपाली राजनीतिमा गठबन्धनतर्फ केही दल गएका छन् भने नेकपा एमाले पार्टी प्रवेशको अभियानमा छ। यो एक प्रकारको ध्रुवीकरण हो। एमालेका पक्षमा ध्रुवीकरण सुरु भएको छ। त्यसलाई रोक्न गठबन्धन बनेको छ। जनता राष्ट्रिय शक्तिका रूपमा नेकपा एमालेलाई स्थापित गर्ने प्रक्रियामा छन्। ध्रुवीकरणको मूल प्रवृत्ति यही नै हो। नेकपा पनि फुट्यो, एमाले पनि विभाजित भयो। चुनौतीलाई कसरी लिनु भएको छ ? चुनौतीका बीचमा मुलुकले निकास पाउने हो। चुनौती नभइकन त नयाँ बाटो प्राप्त हुन्न। हामी नेपाली प्रायः सिंगापुरलाई विकासका सन्दर्भमा उदाहरण प्रस्तुत गर्छौं। धेरै पहिलेदेखि सिंगापुर एउटा मोडेलका रूपमा चर्चामा आउने गर्छ। सिंगापुरका निर्माताका रूपमा स्थापित भएका ली क्विन यूले पनि आफ्नो समयमा आफ्नो पार्टीभित्र यस्तै प्रकारका संकटको सामना गर्नुपर्यो। संसद्भित्र पनि यस्तै प्रकारको संकटको सामना गर्नुपर्यो। त्यो संकटलाई सामना गरेर सफल भएपछि नै उनको नेतृत्वमा सिंगापुर बन्न सुरु भयो। पछिल्लो मलेसियाको नेतृत्व हेर्नुहुन्छ भने महाथिरको समय जब मलेसिया समृद्धिको यात्रामा अगाडि बढ्न खोज्यो। तब उनको पार्टीभित्र यस्तै द्वन्द्व उत्पन्न भयो। पुस्तान्तरण गर्ने भनेर नेतृत्व सुम्पेर आराम गर्न बसेका उनी पुनः राजनीतिमा सक्रिय भए। बागडोर समाले र आजको मलेसिया बनाए। आजको राजनीति केपी ओलीको वरिपरि छ। राष्ट्रिय शक्ति निर्माण हुने प्रक्रियाभित्रको विरोधी शक्तिहरूको छटपटाहट हो यो। केपी ओलीमा तानाशाह प्रवृत्ति छ, एमाले प्रतिगमनतर्फ गइरहेको छ भन्ने आरोप छ नि ? त्यो कुण्ठा, स्वार्थ, अवसरवादमा आधारित विषय हो। बलियो शक्ति निर्माण हुनु भनेको राष्ट्र निर्माणका लागि आवश्यक चिज हो। दुनियाँमा कहीँ पनि कुनै राष्ट्र समृद्धिको बाटोतर्फ अगाडि बढेका बेला तपाईंले के देख्नु हुन्न भने गठबन्धन बनाएर मुलुक अगाडि बढाएको वा अस्थिरताका बीचमा मुलुकले समृद्धि हासिल गरेको। जहाँ पनि मुलुक बन्दाखेरि एउटा शक्तिशाली र प्रभावकारी नेतृत्वले पहलकदमी लिएका समयमा मुलुक बन्न सुरु गरेको हुन्छ। हामी मुलुक बनाउने कुरा गर्छौं भने बलियो नेतृत्व र बलियो शक्तिको आवश्यकता पर्छ। होइन राजनीति गर्ने अवसर लुट्ने हो भने अहिलेको गठबन्धनको राजनीति अवसर लुट्नेका लागि उपयुक्त छ। यो जनताको एजेन्डा होइन गठबन्धनको स्वार्थको एजेन्डा हो। स्वार्थको एजेन्डालाई हामीले राष्ट्रिय एजेन्डाको रूपमा ग्रहण गर्यौं भने हामी अगाडि बढ्न सक्तैनौं। आरोप लगाइएको विषय भनेको नयाँ जनादेशको माग गर्दा अधिनायकवाद र प्रतिगमनवादको आरोप हो। जसलाई उहाँहरूकै कामले गलत प्रमाणित गरिसकेको छ। माधवकुमार नेपालले पनि एउटा समयमा चर्चामा ल्याउनु भयो। संसद्मा नाराबाजी भइरहने हो भने भंग गर्दिए हुन्छ भन्नुभयो। आखिर भंग भन्ने कुरा गर्नै नहुने कुरा त होइन रहेछ। कांग्रेसले एमसीसी प्रकरणमा माओवादीलगायत पार्टीहरूले साथ नदिएपछि प्रतिनिधिसभा भंग गरेर चुनावमा जाने मनसाय हामीसँग प्रकट गरेका थिए। शेरबहादुर देउवाका लागि पनि त अर्ली इलेक्सन एजेन्डा बन्न पुग्यो। त्यही कुरा केपी ओलीले गर्दा प्रतिगमन हुने त्यही कुरा गठबन्धनमा भएका नेताले गर्दा अग्रगमन हुने पनि हुन्छ र ? यो कुण्ठा र प्रतिशोधमा आधारित तर्क हो। यसअघि एमालेले पनि गठबन्धन गरेरै चुनावमा गयो। अब औचित्य नदेखेर हो ? गठबन्धनबाट मुलुकलाई स्थायित्व दिन खोज्यौं तर सफल भएन। असफल भएको विषयको पुनरावृत्ति गर्नुको अर्थ हुँदैन। नेताका टाउका जोड्दैमा स्थायित्व हुन्छ भन्ने होइन रहेछ। अब कार्यकर्ताको भावना र जनताको मन जोड्नुपर्छ। त्यसले नै बलियो राष्ट्रिय शक्ति निर्माण गर्छ, स्थायित्व प्रदान गर्छ भन्ने एमालेले मान्यता बनाएको छ। जनतामा पनि यही स्वीकारोक्ति देखिन्छ। अघिल्लो स्थानीय निर्वाचनमा एक्लै लड्दा पनि बहुमत ल्यायो। अब कस्तो अवस्था होला ? गएको चुनावमा पनि गठबन्धन थियो। तर एमाले धेरै ठाउँमा एक्लै लडेको थियो। तर पनि एमाले पहिलो शक्तिका रूपमा देखा पर्यो। पहिले प्रायः दुई दल मिलेका थिए, अहिले बढी दल मिलेका छन्। आकार ठूलो छ। हाम्रो चुनावी प्रणालीले छनोटको अधिकार मुख्य व्यक्तिहरूमै केन्द्रित गरिहाल्छ। यसले कसका पक्षमा जनमत छ त्यसैका पक्षमा चुनावी ध्रुवीकरण हुने हो। प्रदेश २ मा जातीयता प्रधान भएकाले ध्रुवीकरण कमजोर हुन सक्छ। बाँकी प्रदेशमा मुख्य दुई उम्मेदवारबीच नै प्रतिस्पर्धा हुन्छ। त्यसैले परिणाममा तात्विक अन्तर गर्दैन। गठबन्धनका बाबजुद पनि जनताले चाहेका उम्मेदवार छान्न सक्ने अवस्था छ। गठबन्धन भयो भन्दैमा स्वतः विजयी हुने अवस्था कतै देखेका छैनांै। जनताले पनि गठबन्धनका विकल्पका रूपमा एमालेलाई उभ्याएको पाएका छौं। परिणाम एमालेको पक्षमा विगतभन्दा अझ राम्रो आउँदैछ। माओवादी केन्द्रका अध्यक्ष पुष्पकमल दाहाल प्रचण्डले परिणाम गलत भयो भने भनेर बोल्नुभयो नि ? यसले मनोवैज्ञानिक रूपमा हतोत्साही भएका छन् भन्ने स्पष्ट देखाएको छ। पराजयको अनुभूति गर्दैछन् भन्ने संकेत हो। नत्र जिम्मेवार राजनीतिक दल र नेतृत्वले यस प्रकारको भाषा प्रयोग गर्नु उचित होइन। नेपालको संविधान र कानुन नबुझी कांग्रेसनेतृ प्रधानमन्त्रीकी जीवनसंगिनी आरजु राणाले कांग्रेसले हारे बजेट आउँदैन भन्नुभयो। ले मेन भएको भए एउटा कुरा, पढेलेखेका महिलाले त्यस्तो तर्क गर्नु सही होइन। जनमत बदलिँदैछ भन्ने कुराको पीडा हो त्यो। प्रचण्डजीले रेणु दाहालले जिते गठबन्धन सुरक्षित हुने हारे असुरक्षित हुने भन्ने संकेतभित्र दुर्घटनाको कुरा गर्नुभएजस्तो लाग्यो। प्रचण्ड अब नेपाली राजनीतिभित्र निर्णायक पात्रका रूपमा रहनु हुने छैन। कहिले कता जोडिने कहिले कता जोडिने जुन धन्दा गर्दै आउनुभएको छ, त्यो चिजको अन्त्य मुलुकले खोजेको छ। जुन चुनावका माध्यमबाट प्रकट हुन्छ। लोकतन्त्रमा दलबीच स्वस्थ्य प्रतिस्पर्धा हुनुपर्ने हो तर एमाले अध्यक्ष केपी शर्मा ओलीलाई लक्षित किन गरिन्छ ? नेकपाभित्रको अन्तरसंघर्षमा केपी ओलीलाई प्रयोग गरिकन पार्टी र राज्यसत्ता कब्जा गर्न खोज्नु हो। त्यसअर्थमा ओली भर्सेस सुरु भयो। अरूले यसमा जे जे विषय उठाउनुभयो, ती विषय असान्दर्भिक थिए। आफैंले उठाएका मुद्दामा आफैं अडिन सक्नु भएन। वा तथ्यहरूले ती गलत थिए भनेर पुष्टि गर्दियो। त्यतिबेलाका पाँच चर्चित विषय उठाउने गर्छु। पहिलो, केपी ओली नेकपाको एकताको निरंकुशताको पक्षमा हुनुहुन्न। हामी चाहिँ छौं भनेर केपीविरुद्ध जनमत तयार पार्ने कोसिस पार्टीभित्र गर्नुभयो। आज नेकपा तीनवटा समूहमा विभक्त हुँदाको सन्दर्भमा प्रचण्डसँग पूर्वमाओवादीको एउटा हिस्सा छ, माधव नेपालसँग पूर्वएमालेको एउटा हिस्सा छ। तर, केपी नेतृत्वसँग पूर्वएमाले र पूर्वमाओवादी पनि छ। नेकपाको निरन्तरताका पक्षमा कुनै पार्टी छ भने त्यो एमाले हो। आरोप खण्डित भएको छ। दोस्रो, अध्यादेशबाट शासन गर्न खोज्ने कुरा, पार्टीलाई विभाजन गर्न खोज्नुभयो भन्ने कुराको आरोप। उहाँले विश्वका प्रचलित लोकतन्त्रलाई आधार बनाएर संसदीय दलको विभाजनको अधिकारलाई पार्टीसँग जोड्ने कुरा गलत हो, अलोकतान्त्रिक हो भन्नुभयो। जनताले विद्रोह गर्ने अधिकार राख्छन् भन्नुभयो। र का ठाउँमा वा राख्नुभएको हो। उहाँहरूले निर्णय फिर्ता गर्न बाध्य बनाउनुभयो। पछि आफैंले २० प्रतिशतमा झारेर अध्यादेश जारी गर्नुपर्यो। कुनै एउटा कामका लागि लक्षित गरी कानुन बनाउने कुरा कानुनका दृष्टिले गलत मानिन्छ। त्यो काम उहाँहरूले गर्नुभयो। तेस्रो, एमसीसी प्रकरणलाई उहाँहरूले जटिल बनाउनुभयो। केपी ओलीको मान्यता के थियो भने एउटा सरकारले गरेको सम्झौता अर्को सरकारले बिनाकारण अस्वीकृत गर्नु अनुचित हुन्छ, स्वीकार अस्वीकार गर्ने अधिकार संसद्को हो भन्नुभयो। प्रचण्ड र नेपालले राष्ट्रिय सहमति नभै टेबल हुँदैन भनेर अडान लिनुभयो। सभामुखले त्यही मान्यताका पक्षमा रहनुभयो। पछि राष्ट्रिय सहमति नभै टेबल गर्नुभयो र आफैंले पास गर्नुभयो। चौथो, प्रचण्ड र नेपालले उठाएको सन्दर्भ थियो, एक व्यक्ति एक पद। त्यसको उद्देश्य केपी ओलीले प्रधानमन्त्री वा अध्यक्षमध्ये एक पद छोड्नुपर्छ भन्ने हो। संसदीय राजनीतिमा दलको नेताले प्रधानमन्त्री भएबापत दलको नेता छोड्ने कुरा संसदीय प्रणालीसँग मेल खाँदैनथियो। हामीले मेल नखाने कुरा नगरौं भन्यौं। प्रतिवाद गरेकै हौं। अलग दल बनाउनुभयो। त्यसमा एक व्यक्ति एक पद लागू कसरी गर्नुभयो ? माओवादी केन्द्रभित्र अध्यक्ष पनि प्रचण्ड संसदीय दलको नेता पनि प्रचण्ड। आफैं लागू गर्न नसक्ने विषय ओलीसँग किन उठाउनुभयो ? नेपालले पनि अहिलेको आफ्नो पार्टीभित्र हाराहारीकै नेता झलनाथ खनाल हुनुहुन्छ। नेपालले अध्यक्ष म हुन्छु दलको नेता खनाललाई बनाउँ भन्न सक्नुभयो ? दुवै पद आफैंसँग राख्नुभयो। विगतमा बोलेका कुरा आफैंले गलत पुष्टि गर्नुभयो। पाँचौं, ओली बोकेर जनताबीच जान सकिन्न भन्ने चिन्ता थियो उहाँहरूको। ओलीका कारण पार्टी अलोकप्रिय भयो, हाम्रो भविष्य बर्बाद हुनेभयो भन्ने चिन्ता प्रकट गर्नुभयो। यथार्थ, विभाजित एमालेसँग चुनाव जित्न गठबन्धन बनाउनुपर्ने अवस्था आएको छ। यिनै विषयसँग जोडेर केपी ओलीलक्षित भएको हो, यथार्थ सबैसामु छ। संविधानमा स्थानीय तहका २२ एकल अधिकारका सूची छन्। कार्यान्वयन भएनन् भन्ने छ। एमालेले कसरी लिएको छ ? कार्यान्वयनमा गए तर नीति अस्पष्ट भएर डुप्लिकेसन बढी भयो। एकल अधिकारका विषयलाई प्रभावकारी ढंगले अगाडि बढाउनुपर्छ। प्रशासनिक हिसाबले समायोजन प्रक्रिया अन्तिम भएको छैन। कानुन निर्माण टुंगिएकै छैन। केन्द्रीय कानुन नै बनेका छैनन्। त्यसैले कतिपय स्थानीय कानुन बन्ने कुरै भएन। सिंहदरबार होइन, सिंह आयो भन्नेहरू पनि छन्। सिंहदबारको अनुभूति नगरेको गुनासो जनताको छ। जनताको नजिक भएपछि गुनासो आउने हो। जो टाढा हुन्छ, त्यहाँ गुनासो हुँदैन। नजिक पुगेपछि नै आलोचना, टिप्पणी र गुनासा हुने हो। हिजोका दिनमा गुनासा थिएनन्। अर्कोतर्फ गुनासाहरू स्वार्थकेन्द्रित छन्। नेपाली समाजमा मनोगत आलोचना हाबी छ। जे आलोचना भएको त्यो सत्य नै हो पनि भन्न सकिन्न। सबै पक्षमा अनुसन्धान र विश्लेषण गर्नुपर्छ। निर्वाचन आयोगको विषयमा प्रश्न उठेको छ, के भन्नु हुन्छ ? निर्वाचन आयोगले केही कमी कमजोरी गरेको छ। जुन कुरा औपचारिक रूपमा भनेका छौं। आयोगले केही गलत गरेकै छ। रङ प्रयोग गर्ने कुरामा बेठीक नै भएको हो। दलसँग परामर्श नगरी रङ फेर्ने काम गरियो। गलत नियतका साथ गरियो, कुनै दल विशेषलार्ई फाइदा हुने गरी गरिएको छ। परिवर्तन गर्दा विधि प्रक्रिया पुर्याएर गर्नुपर्छ। आचारसंहिता अव्यावहारिक बनाऔं, जे गर्छौ कार्यान्वयन गर्ने किसिमको बनाऔं भन्यौं। राजीनामा दिने व्यवस्था संविधानसँग मेल खाँदैन भन्यौं। संविधानले स्थानीय तहको कार्यकारी नेतृत्व रिक्तको परिकल्पना गरेको छैन। प्रधानमन्त्री, मुख्यमन्त्रीले राजीनामा दिनु पर्दैन तर मेयर, अध्यक्षले दिनुपर्ने कुरा उचित हुँदैन भन्यौं। कानुन यस्तो बनेछ भन्नुभयो। संविधानअनुसार कानुन बदल्नु पथ्र्यो भन्यौं। आचारसंहितामा प्रधानमन्त्री र मुख्यमन्त्री चुनाव प्रचार नजाने भनियो। लोकतन्त्रमा यो कुरा व्यावहारिक होइन भन्यौं तर सत्तापक्षले आँखा चिम्लेर हस्ताक्षर गर्यो। एमाले आचारसंहिताविरुद्ध भनेर प्रचार गरायो तर सत्तापक्ष आफैं चुनाव प्रचार हिँडेको छ। कानुनलाई मजाकको विषय नबनाऔं। धम्की आइरहेका छन्, निर्वाचन कति स्वच्छ र भयरहित होला ? आशंका जन्माएको छ। निर्वाचनको जिम्मा निर्वाचन आयोगलाई हुन्छ। आयोगले नै निष्पक्ष र भयरहित बनाउने प्रतिबद्धता जनाएको छ। सरकारको सहयोग भएन भने निर्वाचन आयोगले एक्लै गर्न सक्दैन। आयोग र निर्वाचनको अनुगमन गर्ने निकाय चनाखो हुनु पर्यो। लोकतन्त्रमा प्रतिकूल प्रभाव पार्ने काम सत्तापक्षले गर्नु हुँदैन। लोकतन्त्रलाई सही बाटो हिँडाउने हो भने यस्तो कुरा जरुरी हुन्छ। सत्तापक्षका अभिव्यक्ति आइरहेका छन्। पछिल्ला एमालेका प्रचारक उम्मेदवार माथि हमला र आक्रमण भइरहेका छन्। उनीहरू पराजित मानसकितामा छन्। हारजित भनेको लोकतन्त्रको विशेषता नै हो। जनताले जसलाई चाहन्छन्, उसैलाई जिताउँछन्। जसलाई चाहँदैनन्, उसलाई हराउँछन्। यस अर्थमा एकपटकको जनादेश सधैंका लागि हुँदैन। जनादेश परिवर्तन भइरहन्छ। एकपटक हार्दैमा सकिँदैन, अर्को पटकका लागि तयारी गर्दा हुन्छ। स्थानीय निर्वाचनमा एमालेले कति प्रतिशतको अपेक्षा राखेको छ ? अघिल्लोभन्दा धेरै राम्रो परिणाम ल्याउने अपेक्षा गरेका छौं। चाहनाको कुरा होइन, सम्भावनाको कुरा हो। त्यो हिसाबले आकलन गरेको छौं। सबै महानगरमा जितको सम्भावना छ ।"
सबै जिल्लामा पुग्यो निर्वाचन सामग्री,"काठमाडौं : निर्वाचन आयोगले यही वैशाख ३० गते हुने स्थानीय तह निर्वाचनको सम्पूर्ण तयारी पूरा गरेको छ। मतपत्र र अन्य सामग्री व्यवस्थापन गरी अधिकृतमार्फत सबै जिल्ला पठाइएको प्रमुख आयुक्त दिनेश २८ र २९ गते सर्वदलीय बैठक गर्ने मतदान केन्द्रको निर्माण गर्ने, नयाँ मतदाता परिचयपत्र वितरण गर्नेछ। वितरण गर्दा आएका नयाँ मतदातालाई मतदान अधिकृतको टोलीले आवश्यक मतदान गर्ने तरिका सिकाउनेछन्। बिहान ७५ बजेसम्म मतदान हुनेछ। गाउँपालिका अध्यक्ष, उपाध्यक्ष सबै वडाका ११ जना वडाअध्यक्ष, सबै वडाका ४४ जना वडा सदस्य नगर महानगरको हकमा प्रमुख उपप्रमुख वडाध्यक्ष र वडा सदस्य गरी ७५३ वटा स्थानीय तहबाट ३५ हजार २ सय २१ उम्मेदवार निर्वाचित हुनेछन्। आयोगले निर्धारण गरेअनुसार १ करोड ९४ लाख मतपत्र छापे पनि यसपटक स्वतन्त्र उम्मेदवार धेरै उठेकाले पूर्वअनुमानले नपुग्ने अवस्था आएको सहायक प्रवक्ता अर्यालले बताए। ४३ वटा स्थानीय तहमा स्वतन्त्र उम्मेदवारको ठूलो संख्या भएकोले मतपत्र कम भएको छ। यसका लागि ती स्थानीय तहमा निर्वाचन चिह्न दिएर सकेपछि प्राप्त निर्वाचन चिह्नको विवरणअनुसार १३ लाख ४ हजार थप मतपत्र छाप्नुपरेको छ, उनले भने। यसैगरी आयोगले सुरक्षा निर्देशिका पारित गरेको छ। जसमा सारभूत र आधारभूत सुरक्षा व्यवस्थापनका विधिहरू समेटिएका छन्। अर्याल भन्छन्, भयमुक्त वातावरण निर्माण गर्ने जिम्मेवारी सरकारको हो। नेपाल प्रहरी, नेपाली सेना शसस्त्र प्रहरी राष्ट्रिय अनुसन्धान विभागलाई परिचालन गरी आवश्यक मजबुत सुरक्षा व्यवस्था मिलाउनेमा आयोग ढुक्क छ। एउटा मतदान स्थलमा कम्तिमा एउटा केन्द्र हुन्छ। त्यहाँ हजारभन्दा बढी भए एउटै मतदान केन्द्रले पुग्दैन। त्यहा संख्याको आधार ३४ वटा पनि हुन सक्छ। १० हजार ७ सय ५६ मतदान स्थलमा २१ हजार ९ सय ५५ मतदान केन्द्र रहेको अर्यालले बताए। मतदाता संख्या बढेकोले मतदान स्थल पनि बढेको उनको भनाइ छ। २०७४ मा मतदाता संख्या १ करोड ४० लाख मतदाता थिए। अहिले १ करोड ७७ लाख ३३ हजार ७ सय २३ मतदाता रहेको अर्यालले बताए। अघिल्ला निर्वाचनहरूमा छिमेकी राष्ट्रहरूबाट सहयोग हुने गरेकोमा यसपटक कतैबाट सहयोग नआएको अर्यालले बताए। सबै सहयोग व्यवस्था नेपाल सरकारबाटै भएको छ। यसपटक कुनै वैदेशिक सहयोग प्राप्त छैन। सुरुमा एकपटक सहयोग आह्वान गरेका थियौं। पछि दोहोर्याएर मागेनौं। सरकारले नै निर्वाचन गर्न बजेट दिएपछि दोहोर्याएर मागिएन, उनले भने। उनका अनुसार विशेष गरी स्टेसनरी सामानहरू मित्र राष्ट्र चीनबाट प्राप्त हुन्थ्यो। भारतबाट पर्याप्त मात्रामा सुरक्षाकर्मीहरूको सवारीसाधन निर्वाचन सामग्री ओसरपसारका लागि सवारीसाधन आउने गर्थे। केही छपाइ मेसिन यूएसबाट र केही मतपेटिका जापान सरकारबाट प्राप्त हुन्थ्यो। अहिले पनि जनशक्तिको क्षमता अभिवृद्धिका लागि र आइफेस नेपालबाट ४ करोड तालिम यूएनडीपीबाट केही लाख सहयोग भएको उनले बताए। सरकारले मितव्यायी निर्वाचन गर्न भनेपछि आयोगले प्रारम्भमा १२ अर्ब लाग्ने अनुमान गरे पनि मितव्ययी निर्वाचन गर्ने भनेपछि ८ अर्ब ९५ करोड माग गरे पनि पछि छलफल हुँदा ८ अर्ब १४ करोड प्राप्त भएको र खर्च अपुग भए पनि सरकारले बेहोर्ने कुरामा शंका नभएको उनले बताए। निर्वाचन आयोगले सम्पूर्ण मतदान केन्द्रमा इन्टरनेटको व्यवस्था गर्ने बताएको थियो। तयारीको प्रारम्भमै विद्युत् प्राधिकरण र दूरसञ्चारका पदाधिकारीसँग बोलाएर छलफल गरी आवश्यक पूर्वधार जडान गर्नुपर्ने बताएको थियो। उनी भन्छन्, सबै मतदान केन्द्रमा २२ घण्टामा कति मत खस्यो भनेर चासो हुने भएकोले सुविधा उपलब्ध गराउने भनिएको छ। सम्भवतः सबै ठाँउमा इन्टरनेटको व्यवस्था हुने गरी तयारी भएको उनले बताए। ७७ वटा जिल्लामा आवश्यकताअनुसार केही कर्माचारी काजमा आएका छन्। ७५३ वटा निर्वाचन अधिकृत कार्यलयमा सरदर १० जना काजमा खटाइन्छ। मतदान केन्द्र २१ हजार ९ सय ५५ मा सरदर ७ जनाको दरले सुरक्षा कर्मचारी गर्दा पौने २ लाखभन्दा बढी कर्मचारी संयन्त्र खटाइनेछ। ६५ वटा संस्था परिवेक्षकमा परेका छन्। जसबाट २० हजार भन्दा बढी हुन सक्ने सूचना अधिकारी अर्यालको भनाइ छ। उनका अनुसार मतपत्र छपाइ जनशिक्षाले गर्छ भने मतपत्र खरिद आयोगले गरेर दिएको र मतपत्र खरिदमा १० करोडभन्दा बढी खर्च भएको उनले बताए। स्थानीय तहको ७ सय ५३ उम्मेदवारबाट १० करोड १५ लाख रकम संकलन भएको आयोगले बताएको छ। मेयर, उपमेयर, अध्यक्ष, उपाध्यक्षलाई १५ सय वडाध्यक्षका लागि १० करोड १५ खाल उठेको अनुमान छ। आयोगमा हालसम्म आएका उजुरीमध्ये धेरै सामान्य खालका छन् भने ३७ उजुरीको प्रक्रियाअभि बढेको अर्यालले बताए।"
मतदाताको मनोविज्ञान,"स्थानीय तह निर्वाचनको प्रचार अभियान उत्तराद्र्धतिर पुग्दा केही रोचक दृश्यहरू देखिएका छन्। ती दृश्यले निर्वाचनको मात्र होइन, प्रमुख नेताहरूको मनोविज्ञानसमेत झल्काइरहेको छ। सम्पूर्ण शक्ति र सामथ्र्यले सत्ता गठबन्धनलाई यो निर्वाचन निकै सहज हुनुपर्ने हो। तर, त्यस्तो देखिएन। निर्विरोध भएको संख्याले दलगत आधारमा पूर्वअनुमानअनुसार नै एमाले पहिलो र नेपाली कांग्रेस दोस्रो अवस्थामा देखियो। अन्य दलहरू निकै फराकिलो अन्तरमा त्यसपछिको स्थानमा देखिए। यो परिणाम संयोग मात्र होइन। समग्र निर्वाचन परिणामको पूर्वसंकेत पनि हो। सत्ता गठबन्धनका प्रमुख नेताहरूले पनि यो महसुस गरिसकेको उनका अभिव्यक्तिले स्पष्ट गर्छ। माओवादी अध्यक्ष पुष्पकमल दाहाल प्रचण्डले चितवनमा, प्रधानमन्त्री पत्नी आरजू देउवाले डडेलधुरामा र कांग्रेस सभापति शेरबहादुर देउवाले काठमाडौंमा व्यक्त गरेका अभिव्यक्तिले सत्ता गठबन्धन निर्वाचनअगावै पराजित मानसिकतामा देखाउँछ। भरतपुर महानगरमा मेयरकी उम्मेदवार आफ्नी पुत्री रेणु दाहालको अवस्थालाई लिएर प्रचण्ड चिन्तित हुनु स्वाभाविक हो। यो राजनीतिक मात्र नभई उनको पारिवारिक विषय पनि हो। भावनात्मक पक्ष पनि छ त्यहाँ। उनका लागि यो निर्वाचन प्रतिष्ठाको विषय हो। उनको प्रतिष्ठा माओवादी पार्टीको पनि स्वतः प्रतिष्ठाको विषय बन्यो। प्रचण्ड वा माओवादीको प्रतिष्ठालाई उनले गठबन्धनकै प्रतिष्ठाको विषय बनाउने प्रयास गरे। त्यसका निम्ति खासगरी कांग्रेसजनलाई अपिल गर्न खोजे। तर, शैली गलत अपनाए। चुनावी सभामा उनले २०६४ मा जस्तै धम्कीको भाषा बोले। देशमा संकट आउने, सत्ता गठबन्धन दुर्घटनामा पर्ने र नसोचेको परिणाम आउने चुनौती दिए। त्यसबाट प्रधानमन्त्री देउवासमेत तर्सिए। तर पनि मतदाता तर्सिएनन्। बरु थप भड्किए। त्यति मिहिनेतपूर्वक आयोजना गरिएको सभामा उनले मतदातालाई अपिल गर्नसक्नु पथ्र्यो। तर्कसंगत प्रस्तुति दिनुपथ्र्यो। तर, त्यसो गरेनन्। विगतको प्रवृत्तिअनुसार नै मतदातालाई धम्क्याए। भरतपुरवासीले त्यसलाई अपमानको रूपमा लिए भने कांग्रेसजनले स्वाभिमानमाथिको आक्रमणका रूपमा। निर्वाचन आयोग र अन्य पक्ष मौन बसे पनि जनमत मौन रहेन। नकारात्मक प्रतिक्रिया आए। यसले परिणाममा असर त गर्ने नै भयो, उनको प्रवृत्ति पनि थप उजागर गरिदियो। कांग्रेसकै अन्य चर्चित नेताहरूले पनि अहिले कांग्रेसका लागि मत माग्न अल्मलिएको अवस्था देखिन्छ। उनीहरूमा एकातिर गठबन्धनको कारण एजेन्डामा अलमल देखिन्छ भने अर्कोतिर विपक्षी एमालेको आक्रामक प्रचार रणनीतिले घायल बनाएको छ। उता प्रधानमन्त्रीको गृह जिल्ला डडेलधुरामा प्रधानमन्त्री पत्नी एवं कांग्रेस नेतृ आरजु देउवाले निर्वाचन आचारसंहिताविपरीत अर्को आपत्तिजनक अभिव्यक्ति दिइन्। उनले स्पष्ट शब्दमा कांग्रेस नजिताए आर्थिक नाकाबन्दी गर्ने धम्की दिइन्। जहाँ कांग्रेसको मेयर नै हुन्न त्यहाँ हामी किन पैसा पठाउने ? उनको खुला चुनौती छ। यसले कांग्रेस पार्टी र वर्तमान सरकारले राज्यकोषको दुरुपयोग कुन हदमा गर्दैछ र गर्नेवाला छ भन्ने स्पष्ट गरेको छ। निर्वाचन आयोगको तत्काल र पर्याप्त ध्यान नगए पनि देशव्यापीरूपमा यसको नकारात्मक प्रतिक्रिया आएको छ। जस्तोसुकै परिस्थितिमा पनि शेरबहादुर देउवा र कांग्रेस पार्टीको पक्षमा उभिने डडेलधुरावासी अहिले उनको विपक्षमा छन्। स्थानीय नेताको विद्रोहपछि डडेलधुरा कुन हालतमा पुगेछ भन्ने आरजूको सार्वजनिक धम्कीबाट नै प्रष्ट भएको छ। यसले कांग्रेस पार्टीमा पराजयको पूर्वानुमान र नेतृत्वमा हारको मनोविज्ञान झल्किएको छ। यता, प्रधानमन्त्री देउवाले राजधानीकै सभामा समेत केपी ओलीलाई सत्तामा आउन नदिन र आफ्नो सरकार जोगाउन रेणु दाहाललाई जिताइदिन आग्रह गरेका छन्। हेभिवेट वक्ता र झिनो जनसहभागिताका बीच आयोजित सभामा उनले सम्बोधनलाई नीति र कार्यक्रममा जोडेनन्। ओलीको विरोधमै केन्द्रित गरे। उनले दुई चर्चित मेयर उम्मेदवारलाई प्रचण्डकी छोरी र प्रकाशमानकी श्रीमतीको रूपमा सीमित गरे। कांग्रेसकै अन्य चर्चित नेताहरूले पनि अहिले कांग्रेसका लागि मत माग्न अल्मलिएको अवस्था देखिन्छ। उनीहरूमा एकातिर गठबन्धनको कारण एजेन्डामा अलमल देखिन्छ भने अर्कोतिर विपक्षी एमालेको आक्रामक प्रचार रणनीतिले घायल बनाएको छ। जताततै एमालेको गीत गुञ्जिएको छ। चुनावी सभा र सम्बोधन पनि एमाले र अझ बढी केपी ओलीकै छ। यहाँसम्म कि गठबन्धनका दल वा उम्मेदवारले सार्वजनिक अभिव्यक्ति दिँदा पनि आफ्नो पार्टी वा नेताको भन्दा एमाले वा केपी ओलीको नाम बढी लिने गरेका छन्। यो सत्ता गठबन्धनको पराजित मानसिकताको उपज हो। अनि एमालेको जितको आधार हो। पछिल्लो समयमा सत्ता गठबन्धनले प्रचार रणनीतिमा केही परिवर्तन गरेको छ। गठबन्धनका शीर्ष नेताहरू संयुक्त सभामा केन्द्रित भएका छन्। संयुक्त सम्बोधनमा छन्। यसले कार्यकर्ताहरूमा सहकार्यको वातावरण बनाउन खोजेको छ। तर, प्रभाव भने त्यसअनुसार देखिन सकेको छैन। सत्ता पक्षका शीर्ष नेतृत्वले पालैपालो एकै मञ्चबाट सम्बोधन गरिरहेका छन्। तर, मतदातामा अपिल गर्न सकेका छैनन्। ठूलाठूला सभामा पनि जनसहभागिता अत्यन्तै न्यून छ। सत्ता गठबन्धनले चितवनमा गरेको भन्दा त्यही ठाउँमा प्रमुख विपक्षी एमालेले एक्लै गरेको सभा कैयन गुणा ठूलो देखिएको छ। उच्च जनघनत्व भएको राजधानीमा सत्ताका शीर्ष नेतालाई सुन्न आउनेभन्दा रौतहटमा केपी शर्मा ओलीलाई हेर्न आउनेको संख्या तुलनै गर्न नसकिने गरी बढी छ। यसले जनमतको सामान्य आकलन गर्न सकिन्छ। एमालेले जित्नु भनेको प्रतिगमन फर्किनु हो भन्ने गठबन्धनको एकसूत्रीय नारा छ। तर, उसको औचित्य सावित गर्न ऊसँग कुनै मुद्दा छैन। अहिलेको स्थानीय निर्वाचन अभियानले २०७४ सालको स्थानीय निर्वाचनको झझल्को दिएको छ। उसबखत पनि यसैगरी देउवा नेतृत्वमा माओवादीसहितको सरकार थियो। कांग्रेस र माओवादीबीच सहकार्य थियो। तर, सत्तापक्षका लागि परिणाम सकारात्मक हुन सकेन। एमाले एक्लैले स्थानीय तहका ३५ हजार ९१ पदमध्ये १४ हजार ९९ अर्थात् ४० प्रतिशतभन्दा बढी स्थानमा विजय हासिल गरेको थियो। कुल ७ सय ५३ स्थानीय तहका प्रमुखमध्ये २ सय ९५ मा विजयी भएको थियो भने २ सय ४५ मा निकटतम प्रतिद्वन्द्वी थियो। ३३१ उपप्रमुख जितेको थियो। त्यो मत परिणाम त्यसपछिको प्रतिनिधिसभा र प्रदेशसभा निर्वाचनमा पनि प्रकट भयो। यसले स्थानीय निर्वाचन संघ र प्रदेशसभा निर्वाचनको पूर्वाभ्याससमेत हो भन्ने देखाउँछ। अहिले पनि प्रवृत्तिगत आधारमा त्यही स्थिति छ। यद्यपि सम्भावित परिणाम जस्तोसुकै भए पनि चालू प्रक्रियालाई रोक्न सक्ने हैसियतमा सत्ता गठबन्धन छैन। प्रक्रियालाई सहजरूपमा निष्कर्षमा पुर्याउन सहयोग गर्नुको विकल्प ऊसँग छैन। लोकतन्त्रको संस्थागत विकासका निम्ति स्वच्छ, स्वतन्त्र र विश्वसनीय निर्वाचन प्रणालीको माध्यमबाट जनताको मताधिकार सुनिश्चित गरिनु अपरिहार्य हुन्छ। यसका लागि शक्ति वा आर्थिक सामथ्र्यको आधारमा मतदातालाई प्रभावित पार्ने प्रयासलाई निस्तेज गर्न निर्वाचन आयोगको भूमिका सबैभन्दा महत्त्वपूर्ण हुन्छ। आयोगले विगतको अनुभवबाट पाठ सिक्दै निर्वाचन प्रक्रियालाई सकेसम्म पारदर्शी बनाउनुपर्छ। कहिले निर्वाचन चिह्नको रङ त कहिले मतपत्र छपाइका विषयले तरंग ल्याउने गरेको छ। निर्वाचन आचारसंहिताको विषय पनि बेलाबेलामा चर्चा र विवादमा आउने गरेको छ। यसमा आयोग बढी नै चनाखो हुन जरुरी छ। निर्वाचनको मुखमा प्रशासनिक संयन्त्रमा गरिएको सरुवाले कतिपयलाई सशंकित बनाएको छ। प्रहरी प्रमुखको नियुक्तिले पनि धेरै प्रश्न उठाएको छ। अब ती निकायको भूमिका कस्तो रहला भन्ने जिज्ञासा छ। आयोगले यसमा बढी ध्यान दिन सक्नुपर्छ। यो पटक निर्वाचन आयोगले आचारसंहितालाई निकै कडा बनाएको छ। कतिपय अस्वाभाविक लाग्ने विषय पनि त्यहाँ छन्। स्थानीय तहका जनप्रतिनिधिलाई उम्मेदवार हुनुअघि राजीनामा गराएको छ। बहालवाला स्थानीय जनप्रतिनिधिलाई चुनावी प्रचारमा जान पनि रोकेको छ। यसको सामान्य मनसाय निर्वाचनलाई शक्तिको आधारमा प्रभावित गर्न रोक्नु हो। सरकारी स्रोत साधनको दुरुपयोग हुन नदिनु हो। उम्मेदवारको खर्च सीमा तोक्नु निर्वाचनलाई मितव्ययी बनाउनु हो। यो सकारात्मक पक्ष हो। तर, त्यसको कार्यान्वयन र अनुगमन प्रभावकारी भएन भने अर्थहीन हुन्छ। अहिले प्रदेशका मुख्यमन्त्री र मन्त्रीहरू कतै राहत बाँड्दै हिँडेका छन् भने कतै सभा सञ्चालन र कोठे बैठकमा छन्। कतिपय संघीय मन्त्री विभिन्न स्थानमा बागी मिलाउने, तालमेल बलियो बनाउनेजस्ता कार्यमा जिम्मेवारी लिएरै गएका छन्। प्रधानमन्त्रीको सरकारी निवास बालुवाटारलाई चुनावी रणनीति बनाउने बैठकस्थलका साथै पार्टी प्रवेश गर्ने अखडा बनाइएको छ। प्रधानमन्त्री चुनावी सभामा हिँडेको कसैबाट छिपेको छैन। कतिपय मन्त्री पनि सामेल भएको देखिएको छ। प्रश्न उठ्दा प्रधानमन्त्री पार्टी सभापतिको हैसियतमा र मन्त्रीहरू पनि पार्टी पदाधिकारी वा नेताकार्यकर्ताको हैसियतमा सहभागी भएको बताउने गरिएको छ। जबकि एउटै व्यक्ति उही अनुहार छिनछिनमा फरकफरक परिचयमा प्रकट हुन कत्तिको सम्भव छ सबैले बुझ्ने कुरा हो। प्रमुख निर्वाचन आयुक्त स्वयंले प्रधानमन्त्री वा मन्त्रीले कुनै उम्मेदवारको पक्षमा प्रचारमा जाँदा सम्बन्धित उम्मेदवारले खर्च गर्न पाउने कोटाबाटै त्यस्तो खर्च व्यहोर्नुपर्ने बताएका छन्। तर, के व्यवहारमा त्यही भएको छ त ? निश्चितरूपमा छैन। अभिव्यक्ति र आचारसंहिता मात्र होइन, चुनावी मुद्दा र अभियानको दृष्टिबाट पनि यो निर्वाचन रोचक देखिएको छ। परिणाम जेजस्तो आए पनि निर्वाचन अभियान दुई ध्रुवीय भएको छ। मुख्य प्रतिद्वन्द्विता कांग्रेस र एमालेबीचमा छ। समग्रमा केपी ओली भर्सेस गठबन्धन र मुद्दाको हिसाबमा एमाले केन्द्रित छ। कांग्रेस नेतृत्वको गठबन्धनको मूल मुद्दा ओलीलाई रोक्नेछ। उसले ओलीलाई प्रतिगमनको पर्यायको रूपमा चित्रण गरेको छ। र, एमाले जित्नु भनेको प्रतिगमन फर्किनु हो भन्ने उसको एकसूत्रीय नारा छ। तर, गठबन्धनको औचित्य सावित गर्न ऊसँग कुनै मुद्दा छैन। चुनावी घोषणापत्रमा गठबन्धनका सहयात्री दललाई नै प्रहार गरिएको छ। कांग्रेसको घोषणापत्रमा मूलतः कम्युनिस्ट विरुद्धका शब्द धेरै छन्। ऊप्रतिको अविश्वास र अन्तरविरोध बढी छ। तर, गठबन्धन उहीसँग छ। राजनीतिकरूपमा मात्र होइन, आर्थिक सामाजिक विकासका सन्दर्भमा पनि धेरै अलमल छ। माओवादीले त घोषणापत्र तयार गर्नै सकेको छैन। यसैले पनि सकारात्मक होस् वा नकारात्मक निर्वाचन मूलतः एमालेकै मुद्दामा केन्द्रित छ। प्रत्यक्ष कार्यकारी प्रमुख भएका मुलुकको राष्ट्रिय निर्वाचन दलभन्दा बढी त्यो पदको उम्मेदवारमा केन्द्रित हुन्छ। अमेरिकालगायतका मुलुकको अभ्यास यही हो। संसदीय लोकतन्त्र भएका मुलुकमा संघीय निर्वाचनको समयमा भावी प्रधानमन्त्रीको प्रक्षेपण गरिन्छ। त्यही घोषितअघोषित पात्रउपर निर्वाचन केन्द्रित हुने गर्छ। तर, नेपालमा यो पटक स्थानीय निर्वाचनले पनि राष्ट्रिय निर्वाचनकै झल्को दिएको छ। व्यक्ति केन्द्रित बन्न पुगेको छ। उम्मेदवार व्यक्तिभन्दा निर्वाचनमा कतै उम्मेदवार नभएका केपी शर्मा ओली निर्वाचनको इपिसेन्टरमा छन्। उनको वरिपरि वा पक्षविपक्षमा निर्वाचन अभियान केन्द्रित भएको छ। एमालेले चुनावी मुद्दाको रूपमा विगतको एमाले सरकारका उपलब्धिलाई उल्लेख गर्न खोजेको छ। समृद्ध नेपाल, सुखी नेपालीको राष्ट्रिय ध्येयलाई केन्द्रमा राख्ने प्रयास गरेको छ। उसले सम्पन्न गराएका वा उल्लेख्य प्रगति हासिल गरेका राष्ट्रिय गौरवका आयोजनालाई बहसमा ल्याउन चाहेको छ। रूपान्तरणकारी आयोजनालाई अघि सार्न खोजेको छ। पुनर्निर्माणको फेहरिस्त सुनाउन खोजेको छ। सामाजिक सुरक्षा, सामाजिक न्यायजस्ता विषय सम्झाउन चाहेको छ। स्थानीय तहमा विकासको जग बसाएको सूची देखाउने सोचेको छ। नेपालको नयाँ नक्सा देखाएर राष्ट्रिय स्वाभिमान र गौरवको गाथा गाउन खोजेको छ। भावी नेपालको सुन्दर तस्बिर देखाएर त्यसउपर बहस सिर्जना गराउने प्रयास गरेको छ। तर, परिस्थिति त्यस अनुकूल छैन। यो निर्वाचन मुद्दाभन्दा व्यक्ति केन्द्रित बन्दै छ।"
त्यसबेला खर्चको सीमा नाघ्दैनथे उम्मेदवार,"काठमाडौं : आजभोलि निर्वाचनमा उम्मेदवारले गर्ने खर्चको रकम सुन्दा अत्यास लाग्छ। स्थानीय तहका वडाध्यक्षले नै करोडौं खर्च गर्ने गर्छन्। पार्टीबाट उम्मेदवारको टिकट लिनेदेखि जनताको मत बटुल्न उम्मेदवारले करोडौंखर्च गर्ने गरेको खुलेआम घोषणा गर्छन्। पञ्चायती व्यवस्थामै २०४३ सालमा भएको गाउँनगर पञ्चायत चुनावमा उठनेका लागि १५ हजार मात्रै खर्च गर्न पाउने सीमा तोकिएको थियो। निर्वाचन आयोगद्वारा प्रकाशित नेपालको निर्वाचन इतिहास पुस्तकका अनुसार गाउँपञ्चायतका प्रधानपञ्चलाई ५ हजार र नगरको प्रधानपञ्चका लागि १५ हजार खर्च सीमा तोकिएको थियो। त्यो बेला उम्मेदवारले तोकिएको सीमाभित्रै खर्च गर्थे। आयोगद्वारा प्रकाशित पुस्तकका अनुसार निर्वाचनलाई मर्यादित र कम खर्चिलो बनाउन २०४३ को निर्वाचनमा उम्मेदवारलाई खर्चको अधिकतम हद तोकिएको थियो। उक्त समयमा गाउँसभा सदस्य तथा गाउँ पञ्चायतका सदस्यलाई १ हजार ५ सय, नगरसभा सदस्यलाई ५ हजार, नगर पञ्चायत सदस्य र गाउँ पञ्चायतका उपप्रधानपञ्च र गाउँ पञ्चायतका प्रधानपञ्चलाई ५ हजार हजार खर्च गर्न पाउने व्यवस्था गरिएको थियो। त्यस्तै, नगर पञ्चायतका उपप्रधानपञ्च र नगर पञ्चायतका प्रधानपञ्चलाई १५ हजार रुपैयाँ खर्च गर्न पाउने व्यवस्था थियो। स्वास्थ्य तथा जनसंख्यामन्त्री विरोध खतिवडाले उक्त चुनावमा धेरै उम्मेदवारले तोकिएको सीमामै खर्च गरेको बताए। तोकिएको खर्च रकमको हदभित्र रहेर उम्मेदवारहरूले खर्च गरेगरेनन् भन्ने जानकारी आयोगले लिएको थियो। त्यसका लागि उम्मेदवारले १५ दिनभित्र निर्वाचन अधिकृत समक्ष निर्वाचन खर्चको फाँटबारी नै पेस गर्नुपर्ने व्यवस्था थियो। तोकिएबमोजिम खर्चको फाँटबारी पेस नगर्ने उम्मेदवारलाई सजायसमेत हुन सक्ने व्यवस्था थियो। तर, पराजित उम्मेदवारलाई भने बाध्यकारी थिएन। त्यतिबेला पञ्चहरूले निर्वाचनमा धाँधली गरेको र जनपक्षीय उम्मेदवारलाई हराउन षड्यन्त्र गरेको खतिवडा बताउँछन्। जनपक्षीय उम्मेदवारको भोट राम्रो आएको थियो, उनले भने, गाउँगाउँ पुग्न कठिन थियो। अहिलेको जस्तो सडक र गाडीको सुविधा थिएन। पार्टी पनि गाउँगाउँमा पुगेका थिएनन्। गाउँ पञ्चायत र नगर पञ्चायतको प्रधान र उपप्रधानपञ्च पदमा उठ्नेले धरौटी पनि राख्नुपथ्र्यो। गाउँ पञ्चायतको प्रधानउपप्रधानलाई ५० ५० रुपैयाँ र नगर प्रधानउपप्रधानका उम्मेदवारले सयसय रुपैयाँ धरौटी राख्नुपथ्र्यो। खसेको १० प्रतिशतभन्दा कम मत प्राप्त गर्ने उम्मेदवारको धरौटी जफत हुने व्यवस्था थियो। त्यतिबेला रुकुमको बाफीकोट गाउँको प्रधानपञ्चमा उठेका विद्यापति रिजाल भन्छन्, त्योबेला अरूले चुनाव जित्न कठिन थियो। मण्डलेपञ्चहरूले नै निर्वाचन जित्ने गरेका थिए। आफूले थोरै मतले मात्रै चुनाव हारेको उनले बताए। त्यो बेला निर्वाचनलाई व्यापारिक दृष्टिकोणले हेरिँदैनथ्यो, उनले भने, सहयोगीहरूले पनि निःस्वार्थ ढंगले सहयोग गर्थे। जसले गर्दा तोकिएकै खर्चले निर्वाचन सम्पन्न हुन्थ्यो। अहिलेको निर्वाचन खर्च हेर्दा त त्यो बेलाको धेरै राम्रो थियो।२०४३ सालको स्थानीय निकाय निर्वाचन दुई चरणमा सञ्चालन गरिएको थियो। चैत ७ मा पहिलो र चैत १० मा दोस्रो चरणमा गाउँ पञ्चायतको निर्वाचन भएको थियो। एउटै जिल्लाभित्रका गाउँ पञ्चायत र नगर पञ्चायतलाई दुई चरणमा विभाजन गरी निर्वाचन गरिएको थियो। स्थानीय पञ्चायत निर्देशिकामा त्यो बेला मतदाता हुन २१ वर्ष उमेर पूरा भएको र एक वर्ष सम्बन्धित स्थानमा बसोबास गरेको हुनुपथ्र्यो। नेकपा एमालेका केन्द्रीय लेखा आयोग सदस्य एवं लुुम्बिनी प्रदेश सासंद रेवतीरमण शर्मा घिमिरेका अनुसार त्यो चुनावमा हुनेखानेले जिप, घोडा चढेर चुनाव प्रचारप्रसार गर्थे। अधिकांश उम्मेदवारहरू हिँडेर नै प्रचारप्रसार गर्थे, घिमिरेले भने, पार्टीका कार्यकर्ताहरू व्यवस्था परिवर्तनका पक्षमा थिए। निःस्वार्थ सहयोग गर्थे। त्यतिबेला गाउँ तथा नगर पञ्चायतको निर्वाचनबाट १ लाख ९१ हजार ६२ जना जनप्रतिनिधि छानिनुपर्ने थियो। त्यतिखेर ४ हजार १ सय ५ गाउँ पञ्चायत र ३३ नगर पञ्चायतहरू थिए। प्रत्यक्ष मतदानबाट छानिने जनप्रतिनिधिहरूमा १ लाख ८८ हजार ७ सय ६ गाउँ पञ्चायत र २ हजार ३ सय ५६ नगर पञ्चायतका प्रतिनिधि थिए। यसमा गाउँसभाका सदस्यहरू १ लाख ४४ हजार ५ सय ४१ र गाउँ पञ्चायतका सदस्यहरू ३६ हजार १ सय ३५ थिए। यस्तै, ४ हजार १५ गाउँ पञ्चायतका प्रधानपञ्च र त्यति नै उपप्रधानपञ्चहरू निर्वाचित हुन्थे। यस्तै, नगरसभाका सदस्यहरूको संख्या १ हजार ८ सय ३२ र नगर पञ्चायतका सदस्यहरूको संख्या ४ सय ५८ थियो। यस्तै, ३३ जना नगर प्रधानपञ्च र त्यति नै उपप्रधानपञ्च चुनिन्थे। त्यतिबेला नेकपा माले पार्टी प्रतिबन्धित थियो, घिमिरे सम्झिन्छन्, पार्टीले जनपक्षीय उम्मेदवार उठाएको थियो। त्यो बेला कांग्रेसको एउटा टिम पनि चुनावमा आएको थियो। मुख्य उद्देश्य भनेको गाउँ पञ्चायत र नगर पञ्चायतको भण्डाफोर गर्ने थियो। २०४३ सालमा केही गाउँ पञ्चायतहरूको भागलाई गाभेर ४ वटा नगर पञ्चायत थप गरिएका थिए। ७ वटा गाउँ पञ्चायत घटेका थिए। त्यो चुनावमा गाउँ सभा र नगरसभा सदस्यका लागि कालो रङका चुनाव चिह्न बनाइएका थिए। त्यस्तै, गाउँ पञ्चायत सदस्य र नगर पञ्चायत सदस्यका लागि हरियो रंगका चुनाव चिह्न प्रयोग गरिएको आयोगद्वारा प्रकाशित पुस्तकमा उल्लेख छ। निर्वाचन आयोगले १० देखि १६ प्रकारका निर्वाचन चिह्नहरू निर्धारण गरेको थियो। ७ पदका लागि ७ वटा चिह्नमा छाप लगाउनुपर्ने थियो। सात ठाउँमा छाप लगाउनुपर्दा कतिपय मतदाताहरूलाई मतपत्र नै सम्झन गाह्रो भएको थियो। उम्मेदवारको दरखास्तका साथमा गाउँ पञ्चायत र नगर पञ्चायतको निर्वाचनमा वर्गीय संगठन ऐन २०३६ को दफाअनुसार कुनै एक वर्गीय संगठनको सदस्यतासम्बन्धी रसिद संलग्न राख्नुपर्ने व्यवस्था थियो। गाउँ तथा नगर पञ्चायत २०४३ को निर्वाचनले २०४६ सालको आन्दोलन सफल बनाउन भूमिका खेलेको एमाले नेता शर्मा बताउँछन्। पद्मरत्न तुलाधर, द्रोर्णप्रसाद आचार्य, सोमनाथ अधिकारी (प्यासी), अर्जुननरसिंह केसी, राजेन्द्र पाण्डे र नानीमैयाँ दाहालले राष्ट्रिय पञ्चायतको चुनाव जितेका थिए। निर्वाचनपपछि २०४६ सालमा बहुदल ल्याउन उनीहरूको भूमिका महत्त्वपूर्ण रहेको थियो। २०४३ को निर्वाचनमा उम्मेदवारले ५५ प्रतिआफूले प्रयोग गर्ने पोस्टर र पर्चा प्रचार सामग्री निर्वाचन आयोगमा पठाउनुपथ्र्यो। त्यसरी नपठाउने उम्मेदवारलाई सजायको व्यवस्था थियो। निर्वाचन अधिकृतले निर्वाचन परिणाम घोषणा भएको १५ दिनभित्र प्रचार सामग्री नबुझाउनेको नाम आयोगमा पठाउनुपथ्र्यो। मतदान हुने दिनभन्दा २४ घण्टा अघिदेखि प्रचारप्रसारमा रोक लगाइएको थियो। अटेर गर्नेलाई निर्वाचन अधिकृतले २ सय ५० रुपैयाँसम्म जरिवाना गर्न सक्ने अधिकार प्रदान गरिएको थियो। यही व्यवस्था निर्वाचन अपराध तथा सजाय ऐन २०२४ को दफा १३(२) मा पनि गरिएको पाइन्छ। मतदातालाई मतपत्र दिँदा दाहिने हातको बुढी औंलाको नङ र मासुको जोर्नीमा मसीले धर्सो चिह्न लगाउनुपथ्र्यो। प्रत्येक पदका लागि छुट्टाछुट्टै मतपत्र थियो। त्यतिबेला स्थानीय पञ्चायतका १ लाख ९० हजार पदका लागि चुनाव भएको थियो। तीमध्ये धेरैको निर्वाचन भएको थियो। आयोगका अनुसार ४ हजार १५ गाउँ पञ्चायतमध्ये ३ हजार ७ सय ६० मा मतदान भएको थियो। ४४ गाउँ पञ्चायतमा आपसी झैझगडाका कारण मतदान स्थगित भएको थियो। केहीमा त चुनावै रद्द गरिएको थियो। त्यतिबेला रोकिएका वा रद्द भएका स्थानमा पुनः मतदान गराइएको थियो। चैत ७ गते पहिलो चरणमा २ हजार गाउँ पञ्चायतमा शान्तिपूर्ण ढंगले मतदान भएको थियो। तर, मतदानका समयमा उम्मेदवारहरूबीच आपसी झगडा हुँदा मतदान कार्यक्रम स्थगित गरिएको निर्वाचन आयोगले जनाएको थियो। चुनावमा ५५ देखि ६० प्रतिशतसम्म मतदान भएको अनुमान गरिएको थियो। स्थानीय पञ्चायतका निकायहरूको पदका लागि प्रत्यक्ष र अप्रत्यक्ष निर्वाचनको अभ्यास क्रम पञ्चायत व्यवस्थाको सुत्रपात भएको थियो। संविधानमा भएको तेस्रो संशोधनपछि बालिग मताधिकारको आधारमा स्थानीय पञ्चायतका लागि भएको त्यो निर्वाचन दोस्रो प्रत्यक्ष निर्वाचन थियो। केही गाउँ पञ्चायतमा प्रधानपञ्च र उपप्रधानपञ्चहरू निर्विरोध निर्वाचित पनि भएका थिए। वडाध्यक्षहरूमा निर्विरोध निर्वाचित हुने जनप्रतिनिधिहरू उल्लेख्य थिए। सिन्धुली जिल्लाका ६ गाउँ पञ्चायतमा महिला प्रधानपञ्च निर्वाचित भएका थिए। केही वडाहरूमा मतदाताहरूबीचको कोलाहलले मतदान स्थगित गर्नुपरे पनि हिंसा वा हाताहतका घटना भने कहीँ पनि भएनन्। ३३ नगर पञ्चायतमध्ये ३२ वटा नगर पञ्चायतहरूमा मतदान भएको पुस्तकमा उल्लेख छ। ३२ वटा नगर पञ्चायतमा निर्वाचन सम्पन्न भई २ हजार ३ सय ४ पदाधिकारीहरू निर्वाचित भएका थिए। राजविराज नगर पञ्चायतमा भने निर्वाचन हुन सकेको थिएन। विभिन्न नगरमा त्यो बेला नयाँनयाँ उम्मेदवारहरू बढी संख्यामा निर्वाचित भएका थिए। पञ्चायत नीति तथा जाँचबुझ समितिले संविधान प्रद्धत अधिकारको अभ्यास पनि संविधानकै सीमाभित्र मर्यादित गरी त्यसको संरक्षण गर्ने दायित्वलाई स्थानीय पञ्चायतको निर्वाचनका मतदाता एवं उम्मेदवारहरूले सफलतापूर्वक बहन गर्न विज्ञप्ति प्रकाशित गरी अनुरोध गरेको थियो। केन्द्रको चुनावभन्दा स्थानीय तहको निर्वाचनमा बढी विवाद हुने गर्छ। राजनीतिक, आर्थिक, जातीय, भौगोलिक कारणले समाज विभाजित भएको हुन्छ। त्यसैकारण २०४३ सालमा पनि गाउँ तथा नगर पञ्चायतको निर्वाचन गर्न गाह्रो परेको थियो। संविधानसभाबाट बनेको संविधानले स्थानीय तहको निर्वाचनलाई सम्पूर्ण अधिकार दिए पनि त्यतिबेला अधिकार थिएन। निर्वाचनमा दलीय प्रतिस्पर्धा हुनु स्वभाविक हो। त्यतिबेला पनि अहिलेको जस्तै कांग्रेस र कम्युनिस्टहरू चुनावी प्रतिस्पर्धामा थिए।सूर्यप्रसाद श्रेष्ठ, पूर्वप्रमुख निर्वाचन आयुक्त त्यो चुनावमा हुनेखानेले जिप, घोडा चढेर चुनाव प्रचारप्रसार गर्थे भने अधिकांश उम्मेदवारहरू हिँडेर नै प्रचारप्रसार गर्थे। पार्टीका कार्यकर्ताहरू व्यवस्था परिवर्तनका पक्षमा थिए। निःस्वार्थ सहयोग गर्थे। त्यतिबेला नेकपा माले पार्टी प्रतिबन्धित थियो। तर, पार्टीले जनपक्षीय उम्मेदवार उठाएको थियो। त्यो बेला नेपाली कांग्रेसको एउटा टिम पनि चुनावमा आएको थियो। मुख्य उद्देश्य भनेको गाउँ पञ्चायत र नगर पञ्चायतको भण्डाफोर गर्ने थियो। रेवतीरमण शर्मा घिमिरे सदस्य, एमाले केन्द्रीय लेखा आयोग त्यतिबेलको चुनावमा धेरै उम्मेदवारले तोकिएको सीमामै खर्च गरेका थिए। तोकिएको खर्च रकमको हदभित्र रहेर उम्मेदवारहरूले खर्च गरेगरेनन् भन्ने जानकारी आयोगले लिन्थ्यो। त्यतिबेला पञ्चहरूले निर्वाचनमा धाँधली गरेको गरेको थियो। जनपक्षीय उम्मेदवारलाई हराउन षड्यन्त्र गरेका थिए। तर, पनि जनपक्षीय उम्मेदवारको भोट राम्रो आएको थियो। त्यतिबेला गाउँगाउँ पुग्न कठिन थियो। अहिलेको जस्तो सडक र गाडीको सुविधा थिएन। पार्टी पनि गाउँगाउँमा पुगेका थिएनन्।  विरोध खतिवडा मन्त्री, स्वास्थ्य तथा जनसंख्या त्यो बेला अरूले चुनाव जित्न कठिन थियो। मण्डलेपञ्चहरूले नै निर्वाचन जित्ने गरेका थिए। मैले थोरै मतले मात्रै चुनाव हारेको थिए। त्यो बेला निर्वाचनलाई व्यापारिक दृष्टिकोणले हेरिँदैनथ्यो। सहयोगीहरूले पनि निःस्वार्थ ढंगले सहयोग गर्थे। सहयोगी १०१५ जना हुन्थे। त्यतिबेला चुनाव प्रचार गर्न खासै खर्च लाग्दैन्थ्यो। जसले गर्दा तोकिएकै खर्चले निर्वाचन सम्पन्न हुन्थ्यो। अहिलेको जस्तो गाउँपालिका थिएन। एउटा गाउँबाट अर्को गाउँ जानुपथ्र्यो। विद्यापति रिजाल, बाफीकोट गाउँ पञ्चायत उम्मेदवार"
गृहपालिकामै शीर्ष नेतालाई चुनौती,"प्रमुख दलका शीर्ष नेता नै हुन् देशको बागडोर सम्हाल्ने। उनीहरू मतदाता रिझाउन यति बेला देश दौडाहामा छन्। तर, स्थानीय तहमा आफ्ना उम्मेदवार जिताउन गृहनगरमै चुनौतीपूर्ण देखिन्छ। शेरबहादुर देउवा, केपी शर्मा ओली, पुष्पकमल दाहाल, माधवकुमार नेपाल, उपेन्द्र यादव, डा बाबुराम भट्टराई, रामचन्द्र पौडेल, राजेन्द्र लिङदेनलगायत नेतालाई गृहनगरमै सकस छ। प्रधानमन्त्री एवं कांग्रेस सभापति देउवाको गृहपालिका गन्यापधुरा (डडेलधुरा)मा कांग्रेसलाई सकस छ। सत्ता साझेदार दल डडेलधुरामा छुट्टाछुट्टै रूपमा चुनावमा गएका छन्। पहिला देउवाकै प्रियपात्र मानिएका कर्णबहादुर मल्लले अहिले सातै पालिकामा बीपी कांग्रेसबाट उम्मेदवार उठाएर कांग्रेसलाई चुनौती दिएका छन्। २०७४ को निर्वाचनमा गन्यापधुरा कांग्रेसले जितेको थियो। कांग्रेसका नवलबहादुर मल्ल अध्यक्ष निर्वाचित भएका थिए। उपाध्यक्षमा पनि कांग्रेसकै कमलादेवी ठगुन्नाले जितेकी थिइन्। कांग्रेस विभाजन भएर बीपी कांग्रेस भएको छ। एमाले पनि विभाजन भएर एकीकृत समाजवादी भएको छ। माओवादी र एकीकृत समाजवादीबीच तालमेल भएको छ। एमाले र बीपी कांग्रेसबीच गठबन्धन छ। अध्यक्षमा सुरेन्द्र माली र उपाध्यक्षमा इन्द्रा महराले उम्मेदवारी दिएका छन्। कांग्रेसले इन्द्र कार्कीलाई अध्यक्ष र ज्ञानु सेठी देउवालाई उपाध्यक्षमा उतारेको छ। माओवादीएकीकृत समाजवादी गठबन्धनाट अध्यक्षमा नरबहादुर विष्ट र उपाध्यक्षमा इन्द्रबहादुर रावल चुनावी मैदानमा छन्। एकीकृत समाजवादी केन्द्रीय सदस्य डा तारादत्त जोशी आफ्नो गठबन्धन जित्ने दाबी गर्छन्। माओवादीको ५६ सय मत गत चुनावमा पनि आएको हो। एमाले विभाजन भएपछि बहुसंख्यक साथीहरू हामीसँग छन्, डा जोशी भन्छन्। एमालेका इन्द्र महरा गन्यापधुरा बीपी कांग्रेसको गढ भएको दाबी गर्छन्। कर्ण मल्ल गन्यापधुरा२ कै बासिन्दा हुन्। एमालेका बहुसंख्यक मतदाता हामीसँग छन्, महरा भन्छन्, बीपी कांग्रेसका पनि हामीसँग छन्। महरा एमालेबाट उम्मेदवारसमेत हुन्। कांग्रेस नेता भने बीपी कांग्रेसले तालमेल गरे पनि आफूहरू पूरै पालिका जित्ने दाबी गर्छन्। गत निर्वाचनमा पनि हामीसँग ३३ सय बढी मत हो। बीपी कांग्रेसले केही घटाउँछ। तर, यो पाली बढेका मतदाता हामीसँग बढी छन्। प्रतिस्पर्धामा एमाले हो, अहिले ऊ पनि फुटेको छ। एमालेभन्दा बढी मतदाता समाजवादीमा भएकाले पनि हामी ढुक्क छौं, निवर्तमान गाउँपालिका अध्यक्ष नवलसिंह मल्ल भन्छन्। ओलीको गृहनगर दमक (झापा)मा एमालेविरुद्ध राप्रपा उम्मेदवारलाई सत्तारुढ गठबन्धनले साथ दिएको छ। झापामा राप्रपाको प्रभाव देखेर एमाले हराउने रणनीतिअनुरूप अरू दल अघि बढेका हुन्। यहाँ एमालेबाट गीता अधिकारी मेयर उम्मेदवार छिन्। अधिकारी यसअघि उपप्रमुख थिइन्। गठबन्धनबाट राप्रपाका पुराना नेता राम थापा मेयर उम्मेदवार छन्। सत्तारुढ दलको प्रस्ताव स्वीकार गर्दै राप्रपाले पूर्वमेयर थापालाई अघि सारेको हो। गठबन्धन हुँदैमा मतदाता त्यसको लहैलहैमा लाग्छन् नै भन्ने नरहेको अधिकारी बताउँछिन्। दमकका मतदाता विवेकी छन्। गठबन्धनको लहैलहैमा लागेर भोट हाल्दैनन्, अधिकारी भन्छिन्। अर्का उम्मेदवार थापा गठबन्धनको साख र विश्वास जोगाउँदै निर्वाचन जित्ने दाबी गर्छन्। यति बेला देशकै ध्यान खिचेको छ भरतपुर महानगरपालिकाले। सत्तारुढ गठबन्धनबाट रेणु दाहाल फेरि मेयर उम्मेदवार बनेकी छन्। राप्रपासँगको तालमेलबाट एमालेका विजय सुवेदी रेणुका मुख्य प्रतिस्पर्धी देखिएका छन्। कांग्रेसबाट जगन्नाथ पौडेलले स्वतन्त्र उम्मेदवारी दिएपछि गठबन्धनलाई चुनौती थपिएको छ। रेणुले यसअघि कांग्रेससँग गठबन्धन गरी निर्वाचन जितेकी थिइन्। एमाले यसपटक पौडेलले केही भोट काटे जित्न सक्ने दाउमा छ। यहाँ एमाले र राप्रपाबीचको तालमेल पनि गठबन्धनलाई अर्को चुनौती बनेको छ। विराटनगर महानगरपालिका जसपा अध्यक्ष उपेन्द्र यादवको गृहनगर हो। उनका छोरा अमरेन्द्र यादव उपमेयर उम्मेदवार छन्। सत्तारुढ गठबन्धनबाट मेयरमा कांग्रेसका नागेश कोइरालाको उम्मेदवारी परेको छ। यहाँ मुख्य पदमा मात्रै तालमेल भएको छ। १९ वडाका वडाध्यक्षमा भने गठबन्धन भएको छैन। अमिल्दो चुनावी गठबन्धनभित्र पनि चरम असन्तुष्टि छ। पार्टीभित्र लामो समयदेखि योगदान दिएकालाई पाखा लगाउँदै छोरालाई उम्मेदवार बनाएकोमा धेरै असन्तुष्ट देखिएका छन्। गठबन्धनको प्रतिस्पर्धी मानिएको एमालेबाट सागर थापा मेयर र शिल्पा निराला कार्की उपमेयर उम्मेदवार छन्। कांग्रेसले पार्टी सभापति शेरबहादुर देउवालगायत नेतालाई झिकाएर हालै चुनावी सभा गरेको थियो। उनीहरूले मेयर र उपमेयरमा गठबन्धनका उम्मेदवारलाई जसरी पनि जिताउन जोड दिए। तर, वडाको विषयमा बोलेनन्। उक्त सभामा माओवादी, एकीकृत समाजवादी नेता उपस्थित थिएनन्। जसपाबाट उपमेयरका उम्मेदवार अमरेन्द्र मात्रै उपस्थित थिए। मेयरकै टिकटका विषयमा कांग्रेसभित्रको वातावरण सहज बनेको छैन। मेयरमा अमृत अर्याल, डिला संग्रौला, भीम पराजुलीलगायत आकांक्षी थिए। पराजुलीलगायत नेताले चुनावी अभियानमा सक्रियता देखाएका छैनन्। जसपाकै नेता उमेश यादवले मेयर र माओवादी नेतृ नमिता न्यौपानेले उपमेयरमा स्वतन्त्र उम्मेदवारी दिएका छन्। यसअघि कांग्रेसका भीम पराजुली मेयर र इन्दिरा कार्की उपमेयरमा विजयी बनेका थिए। सत्ता साझेदारलाई विद्रोही उम्मेदवारले चुनौती दिएका छन्। आन्तरिक समस्याका कारण गठबन्धनलाई चुनाव जित्न गाह्रो पर्न सक्ने राजनीतिक विश्लेषक शान्तिराम भण्डारी बताउँछन्। जसपा मोरङ अध्यक्ष राजकुमार यादव भने विराटनगरमा गठबन्धनको विकल्पै नरहेको बताउँछन्। कांग्रेस विराटनगरका सभापति दीपक चापागाईं गठबन्धनभित्र एकमत रहेकाले चुनाव जित्नेमा शंका गर्न आवश्यक नरहेको बताउँछन्। माओवादी विराटनगरका सहइन्चार्ज भोगेन्द्र यादव गठबन्धन गरिए पनि आफ्नो पार्टीलाई न्याय नभएको बताउँछन्। केन्द्रीय ढाँचाअनुसार एकीकृत समाजवादीसँग कतै पनि तालमेल नभएको पोलिटब्युरो सदस्य महेश रेग्मीको भनाइ छ। एकीकृत समाजवादी अध्यक्ष माधवकुमार नेपालको गृहजिल्ला रौतहटमा १८ पालिका छन्। यो पार्टीले १६ पालिकामा प्रमुख पदमा उम्मेदवारी दिएको छ। गढीमाई र दुर्गाभगवतीमा तालमेल गरी प्रमुख पदको उम्मेदवारी अन्य दललाई दिइएको जिल्ला सचिव मदन सापकोटा बताउँछन्। गौर, चन्द्रपुर, राजदेवी, बौधीमाई, बृन्दावन, गरुडा, फतुवाबिजयपुर, गुजरा गरी ८ तहमा आफ्नो पार्टीको बलियो पकड रहेको दाबी गर्छन् सापकोटा। भन्छन्, अन्य पालकिामा हाम्रो कडा प्रतिस्पर्धा हुन्छ। नेपालको गृहनगर गौरमा एकीकृत समाजवादीबाट शम्भु साह उम्मेदवार छन्। उनी २०७४ को चुनावमा एमालेबाट उठेका थिए। उनी थोरै मतले पराजित भएका थिए। यसपटक कांग्रेस उम्मेदवार मोहन यादव, लोसपा उम्मेदवार निवर्तमान मेयर अजय गुप्तासँग साहको कडा प्रतिस्पर्धा हुने देखिन्छ। निवर्तमान उपमेयर किरण ठाकुर पनि मेयरमा उठेकी छन्। गौरका व्यापारिक पृष्ठभूमिका साह नेता नेपालका विश्वासपात्र हुन्। नेपालले गरुडा, चन्द्रपुरमा घरदैलो गरेका छन्। सोमबार अध्यक्ष नेपाल रौतहटको मौलापुर र चन्द्रपुरमा आउने कार्यक्रम रहेको एकीकृत समाजवादी रौतहटले जनाएको छ। यद्यपि, जिल्लाका केही जनप्रतिनिधि एमाले प्रवेश गरेकाले नेपाललाई अर्को चुनौती छ। कांग्रेस र समाजवादीसँग रौतहटको कुनै पनि पालिकामा तामेल नभएको माओवादी रौतहट इन्चार्ज युवराज भट्टराई बताउँछन्। तनहुँको ब्यास नगरपालिका कांग्रेस नेता रामचन्द्र पौडेलको गृहनगर हो। नेता पौडेल र पूर्वसहमहामन्त्री गोविन्दराज जोशीबीच विवाद रहँदै आएको थियो। यी दुई नेताले फरकफरक ढंगबाट मेयरका उम्मेदवार चुनावी मैदानमा उतारेका छन्। कांग्रेसबाट मेयरमा पौडेलनिकट वैकुण्ठ न्यौपाने र उपमेयरमा इन्दिरा दरै उम्मेदवार छन्। न्यौपाने अघिल्लो निर्वाचनमा विजयी भई पाँच वर्ष व्यास नगरपालिकाको नेतृत्व गरेका व्यक्ति हुन्। पार्टीबाट कारबाहीमा परेका पूर्वसहमहामन्त्री जोशी समूह र एमालेबीच गठबन्धन भएको छ। जोशी समूह र एमाले गठबन्धनबाट जोशीका छोरा दीपकराज जोशी मेयर उम्मेदवार छन्। उपमेयर उम्मेदवारमा एमालेकी बसुन्धरा घर्ती छिन्। उम्मेदवार जोशी आफ्नो पक्षमा जनलहर छाएको बताउँछन्। कांग्रेस जिल्ला सभापति जितप्रकाश आले चुनावी जितहारको कुरा अहिल्यै पूर्वानुमान लगाउन नसकिने बताउँछन्। तर, एमाले र जोशी समूहको गठबन्धनविरुद्ध मुकाबिला गर्न कांग्रेस सक्षम रहेको सभापति आलेको भनाइ छ। जसपा संघीयपरिषद् अध्यक्ष डा बाबुराम भट्टराईलाई गृहनगर पालुङटारमा यसपटक पनि कडा चुनौती छ। आफ्नो पार्टीका मेयर उम्मेदवार प्रेम गुरुङलाई जिताउन साताव्यापी कार्यक्रम लिएर डा भट्टराई यतै आएका छन्। तत्कालीन नयाँशक्ति पार्टीले गोरखाका ११ मध्ये कुनै पनि पालिका जित्न सकेको थिएन। पालुङटारका तीन वडा, धार्चेको एक र सिरानचोकको एउटा वडा मात्र जितेको थियो। पार्टीको साख जोगाउन डा भट्टराई गृहनगरमा तल्लीन छन्। दुई दिनमा उनले आठ वडामा घरदैलो गरेका छन्। बाँकी वडा नं ३ र १० मा पनि घरदैलो कार्यक्रम रहेको उनका स्वकीय सचिव रोशन पोखरेल बताउँछन्। डाक्टर साव सहभागी कार्यक्रममा जनलहर देख्दा जित निश्चितजस्तो देखिन्छ। तैपनि चुनाव हो, के भन्न सकिन्छ र ?, पोखरेल भन्छन्। यो नगरपालिका यसअघि कांग्रेसले जितेको थियो। जसपा तेस्रो स्थानमा पुगेको थियो। अहिले बाबुराम भट्टराई खट्न त दिनरात नभनी निक्कै खटेका छन्। तर, जित्न सजिलो छैन, स्थानीय हरि देवकोटा भन्छन्, मेयरमा उठ्ने भनेर प्रेम गुरुङ दुई वर्षदेखि जागिर राजीनामा गरेर माहोल बनाउँदै बसे पनि ठिटाहरू मात्र परिचालन गरेर कसरी भोट जितिन्छ ? कांग्रेस र माओवादी उम्मेदवारसँग कडा प्रतिस्पर्धा हुने स्थानीयवासीको विश्लेषण छ। मेयरको उम्मेदवार छान्ने बेला जसपाभित्र दन्केको आन्तरिक विद्रोहका कारण पनि जित्ने मत पाउन कठिन भएको उनीहरूको भनाइ छ। झापाको हल्दीवारी गाउँपालिकामा राप्रपा अध्यक्ष राजेन्द्र लिङ्देनका भाइ रवीन्द्र लिङ्देन अध्यक्ष पदका उम्मेदवार छन्। राप्रपाले दोस्रो कार्यकालका लागि रवीन्द्रलाई अघि सारेको हो। २०७४ को निर्वाचनमा रवीन्द्र एमाले उम्मेदवार मञ्जुदेवी सिटौलालाई पराजित गर्दै अध्यक्षमा निर्वाचित भएका थिए। हल्दीबारीमा अघिल्लो पटककै बर्चस्व कायम गर्ने राप्रपाको प्रयास छ। सहज भने देखिँदैन। रवीन्द्रसँग एमालेका डम्बर गिरी, कांग्रेसका तुलसी ओली र माओवादीका भवानीप्रसाद दंगाल भिड्दै छन्। गिरी यसअघि गाउँपालिका उपाध्यक्ष थिए। उपाध्यक्षमा पनि चार दलका अलगअलग उम्मेदवार छन्। कांग्रेसले आधिकारिक उम्मेदवार चन्द्रकला राईलाई फिर्ता बोलाएर स्वतन्त्र उम्मेदवारी दिएका लखन हेमरमलाई समर्थन गरेको छ। २३ हजार मतदाता रहेको हल्दीबारीमा जितका लागि ५ हजार हाराहारी मत ल्याउनुपर्ने माओवादी उम्मेदवार दंगाल बताउँछन्। शिवराज भट्टधनगढी, सुब्रत न्यौपानेझापा, अनिल ढकालचितवन, किशोर बुढाथोकीविराटनगर, फणि महतरौतहट , राजकुमार आलेतनहुँ, शिव उप्रेतीगोरखा"
दलहरूको घोषणामा मात्रै कृषिमा आत्मनिर्भर,"काठमाडौं : राजनीतिक दलहरूले चुनावका क्रममा कृषिमा आत्मनिर्भर हुने घोषणापत्रमा उल्लेख गरेपनि परनिर्भरता घट्न सकेको छैन। कृषिविज्ञ कृष्ण पौडेलले राजनीतिक दलले कृषिमा प्राथमिकता दिन नसक्दा परनिर्भरता बढ्दै गएको बताउँछन्। कम्युनिस्टहरूले कृषि क्रान्तिमा गफ मात्रै गर्ने गरेको उनको भनाइ छ। कांग्रेसले बीपीले भनेको ६० वर्षपछि कृषिमा रूपान्तरण खोजेको बताए। तर, कार्यान्वयन गर्नेतर्फ कत्तिको ध्यान दिन्छ भन्ने अझै भन्न नसकिने उनले बताए। २०७४ कै स्थानीय तह निर्वाचनका क्रममा धेरै दलहरूले कृषिलाई प्राथमिकता दिएको उल्लेख गरेका थिए। तर, पछिल्लो समयमा कृषिजन्य वस्तुको आयात भने उच्च हुँदै गएको छ। भन्सार विभागका अनुसार गत वर्ष ३ खर्ब २५ करोडको कृषिजन्य वस्तु आयात भएको थियो। नेपाल कृषिप्रधान देश भएतापनि कृषिमा परनिर्भरता बढ्दै जानु राजनीतिक दलहरूको अकर्मण्यता भएको राष्ट्रिय सहकारी विकास बोर्डका सहअध्यक्ष मित्रराज दवाडी बताउँछन्। उनका अनुसार हरेक स्थानीय तहले उत्पादन बढाउनुपर्नेमा जोड दिन्छन्। सहकारीमार्फत एक गाउँ एक उत्पादन अवधारणामा बजारको ग्यारेन्टी स्थानीय तहले गर्ने गरी अभियान सञ्चालन गर्न सकिन्छ उनले भने। पालिकास्तर तथा जिल्ला स्तरका सहकारीले उत्पादन र बजारीकरणको काममा समन्वय गर्न सके छोटो समयमै कृषिमा आत्मनिर्भर हुनुका साथै कृषिजन्य वस्तु निर्यात गर्न सकिने उनले बताए। एमालेले स्थानीय तह निर्वाचन २०७९ को घोषणापत्रमा उन्नत कृषि : किसानको समृद्धि नारा अघि सारेको छ। यस पार्टीले २०७४ को स्थानीय तहको निर्वाचनका क्रममा पनि कृषिलाई प्राथमिकतामा राखेको जनाएपनि कृषिमा सुधार हुन सकेको छैन। एमालेले सिँचाइको विस्तार, कृषि भूमिको सही उपयोग र आधुनिक प्रविधिको माध्यमबाट कृषिको आधुनिकीकरण गर्दै मुलुकलाई आत्मनिर्भर र किसानलाई समृद्ध बनाउने घोषणापत्रमा समेटेको छ। कृषि क्षेत्रलाई महत्व दिएर लगानी बढाइ कृषि उत्पादनमा आत्मनिर्भर बनाउने बनाउने उल्लेख छ। भूउपयोग नीतिलाई प्रभावकारी कार्यान्वयन गर्ने, कृषियोग्य जमिनको जथाभावी प्रयोगलाई नियन्त्रण गर्ने, व्यावसायिक खेती गर्न चाहनेहरूलाई भूमि बैंकमार्फत आवश्यक जमिन उपलब्ध गराउने, लिज, करार र सहकारीमार्फत खेती गर्न कानुनी प्रबन्ध र राज्यको सुरक्षा प्रदान गर्ने उल्लेख छ। कृषि बिमा, कृषि कर्जा, कृषि उपजको समर्थन मूल्य निर्धारण, अनुदानमा ध्यान दिइने घोषणापत्रमा समेटिएको छ। कृषि सहकारीका माध्यमबाट व्यावसायिक कृषिको विकास गर्ने, उत्पादक र उपभोक्ताको हित संरक्षण गर्र्दै बिचौलियाको वर्चस्व अन्त्य गर्न उल्लेख छ। जैविक विषादीको उत्पादन र प्रयोग गर्ने, रैथाने बिउहरूको संरक्षण र विकास गर्ने, खाद्य सुरक्षाको प्रत्याभूति गर्ने, खाद्य बैंकको स्थापना गर्ने एमालेले घोषणापत्रमा समेटको छ। कांग्रेसको घोषणापत्रमा कृषिजन्य वस्तुको आयात प्रतिस्थापन गर्र्दै निर्यात प्रवद्र्धन गर्ने उल्लेख गरिएको छ। सहुलियत ऋण, बिमा, किसान क्रेडिट कार्ड ल्याउने उल्लेख छ। कृषि उद्यमशीलता विकास, कृषि उत्पादन, प्रशोधन, लजिस्टिक व्यवस्थापन, बजारीकरण तथा प्राविधिक सेवा प्रोत्साहन गर्ने, प्राविधिक सेवा तथा बजारीकरणमा विद्युतीय सूचना प्रवधि प्रयोगमा प्रोत्साहन गर्ने कांग्रेसको घोषणापत्रमा समेटिएको छ। व्यावसायिक योजना बमोजिम कृषिबाली उत्पादन तथा पशुपन्छी पालन, प्राविधिक सेवा, प्रशोधन उद्योग तथा बजारीकरणसहितको एकीकृत योजना ल्याउने कांग्रेसले भनेको छ। गुणस्तरीय बिउबिजन, पशुपन्छी नश्ल तथा माछा भुराको उपलब्धताको सुनिश्चितता, रासायनिक मल गोदाम निर्माण र न्यायिक वितरणको सुनिश्चितता, कृषि यन्त्र तथा उपकरणको उत्पादन तथा एसेम्बलिङ गर्ने उल्लेख छ। त्यस्तै कृषि उद्यमीहरूलाई प्रोत्साहन गर्नुका साथै बजारीकरण, कृषि बजार पूर्वाधारको विकास, उत्पादन तथा प्राथमिक प्रशोधनको कार्यक्रम, आपूर्ति शृंखला विकासमा नवप्रवर्तक र युवालाई प्रोत्साहन, न्यूनतम मूल्य निर्धारण तथा न्यूनतम समर्थन मूल्यमा खरिद गरी बिक्री गर्ने काग्रेसले भनेको छ। गोदाम घर निर्माण, ग्रेडिङ तथा प्याकेजिङका संरचनाको स्थापना, सहकारी पुँजीलाई उत्पादनमूलक क्षेत्रमा परिचालन गर्ने कांग्रेसले घोषणापत्रमा समेटेको छ। नेकपा एकीकृत समाजवादीले हरेक पालिकाहरूले कृषि उत्पादन बढाउने र कृषिउत्पादन बिक्री हुने सुनिश्चितताका लागि व्यवस्थित योजना बनाई लागू गर्ने घोषणापत्रमा उल्लेख गरेको छ। किसानहरूको उत्पादनमा समर्थन मूल्य कायम गरी मूल्य नपाएर उत्पादन खेर जाने स्थितिको अन्त्य गर्न निश्चित सीमा तोकेर त्यसभन्दा कम बजार मूल्य भएमा पालिकाले नै खरिद गरिदिने व्यवस्था गरिने उल्लेख छ। किसानद्वारा उत्पादित वस्तु खेर जान नदिन कृषि उत्पादन संरक्षणका लागि हरेक पालिकामा आवश्यकता अनुसार कोल्ड स्टोर, दूध चिस्याउने केन्द्र तथा कृषि उपज संकलन केन्द्रको व्यवस्था गरिने उल्लेख छ। आधुनिक प्रविधि भित्र्याउनका लागि किसानलाई सहयोग गरिने, संगठित कृषि बजार विकसित गर्ने कामलाई स्थानीय सरकारले प्राथमिकता दिने जनाइएको छ।"
छवि विगारेर बिदा हुन चाहन्न : कामु प्रधानन्यायाधीश कार्की,"काठमाडौं : कायममुकायम प्रधान न्यायाधीश दीपककुमार कार्कीले न्यायालयमा रहँदासम्म छवि नबिगार्ने प्रतिबद्धता जनाएका छन्। न्यायाधीश नियुक्तिमा सुधार गर्ने कार्कीको प्रतिबद्धता थियो। कानून दिवसका अवसरमा सर्वोच्च अदालत, बार एशोसिएशनद्वारा सोमबार आयोजित विधिको शासन र यसका चुनौती विषयक एक दिवसीय गोष्ठीमा बोल्दै कायममुकायम प्रधानन्यायाधीश कार्कीले न्यायाधीश नियुक्तिमा सुधार गर्ने बताए। न्यायाधीश नियुक्तिमा हामीलाई चित्त बुझेको छैन। कानून व्यवसायीलाई पनि चित्त बुझ्ने कुरा भएन। अब हामी न्यायाधीश नियुक्तिको विषयमा गुणस्तर खोजिरहेका छौं, उनले भने, कानूनमन्त्रीज्यूलाई नियुक्ति पछि मैले पहिलो पटक भनेको कुरा पनि हो। न्यायपालिकामा सबैभन्दा चुनौतीको विषय न्यायाधीशको नियुक्त भएको छ। यसलाई सुधार गर्नुपर्छ। विश्वास दिलाउन चाहन्छु, अब खल्तिबाट नाम निकालेर ट्वाक ट्वाक नियुक्त हुनेवाला छैन। कायममुकायम प्रधान न्यायाधीश कार्कीले विगतमा न्यायाधीश नियुक्ति भए जसरी गर्ने हो भने अपजस व्यहोर्नुपर्ने बताए। योग्य व्यक्तिलाई न्यायाधीशमा नियुक्ति गरौं भनि सबै जना बसेर गरेको प्रतिबद्धता हो। भविष्यमा न्यायाधीशको रुपमा सबैले स्वीकार गर्न सकिने बाटो होस्। समय पनि धेरै छैन। जति अवधि न्यायालयमा बसिन्छ राम्रो काम गरेर जाउँ भन्ने हामीलाई लागेको छ। इमेज (छवि) बिगारेर जान पनि चाहदैंनौं, उनले भने। गत फागुन १ गते कायममुकायम प्रधान न्यायाधीश बनेका कार्कीले झण्डै ४० वर्ष न्याय सम्पादनमा बिताएका छन्। कायममुकायम प्रधान न्यायाधीश कार्की ६५ वर्ष पूरा भई उमेरहदका कारण आगामी असोज महिनामा अवकाशमा जानेछन्।"
न्यायाधीशको कार्यसम्पादनको अडिट हुनुपर्छ : कानूनमन्त्री शर्मा,"काठमाडौं : कानून न्याय तथा संसदीय मामिला मन्त्री गोविन्दप्रसाद शर्माले न्यायाधीशको कार्य सम्पादनको परीक्षण (अडिट) हुनुपर्ने बताएका छन्। कानून दिवसको सन्दर्भमा सर्वोच्च अदालत बार एशोसिएशनद्वारा आयोजित विधिको शासन र यसका चुनौती विषयक गोष्ठीमा बोल्दै मन्त्री शर्माले नियुक्ति हुँदा र नियुक्ति पछि पनि न्यायाधीको कार्य सम्पादन एवं मुल्यांकनको अडिट गर्नुपर्ने बताए। न्यायाधीशले कसरी काम गरिरहेका छन् भन्ने कुराको न्याय परिषदले अडिट (परीक्षण) गर्नुपर्छ। कार्यक्षमताको आधारमा रहनेनरहने, अगाडि बढ्नेपछाडि हट्ने सबै कुराको निर्धारण गर्नुपर्छ, मन्त्री शर्माले भने, यसमा कमजोरी गर्नु हुँदैन। दलीय प्रभावमा पर्नु हुँदैन। उनले योग्यता, क्षमता, न्यायप्रतिको निष्ठा, चरित्र, एवं सार्वजनिक प्रतिष्ठालगायतका गुणलाई ध्यान दिइ उत्कृष्टमध्येबाट सर्वोत्कृष्टलाई न्यायाधीशमा नियुक्त गरिने बताए। संभावित व्यक्तिको सूची तयार गरि सार्वजनिक परीक्षण (पब्लिक अडिट) समेतका आधारमा नियुक्ति गरिने उल्लेख गर्दै नियुक्ति सम्बन्धी निर्देशिकाको मस्यौदा बनाई नेपाल बार एसोसिएसन र सर्वोच्च अदालत बार एसोसिएसनलगायतका सरोकारवाला निकायमा पठाइसकिएको मन्त्री शर्माले जानकारी दिए। अब न्यायाधीशको नियुक्ति कानून व्यवसायीको प्रमाणपत्र बोकेको आधारमा गर्न हुँदैन भन्नेमा सहमत छौं, मन्त्री शर्माले भने। सरकार न्यायपालिकामा गर्नुपर्ने सुधारको लागि प्रतिबद्ध रहेको उल्लेख गर्दै मन्त्री शर्माले बेन्च र कर्मचारीको कार्य समय बढाउने हो भने अतिरिक्त स्रोत व्यवस्था गर्न तयार भएको बताए।"
ओली काखमा जब कार्यकर्ताका बच्चा रमाए (फोटो फिचर),"काठमाडौं : आसन्न स्थानीय तह निर्वाचन नजिकिँदै गर्दा नेकपा एमाले अध्यक्ष केपी शर्मा ओलीको दौडधुप देशभरि भइरहेको छ। ओली आजमात्र कास्कीको चुनावी सभा, कीर्तिपुरको चुनावी सभा र पुल्चोकको चुनावी सभालाई सम्बोधन गरेका थिए। पुल्चोक चुनावी सभामा भने अच्चमकै दृश्य देखियो। आसन ग्रहणपछि सुस्ताइरहेका ओलीको काखमा कार्यकर्ताले आफ्नो बच्चा राखेका थिए। केही समय ती बच्चा ओलीकै काखमा रमाएका थिए। पुल्चोकमा सम्बोधन गर्दै ओलीले ललितपुरको विकास गर्न एमाले तयार रहेको बताएका थिए। त्यसका लागि एमालेलाई जिताउन उनको अपील थियो। उनले गठबन्धनलाई लोकतन्त्र विरोधी र खन्चुवा शक्ती भएको बताउँदै उनीहरुलाई परास्त गर्नुपर्ने बताएका थिए। तस्बिरहरु : सरोज बैजु"
पोखरामा कांग्रेसका बागी उम्मेदवारको गठबन्धनलाई समर्थन,पोखरा : पोखरा महानगरपालिकाका गठबन्धनका उम्मेदवार धनराज आचार्यलाई समर्थन गर्दै कांग्रेसका बागी उम्मेदवार विमलबहादुर कार्कीले आफ्नो उम्मेदवारी निस्क्रीय भएको बताएका छन्। पार्टीको नीतिप्रति असहमती जनाउँदै आसन्न स्थानीय निर्वाचनमा पोखराको मेयर पदमा बागीउम्मेदवारी दिएका कांग्रेस नेता कार्कीले आफ्नो उम्मेदवारी निस्क्रीय गरेको सोमबार एक अपिल निकाल्दै बताएका हुन्। उम्मेदवारी निस्क्रीयसँगै उनले गठबन्धनबाट मेयर पदमा उठेका नेकपा एकीकृत समाजवादीका उम्मेदवार धनराज आचार्य र नेपाली कांग्रेसकी उम्मेदवार कोपिला रानाभाटलाई समर्थन गर्ने बताएका छन्। कार्कीले पार्टीले उम्मेदवारी फिर्ता गर्नका लागि दिएको निर्देशन मान्दै आफ्नो उम्मेदवारी निश्क्रिय भएको बताएका छन्। साथीभाईको सल्लाह र अग्रज नेताहरुको आग्रहलाई मान्दै मैले नेपाली कांग्रेस र गठबन्धनका आधिकारिक उम्मेदवारलाई सघाउने निर्णय लिएको बताएका छन्। अपिलमा उनले आफ्नो उम्मेदवारी आजैदेखि निश्क्रिय भएको बताएका छन्। यसैबीच नेपाली कांग्रेस कास्कीले नेता विमलबहादुर कार्कीलाई धन्यबाद ज्ञापन गरेको छ।
एमाले कार्यकर्ताद्वारा राप्रपाका उम्मेदवार कुटिए,"जनकपुरधाम : धनुषामा राप्रपाका उम्मेदवार माथि सामूहिक हमला भएको छ। जिल्लाको सबैला नगरपालिकामा एमालेका नेता कार्यकर्ताहरुले राष्ट्रिय प्रजातन्त्र पार्टीका उम्मेदवारमाथि सामूहिक हमला गरेको हो। सबैला नगरपालिका४ का राप्रपा वडा सदस्यका उम्मेदवार समशुल राइन मियाँमाथि एमालेका कार्यकर्ताले संघातिक आक्रमण गरेको राप्रपाले जनाएको छ। सोमबार राप्रपा प्रवक्ता मोहन श्रेष्ठले विज्ञप्ति निकालेर राप्रपा वडा सदस्यका उम्मेदवारलाई एमालेका कार्यकर्ताले उम्मेदवारी फिर्ता लिन दबाब दिएको र फिर्ता लिन नमानेपछि उम्मेदवारसहित परिवार माथि नै आक्रमण गरेको उल्लेख गरेका छन्। मियाको परिवारका सात जना सदस्यमाथि एमालेले आक्रमण गरेको राप्रपाको दाबी छ। प्रवक्ता श्रेष्ठले यस घटनामा संलग्नलाई पक्राउ गर्न, दोषीलाई कडा कारबाही गर्न र घाइतेको उपचारको प्रबन्ध गर्न माग गरेको छ।"
मधेशीलाई नागरिकता विहिन बनाउने गठबन्धन दल नै हो : अध्यक्ष ठाकुर,"जनकपुरधाम : लोकतान्त्रिक समाजवादी पार्टी (लोसपा) नेपालका अध्यक्ष महन्थ ठाकुरले मधेशीविरुद्ध विभेद कायमै रहेकोले आफूहरु स्थानीय तहको विकास र अधिकार प्राप्तिको आन्दोलनसहित निर्वाचनमा होमिएको बताएका छन्। सोमबार जनकपुरधाममा लोकतान्त्रिक समाजवादी पार्टीद्वारा आयोजित चुनावी सभालाई सम्बोधन गर्दै ठाकुरले स्थानीय तहको निर्वाचनमा स्थानीय विकास र मधेशविरुद्ध जारी विभेद तथा अधिकार प्राप्तिको आन्दोलनलाईसंगै लिएर अघि बढेको बताएका हुन्। उनले देशमा संघीयता आएपनि शासन प्रशासनको अधिकार केन्द्रमै सिमित रहेकोले ती अधिकारलाई संविधान बमोजिम स्थानीय र प्रदेशमा हस्तान्तरण गराउन आवश्यक रहेको बताए। उनले भने, नागरिकतासहित मधेश आन्दोलनमा उठेका तथा पटक पटक सम्झौता भएका मुद्दा संस्थागत गर्न आफूहरु निर्वाचनमा भाग लिएको छु। अधिकार प्राप्तिको आन्दोलन र विगतका झुठा मुद्दालाई खारेजीको लागि चुनाव जत्नै पर्छ। अध्यक्ष ठाकुरले गठबन्धन घटक दलका नेताहरु मधेशमा आएर नागरिकता समस्या समाधान आफूहरुले नै गर्ने भन्दै आएका छन। ठाकुरले भने, तर वास्तवमा मधेशीलाई नागरिकता विहिन बनाउने सत्तारुढ दल कांग्रेस, माओवादी, नेकपा एकीकृत समाजवादी र आफूलाई मधेशवादी भन्ने जनता समाजवादी पार्टी नेपाल नै हो। हाम्रो कुनै लिखित सम्झौता भएको थिएन, तर केपी ओली नेतृत्वको सरकारले नागरिकता समस्या समाधानका लागि राष्ट्रपतिसँग मिलेर अध्यादेश ल्याउन खोज्दा यही गठबन्धन दलका नेताहरुले भएर सर्वोच्चमा उजुरी दिएर खारिज गरायो, तर आज चुनावको बेला मधेशीलाई ठग्न भन्छन मधेशीको नागरिकता समस्यासमाधान गर्नेछु। अध्यक्ष ठाकुर देशको न्याय र शासन प्रशासनप्रति प्रश्न उठाउँदै भने गोली ठोकेर हजारौं नेपाली जनतालाई मारेर आन्दोलन गर्नेहरु प्रधानमन्त्री बनेर अहिले पनि सरकारमा छन। तर अधिकारका लागि शान्तिपूर्ण आन्दोलन गर्ने दर्जनौ मधेशीलाई गोली हानेर शहीद बनाइयो, अहिलेपनि दर्जनौ माथि झुठा मुद्दा लगाएर जेलमा हालेका छन, यस्तो छ हाम्रो देशको शासन न्याय प्रणाली छ। उनले भने जबसम्म देशको राजनीतिक अवस्था स्थिर हुँदैन देशमा मधेशीले अधिकार पाउने छैन र अधिकार प्राप्तिको हाम्रो आन्दोलन जारी नै रहनेछ। स्थानीय तहको निर्वाचनमा लोसपालाई जिताए आन्दोलनलाई अझ शसक्त बनाएर मधेशीलाई सेवाका साथै अधिकार सम्पन्न बनाउने ठाकुरको भनाई थियो।"
जनकपुरधाममा निर्वाचन जितेर आउने प्रमुख कपुत निस्किए : नेता महतो,"जनकपुरधाम : लोकतान्त्रिक समाजवादी पार्टी(लोसपा)का वरिष्ठ नेता राजेन्द्र महतोले नेकपा एमाले, कांग्रेस र माओवादीलाई एक्लै जनतासामु जान हिम्मत नरहेको बताएका छन्। उनले भने नेपालको ठूलो भनिएका दलहरुलाई निर्वाचनमा जनता साम्मु एक्लै जान डर लागेकोले गठबन्धनको आडमा ढाल ओढेर जनता सामु गएको हो। मधेशको राजधानी जनकपुरधामस्थित तीरहुतीया गाछीमा भएको चुनावी महासभालाई सम्बोधन गर्दै वरिष्ठ नेता महतोले जनकपुरधामको विकास निर्माणमा भएको भ्रष्टाचारको छानविन र कारवाहीको लागि लोसपा नेपाल विजयी हुन आवश्यक रहेको बताए। उनले भने, जनताको सेवामा पठाएको मान्छे शासक बन्न खोज्यो, हामीले शासक बन्न रोक्न खोज्दा, अनियमितताको सवालमा प्रश्न गर्दा भागेर अर्को घर खोज्यो। जनकपुरधामको निवर्तमान मेयर लालकिशोर साहलाई ईङिकत गर्दै जनकपुरधाममा गरेको गल्तिलाई पार्टीले सुधार गर्न खोज्दा, जनकपुरधामलाई सफा, सुग्घर बनाउन खोज्दा मन नपर्ने व्यक्ति भागेको आरोप लगाए। उनले भने, मैले त जनकपुरलाई सुधार गर्ने कुरा गरेको थिए, तिमीले किन गल्ति गर्यौं भन्दा पार्टी नै छोडेर भाग्यो। महतोले जनकपुरधामलाई राम्रो, सुन्दर र राम्रो बनाउने सपना अन्तर्गत कामको थालनी गरेपनि आफ्नै पार्टीको मेयर बाधक बनेको आरोप लगाए। जनकपुरमा मलाई धेरै कुरा गर्नुछ, हामीलाई राम्रो जनकपुर बनाउन अब ईमान्दार नेता मनोज चौधरी र रिता मिश्रलाई उम्मेदवार बनाएको छु। मनोज चौधरी म नै हुँ, जनकपुर बनाउने जिम्मा यहाँका जनताले मलाई दिएको छ, म त्यो सपना पूरा गर्छु। यसभन्दा अघिको निर्वाचनमा जितेर आएको स्थानीय तहको प्रमुख कपुत निस्किए। त्यसैले सोचे जस्तो भएन, तर अब ईमान्दार सेवक जिताउनुपर्छ। महतोले नागरिकलाई शासक नभएर सेवक चाहिएकोले अबको दिनमा सेवक बनाउन मेयर र उपमेयर तथा वडाध्यक्षसहित सदस्यहरुमा साइकल छापमा मतदान गरेर चुनाव जिताउन आग्रह गरे।"
"गृहले भन्यो : मतदाता प्रभावित पार्नेहरु सुक्ष्म निगरानीमा छन्, जो कोही होस् कारवाही हुन्छ","काठमाडौं : सरकारले निर्वाचन प्रभावित पार्ने खोज्नेहरु सुक्ष्म निगरानीमा रहेको जनाएको छ। गृह मन्त्रालयले सोमबार विज्ञप्ति जारी गरेर निर्वाचन विरोधी गतिविधि गर्ने, समाजमा शान्ति र सहिष्णुता विथोल्ने तथा मतदातालाई स्वतन्त्र रुपले आफ्ना प्रतिनिधि छनौट गर्ने अवसरलाई प्रभावित पार्ने जो कोही पनि कानून बमोजिम कारवाहीको भागिदार हुने चेतावनी दिएको छ। निर्वाचनको बहानामा कानून विपरीतका गतिविधिमा संलग्न हुने र कानून हातमा लिने छुट कसैलाई पनि छैन, गृह प्रवक्ता फणिन्द्रमणि पोखरेलद्वारा जारी विज्ञप्तिमा भनिएको छ, त्यस्ता गतिविधिको सुरक्षा निकायबाट सुक्ष्म निगरानी भइरहेको छ। केही राजनीतिक दल, तिनका प्रतिनिधि तथा उम्मेदवारबाट निर्वाचन प्रचारका नाममा आपसी द्वन्द्व, विवाद तथा झैझगडाका छिटपुट घटनाहरु घट्ने गरेको र निर्वाचन आचारसंहिताको प्रतिकूलका केही क्रियाकलाप भइरहेको भन्दै गृहले निर्वाचनलाई शान्त, स्वच्छ, निष्पक्ष, धाँधलीरहित तथा भयरहित वातापरणमा सम्पन्न गर्न सहयोग गर्नु सबैको कर्तव्य भएको स्मरण गराएका छन्। निर्वाचन असल सामाजिक संस्कार, सद्भाव र लोकतान्त्रिक अभ्यास विकासको अवसरसमेत हो, विज्ञप्तिमा भनिएको छ, तसर्थ, निर्वाचनको माध्यमबाट जनप्रतिनिधि छनौट गर्ने पवित्र कार्यमा सहभागी भई सहयोग र सहजीकरण गरी राष्ट्रसेवक कर्मचारी, सुरक्षाकर्मीलाई आफ्नो कर्तव्य पालनामा साथ दिन अनुरोध छ। गृहले स्वच्छ, भयरहित र निष्पक्ष वातावरणमा निर्वाचन सञ्चालन गर्न आवश्यक सुरक्षा व्यवस्था कायम गर्न र निर्वाचन व्यवस्थापनका लागि देशभर २ लाख ६० हजार सुरक्षाकर्मी र करिब तीन लाखको हाराहारीमा कर्मचारी परिचालन गरेको जनाएको छ। गृहले भयरहित वातावरणमा मताधिकारको प्रयोग स्वतन्त्र रुपले गर्न पनि आह्वान गरेको छ।"
"लिखु तामाकोसी एमालेको प्रतिबद्धता : जनप्रतिनिधिको सम्पत्ति सार्वजनिक गर्ने, प्राविधिक क्याम्पस स्थापना","काठमाडौं : नेकपा एमाले लिखु तामाकोशी गाउँपालिकाले स्थानीय तह निर्वाचनको प्रतिबद्धता पत्र सार्वजनिक गरेको छ। शिक्षा, स्वास्थ्य, सुशासनमा हाम्रो सरोकार नागरिकको समृद्धिमा लिखु तामाकोसी सरकार नारासहित प्रतिबद्धता पत्र मतदाता समक्ष वितरण गरेको हो। एमालेले लिखु तामाकोशी गाउँपालिकाको अध्यक्षमा कमल कडेरिया, उपाध्यक्षमा दिपा पाख्रिन उम्मेदवार बनेका छन्। त्यसैगरी दुरागाउँको वडा अध्यक्षमा प्रदिप तामाङ, सैपुबाट सन्तोष पौडेल, बिजुलीकोटबाट राजकुमार खड्का, बिजुलीकोट (४)बाट मोहन क्याप्छाकी मगर, नागदहबाट सोमबहादुर तामाङ, खिम्तिबाट शिवप्रसाद न्यौपाने, तिल्पुङबाट इन्द्रबहादुर बुढाथोकी उम्मेदवार बनेका छन्। एमालेले नागदह र खिम्तिमा अघिल्लो निर्वाचनमा पनि विजयी भएका उम्मेदवार दोहोर्याएको हो। एमालेले विगतको कमीकमजोरीलाई समेत समीक्षा गरेर ५ वर्षे कार्ययोजनासहित प्रतिबद्धता जनाएको छ। लिखुमा गत स्थानीय तहको निर्वाचनमा एमालेले ३७ सिटमध्ये एक वडा अध्यक्ष र एक वडा सदस्यबाहरेक ३५ सिटमा निर्वाचित भएको थियो । एमालेले भ्रष्टाचारविरुद्ध शुन्य सहनशीलताको नीति अवलम्वन गरी स्थानीय क्षेत्रको विकास र प्रशासनमा सुशासन कायम गर्न जनप्रतिनिधिहरुको सम्पत्ति विवरण वार्षिक रुपमा सार्वजनिक गर्ने प्रतिबद्धता जनाएको छ। लिखु तामाकोसी एमालेले गाउँपालिका केन्द्र धोवीमा प्राविधिक शिक्षालय र क्याम्पस स्थापना गरी सञ्चालन गर्ने आवश्यक विद्यालयहरुलाई एकिकृत (शिक्षक दरबन्दी मिलन) गरी गुणस्तरीय शिक्षा प्रदान गर्नको लागि स्कुल बसको व्यवस्था मिलाइने प्रतिबद्धता जनाएको छ। लिखु एमालेले एक पालिका : एक उद्योग ग्रामको प्रस्तावित कार्यनीति बनाई प्रभावकारी कार्यान्वयनमा जोड दिने प्रतिबद्धता पत्रमा उल्लेख गरेको छ। कृषक परिचय पत्रको व्यवस्था गर्दै कृषक समूह, कृषि सहकारी दर्ता तथा नविकरणमा सरलिकृत र कृषक समूह तथा सहकारीको संस्थागत क्षमता विकास साथै आवश्यक अनुदान, प्रोत्साहनको व्यवस्था गरिने एमालेले प्रतिबद्धता जनाएको छ। कृषि पर्यटनलाई विस्तार गरिने, पालिकाभित्र उत्पादन बृद्धि गर्न कृषि पकेट क्षेत्रहरु, पशुपञ्छी विकास सम्बन्धी कार्यहरु, एक घर एक रोजगार सिर्जना गर्ने तालिमहरुको व्यवस्था गरिने छ।घोषणा पत्रमा भनिएको छ,कृषि तथा पशुपन्छी पालन सम्बन्धी उन्नत प्रविधिको विस्तार, उत्पादन भएका वस्तुको उचित मूल्य निर्धारण गरी बजारिकरण एवं बेचविखनको ग्यारेण्टी गरिने छ। कृषि उत्पादनलाई बजारीकरण गर्न संकलन केन्द्र स्थापना, स्थानीय स्तरमा उपलब्ध जडिबुटीहरुको पहिचान गरी संरक्षण र खेती विस्तार गर्न एमालेले जोड दिने नीति लिएको छ। गरिने छ। सूचना तथा सञ्चार प्रणालीलाई प्रभावकारी बनाउनको लागि एकीकृत सूचना व्यवस्थापन प्रणालीको विकास गरी कार्यन्वयन गर्ने र प्रत्येक बस्तीमा ईन्टरनेटको सुविधा उपलब्ध गराइने, बैज्ञानिक कर प्रणाली लागु गर्ने घोषणा गरेको छ। पालिका क्षेत्रभित्र बस्ती बस्न योग्य क्षेत्र पहिचान गरी आवश्यक सवै पुर्वाधारको विकास गरी नमूना एकिकृत बस्तीको विकास गरी शहरोन्मुख सुविधा दिने योजना तयार गरिने, पालिकाक्षेत्रका सबै वडाहरुमा आधारभूत खानेपानी सुविधा पु्र्याउने नीति अनुसार एक घर एक धाराको व्यवस्था गरिने पालिकाले प्रतिबद्धता जनाएको छ। एमालेले गाउँपालिका केन्द्रमा शिलान्यास गरिएको अस्पताललाई शीघ्र निर्माण, प्रत्येक स्वास्थ्य चौकीहरुमा दक्ष स्वास्थ्यकर्मी सहित सेवा उपलब्ध गराइने,पालिकस्तरीय अस्पतालमा वर्षमा २ पटक होलबडी स्वास्थ्य जाँच सेवा उपलब्ध गर्ने व्यवस्था मिलाइने प्रतिबद्धता जनाएको छ। विद्यालयहरुमा विद्यालय नर्सको व्यवस्था समेत गरिने एमालेले नीति लिएको छ। एमालेले भेषभुषा र संस्कृति जगेर्नाका लागि पालिका केन्द्र धोवी बजारमा बहु सांस्कृतिक सङ्ग्रहालयको स्थापना गर्ने लक्ष्य लिएको छ।परापूर्वकालदेखि चल्दै आएका बालन, भजन, किर्तन, मारुनी, चण्डी, सेलो, सोरठी, जात्रेको जगेर्ना गर्ने सो सँग सम्बन्धित समुदायलाई विशेष प्याकेजको व्यवस्था गरिनेछ।प्रतिबद्धता पत्रमा भनिएको छ,तामाङ, नेवार, मगर, गुरुङ, ह्योल्मो, सुनुवारलगायतका समुदायहरुको प्राचिन संस्कृतिलाई जगेर्ना तथा संरक्षणका लागि विशेष प्याकेजको व्यवस्था गरिने छ। गाउँपालिका क्षेत्र भित्रका जातिगत तथा समुदायको प्राचिन हातहतियार, ग्रन्थ, देवीदेवता, भेषभुषालगायतका सामग्री तथा विधिपद्धतिको जगेर्नाका लागि पालिका केन्द्र धोवी बजारमा बहु सांस्कृतिक सङ्ग्रहालयको स्थापना गरिने छ। गाउँपालिका क्षेत्रमा युवा तथा खेलकुद सम्बन्धी आवश्यक नीति नियम तथा संरचना तयार गरी कार्यन्वयन गर्ने एमालेको लक्ष्य छ। प्रतिबद्धता पत्रमा एक वडा, एक खेलमैदान स्थापना गरी विभिन्न खेल सम्बन्धि गतिविधि संचालन, खेलाडीलाई व्यवसायिक रुपमा प्रवर्द्धन गर्न पहल, पालिका तथा वडामा राष्ट्रिय तथा अन्तराष्ट्रिय स्तरका विभिन्न खेलाडी उत्पादन, परिचालन, अभिलेख तयार गरी योगदान तथा क्षमताको आधारमा प्रोत्साहन, पालिकास्तरीय खेल प्रशिक्षण केन्द्रको संरचना तयार गरिने उल्लेख छ। गाउँपालिका केन्द्र धोवीदेखि सातै वडा केन्द्रसम्म पुग्ने सडकहरु, जिल्ला तथा अन्तरपालिका सडक सञ्जालमा जोडिएका सडकहरुको क्रमागत कालोपत्रे तथा स्तरोन्नति गरिने एमालेले प्रतिबद्धता जनाएको छ। यसैगरी ट्रयाक ओपन भएका सबै सडकहरु मर्मत तथा स्तरोन्नति गरी बाहै महिना यातायात संञ्चालन योग्य बनाइने घोषणा पत्रमा उल्लेख छ। तिल्पुङ गिदान चउर, मानेडाँडा, ऐरम्बास काङ्बा, खोल्मागाउँ चिलाउने कोटगाउँ, रातमाटा, शिरिसे ढाँडे, पिङ्गति, पाला, भिरखर्क, होपिना, खापिङ, बासे, नोप्रा, गिद्दे, धोवी, गैरी, केउरीनि, नागथली, झाँक्रिडाँडा खिम्ती, तिल्पुङ सडकलाई लिखु तामाकोशी रिङरोडको रुपमा विस्तार गरिने छ। प्रतिबद्धता पत्रमा भनिएको छ,निर्माणाधिन अवस्थाका सडकहरुमा पुल निर्माण गरिने छ। संघीय, प्रदेश सरकार, स्थानीय तह र नीजीक्षेत्र समेतको सहकार्यमा लिख करिडोर, नदी तटीय क्षेत्रमा र रामेछाप सालु, धोवी, गिद्दे, नोप्रा, बासे, भित्तरीखानी, उमाकुण्ड जाने पर्यटकीय हिमाली सडक निर्माण गर्न पहल गरिने छ। प्रत्येक बस्तीमा (वडामा) हेलिप्याड निर्माण गरिने छ। सुखी नेपाली, समृद्ध नेपालको नारा लिएर जनसेवामा खटिएको पार्टी हो  नेकपा (एमाले)। नेकपा (एमाले) ले मात्रै यहाँहरुको मर्म र भावना अनुसारका कार्यक्रम ल्याएर यस गाउँपालिकाको विकास गर्न सक्छ भन्ने कुरामा कुनै द्विविधा छैन।प्रतिबद्धता पत्रमा भनिएको छ, विगतको इतिहास जस्तै नेकपा (एमाले)ले यहाँहरुको चाहना र भावनाको कदर गरी यस पटकको निर्वाचनमा उम्मेदवार बन्नु भएका हाम्रा सम्पूर्ण उम्मेदवारहरुलाई सुर्य चिन्हमा मतदान गरी विजयी गराउनु हुनेछ भन्ने पूर्ण विश्वास लिएका छौं। एमाले लिखु तामाकोशी गाउँपालिकाले प्रतिबद्धता पत्र (पूर्णपाठ)"
निर्वाचन सम्बन्धमा निर्णय लिन उपत्यकाका तीन सीडीओको संयुक्त बैठक,"काठमाडौं : वैशाख ३० गते हुने स्थानीय तहको निर्वाचनमा उपत्यकालाई शान्ति सुरक्षाका दृष्टिकोणमा मजबुद र बलियो सुरक्षा संयन्त्र बनाउने निर्णय गरिएको छ। जिल्ला प्रशासन कार्यालय भक्तपुरको आयोजनामा भक्तपुरका प्रमुख जिल्ला अधिकारी रुद्रादेवी शर्माको अध्यक्षतामा काठमाडौँ, ललितपुर र भक्तपुर जिल्लाका प्रमुख जिल्ला अधिकारीसहित तीनवटै जिल्लाका सुरक्षा समितिका पदाधिकारीबीच अन्तर जिल्ला सुरक्षा समन्वय बैठकमा यस्तो निर्णय भएको हो। वैशाख ३० गतेको स्थानीय तहको निर्वाचन र मतगणना सम्पन्न नभएसम्मका लागि उपत्यकाका तीन जिल्लाको शान्तिसुरक्षा, अपराध न्यूनीकरण, स्थानीय तह निर्वाचन, २०७९ लाई स्वच्छ, स्वतन्त्र, निष्पक्ष र भयरहितरूपमा सम्पन्न गर्नेलगायतका विविध निर्णय भएको भक्तपुरका प्रजिअ शर्माले जानकारी दिए। तीन जिल्लाका प्रमुख जिल्ला अधिकारी, प्रहरी प्रमुख, सशस्त्र प्रहरी प्रमुख, नेपाली सेना, अनुसन्धान विभागका प्रमुखको बैठकले शान्तिसुरक्षाका लागि कार्यान्वयन गरिने विभिन्न सुरक्षाका रणनीतिका बारेमा छलफल गरी निर्णय भएको हो।"
रौतहटका पालिकामा १८ जना महिला प्रमुख पदका उम्मेदवार,"रौतहट : गत स्थानीय तहको निर्वाचनमा मधेस प्रदेशबाट एउटा मात्रै महिला मेयरले चुनाव जितेकि थिइन्। रौतहटको मौलापुर नगरपालिकाकी रीनाकुमारी साह प्रदेशमै एकसय ३६ वटा तहमा एक्ली प्रमुख थिइन्। बैशाख ३० गते हुने स्थानीय तहको निर्वाचनका लागि रौतहटमा मात्रै १८ जना महिलाहरु प्रमुखपदका उम्मेदवार छन्। जिल्लाको पाँच तहमा नेकपा एमालेले महिलालाई प्रमुख पदको उम्मेदवार बनाएको छ। जिल्लाको मौलापुर नगरपालिकामा रीना कुमारी साह, माधवनारायणमा सिमल कुमारी साह, राजदेवीमा अंशु सिंह, राजपुरमा शर्मिला कोइराला र दुर्गाभगवती गाउँपालिकामा रिंकु कुमारीलाइ उम्मेदवार बनाएको छ। नेपाली कांग्रेसले इशनाथ नगरपालिकामा अंशु सिंहलाइ उम्मेदवार बनाएको छ भने लोसपाबाट कौशिल्या देवीलाई उठाएको छ। यस्तै जसपा नेपालले गौरमा किरण ठाकुर र फतुवा बिजयपुरमा ममता कुमारीलाई उठाएको छ। राप्रपा नेपालबाट गरुडामा मिनादेवी थारु र माधवनारायणबाट निर्मला कुमारी साह उम्मेदवार छन्। राजदेवीका सिंह, गौरका ठाकुर, माधवनारायण साहका उम्मेदवार यसअघि उपमेयर पदमा थिए। जनमत पार्टीबाट परोहामा निर्मला पटेल उम्मेदवार छिन्। बहुजन शक्ती पार्टीबाट राजपुर नगरपालिकामा रम्भादेवी साह उम्मेदवार छिन्। इशनाथ नगरपालिकामा मुरली देवी, गुजरामा इन्द्राकुमारी राम, माधवनारायणमा बिनीता देवी साह, मौलापुरमा साबित्री कुमारी झा, राजदेवीमा अनिता सिंह स्वतन्त्र उम्मेदवार छन्। उनीहरु अधिकाश डमी उम्मेदवार रहेको बताइन्छ। मेयर पदका अधिकांश स्वतन्त्र उम्मेवारहरु घरदैलोमा देखिदैनन्।"
एमालेले ६० प्रतिशत बढी पालिकामा जित्छ : ईश्वर पोखरेल,"काठमाडौं : नेकपा एमालेका वरिष्ठ उपाध्यक्ष ईश्वर पोखरेलले स्थानीय तहको निर्वाचनमा एमालेले देशभर ६० प्रतिशत बढी पालिका जित्ने बताएका छन्। काठमाडौंको टोखामा आयोजित चुनावी सभालाई सम्बोधन गर्दै उनले देशभरि एमालेको लहर छाएको बताए। 'अहिले देशभरि एमालेको लहर चलेको छ। परमादेशी गठबन्धन एमालेलाई हराउन लागे पनि एमालेको देशभरि लहर चलेको छ,' उनले भने। उनले माओवादी केन्द्रका अध्यक्ष पुष्पकमल दाहाल प्रचण्ड र नेकपा (एकीकृत समाजवादी)का अध्यक्ष माधवकुमार नेपाललाई कांग्रेसमा प्रवेश गर्न सुझाव दिए। 'माओवादी केन्द्रले आफ्नो घोषणा पत्रसमेत जारी गर्न आवश्यक ठानेन्, माओवादीले कांग्रेसले जारी गरेको घोषणा पत्र नै आफ्नो ठानेको छ,' उनले भने। पाँच दलीय गठबन्धन राजनीतिक स्थायित्वको विरुद्धमा तथा राष्ट्रिय स्वाधीनता र स्वतन्त्रताको विरुद्धमा रहेको पोखरेलको भनाइ छ। आफ्नो उम्मेदवार नजित्ने क्षेत्रमा बजेट नदिने प्रधानमन्त्री पत्नी आरजु देउवाको अभिव्यक्तिप्रति विमती जनाउँदै पोखरेलले सरकारी बजेट कसैको व्यक्तिको घरको सम्पत्ति नभएको बताए। 'बजेट तिनको घरको सम्पत्ति होइन्, विकास निमार्णका लागि बजेट पाउने सबैको अधिकार छ,' उनले भने।"
"डोटीबासीलाई प्रचण्डले भने हामीलाई जिताउनुस्, केही योजना लिएर आउछौं","डोटी : नेकपा माओवादी केन्द्रका अध्यक्ष एवं पूर्व प्रधानमन्त्री पुष्पकमल दाहाल प्रचण्डले संविधान रक्षाका निम्ति पाँच दलीय बाम लोकतान्त्रिक गठबन्धनलाई विजयी गराउन गनुरोध गरेका छन्। डोटीको लिपायलमा सोमबार आयोजित संयुक्त चुनावी सभालाई सम्बोधन गर्दै प्रचण्डले सो कुरा बताएका हुन्। देशमा एकातर्फ वाम लोकतान्त्रिक गठबन्धन र अर्कोतर्फ एमालेलाई संकेत गर्दै प्रतिगामी खालको राजवादीहरुको गठबन्धन छ, प्रचण्डले भने, संविधान, संघीयता तथा लोकतान्त्रिक गणतन्त्र रक्षाका निम्ति पाँच दलीय वाम लोकतान्त्रिक गठबन्धनलाई विजयी गराउनुहोला। चुनाबी सभालाई सम्बोधन गर्दै प्रचण्डले डोटीको विकासका लागि जुनसुकैबेला तयार भएको बताए। खुटिया दिपायल द्रूत राजमार्ग, पश्चिम सेती परियोजना, एकीकृत खप्तड पर्यटन विकासका लागि म सदैव सकारात्मक रहेको र हाम्रै नेतृत्वमा यी कामहरु गर्नेछौं, प्रचण्डले भने, हामीलाई जिताउनुहोस्, तपाईँहरुमाझ फेरि केही योजना ल्याएर आउनेछौं। कार्यक्रममा नेकपा एकीकृत समाजवादीका नेता तथा संविधानसभा सदस्य हर्कबहादुर सिंह, सुदूरपश्चिम प्रदेशका मुख्यमन्त्री त्रिलोचन भट्ट, कर्णाली प्रदेशका पूर्ब मुख्यमन्त्री महेन्द्र शाही, सुदूरपश्चिम प्रदेशका पूर्व आन्तरिक मामिला तथा कानुन मन्त्री पूर्णा जोशीलगायत नेताहरुको उपस्थिति रहेको थियो। डोटीमा नेकपा माओवादी केन्द्र र नेकपा एकीकृत समाजवादी पार्टी गठबन्धन गरेर स्थानीय निर्वाचन लड्दैछ भने नेपाली कांग्रेस, नेकपा एमाले एक्लाएक्लै चुनावमा होमिएका छन्।"
मतदातालाई धार्मिक पुस्तकको कसम खुवाई मत माग्ने गरेको आरोप,मुगु : जिल्लाका चार स्थानीय तह मध्ये पूर्वी क्षेत्रमा पर्ने मुगुम कार्मारोङ गाँउपालिकामा बैशाख ३० गते हुने स्थानीय निर्वाचनमा भाग लिएका दलका उम्मेदवारहरुले आफ्नो पक्षमा मत माग्नका लागि मतदाताहरुलाई धार्मिक पुस्तक शिरमा राखि कसम खुवाएर मत माग्ने गरेको आरोप लागेको छ। मुगुम कार्मारोङ गाँउपालिका ९ वडा मध्ये ८ वडामा लामा समुदायको बसोबास रहेको छ भने वडा नम्बर ९ मा क्षेत्री समुदायको बसोबास रहेको छ। लामा समुदाय बसोबास रहेको सबै गाँउमा निर्वाचनमा भाग लिएका उम्मेदवारहरुले मतदातालाई आफ्नो पक्षमा मत माग्न धार्मिक पुस्तकलाई साक्षी राखेर अन्य ब्यक्तीलाई मत नदिन दबाव दिने गरेको मुगुम कार्मारोङ्८ का स्थानीय शेरबहादुर लामाले बताए। मतदाताहरुलाई धार्मिक पुस्तक शिरमा राखेर आफूहरुले मत नमागेको तर नेपाली कांग्रेसका गाँउपालिका उध्यक्ष उम्मेदवार छिरिङ क्याप्ने लामाको नेतृत्वको टिमले यस्ता गतिविधि अगाडि बढाएको मुगुम कार्मारोङ गाँउपालिका नेकपा एमालेका उध्यक्ष उम्मेदवार सोनाम लामाले आरोप लगाए। मतदातालाई त्रास देखाएर धार्मिक पुस्तक शिरमा राख्न लगाई मत माग्ने गरेको आरोप झुटा भएको र विपक्षीहरुले लगाएको आरोप मात्र हुँदा यस्तो कार्य स्वयं नेकपा एमालेले गरेको कांग्रेसका अध्यक्ष उम्मेदवार छिरिङ क्याप्ने लामाले बताए। आचारसंहिता विपरितका गतिविधी भएको मुख्य निर्वाचन कार्यलयमा कुनै जानकारी नआएको मुख्य निर्वाचन अधिकृत कार्यालयका सूचना अधिकारी प्रकास थापाले बताए। मुगुम कार्मारोङ गाँउपालिकामा स्थानीय निर्वाचनमा कांग्रेस र माओवादीले गठबन्धन गरेका छन्। एमालेले एक्लै निर्वाचनमा भाग लिएको छ। एकीकृत समाजवादीले भने एकल उम्मेदवारी दर्ता गराएको छ।
पाल्पामा विभिन्न संघसंस्थाबाट राजीनामा दिएर चुनावी मैदानमा,"तानसेन : पाल्पाका ४ जना पत्रकार चुनावी मैदान उत्रिएका छन्। पाल्पाका पत्रकारले गाउँपालिकाको अध्यक्षदेखि वडाध्यक्षको उम्मेदवारीमा चुनावी प्रतिस्पर्धामा छन्। नेपाल पत्रकार महासंघ पाल्पाका निवर्तमान अध्यक्ष राजेशकुमार अर्याल नेकपा एमालेबाट तानसेन नगरपालिका वडा नं ९ को वडाध्यक्ष पदमा उम्मेदवार बनेका छन्। पत्रकार महासंघका सदस्य सोमनाथ अर्याल नेकपा एमालेबाटै तानसेन नगरपालिका वडा नं ८ को वडा अध्यक्षमा उम्मेदवार बनी चुनावी प्रतिष्पर्धामा उत्रिएका छन्। पत्रकार महासंघका सदस्य ओमप्रकाश गैरे वगनासकाली गाउँपालिका वडा नं ५ दर्लमडाँडाको वडाध्यक्षको उम्मेदवार बनी चुनावी अभियानमा होमिएका छन्। यसैगरी परेवा पाक्षिककी पत्रकार अम्विका पाण्डे बगनासकाली गाउँपालिका अध्यक्ष पदमा स्वतन्त्रबाट उम्मेदवारी दिई चुनावी अभियानमा लागेकी छन्। पाल्पाको स्थानीय तहको निर्वाचनमा दुई जना प्रधानाध्यापक पनि शिक्षक पदबाट राजीनामा गरी स्थानीयतह निर्वाचनमा उम्मेदवार बनेका छन्। गणपति माविका प्रधानाध्यापक विष्णु पल्ली मगर शिक्षकबाट राजीनामा दिएर पूर्वखोला ५ बिरकोटको अध्यक्ष पदमा उम्मेदवार बनी चुनवी मैदान उत्रिएका छन्। रामपुर नगरपालिका९ को प्रगतिशील प्राविका प्रअ नेत्र गाहाले शिक्षक पदबाट राजीनामा दिएर वडाध्यक्षको उम्मेदवार बनेका छन्। दुबै जना शिक्षक एमालेबाट उम्मेदवार बनेका हुन्। स्वास्थ्य बिमा बोर्ड पाल्पाका प्रमुख पदमा कार्यरत यम बहादुर चिदी राजीनामा दिई माथागढी गाउँपालिकामा नेकपा एमालेबाट पालिका अध्यक्ष पदका उम्मेदवार हुन। माथागढी गाउँपालिकाको गोठादी स्वास्थ्य चौकीमा अनमी पदमा कार्यरत विष्णुमाया लुङ्चे पनि पदबाट राजीनामा दिई माथागढी गाउँपालिकाको उपाध्यक्ष पदको उम्मेदवार बनी चुनावी मैदानमा होमिएकी छन्। पालिकाका अध्यक्ष र उपाध्यक्षका उम्मेदवार स्वास्थ्यकर्मी हुन। उम्मेदवार बनेका ३ जना पत्रकार, २ जना शिक्षक र २ जना स्वास्थ्यकर्मी एमाले बाट राजनीतिमा प्रवेश गरेका हुन्।"
वैशाख ३० गते विदा दिन निजी क्षेत्रलाई निर्वाचन आयोगको अपील,"काठमाडौं : निर्वाचन आयोगले वैशाख ३० गते विदा दिन निजी क्षेत्रलाई अपील गरेको छ। सबै मतदाताले आफ्नो मत सुनिश्चित गर्न पाउने अधिकारलाई नजर गर्दै आयोगले निजी क्षेत्रलाई विदा दिन आह्वान गरेको हो। 'आफ्नो मत दिने अधिकारलाई मध्यनजर गर्दै निजी क्षेत्र, संघसंस्था, गैरसरकारी संस्था, बैंक तथा वित्तीय संस्थालाई निर्वाचनका दिन वैशाख ३० गते विदा दिन आग्रह गर्छ,' नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले बताए। त्यस्तै भोलि (मंगलबार)बाट सुरु हुने मौन अवधिमा प्रचार प्रचार रोक्न दल तथा उम्मेदवारलाई आयोगले निर्देशन दिएको छ। सामाजिक सञ्जालमार्फत् हुनसक्ने प्रयोजित प्रचास प्रसार नगर्न पनि आयोगले आग्रह गरेको छ। त्यस्ता प्रचार प्रसार रोक्न आयोगले सेवा प्रदायक संघसंस्थालाई निर्देशनसमेत दिएको छ। त्यस्तै टेलिकम संस्थाहरुबाट प्रचार प्रसारका लागि कुनै पनि एसएमएस सेवा उपलब्ध नगराउन नगर्न आग्रह गरेको छ। त्यस्तै निर्वाचन आचारसंहिता उल्लंघ गर्ने भूमि आयोगका पदाधिकारीसहित सरकारी पत्रिका गोरखा पत्र दैनिकका अध्यक्षलाई समेत तीन दिनभित्र जवाफ पेश गर्न निर्देशन दिएको छ।"
उपेन्द्रले छोरालाई उम्मेदवार बनाएर मधेसी जनताप्रति गद्धारी गरे : यादव,"विराटनगर : विराटनगर महानगरपालिकाको मेयरमा स्वतन्त्र उम्मेदवारी दिएका उमेश यादव जनता समाजवादी पार्टी (जसपा)का अध्यक्ष उपेन्द्र यादवप्रति आक्रामक देखिएका छन्। सत्तारुढ गठबन्धनबाट उपेन्द्रका छोरा अमरेन्द्र यादव विराटनगर महानगरमा उपमेयरको उम्मेदवार छन्। गठबन्धनबाट मेयरमा कांग्रेसका नागेश कोइरालाको उम्मेदवारी परेको छ। छोरा अमरेन्द्रलाई विराटनगर महानगरको उपमेयर उम्मेदवार बनाएर उपेन्द्रले मधेसी जनताप्रति गद्धारी गरेको उमेशको आरोप छ। मधेस आन्दोलनलाई सफल बनाउने सयौं नेता कार्यकर्तालाई पाखा लगाउँदै उपेन्द्रले आफ्ना छोरालाई अगाडि सारे। आन्दोलनका क्रममा जेल नेल भोगेका र दुःख पाएकाको अवमूल्यन भयो, प्रश्न गर्दै उमेशले भने, नेताका छोराछोरीलाई अवसर दिन जनताले आफ्नो रगत र पसिना बगाएका हुन्? यदि हैन भने सयौं नेता कार्यकर्ताको त्याग र बलिदानी आज कहाँ गयो? उनले आफ्नो छोरालाई स्थान दिनका लागि नै उपेन्द्रले गठबन्धनमा सहभागी बनेर मधेसी जनताप्रति गद्धारी गरेको पनि बताए। भने, आन्दोलनमा दुःख पाउने जनता, अनि लाभ लिने चैँ नेताका परिवारका सदस्य? विराटनगरमा जसपाले मेयर र उपमेयर दुवै जित्ने अवस्थामा मेयर कांग्रेसलाई किन सुम्पिनुपर्ने थियो? अरुलाई ठाउँ दिन वर्षौदेखि पार्टीमा लागेर मरिमेटेको हो? घरदैलो र चुनावी प्रचारमा भेटिएका उमेशले अन्नपूर्णसँग संक्षिप्त कुराकानी गर्दै गठबन्धनका नाममा नेताहरुले बदमासी गरिरहेको पनि बताए। नेताहरुलाई नव राजाको संज्ञा दिँदै उनले भने, छोराछोरीलाई नव राजकुमार र नवराजकुमारी तथा श्रीमतीलाई रानी बनाउन नेताहरुले जनतालाई पाखा लगाउँदै छन्। परिवारवाद नै हाबी गराउनु थियो भने किन जनतालाई झुक्याउनु र ढाँटछल गर्नु? अवसर परिवारभित्र बाँडफाँट गर्ने, अनि अरु बेला साथ चैँ जनताको चाहिने? उनले विराटनगर महानगरमा आफ्नो जित निश्चित भइसकेको पनि बताए। विराटनगरमा हामी चुनाव जित्दैछौं। गठबन्धन पत्तासाफ हुँदैछ, उनले भने, हामीलाई जनताको विश्वास छ। त्यो विश्वास सधैँ कायम राख्न चाहन्छौं। विराटनगरको विकासको मुद्दा आफूसँग रहेको बताउँदै उमेशले जनताले आफूलाई उत्साहपूर्ण तरिकाले साथ दिइरहेको सुनाए। भने, जनतालाई मैलै धेरै ठूला सपना बाँडेको छैन। शिक्षा, स्वास्थ्य, खानेपानी र सरसफाईजस्ता आधारभूत विषयका मुद्दा उठाएको छु। स्वतन्त्र रूपमा मनोनयन दर्ता गरेपछि मलाई उम्मेदवारी फिर्ता लिन धेरै ठाउँबाट दबाब आयो। गठबन्धन दलका नेतादेखि प्रहरी प्रशासनसम्मकाले उम्मेदवारी फिर्ता लिएर गठबन्धनलाई सहयोग गर्न आग्रह गरे, उनले भने, अरु पनि धेरैतिरबाट दबाब आयो। ककसले दबाब दिए भनेर सार्वजनिक गरिरहन आवश्यक छैन। अपहरण तथा शरीर बन्धक मुद्दामा जिल्ला कारागार मोरङमा कैद सजाय भुक्तान गरिरहेका अपराधिक पृष्ठभूमिका अभिषेक गिरीले पनि गठबन्धनबाट मेयरको उम्मेदवार बनेका नागेश कोइरालालाई सघाउनका लागि यादवलाई उम्मेदवारी फिर्ता लिन दबाब दिएको चर्चा छ। उद्योगी, व्यापारी, सर्वसाधारणदेखि लिएर विभिन्न पदका उम्मेदवारलाई गिरीले कारागारभित्रबाटै धम्कीपूर्ण तरिकाले फोन गर्दै कोइरालालाई सहयोग गर्न दबाब दिइरहेको बताइन्छ। तर मोरङ कारागारको चौकीदार रहेका गिरीले दिएको दबाबको आधिकारिक कुरा कसैले पनि सार्वजनिक गरिसकेका छैनन्। उमेशले पनि नेताबाहेक अरु धेरैतिरबाट उम्मेदवारी फिर्ता लिन दबाब आएको बताए। गठबन्धनलाई असर पुग्ने भएपछि मेरो उम्मेदवारीमा धेरैको चासो बढेको छ। उम्मेदवारी फिर्ता लिन विभिन्न आवश्वासन पनि दिइयो, उमेशले भने, कारागारभित्रबाट अभिषेक गिरीले पनि फोन गरेको हुनसक्छ। तर मैले फोन उठाउन भ्याइन होला। कांग्रेसको संरक्षणमा समाजमा अपराध मच्चाएर जेल पुगेका गिरीले उम्मेदवारी फिर्ताका लागि आफूलाई दबाब दिने नैतिक हैसियत नराख्ने उमेशको भनाइ छ। जसपाको संघीय परिषद् सदस्य उमेशले लामो समयसम्म राजनीतिक रूपमा उपेन्द्रलाई साथ दिएका थिए। जसपाले गठबन्धन गरेर विराटनगरको उपमेयरमा चित्त बुझाएपछि असन्तुष्ट बनेका उमेशले पार्टी परित्याग गर्दै मेयरमा स्वतन्त्र उम्मेदवारी दिएका हुन्। २०७४ सालमा उनी तत्कालीन संघीय समाजवादी फोरम र माओवादी केन्द्रको गठबन्धनबाट विराटनगरमा मेयरको उम्मेदवार थिए। त्यतिबेला गठबन्धनबाट माओवादीकी नमिता न्यौपाने उपमेयरको उम्मेदवार थिइन्। मधेसी समुदायमा निक्कै लोकप्रिय रहेका उमेश त्यतिबेला १४ हजार ९ सय ५८ मत ल्याउँदै तेस्रो स्थानमा रहे। राजनीतिक हिसाबमा परिपक्व मानिने नमिता ११ हजार ५ सय २४ मत ल्याउँदै निकटतम प्रतिद्वन्द्वी बनिन्। कांग्रेसका भीम पराजुली मेयर र इन्दिरा कार्की उपमेयरका विजयी बनेका थिए। अबको निर्वाचनका लागि उमेश र नमिता स्वतन्त्रबाट मेयर तथा उमेयरको उम्मेदवार बनेका छन्। दुवै जनाले चुनाव चिन्ह लालटिन पाएका छन्। विगतको गठबन्धन र अहिलेको एउटै चुनाव चिन्हका कारण आगामी निर्वाचनका लागि नमिता र आफूसहितको स्वतन्त्रको गठबन्धन बनेको उमेशले बताए। नमिता माओवादी परित्याग गरेर उपमेयरको उम्मेदवार बनेकी हुन्।"
ओलीले भ्रष्टाचारी र बलात्कारीलाई संरक्षण गरे : सचेतक भुसाल,सन्धिखर्क : नेपाली कांग्रेसका केन्द्रीय सदस्य तथा संसदीय दलका सचेतक पुस्पा भुसालले ओलीले भ्रष्टाचारी र बलात्कारीलाई संरक्षण गरेको आरोप लगाएकी छिन्। उनले ओलीको पालमा देशमा भ्रष्टाचार तथा महंगी बढेको बताउदैँ भ्रष्टचारी बलात्कारीलाई समेत नेकपा एमालेले संरक्षण गरेको बताइन्। नेपाली कांग्रेस छत्रदेव गाउँपालिकाको चुनावी प्रचारप्रसार कार्यक्रमअन्तर्गत छत्रदेव गाउँपालिका६ ठूलापोखराको चौवामा भएको चुनावी सभालाई सम्बोधन गर्दै नेता भुसालले ओली नेतृत्वको नेकपा एमालेले संविधानलाई कुल्चिएपछि लोकतन्त्रवादी दलहरुले संयुक्त गठबन्धन गर्नुपरेको बताएकी हुन्। उनले देशमा दिगो शान्ति स्थापना गर्न र गाउँगाउँमा विकासका मुल फुटाउनका लागि नेपाली कांग्रेसको जीत आवश्यक रहेको बताइन्। स्थानीय तहको निर्वाचनमा मात्र परिवर्तनकारी दलहरुको गठबन्धन नभएर आगामी प्रदेश र संघको निर्वाचनमा पनि अहिलेको गठबन्धन कायम रहने बताइन्। सिंगो छत्रदेव गाउँपालिका र डुलापोखराका विकासका कामहरु कांग्रेसले गरेको भएपनि एमालेहरुले भ्रम छरेको बताइन्।
सरकारी सुविधाको पहुँच पुर्याउनेलाई मत,"जनकपुरधाम : महोत्तरीधनुषा र भारतीय सिमानासंग जोडिएको मुखियापट्टी मुसहरनिमा दशगजासंग जोडिएको गाउँ हो। यहाँ स्थानीय निकायको चुनावी चहलपहलले नेपाल र भारत छुटिन्छन्। दुई मुलुक छुटिने चिनारी बिग्ही नदी हो। तर वारीपारी यति बेला चुनावी चहलपहलले छुटिन्छ। नेपालतर्फ चुनाव चिन्हसहितको झण्डा, उम्मेदवारहरुको घरदैलो, मतदाताको छलफलले नेपाली बस्ती र भारतीय बस्ती छुटिन्छन्। दैनिक काम गरेर फर्किएका स्थानीयहरु दिउँसो प्रचण्ड घाममा प्राथमिक विद्यालयसंगै रहेको आँप बगैचाको शितलमा बसेर चुनावको छलफल गर्दै गरेको भेटिन्छन्। सरकारलाई बुझाएको मालपोत अनुसार सुविधासमेत पाउन नसकेका यहाँका मतदाता सरकारले उपलब्ध गराएकै सुविधा गाँउमा सहज तरिकाले पाउनुपर्ने सर्त उम्मेदवारहरुसंग राखेका छन्। मुसरनियाकै २५ वर्षीय कुलदिप कुमार यादव ठकाइको मतमा सहमति जनाए। नुनदेखि सुनसम्म भारतबाट ल्याउछौं कुलदिपले भने,नेपालको भूमिमा बस्दा नागरिकता र लालपुर्जा बाहेक नेपालबाट केही पाएको छैनौं। मुसरनियामा गरिबी छैन तर डुवानले धनीलाईसमेत गरिबीको रेखामुनि बाच्नु परेको छ, उनले भने। सरकारबाट जस्ले सहुलियतमा ऋण उपलब्ध गराउछ, हाम्रो मत उसैलाई जान्छ, उनले भने। मुसहनियामा गरिब कोहि छैन तर डुवानले कसैको घरमा खाने अन्न र खेतमा उब्जिने बाली छैन। चुनाव जित्न पहिला मुसहरनियबासीको मन जित्नुपर्ने स्थानीय ५० वर्षीय रामदेव यादव बताउछन्। १ सय ८० जनाभन्दा बढी परिवारको बस्तीमा जग्गा नहुने बिरलै भेटिन्छन्। कोही मात्रै आफ्नो जग्गा नहुने छन्, यादवले भने, आफ्नो जग्गा नहुनेले पनि २४ बिगहा ठेक्कामा धान खेति गरेका थिए। बाढीले बगाएपछि बस्ती नै समस्यामा छन्। चुनाव जित्ने नेतामाथि आश छ। डुवानका कारण धान बगेपछि स्थानीय कृषकहरु सरकारले किसानका लागि सहुलियत ऋण उपलब्ध गराउनुपर्ने मत माग्न आएका उम्मेदवारसंगको शर्त राखेका छन्। मुसहरनियाँवासी सरकारी सुविधाबाट बञ्चित छन्। शिक्षा, स्वास्थ्य, कृषि अनुदान, पशुपालन तथा सुरक्षा पाउन नसकेको स्थानीय श्याम यादव बताउछन्। प्राथमिक विद्यालय छन, तर पढाइ हुदैन यादवले भने,मुसरनियाबासी सरकारी सिटामोल पाउन सकेको छैन। टाउको दुख्दा उपचार र औषधिका लागि भारतको क्लिनिकमा जानुपर्ने बाध्यता छ। मुसहरनियाबासी सुरक्षित प्रसुती सेवाबाट बञ्चित भएका छन्। प्रसुतीका लागि अस्पताल नहुँदा भारतमा महँगो उपचार गर्दा पनि ज्यान आमा र शिशुको ज्यान जोखिममा रहेको स्थानीय नरथ यादव बताउछन्। अस्पतालमा पहुँच नहुँदा भोला यादवकी २२ वर्षीया बुहारी जानकी देवीलाई ज्यान जेनतेन जोगियो। नातीको मृत्यु भयो। गाउँमा अस्पताल र एम्बुलेन्स व्यवस्था गराउने नेतालाई नै जिताउने मुडमा यादव छन्। जनकपुर उपमहानगरपलिका २३ लादोका ६० वर्षीय उपेन्द्र ठाकुर चुनावी मैदानमा रहेको उम्मेदवारहरुबाट संन्तुष्ट छैनन्। पिध नभएका भाडो जस्तै नेताहरुको आचरण छ, ठाकुरले भने,मत माग्ने बेलमा सबैले विकास गर्छु भन्छन। मत पाएपछि कोहि फर्केर आउदैनन्। यसपालीको चुनावमा नयाँ व्यक्तिलाई मत दिने ठाकुरको भनाइ छ। जनताको सेवा र सुविधा नेताले खोसेको स्थानीय श्याम महतो बताउछन्। उपभोक्त समिति बनाएर सरकारको बजेट लुटनेहरु नै भोट माग्न आएको महतोले टिप्पणी गरे। सडक, ढल, शिक्षा, स्वास्थ्य र बिजुलीको बजेट कर्मचारीसंग बाँडेर खाने नेताहरु नै भोट माग्न आउँदा मतदाता कसलाई गर्ने मत दिने भन्नेमा अन्यौलमा महतो परेका छन्। गाउँको प्राथमिक विद्यालय सुधार्न नसक्ने नेता नगर के गरी चलाउन सक्ला महतोले प्रश्न गरे। जनकपुर उपमहानगरपालिका पिडारीका ३४ वर्षीय रामवरण पासवान रोजगारीको अवसर ल्याउनेलाई मतदान गर्ने बताएका छन्। जनकपुरको पिडारी चौकमा भेटिएका पासवानले भने,म जस्तो गरिवलाई दैनिक खान बस्न काम गर्नुपर्छ। काम गर्ने अवसर दिनेलाई नै मत दिन्छु।जनकपुर१ की ४० वर्षीया सावित्री सदा घर आसपासमा सरकारी विद्यालय स्थापना गर्नेलाई मत दिने तयारीमा छन्।"
विराटनगरका सुकुम्बासीको घर नबनेसम्म मेरो बन्दैन : उम्मेदवार थापा,"विराटनगर : विराटनगर महानगरपालिकाको मेयरमा नेकपा (एमाले)बाट उम्मेदवारी दिएका सागर थापाले सुकुम्बासीको घर नबनेसम्म आफ्नो पनि घर नबनाउने बताएका छन्। विराटनगर महानगरपालिकाभित्र २० हजार सुकुम्बासी छन्। उनीहरुसँग जग्गा छैन। जग्गाको व्यवस्थापन गरेर सुकुम्बासीलाई घर बनाइदिने मेरो प्रतिवद्धता छ, उनले भने, म पनि सुकुम्बासी हुँ। अहिलेसम्म आफ्नो घर नभएकाले डेरामा बसिरहेको छु। महानगरभित्रका सुकुम्बासीका लागि घर नबनाएसम्म म आफ्नो पनि बनाउँदिन। ४६ बर्से थापाले आफू गरिबको छोरो भएको र राजनीतिमा तल्लो तहबाट दुःख गरेकाले जनताको सबै समस्या नजिकबाट बुझ्ने मौका पाएको पनि बताए। धनका हिसाबले गरिब छु। सुकुम्बासी हुँ। न मेरो जग्गा छ। न त घर नै, थापाले भने, तर जनसम्पर्क र सबैसँगको सम्बन्धका हिसाबमा धनी छु। विराटनगरमा लामै समयदेखि राजनीतिक अभियानमा जोडिएँ। सबैको साथ पाएर चुनाव जित्छु। विराटनगर४ मा डेरा लिएर बस्दै आएका उनी विद्यार्थी राजनीतिबाट पार्टी राजनीतिमा आएका हुन्। थापा एमाले विराटनगर महानगर कमिटीका अध्यक्ष हुन्। एमालेबाट उपमेयरमा शिल्पा निराला निराला कार्कीको उम्मेदवारी परेको छ। उनले सम्पूर्ण महानगरवासीलाई समृद्ध विराटनगर बनाउने अभियानमा सरिक हुन आग्रह गरे। विराटनगरको विकास गर्नकै लागि आफू उम्मेदवार भएको र जनताको सेवकको रूपमा स्थापित भएर छाड्ने प्रतिवद्धता पनि थापाले जनाएका छन्। उनले विराटनगरको शिक्षा, स्वास्थ्य, सार्वजनिक यातायात, सडक, खानेपानी, सरसफाई तथा ढल निकास, सुरक्षित आवास र सामाजिक विकासलाई प्राथमिकतामा राखेको बताए। सत्तारुढ गठबन्धनभित्रको जसपा र माओवादीबाट मेयर र उपमेयरमा विद्रोही उम्मेदवार उठेका छन्। जसपा परित्याग गर्दै उमेश यादवले मेयर र माओवादीकी नमिता न्यौपानेले उपमेयरमा स्वतन्त्र उम्मेदवारी दिएका छन्। लालटिन चुनाव चिन्ह पाएका यादव र न्यौपानेले गठबन्धनकै भोट काट्ने अनुमान छ।"
मतदातालाई बाँड्न राखेका साडी बरामद,परासी : मतदातालाई प्रलोभनमा पार्नका लागि वितरण गर्न राखिएका साडीलाई प्रहरीले सोमबार बरामद गरेको छ। पश्चिम नवलपरासीको सुनवल नगरपालिका१२ बाट १ बोरा साडी बरामद भएको जिल्ला प्रहरी कार्यालयका सूचना अधिकारी डिसपी प्रेम बहादुर शाहीले जानकारी दिए। स्थानीय सुरेश यादवको घरबाट बरामद भएको साडी ७३ पिस रहेको शाहीले बताए। चुनावमा बाँड्न हो वा के हो? त्यसबारे अनुसन्धान हुँदैछ। अहिले साडी बरामद गरेर ल्याएका छौं। शाहीले भने। २७ गते रातिबाट मौन अवधि सुरु हुने भएकाले त्यसअघि नै मतदातालाई बाँडनका लागि साडी तयारी अवस्थामा राखिएको बताइएको छ। बरामद साडी नेकपा एमालेका उमेदवारले बाँड्न ल्याएको आरोप छ। तर एमालेबाट सुनवल नगरपालिकाको प्रमुख पदका उमेदवार विमला अर्यालले भने त्यसलाई अस्वीकार गरिन्। प्रचारमा हिडेका कार्यकर्तालाई खाना खुवाउन त सकिएको छैन। आआफ्ना खर्चमा कार्यकर्ता हिडेका छन्। कहाँको साडी ल्याएर बाँड्नु? हामीले कसैलाई केही बाँड्दैनौ। त्यसबारे मलाई केही जानकारी छैन। अर्यालले दाबी गरिन।
गठबन्धनका अध्यक्ष उम्मेदवार पक्राउ,"बैतडी : कुटपिटको आरोपमा डिलाशैनी गाउँपालिकामा नेकपा (माओवादी केन्द्र)बाट अध्यक्ष पदका उम्मेदवार लोकेन्द्र रानालाई प्रहरीले नियन्त्रणमा लिएको छ। डिलाशैनी५ विनाबस्ती घर भई पुर्चौंडी बहुमुखी क्याम्पसमा कार्यरत सहप्राध्यापक रामदत्त जोशीमाथि राना र माओवादी केन्द्रका कार्यकर्ताले कुटपिट गरेको आरोपमा नियन्त्रणमा लिइएको प्रहरी प्रवक्ता, प्रहरी निरीक्षक लोकराज जोशीले जानकारी दिए। स्वतन्त्र उम्मेदवारका पक्षमा प्रचार गरेको भन्दै रानाले कुटपिट गरेको आरोप लागेको छ। कुटपिटबाट जोशीको घुँडामा चोट लागेको र उनको गोकुलेश्वर अस्पतालमा उपचार भइरहेको छ। कुटपिटमा संलग्न अध्यक्षका उम्मेदवार राना र घाइते पक्षबीच गोकुलेश्वर प्रहरी चौकीमा छलफल भइरहेको जिल्ला प्रहरी कार्यालयले जनाएको छ।"
मालिकामा त्रिपक्षीय प्रतिस्पर्धा,"बेनी : म्याग्दीको मालिका गाउँपालिकाको स्थानीय तह चुनावमा त्रिपक्षीय प्रतिस्पर्धा हुने भएको छ। नेकपा एमाले, नेपाली कांग्रेस र नेकपा(माओवादी केन्द्र)का उम्मेदवारको तीव्र प्रतिस्पर्धाले मालिकाको चुनावले जिल्लामै महत्वका साथ हेरिएको छ। मालिकामा नेशनल मंगोल अर्गनाइजेशन पनि नयाँ राजनीतिक शक्तिको रुपमा उदाउने रणनीतिका साथ चुनावमा आएको छ। सात वटा वडा रहेको मालिकामा निर्वाचित हुने ३७ पदका लागि १४७ जना चुनामी मैदानमा उत्रिएका छन्। गाउँपालिका अध्यक्षमा ४, उपाध्यक्षमा ४, वडा अध्यक्षमा १९, खुल्ला सदस्यमा ५६, महिला सदस्यमा २८ र दलित महिला सदस्यमा २७ जना उम्मेदवार छन्। ९ वटा मतदानस्थलमा १७ वटा केन्द्र तोकिएको मालिका गाउँपालिकामा १३ हजार २०१ जना मतदाता छन्। गाउँपालिका अध्यक्षमा नेकपा एमालेका बेगप्रसाद गर्बूजा, नेपाली कांग्रेसका श्रीप्रसाद रोका, नेकपा माओवादी केन्द्रका रेशम जुग्जाली (सुविन), नेशनल मंगोल अर्गनाइजेशनका खमबहादुर रोका उम्मेदवार बनेका छन्। उपाध्यक्षमा एमालेका लक्ष्मीदेवी पुन, नेपाली कांग्रेसका पिपला बुढाथोकी, नेकपा माओवादी केन्द्रका गौरी सेञ्चुरी र मंगोलका धनदेवी बुढा उम्मेदवार बनेकी छिन्। मालिकामा गत निर्वाचनमा कांग्रेसको तर्फबाट निर्वाचित रोकाले यस पटक दोहर्याएर उम्मेदवार बनेका हुन्। अघिल्लो चुनावमा रोका र एमालेका उम्मेदवार गर्बुजाबीच प्रतिस्पर्धा भएको थियो। गत चुनावमा स्वतन्त्रबाट उम्मेदवार भएर वडा नम्बर ७ को वडा अध्यक्षमा निर्वाचित माओवादी केन्द्रका जिल्ला संयोजक जुग्जाली यसपाली पालिका अध्यक्षमा भिडेका हुन्। कांग्रेस र मंगोलका रोकाद्धय वडा नम्बर ६ दुखुवेशी, एमालेका गर्बुजा र माओवादीको जुग्जाली वडा नम्बर ७ बिमका हुन्। कांग्रेसका उपाध्यक्षका उम्मेदवार बुढा गत चुनावमा वडा नम्बर ५ को अध्यक्षमा निर्वाचित भएकी थिइन्। माओवादीका प्रदेश कमिटी सदस्य सेञ्चुरी गत चुनावमा पनि उपाध्यक्षको प्रत्यासी थिइन्। एमालेकी उपाध्यक्षकी उम्मेदवार पुन वडा नम्बर ४ च्युरीबोट र मंगोलकी उपाध्यक्षकी उम्मेदवार बुढा वडा नम्बर ५ देविस्थानकी हुन्। एमाले र कांग्रेस एकल प्रतिस्पर्धामा छन्। माओवादीलाई नेकपा एकीकृत समाजवादी र राष्ट्रिय जनमोर्चाले सघाएका छन्। एमालेका गाउँपालिकाका अध्यक्षसमेत रहेका उम्मेदवार गर्बुजाले आफ्नै पार्टीका उपाध्यक्ष र तीन जना वडा अध्यक्ष रहेको गाउँपालिकामा बेतिथि र बिसंगति भएको सार्वजनिक रुपमा घोषणा गर्दै बिल मिलाउने नभएर दिल मिलाउने नेतृत्व आवश्यक रहेकाले आफू उम्मेदवार बनेको बताएका छन्। नेपाली कांग्रेसका महाधिवेशन प्रतिनिधि रहेका अध्यक्षका उम्मेदवार रोकाले पहिलो कार्यकालमा हाँसिल गरेको अनुभवका आधारमा सुरुवात गरेका अधुरा योजना र कार्यक्रमलाई सफल बनाउन तथा पूर्णता दिन पुन जनतामाझ आएको बताउँछन्। असहज अवस्था र प्रतिकुलताका बावजुत पनि वडाको सफल नेतृत्व गरेको बताउने माओवादीका जिल्ला संयोजक जुग्जालीले सेवा प्रवाहलाई विभेदरहित र पारदर्शी बनाउने, संघीय र प्रदेशका योजना भित्र्याएर दुरगामी महत्वका योजना कार्यान्वयन गर्ने र नमुना पालिका बनाउने योजना अघि सारेका छन्। गत चुनावमा मालिका गाउँपालिकाको अध्यक्षमा कांग्रेसका उम्मेदवार श्रीप्रसाद रोकाले २७०६ र उपाध्यक्ष बिमला रोकाले २६६४ मत ल्याउँदा वडा अध्यक्षका उम्मेदवारहरुले २६०६ मत ल्याएका थिए। एमालेका बेगप्रसाद गर्बुजाले २६२२ र उपाध्यक्ष खरमाया बिटालुले २६९१ मत ल्याउँदा वडा अध्यक्षका उम्मेदवारहरुले २६६७ मत ल्याएका थिए। हाल माओवादी केन्द्रमा रहेका तत्कालीन स्वतन्त्र उम्मेदवारसहितका माओवादीका वडा अध्यक्षका उम्मेदवारहरुले १२४० मत ल्याउँदा गाउँपालिका अध्यक्षका उम्मेदवार कमल केसीले ९९० र उपाध्यक्ष गौरी सेञ्चुरीले ९७७ मत पाएका थिए। स्वतन्त्र उम्मेदवार हर्कमान जुग्जालीले १२८ मत ल्याएका थिए। मालिकामा एमाले ३, माओवादी २ र काँग्रेस २ वटा वडामा विजयी भएका थिए। एमालेबाट बिजयी भएका ३ नम्बर वडा अध्यक्ष हेमबहादुर पुन केही महिनादेखि माओवादीमा सक्रीय छन्। माओवादीबाट ४ नम्बर वडामा जितेका दिलिप शेरचन केही दिनअघि एमाले प्रवेश गरेका छन्। एमालेले बलियो संगठन र परिचित उम्मेदवारलाई जितको आधार मानेको छ। कांग्रेसले पनि संगठनका साथै युवामा स्थापित उम्मेदवारलाई जितको आधार दावी गरेको छ। पूर्व माओवादी घटकहरुलाई एकीकृत गराउदै एमाले र कांग्रेसकै हाराहारीमा संगठन बनाएको, युवा, दलित र भेगिए सन्तुलन मिलाएर स्पष्ट योजनाका साथ चुनावमा होमिएकाले चुनाव जित्ने दावी गरेका छन्। तीन वटा दलका उम्मेदवारबीच तीब्र प्रतिस्पर्धा भएको अवस्थामा मंगोलका उम्मेदवारले कसको मत काट्छन, नखुलेका स्वतन्त्र र नयाँ मतदाता निर्णायक बन्ने देखिन्छ। मालिकमा कांग्रेसलाई बिरासत जोगाउने, एमाले र माओवादीलाई नेतृत्व लिने चुनौति छ।"
"एमाले विजयी भइसकेको छ, एउटा कर्मकाण्ड वैशाख ३० गते पुर्याउनुछ : ओली","पोखरा : नेकपा एमाले अध्यक्ष केपी शर्मा ओलीले एमालेको विजयी भइसकेको बताएका छन्। पोखरामा आयोजित चुनावी सभालाई सम्बोधन गर्दै अध्यक्ष ओलीले स्थानीय तह निर्वाचनमा पार्टीको विजयी भइसकेको र एउटा कर्मकाण्ड मात्रै बाँकी रहेको बताए। 'एमालेको विजयी भइसकेको छ। एउटा मात्र कर्मकाण्ड वैशाख ३० गते पुर्याउनुछ,' उनले भने। एमालेले नेपाललाई समृद्ध बनाउने र नेपाली जनतालाई सुखी बनाउने लक्ष्य बनाएर अगाडि बढिरहेको उनको भनाइ छ। ' एमाले आफ्नो उद्देश्य बनाएर अगाडि बढिरहेको छ । गन्तव्य बनाएर अगाडि बढिरहेको छ ,'उनले भने,' एमालेले सरकारमा पाइलो टेक्यो कि समाज सुधारका कामहरु, विकासका कामहरु यी सब्बै अगाडि बढ्छन्।' जनताले निर्वाध ढंगले मत मात्रै हालेर मात्रै हुँदैन, मतको रक्षा उस्तै ढंगले गर्नुपर्नेमा उनले जोड दिए। एमालेले पार्टी जित्ने मात्रै होइन, लोकतन्त्र जिताउने भन्दै ओलीले शान्तिपूर्ण ढंगले जित्ने पक्षमा रहेको बताए । उनले सत्ता गठबन्धनलाई लक्षित गर्दै भने,' कसैले खलल पार्न खोज्छ भने त्यो हामीले दृढतापूर्वक रोक्नुपर्छ । एक छिन पशुपतिमा पूजा गर्न जाँदा फूलको टोकरी बाँदरले लगिदिनसक्छन्, यहाँ त ५ वटा बाँदर एकैचोटि आउँछन्।' उनले धाँधलीबाट परिणाम तलमाथि गर्न नदिन शान्ति, स्वतन्त्रताको पक्षमा दृढताका साथ चनाखो हुनुपर्ने बताए। ' रामायणमा राम र सीताको रक्षाको लागि लक्षमण १२ वर्ष सुतेका थिएनन् । हामी पनि ननिदाउने मात्रै होइन आँखा झिमिक्क गर्नु हुन्न,' उनले भने। उनले आफूले बोलेको बुझ्ने बुद्धिजीवीको संख्या थोरै मात्रै रहेको दावी गरे। उनले भने, ' म शास्त्रको कुरा गर्छु,अरुले उखान टुक्का बुझ्छन्।' उनले आफ्नो भावनात्मक सम्बन्ध पोखरासँग रहेको बताए। 'मलाई लाग्छ मेरो पनि यहाँ मेरो नागरिकता छ । ३ वर्ष म यहाँ बसेको छु । रत्नपुरी पार्दीमा म ३ वर्ष बसेको छु । मान्छे खार्न पगार्न पर्यो भने राख्ने एउटा ठाउँ छ, म त्यहाँ बसेको छु । मलाई आफ्नो ठाउँ जस्तो लाग्छ । पोखराको अध्ययन गर्ने मौका पाएको छु । ताल तलैयाको अध्ययन गर्ने मौका पाएको छु । अनेक ताल तलैया मैले जेल बस्दा अध्ययन गरेको छु,'उनले भने,' मेरो भावनात्मक सम्बन्ध पनि छ पोखरासँग । जेल बस्दा यहाँको जेठोबुढोसँग परिचित छु।'"
"बेनीमा एमाले र गठबन्धनबीच प्रतिस्पर्धा, कसले मार्ला बाजी ?","बेनी : म्याग्दीको बेनी नगरपालिकाको स्थानीय तह चुनावमा नेकपा एमाले र नेपाली कांग्रेसनेकपा (माओवादी केन्द्र)का उम्मेदवारबीच प्रतिस्पर्धा हुने देखिएको छ । १० वटा वडा रहेको बेनीको ५२ पदका लागि १५६ जना चुनावी प्रतिस्पर्धामा उत्रिएका छन् । २४ हजार ७११ जना मतदाता रहेको बेनी नगरपालिकामा १७ मतदान स्थल र २८ वटा मतदान केन्द्र छन् । मेयरमा ६, उपमेयरमा ५, वडा अध्यक्षमा ३१, खुल्ला वडा सदस्यमा ६५, महिला सदस्यमा २७ र दलित महिला सदस्यमा २२ जना उम्मेदवार रहेका जिल्ला निर्वाचन कार्यालयले जनाएको छ । कांग्रेस र माओवादीले मेयर उपमेयर सहित २, ६, ७, ८ र ९ नम्बर वडामा तालमेल गरेका छन् । वडा अध्यक्ष जुन पार्टीका उम्मेदवार छन सदस्यहरु पनि सोही पार्टीको चिन्ह लिएर चुनावमा उत्रिएका छन् । गत चुनावमा तालमेल गरेका एमाले र राप्रपा यसपाली एक्लाएक्लै प्रतिस्पर्धामा उत्रिएका छन् । नगर प्रमुखमा एमालेका सुरत केसी, नेपाली कांग्रेसका चिरञ्जिवी शर्मा, राप्रपाकी मिनाकुमारी शर्मा, नेशनल मंगोल अर्गनाइजेशनका नरबहादुर थापामगर, राष्ट्रिय जनमोर्चाका टिकाप्रसाद रानामगर र स्वतन्त्र उम्मेदवार धनबहादुर श्रीस उम्मेदवार छन् । उपप्रमुखमा एमालेकी पशुपति शाही, नेकपा माओवादी केन्द्रका ज्योती लामिछाने पौडेल, राप्रपाका एकेन्द्रबहादुर रावल, राष्ट्रिय जनमोर्चाका भोमकुमारी कार्की र नेशनल मंगोल अर्गनाइजेशनका विवा आले प्रतिस्पर्धामा छन् । नेकपा एमालेका जिल्ला सचिव समेत रहेका मेयरका उम्मेदवार केसी यातायात व्यवसायी, निजी विद्यालय सञ्चालक, रेडक्रसमा आवद्ध छन् । म्याग्दी बहुमुखी क्याम्पसमा करिब बीस वर्ष अध्यापन गरेका कानुन व्वसायी रहेका शर्मा कांग्रेसको महाधिवेशन प्रतिनिधि हुन् । नाताले केसी र शर्मा मामा भान्जा हुन् । बेनपा ६ निवासी एमालेकी उप्रमुखकी उम्मेदवार शाही अनेमसंघको जिल्ला उपाध्यक्ष हुन् । बेनपा ६ कै स्थायी बासिन्दा माओवादी केन्द्रकी उम्मेदवार पौडेल माओवादीकी प्रदेश कमिटी सदस्य, अनेमसंघ क्रान्तिकारीको केन्द्रीय सदस्य र जिल्ला अध्यक्ष हुन्। राप्रपाका उम्मेदवार रावल राप्रपाका गण्डकी प्रदेश सदस्य हुन् । सवैजसो उम्मेदवारहरुले पूर्वाधार, शिक्षा, स्वास्थ्य, आयआर्जन, पर्यटन, सामाजिक रुपान्तरणका मुद्दालाई प्राथमिकता दिएका छन् । गत चुनावमा कांग्रेसका मेयरका उम्मेदवार हरिकुमार श्रेष्ठले ५६७९ मत ल्याएर बिजयी हुँदा वडा अध्यक्षका उम्मेदवारहरुले चार हजार ५५६ मत ल्याएका थिए । एमालेका प्रमोद श्रेष्ठले मेयरमा ५६३४ मत ल्याउँदा वडा अध्यक्षका उम्मेदवारहरुले कुल ५३९३ मत ल्याएका थिए । मेयरका स्वतन्त्र उम्मेदवार पृथीप्रसाद पुनले २६६ मत ल्याएका थिए । एमालेसँग तालमेल गरेका राप्रपाका सञ्जु बरुवालले ३९९५ मत ल्याएर बिजयी हुँदा १ नम्बर वडामा राप्रपाका वडा अध्यक्षका उम्मेदवारले २२२ मत ल्याएका थिए । कांग्रेससँग तालमेल गरेका माओवादीका ज्योति लामिछाने पौडेलले उपमेयरमा ३९६१ मत पाउँदा हाल माओवादीमा रहेका स्वतन्त्र उम्मेदवार सहित माओवादीका वडा अध्यक्षका उम्मेदवारहरुले १७४२ मत ल्याएका थिए । एमालेले आफ्नो बलियो संगठन र लोकप्रिय उम्मेदवारलाई जितको आधार भएको दावी गरेका छन् । कांग्रेसले विगतको तुलनामा संगठन सुधारेर एमालेकै हाराहारीमा बनाएको, माओवादीसँग तालमेल गरेको र पाका उम्मेदवार बनाएकाले जित्ने दावी गरेका छन् । माओवादीले पुराना माओवादी घटकहरु एकिकृत भएका, संगठन सुदृढ भएको, उम्मेदवार लोकप्रिय भएका र तालमेललाई जितको आधार मानेको छ ।"
डोनाल्ड ट्रम्पको उदाहारण दिँदै निर्वाचन आयोगले भन्यो सामाजिक सञ्जाल दुरुपयोग गर्नेलाई हामी पनि कारबाही गर्छौं,"काठमाडौं : निर्वाचन आयोगले मौन अवधिमा सामाजिक सञ्जालको दुरुपयोग गर्दै प्रचार प्रसार गरे कारबाही गर्ने जानकारी दिएको छ। सोमबार आयोजित नियमित पत्रकार सम्मेलनमा आयोगका प्रवक्ता शालिग्राम शर्मा पौडेलले त्यस्ता गतिविधिमा संलग्नहरुलाई कारबाही गर्ने बताए। 'अमेरिकाको निर्वाचनमा सामाजिक सञ्जाल दुरुपयोग हुँदा ट्वीटरले कारबाही गरेकै हो। दुरुपयोग गर्नेहरु जोकोहीलाई हामीले पनि कारबाही गर्न सम्बन्धित कम्पनीमा पठाउँछौं,' उनले भने। ट्वीटरले तत्कालीन अमेरिकी राष्ट्रपति डोनाल्ड ट्रम्पको ट्वीटर अकाउन्ट 'सस्पेन्ड' गरेको थियो। कसैको पक्ष वा विपक्षमा त्यस्ता गतिविधि गर्नेलाई त्यस्तै खालको कारबाही गर्ने आयोगले जनाएको छ।"
"जनप्रतिनिधि जनताको सेवक बन्नुपर्छ, शासक होइन : नेता पौडेल","तनहुँ : नेपाली काँग्रेसका केन्द्रीय सदस्य प्रदीप पौडेलले पार्टीको काम गर्ने व्यक्ति जनप्रतिनिधि हुन नसक्ने बताएका छन्। सोमबार जिल्लास्थित शुक्लागण्डकी नगरपालिका९, घारी तालवेँशीमा कार्यकर्ता भेटघाट कार्यक्रममा बोल्दै नेता पौडेलले जनताको मतले विजयी हुने तर पार्टीको काम गर्ने व्यक्ति जनप्रतिनिधि हुन नसक्ने बताएका हुन्। उनले भने सिंहदरबारको सेवा घरघरमा भन्ने तर जनताले कामका लागि जनप्रतिनिधि खोज्दै हिड्नुपर्ने अवस्था आउनुहुन्न। जनप्रतिनिधि जनताको सेवक बन्नुपर्छ, शासक बन्ने होइन। सवैको साँझा प्रतिनिधि भएर जनताको काम गर्ने हो पार्टीको काममा केन्द्रीत हुने होइन। नेता पौडेलले निर्वाचन राजनीतिक दल र नेतालाई दण्डित र पुरस्कृत हुने विधि भएकाले जनताले सोच विचार गरेर मात्र भोट दिनुपर्ने बताए। जनताको पक्षमा काम गरेको छ भने पुरस्कृत हुन्छ। जनताको पक्षमा काम गरेको छैन भने दण्डित हुन्छ, उनले भने त्यो विधि भनेको निर्वाचन हो। काम केही पनि नगर्ने तर सोही व्यक्ति र पार्टीले जितिरहने हो भने जनताले भोट हाल्ने यो विधिको कुनै अर्थ छैन। समाज बन्न सक्दैन। देश समृद्ध बन्न सक्दैन। निर्वाचनको सुरन्दर पक्ष भनेकै मतदाताले योग्य प्रतिनिधि छनौट गर्न पाउनु भएको उनले बताए। हिजो इतिहासको चर्चा गर्नेभन्दा अहिले काम योजना ल्याउने उम्मेदवारलाई जनताले रोज्नुपर्ने पौडेलको भनाई छ। उनले शुक्लागण्डकीमा चुनावी गठबन्धन बनेकाले गठबन्धनका सवै उम्मेदवारलाई एकमत भएर विजयी गराउन कार्यकर्तालाई सुझाव दिए। उपमेयर पदका उम्मेदवार कांग्रेस प्रवेश जिल्लाको शुक्लागण्डकी नगरपालिकाको उपमेयर पदका उम्मेदवार शिवप्रसाद लम्साल नेपाली कांग्रेसमा प्रवेश गरेका छन्। नेपाल कम्युनिष्ट पार्टी (माक्र्सवादी, लेलिनवादी) बाट उपमेयरमा उम्मेदवारी दिएका लम्साल सोमबार कांग्रेसमा प्रवेश गरेका हुन्। लम्साल नेकपा माले तनहुँको जिल्ला सदस्य हुन्। शुक्लागण्डकी९ घारीमा आयोजित कार्यकर्ता भेटघाट कार्यक्रममा उनलाई कांग्रेसका केन्दीय सदस्य प्रदिप पौडेलले स्वागत गर्दै पार्टी सदस्यता प्रदान गरेका छन्। लम्सालले आफ्नो उम्मेदवारी नरहेको र गठबन्धनको उम्मेदवारलाई सघाउने प्रतिवद्धता जनाए। कृषि क्षेत्रको विकासले नै राष्ट्र समृद्ध हुने धारणा राखेका लम्सालले कृषि क्षेत्रको विकासमा काँग्रेसले योगदान गर्ने अपेक्षासहित आफू कांग्रेस प्रवेश गरेको बताए। लम्साल विसं २०४९ सालदेखि कम्युनिष्टको राजनीतिमा सक्रिय थिए।"
"प्रचण्डले बागीलाई भोट मागेपछि देउवाले भने  'बागी जति सबै उम्मेदवारी फिर्ता लिनुहोस्, नत्र कारबाही हुन्छ'","धनगढी : कैलालीको कैलारी गाउँपालिका पुगेर गठबन्धनको निर्णय विपरित बागी उम्मेदवारका लागि प्रचण्डले भोट मागेको केही घण्टामै प्रधानमन्त्री तथा कांग्रेस सभापति शेरबहादुर देउवाले बागीले उम्मेदवारी फिर्ता नलिए कारबाही गर्ने चेतावनी दिएका छन् । माओवादी केन्द्रका अध्यक्ष पुष्पकमल दाहाल ' प्रचण्ड' ले बागी उम्मेदवारलाई भोट माग्दै गठबन्धन 'क्लियर' नभएको अभिव्यक्ति दिएका थिए। कैलालीमा कैलाली र जोशीपुरमा नेपाली कांग्रेसका बागी उम्मेदवारले गठबन्धनको निर्णय विपरित कार्य गरेको भन्दै देउवाले आजै उम्मेदवारी फिर्ता लिएको विज्ञप्ति जारी गर्न निर्देशन दिए । मनोनयनको समय घर्किरहेका बेला गठबन्धनमा सहमति नमिलेपछि कैलारी गाउँपालिकामा नेकपा माओवादी केन्द्र र नेपाली कांग्रेस दुबै पार्टीले अध्यक्ष र उपाध्यक्षमा उम्मेदवारी दिएका थिए । मनोनयन पछि कैलारी गाउँपालिमा अध्यक्ष माओवादी केन्द्र र उपाध्यक्ष नेपाली कांग्रेसका भागमा परेको थियो । तर, नेपाली कांग्रेसबाट अध्यक्षमा उम्मेदवारी दिएका राम समझ चौधरी र नेकपा माओवादी केन्द्रबाट उम्मेदवारी दिएकी लक्ष्मी सत्गौवा थारुले भने उमेदवारी फिर्ता गरेका छैनन् । अध्यक्षमा कांग्रेसले राम समझलाई फिर्ता नगराएको भन्दै प्रचण्डले सोमबार बिहान कैलारी गाउँपालिकामा नै पुगेर लक्ष्मी सत्गौवा थारुका लागि भोट भागेका थिए । त्यसको केही घण्टापछि धनगढीमा गठबन्धनको संयुक्त चुनावी सभालाई सम्बोधन गर्दै देउवाले दुबै पालिकामा बागी उम्मेदवारी दिएकाहरुलाई आजै उम्मेदवारी फिर्ता गर्न निर्देशन दिएका हुन् । पार्टीले आधिकारिक भनेर तोकेका उम्मेदवारले आजै फिर्ता लिनुहोस्, विज्ञप्ति निकालेर गठबन्धनको उम्मेदवारलाई समर्थन गर्नुहोस्, हामी बागीकै कारण यसअघि पनि हारेका हौं, हैन भने बागीलाई कडा कारबाही गरिन्छ,' देउवाले भने ।"
गठबन्धनलाई खण्डित पार्ने खेल भइरहेको छ : प्रचण्ड,"धनगढी : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले प्रजातान्त्रिक शक्ति र बामपन्थी शक्ति मिलेका बेला देशमा ठूलो राजनीतिक परिवर्तन भएको बताएका छन् । सुदूरपश्चिम प्रदेशको राजधानीमा सत्ता गठबन्धनले आयोजना गरेको चुनावी सभालाई सम्बोधन गर्दै दाहालले यस्तो बताएका हुन । 'नेपालको इतिहासमा जतिजति बेला प्रजातान्त्रिक शक्ति र बामपन्थी शक्ति एकअर्कामा समझदारी बनाएर अघि बढेका छन, त्यतित्यति बेला देशमा ठूलो राजनीतिक परिवर्तन आएको छ । २०४७ सालको परिवर्तन, १२ बुँदे समझदारी र २०६२६३ सालको परिवर्तन यसका उदाहरण हुन्,' दाहालले भने । उनले अहिलेको चुनाव प्रतिगमन र अग्रगमनका बीचमा भइरहेको दाबी गरे । 'एकातिर हामी पाँचदलीय गठबन्धन चुनावमा होमिएका छौं भने अर्कोतिर एमाले वा केपी ओलीको नेतृत्वमा राजावादी, अलगाववादी र अतिवादीहरुको अर्को गठबन्धन छ, त्यसैले जनताले फैसला गर्ने दिन आएको छ,' दाहालले भने । प्रचण्डले गठबन्धन खण्डित गर्न एक शक्ति लागि रहेको आरोप समेत लगाए । गठबन्धनलाई खण्डित गर्न एकशक्ति लागिपरेको छ, तर त्यसको केही असर पर्नेवाला छैन,' उनले भने । 'शेर बहादुरजी, माधवजी र मेरो बीचमा असमझदारी गराउने खेल भइरहेको हामीलाई राम्ररी थाहा छ ।' उनले देउवालाई गठबन्धनका पक्षमा दृढताका साथ उभिएको भन्दै धन्यबाद पनि दिए ।म प्रधानमन्त्री शेरबहादुरजीलाई विषेश धन्यबाद दिन चाहन्छु की उहाँ यो पटक बडो दृढतापूर्वक गठबन्धन र प्रतिगामी तत्वकाविरुद्ध दह्रो रुपमा उभिनु भएको छ ।'"
निर्वाचनको दिन पानी परे के हुन्छ? यस्तो छ आयोगको तयारी,"काठमाडौं : स्थानीय तह निर्वाचनको दिन वर्षा हुने मौसम पूर्वानुमान महाशाखाले बताएपछि निर्वाचन आयोगले त्यसबाट बच्ने तयारी थालेको छ। सोमबार आयोजित नियमित पत्रकार सम्मेलनमा प्रवक्ता शालिग्राम शर्मा पौडेलले गृह मन्त्रालय र संघीय मामिला मन्त्रालयमार्फत् तयारी थालेको बताए। 'मौसम पूर्वानुमान महाशाखाले वर्षाको सम्भावना भनेपछि हामीले उहाँहरुसँग पनि छलफल गरेका छौं। पानी परिहाले के गर्ने भनेर गृह मन्त्रालय र संघीय मामिला मन्त्रालयसँग पनि समन्वय गरिरहेका छौं। पानी परे पनि सुरक्षित तवरबाट मतदान गराउने हाम्रो तयारी छ,' प्रवक्ता पौडेलले भने। उनले समय छोटो भएकाले सक्षम पालिकालाई सुरक्षित तवरबाट मतदान गर्नसमेत आग्रह गरेको उनले बताए।"
कांग्रेसका नेताहरुले सिद्धान्त र विचार छोडे : ओली,"पोखरा : नेकपा एमाले अध्यक्ष केपी शर्मा ओलीले कांग्रेसका नेताहरुले सिद्धान्त छोडेको बताएका छन्। सोमबार आयोजित चुनावी सभालाई सम्बोधन गर्दै अध्यक्ष ओलीले कांग्रेसका नेताहरुले सिद्धान्त र विचार छोडेको टिप्पणी गरे। 'कांग्रेसका नेताहरुले सिद्धान्त छोड्नुभयो । विचार छोड्नु भयो । कृष्णप्रसाद भट्टराईले जीवनको उत्तराद्र्धमा कांग्रेस छोड्नुभयो । गणेशमान सिंहले छोड्नु भयो,' उनले भने,' बीपी कोइराला हुनुहुन्थ्यो भने अहिलेको कांग्रेस काम छैन भनेर छोडेर हिँड्नुहुन्थ्यो ।' उनले अब देश बनाउने जिम्मेवारी एमालेको काँधमा आएको बताए। उनले भने,' अब देश बनाउने एमाले छ । भिजन भएको पार्टी, योजना भएको पार्टी, देश बनाउने संकल्प भएको पार्टी, विकासको अभियानलाई तीब्र बनाउने पार्टी एमाले।' उनले एमालेका उम्मेदवारलाई जिताउन अपिल गरे। उनले एमालेलाई सिद्ध्याउने अनेकौं प्रयास भइरहेको भन्दै यस्ता तत्वहरुबाट सजग हुनुपर्ने बताए।"
४ दिन जोगाइ दिनुस् नत्र अवस्था भयावह हुन सक्छ : उम्मेदवार पटेल,वीरगन्ज : पर्साको बहुदरमाइ नगरपालिकामा नेकपा एमालेका उम्मेदवार शीव पटेलले विपक्षी दलले निर्वाचन अचारसंहिता ठाडै उल्लेघन गरिरहेपनि निर्वाचन कार्यालय र स्थानीय प्रशासनले कुनै वास्ता नगरेको आरोप लगाएका छन्। वीरगन्जमा सोमबार पत्रकार सम्मेलन गरेर एमाले मेयर उम्मेदवार पटेलले निर्वातमान मेयर र वडाध्यक्षहरुले रकमको चलखेल गरेर मतदातालाइ प्रभावित पार्ने काम गरिरहेको आरोप लगाए। रकमी चलखेलको जनताले प्रतिवाद गर्दा वादविवाद र झडप पनि भएको तर निर्वाचन कार्यालय र प्रहरी प्रशासनले भने मुकदर्शक बनेर बसेको पटेलले आरोप लगाए। बैशाख ३० को मिति नजिकदै जाँदा दुई चार दिनयता देखि दिनहुँ विपक्षी दलका उम्मेदवारहरुले गलत हर्कत र गतिविधी गर्दै आएपछि जनताले प्रतिवाद गर्दा अवस्था तनावपूर्ण बन्दै गएको पटेलले बताए। यसअघि पैसाको बलमा फेरि चुनाव जिति हाल्छौ भनेकाहरुले नै अहिँले रकम बाँडेर मतदातालाइ प्रभावित गर्न खोजी रहेको उनले बताए।
एकै परिवारबाट ३ प्रतिस्पर्धी,"नुवाकोट : स्थानीय जनप्रतिनिधि हुन एकै परिवारबाट तीन जना चुनावी मैदानमा उत्रिएका छन्। विदुर नगरपालिका८ भैरमकोटका दाजुभाइ र बहिनी छुट्टाछुट्टै दलबाट वडा सदस्य पदमा उम्मेदवार बनेका हुन्। खुला सदस्यमा एमालेबाट जेठो सम्मरबहादुर रिमाल, राप्रपाबाट महिलो ईश्वरबहादुर रिमाल प्रतिस्पर्धा गरिरहेका हुन्। बहिनी देवकुमारी खड्का कांग्रेसबाट महिला सदस्यमा उत्रिएकी छन्। उनलाई गठबन्धनको समर्थन छ। मैले ठूलो पार्टीबाट पहिला टिकट पाएँ, ६३ वर्षीय सम्मरले भने, भाइले पनि टिकट पाएको बतायो। के गरूँ भन्यो ? मैले विवेक गर्नू भनेँ। दाजुभाइको प्रतिस्पर्धा एकै पदमा छ। देवकुमारीको प्रतिस्पर्धा भने दाजुभाइसँग छैन। मुख्य निर्वाचन अधिकृतको कार्यालय विदुरमा उनीहरूले मनोनयन दर्ता गरेका थिए। उनीहरू परिवारमा पाँच सन्तान छन्। विवाहित देवकुमारी एक्ली छोरी हुन्। उनको सोही वडामै खड्का परिवारमा विवाह भएको थियो। एकै परिवारका सदस्य फरकफरक पार्टीबाट मित्रवत् प्रतिस्पर्धा हुनुलाई रोचक मानिएको स्थानीयवासी बताउँछन्। तीनै जना मत माग्दै घरदैलो गरिरहेका छन्।"
प्रचण्ड र आरजुको अभिव्यक्तिमा कांग्रेसले भन्यो : धम्क्याउनु भएको होइन,"काठमाडौं : नेपाली कांग्रेसले माओवादी केन्द्रका अध्यक्ष पुष्पकमल दाहाल 'प्रचण्ड' र कांग्रेस नेतृ आरजु देउवाले धम्कीपूर्ण अभिव्यक्ति नदिएको स्पष्ट पारेको छ। कांग्रेसले सानेपामा पत्रकार सम्मेलन गर्दै प्रचण्ड र आरजुको अभिव्यक्ति धम्कीपूर्ण नभएको र यो स्वभाविक भएको बताएको हो । कांग्रेस प्रवक्ता डाप्रकाशशरण महतले भने, 'प्रचण्डले कुनै प्रसंगमा भन्नुभएको हो । धम्की दिने कुरा सुनेको छैन। गठबन्धनले नजित्दा खेरी देशमा नराम्रो हुन्छ भन्ने कुरा भन्नुभएको होला । केपी ओलीले सरकार चलाउन सक्नुभएन । सरकार चलाउन नसक्नेलाई जिम्मेवारी दियो भने के हुन्छ सोच्नुस भन्न त पाइयो नि त्यही सन्दर्भमा भन्नुभएको होला ।' उनले भने, 'आरजुजीको विषयमा कांग्रेसले जित्यो भने बजेटको सुनिश्चितता हुन्छ भन्ने कुरा हो । यहाँ त बोलेको कुरालाई पनि बीचबाट काटेर हाल्ने चलन छ । सिधा सरल तरिकाबाट हामी जित्यौं भने तपाईँहरुको विकास सुनिश्चित गर्छौं । विकास भनेको त बजेट चाहियो नी भन्ने सन्दर्भमा नै उहाँले भन्नुभएको होला । स्मरण गराउन चाहन्छु ओलीजीको पालामा जहाँजहाँ कांग्रेसले जित्या थियो त्यहाँ त बजेट नै दिएन ।'"
"एमाले दैलेख डुङ्गेश्वरको घोषणापत्र : पढ्दै कमाउँदै कार्यक्रम लागू गर्ने, पालिका र वडा जोड्ने सडक कालोपत्रे गरिने","दैलेख : जिल्लाको डुङ्गेश्वर गाउँपालिकामा नेकपा एमालेले स्थानीय तह लक्षित घोषणापत्र सार्वजनिक गरेको छ । सुशासन, शिक्षा, स्वास्थ्य, सडक, आधुनिक कृषि प्रर्णाली र बजारिकरण, पर्यटन रोजगार तथा भौतिक पूर्वाधार निर्माणलाई प्रमुख एजेण्डा बनाएर एमालेले घोषणा पत्र सार्वजनिक गरेको हो । एमालेबाट यो गाउँपालिकाबाट अध्यक्षमा सुन्दरकुमार केसी र उपाध्यक्षमा कलावती न्यौपाने चुनावी प्रतिस्पर्धामा छन् । केसी लामो समय शिक्षण पेशामा रहेर राजनीतिक यात्रा तय गरेका हुन् भने न्यौपाने जनताका समस्या समाधान गर्न सत्रै सक्रिय रहन्छिन् । एमालेबाट डुङ्गेश्वर गाउँपालिका१ मा लोकबहादुर डांगी, २ मा राजुकुमार खत्री, ३ मा कृष्णबहादुर खत्री, ४ मा नगेन्द्रबहादुर बुढा, ५ मा पर्वलाल शर्मा र ६ मा मानबहादुर थापामगर वडाध्यक्षको उम्मेदवार छन् । गाउँपालिकामा एमालेले सार्वजनिक गरेको चुनावी घोषणापत्रमा पढ्दै कमाउँदै कार्यक्रम लागू गर्नेदेखि पालिका र वडा जोड्ने सडक कालोपत्रे गरिने उल्लेख छ । प्रतिबद्धतामा निशुल्क र गुणस्तरिय शिक्षामा बीचैमा कक्षा छोड्ने समस्या समाधान गर्ने, गाउँपालिकालाई पूर्ण साक्षर घोषणा गर्ने, प्रत्येक वडामा एउटा पुस्तकालय स्थापना गर्ने, एक वडा एक प्राविधिक शिक्षा लागु गर्र्दै पढ्नै कमाउँदै कार्यक्रम लागू गर्ने उल्लेख छ । यस्तै उच्च प्राविधिक शिक्षा अध्ययनका लागि प्रत्येक वर्ष गरिब तथा जेहेन्दार विद्यार्थीलाई छात्रवृत्ति उपलब्ध गराउने घोषणापत्रमा उल्लेख छ । स्वास्थ्य सेवातर्फ गाउँपालिकास्तरमा चिकित्सकिय सेवा सहितको व्यवस्थित अस्पताल निर्माण गर्ने उल्लेख छ । नागरिकको नियमित स्वास्थ्य परीक्षण, सबै नागरिकको अनिवार्य स्वास्थ्य बिमा कार्यक्रमलाई प्रभावकारी बनाउँदै जेष्ठ नागरिक, विपन्न, दलित, एकल महिलार अपाङ्गता भएका व्यक्तिको स्वास्थ्य बिमा निशुल्क गरिने घोषणापत्रममा समेटिएको छ । गाउँपालिकाबाट हरेक नागरिकलाई ५० प्रतिशत छुटमा एम्बुलेन्स सेवा दिने समेत घोषणामा पत्रमा समावेश छ । घोषणापत्रमा स्वच्छ खानेपानी र सरसफाई क्षेत्रमा गाउँपालिकाका सबै घरधुरीमा एक घर एक धाराको कार्यक्रम प्रभावकारी रुपमा कार्यान्वयन गर्ने, वडा नं ४, ५ र ६ का लागि बहुउपयोगी खानेपानी योजना निर्माणअन्तरगत लोहोरे नारायणथाप लिफ्टिङ योजना निर्माण गर्ने उल्लेख छ । गाउँपालिकाका सबै घरधुरीमा विद्युतीकरण गरी उज्यालो पालिका बनाउने योजना समेत एमालेले लिएको छ । कृषि तथा पशुपालन व्यवसायलाई बढवा दिन कृषि बिमा, कृषि कर्जा तथा अनुदान जस्ता कार्यक्रमबाट किसानको लगानी सुरक्षित गरिने एजेण्डा एमालेले लिएको छ । गाउँपालिकाको केन्द्र तथा प्रत्येक वडा कार्यालयसम्म पुग्ने सडकलाई कालोपत्रे गर्ने, निर्माण भएका सडकलाई ग्राभेल गरी स्तरोन्नती गर्ने, सडक निर्माणमा डोजर प्रयोगलाई निरुत्साहित गर्ने घोषणापत्रमा उल्लेख छ । घरबार बिहीन नागरिकका लागि सुरक्षित आवासको निर्माण गरि आवासको व्यवस्था गर्ने, सार्वजनिक जग्गा संरक्षण गर्ने एमालेको घोषणापत्रमा उल्लेख छ ।घोषणापत्रमा आर्थिक विकासलाई विशेष प्राथमिकता दिएको उल्लेख छ । यस्तै गाउँपालिका भित्र रहेको ऐतिहासिक, धार्मिक, सांस्कृतिक र पुरातात्विक महत्वका सम्पदाको संरक्षण र विकास गर्ने, कुईया ताललाई व्यवस्थित गरी पर्यटन प्रर्वद्धनमा जोड दिने, प्रत्येक वडामा बगैंचा तथा व्यवस्थित चिल्ड्रेन पार्क निर्माण गर्ने, प्रत्येक वडामा एउटा हेलिप्याड निर्माण गर्ने घोषणापत्रमा उल्लेख छ । युवाहरुलाई खेलकुद तथा मनोरञ्जनको साधानको व्यवस्था गर्ने, प्रत्येक वडामा युवा क्लब गठन गरि युवा शसक्तिकरणमा जोड दिने समेत एमालेले प्राथमिकतामा राखेको छ । लैङ्गिक समानता तथा सामाजिक समावेशिकरणतर्फ घरेलु कामको बोझलाई कम गर्दै महिलाहरुलाई उत्पादनशिल र सामाजिक क्षेत्रमा आवद्ध गराउने घोषणापत्रमा उल्लेख छ । महिलाहरुको समान ज्याला, लैङ्गिक हिंसा, घरेलु हिंसा तथा धार्मीक एवं सांस्कृतिक प्रथा परम्पराको नाममा हुने सामाजिक भेदभाव र शोषण अन्त्यको अभियान चलाउने, गाउँपालिकालाई महिला हिंसा, बाल विवाह र बोक्सीप्रथा मुक्त घोषणा गर्ने घोषणापत्रमा छ । घोषणापत्रमा गाउँपालिकामा बाल श्रमको अन्त्य गर्ने समेत उल्लेख छ ।"
गाविस अध्यक्ष हुँदा गाउँ बदलेका एमसीको पालिका बदल्ने सपना,"झिमरुक) प्यूठान : ०५४ सालमा तत्कालिन बाँदीकोट गाउँ विकास समितिको अध्यक्ष हुँदा सिंगो गाउँले विकासको पर्याय भनेर चिन्ने गर्दथ्यो, पितबहादुर एमसीलाई। जनजीविकाका सवाललाई सम्बोधन गर्नका लागि उनी जतिबेला पनि जिल्लामा विकास माग्न दौड्ने गर्दथे । उनको खटनपटन र जनताप्रतिको चिन्ता गाउँलेका लागि मनमा बसेको अहिले पनि सुन्न पाइन्छ । त्यसबेला गाविसमा कुल तीन लाख रुपैयाँ मात्र बजेट आउने गर्दथ्यो । गाविस अध्यक्ष हुँदा गरेको विकासको छाप गाउँलेले अहिलेपनि नभुलेको स्थानीय सुनाउँछन् । त्यसबेलाका ९ वटै वडामा विद्यालय स्थापना, सबै वडामा पुग्ने मोटरबाटो, टेलिफोन सेवा, बालविकास केन्द्र र ट्याक्टर हिड्ने बाटोमा ढाँडसम्म बस पुर्याउने काम उनकै अगुवाइमा भयो । बाँदीकोटको देउरालीसम्म कुटोकोदालो प्रयोग गरेर १२ किलोमिटर बाटो पनि उनकै नेतृत्वमा भएको स्थानीयको मनस्पटलमा छ । उनै एमसी अहिले झिमरुक गाउँपालिका अध्यक्षको उमेदवार बनेका छन् । मतदाताको घरदैलोमा भोट माग्न व्यस्त छन् । तत्कालिन गाविसको विकासका मोडल बनेर पहिचान बटुलेका एमसीले सिंगो गाउँपालिका अध्यक्षमा निर्वाचित भएमा पालिकाकै मुहार बदल्ने अठोट लिएको प्रतिक्रिया दिन्छन् । विकासको विगतको अनुभवलाई अहिले पुरै गाउँपालिकाको परिवर्तनमा उपयोग गर्ने उनको संकल्प छ । झिमरुकको विकास मोडलको दिर्घकालिन र अल्पकालिन विस्तृत परियोजना (डीपीआर) बनाएर विकास गर्ने उनको प्रतिवद्धता छ । स्थानीय खोलाहरुमा जनताको सहभागीतामा जलविद्युत्त योजना संचालन, किसान परिचपत्र, माटो परिक्षणको थालनी गरी कृषि क्षेत्रमा आमूल परिवर्तन, उत्पादनको आधारमा अनुदान, पालिका स्तरीय ५० सैयाको अस्पताल संचालन, कम्तीमा ५० जनालाई रोजगारी मिल्ने गरी स्थानीय माटो सुहाउँदो उद्योग स्थापना र प्राविधिक शिक्षालय स्थापना लगाएतका योजना उनीसँग छन् । एमसी नेकपा माओवादी केन्द्रबाट चुनाव लडेका छन् । उनलाई एमालेले समेत सघाएको छ । को हुन् पितबहादुर एमसी ? विद्यार्थी जीवनदेखि एमसी राजनीतिमा लागेका हुन् । उनी सुरुवाति चरणमा मसालको राजनीतिबाट आफ्नो सक्रिय हुन थाले । ०३० सालमा उनी अनेरास्ववियु छैंठौको इकाई कमिटी सचिव भए । ०४० सालपछि पातलो मसाल निकट अखिल नेपाल राष्ट्रिय शिक्षक संगठनमा आवद्ध भएका थिए । ०४६ सालमा नेकपा मसालको पार्टी सदस्यता लिए । ०५४ देखि ०५८ सालसम्म राजमो प्यूठानको सचिव भए । त्यसबेला राजमोको जिल्ला अध्यक्ष कृष्ण बहादुर खड्का थिए । जो अहिले पनि अध्यक्ष नै छन् । ०५८ मा त्यस पार्टीको केन्द्रिय परिषद् सदस्य र प्यूठानको सचिवालय सदस्य भएर एमसीले काम गरेका थिए । ०५९ सालमा मसाल विभाज भएर तीन टुक्रा भयो । मोहनविक्रम सिंह, नारायणकाजी श्रेष्ठ र रामसिंह श्रीसको नेतृत्वमा पार्टी टुक्रियो । त्यसबेला एमसी रामसिंह श्रीसको नेतृत्वमा सामेल भए । ऋषि कट्टेल नेतृत्वको नेकपा एकीकृतसँग उनी जोडिए । त्यस पार्टीको एमसी पोलिटब्यूरो सदस्य भएर समेत जिम्मेवारी पुरा गरे । ०७१ मा नेकपा एकीकृत पनि मोहन वैद्य नेतृत्वको नेकपा क्रान्तिकारी माओवादी भयो । त्यस पार्टीको उनी केन्द्रिय सदस्य भए । ०७२ देखि ०७५ सम्म उनी फेरी नेकपा माओवादी केन्द्रको पोलिटब्यूरो सदस्य भएर जिम्मेवारी निर्वाह गरे । एमाले र माओवादी केन्द्र मिलेर बनेको नेकपाको एमसी लुम्बिनी प्रदेश कमिटी सचिवालय सदस्य भए । हाल उनी नेकपा माओवादी केन्द्र प्यूठानको संयोजक छन् । एमसी पूर्वशिक्षक हुन् । निमावी तहको स्थायी शिक्षक पदबाट उनी २०५४ साल जेठ मा गाउँकै बलभद्र माध्यमिक विद्यालय बाँदीकोटबाट अवकाश भए । शिक्षणको क्रममा उनले बाँदीकोटसहित तुषारा, स्याउलीवाङ, नारीकोट र बाग्लुङको बोहोरा गाउँमा पुगेका हुन्।"
संघीय लोकतान्त्रिक शासन र स्थानीय तहको निर्वाचन,"स्थानीय तहको निर्वाचन हुन ४ दिन मात्र बाँकी छ। राज्यका सबै निकायहरूको अर्जुन दृष्टि स्थानीय तहको निर्वाचन व्यवस्थापनमा रहेको छ। मंगलबार रातिदेखि मौन अवधि लागू हुने भएकाले त्यस अगाडिसम्म राजनीतिक दलहरू स्थानीय तहको निर्वाचनमा आफ्नो दल र उम्मेदवारको प्रचारप्रसारका गतिविधिमा केन्द्रीकृत भएका देखिन्छन्। मतदाता शिक्षा प्रभावकारी बनाउन, स्थानीय तहको विकास र समृद्धि, निर्वाचनबाट आउनुपर्ने नेतृत्व कस्तो हुनुपर्छ लगायतका विषयमा पनि नागरिक समाज पनि नजिकबाट नियालिरहेका छन्। अहिले राज्य नै स्थानीय तह निर्वाचनतर्फ केन्द्रीत भएको प्रतित हुन्छ। विभिन्न राजनीतिक दलहरूले आआफ्नो निर्वाचन घोषणापत्र सार्वजनिक गरेका छन् भने दलका उम्मेदवारहरूले जनता माझ आफ्नो प्रतिबद्धता अभिव्यक्त गरेको पाइन्छ। चाहे गाउँको लेकबेँसी र चौतारा होस् वा सहरका सभाहल पार्टी प्यालेस, चोक र चिया पसल सबैतिर चर्चाको विषय स्थानीय तहको निर्वाचन बनेको पाइन्छ। देशव्यापी रुपमा चुनावी आमसभा, कोणसभा, पार्टी प्रवेश र घरदैलो अभियानहरूले तीब्रता पाएका छन्। स्थानीय तह निर्वाचनका गतिविधिहरू चौतर्फी फैलिएकोले राजनीतिक माहोल गर्माएको छ। स्थानीय निर्वाचनमा देखिएको रौनकता, हौसला र उत्साहलाई संघीय लोकतान्त्रिक गणतन्त्रको सुन्दर पक्षको रुपमा आत्मसाथ गर्नुपर्दछ। यस सन्दर्भमा नेपालले हाल अभ्यास गरिरहेको संघीय लोकतान्त्रिक शासन प्रणालीमा स्थानीय तहको निर्वाचनसमग्र शासनको निर्धारक तत्व हो। नेपालको संविधानले परिलक्षित गरेको संघीय लोकतान्त्रिक गणतन्त्रात्मक शासन व्यवस्था विश्वमै लोकप्रिय नागरिक मैत्री शासन व्यवस्था हो। सिद्धान्तत : संघीय शासन प्रणाली संवैधानिक रुपमा बहुतहगत सरकारबीच अधिकार बाँडफाँड गर्ने लोकतान्त्रिक शासन प्रणाली हो। संघीय लोकतान्त्रिक शासन व्यवस्थाको प्रतिफल जनताको घर आँगनमा पुर्याउन संघीय शासन व्यवस्थाको पूर्वाधार र संरचनागत व्यवस्थाहरू चुस्त बनाउनुपर्दछ। नेपालको संघीय शासन प्रणालीका मूल संरचनाहरू संघ, प्रदेश र स्थानीय तहको आफ्ना आफ्नै मौलिकता र विशिष्टता रहेका छन्। तीनै तहगत सरकारहरू बीचको सहकारिता, सहअस्तित्व र समन्वयको निर्देशक सिद्धान्तहरूको पृष्ठभूमिमा सहकारिता मुलक संघीय लोकतान्त्रिक शासन प्रणालीलाई जीवन्त बनाउन आवधिक निर्वाचनहरूको विशेष भूमिका रहने गर्दछ। संघीय लोकतान्त्रिक व्यवस्थामा स्थानीय तहको निर्वाचन राजनीतिक नेतृत्व विकासको पाठशाला र प्रयोगशाला दुवै हो। स्थानीय निर्वाचनले जनताहरूमा राजनीतिक संस्कार विकासमा मद्दत गर्दछ। संघीय शासन प्रणालीलाई संस्थागत गर्ने फङ्सनल सरकार स्थानीय सरकार हो। स्थानीय सरकारको विकास र कार्य प्रभावकारिताले नै समग्र राज्यको शासन प्रणालीको संकेत गर्दछ। स्थानीय तह सबैको रुचीकर सरकार भएको महसुस गर्न सकिन्छ जसमा जबरजस्त नागरिक संलग्नता स्थापित भएको हुन्छ। विशेष गरी नागरिकहरूको प्रतिनिधित्व, पहिचान, पहुँच र प्रभाव स्थानीय तहमा बढी हुने हुनाले स्थानीय तहहरुमा नागरिकहरूको अपनत्व, भरोसा र अपेक्षा बढी देखिन्छ। स्थानीय तह संघीय लोकतान्त्रिक शासन व्यवस्थाको आधारस्तम्भ हुन्। संघीय लोकतान्त्रिक शासन प्रणालीमा निर्वाचन प्राणवायु सरह मानिन्छ। लोकतन्त्र र निर्वाचन एक आपसका अन्योन्याश्रित, परिपुरक र अन्तर्निभर अवयव हुन् भने नेपालको संघीय शासन प्रणालीमा स्थानीय तहको निर्वाचन मेरुदण्ड हो। त्यसैले स्थानीय तहको निर्वाचन नेपालको राजनीतिक विकास मार्गमा दूरगामी राजनीतिक महत्वको सवाल हो। यसले जनाधार तहमा कलिलो स्थानीय नेतृत्व क्षमता विकास गर्न वातावरण प्रदान गर्दछ। शासन प्रणालीमा अधिकाधिक जनताहरूलाई सहभागी बनाई शासन प्रणालीमा अन्तरघुलन ल्याउँदछ। स्थानीय निर्वाचन सार्वभौम जनताको शासन गर्न योग्य प्रतिनिधि छनौट गर्ने सार्वभौम अवसर हो जहाँ जनताले स्थानीय विशष्टता अनुसार योग्य, कुशल, दूरदर्शी नेतृत्व छनौट गर्दछन्। संघीय लोकतान्त्रिक व्यवस्थामा स्थानीय तहको निर्वाचन राजनीतिक नेतृत्व विकासको पाठशाला र प्रयोगशाला दुवै हो। स्थानीय निर्वाचनले जनताहरूमा राजनीतिक संस्कार विकासमा मद्दत गर्दछ। स्थानीय तहको निर्वाचनले स्थानीय जनतामा नयाँ रक्तसञ्चार गरी स्थानीय तहलाई राजनीतिक जोश प्रदान गरेको हुन्छ। स्थानीय निर्वाचनरुपी रक्तसञ्चारले स्थानीय सम्भावना, आवश्यकता र प्राथमिकतामा रहेर विकास, समृद्धि र सुशासनको यात्रामा शासनकर्तालाई बढी स्पष्ट र प्रतिबद्ध बनाउँछ। नागरिकको दिगो शान्ति, विकास, समृद्धि र सुशासनको आकांक्षालाई साकार पार्न स्थानीय तहको निर्वाचनलाई स्वच्छ, स्वतन्त्र, निष्पक्ष, विश्वसनिय, भयरहित तथा शान्तिपूर्ण रुपमा सम्पन्न गर्न सरोकारवाला सबैको परम् दायित्व रहेको हुन्छ। स्थानीय तहको स्वच्छ, स्वतन्त्र, निष्पक्ष र भयरहित तथा शान्तिपूर्ण रुपमा सम्पन्न आवधिक निर्वाचनले मात्र नागरिकहरूको लोकप्रिय मतबाट निर्वाचित अब्बल जनप्रतिनिधिहरूले स्थानीय शासनको बागडोर सम्हाल्ने अवसर प्राप्त गर्दछन्। जनताको लोकप्रिय मतादेश अनुसार स्थानीय विधायनहरू बन्दछन् जसले स्थानीय विधायनहरूमा जनमुखी विधि, पद्धति र प्रक्रिया मुखरित हुन्छन्। ती विधानहरूको जनपक्षीय कार्यान्वयन स्थानीय कार्यपालिकामा हुने गर्दछ भने सोही अनुरुप स्थानीय न्यायिक समितिबाट न्याय निरुपणसमेत हुँदै आएको छ। संघीय लोकतान्त्रिक शासन प्रणालीको निर्वाचन प्रक्रियामा मतदाताहरूको सहभागिता सुनिश्चितता सर्वाधिक महत्त्वको सवाल हो। जबजब निर्वाचन घोषणा हुन्छ तबतब जनतामा राजनीतिक चेतना र जागरुकता बढ्दछ। यस पटकको स्थानीय निर्वाचनमा कूल १ करोड ७७ लाख ३३ हजार ७२३ मतदाता संख्या रहेकोमा महिला मतदाता ८७ लाख ४१ हजार ५३० र पुरुष मतदाता ८९ लाख ९२ हजार १० जना रहेको निर्वाचनआयोगको तथ्याङ्कबाट देखिन्छ। विगतको स्थानीय तहको निर्वाचनमा मतदाताहरूबाट भएको मतदान आँकडा हेर्दा ७४ दशमलव १६ प्रतिशत मत खसेको देखिन्छ भने संघ र प्रदेश सभाको निर्वाचनमा ६८ दशमलव ६७ प्रतिशत मत खसेको देखिन्छ। उक्त आँकडा विश्लेषण गर्दा प्रतिनिधि सभा र प्रदेश सभामा भन्दा स्थानीय तहको निर्वाचनमा मतदाताहरूको सहभागिता ५ दशमलव ४९ प्रतिशत बढी रहेको थियो। स्थानीय तहको निर्वाचनमा मतदाताहरूको आकर्षण तुलनात्मक रुपमा बढी हुन्छ। विशेष गरी स्थानीय तहमा स्थानीय आवश्यकता, प्राथमिकता र समस्याका बारेमा आम चासो, चिन्ता र बहस हुने, उम्मेदवारहरूको संख्या बढी हुने तथा जनताको सबैभन्दा नजिकका जनप्रतिनिधिहरू चुन्ने अवसर भएकाले मतदान प्रतिशत बढेको अनुमान गर्न सकिन्छ। स्थानीय तहको निर्वाचनमा राजनीतिक दलका घोषणपत्र र उम्मेदवारहरूका प्रतिबद्धता पत्रमा स्थानीय जनताको आवाज र माग पनि बढी प्रतिबिम्वित हुन्छ। तुलनात्मक अध्ययन गर्दा प्रतिनिधि सभा र प्रदेश सभाको निर्वाचनभन्दा अन्य आयामबाट विश्लेषण गर्दा पनि बढी सघन भएको हुन्छ। स्थानीय निर्वाचनमा निर्वाचन केन्द्रीत सुरक्षा चुनौति बढी हुन्छ। निर्वाचन आचारसंहिताको परिपालना र मतदाताहरुको उत्साह, आकांक्षा लगायतका पक्षहरूमा समेत प्रभाव बढी हुन्छ। नागरिकको दिगो शान्ति, विकास, समृद्धि र सुशासनको आकांक्षालाई साकार पार्न स्थानीय तहको निर्वाचनलाई स्वच्छ, स्वतन्त्र, निष्पक्ष, विश्वसनिय, भयरहित तथा शान्तिपूर्ण रुपमा सम्पन्न गर्न सरोकारवाला सबैको परम् दायित्व रहेको हुन्छ। यसका लागि निर्वाचन व्यवस्था तथा कानूनमा परिस्कृत गर्दै प्रभावकारी निर्वाचन शिक्षा सञ्चालन गर्नु आजको आवश्यकता हो। निर्वाचनमा सरोकारवाला निकायहरूको संस्थागत सुदृढीकरण गर्दै नविनतम प्रविधिको उच्चतम् प्रयोग गरी निर्वाचनलाई सफल बनाउनु पर्दछ। सुनुवार काभ्रेपलाञ्चोक जिल्लाका सहायक प्रमुख जिल्ला अधिकारी हुन्।"
छोरालाई सहिद घोषणा गराउन बुवा उम्मेदवार,"ढल्केवर : धनुषाको मिथिला नगरपालिका५ श्रीपुरका रामजीवन महतो मत माग्न बिहानै मतदाताको घरदैलोमा पुग्छन्। स्थानीय तहको निर्वाचनको मिति नजिकिदै गर्दा उनलाई मतदाता भेटेर भोट माग्ने चटारो छ। उनी वडाअध्यक्ष पदका स्वतन्त्र उम्मेदवार हुन्। रामजीवनको चुनावी व्यानरमा दिलीपको तस्बिर राखिएको छ। उनकै समर्पणमा आफू चुनावी मैदानमा उत्रिएको रामजीवनको भनाइ छ। उनैले चलाएको अभियानलाई सफल बनाएर समृद्ध वडा बनाउने आफ्नो योजना रहेको उनी सुनाउँछन्। गाउँका प्रायजसो सबै मतदाताले एउटा भोट दिलीपका लागि दिने भनेर वाचा गरेका छन्। सबै मतदाताको साथ र समर्थन पाए मेरो जित सुनिश्चित छ, रामजीवन भन्छन्, वडा कार्यालयमा दिलीपको फोटो झुन्ड्याएर उनको अभियान शुभारम्भ गर्छु। समृद्ध वडाको निर्माण गरेर छोराको सपना पूरा गर्छु। दिलीपलाई पर्यावरण सहिद घोषणा गराउन सरकारसँग पहल गर्न चुनावमा उठेको उनले बताए। उनले भने, कुनै पनि नेता र उम्मेदवारले आफ्नो छोराका अधुरो सपना पूरा गर्ने वाचा नगरेपछि आफैं उम्मेदवारी दिएको हुँ। चुरे संरक्षण आफ्नो प्रमुख एजेन्डा रहेको रामजीवनको भनाइ छ। औरही खोलामा असार महिनाको बाढीले किसानको बिघौंबिघा उब्जाउ जमिन कटान हुने चिन्ताले आफूलाई सताउने गरेको उनले सुनाए। दिलीप २०७६ पुस २५ गते बिहान घर नजिकैको औरही खोलामा अवैध उत्खनन रोक्न पुगेका उनको टिपरले किचेर हत्या भएको थियो।"
माओवादी केन्द्रलाई यथास्थितिमै रुमल्लिन रहर र छूट छैन : प्रचण्ड,"काठमाडौं : नेकपा (माओवादी केन्द्र) अध्यक्ष पुष्पकमल दाहाल 'प्रचण्ड'ले यथास्थितिमै रुमल्लिन रहर र छूट नभएको बताएका छन्। सोमबार एक सन्देशमार्फत उनले नेपाली जनताका अधुरा सपना पूरा गर्दै समृद्ध नेपालको निर्माणतर्फ अघि बढ्न आह्वान गरेका छन्। उनले सिंहदरबार केन्द्रित अधिकार जनताको घर दैलोमा स्थापित गराउन स्थानीय तहको आसन्न निर्वाचन सामाजिक न्यायसहितको समृद्ध नेपाल निर्माणका लागि कोशेढुंगा बनोस् भन्ने शुभकामना व्यक्त गरेका छन् । प्रचण्डले प्रतिगामी तत्वहरुले संविधान र ऐतिहासिक उपलब्धिविरुद्ध ठूलो षड्यन्त्र गरिरहेको दाबी गरे। यतिखेर संघीयता र समावेशी समानुपातिक प्रतिनिधित्व विरोधी तथा उत्पीडित, उपेक्षित जनता अधिकार सम्पन्न भएको नरुचाउने प्रतिगामी तत्वहरुले संविधान र ऐतिहासिक उपलब्धि विरुद्ध ठूलो षड्यन्त्र गरिरहेका छन् । त्यसैले हामीले निर्वाचनलाई संविधान र संघीय लोकतान्त्रिक गणतन्त्रको रक्षाका लागि अग्रगमन र प्रतिगमनको लडाइँको रुपमा लिएका छौं। विज्ञप्तिमार्फत उनले भने, हामीले साँचो अर्थमा खोजेको संघीयता, समावेशी समानुपातिक प्रतिनिधित्व र सामाजिक न्याय अझै पनि जनताले अनुभूति गर्न सकेका छैनन् । त्यसैले स्थानीय तहलाई अधिकार सम्पन्न तुल्याउँदै स्थानीय विशेषतामा आधारित विकास, शिक्षास्वास्थ्य, रोजगारीको सुनिश्चितता मार्फत सामाजिक न्यायसहितको समृद्धि हासिल गर्ने चुनौती हाम्रो सामु छ । कृषिमा अनुदानमार्फत् उत्पादन, किसान पेन्सन, औद्योगिकरण तथा ग्रामिण आत्मनिर्भर अर्थतन्त्रबाट रोजगारी, सबैखाले शोषण र विभेदको अन्त्य, विदेशमा रगतपसीना चुहाउने अवस्था नहटाई साँचो अर्थमा लोकतन्त्रको अनुभूति जनताले गर्न नसक्ने उनको भनाई छ। इतिहासले माओवादीलाई जिम्मेवारी सुम्पिएको बताउँदै उनले गठबन्धनका उम्मेदवारलाई जिताउन आह्वान गरे।"
दैलेखमा एमाले मेयरको उम्मेदवार चढ्ने गाडीमा आगजनी,दैलेख : दैलेखमा नेकपा एमालेबाट मेयरका उम्मेदवार चढ्ने गाडीमा अज्ञात समूहले आगजनी गरेको छ। आठबीस नगरपालिका मेयरका उम्मेदवार तर्कबहादुर बडुवाल चढ्ने गाडीमा अज्ञात समूहले आगजनी गरेको हो। आठबीस नगरपालिका४ राकमकर्णालीको खोली बजारस्थित सृष्टि होटेल अगाडि पार्किङ्ग गरेर राखेको बा १९ च ५५७९ नम्बरको स्कर्पियोमा गाडीमा अज्ञात समूहले आगजनी गरेको हो। पाकिङ्ग गरेर राखिएको स्कर्पियोमा आइतबार रातको सवा ३ बजे अज्ञात समूहले आगजनी गरेको आठबीस नगरपालिका प्रमुखका उम्मेदवार बडुवालले बताए। गाडी चालक गाडीभित्रै सुतिरहेको अवस्थामा आगजनी भएको थियो। गाडीको दायाँतिरको भाग जलेको छ भने मानविय क्षति भने भएको छैन्। जिल्ला प्रहरी कार्यालय दैलेखका प्रहरी निरीक्षक नरेश विकले स्कर्पियो गाडीको पछाडि पट्टीको दाँया टायरको बाहिरी भाग जलेको बताए। गाडीमा अन्य कुनै क्षति नभएको र थप अनुसन्धान भइरहेको प्रहरी निरीक्षक विकले बताए । अहिले उक्त स्थानमा प्रहरी निरीक्षक सुरज खड्काको नेतृत्वमा प्रहरी टोली खटिएको प्रहरी निरीक्षक विकले जानकारी दिए। अज्ञात समूहले आगजनी गरेको एमालेका उम्मेदवारले प्रयोग गर्दै आएको गाडी।
मतदाता शिक्षा मतदान केन्द्रमै,"काठमाडौं : निर्वाचन आयोगले मतदाता शिक्षा कार्यक्रम आगामी बुधबार र बिहीबार मतदान केन्द्रमै सञ्चालन गर्ने भएको छ। विगतमा आयोगले मतदाता शिक्षाका लागि घरघरमै स्वयंसेवक पठाउँथ्यो। घरदैलो बन्द गरी डिजिटल माध्यमबाट पनि मतदाता शिक्षाका कार्यक्रम सञ्चालन गरिरहेको प्रवक्ता पौडेलले बताए। सञ्चारमाध्यम तथा आयोगको फेसबुक पेजबाट मतदाता शिक्षाका कार्यक्रम सञ्चालन गरिरहेका छौं, पौडेलले भने। विगतको स्थलगत मतदाता शिक्षा प्रभावकारी नभएकाले मतदान केन्द्रमै सञ्चालन गर्न लागेको जनाइएको छ। विगतका निर्वाचनमा ५ प्रतिशत मत बदर हुने गरेको निर्वाचन तथ्यांकले देखाएको छ। आयोगले मतदाता शिक्षाको बजेट कटौती गरेको छ। आयोगका सहप्रवक्ता सूर्यप्रसाद अर्यालका अनुसार अघिल्लो निर्वाचनमा यो शीर्षक झन्डै ८० करोड खर्च भएको थियो। यसपटक २४ करोड मात्रै बजेट विनियोजन गरिएको छ। विगतको मतदाता शिक्षा प्रभावकारी नभएको निष्कर्ष आयोगको अध्ययनले देखाएको पौडेलले बताए। मतदाता शिक्षा धेरै खर्चिलो भयो। प्रभावकारी भएन, अर्यालले भने, स्वयंसेवक पनि पूर्वाग्राही भए। दलीय स्वार्थबाट प्रेरित भए भन्ने गुनासाहरू आए। ३७ लाख नयाँ मतदाता परिचयपत्र छापेर मतदान केन्द्रमा पठाइएको पौडेलले बताए। मतदाता शिक्षासँगै नयाँलाई मतदाता परिचयपत्र पनि बाँडिन्छ, उनले भने। यसपटक १ करोड ७७ लाख ३३ हजार ७ सय २३ जनाले मतदाताअधिकार पाएका छन्। मतदाता नामावलीमा नाम भएका तर मतदाता परिचयपत्र नभएका मतदाताले मतदान गर्न पाउँछ कि पाउँदैन ? भन्ने प्रश्नमा पौडेलले भने, गत निर्वाचनमा मतदाताको परिचय खुल्ने जुनसुकै कागजपत्र लिएर आउँदा मतदान गर्न दिने निर्णय भएको थियो।"
बागी उम्मेदवारलाई भोट माग्दै प्रचण्डले भने : गठबन्धन 'क्लियर' छैन,"धनगढी : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले गठबन्धनकै बागी उमेदवारका लागि भोट मागेका छन् । कैलालीको कैलारी गाउँपालिकाकी उपाध्यक्ष पदकी उमेदवार लक्ष्मी सत्गौवा थारुका लागि प्रचण्डले भोट मागेका हुन् । कैलारी गाउँपालिकामा सोमबार बिहान आयोजना गरिएको कार्यक्रममा प्रचण्डले भने, 'यो गाउँपालिका देशभरीका पालिकामध्ये उत्कृष्ट तेस्रो भएको हो, अब लाजुराम चौधरी र लक्ष्मी सत्गौवा थारुको टीमले पहिलो बनाउनेछन्, दुबैजनालाई जिताइ दिनुस् । कैलालीमा सत्तागठबन्धनका बीच पालिका बाँडफाँड भए अनुसार कैलारी गाउँपालिकामा अध्यक्षमा माओवादी र उपाध्यक्षमा नेपाली कांग्रेस भाग परेका थियो । तर, निवर्तमान उपाध्यक्ष लक्ष्मी सत्गौवा थारुले असन्तुष्ट हुँदै स्वतन्त्र उमेदवारी दिएकी थिइन् । कैलालीमा नेकपा माओवादी केन्द्र, नेकपा एकीकृत समाजवादी र नेपाली कांग्रेसबीच मात्रै गठबन्धन भएको छ । वैशाख १९ गते तीनै दलका नेताहरुले, प्रमुख र उपप्रमुखमा उमेदवारी दिएका आआफ्ना कार्यकर्ताहरुलाई कारबाही गरिएको भन्दै पत्रकार सम्मेलन गरेका थिए । लक्ष्मी सत्गौवा थारुको नाम उक्त ९ जनाको लिस्टमा उल्लेख छ । माओवादीले निवर्तमान अध्यक्ष लाजुराम चौधरी र उपाध्यक्षमा कांग्रेसले भगवती चौधरीलाई उम्मेदवार बनाएको थियो । प्रचण्डले, अहिले पनि गठबन्धन क्लियर नभएको बताए। गठबन्धन भन्दैमा झुक्ने काम गरिन्न, हामीले एक्लैले पनि चुनावमा जानुपर्छ, पार्टीका उमेदवार जस्तोसुकै अवस्थामा आएपनि हामीले जिताउनुपर्छ,' प्रचण्डले भने । प्रचण्ड कैलारी गाउँपालिकाको चुनावीसभा सम्बोधन गरी कर्णाली प्रदेशको कालिकोट गएका छन् । कालिकोटमा उनले तीनवटा चुनावी सभालाई सम्बोधन गर्ने कार्यक्रम तय गरिएको छ । त्यसपछि उनले, सुदूरपश्चिमको डोटीको दियायल र जोरायल गरी दुई ठाउँमा चुनावी सभा गर्नेछन् । डोटी पछि बैतडीमा पनि प्रचण्डको चुनावी सभालाई सम्बोधन गर्ने कार्यक्रम रहेको नेकपा माओवादी केन्द्रले जनाएको छ । त्यसपछि धनगढीमा आजै गठबन्धनको संयुक्त चुनावी सभा छ । त्यो चुनावी सभाका लागि प्रधानमन्त्री समेत रहेका कांग्रेस सभापति शेरबहादुर देउवा धनगढी आइसकेका छन्। प्रचण्डको बुहारी बीना मगरको क्षेत्र कञ्चनपुरको बेलौरीमा पनि चुनावी सभा सम्बोधन गर्ने कार्यक्रम तय गरिएको छ ।"
त्यसबेला खर्चको सीमा नाघ्दैनथे उम्मेदवार,"काठमाडौं : आजभोलि निर्वाचनमा उम्मेदवारले गर्ने खर्चको रकम सुन्दा अत्यास लाग्छ। स्थानीय तहका वडाध्यक्षले नै करोडौं खर्च गर्ने गर्छन्। पार्टीबाट उम्मेदवारको टिकट लिनेदेखि जनताको मत बटुल्न उम्मेदवारले करोडौंखर्च गर्ने गरेको खुलेआम घोषणा गर्छन्। पञ्चायती व्यवस्थामै २०४३ सालमा भएको गाउँनगर पञ्चायत चुनावमा उठनेका लागि १५ हजार मात्रै खर्च गर्न पाउने सीमा तोकिएको थियो। निर्वाचन आयोगद्वारा प्रकाशित नेपालको निर्वाचन इतिहास पुस्तकका अनुसार गाउँपञ्चायतका प्रधानपञ्चलाई ५ हजार र नगरको प्रधानपञ्चका लागि १५ हजार खर्च सीमा तोकिएको थियो। त्यो बेला उम्मेदवारले तोकिएको सीमाभित्रै खर्च गर्थे। आयोगद्वारा प्रकाशित पुस्तकका अनुसार निर्वाचनलाई मर्यादित र कम खर्चिलो बनाउन २०४३ को निर्वाचनमा उम्मेदवारलाई खर्चको अधिकतम हद तोकिएको थियो। उक्त समयमा गाउँसभा सदस्य तथा गाउँ पञ्चायतका सदस्यलाई १ हजार ५ सय, नगरसभा सदस्यलाई ५ हजार, नगर पञ्चायत सदस्य र गाउँ पञ्चायतका उपप्रधानपञ्च र गाउँ पञ्चायतका प्रधानपञ्चलाई ५ हजार हजार खर्च गर्न पाउने व्यवस्था गरिएको थियो। त्यस्तै, नगर पञ्चायतका उपप्रधानपञ्च र नगर पञ्चायतका प्रधानपञ्चलाई १५ हजार रुपैयाँ खर्च गर्न पाउने व्यवस्था थियो। स्वास्थ्य तथा जनसंख्यामन्त्री विरोध खतिवडाले उक्त चुनावमा धेरै उम्मेदवारले तोकिएको सीमामै खर्च गरेको बताए। तोकिएको खर्च रकमको हदभित्र रहेर उम्मेदवारहरूले खर्च गरेगरेनन् भन्ने जानकारी आयोगले लिएको थियो। त्यसका लागि उम्मेदवारले १५ दिनभित्र निर्वाचन अधिकृत समक्ष निर्वाचन खर्चको फाँटबारी नै पेस गर्नुपर्ने व्यवस्था थियो। तोकिएबमोजिम खर्चको फाँटबारी पेस नगर्ने उम्मेदवारलाई सजायसमेत हुन सक्ने व्यवस्था थियो। तर, पराजित उम्मेदवारलाई भने बाध्यकारी थिएन। त्यतिबेला पञ्चहरूले निर्वाचनमा धाँधली गरेको र जनपक्षीय उम्मेदवारलाई हराउन षड्यन्त्र गरेको खतिवडा बताउँछन्। जनपक्षीय उम्मेदवारको भोट राम्रो आएको थियो, उनले भने, गाउँगाउँ पुग्न कठिन थियो। अहिलेको जस्तो सडक र गाडीको सुविधा थिएन। पार्टी पनि गाउँगाउँमा पुगेका थिएनन्। गाउँ पञ्चायत र नगर पञ्चायतको प्रधान र उपप्रधानपञ्च पदमा उठ्नेले धरौटी पनि राख्नुपथ्र्यो। गाउँ पञ्चायतको प्रधानउपप्रधानलाई ५० ५० रुपैयाँ र नगर प्रधानउपप्रधानका उम्मेदवारले सयसय रुपैयाँ धरौटी राख्नुपथ्र्यो। खसेको १० प्रतिशतभन्दा कम मत प्राप्त गर्ने उम्मेदवारको धरौटी जफत हुने व्यवस्था थियो। त्यतिबेला रुकुमको बाफीकोट गाउँको प्रधानपञ्चमा उठेका विद्यापति रिजाल भन्छन्, त्योबेला अरूले चुनाव जित्न कठिन थियो। मण्डलेपञ्चहरूले नै निर्वाचन जित्ने गरेका थिए। आफूले थोरै मतले मात्रै चुनाव हारेको उनले बताए। त्यो बेला निर्वाचनलाई व्यापारिक दृष्टिकोणले हेरिँदैनथ्यो, उनले भने, सहयोगीहरूले पनि निःस्वार्थ ढंगले सहयोग गर्थे। जसले गर्दा तोकिएकै खर्चले निर्वाचन सम्पन्न हुन्थ्यो। अहिलेको निर्वाचन खर्च हेर्दा त त्यो बेलाको धेरै राम्रो थियो।२०४३ सालको स्थानीय निकाय निर्वाचन दुई चरणमा सञ्चालन गरिएको थियो। चैत ७ मा पहिलो र चैत १० मा दोस्रो चरणमा गाउँ पञ्चायतको निर्वाचन भएको थियो। एउटै जिल्लाभित्रका गाउँ पञ्चायत र नगर पञ्चायतलाई दुई चरणमा विभाजन गरी निर्वाचन गरिएको थियो। स्थानीय पञ्चायत निर्देशिकामा त्यो बेला मतदाता हुन २१ वर्ष उमेर पूरा भएको र एक वर्ष सम्बन्धित स्थानमा बसोबास गरेको हुनुपथ्र्यो। नेकपा एमालेका केन्द्रीय लेखा आयोग सदस्य एवं लुुम्बिनी प्रदेश सासंद रेवतीरमण शर्मा घिमिरेका अनुसार त्यो चुनावमा हुनेखानेले जिप, घोडा चढेर चुनाव प्रचारप्रसार गर्थे। अधिकांश उम्मेदवारहरू हिँडेर नै प्रचारप्रसार गर्थे, घिमिरेले भने, पार्टीका कार्यकर्ताहरू व्यवस्था परिवर्तनका पक्षमा थिए। निःस्वार्थ सहयोग गर्थे। त्यतिबेला गाउँ तथा नगर पञ्चायतको निर्वाचनबाट १ लाख ९१ हजार ६२ जना जनप्रतिनिधि छानिनुपर्ने थियो। त्यतिखेर ४ हजार १ सय ५ गाउँ पञ्चायत र ३३ नगर पञ्चायतहरू थिए। प्रत्यक्ष मतदानबाट छानिने जनप्रतिनिधिहरूमा १ लाख ८८ हजार ७ सय ६ गाउँ पञ्चायत र २ हजार ३ सय ५६ नगर पञ्चायतका प्रतिनिधि थिए। यसमा गाउँसभाका सदस्यहरू १ लाख ४४ हजार ५ सय ४१ र गाउँ पञ्चायतका सदस्यहरू ३६ हजार १ सय ३५ थिए। यस्तै, ४ हजार १५ गाउँ पञ्चायतका प्रधानपञ्च र त्यति नै उपप्रधानपञ्चहरू निर्वाचित हुन्थे। यस्तै, नगरसभाका सदस्यहरूको संख्या १ हजार ८ सय ३२ र नगर पञ्चायतका सदस्यहरूको संख्या ४ सय ५८ थियो। यस्तै, ३३ जना नगर प्रधानपञ्च र त्यति नै उपप्रधानपञ्च चुनिन्थे। त्यतिबेला नेकपा माले पार्टी प्रतिबन्धित थियो, घिमिरे सम्झिन्छन्, पार्टीले जनपक्षीय उम्मेदवार उठाएको थियो। त्यो बेला कांग्रेसको एउटा टिम पनि चुनावमा आएको थियो। मुख्य उद्देश्य भनेको गाउँ पञ्चायत र नगर पञ्चायतको भण्डाफोर गर्ने थियो। २०४३ सालमा केही गाउँ पञ्चायतहरूको भागलाई गाभेर ४ वटा नगर पञ्चायत थप गरिएका थिए। ७ वटा गाउँ पञ्चायत घटेका थिए। त्यो चुनावमा गाउँ सभा र नगरसभा सदस्यका लागि कालो रङका चुनाव चिह्न बनाइएका थिए। त्यस्तै, गाउँ पञ्चायत सदस्य र नगर पञ्चायत सदस्यका लागि हरियो रंगका चुनाव चिह्न प्रयोग गरिएको आयोगद्वारा प्रकाशित पुस्तकमा उल्लेख छ। निर्वाचन आयोगले १० देखि १६ प्रकारका निर्वाचन चिह्नहरू निर्धारण गरेको थियो। ७ पदका लागि ७ वटा चिह्नमा छाप लगाउनुपर्ने थियो। सात ठाउँमा छाप लगाउनुपर्दा कतिपय मतदाताहरूलाई मतपत्र नै सम्झन गाह्रो भएको थियो। उम्मेदवारको दरखास्तका साथमा गाउँ पञ्चायत र नगर पञ्चायतको निर्वाचनमा वर्गीय संगठन ऐन २०३६ को दफाअनुसार कुनै एक वर्गीय संगठनको सदस्यतासम्बन्धी रसिद संलग्न राख्नुपर्ने व्यवस्था थियो। गाउँ तथा नगर पञ्चायत २०४३ को निर्वाचनले २०४६ सालको आन्दोलन सफल बनाउन भूमिका खेलेको एमाले नेता शर्मा बताउँछन्। पद्मरत्न तुलाधर, द्रोर्णप्रसाद आचार्य, सोमनाथ अधिकारी (प्यासी), अर्जुननरसिंह केसी, राजेन्द्र पाण्डे र नानीमैयाँ दाहालले राष्ट्रिय पञ्चायतको चुनाव जितेका थिए। निर्वाचनपपछि २०४६ सालमा बहुदल ल्याउन उनीहरूको भूमिका महत्त्वपूर्ण रहेको थियो। २०४३ को निर्वाचनमा उम्मेदवारले ५५ प्रतिआफूले प्रयोग गर्ने पोस्टर र पर्चा प्रचार सामग्री निर्वाचन आयोगमा पठाउनुपथ्र्यो। त्यसरी नपठाउने उम्मेदवारलाई सजायको व्यवस्था थियो। निर्वाचन अधिकृतले निर्वाचन परिणाम घोषणा भएको १५ दिनभित्र प्रचार सामग्री नबुझाउनेको नाम आयोगमा पठाउनुपथ्र्यो। मतदान हुने दिनभन्दा २४ घण्टा अघिदेखि प्रचारप्रसारमा रोक लगाइएको थियो। अटेर गर्नेलाई निर्वाचन अधिकृतले २ सय ५० रुपैयाँसम्म जरिवाना गर्न सक्ने अधिकार प्रदान गरिएको थियो। यही व्यवस्था निर्वाचन अपराध तथा सजाय ऐन २०२४ को दफा १३(२) मा पनि गरिएको पाइन्छ। मतदातालाई मतपत्र दिँदा दाहिने हातको बुढी औंलाको नङ र मासुको जोर्नीमा मसीले धर्सो चिह्न लगाउनुपथ्र्यो। प्रत्येक पदका लागि छुट्टाछुट्टै मतपत्र थियो। त्यतिबेला स्थानीय पञ्चायतका १ लाख ९० हजार पदका लागि चुनाव भएको थियो। तीमध्ये धेरैको निर्वाचन भएको थियो। आयोगका अनुसार ४ हजार १५ गाउँ पञ्चायतमध्ये ३ हजार ७ सय ६० मा मतदान भएको थियो। ४४ गाउँ पञ्चायतमा आपसी झैझगडाका कारण मतदान स्थगित भएको थियो। केहीमा त चुनावै रद्द गरिएको थियो। त्यतिबेला रोकिएका वा रद्द भएका स्थानमा पुनः मतदान गराइएको थियो। चैत ७ गते पहिलो चरणमा २ हजार गाउँ पञ्चायतमा शान्तिपूर्ण ढंगले मतदान भएको थियो। तर, मतदानका समयमा उम्मेदवारहरूबीच आपसी झगडा हुँदा मतदान कार्यक्रम स्थगित गरिएको निर्वाचन आयोगले जनाएको थियो। चुनावमा ५५ देखि ६० प्रतिशतसम्म मतदान भएको अनुमान गरिएको थियो। स्थानीय पञ्चायतका निकायहरूको पदका लागि प्रत्यक्ष र अप्रत्यक्ष निर्वाचनको अभ्यास क्रम पञ्चायत व्यवस्थाको सुत्रपात भएको थियो। संविधानमा भएको तेस्रो संशोधनपछि बालिग मताधिकारको आधारमा स्थानीय पञ्चायतका लागि भएको त्यो निर्वाचन दोस्रो प्रत्यक्ष निर्वाचन थियो। केही गाउँ पञ्चायतमा प्रधानपञ्च र उपप्रधानपञ्चहरू निर्विरोध निर्वाचित पनि भएका थिए। वडाध्यक्षहरूमा निर्विरोध निर्वाचित हुने जनप्रतिनिधिहरू उल्लेख्य थिए। सिन्धुली जिल्लाका ६ गाउँ पञ्चायतमा महिला प्रधानपञ्च निर्वाचित भएका थिए। केही वडाहरूमा मतदाताहरूबीचको कोलाहलले मतदान स्थगित गर्नुपरे पनि हिंसा वा हाताहतका घटना भने कहीँ पनि भएनन्। ३३ नगर पञ्चायतमध्ये ३२ वटा नगर पञ्चायतहरूमा मतदान भएको पुस्तकमा उल्लेख छ। ३२ वटा नगर पञ्चायतमा निर्वाचन सम्पन्न भई २ हजार ३ सय ४ पदाधिकारीहरू निर्वाचित भएका थिए। राजविराज नगर पञ्चायतमा भने निर्वाचन हुन सकेको थिएन। विभिन्न नगरमा त्यो बेला नयाँनयाँ उम्मेदवारहरू बढी संख्यामा निर्वाचित भएका थिए। पञ्चायत नीति तथा जाँचबुझ समितिले संविधान प्रद्धत अधिकारको अभ्यास पनि संविधानकै सीमाभित्र मर्यादित गरी त्यसको संरक्षण गर्ने दायित्वलाई स्थानीय पञ्चायतको निर्वाचनका मतदाता एवं उम्मेदवारहरूले सफलतापूर्वक बहन गर्न विज्ञप्ति प्रकाशित गरी अनुरोध गरेको थियो। केन्द्रको चुनावभन्दा स्थानीय तहको निर्वाचनमा बढी विवाद हुने गर्छ। राजनीतिक, आर्थिक, जातीय, भौगोलिक कारणले समाज विभाजित भएको हुन्छ। त्यसैकारण २०४३ सालमा पनि गाउँ तथा नगर पञ्चायतको निर्वाचन गर्न गाह्रो परेको थियो। संविधानसभाबाट बनेको संविधानले स्थानीय तहको निर्वाचनलाई सम्पूर्ण अधिकार दिए पनि त्यतिबेला अधिकार थिएन। निर्वाचनमा दलीय प्रतिस्पर्धा हुनु स्वभाविक हो। त्यतिबेला पनि अहिलेको जस्तै कांग्रेस र कम्युनिस्टहरू चुनावी प्रतिस्पर्धामा थिए।सूर्यप्रसाद श्रेष्ठ, पूर्वप्रमुख निर्वाचन आयुक्त त्यो चुनावमा हुनेखानेले जिप, घोडा चढेर चुनाव प्रचारप्रसार गर्थे भने अधिकांश उम्मेदवारहरू हिँडेर नै प्रचारप्रसार गर्थे। पार्टीका कार्यकर्ताहरू व्यवस्था परिवर्तनका पक्षमा थिए। निःस्वार्थ सहयोग गर्थे। त्यतिबेला नेकपा माले पार्टी प्रतिबन्धित थियो। तर, पार्टीले जनपक्षीय उम्मेदवार उठाएको थियो। त्यो बेला नेपाली कांग्रेसको एउटा टिम पनि चुनावमा आएको थियो। मुख्य उद्देश्य भनेको गाउँ पञ्चायत र नगर पञ्चायतको भण्डाफोर गर्ने थियो। रेवतीरमण शर्मा घिमिरे सदस्य, एमाले केन्द्रीय लेखा आयोग त्यतिबेलको चुनावमा धेरै उम्मेदवारले तोकिएको सीमामै खर्च गरेका थिए। तोकिएको खर्च रकमको हदभित्र रहेर उम्मेदवारहरूले खर्च गरेगरेनन् भन्ने जानकारी आयोगले लिन्थ्यो। त्यतिबेला पञ्चहरूले निर्वाचनमा धाँधली गरेको गरेको थियो। जनपक्षीय उम्मेदवारलाई हराउन षड्यन्त्र गरेका थिए। तर, पनि जनपक्षीय उम्मेदवारको भोट राम्रो आएको थियो। त्यतिबेला गाउँगाउँ पुग्न कठिन थियो। अहिलेको जस्तो सडक र गाडीको सुविधा थिएन। पार्टी पनि गाउँगाउँमा पुगेका थिएनन्।  विरोध खतिवडा मन्त्री, स्वास्थ्य तथा जनसंख्या त्यो बेला अरूले चुनाव जित्न कठिन थियो। मण्डलेपञ्चहरूले नै निर्वाचन जित्ने गरेका थिए। मैले थोरै मतले मात्रै चुनाव हारेको थिए। त्यो बेला निर्वाचनलाई व्यापारिक दृष्टिकोणले हेरिँदैनथ्यो। सहयोगीहरूले पनि निःस्वार्थ ढंगले सहयोग गर्थे। सहयोगी १०१५ जना हुन्थे। त्यतिबेला चुनाव प्रचार गर्न खासै खर्च लाग्दैन्थ्यो। जसले गर्दा तोकिएकै खर्चले निर्वाचन सम्पन्न हुन्थ्यो। अहिलेको जस्तो गाउँपालिका थिएन। एउटा गाउँबाट अर्को गाउँ जानुपथ्र्यो। विद्यापति रिजाल, बाफीकोट गाउँ पञ्चायत उम्मेदवार"
प्रदेश १ स्थानीय सरकारको ५ वर्ष : ४८ जनप्रतिनिधिविरुद्ध मुद्दा,"विराटनगर : २०७४ सालमा निर्वाचन भएर स्थानीय सरकार बनेपछिको ५ वर्षको समयसीमा सकिन अब केही दिन मात्रै बाँकी छ । स्थानीय तहको निर्वाचनबाट निर्वाचित भएका जनप्रतिनिधिको कार्यकाल पनि सकिदै छ । नयाँ जनप्रतिनिधि चयनका लागि वैशाख ३० गते स्थानीय तह निर्वाचन हुँदैछ । ५ वर्षे कार्यकाल पूरा नहुँदै अर्को पटक पनि जनप्रतिनिधि बन्ने दौडमा रहेकाहरु राजीनामा दिएर पुनः उम्मेदवार बनेर चुनावी मैदानमा देखिएका छन् । केही अहिले पनि बहालवाला छन् । यो अवधिमा जनप्रतिनिधि विभिन्न खालका विवादमा मुछिए । केहीमाथि योजनाको रकममा भ्रष्टाचार गरेको देखि लिएर नातावादमा अल्झिएको आरोप पनि लाग्यो । स्थानीय तहमा कर्मचारीका रूपमा कार्यकर्ता र आफन्त एवं परिवारका सदस्य भर्ति गरेको आरोप सबैभन्दा धेरै जनप्रतिनिधिले खेप्नु पर्यो । केहीको बाहेक समग्रमा जनप्रतिनिधिको कार्यकाल विवादरहित बन्न सकेन । पछिल्लो ५ वर्षको अवधिमा प्रदेश १ मा जनप्रतिनिधिहरु विभिन्न अपराधमा पनि मुछिए । प्रतिवादी बनाएर ४८ जनाविरुद्ध फौजदारी कसुरमा मुद्दा चलाइयो । अपराधिक घटनामा मुछिएका ४६ पुरुष र २ जना महिला जनप्रतिनिधिविरुद्ध प्रहरीले विभिन्न कसुरमा मुद्दा चलाएको हो । फौजदारी कसुरमा मुद्दा चलाइएकामध्ये २८ जना पक्राउ परेको र २० जना अझै फरार रहेको प्रहरीको तथ्यांकले देखाएको छ । प्रदेश १ प्रहरी कार्यालय विराटनगरका प्रवक्ता एसपी नवीनराज राईका अनुसार अपराधमा मुछिएर कानुनी विवादमा परेकामध्ये पालिकाका प्रमुख २ जना, उपप्रमुख १ र वडाध्यक्ष २१ जना तथा अन्य वडा सदस्य छन् । जनप्रतिनिधिविरुद्ध विभिन्न अपराधसँग सम्बन्धित ४५ वटा मुद्दा दर्ता भएको जानकारी उनले दिए । १ सय ३७ वटा स्थानीय तह रहेको प्रदेश १ मा १ महानगरपालिका, २ उपमहानगरपालिका, ४६ नगरपालिका र ८८ वटा गाउँपालिका छन् । प्रदेशमा १ हजार १ सय ५७ वटा वडा छन् । प्रदेशमा २०७४ सालमा निर्वाचित जनप्रतिनिधिको संख्या ६ हजार ५९ रहेको छ । कर्तव्य ज्यान, ज्यान मार्ने उद्योग, जबरजस्ती करणी, नागरिकता ऐन, जुवा एवं सट्टाबाजी, अभद्र व्यवहार, ठगी, सार्वजनिक शान्तिविरुद्धको कसूर, सरकारी छाप दस्तखत किर्ते, गर्भपतन, गैरकानुनी भेला, बहुविवाह, हातहतियार खरखजना, लागुऔषध, बालविवाह, अपहरण तथा शरीर बन्धकलगायतका शीर्षकमा जनप्रतिनिधिविरुद्ध मुद्दा चलेको एसपी राईले बताए । मुद्दा चलाइएकामध्ये केहीले अदालतबाट सफाइ पाएका छन् । केही मुद्दा अदालतमा विचाराधीन छन् । कतिपय जनप्रतिनिधि दोषी ठहर पनि भएका छन् । सबैभन्दा धेरै नागरिकता ऐनअन्तर्गत ६ वटा मुद्दा दर्ता भएका छन् । प्रदेशमै सबैभन्दा धेरै सुनसरीमा १३ जना जनप्रतिनिधि कानुनी विवादमा परेको प्रहरीको रेकर्डमा उल्लेख छ । त्यसबाहेक मोरङ, झापा, ताप्लेजुङ, संखुवासभा, पाँचथर, तेह्रथुम, ओखलढुंगा, भोजपुर, धनकुटासमेतका जिल्लामा जनप्रतिनिधिविरुद्ध मुद्दा दर्ता भएको छ । गाउँपालिका राष्ट्रिय महासंघ प्रदेश १ का सचिव एवं सुनसरीको बर्जु गाउँपालिकाका निवर्तमान अध्यक्ष रघुनन्दन चौधरी अपराधिक घटनामा जनप्रतिनिधि मुछिनु कानुनी र सामाजिक हिसाबमा पनि गलत भएको बताउँछन् । 'जनताले विश्वास गरेर जिताएका जनप्रतिनिधिले कानुन उल्लंघनमा अग्रसर हुनु सरासर गलत हो । जनप्रतिनिधि अपराधमा संलग्न हुनु वा उनीहरुमाथि अपराधको आरोप लाग्नु कानुनी राज्यको खिलाप र विधिको शासनविरुद्ध हो,' उनले भने, 'अपराध गर्ने जोकोहीलाई उन्मुक्ति दिन हुँदैन । एकदुईजनाले गलत काममा संलग्न हुँदा र कानुनको बर्खिलाप गरिदिँदा सबै जनप्रतिनिधिको बदनाम भयो । अपराधिक घटनामा देखिने संलग्नताले समाजमा जनप्रतिनिधिको छवि बिग्रदै गएको चौधरीले बताए । 'सार्वजनिक पद धारण गरेको व्यक्तिले धेरै कुरामा विचार पुर्याउनुपर्छ,' उनी भन्छन्, 'गलत गतिविधिले जनप्रतिनिधिको सामाजिक छवि राम्रो बनाउँदैन ।' अपराधमा जनप्रतिनिधिको संलग्नता स्वीकार गर्न र त्यसमा सहमत हुन नसकिने चौधरीले स्पष्ट पारे । समाजशास्त्री डिल्ली प्रसाईं जनताले मानेका र अभिभावकका रूपमा बुझेका जनप्रतिनिधि पदको दुरुपयोग गर्दै अपराधमा संलग्न हुनु दुःखद् भएको बताउँछन् । 'विकासका मुद्दाको अतिरिक्त केही कानुनी र केही सामान्य विषयलाई सम्बोधन गर्ने निकाय स्थानीय सरकार हो,' उनले भने, 'त्यही सरकारमा रहेकाहरु अपराधमा संलग्न भइदिँदा समाजले सही दिशा लिन सक्दैन । पदीय जिम्मेवारीको हेक्का नराखिकन अपराधिक घटनामा प्रत्यक्ष वा अप्रत्यक्ष ढंगले संलग्न हुनु भनेको जिम्मेवारी, जवाफदेहिता र जनताप्रतिको दायित्व जनप्रतिनिधिले पूरा गर्न नसकेको रूपमा बुझ्नुपर्ने प्रसाईं बताउँछन् । 'जनप्रतिनिधि पनि यही समाजमा मानिस हुन् । केही गल्ती हुनु स्वभाविक हो,' उनले भने, 'तर अपराधमै संलग्न हुँदा जनप्रतिनिधि र उनीहरुको जिम्मेवारीमाथि प्रश्न उठ्छ । कानुनको बर्खिलाप गर्नेलाई सामान्य नागरिकलाई जस्तै कारबाही हुनुपर्छ । उनले कुनै अपराधिक आरोप लाग्नुभन्दा लाग्न नदिनु ठूलो कुरा हुने बताए । अपराधको संलग्नताले यसअघि कस्ता जनप्रतिनिधि चयन गरियोभन्ने प्रष्ट हुन्छ,' समाजशास्त्री प्रसाईंले भने, 'अबको निर्वाचनमा कुनै पनि आरोप नलागेका, स्वच्छ छवि भएका, निस्कलंक, अनुशासित र नैतिकवान व्यक्तिलाई जनप्रतिनिधि बनाउनेतर्फ सबैको ध्यान जान जरुरी छ । कानुनी र सामाजिक रूपमा विवादित बनिसकेका धेरै व्यक्तिहरु अहिले पनि जनप्रतिनिधि हुनलाई उम्मेदवार बनेको उनको भनाइ छ । विभिन्न अपराधमा संलग्न भएको ट्याग लागेर अदालतबाट धरौटी वा तारेखमा छुटेकाहरु अहिले पनि उम्मेदवार बनेको देख्न र सुन्न पाइन्छ,प्रसाईंले भने, फेरि उनीहरुले नै चुनाव जिते भने समाजलाई कुन बाटोतर्फ लैजान्छन् भन्ने कुरा मतदाताले हेक्का राख्नुपर्छ ।उम्मेदवारको विगतको आनीबानी र व्यवहार तथा उनीहरुसँग जोडिएका घटनाले पनि धेरै कुरा थाहा हुने हुँदा असल व्यक्तिलाई जनप्रतिनिधि चयन गर्नेतर्फ मतदाताले ध्यान दिनुपर्ने उनको सुझाव छ । यसअघिका जनप्रतिनिधिले अपेक्षा गरेअनुसार काम गरेनन् र विभिन्न विवादमा मुछिएभन्ने जनगुनासो धेरै छ । केहीले राम्रा काम पनि गरेका छन्, प्रसाईंले भने, अबको निर्वाचनलाई राम्रा जनप्रतिनिधि छान्ने एउटा अवसरका रूपमा सबैले सदुपयोग गर्नुपर्छ । नैतिकता र चरित्रसँग जोडिएका विषयले व्यक्तिगत छविलाई असर गर्ने हुँदा कानुनविपरीतका गतिविधि जनप्रतिनिधिदेखि लिएर कसैले पनि गर्न नहुने उनको भनाइ छ । प्रदेश १ प्रहरी प्रमुख डीआईजी अरुणकुमार बीसीले सामान्यदेखि लिएर गम्भीर प्रकृतिका अपराधमा पनि जनप्रतिनिधि मुछिएको बताए । 'सही नेतृत्व दिएर समाजको अगुवाई गर्ने जिम्मेवारी पाएको व्यक्ति अपराधमा मुछिनुले राम्रो सन्देश जाँदैन । जनताले धेरै कुराको अपेक्षा गरेका जनप्रतिनिधिलाई अपराधमा संलग्न भएका कारण हिरासतमा लिनुपर्ने र प्रतिवादी बनाएर मुद्दा चलाउनुपर्ने अवस्था आउनु दुःखद् हो,' उनले भने । अपराधिक घटनामा मुछिएका जनप्रतिनिधिलाई कानुनअनुसार कारबाही अघि बढाइएको बीसीले बताए । 'गलत गर्ने कसैलाई पनि उन्मुक्ति दिइएको छैन । प्रहरीले कानुनअनुसार कारबाही अघि बढाउँछ, 'उनले भने, कानुनको बर्खिलाप गर्ने छुट कसैलाई छैन । कानुनविपरित जानेलाई कुनै पनि दबाब र प्रभावमा नपरिकन कारबाहीको दायरामा ल्याइनेछ ।"
"रुकुममा कांग्रेसमाओवादीको संयुक्त अपिल : झगडा नगरौं, स्वच्छ प्रतिस्पर्धा गरौं","जाजरकोट : स्थानीय तह निर्वाचन मिति नजिकिदै गर्दा सत्ता गठबन्धन दलबीच नै दिनहुँ झडपका घटना बढ्दै जान थालेपछि रुकुम पश्चिममा मैत्रीपूर्ण प्रतिस्पर्धा गर्नेगरी सहमतिको प्रयास गरेका छन् । केहिदिन यता कांग्रेस र माओवादी केन्द्रका दर्जन बढी कार्यकर्ता घाइते हुनेगरी भएका झडपले यतिबेला रुकुम त्रसित बनेको छ । एकपछि अर्को घटना घटदै जाने श्रृङखला नरोकिएपछि जिल्लामा आयोजना गरिएको सर्वदलीय, सर्वपक्षीय बैठकमा शान्ति कायम गर्ने सहमति भएको हो । बैठकपछि नेपाली कांग्रेस र नेकपा माओवादी केन्द्र रुकुम पश्चिमले पछिल्लो समय जिल्लाका विभिन्न स्थानमा भइरहेका हुलदंगा र झडपप्रति गम्भीर ध्यानाकर्षण जनाएका छन् । नेपाली कांग्रेसका जिल्ला सभापति प्रेमप्रकाश ओली र नेकपा माओवादी केन्द्रका जिल्ला संयोजक गोविन्द रोकाले संयुक्त विज्ञप्ति जारी गरी निर्वाचन आचारसंहिताको पूर्ण पालना गर्न र झडप रोकेर जिल्लाभर मैत्रीपूर्ण र स्वच्छ प्रतिस्पर्धाको वातावरण सिजर्ना गर्ने सहमति भएको जनाएका हुन् । केन्द्रीय सत्ता गठबन्धनको उद्देश्य र मर्ममाथि नै प्रहार हुने गरी भइरहेका यस्ता अवाञ्छित क्रियाकलापहरूबाट शान्तिपूर्ण र स्वच्छ निर्वाचनको वातावरण निर्माणमा नकारात्मक असर पर्ने देखिएले निर्वाचन प्रचार प्रसारको सिलसिलामा एक अर्काप्रति उत्तेजक अभिव्यक्ति नदिन, संयमित रुपमा प्रस्तत हुन, मानिसहरूको भिडभाड नगराउन, युनिफर्म जस्तो देखिने पोशाक प्रयोग नगर्न, वडाभित्र अन्य वडाको व्यक्तिहरु भेला नगराउन, निर्वाचन आचार संहिताको पूर्ण रुपमा पालना गर्न र हाल भइरहेका झडपजन्य गतिविधिहरू तत्काल रोकी जिल्लाभर मैत्रीपूर्ण र स्वच्छ प्रतिष्पर्धाको वातावरण सिर्जना गर्न आआफ्नो पार्टी पंक्तिलाई निर्देशन गर्ने सहमति भएको छ,' अपिलमा भनिएको छ । आइतबार अर्थमन्त्री जनादर्न शर्मा, कांग्रेस नेता एवं पूर्वउद्योग राज्य मन्त्री गोपाल जि जङ्ग शाह, कांग्रेस केन्द्रीय सदस्य मानबहादुर नेपाली, कांग्रेस कर्णाली प्रदेश महामन्त्री कृष्णबहादुर रोकाय, कांग्रेसका जिल्ला सभापति प्रेमप्रकाश ओली, राजनीतिक दलका नेताहरु, मुख्य निर्वाचन अधिकृत विद्याराज पौडेल, प्रमुख जिल्ला अधिकारी परमानन्द घिमिरे, सुरक्षा निकायका प्रमुख लगायतको उपस्थिति भएको सर्वदलिय बैठकले यस्तो अपिल जारी गर्ने निर्णय गरेको थियो । एकसाता यता जिल्लाका विभिन्न ठाउँमा नेपाली कांग्रेस र माओवादी कार्यकर्ताबीच झडप भइरहेको छ । रुकुम पश्चिमका ६ वटा स्थानीय तहमध्ये मुसीकोट नगरपालिका, चौरजहारी नगरपालिका, आठबीसकोट नगरपालिका र सानीभेरी गाउँपालिकामा कांग्रेस र एमालेबीच तालमेल भएको छ। मुसीकोट नगरपालिकामा माओवादी केन्द्र र एकीकृत समाजवादीबीच तालमेल भए पनि अन्य ५ पालिकामा माओवादी केन्द्र एक्लै चुनावी प्रतिस्पर्धामा छ।"
ओलीको पालामा काण्डैकाण्ड : कांग्रेस,"काठमाडौं : नेपाली कांग्रेसले एमाले नेतृत्वको सरकारको पालमा काण्डैकाण्ड भएको बताएको छ । कांग्रेसले सोमबार पत्रकार सम्मेलनमार्फत् केपी शर्मा ओली नेतृत्वको सरकारले जनतालाई सेवा दिने भन्दा पनि काण्डै काण्ड मच्चाएको आरोप लगाएको हो। कांग्रेस प्रवक्ता डाप्रकाशशरण महतले ओलीको पालामा काण्डैकाण्ड भएको आरोप लगाएका। उनले भने, 'ओलीको पालामा काण्डै काण्ड भए । संसद विघटन काण्ड, ओम्नी काण्ड उहाँको पालामा । ३३ किलो सुन काण्ड, सिण्डीकेट काण्ड, गुठी विधेयक काण्ड, बुढी गण्डकी काण्ड, रेलवे काण्ड । प्रवक्ता महतले कांग्रेसले झुटो राजनीति नगर्ने बताए । महतले भने, 'ओली प्रचार गर्न सिपालु छन् । हुँदै नभएका कुरा भएजस्तो, आफूले गरेजस्तो गर्छन् । हामीले झुटो राजनीति गर्दैनौं । यहि फरक छ कांग्रेस र एमालेमा ।' नेता महतले ओलीले झुटोमाथि झुटो बोलेको बताए । 'स्थानीय नीकायलाई कमजोर गर्ने उहाँ(ओली जी)को व्यवहार रहँदै आएको छ । ओली झुटमाथि झुट बोल्छन्। कांग्रेसको नीति र कार्यक्रम छैन भने ओलीले । कसले ५२ प्रतिशत रहेको गरिबी १७ प्रतिशतमा झारेको ?,'उनले भने।"
नेकपा (बहुमत) ले भन्यो : विप्लवले संसदवाद र विचलनवादको बाटो रोजेपछि नयाँ पार्टी गठन गर्यौं,"काठमाडौं : नेकपा (बहुमत)ले नेत्रविक्रम चन्द विप्लवनेतृत्वको नेकपाले विचलनको बाटो पक्रेपछि नेकपा (बहुमत) पार्टी निर्माण भएको जनाएको छ । सो पार्टीले सोमबार पत्रकार सम्मेलन गर्दै नेकपा दार्शनिकरुपमा सारसंग्रहवादी,राजनीतिक रुपले संसदीय संशोधनवादीमा फसेको आरोप लगाएको हो। पार्टीका संयोजक धर्मेन्द्र बास्तोलाले विप्लवले संसदवादी नीति अवलम्बन गरेको बताए । उनले भने, ' उहाँ (विप्लव)हरु एकीकृत जनक्रान्ति भन्नुभएको छ । हाम्रो कार्यदिशा वैज्ञानिक समाजवादी हो । पार्टीका अर्का नेता हेमन्तप्रकाश ओली 'सुदर्शन' ले नेकपा सांगठनिकरुपमा निषेधात्मक अधिभूतवादी कित्तामा गएको बताए। उनले भने,' नेकपा सांगठनिकरुपमा निषेधात्मक अधिभूतवादी, संघर्षको हिसाबमा आत्मसुरक्षावादी र आर्थिक हिसाबले जुझारु अर्थवादी प्रवृत्ति लियो । अहिले आइपुग्दा चुनावमा पार्टीको निर्णय लत्याउँदै गएपछि त्यसकाविरुद्ध विद्रोह गर्यौं। '"
प्रचण्ड र नेपालले ओलीको मृत्युमा जीवन देखे : नेता भट्ट,"जोरायल (डोटी) : नेकपा एमालेका केन्द्रीय सचिव तथा सुदूरपश्चिम ईञ्चार्ज लेखराज भट्टले प्रचण्ड र नेपालले केपी ओली शर्माको मृत्युमा आफ्नो जीवन देखेको आरोप लगाएका छन्। डोटीको जोरायल गाउँपालिकामा चुनावी सभालाई सम्बोधन गर्दै नेता भट्टले आफूले केपी ओलीको जीवनमा आफ्नो जीवन देखेको तर प्रचण्ड र नेपालले ओलीको मृत्युमा आफ्नो जीवन देखेको भन्दै टिप्पणी गरे। 'नेकपा माओवादी केन्द्र र नेकपा एमालेको एकीकरणपछि हामीले बाम एकताको सपना देख्यौं, दुई नेताले बामपन्थी आन्दोलन हाक्छन् भन्ने सोच्यौं, हामीले केपी ओलीको जीवनमा आफ्नो जीवन देख्यौं तर प्रचण्ड र नेपालले ओलीको मृत्युमा आफ्नो जीवन देखेछन,' उनले भने,'प्रचण्ड र नेपालले एउटा पार्टीलाई तीन टुक्रा पारे ।' अहिले प्रचण्डले नकपा एमाललाई सबैभन्दा ठू्लो वर्गशत्रु ठानिरहेको बताए । जसले प्रचण्डको ५० लाख टाउकोको मुल्य तोक्यो, त्यो अहिले उहाँको मित्रशक्ति भएको छ, तर आफैले एकता गरेको पार्टी ठूलो वर्गशत्रु देख्नुभयो,' नेता भट्टले भने, 'प्रचण्ड र नेपालको एक मात्र चाहना नेकपा हराउ भन्ने हो ।' नेता भट्टले गठबन्धनलाई स्यालहरुको झुण्ड भएको संज्ञा दिए । स्यालहरु समूहमा हुन्छन, कराई मात्र रहन्छन् तर बाघ एक्लै हिँड्छ शिकार गर्छ । नेकपा एमाले बाघ हो, एक्लै हिँड्छ, चुनाव जित्छ,' उनले भने । जोरायल डोटीको दुर्गम गाउँपालिका हो । त्यहाँ नेकपा एमाले र नेपाली कांग्रेस एक्ला एक्लै चुनावमा होमिएका छन् । नेकपा माओवादी केन्द्र र नेकपा एकीकृत समाजवादी बीचमा चुनावी तालमेल भएको छ । त्यो क्षेत्र मन्त्री प्रेम आलेमगरको पनि क्षेत्र हो । कार्यक्रममा नेकपा एमाले पोलिटब्युरो सदस्य तथा डोटी जिल्ला ईञ्चार्ज गौरी ओली, केन्द्रीय सल्लाहकार परिषद सदस्य डिल्लीराज भट्ट र नेकपा एमालेका प्रदेश सचिव धर्मराज पाठकलगायतले सम्बोधन गरेका थिए ।"
स्थानीय तह निर्वाचन : उपेन्द्रको गृहनगरमा गठबन्धनलाई कठिन,"विराटनगर : प्रदेश १ को एउटा मात्रै महानगरपालिका विराटनगर जनता समाजवादी पार्टी (जसपा)का अध्यक्ष उपेन्द्र यादवको गृहनगर हो । विराटनगर१४ मा उनको मतदाता नामावलीमा नाम छ । अबको स्थानीय तह निर्वाचनमा पनि उनै उपेन्द्रका छोरा अमरेन्द्र यादव विराटनगर महानगरमा उपमेयरको उम्मेदवार छन् । सत्तारुढ गठबन्धनबाट मेयरमा कांग्रेसका नागेश कोइराला र उपमेयरमा अमरेन्द्रको उम्मेदवारी परेको छ । १९ वटा वडाको वडाध्यक्षमा गठबन्धन भएको छैन । सत्तारुढ गठबन्धनआवद्ध दलहरुले वडाध्यक्षमा आआफ्नै उम्मेदवार उठाएका छन् । महानगरको उम्मेदवारीले नेकपा (माओवादी केन्द्र) र नेकपा (एकीकृत समाजवादी)लाई भने गठबन्धनभन्दा बाहिर पुर्याएको छ । गठबन्धनअनुसार माओवादी र समाजवादीले मेयर तथा उपमेयरमा कांग्रेस र जसपालाई सघाउनुपर्ने छ । तर उनीहरुलाई भने सघाउने वातावरण बनेन । अमिल्दो चुनावी गठबन्धनभित्र चरम असन्तुष्टि पैदा भएको छ । निर्वाचन अभियान गठबन्धनभित्रबाट आआफ्नै हिसाबले चलिरहेको छ । जसको प्रभाव आगामी वैशाख ३० गते हुने स्थानीय तह निर्वाचनमा देखिने आंकलन गरिएको छ । उपेन्द्रकै गृहनगरमा गठबन्धनलाई कठिन हुने अवस्था बनेको नेताहरु बताउँछन् । मेयरकै टिकटको विषयलाई लिएर कांग्रेसभित्रको वातावरण सहज बनेको छैन । मेयरमा केन्द्रीय नेताहरु अमृत अर्याल, डिला संग्रौला, निवर्तमान मेयर भीम पराजुलीलगायत आकांक्षी थिए । तर टिकट पार्टीका जिल्ला उपसभापति नागेशले पाए । अहिले पराजुली लगायतका नेताले चुनावी अभियानमा सक्रियता देखाएका छैनन् । पार्टीभित्र लामो समयदेखि योगदान दिएका अन्यलाई पाखा लगाउँदै छोरालाई उम्मेदवार बनाएकोमा धेरैको असन्तुष्टि छ । गठबन्धनको प्रतिस्पर्धी मानिएको एमालेबाट सागर थापा मेयर र शिल्पा निराला कार्की उपमेयरको उम्मेदवार छन् । विराटनगरमा चुनाव जित्ने कुरालाई गठबन्धन र एमालेले आआफ्नो प्रतिष्ठाको विषय बनाएका छन् । बढ्दो असन्तुष्टिसँगै पार्टी सभापति शेरबहादुर देउवासहितका नेताहरुलाई झिकाएर यसअघि विराटनगरमा कांग्रेसले चुनावी सभाको आयोजना गरेको थियो । विराटनगरको मेयर र उपमेयरमा गठबन्धनका उम्मेदवारलाई जसरी पनि जिताउनुपर्नेमा जोड दिएका नेताहरुले वडाको विषयमा बोलेनन् । उक्त सभामा सत्ता साझेदार माओवादी, एकीकृत समाजवादीका नेता उपस्थित थिएनन् । जसपाका तर्फबाट उपमेयरका उम्मेदवार अमरेन्द्र मात्रै उपस्थित थिए । मेयरकै टिकटको विषयलाई लिएर कांग्रेसभित्रको वातावरण सहज बनेको छैन । मेयरमा केन्द्रीय नेताहरु अमृत अर्याल, डिला संग्रौला, निवर्तमान मेयर भीम पराजुलीलगायत आकांक्षी थिए । तर टिकट पार्टीका जिल्ला उपसभापति नागेशले पाए । अहिले पराजुली लगायतका नेताले चुनावी अभियानमा सक्रियता देखाएका छैनन् । अर्कोतिर जसपाका प्रभावशाली नेता उमेश यादवले मेयर र माओवादी नेतृ नमिता न्यौपानेले उपमेयरमा स्वतन्त्र उम्मेदवारी दिएका छन् । २०७४ सालको निर्वाचनमा पार्टीको गठबन्धनअनुसार मेयरमा यादव र उपमेयरमा न्यौपाने उठेका थिए । सम्मानजनक मत ल्याउँदै उनीहरु क्रमस तेस्रो र दोस्रो पोजिसनमा रहे । कांग्रेसका भीम पराजुली मेयर र इन्दिरा कार्की उपमेयरमा विजयी बने । विराटनगर महानगरमा गठबन्धनबाट उपमेयर उम्मेदवार अमरेन्द्र यादव। तस्बिर : अन्नपूर्ण अहिले पार्टीबाट विद्रोह गरेर स्वतन्त्र उम्मेदवारी दिएका यादव र न्यौपाने दुवैले चुनाव चिन्ह 'लालटिन' पाएका छन् । गठबन्धन गरेर चुनावमा होमिएको सत्ता साझेदारलाई विद्रोही उम्मेदवारले संकटमा पार्नसक्ने आकलन गरिएको छ । यादव मधेसी समुदायमा लोकप्रिय छन् । न्यौपाने राजनीतिक रूपमा परिपक्व मानिन्छिन् । माओवादीले पनि जसपालाई उपमेयर जित्न नदिन आन्तरिक हिसाबमा न्यौपानेलाई खडा गरेको भनेर गठबन्धनभित्र अविश्वास पैदा भएको छ । माओवादीका नेता कार्यकर्ता सामाजिक सञ्चालदेखि खुलेआम रूपमा न्यौपानेलाई भोट मागिरहेका छन् । गठबन्धनभित्र कांग्रेसको भोट काट्न स्वतन्त्रका नाममा अर्को उम्मेदवार उठाएको आरोप जसपाले खेपिरहेको छ । माओवादीले पनि जसपालाई उपमेयर जित्न नदिन आन्तरिक हिसाबमा न्यौपानेलाई खडा गरेको भनेर गठबन्धनभित्र अविश्वास पैदा भएको छ । माओवादीका नेता कार्यकर्ता सामाजिक सञ्चालदेखि खुलेआम रूपमा न्यौपानेलाई भोट मागिरहेका छन् । गठबन्धनका नाममा महिलालाई उम्मेदवार हुनबाट बञ्चित गरेको भनेर कांग्रेसकै महिला नेतृहरु असन्तुष्ट छन् । असहमति जनाउँदै उनीहरु यसअघि विराटनगरस्थित पार्टीको प्रदेश १ कार्यालय घेर्न पुगे । महिलाको राजनीतिक योगदानमा अवमूल्यन गरेको भनेर प्रदर्शन र नाराबाजी गरे । परिवारवाद हाबी गराउँदै उपमेयरमा उपेन्द्रका छोरालाई उठाएको, उम्मेदवारीमा महिलाको अधिकार खोसिएको, चुनावी तालमेल न्यायपूर्ण र प्रभावकारी नभएको, गुटगत राजनीतिको प्रभाव, टिकट वितरणलाई पारदर्शी नबनाइएको, स्वतन्त्र उम्मेदवार खडा गरेको लगायतका असन्तुष्टिमा गठबन्धन रुमलिएको छ । असन्तुष्टिकै आन्तरिक समस्याका कारण गठबन्धनलाई चुनाव जित्न गाह्रो पर्नसक्ने राजनीतिक विश्लेषक शान्तिराम भण्डारी बताउँछन् । गठबन्धनमा इमान्दारिता देखिँदैन । गठबन्धन दलको भोट नै स्वतन्त्र वा अर्कै पार्टीका उम्मेदवारलाई जाने अवस्था बन्दै छ । वडासम्म तालमेल नभएका कारण गठबन्धनभित्र एकले अर्कालाई सहयोग गर्ने वातावरण बनेको देखिँदैन,उनले भने, पछिल्लो परिस्थिति हेर्दा स्वतन्त्र भनिएका उम्मेदवारलाई अघोषित रूपमा सम्बन्धित दलबाटै उम्मेदवार बनाएको पाइन्छ । गठबन्धनभित्र एकबाट अर्को दललाई भोट पर्ने सम्भावना कमजोर छ । आफ्ना उम्मेदवार उठाएको वडाबाहेक टाउको (मेयरउपमेयर)लाई भोट माग्दैनौं भनेर नेता कार्यकर्ताले खुलेआम भनिरहेका छन् । कांग्रेस विराटनगरका सभापति दीपक चापागाईं गठबन्धनभित्र एकमत रहेकाले चुनाव जित्ने कुरामा शंका गर्न आवश्यक नरहेको बताउँछन् । गठबन्धन एक ढिक्का भएर चुनावी अभियानमा होमिएको उनको भनाइ छ । गठबन्धन दलबीच सहमति भइसकेका कारण अभियानले उत्साहित बनाएको चापागाईंले बताए । प्रभावकारीता बुझाउन नसक्दा र तालमेलको दायरा फराकिलो नपारिँदा चुनाव जित्न गठबन्धनलाई मुस्किल हुने देखिएको भण्डारी बताउँछन् । विराटनगर कांग्रेसको राम्रो पकड भएको ठाउँ हो । यसअघि अरुले गठबन्धन गर्दा पनि एक्लै मैदानमा गएर कांग्रेसले चुनाव जितेको थियो,' उनले भने, 'तर अहिले गठबन्धनका कारण कांग्रेसभित्रकै अवस्था तनावपूर्ण बनेको छ । असन्तुष्टले विकल्प रोजिदिए भने उसलाई घाटा हुनसक्छ । कांग्रेसको गढमा गठबन्धनबाटै बागी उम्मेदवार भएका कारण प्रतिस्पर्धी एमालेले आशा गर्ने ठाउँ धेरै रहेको भण्डारी बताउँछन् । जसपाका मोरङ अध्यक्ष राजकुमार यादव भने विराटनगरमा गठबन्धनको विकल्पै नभएको बताउँछन् । मेयर र उपमेयर दुवै पदमा गठबन्धनका उम्मेदवार विजयी हुन्छन् । विराटनगरमा कांग्रेस र जसपाको राम्रो पडक छ, उनले भने, दुवै दलको संयुक्त चुनावी अभियान चलिरहेको छ । गठबन्धनमा अरु दल पनि भएकाले चुनाव जित्न गाह्रो छैन । कांग्रेस विराटनगरका सभापति दीपक चापागाईं गठबन्धनभित्र एकमत रहेकाले चुनाव जित्ने कुरामा शंका गर्न आवश्यक नरहेको बताउँछन् । गठबन्धन एक ढिक्का भएर चुनावी अभियानमा होमिएको उनको भनाइ छ । गठबन्धन दलबीच सहमति भइसकेका कारण अभियानले उत्साहित बनाएको चापागाईंले बताए । माओवादी विराटनगरका सहइन्चार्ज भोगेन्द्र यादवले गठबन्धन गरिए पनि आफ्नो पार्टीलाई न्याय नभएको बताए । मेयर र उपमेयरमा अरुलाई सघाउने भनिए पनि वडामा समेत आफूहरुले साथ नपाएको उनको भनाइ छ । एकीकृत समाजवादीका पोलिटब्युरो सदस्य महेश रेग्मीले केन्द्रीय ढाँचाअनुसार एकीकृत समाजवादीसँग कतै पनि तालमेल नभएको बताए । तर गठबन्धनका उम्मेदवार जिताउन सहयोग गर्ने उनको भनाइ छ ।"
प्रजातन्त्रको रक्षा गर्न गठबन्धन,"पोखरा : प्रधानमन्त्री तथा नेपाली कांग्रेसका सभापति शेरबहादुर देउवाले एमाले अध्यक्ष केपी शर्मा ओलीका कारण प्रजातन्त्र खतरामा रहेको बताएका छन्। पोखरामा आइतबार गठबन्धनको चुनावी सभालाई सम्बोधन गर्दै प्रधानमन्त्री देउवाले ओली जी प्रजातन्त्रको खिलाफमा हुनुहुन्छ भन्दै प्रजातन्त्रको रक्षा, स्थायित्व र स्थिरताका लागि गठबन्धन दललाई निर्वाचनमा मतदान गर्न अनुरोध गरे। गठबन्धन बचाउन पोखरा महानगरपालिकाको मेयर, उपमेयरलगायत सबै पदमा गठबन्धनका उम्मेदवारलाई मतदान गर्न देउवाले अनुरोध गरे। गठबन्धनबाट सबैभन्दा धेरै फाइदा कांग्रेसलाई भएको उनले सुनाए। गठबन्धनकै कारण आफ्नो पार्टी सरकारमा रहेको र मुख्यमन्त्री पनि गठबन्धनबाटै पाएको उनले सुनाए। प्रजातन्त्रको रक्षाका लागि गठबन्धनलाई भोट दिनुपर्नेमा उनले जोड दिए। देशभर ६ वटा महानगरमध्ये तीनवटा महागरमा आफ्नो पार्टीका र तीनवटामा अरू गठबन्धन दलहरूले पाएको पनि उनले सुनाए। नेकपा माओवादी केन्द्रका अध्यक्ष एवं पूर्वप्रधानमन्त्री पुष्पकमल दाहाल प्रचण्डले मुलुकमा फेरि अर्को राजनीति दुर्घटनाको खतरा रहेको भन्दै त्यसको बचाउमा गठबन्धन बनेको दाबी गरे। यसैले स्थानीय तहको निर्वाचन मात्र हैन, प्रदेश र संघको चुनावमा पनि गठबन्धन अघि बढ्ने उनले सुनाए। नेकपा (एकीकृत समाजवादी) का अध्यक्ष एवं पूर्वप्रधानमन्त्री माधवकुमार नेपालले कुनै पनि दलले दम्भ राखे केपी ओलीको हालत हुने बताए। अध्यक्ष नेपालले दक्षिणपन्थी, प्रगतिगामी गठबन्धनविरुद्ध यो गठबन्धन बनाएर सही निर्णय लिएको सुनाए। कांग्रेसका वरिष्ठ नेता रामचन्द्र पौडेलले अहिलेको गठबन्धन ओली प्रवृत्तिविरुद्धको गठबन्धन भएकोले देशैभर गठबन्धन पक्षमा माहोल आएको दाबी गरे । कार्यक्रममा पोखराको मेयरका प्रत्यासी धनराज आचार्यले म नभै हामी भन्ने भावनाका साथ पोखराको समृद्धि र विकासमा लाग्ने बताए। उपमेयरका उम्मेदवार कोपिला रानाभाटले महानगरमा भएको भ्रष्टाचार न्यूनीकरण गर्ने र आफूले कहिल्यै पनि भ्रष्टाचार नगर्ने प्रतिबद्धता व्यक्त गरिन्।"
सबै जिल्लामा पुग्यो निर्वाचन सामग्री,"काठमाडौं : निर्वाचन आयोगले यही वैशाख ३० गते हुने स्थानीय तह निर्वाचनको सम्पूर्ण तयारी पूरा गरेको छ। मतपत्र र अन्य सामग्री व्यवस्थापन गरी अधिकृतमार्फत सबै जिल्ला पठाइएको प्रमुख आयुक्त दिनेश २८ र २९ गते सर्वदलीय बैठक गर्ने मतदान केन्द्रको निर्माण गर्ने, नयाँ मतदाता परिचयपत्र वितरण गर्नेछ। वितरण गर्दा आएका नयाँ मतदातालाई मतदान अधिकृतको टोलीले आवश्यक मतदान गर्ने तरिका सिकाउनेछन्। बिहान ७५ बजेसम्म मतदान हुनेछ। गाउँपालिका अध्यक्ष, उपाध्यक्ष सबै वडाका ११ जना वडाअध्यक्ष, सबै वडाका ४४ जना वडा सदस्य नगर महानगरको हकमा प्रमुख उपप्रमुख वडाध्यक्ष र वडा सदस्य गरी ७५३ वटा स्थानीय तहबाट ३५ हजार २ सय २१ उम्मेदवार निर्वाचित हुनेछन्। आयोगले निर्धारण गरेअनुसार १ करोड ९४ लाख मतपत्र छापे पनि यसपटक स्वतन्त्र उम्मेदवार धेरै उठेकाले पूर्वअनुमानले नपुग्ने अवस्था आएको सहायक प्रवक्ता अर्यालले बताए। ४३ वटा स्थानीय तहमा स्वतन्त्र उम्मेदवारको ठूलो संख्या भएकोले मतपत्र कम भएको छ। यसका लागि ती स्थानीय तहमा निर्वाचन चिह्न दिएर सकेपछि प्राप्त निर्वाचन चिह्नको विवरणअनुसार १३ लाख ४ हजार थप मतपत्र छाप्नुपरेको छ, उनले भने। यसैगरी आयोगले सुरक्षा निर्देशिका पारित गरेको छ। जसमा सारभूत र आधारभूत सुरक्षा व्यवस्थापनका विधिहरू समेटिएका छन्। अर्याल भन्छन्, भयमुक्त वातावरण निर्माण गर्ने जिम्मेवारी सरकारको हो। नेपाल प्रहरी, नेपाली सेना शसस्त्र प्रहरी राष्ट्रिय अनुसन्धान विभागलाई परिचालन गरी आवश्यक मजबुत सुरक्षा व्यवस्था मिलाउनेमा आयोग ढुक्क छ। एउटा मतदान स्थलमा कम्तिमा एउटा केन्द्र हुन्छ। त्यहाँ हजारभन्दा बढी भए एउटै मतदान केन्द्रले पुग्दैन। त्यहा संख्याको आधार ३४ वटा पनि हुन सक्छ। १० हजार ७ सय ५६ मतदान स्थलमा २१ हजार ९ सय ५५ मतदान केन्द्र रहेको अर्यालले बताए। मतदाता संख्या बढेकोले मतदान स्थल पनि बढेको उनको भनाइ छ। २०७४ मा मतदाता संख्या १ करोड ४० लाख मतदाता थिए। अहिले १ करोड ७७ लाख ३३ हजार ७ सय २३ मतदाता रहेको अर्यालले बताए। अघिल्ला निर्वाचनहरूमा छिमेकी राष्ट्रहरूबाट सहयोग हुने गरेकोमा यसपटक कतैबाट सहयोग नआएको अर्यालले बताए। सबै सहयोग व्यवस्था नेपाल सरकारबाटै भएको छ। यसपटक कुनै वैदेशिक सहयोग प्राप्त छैन। सुरुमा एकपटक सहयोग आह्वान गरेका थियौं। पछि दोहोर्याएर मागेनौं। सरकारले नै निर्वाचन गर्न बजेट दिएपछि दोहोर्याएर मागिएन, उनले भने। उनका अनुसार विशेष गरी स्टेसनरी सामानहरू मित्र राष्ट्र चीनबाट प्राप्त हुन्थ्यो। भारतबाट पर्याप्त मात्रामा सुरक्षाकर्मीहरूको सवारीसाधन निर्वाचन सामग्री ओसरपसारका लागि सवारीसाधन आउने गर्थे। केही छपाइ मेसिन यूएसबाट र केही मतपेटिका जापान सरकारबाट प्राप्त हुन्थ्यो। अहिले पनि जनशक्तिको क्षमता अभिवृद्धिका लागि र आइफेस नेपालबाट ४ करोड तालिम यूएनडीपीबाट केही लाख सहयोग भएको उनले बताए। सरकारले मितव्यायी निर्वाचन गर्न भनेपछि आयोगले प्रारम्भमा १२ अर्ब लाग्ने अनुमान गरे पनि मितव्ययी निर्वाचन गर्ने भनेपछि ८ अर्ब ९५ करोड माग गरे पनि पछि छलफल हुँदा ८ अर्ब १४ करोड प्राप्त भएको र खर्च अपुग भए पनि सरकारले बेहोर्ने कुरामा शंका नभएको उनले बताए। निर्वाचन आयोगले सम्पूर्ण मतदान केन्द्रमा इन्टरनेटको व्यवस्था गर्ने बताएको थियो। तयारीको प्रारम्भमै विद्युत् प्राधिकरण र दूरसञ्चारका पदाधिकारीसँग बोलाएर छलफल गरी आवश्यक पूर्वधार जडान गर्नुपर्ने बताएको थियो। उनी भन्छन्, सबै मतदान केन्द्रमा २२ घण्टामा कति मत खस्यो भनेर चासो हुने भएकोले सुविधा उपलब्ध गराउने भनिएको छ। सम्भवतः सबै ठाँउमा इन्टरनेटको व्यवस्था हुने गरी तयारी भएको उनले बताए। ७७ वटा जिल्लामा आवश्यकताअनुसार केही कर्माचारी काजमा आएका छन्। ७५३ वटा निर्वाचन अधिकृत कार्यलयमा सरदर १० जना काजमा खटाइन्छ। मतदान केन्द्र २१ हजार ९ सय ५५ मा सरदर ७ जनाको दरले सुरक्षा कर्मचारी गर्दा पौने २ लाखभन्दा बढी कर्मचारी संयन्त्र खटाइनेछ। ६५ वटा संस्था परिवेक्षकमा परेका छन्। जसबाट २० हजार भन्दा बढी हुन सक्ने सूचना अधिकारी अर्यालको भनाइ छ। उनका अनुसार मतपत्र छपाइ जनशिक्षाले गर्छ भने मतपत्र खरिद आयोगले गरेर दिएको र मतपत्र खरिदमा १० करोडभन्दा बढी खर्च भएको उनले बताए। स्थानीय तहको ७ सय ५३ उम्मेदवारबाट १० करोड १५ लाख रकम संकलन भएको आयोगले बताएको छ। मेयर, उपमेयर, अध्यक्ष, उपाध्यक्षलाई १५ सय वडाध्यक्षका लागि १० करोड १५ खाल उठेको अनुमान छ। आयोगमा हालसम्म आएका उजुरीमध्ये धेरै सामान्य खालका छन् भने ३७ उजुरीको प्रक्रियाअभि बढेको अर्यालले बताए।"
एकीकृत समाजवादीका केन्द्रीय सदस्य शाही र प्रदेश कमिटी सिंह एमालेमा फर्किए,"दैलेख : नेकपा (एकीकृत समाजवादी) पार्टीका केन्द्रीय सदस्य तर्कबहादुर शाही एमालेमै फर्किएका छन् । केन्द्रीय सदस्य एवं दैलेख जिल्ला सहइन्चार्ज समेत रहेका शाहीले एकीकृत समाजवादी पार्टी परित्याग गरि एमालेमै फर्किएको घोषणा गरेका हुन् । गठबन्धन सत्ता लुछाचुँडीका लागि मात्रै भएको भन्दै उनले एक विज्ञप्तीमार्फत नेकपा एमालेमा फर्किएको बताएका हुन् । केन्द्रीय सदस्य एवं दैलेख जिल्ला सहइन्चार्ज समेत रहेका शाहीसहित राष्ट्रिय पार्षद एवं प्रदेश कमिटी सदस्य सुस्मिता सिंह पनि एमालेमै फर्किएकी छिन् । उनी ठाटीकाँध गाउँपालिकाको उपाध्यक्षसमेत हुन् । शाही र सिंहले नेकपा एकीकृत समाजवादी छाडेर एमालेमा फर्किएको विज्ञप्तिमा उल्लेख गरेका छन् । २०७७ साल पुस ५ गतेदेखि यो मुलुकमा प्रतिगमनको खतरा देखिएको हो भने र संविधानको रक्षार्थ गठबन्धन बनेको हुन्थ्यो भने आसन्न वैशाख ३० गते हुने स्थानीय तहको निर्वाचनलाई एउटा सशक्त आन्दोलनको स्वरुप दिन पर्दथ्यो, यदि यो आन्दोलन हो भने यस आन्दोलनको अगुवाइ नेकपा (एकीकृत सामाजवादी) ले गरेकोले उसैको नेतृत्वमा चुनावी गठबन्धन हुनु पर्दथ्यो, यसको ठिक विपरीत नेकपा एकीकृत सामाजवादीलाई केबल फट्के किनाराको साक्षी मात्र बनाइयो, जालझेलपूर्ण व्यवहार देखाइयो, यसबाट के पुष्टि हुन्छ भने यो गठबन्धन प्रतिगमनका विरुद्ध थिएन केबल सत्ताको लुछाचुँडी मात्र थियो,' विज्ञप्तिमा भनिएको छ । गठबन्धनको भर्याङ चढेर गुमेको सत्ता पुनः प्राप्तिको खेलमा लागेको नेपाली कांग्रेसको नेतृत्वले आफ्ना इमानदार कार्यकर्तालाई जवाफ दिन नसकेको टिप्पणी उनीहरुको छ । उग्र बामपन्थी भड्कावबाट उत्पत्ति भएको नेकपा माओवादी केन्द्र गठबन्धनको सहारामा खिइँदै गएको आफ्नो अस्तित्व जोगाउन कांग्रेसरुपी गाईको पुच्छर समातेर वैतरणी पार गर्न खोज्दा दश वर्षे युद्ध केका लागि थियो ? उसको नेतृत्वसँग जवाफ छैन।बिनाकारण पार्टी फुटाउने र अप्राकृतिक गठबन्धन गरेर आफू सत्तामा जान र टिकीराख्न गरिने सम्पूर्ण कार्य जनविरोधी कार्य भएको बताउँदै लोकतन्त्र विरोधी कार्यसमेत रहेको आरोप लगाएका छन् ।लोकतन्त्रभित्रका फरक फरक विचारहरूलाई कमजोर पार्ने र एक मात्र बलियो पार्टी नेकपा (एमाले) लाई फोड्ने खेल सुरू भएको छ यो अपराध गर्न सकिन्न, यही निष्कर्षका साथ हामी आफ्नो पार्टी नेकपा (एमाले) मा फर्किने निधो गरेका हौं, विज्ञप्तिमा भनिएको छ । एकीकृत समाजवादीको ठाटीकाँध गाउँ कमिटी यसअघि नै नेकपा एमालेमा समाहित भइसकेको छ ।"
गृहपालिकामै शीर्ष नेतालाई चुनौती,"प्रमुख दलका शीर्ष नेता नै हुन् देशको बागडोर सम्हाल्ने। उनीहरू मतदाता रिझाउन यति बेला देश दौडाहामा छन्। तर, स्थानीय तहमा आफ्ना उम्मेदवार जिताउन गृहनगरमै चुनौतीपूर्ण देखिन्छ। शेरबहादुर देउवा, केपी शर्मा ओली, पुष्पकमल दाहाल, माधवकुमार नेपाल, उपेन्द्र यादव, डा बाबुराम भट्टराई, रामचन्द्र पौडेल, राजेन्द्र लिङदेनलगायत नेतालाई गृहनगरमै सकस छ। प्रधानमन्त्री एवं कांग्रेस सभापति देउवाको गृहपालिका गन्यापधुरा (डडेलधुरा)मा कांग्रेसलाई सकस छ। सत्ता साझेदार दल डडेलधुरामा छुट्टाछुट्टै रूपमा चुनावमा गएका छन्। पहिला देउवाकै प्रियपात्र मानिएका कर्णबहादुर मल्लले अहिले सातै पालिकामा बीपी कांग्रेसबाट उम्मेदवार उठाएर कांग्रेसलाई चुनौती दिएका छन्। २०७४ को निर्वाचनमा गन्यापधुरा कांग्रेसले जितेको थियो। कांग्रेसका नवलबहादुर मल्ल अध्यक्ष निर्वाचित भएका थिए। उपाध्यक्षमा पनि कांग्रेसकै कमलादेवी ठगुन्नाले जितेकी थिइन्। कांग्रेस विभाजन भएर बीपी कांग्रेस भएको छ। एमाले पनि विभाजन भएर एकीकृत समाजवादी भएको छ। माओवादी र एकीकृत समाजवादीबीच तालमेल भएको छ। एमाले र बीपी कांग्रेसबीच गठबन्धन छ। अध्यक्षमा सुरेन्द्र माली र उपाध्यक्षमा इन्द्रा महराले उम्मेदवारी दिएका छन्। कांग्रेसले इन्द्र कार्कीलाई अध्यक्ष र ज्ञानु सेठी देउवालाई उपाध्यक्षमा उतारेको छ। माओवादीएकीकृत समाजवादी गठबन्धनाट अध्यक्षमा नरबहादुर विष्ट र उपाध्यक्षमा इन्द्रबहादुर रावल चुनावी मैदानमा छन्। एकीकृत समाजवादी केन्द्रीय सदस्य डा तारादत्त जोशी आफ्नो गठबन्धन जित्ने दाबी गर्छन्। माओवादीको ५६ सय मत गत चुनावमा पनि आएको हो। एमाले विभाजन भएपछि बहुसंख्यक साथीहरू हामीसँग छन्, डा जोशी भन्छन्। एमालेका इन्द्र महरा गन्यापधुरा बीपी कांग्रेसको गढ भएको दाबी गर्छन्। कर्ण मल्ल गन्यापधुरा२ कै बासिन्दा हुन्। एमालेका बहुसंख्यक मतदाता हामीसँग छन्, महरा भन्छन्, बीपी कांग्रेसका पनि हामीसँग छन्। महरा एमालेबाट उम्मेदवारसमेत हुन्। कांग्रेस नेता भने बीपी कांग्रेसले तालमेल गरे पनि आफूहरू पूरै पालिका जित्ने दाबी गर्छन्। गत निर्वाचनमा पनि हामीसँग ३३ सय बढी मत हो। बीपी कांग्रेसले केही घटाउँछ। तर, यो पाली बढेका मतदाता हामीसँग बढी छन्। प्रतिस्पर्धामा एमाले हो, अहिले ऊ पनि फुटेको छ। एमालेभन्दा बढी मतदाता समाजवादीमा भएकाले पनि हामी ढुक्क छौं, निवर्तमान गाउँपालिका अध्यक्ष नवलसिंह मल्ल भन्छन्। ओलीको गृहनगर दमक (झापा)मा एमालेविरुद्ध राप्रपा उम्मेदवारलाई सत्तारुढ गठबन्धनले साथ दिएको छ। झापामा राप्रपाको प्रभाव देखेर एमाले हराउने रणनीतिअनुरूप अरू दल अघि बढेका हुन्। यहाँ एमालेबाट गीता अधिकारी मेयर उम्मेदवार छिन्। अधिकारी यसअघि उपप्रमुख थिइन्। गठबन्धनबाट राप्रपाका पुराना नेता राम थापा मेयर उम्मेदवार छन्। सत्तारुढ दलको प्रस्ताव स्वीकार गर्दै राप्रपाले पूर्वमेयर थापालाई अघि सारेको हो। गठबन्धन हुँदैमा मतदाता त्यसको लहैलहैमा लाग्छन् नै भन्ने नरहेको अधिकारी बताउँछिन्। दमकका मतदाता विवेकी छन्। गठबन्धनको लहैलहैमा लागेर भोट हाल्दैनन्, अधिकारी भन्छिन्। अर्का उम्मेदवार थापा गठबन्धनको साख र विश्वास जोगाउँदै निर्वाचन जित्ने दाबी गर्छन्। यति बेला देशकै ध्यान खिचेको छ भरतपुर महानगरपालिकाले। सत्तारुढ गठबन्धनबाट रेणु दाहाल फेरि मेयर उम्मेदवार बनेकी छन्। राप्रपासँगको तालमेलबाट एमालेका विजय सुवेदी रेणुका मुख्य प्रतिस्पर्धी देखिएका छन्। कांग्रेसबाट जगन्नाथ पौडेलले स्वतन्त्र उम्मेदवारी दिएपछि गठबन्धनलाई चुनौती थपिएको छ। रेणुले यसअघि कांग्रेससँग गठबन्धन गरी निर्वाचन जितेकी थिइन्। एमाले यसपटक पौडेलले केही भोट काटे जित्न सक्ने दाउमा छ। यहाँ एमाले र राप्रपाबीचको तालमेल पनि गठबन्धनलाई अर्को चुनौती बनेको छ। विराटनगर महानगरपालिका जसपा अध्यक्ष उपेन्द्र यादवको गृहनगर हो। उनका छोरा अमरेन्द्र यादव उपमेयर उम्मेदवार छन्। सत्तारुढ गठबन्धनबाट मेयरमा कांग्रेसका नागेश कोइरालाको उम्मेदवारी परेको छ। यहाँ मुख्य पदमा मात्रै तालमेल भएको छ। १९ वडाका वडाध्यक्षमा भने गठबन्धन भएको छैन। अमिल्दो चुनावी गठबन्धनभित्र पनि चरम असन्तुष्टि छ। पार्टीभित्र लामो समयदेखि योगदान दिएकालाई पाखा लगाउँदै छोरालाई उम्मेदवार बनाएकोमा धेरै असन्तुष्ट देखिएका छन्। गठबन्धनको प्रतिस्पर्धी मानिएको एमालेबाट सागर थापा मेयर र शिल्पा निराला कार्की उपमेयर उम्मेदवार छन्। कांग्रेसले पार्टी सभापति शेरबहादुर देउवालगायत नेतालाई झिकाएर हालै चुनावी सभा गरेको थियो। उनीहरूले मेयर र उपमेयरमा गठबन्धनका उम्मेदवारलाई जसरी पनि जिताउन जोड दिए। तर, वडाको विषयमा बोलेनन्। उक्त सभामा माओवादी, एकीकृत समाजवादी नेता उपस्थित थिएनन्। जसपाबाट उपमेयरका उम्मेदवार अमरेन्द्र मात्रै उपस्थित थिए। मेयरकै टिकटका विषयमा कांग्रेसभित्रको वातावरण सहज बनेको छैन। मेयरमा अमृत अर्याल, डिला संग्रौला, भीम पराजुलीलगायत आकांक्षी थिए। पराजुलीलगायत नेताले चुनावी अभियानमा सक्रियता देखाएका छैनन्। जसपाकै नेता उमेश यादवले मेयर र माओवादी नेतृ नमिता न्यौपानेले उपमेयरमा स्वतन्त्र उम्मेदवारी दिएका छन्। यसअघि कांग्रेसका भीम पराजुली मेयर र इन्दिरा कार्की उपमेयरमा विजयी बनेका थिए। सत्ता साझेदारलाई विद्रोही उम्मेदवारले चुनौती दिएका छन्। आन्तरिक समस्याका कारण गठबन्धनलाई चुनाव जित्न गाह्रो पर्न सक्ने राजनीतिक विश्लेषक शान्तिराम भण्डारी बताउँछन्। जसपा मोरङ अध्यक्ष राजकुमार यादव भने विराटनगरमा गठबन्धनको विकल्पै नरहेको बताउँछन्। कांग्रेस विराटनगरका सभापति दीपक चापागाईं गठबन्धनभित्र एकमत रहेकाले चुनाव जित्नेमा शंका गर्न आवश्यक नरहेको बताउँछन्। माओवादी विराटनगरका सहइन्चार्ज भोगेन्द्र यादव गठबन्धन गरिए पनि आफ्नो पार्टीलाई न्याय नभएको बताउँछन्। केन्द्रीय ढाँचाअनुसार एकीकृत समाजवादीसँग कतै पनि तालमेल नभएको पोलिटब्युरो सदस्य महेश रेग्मीको भनाइ छ। एकीकृत समाजवादी अध्यक्ष माधवकुमार नेपालको गृहजिल्ला रौतहटमा १८ पालिका छन्। यो पार्टीले १६ पालिकामा प्रमुख पदमा उम्मेदवारी दिएको छ। गढीमाई र दुर्गाभगवतीमा तालमेल गरी प्रमुख पदको उम्मेदवारी अन्य दललाई दिइएको जिल्ला सचिव मदन सापकोटा बताउँछन्। गौर, चन्द्रपुर, राजदेवी, बौधीमाई, बृन्दावन, गरुडा, फतुवाबिजयपुर, गुजरा गरी ८ तहमा आफ्नो पार्टीको बलियो पकड रहेको दाबी गर्छन् सापकोटा। भन्छन्, अन्य पालकिामा हाम्रो कडा प्रतिस्पर्धा हुन्छ। नेपालको गृहनगर गौरमा एकीकृत समाजवादीबाट शम्भु साह उम्मेदवार छन्। उनी २०७४ को चुनावमा एमालेबाट उठेका थिए। उनी थोरै मतले पराजित भएका थिए। यसपटक कांग्रेस उम्मेदवार मोहन यादव, लोसपा उम्मेदवार निवर्तमान मेयर अजय गुप्तासँग साहको कडा प्रतिस्पर्धा हुने देखिन्छ। निवर्तमान उपमेयर किरण ठाकुर पनि मेयरमा उठेकी छन्। गौरका व्यापारिक पृष्ठभूमिका साह नेता नेपालका विश्वासपात्र हुन्। नेपालले गरुडा, चन्द्रपुरमा घरदैलो गरेका छन्। सोमबार अध्यक्ष नेपाल रौतहटको मौलापुर र चन्द्रपुरमा आउने कार्यक्रम रहेको एकीकृत समाजवादी रौतहटले जनाएको छ। यद्यपि, जिल्लाका केही जनप्रतिनिधि एमाले प्रवेश गरेकाले नेपाललाई अर्को चुनौती छ। कांग्रेस र समाजवादीसँग रौतहटको कुनै पनि पालिकामा तामेल नभएको माओवादी रौतहट इन्चार्ज युवराज भट्टराई बताउँछन्। तनहुँको ब्यास नगरपालिका कांग्रेस नेता रामचन्द्र पौडेलको गृहनगर हो। नेता पौडेल र पूर्वसहमहामन्त्री गोविन्दराज जोशीबीच विवाद रहँदै आएको थियो। यी दुई नेताले फरकफरक ढंगबाट मेयरका उम्मेदवार चुनावी मैदानमा उतारेका छन्। कांग्रेसबाट मेयरमा पौडेलनिकट वैकुण्ठ न्यौपाने र उपमेयरमा इन्दिरा दरै उम्मेदवार छन्। न्यौपाने अघिल्लो निर्वाचनमा विजयी भई पाँच वर्ष व्यास नगरपालिकाको नेतृत्व गरेका व्यक्ति हुन्। पार्टीबाट कारबाहीमा परेका पूर्वसहमहामन्त्री जोशी समूह र एमालेबीच गठबन्धन भएको छ। जोशी समूह र एमाले गठबन्धनबाट जोशीका छोरा दीपकराज जोशी मेयर उम्मेदवार छन्। उपमेयर उम्मेदवारमा एमालेकी बसुन्धरा घर्ती छिन्। उम्मेदवार जोशी आफ्नो पक्षमा जनलहर छाएको बताउँछन्। कांग्रेस जिल्ला सभापति जितप्रकाश आले चुनावी जितहारको कुरा अहिल्यै पूर्वानुमान लगाउन नसकिने बताउँछन्। तर, एमाले र जोशी समूहको गठबन्धनविरुद्ध मुकाबिला गर्न कांग्रेस सक्षम रहेको सभापति आलेको भनाइ छ। जसपा संघीयपरिषद् अध्यक्ष डा बाबुराम भट्टराईलाई गृहनगर पालुङटारमा यसपटक पनि कडा चुनौती छ। आफ्नो पार्टीका मेयर उम्मेदवार प्रेम गुरुङलाई जिताउन साताव्यापी कार्यक्रम लिएर डा भट्टराई यतै आएका छन्। तत्कालीन नयाँशक्ति पार्टीले गोरखाका ११ मध्ये कुनै पनि पालिका जित्न सकेको थिएन। पालुङटारका तीन वडा, धार्चेको एक र सिरानचोकको एउटा वडा मात्र जितेको थियो। पार्टीको साख जोगाउन डा भट्टराई गृहनगरमा तल्लीन छन्। दुई दिनमा उनले आठ वडामा घरदैलो गरेका छन्। बाँकी वडा नं ३ र १० मा पनि घरदैलो कार्यक्रम रहेको उनका स्वकीय सचिव रोशन पोखरेल बताउँछन्। डाक्टर साव सहभागी कार्यक्रममा जनलहर देख्दा जित निश्चितजस्तो देखिन्छ। तैपनि चुनाव हो, के भन्न सकिन्छ र ?, पोखरेल भन्छन्। यो नगरपालिका यसअघि कांग्रेसले जितेको थियो। जसपा तेस्रो स्थानमा पुगेको थियो। अहिले बाबुराम भट्टराई खट्न त दिनरात नभनी निक्कै खटेका छन्। तर, जित्न सजिलो छैन, स्थानीय हरि देवकोटा भन्छन्, मेयरमा उठ्ने भनेर प्रेम गुरुङ दुई वर्षदेखि जागिर राजीनामा गरेर माहोल बनाउँदै बसे पनि ठिटाहरू मात्र परिचालन गरेर कसरी भोट जितिन्छ ? कांग्रेस र माओवादी उम्मेदवारसँग कडा प्रतिस्पर्धा हुने स्थानीयवासीको विश्लेषण छ। मेयरको उम्मेदवार छान्ने बेला जसपाभित्र दन्केको आन्तरिक विद्रोहका कारण पनि जित्ने मत पाउन कठिन भएको उनीहरूको भनाइ छ। झापाको हल्दीवारी गाउँपालिकामा राप्रपा अध्यक्ष राजेन्द्र लिङ्देनका भाइ रवीन्द्र लिङ्देन अध्यक्ष पदका उम्मेदवार छन्। राप्रपाले दोस्रो कार्यकालका लागि रवीन्द्रलाई अघि सारेको हो। २०७४ को निर्वाचनमा रवीन्द्र एमाले उम्मेदवार मञ्जुदेवी सिटौलालाई पराजित गर्दै अध्यक्षमा निर्वाचित भएका थिए। हल्दीबारीमा अघिल्लो पटककै बर्चस्व कायम गर्ने राप्रपाको प्रयास छ। सहज भने देखिँदैन। रवीन्द्रसँग एमालेका डम्बर गिरी, कांग्रेसका तुलसी ओली र माओवादीका भवानीप्रसाद दंगाल भिड्दै छन्। गिरी यसअघि गाउँपालिका उपाध्यक्ष थिए। उपाध्यक्षमा पनि चार दलका अलगअलग उम्मेदवार छन्। कांग्रेसले आधिकारिक उम्मेदवार चन्द्रकला राईलाई फिर्ता बोलाएर स्वतन्त्र उम्मेदवारी दिएका लखन हेमरमलाई समर्थन गरेको छ। २३ हजार मतदाता रहेको हल्दीबारीमा जितका लागि ५ हजार हाराहारी मत ल्याउनुपर्ने माओवादी उम्मेदवार दंगाल बताउँछन्। शिवराज भट्टधनगढी, सुब्रत न्यौपानेझापा, अनिल ढकालचितवन, किशोर बुढाथोकीविराटनगर, फणि महतरौतहट , राजकुमार आलेतनहुँ, शिव उप्रेतीगोरखा"
क्षतिपूर्तिसहितको न्याय कार्यान्वयन गर्न न्यायपालिका प्रयासरत छ : कायम मुकायम प्रधानन्यायाधीश,"काठमाडौं : सर्वोच्च अदालतका कायम मुकायम प्रधान न्यायाधीश दीपक कुमार कार्कीले क्षतिपूर्तिसहितको न्यायको संवैधानिक सुनिश्चितताको विषयलाई कार्यान्वयन गर्न प्रयासरत रहेको बताएका छन् । सोमबार कानून दिवसको अवसरमा शुभकामना दिँदै उनले क्षतिपूर्तिसहितको न्याय व्यवहारमा कार्यान्वयन गर्न न्यायपालिका हर तरहले प्रयासरत रहेको बताएका हुन् । उनले न्यायपालिकामा गरिने सुधारको विषय एकाङ्की विषय नभई सामूहिक प्रतिबद्धताको साझा उपलब्धि भएको विश्वास व्यक्त गरे। पीडित राहत कोषको प्रभावकारी परिचालनमा सरोकारवाला सबैको सकारात्मक पहल आवश्यक देखिएको छ। शुभकामना सन्देशमा भनिएको छ,न्यायपालिकामा गरिने सुधारको विषय न्यायपालिकाको एकाङ्की विषय होइन। यस प्रणालीमा आबद्ध सबैको सामूहिक प्रतिबद्धताको साझा उपलब्धि हो भन्ने कुरामा म विश्वस्त छु। न्यायपालिकाले रणनीतिक योजनामार्फत चालेका सुधारका कार्यमा न्यायाधीश, सरकारी वकिल तथा कानून व्यवसायी, न्यायपालिकामा कार्यरत अधिकृत एवम् कर्मचारीहरूलगायत सरोकारवाला निकाय एवम् संस्थाहरूको सकारात्मक सहयोग प्राप्त हन सकेमा मात्र आशातीत सफलता प्राप्त हुनसक्ने देखिन्छ। न्यायिक मूल्य मान्यतामा भएको क्षयीकरणलाई निस्तेज गर्दै स्वतन्त्र न्यायपालिका सम्बन्धी मान्यता, संवैधानिक सर्वोच्चता, नागरिकको हकअधिकारको संरक्षण लगायत विधिको शासनको पालनामा न्यायपालिका प्रतिबद्ध भएर अगाडि बढिरहेको उनको भनाई छ। न्यायपालिकामा हुनसक्ने विकृती विसंगती पहिचान गरी नियन्त्रणका उपाय सुझाउन गठीत समितिले पेश गरेको प्रतिवेदनले औल्याएका सुझावहरु कार्यान्वयन गर्दै न्यायपालिका प्रतिको जनताको आस्था र विश्वास अभिवृद्धि गर्नको लागि छिटो छरितो, विश्वसनीय एवम् गुणस्तरीय न्याय सम्पादन गर्ने कार्यमा सबैले आआफ्नो क्षेत्रबाट थप क्रियाशिलता देखाउन आवश्यक भएको कार्कीको शुभकामना सन्देशमा उल्लेख छ। न्याय गरेर मात्र हुँदैन गरेको जस्तो पनि देखिनुपर्दछ भन्ने मान्यतालाई आत्मसात गर्दै न्यायिक काम कारवाही एवम् प्रकृयामा कुनैपनि कोणबाट शंका एवम् अविश्वास पैदा हुन नसकोस भन्ने उद्देश्ले स्वचालित पेसी व्यवस्थापन पद्धति लागू गर्ने सम्बन्धमा प्राप्त अध्ययन प्रतिवेदनले सुझाए अनुसार स्वचालित पेसी व्यवस्थापन पद्दति लागू गर्नको लागि आवश्यक पर्ने सफ्टवेयर निर्माण लगायत प्राविधिक पक्षको तयारी र सो का लागि आवश्यक पर्ने बजेट निकासाका लागि प्रकृया अगाडि बढाइएको छ। शुभकामना सन्देशमा भनिएको छ,स्वचालित पेसी व्यवस्थापन पद्धति लागू नहुदासम्मको लागि अल्पकालीन उपायको रुपमा गोला प्रकृयाद्वारा पेसी व्यवस्थापन गरी न्यायिक प्रकृयामा पारदर्शीता एवम् स्वच्छताको पूर्ण प्रत्याभूती गरिएको छ। कायम मुकायम प्रधान न्यायाधीश कार्कीले विश्वव्यापी रुपमा फैलिएको कोरोना भाइरसका कारण सेवा प्रवाहमा ल्याउनुपरेको संकुचनले शीघ्र न्याय सम्पादनको कार्यमा केहि अवरोध सिर्जना भएर अदालतहरुमा पुराना मुद्दाहरुको चाप बढेको बताए। उनले पुराना मुद्दाहरुको शीघ्र फछ्यौट गर्नको लागि हरसम्भव प्रयास गरिएको दाबी गरे। सेवाग्राहीहरुले न्याय प्राप्तीको वास्तविक अनुभूती अदालतबाट भएका फैसला कार्यान्वयनमार्फत मात्र गर्न सक्ने भएकाले फैसला कार्यान्वयनको विषयलाई प्राथमिकतामा राखिएको उनको भनाई छ।"
कांग्रेसप्रति खनिए ओली,"काठमाडौं चितवन : एमाले अध्यक्ष केपी शर्मा ओलीको अधिकांश अभिव्यक्ति माओवादी केन्द्र र एकीकृत समाजवादीप्रति लक्षित हुन्थ्यो। तर, आइतबार उनी कांग्रेसप्रति बढी आक्रामक देखिए। यसअघि कांग्रेस सभापति शेरबहादुर देउवाको खासै आलोचना नगर्ने उनले आइतबार बिहान पार्टी कार्यालयमा आयोजित पत्रकार सम्मेलनदेखि चितवनमा आयोजित चुनावी सभासम्म कांग्रेसलाई प्रहार गरे। गठबन्धनको सक्दो आलोचना गरे। व्यवस्थापिका, कार्यपालिका र न्यायपालिकालाई कमजोर बनाउने मुख्य योजनाकार कांग्रेस सभापति तथा प्रधानमन्त्री देउवा नै भएको दाबी गर्ने अध्यक्ष ओलीले गठबन्धन असार १७ पछि नरहने उद्घोष गरे। राष्ट्रका प्रमुख अंग त देउवाजीले कमजोर पार्नुभयो नै, अहिले प्रचण्डको डरले काम्दै माओवादीले भन्ने कुरा भन्न थाल्नु भएछ, उनले प्रसंग कोट्याउँदै आइतबार बिहानको पत्रकार सम्मेलनमा भने, रेणुलाई भरतपुरमा प्रचण्डले होइन मैले उठ भनेको हुँसमेत भन्न भ्याउनु भएछ। कांग्रेसले २७ वर्ष शासन गर्दा देशलाई दूरगतितिर पुर्याएको आरोप ओलीको थियो। संसदीय राजनीतिमा विकृति विसंगति भित्र्याउनमा पनि कांग्रेस नै मुख्य योजनाकार बन्यो, उनले भने, अहिले राज्यलाई भड्खालोमा हाल्ने योजना पनि कांग्रेसले बनाइरहेको छ। उनले अपिलमा नै कांग्रेसको आलोचना गरेर लेखेका छन्। २७ वर्ष सरकारमा रहँदा संसद्मा आफ्नै सरकारको वार्षिक नीति तथा कार्यक्रम फेल गर्ने, आफ्नै सरकारविरुद्ध अविश्वास प्रस्ताव पेस गर्ने, बिना कारण अन्य दलका सरकारविरुद्ध अविश्वासको प्रस्ताव पेस गर्ने, सांसदलाई विदेशसमेत लगी बन्धक बनाउने काम कांग्रेसले गरेको छ, उनले अपिलमा लेखेका छन्। संसद् भंग गरी राजालाई सत्ता सुम्पिनेसमेत कार्य कांग्रेसले नै गरेको अपिलमा उल्लेख गरेका उनले पछिल्लो समय संविधानबमोजिम ताजा जनादेशमा जाने सरकारको निर्णयमा मुद्दा मामिला गर्न पछि नपरेको बताए। सरकारले सही काम गर्दा पनि पटकपटक अदालत जाने, महाभियोगको डर, त्रास देखाइ अदालतको स्वतन्त्रता हनन् गर्ने काममा कांग्रेस सक्रिय बन्यो, अपिलमा ओलीले लेखेका छन्। देश, जनता र राजनीतिलाई चरम अन्धकारमा धकेल्न सशस्त्र द्वन्द्वलाई मार्गप्रशस्त गर्ने काम कांग्रेसले नै गरेको बताएका ओलीले निजामती सेवा नै खल्बलिने गरी निजामती कर्मचारीलाई बर्खास्त गरेको आरोप लगाए। राष्ट्र बैंकका गभर्नर निलम्बन गर्ने, प्रहरी संगठनमा प्रचलित ऐन नियमको दायरा उल्लंघन गर्दै नियुक्ति र बढुवा गरी सुरक्षा संगठनलाई तहसनहस पार्ने, आधारभूत वस्तु उत्पादन गर्ने सरकारी उद्योगहरूलाई निजीकरणको बहानामा कौडीको मूल्यमा बेची राष्ट्रिय सम्पत्ति दोहन गर्ने काममा कांग्रेस सक्रिय छ, अपिलमा भनिएको छ। कर फछ्र्योटको बहानामा सरकारलाई तिर्नुबुझाउनुपर्ने एकिन भइसकेको राजस्व मिलेमतोमा छुट माफी गरी देश र जनताको सम्पत्तिराजस्व खाने, परिवारका सदस्य र नातेदारहरूको मिलेमतोमा योजना रचेर निर्धक्क भ्रष्टाचार गर्ने कार्य सभापति देउवाकै पालामा भएको उनले बताए। अपिलको अधिकांश बुँदामा कांग्रेसको आलोचना गरिएको छ। बहुदलीय शासन व्यवस्था पछिको ३२ वर्षको अवधिमा एमाले करिब ७ वर्ष आफ्नै नेतृत्वको सरकार र करिब ३ वर्ष संयुक्त सरकारमा सहभागी भएको थियो। कांग्रेसले करिब २० वर्ष आफ्नै नेतृत्वको सरकार र करिब ७ वर्ष संयुक्त सरकारमा सहभागी भई करिब २७ वर्ष सत्ता सञ्चालन गरेको इतिहास छ । यो अवधिमा कांग्रेस नै सबैभन्दा बढी आलोचनाको सिकार बनेको ओली बताउँछन्। राणा, राजा र कांग्रेसको सरकारले देशको विकास र जनताको सुख समृद्धिका लागि कुनै योजना अगाडि नबढाएको उनको आरोप छ। कांग्रेस सरकार कहिल्यै आधुनिकता र उत्कृष्टतातर्फ केन्द्रित रहेन । नेपाल जस्तो धर्तीको स्वर्गलाई संसारकै उत्कृष्ट राष्ट्र बनाउने अवसरलाई साकार पार्न कहिल्यै ध्यान दिएनन्, ओलीले भने, बरू देशलाई संसारकै गरिब, विपन्न, अभावग्रस्त र असमानताको देश बनाइराखे । कांग्रेस एमालेसँग कहिल्यै सहकार्य गर्न नचाहने बताएका उनले भने, कांग्रेसले राणाशाहीसँग सहकार्य गरेको इतिहास छ । कांग्रेसले निरङ्कुश राजतन्त्रसँग आफ्नो घाँटी जोडिएको सार्वजनिक घोषणा गरेको सर्वविदितै छ। अपिलमा भनिएको छ। उनले एमालेका लागि जनताभन्दा ठूलो कोही नरहेको बताए। जनताको सेवा नै हाम्रो मुख्य ध्येय हो । हाम्रो शक्तिको स्रोत नै जनताको शक्ति हो । तसर्थ, हामी जनताका बीचमा रहन चाहन्छौं, उनले भने, जनादेशबाट मात्र जनताको सेवा गर्ने अवसरका लागि प्रयत्नशील रहन्छौं । जनताको आदेश मान्छौं । यसपटक पनि जनताबाट जनताको सेवा गर्ने अवसर हामीलाई प्राप्त हुनेमा विश्वस्त छौं । एमालेले करिब १० वर्ष सरकारमा रहँदा कृषि, रोजगार र उद्योगको क्षेत्रमा व्यापाक सुधार गरेको अध्यक्ष ओलीद्वारा जारी गरिएको अपिलमा भनिएको छ। औद्योगिक क्षेत्रको उत्पादन र उत्पादकत्व वृद्धि, भौतिक पूर्वाधार निर्माण, रोजगारी सिर्जना, शिक्षा र स्वास्थ्य सेवामा गुणात्मक सुधार, सामाजिक न्याय, सुशासन, अन्तर्राष्ट्रिय सम्बन्ध तथा नेपाल र नेपालीको सम्मान अभिवृद्धिका क्षेत्रमा अभूतपूर्व र साहसिक सोच एमालेकै पालामा आएको हो, अपिलमा भनिएको छ। अध्यक्ष ओलीले राजतन्त्रको अन्त्य र गणतन्त्रको उदयका लागि संविधानसभाको निर्वाचन तथा संविधान लेखन र जारी गर्नका लागि तथा संघीय लोकतान्त्रिक गणतन्त्रात्मक संविधान कार्यान्वयन गर्नका लागि एमालेले साहसिक र निर्णायक भूमिका खेलेको बताए। संविधान जारी भएको बखत कांग्रेसको आन्तरिक घेराबन्दी मात्र होइन, नाकाबन्दीसम्म व्यहोर्नुपर्यो । तर, सार्वभौम नेपाली जनताको अभूतपूर्व साथ र समर्थनबाट राष्ट्रिय जिम्मेवारी पूरा गर्न तथा महान् सहिदहरूको बलिदानबाट प्राप्त उपलब्धिहरूलाई संस्थागत गर्न हामी सफल भयौं, उनले भने। अपिल वाचन गर्दै ओलीले नयाँ मतदातको जीवनस्तरलाई विकसित देशका नागरिकको भन्दा कम हुन नदिने प्रतिबद्धता व्यक्त गरे। क्षमता विकास गरी तपाईंहरूलाई अद्वितीय उपलब्धि हासिल गर्न सक्ने प्रतिस्पर्धी, क्षमतायुक्त, सम्मानित र आदर्शवान् नागरिक बनाउने भिजन र कार्यक्रम एमालेसँग छ । उनले भने, तसर्थ, आउनुहोस्, जीवनको पहिलो मतदान सूर्य चिह्नमा गरौं र विकासको नयाँ युगमा प्रवेश गरौं । एमाले अध्यक्ष ओलीले सत्तारुढ गठबन्धनलाई अपराधिक गठबन्धनको संज्ञा दिएका छन्। उनले सत्तारुढ पाँच दलीय गठबन्धनलाई आगामी ३० वैशाखमा ठूलो खड्गो रहेको बताए। राजनीतिक र ग्रहदशा हेर्ने दुवैथरी ज्योतिषीले यस्तो बताएको उल्लेख गर्दै उनले असार १७ पछि गठबन्धन नरहने जिकिर गरे। ज्योतिषीहरूको भनाइमा गठबन्धनका लागि सबभन्दा ठूलो खड्गो त यही वैशाख ३० नै हो। यसैमा गठबन्धनलाई साह्रै ठूलो मर्का पर्नेवाला छ, उनले भने, कस्तो दिन छानेर उहाँहरूले राख्नु भएछ ? यो वैशाख ३० मा त उहाँहरूलाई हुनसम्म हुन्छ क्या ! ढाडै भाँचिने गरी। यो मैले होइन ज्योतिषीले नै भनेका हुन्। ओलीले निर्वाचन आयोगले सत्तारुढ गठबन्धनका नेताका गतिविधिप्रति ध्यान नदिएको आरोप लगाए। सत्तारुढ गठबन्धनका नेताहरूका गतिविधिप्रति आयोगले आँखामा कालोपट्टी बाँधेको छ, उनले भने, निर्वाचन आयोगले जुन घोषणा गरेको छ त्यसलाई कार्यान्वयन गरोस्, एउटा दलले अर्को दलको प्रचार गर्न पाइँदैन। तर, शेरबहादुरले अर्काको भोट माग्न हुने तल कार्यकर्ताले नहुने भन्ने के हो त्यो ?, उनले सत्तारुढ दलका नेतालाई कारबाही गरेर देखाउन पनि आयोगलाई चुनौती दिए। आयोगले बारम्बार गठबन्धनलाई सहयोग हुने निर्णय गर्नु आपतिजनक कुरो भएको उनको भनाइ थियो। एकातिर गठबन्धन हामी चिन्दैनौं भन्ने। गठबन्धन त निर्वाचन आयोगले चिन्दैन भन्यो नि त। किनभने त्यहाँ गठबन्धन गरेर उम्मेदवार उठाउँदा एउटा महिला एउटा पुरुष हुनुपर्नेमा त महिला उठाउनुपर्यो नि ! स्वतन्त्र ढंगले त उठाएको होइन। त्यो कुरा नजरअन्दाज गर्नका लागि गठबन्धन नचिन्ने अनि चिह्न बोकेर हिँड्न चिह्नको प्रचार गर्न मत मागेर हिँड्न गठबन्धन मान्य हुने, उनले भने। आइतबार दिउँसो चुनावी सभालाई सम्बोधन गर्न पुगेका एमालेका अध्यक्ष ओलीले धम्क्याउने र तर्साउनेलाई भोट नहाल्न आग्रह गरे। केही दिनअघि माओवादी केन्द्रका अध्यक्ष पुष्पकमल दाहाल (प्रचण्ड)ले भरतपुरमा गरेको सम्बोधनको विषय निकाल्दै उनले धम्कीको भरमा भोट नहाल्न आग्रह गरेका हुन्। माओवादीको धम्क्याउने बानी अझै गएको छैन। प्रचण्डको छोरीलाई भोट नदिए कुनै दुर्घटना हुँदैन गठबन्धन मात्र हार्ने हो, उनले भने। कांग्रेसका नेताहरूले प्रधानमन्त्री पदका लागि पार्टी सिध्याउन लागेको भन्दै ओलीले कांग्रेसका कार्यकर्ताप्रति सहानुभूति प्रकट गरे। जिन्दगीभर कांग्रेस भनेर हिँडेका कार्यकर्ताहरूको मन रोएको भन्दै ओलीले देश बनाउने अभियानमा लागेको एमालेमा आउन आग्रह गरे। गठबन्धन गरेर कांग्रेसले आफ्नो भविष्य खेर फालेको ओलीको भनाइ छ। उनले भरतपुर महानगरपालिकाको प्रमुख पदमा माओवादी केन्द्रका उम्मेदवार बोकेर कांग्रेसले आफ्नो राजनीति सकेको दाबी गरे।"
"दोहोरो अंकले सेयर बजार बढ्दा कारोबार रकममा वृद्धि, ९ समूहको सूचक उकालोतिर","काठमाडौं : सेयर कारोबारको दोस्रो दिन नेप्से परिसूचक दोहोरो अंकले बढेको छ। अघिल्लो कारोबार दिन आइतबार १७९५ अंकले बढेर बन्द भएको सेयर बजार आज १२ २७ अंकले बढेर २२ सय ६८८४ विन्दुमा बन्द भयो। आज २२२ कम्पनीको ३३ लाख २४ हजार ८२२ कित्ता सेयर १ अर्ब ३९ हरोड ६ लाख ७ हजार ७०२ रुपैयाँमा खरिदबिक्री भयो। २८ हजार ६७५ पटक कारोबार भयो। आइतबार १ अर्ब ३२ करोड ६४ लाख २१ हजार ६७२ रुपैयाँको सेयर कारोबार भएको थियो। आइतबारको तुलनामा कारोबार रकममा वृद्धि भएको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। आज जल्पा लघुवित्त वित्तीयको सेयर १० प्रतिशतले बढेको हो। यसदिन कारोबारमा आएका १३ समूहमध्ये ४ को सूचक घट्यो। बाँकी ९ समूहको सूचक सामान्य बढेको छ। ट्रेडिङको १७४ र माइक्रो फाइनान्सको १३३ प्रतिशतले सूचक बढ्यो। यस्तै बैंकिङको ०९६,म्युचुलको ०५५,नन लाइफ इन्स्युरेन्सको ०५७ प्रतिशतले सेयर मूल्य बढेको हो। ९ कम्पनीको सूचक बढ्दा होटल एन्ड टुरिजम,डेभलपमेन्ट बैंक, लाइफ इन्स्युरेन्स र इन्भेस्टमेन्टको सेयर ओरालो लाग्यो। होटल एन्ड टुरिजमको ०८८,डेभलपमेन्ट बैंकको ०५३, लाइफ इन्स्युरेन्सको ०७ र इन्भेस्टमेन्टको००९ प्रतिशतले मूल्य घटेको हो।"
नुवाकोटका १० मतदान केन्द्रमा महिला मात्रै कर्मचारी,"नुवाकोट : स्थानीय तह निर्वाचन २०७९ का लागि नुवाकोटका मतदान केन्द्रमा सबै कर्मचारीहरु परिचालन गरिसकिएको छ। नुवाकोटमा कायम मतदान केन्द्रमध्ये १० मतदान केन्द्रमा महिला कर्मचारीमात्रै खटाइएको छ। १२ स्थानीय तह रहेको नुवाकोटमा १ सय ३२ मतदानस्थलमा २ सय ८७ मतदान केन्द्र कायम रहेका छन्। तिमध्ये १० स्थानीय तहका एकएक मतदान केन्द्रलाई नमूनाको रुपमा छनौट गरी ती मतदान केन्द्रहरुमा महिलामात्र कर्मचारी छनौट गरिएको जिल्ला निर्वाचन कार्यालय नुवाकोटले जनाएको छ। विदुर नगरपालिकाको नुवाकोट आदर्श बहुमुखि क्याम्पसको ग, दुप्चेश्वर गाउँपालिको दुप्चेश्वर मावि क, सूर्यगढीको इलाका प्रहरी कार्यालय चोकदे क, ककनीको भवानी मावि क, र किस्पाङको स्वास्थ्यचौकी भवन काहुले ख मतदान केन्द्रमा महिला कर्मचारीमात्रै नमूना केन्द्रको रुपमा छुट्ट्याइएको जिल्ला निर्वाचन अधिकारी जयप्रसाद गौतमले जानकारी दिए। यस्तै तादी गाउँपालिकाको रालुका मावि क, तारकेश्वरको आर्युवेद स्वास्थ्य भवन क, पन्चकन्याको देवकीधरम मावि क, म्यागङको देउराली मावि क र लिखुको नेपाने मावि क मतदान केन्द्रलाई नमूना केन्द्रकोरुपमा महिला कर्मचारीमात्रै खटाइएको अधिकृत गौतमले जानकारी दिए। उनका अनुसार ति मतदान केन्द्रहरुमा मतदान अधिकृत, सहायक मतदान अधिकृत, सहायक कर्मचारी तथा कार्यालय सहयोगीसममेत महिलामात्रै खटाइएको छ। नुवाकोटमा महिला १ लाख १५ हजार २९ जना र पुरुष १ लाख २२ हजार चारसय दुई जना र ३ जना तेश्रो लिंगीसहितगरी कुल मतदाता संख्या २ लाख ३७ हजार ४ सय ३४ जना रहेका छन्। नुवाकोटमा स्थानीय तह निर्वाचन २०७९का लागी ६ वटा राष्ट्रिय मान्यता प्राप्त दल रहेका छन्। यसका साथै आयोगले तोकेको अवधि भित्र जिल्लामा क्रियाशिल रहेका दलको जिल्ला कार्य समितिको विवरण बुझाएका २२ वटा दलहरु गरी २८ वटा राजनीतिक दलहरुको आफ्नै निर्वाचन चिन्ह मतपत्रमा उल्लेख रहेको छ। नुवाकोटमा मझौला आकारको ३८ लहरको मतपत्र रहेको छ।"
रसुवाका सबै मतगणनास्थलमा सिसिटिभी जडान,रसुवा : रसुवाका सबै मतगणनास्थलमा सिसिटिभी जडान गरिएको छ। निर्वाचन आयोगले मतगणनास्थलमा सिसिटिभी अनिवार्य गरेकाले जिल्लाको पाँचवटै मतगणनास्थलमा सिसिटिभी जडान गरिएको हो। सोमबार सबै मतगणनास्थलमा सिसिटिभी जडान गरिएका मुख्य निर्वाचन अधिकृत राजेन्द्र नेपालले बताए। गोसाइँकुण्ड गाउँपालिकाको मतगणना जिल्ला समन्वय समितिमा गरिने छ। अन्य चारवटा पालिकाको मतगणना पालिकाको केन्द्रमा नै गरिने छ। जल्लामा ५ वटा पालिका छन्। जसमा २७ वटा वडा रहेका छन्। यसपटकको चुनावमा जिल्लामा १७ वटा राजनीतिक दलले भाग लिएका छन्। जिल्लामा निर्वाचनका लागि १४५ पदका लागि ४६७ जना प्रतिस्पर्धामा छन्। जसमा ५ जना निर्विरोध भइसकेका छन् भने तीन पदमा उम्मेदवारी नै परेको छैन। अब १ सय ३७ पदका लागि मात्रै निर्वाचन हुने छ। जिल्लामा ३८ हजार ५ सय ४५ मतदाता छन्।
काङ्ग्रेस नेता परियारको हत्या,चितवन : नेपाली काङ्ग्रेस बागमती प्रदेश प्रतिनिधि अनिल परियारको हत्या भएको छ। भरतपुर महानगरपालिका१२ का कान भनिने २८ वर्षीय अनिल परियारको आइतबार साँझ छुरा प्रहार भएको हो। भरतपुर७ कृष्णपुर खेलमैदाननजिक साढे ७ बजेतिर अज्ञात समूहले छुरा हानेको हो। घाइते भएका परियारको उपचारका लागि चितवन मेडिकल कलेज लैजाँदै गर्दा बाटोमा नै मृत्यु भएको चितवन प्रहरीका प्रवक्ता नरहरी अधिकारीले जानकारी दिए। परियारका शरिरभरि चोट लागेको छ। छुरा प्रहार गर्ने समूहको खोजी भइरहेको प्रहरीले जनाएको छ।
"सोल्टीमोडमा ट्रक र स्कुटर ठोक्किँदा महिलाको मृत्यु, एक घाइते",काठमाडौं : काठमाडौँको सोल्टीमोडमा स्कुटर दुर्घटना हुँदा एकजनाको मृत्यु भएको छ। काठमाडौँको नागार्जुन नगरपालिका४ सोल्टीमोडस्थित सडकमा बा९४प ८६७६ नंको स्कुटर र ना५ख १९०९ नंको ट्रक ठोक्किँदा स्कुटरमा सवार कीर्तिपुर नगरपालिका२ ट्याङ्लाफाँट बस्ने ६२ वर्षीय विमलादेवी भट्टराईको मृत्यु भएको हो। दुर्घटनामा गम्भीर घाइते भट्टराईको त्रिभुवन शिक्षण अस्पताल महाराजगञ्जमा उपचारका क्रममा मृत्यु भएको प्रहरी प्रधान कार्यालयले जनाएको छ। दुर्घटनामा स्कुटर चालक भने घाइते भएका छन्। घाइते स्कुटर चालकको सोही अस्पतालमा उपचार भइरहेको प्रहरीले जनाएको छ। ट्रक र चालकलाई भने प्रहरीले नियन्त्रणमा लिएर अनुसन्धान गरिरहेको छ।
कक्षा १२ वार्षिक परीक्षाको केन्द्र सार्वजनिक,काठमाडौंः राष्ट्रिय परीक्षा बोर्डले कक्षा १२ को वार्षिक परीक्षाको केन्द्र सार्वजनिक गरेको छ । जेठ १६ गतेदेखि २५ गतेसम्म सञ्चालन हुने कक्षा १२ को परीक्षाको परीक्षा केन्द्र सार्वजिनक गरेको हो । बोर्डका प्रदेश परीक्षा व्यवस्थापन कार्यालय एवं शाखा कार्यालयहरूले समेत आआफ्नो सेवा क्षेत्र भित्रका विद्यालयहरूलाई सोही अनुसार जानकारी गराउन बोर्डले सूचना जारी गरेको छ । बोर्डले अनलाइन माध्यमबाट प्रश्नपत्र पठाउने भएको छ । परीक्षा विद्यार्थीको भौतिक उपस्थितिमा नै सञ्चालन गरिनेछ।बोर्डका अनुसार करिब ४ लाख विद्यार्थीले यस वर्ष कक्षा १२ को परीक्षामा सहभागी हुनेछन्। बोर्डको वेवसाइट : मा परीक्षा केन्द्र हेर्न सक्ने व्यवस्था गरिएको छ।
रसुवागढी नाका मंगलबारदेखि बन्द हुने,"रसुवा : नेपाल चीनबीचको उत्तरी व्यापारिक नाका रसुवागढी मंगलबार रातिबाट बन्द गरिने भएको छ। आउँदो शुक्रबार हुने स्थानीय तहको निर्वाचनलाई निर्वाचनको व्यवस्थापकीय कार्यलाई थप स्वच्छ, निष्पक्ष, भयरहित र शान्तिपूर्ण रूपमा सम्पन्न गर्नका लागि बन्द गर्न लागिएको हो। निर्वाचन हुनु ४८ घण्टा अगाडि नै सीमा नाका बन्द गर्नुपर्ने भएकाले बैशाख २७ गते राति १२ बजेबाट नाका बन्द गर्न लागिएको हो। नाका शनिबारबाट पुनः सञ्चालनमा आउने छ। नाका बिहान ८ बजेदेखि दिउँसो ३ बजेसम्म मात्रै सञ्चालन हुने गरेको छ। रसुवागढी नाकाबाट तयारी कपडा, स्याउ, इलेक्ट्रोनिक सामग्री, निर्माण सामग्री, जुत्ता चप्पल, चस्माको फ्रेमलगायतका सामग्री आयात हुने गरेको छ। यस्तै नेपालबाट बाँसको मुडा, काठका सामग्री, हस्तकलाका सामग्री निर्यात हुने गरेको छ। २०७१ सालदेखि औपचारिक रूपमा सञ्चालनमा आएको रसुवागढी नाकामा दैनिक २ सय ५० भन्दा बढी सवारी साधन आवतजावत गर्ने गरेका थिए। चीनले अन्तर्राष्ट्रिय नाकाको रूपमा घोषणा गरेपछि सीमामा व्यापारी, व्यवसायी र सवारीको चाप बढ्दै गएको थियो।"
बिरामी भएका म्यादी प्रहरीलाई हेलिकोप्टरबाट काठमाडौं लगियो,"गोरखा : उत्तरी गोरखाको दुर्गम भेगमा खटिएका म्यादी प्रहरी बिरामी भएपछि सरकारले हेलिकोप्टरबाट उद्धार गरी काठमाडौं पुर्याएको छ। चुमनुब्री गाउँपालिका ३ पाङसिङ आधारभूत विद्यालयमा खटिएका म्यादी प्रहरी धार्चे ३ खोर्लाका बेलबहादुर घले बिरामी भएपछि थप उपचारका लागि हेलिकोप्टरबाट काठमाडौं लगिएको प्रहरी उपरीक्षक केदार खनालले जानकारी दिए । आइतबार कार्यस्थल पुगेका घलेलाई सोमबार बिहानदेखि पेटसम्बन्धी समस्या देखिएको थियो। उनलाई उपचारका लागि प्राथमिक स्वास्थ्य केन्द्र फिलिम लगिएको तर निको नभएपछि थप उपचारका लागि हेलिकोप्टरबाट काठमाडौं पठाइएको एसपी खनालले बताए । गृहमन्त्रालयसँगको समन्वयमा नेपाली सेनाको हेलिकोप्टरबाट म्यादी प्रहरीको तत्काल उद्धार भएको उनले बताए । हामीले गृहमा जानकारी गरायौँ, अहिले उपचारका लागि काठमाडौं लगिएको छ,' उनले भने । ५१ वर्षीय घले निर्वाचन सामग्रीसहित टोलीसँग आइतबार मतदान केन्द्र पुगेका थिए । बिहानदेखि पेट दुख्ने समस्या भएपछि काठमाडौंबाट विषेशज्ञ चिकित्सकले भिडियो कन्फरेन्स गरेर बिरामीको अवस्था बुझेका थिए । सिर्दिबासमा उपचार सम्भव नभएपछि उपचारका लागि नेपाली सेनाको हेलिकप्टरबाट उद्धार गरिएको चुमनुब्री गाउँपालिकाका प्रमुख प्रशासकीय अधिकृत भीमसेन श्रेष्ठले बताए । उत्तरी गोरखाको चुमनुब्री गाउँपालिका तिब्बतसँग सिमाना जोडिएको पालिका हो । त्यहाँ अहिलेसम्म सडक सञ्जाल पुगेको छैन । दुर्गम भएकै कारण बिरामी हुँदा स्थानीयले हेलिकोप्टरको भर पर्नुपर्ने बाध्यता छ ।"
मोटरसाइकल दुर्घटना हुँदा एक जनाको मृत्यु,उदयपुर : उदयपुरको त्रियुगा नगरपालिका३ मा मोटरसाइकल दुर्घटना हुँदा एक जनाको मृत्यु भएको छ। दुर्घटनामा अन्य एक जना घाइते भएका छन्। मोतिगडाफत्तेपुर सडकखण्ड अन्तर्गतको नेपाली सेनाको १८ नम्बर बाहिनी नजिक आइतबार राती प्रदेश १०५००१प४४६८ नम्बरको डिस्कोभर मोटरसाइकल आफैं अनियन्त्रित भई दुर्घटना भएको हो। दुर्घटनामा मोटरसाइकलमा सवार त्रियुगा नगरपालिका१ पूर्व टोल जोगिदका २१ वर्षीय भुपेन्द्र चौधरीको मृत्यु भएको हो। चालक १८ वर्षीय अभिषेक चौधरी घाइते भएको जिल्ला प्रहरी कार्यालयका डीएसपी सन्तोष आचार्यले बताए। घाइते अभिषेकको अवस्था गम्भीर रहेकोले जिल्ला अस्पतालमा प्रारम्भिक उपचारपछि बाहिर पठाइएको उनले बताए।
वैशाख ३० गते सार्वजनिक विदा,"काठमाडौं : सरकारले स्थानीय तह निर्वाचनको दिन सार्वजनिक विदा दिएको छ। मन्त्रिपरिषद्को वैशाख २५ को निर्णयअनुसार गृह मन्त्रालयले विदा दिएको हो। सरकारी कार्यालय र सार्वजनिक निकायहरूमा वैशाख ३० मा सार्वजनिक विदा दिने निर्णय गृह मन्त्रालयले जनाएको छ। गृह मन्त्रालयले सोमबार जारी गरेको सूचनामा भनिएको छ, स्थानीय तह निर्वाचन, २०७९ को मतदान हुने वैशाख ३० गते शुक्रबारका दिन देशभर सबै सरकारी कार्यालयहरू र सार्वजनिक निकायहरूमा सार्वजनिक विदा दिने नेपाल सरकार, मन्त्रिपरिषद्बाट वैशाख २५ मा निर्णय भएको हुँदा सम्बन्धित सबैको जानकारीको लागि यो सूचना प्रकाशित गरिएको छ।"
काठमाडौंमा मनाइयो रवीन्द्रनाथ टैगोरको १६१औँ जन्मजयन्ती,"काठमाडौं : भारतका विश्व चर्चित कवि रवीन्द्रनाथ टैगोरको १६१औं जन्मजयन्ती काठमाडौंमा मनाइएको छ। भारतीय राजदूतावासस्थित स्वामी विवेकानन्द सांस्कृतिक केन्द्रले सोमबार इन्डिया७५ आजादीको अमृत महोत्सवअन्तर्गत सोमबार विवेकानन्द हलमा टैगोरको जन्मजयन्ती मनाइएको हो। कार्यक्रममा प्रेस, सूचना तथा संस्कृति प्रभागका प्रथम सचिव नवीन कुमारले रवीन्द्रनाथ टैगोरको प्रतिभाको प्रशंसा गर्नुका साथै र आफूभित्र लुकेको क्षमतालाई उपयोग गर्न सबैलाई आग्रह गरे। स्वामी विवेकानन्द साँस्कृतिक केन्द्रका शास्त्रीय संगीतका गुरु तथा विद्यार्थीहरुले एकसाथ रवीन्द्र संगीतको वाचन गरेका थिए भने केन्द्रीय विद्यालय काठमाडौंका विद्यार्थीहरुले टैगोरको रचनामा आधारित गीत र नृत्य प्रस्तुत गरेका थिए। लुम्बिनी विश्व शान्ति मञ्चका अध्यक्ष वासु गौतमले शान्ति निकेतनः शिक्षामा टैगोरको विचार शीर्षकमा अन्तरक्रियात्मक प्रस्तुति दिएका थिए। कार्यक्रममा संगीत, कला र साहित्यका युवा विद्यार्थीहरु, सीबीएसई विद्यालयका बालबालिकाहरु, भारतीय डायस्पोराका सदस्यहरु र विद्वानहरुको सहभागिता थियो।"
कञ्चनजंघा आरोहणका क्रममा भारतीय नागरिकको मृत्यु,"ताप्लेजुङ : कञ्चनजंघा हिमाल आरोहणका क्रममा एक भारतीय नागरिकको मृत्यु भएको छ । मृत्यु हुनेमा ५२ वर्षीय नारायणम् आईयर रहेका छन् । आरोहणका क्रममा उनको ८ हजार २ समय मिटर उचाइमा पुग्दा मृत्यु भएको जिल्ला प्रहरी कार्यालय ताप्लेजुङका सूचना अधिकारी प्रहरी निरीक्षक कुशाराम कार्कीले जानकारी दिए । उनी पायोनियर एड्भेन्ञ्चर प्रालिबाट हिमाल आरोहणमा गएका थिए । सो कम्पनीका कार्यकारी निर्देशक निमेष कार्कीका अनुसार उनको शवलाई उद्धारका लागि ६ जना शेर्पाको टोली परिचालित भइसकेको छ । 'हाम्रो ६ जना शेर्पाको टोली खटिएको छ । मौसमले साथ दिए तीन दिनभित्रमै तल ल्याइसक्छौं,' उनले भने । ८ हजार ५ सय ८६ मिटर अग्लो कञ्चनजंघा हिमालको आरोहणका लागि पायोनियर एड्भेन्चरबाट यसवर्ष १४ जना आएका थिए । त्यसमध्ये ६ जनाले सफल आरोहण गरिसकेका छन् ।"
मतपत्रसहित निर्वाचनस्थल खटिए पाल्पाका मतदान कर्मचारी,"तानसेन : बैशाख ३० गते हुने स्थानीय तह निर्वाचनका लागि पाल्पाका मतदान अधिकृत, सहायक मतदान अधिकृत, कर्मचारी र सुरक्षाकर्मीहरु निर्वाचनस्थलमा खटिएका छन्। जिल्ला निर्वाचन कार्यालय पाल्पाबाट मतदानको लागि चाहिने आवश्यक सामाग्री, मुख्य निर्वाचन अधिकृतको कार्यालय तानसेनबाट मतपत्र बोकेर मतदान अधिकृतसहित कर्मचारी र सुरक्षाकर्मीहरु मतदान केन्द्रमा खटिएका छन्। निर्वाचनस्थल पुगेका मतदान अधिकृतसहितको कर्मचारीहरुले बैशाख २७ गतेदेखि मतदानस्थमा घेराबार गर्ने, सर्वदलिय बैठक बसाल्ने, विभिन्न किसिमका निर्वाचन सूचना टाँस गर्ने, मतदाता परिचयपत्र वितरण गर्ने, मतदानस्थमा मतदात शिक्षा दिने जस्ता कार्यक्रम गर्ने जिल्ला निर्वाचन कार्यालय पाल्पाका प्रमुख रुक्मांगत अर्यालले बताए। पाल्पाको १० वटा पालिकामा १ लाख ९९ हजार ६ सय ९० मतदाता रहेका छन्। स्थानीय तह निर्वाचनलाई स्वच्छ, निष्पक्ष र भयरहित बनाउन ४ वटै सुरक्षा निकायको व्यवस्थापन तथा खटन पटनलाई चुस्तदुस्त पारिएको छ। पाल्पामा स्थानीय निर्वाचनको लागि २४७ जना मतदान अधिकृत र सहायक मतदान अधिकृतसहित १९७१ जना कर्मचारी, १०८० जना म्यादी प्रहरी, ७०४ जना नेपाल प्रहरी, २१८ जना शसस्त्र प्रहरी, नेपाली सेना ४१६ जना नेपाली सेना खटिएका छन्। पाल्पामा ११८ मतदान स्थलमध्ये ५७ वटा सामान्य, ४५ वटा संवेदनशिल र १६ वटा अति संवेदनशिल रहेका छन्।"

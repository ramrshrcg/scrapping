शीर्षक,विवरण
सल्टिएन करमा दोहोरोपन,"चालू आवको बजेट वक्तव्यले पनि प्रदेश र स्थानीय तहको क्षेत्राधिकारमा रहेको करको प्रशासन तथा संकलन कार्यलाई व्यवस्थित गरी दोहोरोपन हुन नदिन अध्ययन गरी आवश्यक प्रबन्ध गरिने भनेको छ। यसमा तीनवटैै तहमा संकलन हुने कर तथा राजस्व एकद्वार प्रणालीमार्फत एकै स्थानबाट संकलन हुने व्यवस्था गर्नु पर्ने अपेक्षा सरोकारवाला छ। काठमाडौं : आर्थिक वर्ष २०७९०८० को बजेटले संघ, प्रदेश र स्थानीय तहको कर प्रणालीलाई व्यवस्थित गर्ने भनिए पनि हालसम्म प्रगति शून्य छ। चालू आर्थिक वर्ष सुरु भएको आठ महिना बितिसक्दा पनि केही स्रोतको करको दोहोरोपनलाई हटाउने विषयमा कुनै टुंगो लागेको छैन। बजेटमै भएको व्यवस्था कार्यान्वयन फितलो हुँदा घरभाडा कर, ढुंगा, गिट्टी, बालुवाको करलगायतको समस्या सल्टिन सकेन। चालू आवको बजेट वक्तव्यले पनि प्रदेश र स्थानीय तहको क्षेत्राधिकारमा रहेको करको प्रशासन तथा संकलन कार्यलाई व्यवस्थित गरी दोहोरोपन हुन नदिन अध्ययन गरी आवश्यक प्रबन्ध गरिने भनेको छ। यसमा तीनवटैै तहमा संकलन हुने कर तथा राजस्व एकद्वार प्रणालीमार्फत एकै स्थानबाट संकलन हुने व्यवस्था गर्नु पर्ने अपेक्षा सरोकारवाला छ। यसका सम्बद्ध निकाय अर्थ मन्त्रालय, आन्तरिक राजस्व विभाग, राष्ट्रिय प्राकृतिक स्रोत तथा वित्त आयोग दोहोरोपनको करको निकास टुंगो लगाउन नसकेको स्विकार गर्छन्। विवादित करबारे स्पष्ट पार्न कार्यदल बनाएर छलफल प्रक्रियामा लागेको अर्थ मन्त्रालय संघीय वित्तीय समन्वय महाशाखा प्रमुख ईश्वरीप्रसाद अर्यालले जानकारी दिए। उनका अनुसार राजस्व परामर्श समितिअन्तर्गत उपसमिति गठन भएको छ। गाउँपालिका महासंघदेखि राष्ट्रिय प्राकृतिक स्रोत वित्त आयोगका सदस्य, प्रतिनिधि, राष्ट्रिय योजना आयोग, प्रधानमन्त्री कार्यालय र निजी क्षेत्रको उपसमिति बनाएर काम गरिरहेको छ। वित्तीय संघीयताको कार्ययोजना बनाउने काम पनि लामो समयदेखि समिति गठन गरे पनि बल्ल सुरुवाती चरणमा काम थालेको उनले बताए। विगत पाँच वर्षदेखि एकल कर प्रशासनसम्बन्धी अन्तरसरकारी वित्त व्यवस्थापन ऐन २०७४, स्थानीय सरकार सञ्चालन ऐन २०७४, वित्त आयोग ऐन २०७४ अनुसार काम भइरहेको छ। तर यसमा दोहोरो करको रूपमा विवादित रूपमा विषय उठ्ने गरेको छ घरबहाल कर। यो कर पालिकाले पनि उठाउँछ, केन्द्रले पनि उठाउँछ। पालिकाले घरबहाल कर उठाउने अधिकार संविधानले दिएकाले आफूहरूको भन्दै आएको छ। केन्द्रले भने व्यावसायिक प्रयोजनको घरबहाल कर उठाउने र निजी घरका कर स्थानीयले उठाउने भनेर परिभाषित गरेको छ। तर, यसमा अझै समस्या छ । निकास भएको छैन । यता आन्तरिक राजस्व विभागले भने घरबहाल करको विषयमा आन्तरिक अध्ययन गरिरहेको छ। व्यक्तिगत प्रयोजनका लागि बनाएको घरको कर पालिकाले लिने भनेर आयकरमै व्यवस्था छ। तर सहरमा ठूलाठूला कम्प्लेक्स बनाउनेजस्ता व्यावसायिक प्रयोजनका घरबाट कमाएको नाफाको कर विभागले लिन्छ। विभाग प्रवक्ता राजु प्याकुरेलका अनुसार यो घर कर नभई घरलाई व्यावसायिक रूपले चलाएकाले यसको नाफाको आय करमात्रै भएको छ। यी करमा अध्ययन, बुझाइ, समन्वय र छलफल जरुरी भएको उनले सुनाए। विभाग र स्थानीयलाई दुवैतिर तिर्नुपर्दा व्यवसायी भने मारमा परेका छन्। यस्तै, ढुंगा, गिट्टी, बालुवा स्थानीय तहले उठाउँछ। यो कर प्रदेशलाई पनि बाँड्नुपर्ने हो। तर कुनै पालिकाले बाँड्छन् तर कुनैले बाँड्दैनन्। यस विषयमा स्थानीय सरकार सञ्चालन ऐनमा यो कुरा अलिकति विवादास्पद छ। २०७४ मा सो ऐन आउँदा बाँड्ने र कोषमा राख्ने भन्ने व्यवस्था थियो। तर पछि ऐन संशोधन गरेर पालिकाको सञ्चित कोषमा राख्ने भन्ने निर्णय भयो। यसकारण कुनै पालिकाले प्रदेशमा पठाउँछन् त कुनैले पठाउँदैनन्। यसले विवाद छ, अर्थ मन्त्रालयले भन्यो। ऐनमै बाँझिदा समस्या आएकाले यसलाई संशोधन गर्नुपर्ने बताइएको छ। तर संशोधनको प्रक्रियाका लागि पहल भएकै छैन। खानीजन्य वा नदीजन्य रूपमा रहेको ढुंगा, गिट्टी, बालुवा प्राकृतिक स्रोत हो। संविधानको अनुसूची ९ अनुसार यसको रोयल्टी संघ, प्रदेश र स्थानीय तहमा बाँडिनुपर्ने व्यवस्था छ। तर यसबारे संघ सरकारको अस्थिरता भएको राष्ट्रिय प्राकृतिक स्रोत तथा वित्त आयोगका अध्यक्ष डा बालानन्द पौडेलको टिप्पणी छ। कानुनले स्थानीय तहबाट मालपोत, घरजग्गा कर उठाउने भने पनि प्रशासनिक काम मिलाउन भने बाँकी रहेको उनी बताउँछन्। सवारी साधन करमा पनि कुन तल्लो तहमा बाँड्ने वा कुन नबाँड्ने भन्नेमा विवाद देखिन्छ। यसमा काम गर्नुपर्ने छ, डा पौडेलले भने। एकल कर प्रशासन कानुनले व्यवस्थापन गरेको छ। अन्तरसरकार वित्तीय व्यवस्थापन ऐनले कसले तोक्ने र एकै ठाउँबाट उठाउने भन्ने छ।"
आस्थाको केन्द्र विक्रम बाबा थान,"चैत महिनाको औंसीदेखि पूर्णिमासम्म १५ दिन हुने पूजामा दिनहुँ दर्शनार्थीको भीड लाग्ने गरेको छ। बुधबारबाट पूजा सुरु भएको हो। विक्रम बाबाको मन्दिर बनाउन कयौंपटक प्रयास गरिए पनि सफल हुन सकेन। चितवन : कसरामा रहेको चितवन राष्ट्रिय निकुञ्जको कार्यालयनजिकै एउटा सालको रूखमुनि माटोको थुम्को छ। न यहाँ कुनै मन्दिर छ, न त मूर्ति नै। तर, हरेक वर्ष यहाँ पूजा गर्ने दर्शनार्थीको भीड नै लाग्छ। सबैको विश्वास छ, यहाँ विक्रम बाबाको बास छ। पूजा गरे मनोकांक्षा पूरा हुन्छ। वरिपरि काठका खम्बाले घेरिएको थान छ। यसैमा मानिसहरूको धार्मिक आस्था र महिमा बढ्दो छ। ती खम्बामा घण्टी तथा धजाहरू झुन्ड्याइएका छन्। पहिलोपटक पूजा गर्न पुगेकी नवलपुर कावासोतीकी कृष्णकुमारी भुसाल भन्छिन्, धेरै सुनेपछि पूजा गर्न आएको हुँ। जंगलको बीचमा पूजा गर्न आउँदा मनै आनन्दित भयो। चैत महिनाको औंसीदेखि पूर्णिमासम्म १५ दिन हुने पूजामा दिनहुँ दर्शनार्थीको भीड लाग्ने गरेको छ। बुधबारबाट पूजा सुरु भएको हो। विक्रम बाबाको मन्दिर बनाउन कयौंपटक प्रयास गरिए पनि सफल हुन सकेन। विक्रम बाबाको मन्दिर निर्माण पूरा नहुँदै आफंै भत्किने गरेको स्थानीयको भनाइ छ। चैतेदसैंमा हजारौं भक्तजनले विक्रम बाबा दर्शन गर्ने र पशुपन्छीको बलि दिने गर्छन्। यहाँ पूजा गर्नाले सन्तान नभएकाहरूलाई सन्तान प्राप्त हुने र सन्तान भएकाहरू दीर्घायु हुने विश्वास गरिन्छ। विक्रम नाम गरेका आदिवासी थारूका गुरु हुन्। मन्दिर बनाउन धेरै प्रयास गरिए पनि सफल भएन। पूजा व्यवस्थापन समितिका सदस्य भवनाथ अधिकारीले भने, विक्रम बाबा खासमा थारू जातिका गुरु हुन्, अहिले सबैको आस्थाको केन्द्र बनेका छन्। किंवदन्तीका अनुसार विक्रमबाबा यस्ता अद्भुत क्षमताका व्यक्ति थिए। जसले जल, जमिन र जंगललाई आफ्नो जीवनको आधार बनाएर बसेका थारू समुदायको कल्याण गर्दै आएका थिए। वर्षांैदेखि बच्चाबच्ची नभएकाहरूको पनि विक्रमबाबामा आएर पूजाआजा गरेर स्मरण गरेपछि सन्तान प्राप्त भएकाविश्वास छ। यसका अलावा घरपरिवारमा सुख, शान्ति, ग्रहदशा निवारणका लागि पनि विक्रमबाबालाई स्मरण गरिन्छ। यहाँ पछिल्लो समय भारतबाट पनि मानिसहरू आउने गर्छन्। पर्वतका प्रेम शर्मा लामिछाने हरेक वर्ष यहाँ पूजा गर्न पुग्छन्। भगवान् भनेपछि दर्शन जहाँ पनि गरिन्छ। चितवन आउँदा यहाँ पूजा गर्न आउछु, उनले भने, मेरो मनोकामना पूरा भएको पनि छ।"
समूहमार्फत आत्मनिर्भर बन्दै महिला,"समूहको कोष बढाउन वर्षौंदेखि बाँझो जमिनमा महिलाहरूले सामूहिक तरकारी खेती र माछापालन। अछाम : अछामको साँफेबगर नगरपालिका१० घुघुरकोटमा प्रगतिशील आत्मनिर्भर समूह छ। यो समूहमा अध्यक्ष, उपाध्यक्ष, सचिव, कोषाध्यक्षजस्ता पद छैनन्। सबै सदस्य समान छन्। समूहमा सबै महिलाहरू सदस्यहरू छन्। वडाका अति विपन्न महिलाहरूले बनाएको समूह हो यो। समूहको बैठक महिनाको चार पटक बस्छ। प्रत्येक बैठक फरकफरक सदस्यले अध्यक्षता र सञ्चालन गर्ने गर्छन्। यसो गर्दा सबै महिलाहरूको बोल्ने सक्ने क्षमता बढ्ने समूहकी सदस्य मोतीकला विकले बताइन्। उनले भनिन्, विगतमा थुपै समूहहरूमा बस्यौ। हुनेखाने महिलाहरूले मात्र अवसर लिन थाले। समूहका अध्यक्ष, सचिव, कोषाध्यक्षहरूमा तिनै नाम चलेका महिलाहरू बस्न थाले र गरिब दुःखी महिलाको नाममा ती महिलाले अवसर लिन लागे। हामीजस्ता पछाडि पारेका अरू सदस्यहरू बोल्ने, भन्ने र विभिन्न गोष्ठी, सीपमूलक तालिम अवरसरबाट वञ्चित हुन थाले। त्यसैले हामीले सबै समान भन्ने नारा बनाएर सदस्यमात्र रहने समूह बनाएका छौं। साँफेबगर नगरपालिकाको वडा नम्बर २, १० र १३ मा यस्ता समूहहरू गठन गरिएको छ। यी वडाहरूमा ८८ वटा समूह छन्। समूहमा महिलाहरू मासिक ५ देखि २५ रुपैयाँ बचत गर्ने गर्छन्। बचत गरेको रकम समूहका सदस्यहरूका बालबालिकालाई विद्यालय भर्ना, शैक्षिक सामग्री किन्न, औषधि उपचार गर्न, तरकारी खेती, बाख्रापालन र अन्य आयआर्जनको कामका लगानी गर्ने गरेको सानपा२ जाल्पादेवीकी लालीगुराँस आत्मनिर्भर समूहकी सदस्य अवि विकले बताइन्। उनले भनिन्, समूहबाट एक सय रुपैयाँ लगेर टमाटरको बेर्ना किने। टमाटर बेचेर १० हजार आम्दानी भयो। एक रुपैयाँ पनि नपाउने हामी साँझबिहान छाक टार्ने मुस्किल थियो। अहिले त्यो अवस्था छैन। समूहबाट पैसा लगानी गरेर थोरै तरकारी खेती गरेको छु। श्रीमान्समेत भारतबाट घर फर्केका छन्। श्रीमान्लाई यतै सुखदुःख गरौंला भारत नजानू भनेर भन्छु। समूहमा बचत भएको रकम सस्तो ब्याजदर एक प्रतिशतमा लगानी गर्ने गरेका छन्। हप्ताको बैठकमा २५ रुपैयाँ बचत गर्ने गरेको र कोषमा १७ हजार ७ सय ९० रुपैयाँ बचत रहेको सानपा१३ बाब्लाकी उज्याली समूहकी सदस्य नरु बटालाले बताइन्। उनले भनिन्, समूहमा बचत गरेको रकम विभिन्न सानो सानो व्यवसायका लागि लगानी गरेका छौं। मैले गाउँमा सानो खुद्रा पसल चलाएको छु। अहिले सानो तिनो रकमका लागि श्रीमान्लाई माग्नु पर्दैन, घर खर्चसमेत चलेको छ। दुई मान्छेको अगाडि आफ्नो परिचय र बाल्न नसक्ने महिलाहरू अहिले निर्धक्कसँग परिचय र आफ्ना कुरा राख्न सक्ने भएका उनले बताइन्। महिलाहरूले समूहको बैठकमा समुदायका घट्ने महिला हिंसा, तिनका प्रकार र गाउँघरमा महिला महिलाहरूबीच हुने विवादको बिषयमा समेत छलफल गरी मेलमिलाप गराउने गरेका बटालाले बताइन्। समूहको कोष बढाउनका लागि सानपा२ का महिलाहरूले सामूृहिक तरकारी खेती र माछापालनको समेत सुरुवात गरेका छन्। वर्षौंदेखि बाँझो जमिनमा तरकारी खेती सुरु गरेको गतिशील आत्मनिर्भर समूहकी सदस्य अनिता परियारले बताइन्। उनले भनिन्, भर्खर सुरु गरेका छौं। एक रोपनीमा तरकारी लगाएका छौं। अहिले प्याजको सिजन भएकाले प्याज लगाएका छौं। विस्तारै राम्रौ भयो भने बढाउदै लैजाने योजना छ। समूहमा १५ देखि ३० जना महिलाहरू आबद्ध छन्।"
"नेपालको जनसंख्या २,९१,६४,५७८","मुलुकको जनसंख्या वृद्धिदर एक प्रतिशतभन्दा कम देखिएको छ। जनगणना नतिजाअनुसार शून्य दशमलव ९२ प्रतिशतमात्रै जनसंख्या वृद्धिदर छ। २०६८ सालको जनगणनामा १३५ प्रतिशत प्रतिवर्ष थियो। काठमाडौं : मुलुकको जनसंख्या २ करोड ९१ लाख ६४ हजार ५ सय ७८ घोषणा गरिएको छ। शुक्रबार सार्वजनिक राष्ट्रिय जनगणना २०७८ को नतिजामा जनसंख्या वृद्धिदर शून्य दशमलव ९२ प्रतिशतमात्रै छ। २०६८ सालको जनगणना पछि १० वर्षको अवधिमा २६ लाख ७० हजारमात्रै जनसंख्या बढेको नतिजाले देखाएको छ। २०६८ सालमा मुलुकको जनसंख्या २ करोड ६४ लाख ९४ हजार ५ सय ४ घोषणा गरिएको थियो। राष्ट्रिय योजना आयोगका उपाध्यक्ष मीनबहादुर श्रेष्ठले जनसंख्याको वृद्धिदर घटेको कारण समस्या उत्पन्न हुन सक्ने संकेत गरे। परिवार नियोजन गर्नेभन्दा जनसंख्या बढाउनेतर्फ राज्यको नीति केन्द्रित हुनुपर्ने श्रेष्ठले बताए। जनगणनाको १६ महिनापछि मात्रै प्रधानमन्त्री पुष्पकमल दाहालले जनगणनाको नतिजा शुक्रबार सार्वजनिक गरेका हुन्। जसअनुसार पुरुषको संख्या १ करोड ४२ लाख ५३ हजार ५ सय ५१ (४८९८ प्रतिशत) छ। यस्तै महिलाको जनसंख्या १ करोड ४९ लाख ११ हजार २७ (५१०२ प्रतिशत) छ। यसअघि राष्ट्रिय जनगणनाको प्रारम्भिक प्रतिवेदन २०७८ माघ ११ गते सार्वजनिक गरिएको थियो। २०७८ कात्तिक २५ देखि मंसिर ९ सम्म १२ औं जनगणना गरिएको थियो। २०७८ माघ ११ गते प्रारम्भिक जनसंख्या प्रतिवेदन सार्वजनिक गरिएको थियो। त्यसबेला मुलुकको जनसंख्या २ करोड ९१ लाख ९२ हजार ४ सय ८० भनिएको थियो। तर प्रारम्भिक तथ्यांकभन्दा २७ हजार ९ सय २ जनसंख्या कम देखिएको राष्ट्रिय तथ्यांक कार्यालयका उपप्रमुख डा हेमराज रेग्मीले बताए। मुलुकको लैंगिक अनुपात अर्थात् प्रति १०० जना महिलामा पुरुषको संख्या ९५५९ रहेको छ। वृद्धिदर ०९२ प्रतिशत मुलुकको जनसंख्या वृद्धिदर एक प्रतिशतभन्दा कम देखिएको छ। जनगणना नतिजाअनुसार शून्य दशमलव ९२ प्रतिशतमात्रै जनसंख्या वृद्धिदर छ। २०६८ सालको जनगणनामा १३५ प्रतिशत प्रतिवर्ष थियो। सबैभन्दा बढी जनसंख्या वृद्धिदर भएको जिल्ला भक्तपुर हो। जहाँ वार्षिक औसत (३३५ प्रतिशत) वृद्धिदर छ। यस्तै सबैभन्दा कम जनसंख्या वृद्धिदर रहेको जिल्ला रामेछाप हो। जहाँको वार्षिक औसत वृद्धिदर (१६७ प्रतिशत) छ। परिवार संख्या ६६,६६,९३७ २०६८ सालमा परिवार संख्या ५४ लाख २७ हजार ३ सय २ थियो। त्यसमा २३ प्रतिशतले वृद्धि भएको छ। परिवारको संख्या ६६ लाख ६६ हजार ९ सय ३७ पुगेको छ। जसमध्ये व्यक्तिगत परिवार ६६ लाख ६० हजार ८ सय ४१ र संस्थागत परिवार ६ हजार ९६ छन्। विदेशमा २१ लाख ९० हजार जनगणनाअनुसार २१ लाख ९० हजार ५ सय ९२ जना देशबाहिर छन्। १५ लाख ५५ हजार ९ सय ६१ (२३४ प्रतिशत) परिवारहरूबाट उनीहरू विदेशमा रहेका हुन्। जसमा पुरुष १७ लाख ९९ हजार ६ सय ७५ (८२२ प्रतिशत) देशबाहिर छन। यस्तै ३ लाख ९० हजार ९ सय १७ (१७८ प्रतिशत) महिला विदेश गएका छन्। २०६८ को जनगणनामा १९ लाख २१ हजार ४ सय ९४ जना विदेशमा रहेको तथ्यांक सार्वजनिक गरिएको थियो। अन्य लिंगी २,९२८ सरकारले पहिलो पटक महिला र पुरुषका साथै अन्य लिंगी (लैंगिक तथा यौनिक अल्पसंख्यक) को पनि जनगणना गरेको छ। अन्य लिंगी (लैंगिक तथा यौनिक अल्पसंख्यक) को जनसंख्या २ हजार ९ सय २८ घोषणा गरिएको छ। जुन कुल जनसंख्याको ००१ प्रतिशत हुन्छ। बागमती प्रदेशमा ३२७ प्रतिशत र सबैभन्दा कम कर्णाली प्रदेशमा २८ प्रतिशत अन्य लिंगीको जनसंख्या छ। तराईमा मात्रै ५४ प्रतिशत बसोबास पछिल्लो समयमा तराईमा जनसंख्या बढेको छ। पहाड र हिमालमा घटेको छ। २०६८ को नतिजा पछि तराईमा बसोबास गर्नेको संख्या बढेको छ। तराईमा कुल जनसंख्याको ५३६१ प्रतिशत (१ करोड ५६ लाख ३४ हजार ६) जनसंख्या छ। पहाडमा ४०३१ प्रतिशत (१ करोड १७ लाख ५७ हजार ६ सय २४) जनसंख्या छ। हिमाली क्षेत्रमा ६०८ प्रतिशतमात्रै छ। अर्थात् हिमालमा १७ लाख ७२ हजार ९ सय ४८ जनसंख्या छ। २०६८ को नतिजामा तराईमा ५० दशमलव २७ प्रतिशत र पहाडमा ४३ दशमलव १ प्रतिशत जनसंख्या रहेको घोषणा गरिएको थियो। त्यतिबेला हिमाली क्षेत्रमा ६७३ प्रतिशत जनसंख्या देखाइएको थियो। बागमतीमा धेरै, कर्णालीमा थोरै बागमती प्रदेशमा धेरै जनसंख्या देखिएको छ। कर्णालीमा सबैभन्दा थोरै जनसंख्या छ। बागमती प्रदेशमा २० दशमलव ९७ प्रतिशत जनसंख्या छ। सबैभन्दा कम कर्णाली प्रदेशमा ५७९ प्रतिशत रहेको छ। जुन गत २०६८ को जनगणनामा बागमतीमा २० दशमलव ८७, मधेसमा २० दशमलव ४० र कर्णालीमा ५ दशमलव ९३ प्रतिशत जनसंख्या थियो। हाल लुम्बिनीमा १७ दशमलव ५६, कोसीमा १७ दशमलव शून्य १, सुदूरपश्चिममा ९ दशमलव २४, गण्डकीमा ८ दशमलव ४६ र कर्णालीमा ९ दशमलव २४ प्रतिशत जनसंख्या छ। वृद्धिदर बढी लुम्बिनीमा, कम गण्डकीमा लुम्बिनी प्रदेशमा १३८४ प्रतिशत र सबैभन्दा कम गण्डकी प्रदेशमा २६१ थप भएको रहेको छ। प्रदेशगत रूपमा २०६८ देखि २०७८ को एक दशकको वार्षिक जनसंख्या वृद्धिदर सबैभन्दा बढी लुम्बिनी प्रदेशमा १२४ प्रतिशत र सबैभन्दा कम गण्डकी प्रदेशमा ०२५ प्रतिशतले वार्षिक जनसंख्या वृद्धि भएको छ। दोस्रो धेरै वार्षिक जनसंख्या वृद्धिदर हुने प्रदेशमा मधेस प्रदेश रहेको छ जसको वृद्धिदर ११९ प्रतिशत छ। अन्य प्रदेशको वार्षिक जनसंख्या वृद्धिदर १०० प्रतिशतभन्दा कम रहेको छ। सबैभन्दा धेरै काठमाडौं र कम जनसंख्या मनाङमा सबैभन्दा बढी जनसंख्या काठमाडौं जिल्लामा २० लाख ४१ हजार ५ सय ८७ छ। सबैभन्दा कम मनाङको ५ हजार ६ सय ५८ मात्रै छ। मोरङ, रूपन्देही, झापा र सुनसरी जिल्ला क्रमशः दोस्रो, तेस्रो, चौथो र पाँचौं धेरै जनसंख्या भएका जिल्लाहरू हुन्। कम जनसंख्या हुनेमा मुस्ताङ डोल्पा, रसुवा र हुम्ला क्रमशः छन्। सहरमा बढ्यो, गाउँमा घट्यो राष्ट्रिय जनगणना २०७८ ले सहरी क्षेत्रमा बस्नेको संख्या बढ्दो रहेको देखाएको छ। गाउँमा बस्नेको संख्या घट्दै गएको नतिजाले देखाएको छ। सहरी जनसंख्या ६६ दशमलव १७ प्रतिशत छ। गाउँको जनसंख्या ३३ दशमलव ८३ प्रतिशतमात्रै छ। जबकि संघीय संरचनापछि स्थानीय तहलाई नगरपालिका र गाउँपालिकामा गरिएको वर्गीकरणको आधारमा २०६८ सालको जनसंख्यालाई समायोजन गर्दा नगरपालिकाहरूको जनसंख्या ६३१९ प्रतिशत र गाउँपालिकाहरूको जनसंख्या ३६८१ प्रतिशत रहेको थियो। यस आधारमा स्थानीय तहको समायोजनपछि मात्रै सहरी जनसंख्या ३ प्रतिशतले बढेको छ भने ग्रामीण जनसंख्या त्यही हाराहारीमा घटेको छ। भक्तपुरमा सबैभन्दा बढी वृद्धिदर हिमाली र पहाडी क्षेत्रका ३४ वटा जिल्लामा वार्षिक जनसंख्या वृद्धिदर ऋणात्मक अर्थात् घटेको छ। २०६८ को जनगणनामा २७ वटा जिल्ला ऋणात्मक थिए। सबैभन्दा बढी वार्षिक वृद्धिदर भक्तपुर जिल्लामा (३३५ प्रतिशत) छ। सबैभन्दा बढी वार्षिक जनसंख्या घट्ने दर रामेछाम जिल्लामा (१६७ प्रतिशत) छ। बढी वार्षिक जनसंख्या घट्नेमा खोटाङ, मनाङ, भोजपुर र तेह्रथुम छन्। सबैभन्दा धेरै जनसंख्या वृद्धिदर हुनेमा रूपन्देही, चितवन, बाँके र झापा छन्। हिमाली जिल्लाहरूमा मुगुमा सबैभन्दा बढी (१४९ प्रतिशत) वार्षिक जनसंख्या वृद्धिदर छ। १० वर्षमुनि पनि अझै हुन्छ विवाह ३४४ प्रतिशतले १८ देखि २० वर्षको उमेरमा पहिलो विवाह गर्ने गरेको नतिजाले देखाएको छ। १५ देखि १७ वर्षको उमेरमा पहिलो विवाह हुने २२ दशमलव ३ प्रतिशत छन्। १० वर्षमुनिको उमेरमा पहिलो विवाह हुने पनि शून्य दशमलव ३ प्रतिशत छन्। यसैगरी १० देखि १४ वर्ष उमेरमा पहिलो विवाह हुनेहरू ७ प्रतिशत छन्। पहिलो विवाह गर्दाको औसत उमेर १९ वर्ष छ। जसमा पुरुषको २१ वर्ष र महिलाको १८ वर्ष छ। ६ प्रतिशत घर खाली मुलुकभर ७५ लाख ५२ हजार ६६ वटा घर संरचना छन। तीमध्ये ६ प्रतिशतभन्दा बढी घर खाली छन्। आवासको लागि प्रयोग भएका घर ७१७ प्रतिशत छन्। घरमूली महिला बढे मुलुकमा ६६ लाख ६६ हजार ९ सय ३७ परिवार छन्। जसमा ४५ लाख ६३ हजार ६ सय ५९ अर्थात् ६८४५ प्रतिशत परिवारमूली पुरुष छन्। २१ लाख ३ हजार २ सय ७८ परिवार अर्थात् ३१५५ प्रतिशत परिवारमूली महिला रहेको जनगणनाको तथ्यांकले देखाएको छ। २०६८ को जनगणनामा कुल परिवारको ७४२७ प्रतिशत परिवारमूली पुरुष र २५७३ प्रतिशत परिवारमूली महिला रहेको घोषणा गरिएको थियो। गण्डकी प्रदेशमा सबैभन्दा धेरै अर्थात् ४०९८ प्रतिशत परिवारमा महिला परिवारमूली छन् भने मधेस प्रदेशमा भने सबैभन्दा कम (२१७२ प्रतिशत) परिवारमा महिला परिवारमूली छन्। १५ देखि १९ वर्षका धेरै १५ देखि १९ वर्ष उमेरसमूहको जनसंख्या सबैभन्दा बढी (१० दशमलव २) प्रतिशत छ। १० देखि १४ वर्ष उमेरसमूहमा १० प्रतिशत जनसख्ंया छ। उमेरसमूह बढ्दै जाँदा जनसंख्याको प्रतिशत पनि कम छ। जनगणनाअनुसार कुल जनसंख्याको ६१९६ प्रतिशत १५ देखि ५९ वर्ष उमेरको जनसंख्या छ। गत २०६८ सालमा यो उमेरसमूहका जनसंख्या ५६९६ प्रतिशत मात्र रहेको थियो। हाल १४ वर्ष वा सोभन्दा कम उमेरका र ६० वर्ष वा सोभन्दा माथिल्लो उमेरका जनसंख्या क्रमशः २७८३ प्रतिशत र १०२१ प्रतिशत रहेको छ। आश्रित उमेरसमूह १५ वर्षमुनिको (आश्रित जनसंख्या) २७ दशमलव ८३ प्रतिशत छ। यस्तै ६० वर्षभन्दा माथिको आश्रित जनसंख्या १० दशमलव २१ प्रतिशत छ। १० वर्षमा साक्षरता वृद्धिदर १० प्रतिशत पछिल्लो १० वर्षमा साक्षरता दर पनि १० प्रतिशत नै बढेको छ। मुलुकको साक्षरता दर ७६२ प्रतिशत पुगेको छ। पुरुषको साक्षरता दर ८३६ प्रतिशत छ। महिलाको ६९४ प्रतिशत छ। २०६८ मा मुलुकको साक्षरता दर ६५९ प्रतिशत थियो। त्यतिबेला पुरुषको साक्षरता दर ७५१ प्रतिशत र महिलाको ५७४ प्रतिशत थियो। मधेसमा साक्षरता दर कम बागमती प्रदेशमा सबैभन्दा धेरै ८२ दशमलव १ प्रतिशत साक्षरता दर छ। पुरुषको साक्षरता दर गण्डकी प्रदेशमा उच्च छ। मधेस प्रदेशमा सबैभन्दा कम साक्षरता दर ६३ दशमलव ५ प्रतिशत छ। पुरुष र महिला दुवैको साक्षरता दर मधेस प्रदेशमा कम छ। काठमाडौं सबैभन्दा बढी, रौतहटमा सबैभन्दा कम सबै जिल्लामा ५५ प्रतिशतभन्दा धेरै साक्षरता दर देखिएको छ। काठमाडौंमा सबैभन्दा बढी ८९ दशमलव २३ प्रतिशत र रौतहटमा सबैभन्दा कम ५७ दशमलव ७५ प्रतिशत साक्षरता छ। पुरुष र महिलाको साक्षरता दर पनि अन्य जिल्लाको तुलनामा काठमाडौं जिल्लामा क्रमशः ९४१९ प्रतिशत र ८४१६ प्रतिशत रहेको छ। रौतहटमा महिला र पुरुष दुवैको साक्षरता दर कम छ। जन्मदर्ता नगन्य जनगणनाको नतिजाअनुसार अझै पनि बालबालिकाको जन्मदर्ता गर्ने चलन कम छ। ३० लाख ७ हजार ६ सय ४८ बालबालिकामध्ये ७४ प्रतिशतको मात्रै जन्मदर्ता छ। २६ प्रतिशतले जन्मदर्ता गरेका छैनन्। हिमालमा ८१९ प्रतिशत, पहाडमा ७३१ प्रतिशत र तराईमा ७३७ प्रतिशत बालबालिकाको जन्मदर्ता भएको छ। प्रदेशगत रूपमा सबैभन्दा बढी कर्णाली प्रदेशमा ८७ दशमलव ३ र बागमतीमा सबैभन्दा कम ६७ प्रतिशतले मात्रै जन्म दर्ता गरेका छन्। ५१ प्रतिशतले अझै काठदाउराको प्रयोग जनसंख्याको आधाभन्दा बढी अर्थात् ५१ प्रतिशतले खाना पकाउन अझै पनि काठदाउराकै प्रयोग गर्ने गरेको नतिजाले देखाएको छ। बिजुलीको प्रयोग गरेर खाना पकाउने जनसंख्या नगन्य अर्थात् शून्य दशमलव ५ प्रतिशतमात्रै छ। ९२ प्रतिशतमा पुग्यो बिजुली ९२ दशमलव २ प्रतिशतले बत्ती बाल्नका लागि बिजुली प्रयोग गर्ने गरेको पाइएको छ। गत २०६८ को जनगणनाअनुसार बिजुली प्रयोग गर्ने परिवार ६७ दशमलव ३ प्रतिशत मात्रै थियो। मधेस प्रदेशमा बिजुली प्रयोग गर्ने परिवार ९७ दशमलव ९ प्रतिशत छ। कर्णालीमा बिजुली र सौर्य ऊर्जासोलार प्रयोग गर्ने परिवार (४९६ प्रतिशत र ४७९ प्रतिशत) छन्। ५ प्रतिशत शौचालयबाट वञ्चित ६६ लाख ६० हजार ८ सय ४१ परिवारमध्ये ९५ दशमलव ५ प्रतिशतले कुनै न कुनै प्रकारको शौचालयको प्रयोग गर्ने गरेका छन्। ४ दशमलव ५ प्रतिशत परिवारहरूसँग अझै पनि शौचालयको पहुँच छैन। मधेस प्रदेशमा शौचालय नभएका परिवार धेरै छन्। मधेसमा १२ प्रतिशत परिवारसँग शौचालय छैन। बागमती र गण्डकी प्रदेशमा सबैभन्दा कम (१ प्रतिशत) परिवारको शौचालय छैन। मोबाइलको पहँुच बढ्दो मुलुकमा मोबाइलको पहुँच बढेको तथ्यांकले देखाएको छ। साधारण मोबाइल फोन प्रयोग गर्ने परिवार ७३ दशमलव १५ प्रतिशत छ। स्मार्ट फोन प्रयोग गर्ने परिवार ७२ दशमलव ९४ प्रतिशत छ। ४९ दशमलव ३७ प्रतिशत प्रतिशतको टेलिभिजनको पहुँच छ। ३७७२ प्रतिशत जनसंख्याको इन्टरनेटसम्म पहुँच छ। ३५२१ प्रतिशतसँग साइकल उपलब्ध छ। १२ प्रतिशत महिलाको नाममा सम्पत्ति ११८ प्रतिशत महिलाको नाममा घर र जग्गा दुवै रहेको देखिएको छ। महिलाको नाममा जग्गा मात्र भएका परिवार ९ दशमलव ७ प्रतिशत र घर मात्र भएका २३ प्रतिशत महिला छन्। समग्रमा २३८ प्रतिशत परिवारहरूमा महिलाको नाममा घर वा जग्गा वा घरजग्गा दुवै रहेको देखिन्छ। २०६८ सालको जनगणनामा तुलनामा १ दशमलव १ प्रतिशत बढीले महिलाको नाममा सम्पत्ति हुने बढेका छन्। ३४ प्रतिशत आर्थिक रूपमा निष्क्रिय १० वर्षभन्दा माथि २ करोड ३९ लाख ५८ हजार ८ सय ६८ जनसंख्या छ। तीमध्ये १ करोड ५६ लाख ८९ हजार ७ सय ७७ जना (६५५ प्रतिशत) आर्थिक रूपले सक्रिय छन्। ८२ लाख ११ हजार १२ जना (३४३ प्रतिशत) आर्थिक रूपले निष्क्रिय देखिन्छन्। कृषिमा ५७३ प्रतिशत सबैभन्दा धेरै कृषि, वन र माछापालन क्षेत्रमा ५७३ प्रतिशत जनसंख्या संलग्न छ। यसपछि थोक एवं खुद्रा व्यापार, मोटरगाडी तथा मोटरसाइकल मर्मतका कार्यहरूमा १२५ प्रतिशत, निर्माणमा ८१ प्रतिशत, अन्य सेवा प्रदान गर्ने क्रियाकलापहरूमा ३९ प्रतिशत र औद्योगिक उत्पादनमा ३८ प्रतिशत जनसंख्या संलग्न छ। ६ लाख ४७ हजार अपांगता भएका मुलुकको जनसंख्यामा २२ प्रतिशतमा कुनै न कुनै प्रकारको अपांगता देखिएको छ। शारीरिक अपांगता ३७ दशमलव १ प्रतिशत छ। १७१ प्रतिशतमा न्यूनदृष्टियुक्त अपांगता, ८९ प्रतिशतमा बहुअपांगता, ८० प्रतिशतमा सुस्तश्रवण, ६४ प्रतिशतमा स्वर बोलाइसम्बन्धी अपांगता छ। मुलुकमा १९६८ सालबाट जनगणना सुरु भएको हो। प्रत्येक १०१० वर्षमा जनगणना हुन्छ। संघीयता आएपछि यो जनगणना पहिलो भएको निर्देशक ढुण्डीराज लामिछाने बताउँछन्। तत्कालीन राष्ट्रिय तथ्यांक विभागका महानिर्देशक एवं राष्ट्रिय तथ्यांक कार्यालयका उपप्रमुख नेविनलाल श्रेष्ठले अहिले सार्वजनिक गरिएको प्रतिवेदन पहिलो भएको बताउँदै दुई वर्षभित्र सम्पूर्ण विवरण सार्वजनिक गर्ने जानकारी दिए। प्रमुख तथ्यांक अधिकारी रामप्रसाद थपलियाले यो जनगणनामा उपलब्ध तथ्यांकले संघ, प्रदेश र स्थानीय तहका साथै निजी क्षेत्रको नीति कार्यक्रम तर्जुमा सहज हुने बताए। यो जनगणनाले जनसंख्याको प्रवृत्ति र विश्लेषणको चित्रण गरेको पनि उनको भनाइ छ।"
वरीयता मिचेर बढुवा,"त्यस्तै नर्सिङ समूहको सुपरभाइजरमा सविता पन्थीलाई बढुवा गरिएको छ। पन्थी उपनिर्देशक डा कृष्णसागर शर्माकी पत्नी हुन्। वरीयतामा पहिलो नम्बरमा रहेकी सुशीला कोइरालालाई रोकेर अन्तिम नम्बरमा रहेकी पन्थीलाई बढुवा गरिएको आरोप छ। ६ जनामध्ये पन्थी सबैभन्दा अन्तिममा थिइन्। चितवन : बीपी कोइराला मेमोरियल क्यान्सर अस्पताल चितवनमा वरीयता नै मिचेर कर्मचारीको बढुवा गरेको भन्दै कार्यरत कर्मचारीले असन्तुष्टि जनाएका छन्। कार्य सम्पादनमा अगाडि रहेकाको नगरी नियम मिचेर पछाडि रहेकाको बढुवा गरेको उनीहरूको आरोप छ। यो घटनासँगै अस्पतालका कार्यकारी निर्देशक डा देजकुमार गौतम, उपनिर्देशक डा कृष्णसागर शर्मा र प्रमुख प्रशासक गृहीनारायण महतो विवादमा मुछिएका छन्। उनीहरूमाथि कार्यसम्पादनमा पछाडि परेका तर, आफू निकटका कर्मचारीलाई नियम मिचेर बढुवा गरेको आरोप छ। अस्पतालमा भएको बढुवाले कर्मचारीमा असन्तुष्टि देखिएको छ। मर्यादाक्रम मिचेर आफू निकटकालाई बढुवा गरिएपछि अस्पतालमा विरोधसमेत सुरु भएको छ। चिकित्सक, नर्सिङ, प्याथोलोजी र प्रशासन समूहमा गत मंगलबार ५५ जनाको बढुवा भएको थियो। लामो समय काम गरेका पहिलो वरीयतामा रहेका नै बढुवा हुनबाट वञ्चित भएका छन्। चिकित्सक समूहमा अस्पतालका एक नम्बरमा रहेका मेडिकल अंकोलोजिस्ट डा जयराम अधिकारी र सर्जन डा सुनील ढकाल बढुवा हुनबाट वञ्चित भए। डा अधिकारी र डा ढकाल अस्पतालमा अब्बल चिकित्सकको रूपमा परिचित छन्। उनीहरूभन्दा कनिष्ठ चिकित्सकलाई दसौं तहमा बढुवा गरिएको छ। डा ढकाललाई रोकेर उपनिर्देशक डा शर्माका निकट डा सुमन खनाललाई बढुवा गरिएको उनीहरूको आरोप छ। त्यस्तै नर्सिङ समूहको सुपरभाइजरमा सविता पन्थीलाई बढुवा गरिएको छ। पन्थी उपनिर्देशक डा कृष्णसागर शर्माकी पत्नी हुन्। वरीयतामा पहिलो नम्बरमा रहेकी सुशीला कोइरालालाई रोकेर अन्तिम नम्बरमा रहेकी पन्थीलाई बढुवा गरिएको आरोप छ। ६ जनामध्ये पन्थी सबैभन्दा अन्तिममा थिइन्। बढुवा भएका १० जना सिनियर स्टाफ नर्समा पनि वरीयता मिचिएको छ। अग्रस्थानमा रहेकालाई रोकेर ४५औं नम्बरमा रहेकालाई बढुवा गरिएको छ। २०६५ सालमा सेवा सुरु गरेकालाई रोकेर झन्डै पाँच वर्षपछिका नर्सलाई सिनियर स्टार्फ नर्समा बढुवा गरिएको हो। आपूभन्दा सिनियरको रोकेर आफ्नो बढुवा हुँदा कर्मचारी आफैं अचम्मित छन्, एक कर्मचारीले भने। त्यस्तै प्याथोलोजी विभागमा पनि कार्यसम्पादनमा अगाडि रहेका दीपक चापागाईंको बढुवा रोकिएको छ। कार्यसम्पादनको कागज हराएको कारण देखाउँदै एक नम्बरमा रहेका चापागाईंलाई रोकेर अन्य तीन जनाको बढुवा गरिएको हो। चापागाईंको कार्यसम्पादन मुल्यांकन पत्र फालेर बढुवा रोकिएको आरोप छ। २०७४०७५ को कार्यसम्पादन मूल्यांकन हरायो भनेर बढुवा रोकिएको छ। त्यसरी छुटेको रहेछ भने पनि पछि भरेर मूल्यांकन गर्ने प्रचलन हुन्छ। यहाँ त भएको कागज जानेरै फालेर हरायो भनिएको छ, एक पीडित कर्मचारीले भने, अघिल्लो कार्यकालको कागज थाहा भएन भन्न पाइन्छ ? यो सुनियोजित हो। वरिष्ठ कर्मचारीको मनोबल गिराउने गरी बढुवा गरिएको छ। यता अस्पतालका कार्यकारी निर्देशक डा देजुकमार गौतम नियमसंगत बढुवा भएको दाबी गर्छन्। हामीसँग बढुवा गर्नुपर्ने निश्चित पद छन्। त्यसमा सबै जनाको सम्भव छैन, उनले भने ।"
सहिद पन्त स्मृति पुस्तकालय शिलान्यास,"उनको जीवनी र शिक्षाप्रतिको लगावबाट समाज रूपान्तरणका लागि पुस्तकालय स्थापना गर्न लागिएको पूर्व सामाजिक विकासमन्त्री गोविन्दराज बोहराले बताए। डडेल्धुरा : किसान नेता भनेर चिनिने स्वर्गीय सहिद भीमदत्त पन्त स्मृति पुस्तकालय निर्माण गर्न उनको जन्मथलोमा शिलान्यास गरिएको छ। डडेल्धुरा अमरगढी नगरपालिका २, कारिगाउँमा सहिद भीमदत्त पन्त स्मृति पुस्तकालय शिलान्यास गरिएको हो। २० लाख रुपैयाँ रकम रहेको पुस्तकालय भवनको सहिद भीमदत्त पन्तको जन्मघर रहेको कारिगाउँमा नै शिलान्यास गरिएको हो। बुधबार नेपाली कांग्रेसका नेता एवं सुदूरपश्चिम प्रदेशका पूर्वसामाजिक विकास मन्त्री गोविन्दराज बोहराले पुस्तकालयको शिलान्यास एक कार्यक्रमका बीच गरेका हुन्। सुदूरपश्चिम प्रदेश सामाजिक विकास मन्त्रालयले उक्त पुस्तकालयका लागि रकम छुट्ट्याइएको र भवन बनाउन शिलान्यास गरिएको वडाध्यक्ष हेमराज पन्तले बताए। सामाजिक मन्त्रालयले १५ लाख रुपैयाँ थप रहेकाले उक्त रकमले पुस्तकालयभित्र ईलाइब्रेरी बनाउने योजना रहेको वडाध्यक्ष पन्तले जानकारी दिए। सहिद पन्तको सम्झनामा पुस्तकालय निर्माण गर्न लागेको उनको भनाइ छ। कुनै पनि क्रान्ति होस् वा आन्दोलन होस्। त्यसका लागि शिक्षा जरुरी रहेको छ भन्ने सिद्धान्त सहिद पन्तको थियो। उनले भने, सहिद पन्तको सिद्धान्तलाई आत्मसात् गर्न पुस्तकालय निर्माणको प्रक्रिया थालिएको हो। अन्याय सामाजिक भेदभाव सहन नसक्ने भीमदत्त पन्तले २००७ सालदेखि आन्दोलनको सुरुवात गरेको इतिहास छ। गरिब दलित जनजाति किसानहरूलाई संगठित गरी राणा विरोधी आन्दोलनमा समेत भीमदत्त पन्तको ठूलो भूमिका रह्यो। आन्दोलनकै बेला उनले अमरगढी२ कै बिरखममा संस्कृत विद्यालयको स्थापना गरेको कुरा उनको प्रकाशित जीवनीमा उल्लेख गरिएको छ। सोही विद्यालय अहिले त्रिपुरासुन्दरी आधारभूत विद्यालयका रूपमा स्थापित भई सञ्चालनमा छ। उनको जीवनी र शिक्षाप्रतिको लगावबाट समाज रूपान्तरणका लागि पुस्तकालय स्थापना गर्न लागिएको पूर्व सामाजिक विकासमन्त्री गोविन्दराज बोहराले बताए। सहिद पन्तले आजभन्दा सात दशकपहिले जातीय भेदभाव अन्त्य गर्ने मुद्दा उठान गरेको र उहाँ एक सामाजिक क्षेत्रका अभियानकर्ता मात्रै नभई सामाजिक क्रान्तिकारी योद्धा भएकाले उनको जीवनीसमेत उजागर हुने गरी पुस्तकालय स्थापना गर्न लागिएको पूर्वमन्त्री बोहराले बताए। सहिद पन्तले आफ्नो जीवनको कलिलो उमेरमा नै हत्या गरिएको कुरा स्मरण गर्दै नेता बोहराले भने, स्वर्गीय पन्तले २८ वर्षको उमेरमा नै उनले किसानको पक्षमा लागि शोषक र सामन्त वर्गको हितमा उदाहरणीय काम गरिसकेका थिए। सादगी समाजसेवीका रूपमा परिचित स्वपन्तले तमसुक आन्दोलन घरबाट नै सुरु गरेको र बाहुन, क्षत्री, दलितको सहभोज गाउँमा नै सामूहिक रूपमा राख्नलगाई सामाजिक क्रान्तिमा अग्रसर बनेका जनाए।"
आईजीपीमा कुँवर नियुक्त,"२०७३ मा चितवन प्रहरी प्रमुख रहँदा कुँवरले सर्वोत्कृष्ट जिल्ला प्रहरी प्रमुखको अवार्ड प्राप्त गरेका थिए। उनले नेपाल प्रहरीको प्रवक्ताको रूपमा पनि काम गरेका छन्। स्नातकोत्तर तहसम्मको अध्ययन गरेका कुँवरले विभिन्न जिल्लामा रहेर जिल्ला प्रहरी प्रमुखको भूमिका सफल रूपमा निभाएका छन्। काठमाडौं : नेपाल प्रहरीको ३०औं महानिरीक्षक (आईजीपी) पदमा वसन्त कुँवर नियुक्त भएका छन्। कुँवरलाई शुक्रबार बसेको मन्त्रिपरिषद्को बैठकले आईजीपीमा बढुवा गर्ने निर्णय गरेको हो। २०४९ साल चैत ११ मा प्रहरी सेवा प्रवेश गरेका हालका आईजीपी धिरजप्रताप सिंह ३० वर्षे सेवा अवधिका कारण शनिबार अनिवार्य अवकाश हुँदैछन्। सिंहसँगै एआईजीहरू सहकुलबहादुर थापा, उत्तमराज सुवेदी, दिवेश लोहनीले पनि अनिवार्य अवकाश पाएका छन्। शनिबारदेखि रिक्त हुने उनको ठाउँमा एआईजी वसन्त कुँवरलाई नियुक्त गरिएको हो। नेपाल प्रहरीमा रहेको ३० वर्षे सेवा अवधिलाई हटाउने विषयमा पटकपटक चर्चा हँुदै आएको छ। हालका आईजीपी सिंह नेतृत्वको टोलीले पनि प्रहरी नियमावलीमा रहेको ३० वर्षे सेवा अवधि हटाउनको लागि छलफल गरिरहेको थियो। सरकारले ३० वर्षे सेवाअवधि नहटाएपछि सिंह अनिवार्य अवकाशमा गएका हुन्। यसलगत्तै नयाँ आईजीपीमा कुँवर बढुवा भएका छन्। कुँवरसँगै एआईजीहरू टेकप्रसाद राई, दीपक थापा, श्यामलाल ज्ञवाली र किरण बज्राचार्य पनि आईजीपीको प्रतिस्पर्धामा थिए। तर, वरीयताको पहिलो नम्बरमा रहेका कुँवरले नेपाल प्रहरीको नेतृत्व सम्हाल्ने जिम्मा पाएका हुन्। अर्घाखाँचीको सन्धिखर्कमा बाबु भीमबहादुर कुँवर र आमा नमकलाबाट २०२६ सालमा जन्मिएका कुँवर नेपाल प्रहरी संगठनमा कुशल र क्षमतावान् प्रहरी अधिकृत मानिन्छन्। उनी २०५१ चैत ५ गते प्रहरी सेवामा प्रवेश गरेका थिए। ३० वर्षे सेवाअवधि यथावत् नै रहिरहे कुँवर २०८१ चैत ४ सम्म प्रहरीको नेतृत्व सम्हाल्ने छन्। २०७३ मा चितवन प्रहरी प्रमुख रहँदा कुँवरले सर्वोत्कृष्ट जिल्ला प्रहरी प्रमुखको अवार्ड प्राप्त गरेका थिए। उनले नेपाल प्रहरीको प्रवक्ताको रूपमा पनि काम गरेका छन्। स्नातकोत्तर तहसम्मको अध्ययन गरेका कुँवरले विभिन्न जिल्लामा रहेर जिल्ला प्रहरी प्रमुखको भूमिका सफल रूपमा निभाएका छन्। उनले २०६३ भदौ ८ मा डीएसपी, २०७१ फागुन १० मा एसपी, २०७५ फागुन ६ मा एसएसपी र २०७९ असार १७ मा डीआईजीको भूमिकामा काम गरेका छन्। एआईजीको रूपमा उनले गत बुधबार मात्रै जिम्मेवारी सम्हालेका थिए। डीआईजी हुँदा उनले मधेस प्रदेश प्रहरी प्रमुखको जिम्मेवारी सम्हालेका थिए। संगठनमा हक्की र प्रस्ट स्वभावका प्रहरी अधिकृतको छवि बनाएका कुँवरले विभिन्न सम्मान तथा पुरस्कारसमेत प्राप्त गरेका छन्। उनले प्रहरी सेवाको क्रममा सुप्रबल जनसेवा श्री, गोरखा दक्षिणबाहु चौथो, संयुक्त राष्ट्रसंघ पदक, गद्दी आरोहण रजत पदक, वीरेन्द्र ऐश्वर्य सेवा पदक, दैवीप्रकोप पीडितोद्वार पदक, दुर्गम सेवा पदकलगायत पदक प्राप्त गरेका छन्। यसका साथै जिम्मेवारी सही तरिकाले गरेको मूल्यांकन गर्दै ग्रेड थप तथा विभिन्न समयमा नगद पुरस्कारसमेत प्राप्त गरेका छन्। उनको परिवारमा श्रीमती र दुई छोरा रहेका छन्। श्रीमती लक्ष्मी पराजुली अध्यापन पेसामा संलग्न छिन्। कुँवर एसएसपीबाट डीआईजीमा बढुवा हँुदा पनि पहिलो नम्बरमा बढुवा भएका थिए। यस्तै डीआईजीबाट एआईजीमा बढुवा हुँदा पनि पहिलो नम्बरमै थिए। कुँवरले आधारभूत तालिम, मानव अधिकार प्रशिक्षक प्रशिक्षण तालिम, विशिष्ट व्यक्तिको सुरक्षा तालिम, अपराध अनुसन्धान तालिम, प्रशिक्षक प्रशिक्षण तालिम, इन्भेस्टिगेटिभ इन्टरभ्यु ट्रेनिङ कोर्स, जमिनमुनिको विस्फोटक पदार्थ तालिम कुशलतापूर्वक पूरा गरेका छन्। यस्तै कोर्स अन ह्युमेनराइट्स एन्ड ल इन्फोर्समेन्ट, स्थानीय संस्थाहरूका लागि क्षमता निर्माण तालिम लिएका छन्। कुँवरले संयुक्त राष्ट्रसंघीय मिसन सुडान र लाइबेरियामा कार्यरत रहँदा जिम्मेवारी उत्कृष्ट रूपमा पूरा गरेका थिए। उनले अपराध अनुसन्धान महाशाखामा हुँदा पूरा गरेको जिम्मेवारीलाई प्रहरी संगठनले समेत प्रशंसा गरेको थियो। उनले नेपाल प्रहरी प्रधान कार्यालयको कार्य विभागसमेत सम्हालेका थिए। कुँवरले जनशक्ति उत्पादन गर्ने प्रशिक्षण संस्थामा कार्यरत रहँदा प्रशिक्षण विधिलाई आधुनिकीकरण गर्न महत्त्वपूर्ण भूमिका निर्वाह गरेका थिए।"
बुढीगण्डकीको लाइसेन्स यसै वर्ष,"काठमाडौं : १ हजार २ सय मेगावाटको बुढीगण्डकी जलविद्युत् आयोजना निर्माणको अनुमति (लाइसेन्स) लिने काम अघि बढेको छ। चालू आर्थिक वर्षभित्रमा नै आयोजना निर्माणको अनुमति लिइने ऊर्जा सचिव दिनेश घिमिरेले जानकारी दिए। त्यसका लागि अर्थ मन्त्रालयसँग डेढ अर्ब रुपैयाँ माग गरिएको छ। मन्त्रालयका अनुसार उक्त रकम प्राप्त हुने आश्वासनपछि आयोजना अघि बढाउन लागिएको हो। आयोजनालाई चालू आर्थिक वर्षका लागि छुट्ट्याएको रकम खर्च हुन नसकेकोले सोही रकम पूर्वाधार इकाइमार्फत रकमान्तर गर्न ऊर्जाले अर्थलाई माग गरेको हो। बुढीगण्डकी आयोजना निर्माण गर्न भन्दै सरकारले ६ वर्षदेखि पेट्रोलियम पदार्थको खपतमा १० प्रतिशत पूर्वाधार कर उठाइरहेको छ। यसबाट १ खर्ब ५ अर्ब रकम जम्मा भइसकेको छ। कम्पनी मोडलमा आयोजना निर्माण गर्ने सरकारको निर्णयपछि चालू आर्थिक वर्ष २०७९०८० का लागि ७ अर्ब ९३ करोड रुपैयाँ विनियोजन गरिएको छ। गत असार १४ गतेको मन्त्रिपरिषद्को निर्णयपछि गत भदौ १७ गते बुढीगण्डकी जलविद्युत् कम्पनी लिमिटेड कम्पनी स्थापना भएको हो। कम्पनी स्थापना भएको करिब ६ महिना बितिसक्दा पनि कारोबार स्वीकृति पाउन सकेको छैन। कम्पनीको कोषमा शून्य रकम छ। निवर्तमान ऊर्जामन्त्री पम्फा भुसालले बुढीगण्डकी कम्पनी स्थापनालाई आफ्नो कार्यकालको प्रमुख उपलब्धिका रूपमा व्याख्या गरेकी थिइन्। तर, रकम अभावका कारण कम्पनीले कारोबार स्वीकृति पाउन सकेको छैन। अब भने कोषमा रकम जम्मा गरेर आयोजना निर्माणको अनुमति लिने काम अघि बढाइने सचिव घिमिरेले बताए। कोषमा पैसाका लागि पूर्वाधार इकाइबाट रकमान्तर गर्ने भनेर अर्थमा पठाइसकेका छौं। अर्थले पनि दिन्छु भनेको छ। डेढ अर्ब मागेका छौं, लाइसेन्स लिनेलगायतका काम हुन्छ। भन्दै घिमिरेले चालू आर्थिक वर्षको बाँकी रहेको साढे तीन महिनाभित्र बुढीगण्डकीले गति लिने जानकारी दिए। यो आयोजनाका लागि चालू आर्थिक वर्षमा ७ अर्ब ९३ करोड बजेट छुट्ट्याएको थियो। ८ महिनासम्म १ अर्ब १३ करोड मात्रै खर्च भएको छ। बाँकी ३ अर्ब ६१ करोड बजेट चालू आर्थिक वर्षको ४ महिनामा खर्च गर्ने भनिएको छ। आयोजनले खर्च गर्न नसकेकोमध्ये १ अर्ब ४० करोड रुपैयाँ अन्य आयोजनामा रकमानन्तर भइसकेको छ। बाँकी रकममध्ये चालू आर्थिक वर्षमा थप १ अर्ब ७९ करोड खर्च गर्न नसक्ने भनेर आयोजनाले अर्थलाई जानकारी गराइसकेको छ। बुढीगण्डकी कम्पनीका लागि अर्थसँग माग गरिएको डेढ अर्बमध्ये करिब १ अर्ब ४० करोड आयोजना अनुमति लिनका लागि खर्च हुने मन्त्रालयका सहसचिव सुनील पौडेलले जानकारी दिए। आयोजनाको अध्ययनका लागि करिब ७० करोड खर्च भएकोले त्यसको २ गुणा १ अर्ब ४० करोड अनुमतिका लागि आवश्यक पर्ने अनुमान गरिएको हो। १ करोड कम्पनी कोषमा र बाँकी रकम कम्पनीको संरचना र पदपूर्तिमा खर्चिने तयारी रहेको उनले बताए। कम्पनीमा ५० प्रतिशत ऊर्जा मन्त्रालय, ३० प्रतिशत अर्थ मन्त्रालय र २० प्रतिशत नेपाल विद्युत् प्राधिकरणको सेयर संरचना छ। प्राधिकरणबाट रकम निकासा भएर नै कम्पनी दर्ता भएको बजेट तथा अनुगमन महाशाखा सहसचिव कृष्णप्रसाद नेपालले बताए। बाँकी पुँजी कसरी जुटाउने भन्ने स्रोत सुनिश्चित हुन नसकेको उनले बताए। ऊर्जा सचिव घिमिरेका अनुसार मन्त्रालय अहिले आयोजनाको मोडालिटीको तयारीमा जुटेको छ। विद्युत् प्राधिकरणलाई क्रियाशील बनाउँदै आयोजना निर्माणलाई अघि बढाउने सम्बन्धमा छलफल भइरहेको उनले बताए। अर्थ र ऊर्जाले आयोजना बनाउँदैनन्। प्राधिकरणलाई निर्माणको जिम्मा दिने तयारी हुँदैछ। प्राधिकरणलाई सक्रिय बनाएर यसकै प्रविधि प्रयोग गर्ने भन्ने हो। जलाशययुक्त आयोजना बनाउने भनेको नै प्राधिकरणले हो।, उनले भने। आयोजनाको मुख्य सेयर स्वामित्व दिएर अघि बढ्ने कि भन्नेमा छलफल भइरहेको उनले बताए। १२ सय मेगावाट क्षमताको बुढीगण्डकी आयोजना निर्माणको चर्चा चलेको चार दशक बितिसकेको छ।"
पैदलै काठमाडौंतिर मिटरब्याज पीडित,"हेटौंडा : मिटरब्याजका कारण पीडित बनेका विभिन्न जिल्लाका ७२ जना पैदलै हिँडेर संघीय राजधानी काठमाडौं गइरहेका छन्। उनीहरूको एउटै लक्ष्य हो, प्रधानमन्त्रीलाई पीडा सुनाउने र समस्या समाधानमा सरकारलाई दबाब दिने। ९ दिनअघि झापा, सप्तरी, सिरहा, धनुषा, महोत्तरी, सर्लाही र कैलालीबाट एकसाथ जम्मा भई उनीहरूले बर्दिबासबाट काठमाडांैका लागि पैदलयात्रा तय गरेका थिए। शुक्रबार उनीहरू मकवानपुरको इन्द्रसरोवर गाउँपालिका आइपुगेका थिए। उनीहरू बिहीबार मकवानपुरको भीमफेदीस्थित धोर्सिङमा बास बसेका थिए। धोर्सिङबाट करिब ४० किलोमिटर उकालो यात्रा गर्दै उनीहरू शुक्रबार साँझ इन्द्रसरोवर गाउँपालिका२ स्थित पञ्चकन्या विद्यालयमा बास बसे। उनीहरू बिहान सबेरैबाट उठेर हिँड्छन्। बेलुका जहाँ पुग्छन् त्यही आफैं खाना पकाएर खान्छन्, बास बस्छन्। ७ लाख रुपैयाँ ऋण लिएर मिटरब्याजीले २१ लाखसम्म पुयाएकादेखि घरबार उठीबास लागेकासम्म यो यात्रामा रहेका छन्। सप्तरी जिल्ला शम्भुनाथ गाउँपालिकाका मिटरब्याज पीडित महोमद मुस्तकिमका बाबुले घरजग्गा बन्धकी राखेर साहुसँग ७ लाख रुपैयाँ लिएका थिए। उक्त रकमको सावाँ, ब्याजसहित २१ लाख रुपैयाँ फिर्ता गर्दासमेत साहुले घर जग्गा फिर्ता नगरेपछि उनीसँग थप पैसा बुझाउन सक्ने अवस्था भएन। अझै साहुले ६० लाख रुपैयाँ दिनुपर्ने भनेपछि मसँग अब केही बाँकी रहेन, यसै यात्रमा रहेका मुस्तकिमले भने, यही कुरा प्रधानमन्त्रीलाई सुनाउने हिँडेको हुँ। सिरहा जिल्ला अनवा गाउँपालिका घर भएका पीडित मायादेव चौधरीले पनि साहुसँग २ लाख ८१ हजार रुपैयाँ लिएका थिए। उक्त रकम साहुसँग २४ कठ्ठा १४ धुर जग्गा बन्धकी राखेर लिए पनि साहुको सावाँ, ब्याजसहित सबै रकम फिर्ता गर्दा समेत उनले जग्गा फिर्ता पाएका छैनन्। अब हामीसँग कुनै विकल्प बाँकी छैन। साहुले भएको घरबारी र पैसा पनि खाएर सकाइदियो, उनले भने, हामी कानुनी लडाइँ गर्दा पनि बोलिदिने कोही छैन। अब राज्यले नै हाम्रो कुरा सुनिदिनुपर्छ। पीडितहरूले पछिल्लो ९ महिनादेखि स्थानीय जनप्रतिनिधि, जिल्लास्थित सरकारी निकाय र सरोकारवाला निकायहरूसमक्ष आफ्नो पीडा सुनाउँदै आएका थिए। तर, सबैतिरबाट आश्वासनबाहेक केही नपापछि चुलोचौका छाडेर अधिकांश पीडित महिलाहरूसमेत पैदलयात्रा पीडाको पोका लिएर काठमाडौं हिँडेका हुन्।"
"सुनको कारोबार ठप्प, नक्कली गहनाको माग बढ्दो","उदयपुर : दैनिकजसो सुनको मुल्य बढेसँगै उदयपुरमा विगत दुई वर्षयता सुनको कारोबार ठप्प भएको छ। सुनप्रतिको आकर्षण यथावत रहे पनि अत्यधिक मूल्यवृद्धि र आर्थिक मन्दीले ग्राहकको क्रयशक्ति घटेपछि कारोबार ठप्प भएको हो। सुनको कारोबार नहुँदा व्यापारीहरू दिनभर हाई काडेर बस्ने गरेका छन्। विशेषगरी चाडपर्व र विवाह उत्सवका महिनामा सधैजसो भिडभाड हुने सुनपसल आर्थिकमन्दीले हिजोआज सुनसान देखिन्छन्। उदयपुर सुनचाँदी व्यवसायी संघका पूर्वअध्यक्ष गजेन्द्र बराइली भन्छन्, सिजनमा दैनिक ७८ तोला सुन बिक्री हुँदा ९१० लाखसम्म कारोबार हुने गरेकोमा अहिले १० हजार हुनसमेत गाह्रो छ,' उनले भने, सुन बिक्री ठप्प छ, पुराना गहनाहरू कुच्याएर ग्राहकका रोजाइका डिजाइन अनुसार बनाएर दिन कटाउने मेलो भएको छ।' सदरमुकाम गाईघाट मात्र नभई व्यापारिक केन्द्र कटारी, घुर्मि, मुर्कुची, बेल्टार, जलजले र रामपुर ठोक्सिलामा रहेका सुन पसलको हालत पनि उस्तै छ। उदयपुरका मात्र नभई खोटाङ, ओखलढुङ्गा र भोजपुर जिल्लाका सर्वसाधारणले समेत सुनको कारोबार गर्ने यी बजार सुनसान छन्। बराइली भन्छन्, ३४ वर्षअघिसम्म सुन सस्तो हुँदा विवाह लगनका लागि अगाडि नै प्रसस्तै किनेर गहना बनाउने चलन थियो, हिजोआज सीमित मात्र खरिद गरेर टार्ने गरेका छन्।' उनले थपे, विवाह लगनको सिजनमा सुनको मुल्य बढ्ने भन्दै अफ सिजनमा काँचो सुन गच्छेअनुसार किनेर राख्ने र आवश्यक परेको बेला गहना बनाउने चलन थियो, तर ति सबै एकादेशको कथा जस्तो भएको छ।' अत्यधिक मूल्य वृद्धिसँगै बजारमा सुनको माग ह्वात्तै घटेको उनको भनाइ छ। दुई वर्ष अघिसम्म यो समयमा खाना खाने फुर्सद हुँदैनथ्यो, तर यसपटक दिनभरमा दुई जना ग्राहक पनि आउँदैनन्,' उनले भने। सुनसँगै बजारमा हरेक चिजको मूल्य बढेकाले कारोबार ठप्प भएको हो', अर्का व्यवसायी ध्रुव साहले भने, दैनिक उपभोग्य वस्तुको खरिदमै बढी रकम खर्च गर्नु परेपछि बिलासिताको वस्तुमा पर्ने सुनको कारोबारमा मन्दी आउनु स्वभाविकै हो।' अत्यावश्यक वस्तुको खरिदमै रकम खर्च हुने भएकाले ग्राहकले सुन खरिदका लागि रकम सञ्चित गर्न नसकेको उनको भनाइ छ। दुई वर्षअघि माघ र फागुन दुई महिनामा २३ करोड भन्दा बढीको सुनको कारोबार गरेका बराइलीले यस पटक दुई महिनामा १० लाखको कारोबार पनि नभएको सुनाए। फागुन महिना बित्यो, 'अर्का व्यवसायी इन्द्रनारायण साहले भने, गत वर्षको तुलनामा यो वर्ष कारोबार ठप्पै अवस्था छ।' सुनको मूल्य प्रति तोला एक लाख ६ हजार रुपैयाँको हाराहारीमा पुगेपछि सुनको रहर गर्ने महिलाहरू हिजो आज विकल्पमा नक्कली गहना लिने गरेका छन्। आर्थिक मन्दी र मुल्य वृद्धिले गहना बनाउन ग्राहाक नआएपछि बजारमा पाइने नक्कली गहनाको माग बढ्दै गएको व्यापारी बताउँछन्। साह भन्छन्, झट्ट हेर्दा सुन नै देखिने, राम्रो डिजाइन, सस्तो पनि हुने र ग्यारेण्टी पनि हुने भएकाले नक्कली गहना प्रति ग्राहक आकर्षित भएका हुन्।' गाईघाट बजारकी सम्झना अधिकारीले भनिन्, सस्तो मूल्यमा पाइने नक्कली गहनाहरू हेर्दा सुनजस्तै देखिने र नयाँ नयाँ डिजाइन हुने भएकाले महिलाको रोजाइमा परेको हो।' सक्कली गहना चोरीको भय हुने र खरिद गर्नपनि गाह्रो हुने गरेकाले सस्ता गहना लगाउनेहरू निर्धक्क हुने उनको तर्क छ। अधिकारीका अनुसार सक्कली गहना हुने महिलाले पनि चोरी हुने डरले भिडभाडमा जाँदा नक्कली सस्ता गहना नै बढी प्रयोग गर्छन्। विगत ५ वर्षदेखि गाईघाट बजारमा सस्ता गहना बिक्री गर्दै आएका व्यापारी लालबाबु गुप्ताका अनुसार सुनको मूल्यवृद्धि पछि सस्ता गहनाको व्यापार ह्वात्तै बढेको छ। ६ महिनाको ग्यारेन्टी सहितका यी गहना बढी मात्रामा भारतबाट आयात हुने गरेका छन्। सुन किनेर लगाउन नसक्ने महिलाले पनि हेर्दा सुनजस्तै देखिने, सस्ता र ग्यारेन्टीसहितका यी गहना लगाएर आफ्नो इच्छा पूरा गर्न पाएका छन्', उनले भने, यस्ता गहना लगाउने महिलाले चोरीको भय खेप्नु पर्दैन।'"
सुत्केरीलाई भाले उपहार,"बेनी : म्याग्दीको मंगला गाउँपालिकाले सुत्केरीलाई भाले उपहार दिन थालेको छ। संस्थागत सुत्केरीसँग उपाध्यक्ष कार्यक्रम मार्फत भाले उपहार दिन थालेको हो। गाउँपालिकाको स्वास्थ्य शाखाका प्रमुख लेखनाथ रोकाले बच्चा र आमाको पोषण तथा स्वास्थ्यमा सुधार ल्याउन स्वास्थ्य संस्थामा सुरक्षित प्रसूति हुनेलाई कुखुराको भाले उपहार दिन थालिएको बताए। गर्भ र सुत्केरी परीक्षण गराई बच्चा र आमाको स्वास्थ्य तथा पोषणमा सुधार ल्याउन सुत्केरीलाई भेट्न जनप्रतिनिधि र स्वास्थ्यकर्मी भाले लिएर घरमै जाने गरेका छौं, उनले भने घरमा असुरक्षित प्रसूति हुने र नियमित गर्भ परीक्षण नगराउने समस्या हटाउन गाउँपालिकाले उपहार सहित विभिन्न सन्देशमुलक अभियान सञ्चालन गरेको हो। तोकिएको मितिमा आठ पटक गर्भ जाँच गर्दा हरेक पटक एकएक क्रेट अण्डा र संस्थागत प्रसूति हुनेलाई एउटा कुखुराको भाले दिने गरिएको हो। संस्थागत सुत्केरी हुनेलाई संघीय सरकारले यातायात खर्च वापत दुई हजार रुपैयाँ र गर्भ परीक्षण गर्नेलाई ८०० रुपैयाँ उपलब्ध गराउने गरेको छ। अण्डा र भाले गाउँपालिकाको बजेटबाट उपलब्ध गराइएको हो। पाँच वटा वडा रहेको मंगलामा वार्षिक ७०८० जनाको अनुपातमा संस्थागत सुत्केरी हुने गरेका छन्। कुहुँ, अर्मन र बरंजा स्वास्थ्य चौकीमा प्रसूति सेवा उपलब्ध छ। नियमित गर्भ र सुत्केरी परीक्षण गराउँदा आमा र बच्चाको स्वास्थ्य अवस्था तथा समस्या पहिचान गरेर जोखिमको व्यवस्थापन गर्न सहज हुने स्वास्थ्यकर्मीले बताएका छन्। चालु आर्थिक वर्ष २०७९८० मा संस्थागत सुत्केरीसँग उपाध्यक्ष कार्यक्रमका लागि पाँच लाख रुपैयाँ बजेट विनियोजन भएको छ। कार्यक्रमबाट गर्भवती र सुत्केरीको खानपान, सरसफाई र स्याहार सुधारमा जागरण आएको गाउँपालिकाका उपाध्यक्ष पेमा अधिकारीले बताइन्।"
आइतबार देशका तीनवटा प्रदेशमा वर्षा हुने,"काठमाडौं : आइतबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार गण्डकी, कर्णाली र सुदूरपश्चिम प्रदेशका पहाडी भूभागका थोरै स्थानहरूमा र देशका बाँकी पहाडी भूभागका एकदुई स्थानमा मेघ गर्जन चट्याङ सहित हल्का वर्षाको सम्भावना छ। आइतबार राति कोशी र गण्डकी प्रदेशका पहाडी भूभागका एकदुई स्थानहरूमा मेघ गर्जन चट्याङ सहित हल्का वर्षाको सम्भावना रहेको छ।"
शिक्षकद्वारा विद्यार्थी बलात्कृत,"जनकपुरधाम : धनुषामा दस वर्षीया बालिका बलात्कृत भएका छिन्। धनुषाको सबैला नगरपालिकास्थित एक निजी विद्यालयका शिक्षकले बालिकामाथि प्रलोभन देखाएर बलत्कार गरेको हो। बालिका बलत्कार गर्ने शिक्षक र बलात्कृत बालिका एउटै विद्यालयमा पढ्ने र पढाउने गरेको पाइएको छ। गत मंगलबार स्कुलको टिफिन समयमा शिक्षकले प्रलोभन देखाएर शौचालयमा लगेर बलात्कार गरेको इलाका प्रहरी कार्यालय सबैलाले जनाएको छ। घटनामा संलग्न अनुसन्धान अधिकृतले शिक्षक रहेका जितेन्द्र यादवले बालिकालाई विभिन्न प्रलोभन देखाएर बलत्कार गरेको प्रमाण भेटिएको जानकारी दिए। उनले भने, क्लिनिकको शौचालयमा लगेर बलत्कार गरेको केही व्यक्तिहरूले भिडियो खिचेको छ। भिडियो खिचेर केही व्यक्तिहरूले कारबाहीको लागि गुनासो गर्न स्कुलमा आएपछि घटना बाहिरिएको हो। सुरुमा निजी स्कुलका प्रिन्सिपलले घटनालाई मिलाउन खोजेको र पछि घटना नमिल्ने देखेपछि इलाका प्रहरी कार्यालय सबैलामा उजुरी दिएको प्रहरीको भनाइ छ। अनुसन्धान संलग्न अधिकृतले भने, आरोपित जितेन्द्र यादव बालिकाको घर भएको स्थानमा गएर घण्टौ बस्ने र उसको अगाडि पछाडि गर्ने गरेको परिवारलाई पहिल्यै थाहा थियो। यस विषयमा परिवारले स्कुललाई गुनासोसमेत गरेको थियो। स्कुलको रोहवरमा सबैपक्ष मिलेर मिलापत्र भएको थियो। इलाका प्रहरी सबैलाका प्रहरी निरीक्षक रामकृष्ण देवकोटाले अभियुक्त घटनापछि फरार भएको तीन दिनपछि पक्राउ परेको बताए। उनले भने, घटना भएकै हामीले जानकारीपश्चात स्कुलमा गयौं। तर हामी पुग्नुभन्दा पहिले नै अभियुक्त फरार भइसकेका थिए। तीन दिनको प्रयासबाट सिरहाको बन्दीपुरस्थित बल्टिया भन्ने स्थानबाट पक्राउ गरेका हौं। आरोपित यादवलाई हालः इलाका प्रहरी कार्यालयमा राखेर अनुसन्धान भइरहेको प्रहरी निरीक्षक देवकोटाले जानकारी दिए।"
एकाकार हुँदै नेपालभारतका थारु समुदाय,"गुलरिया : अन्तर्राष्ट्रिय महासभाको पहिलो थारु सम्मेलनले नेपाल तथा भारतमा छरिएर रहेका थारु समुदायको सांस्कृतिक, भाषिक एवम् आर्थिक समृद्धि संरक्षणार्थ गोलबद्ध हुने निर्णय गर्दै घोषणा पत्र जारी गरेको छ। बर्दियाको ठाकुरबाबा नगरपालिका भुरिगाउँमा आयोजित सम्मेलनले उक्त निर्णय गरेको हो। चैत्र ४५ गते सम्पन्न प्रथम अन्तर्राष्ट्रिय थारु सम्मेलनले विधान मस्यौदा, सामाजिक सांस्कृतिक एवम् जनसम्पर्क, राजनीतिक परिषद समिति एवम् थारु अध्ययन अनुसन्धान केन्द्र तथा थारु रेजिमेन्ट स्थापना गर्ने सर्वसम्मत निर्णयहरू ठाकुरबाबा घोषणापत्र मार्फत सार्वजनिक गरेको छ। नेपालभारत दुई देशमा बसोवास गर्दै आएका थारु जातिको सामाजिक, सांस्कृतिक, भाषिक एवम् आर्थिक उन्नति लगायत जनजीवनमा प्रतिकुल प्रभाव ल्याउन सक्ने समस्याहरू कुटनैतिक माध्यमबाट समाधान गर्न अन्तर्राष्ट्रिय थारु महासभालाई संस्थागत गर्नुपर्ने आवश्यकता रहेको अन्तर्राष्ट्रिय थारु सम्मेलन नेपाल संयोजक तथा महासभाका संगठन मन्त्री श्रवण थारुले बताए। महासभालाई संस्थागत गर्न विधान आवश्यक पर्ने भएकाले आर्थिक, सामाजिक, राजनीतिक एवम् सांस्कृतिक सहकार्य मार्फत निर्देशित विधान मस्यौदा समिति बनाएको उनले बताए। मस्यौदा समितिमा गोविन्द चौधरी, नवलपरासी नेपाल, (पूर्व शिक्षा राज्य मन्त्री), गोपाल सिंह राणा (विधायक उत्तराखण्ड भारत), डाक्टर उमाशंकर प्रसाद चौधरी, सुरेन्द्र चौधरी (दांग), विनोद चौधरी उत्तर प्रदेश भारत, विजय बहादुर चौधरी, उत्तराखण्ड भारत र योगन्द्र काजी भारत बिहारबाट सम्मिलित छन्। सांस्कृतिक एवम जनसम्पर्क समितिमा नेपालबाट श्रवण थारु, रामकुमार चौधरी, रामकृष्ण चौधरी, प्रभा चौधरी र कोशिला कुमारी चौधरी छन्। राजनीतिक परिषद एवम् समितिमा भारतबाट विजय बहादुर चौधरी, गोपाल सिंह राणा र दिपनारायण प्रसाद चौधरी तथा नेपालबाट सुरेन्द्र चौधरी, गोविन्द चौधरी, लक्ष्मण थारु र श्रवण थारु रहेका छन्। दुवै देशका थारु जातिको राजनैतिक कुटनिटिक सम्बन्ध मजवुत बनाउन राजनैतिक परिषण बनाउने सहमति भएको उनले जानकारी दिए। थारु जातिका विषयमा अध्ययन एवम् अनुसन्धान गर्न आवश्यक ठहर गर्दै अनुसन्धान केन्द्र बनाउने सहमति भएको छ। अध्ययन अनुसन्धानका लागि डाक्टर कृष्णराज सर्वहारी, चन्द्र नारायण थारु र महेश चौधरी लगायतका दुई देशका थारु बुद्धिजीवि, समाजशास्त्री, इतिहासकार एवम् पुरातत्वविदहरू सम्मिलित समिति गठन गरिएको छ। नेपाल सरकार र भारत सरकारसँगको कुटनीतिक पहल मार्फत थारु रेजिमेन्ट स्थापना गर्ने महासभाले निर्णय गरेको छ। नेपालभारतमा छरिएर रहेका थारु जातिहरू बीच सम्बन्ध स्थापित गर्दै कालान्तरमा विश्वभर फैलिएका थारुहरूलाई एकीकृत गर्ने महासभाको लक्ष्य छ।"
जनकपुरमा सफाई अभियान,"जनकपुरधाम : हरेक दिन केही न केही, कुनै न कुनै ठाउँमा फरक दृश्य देखिन्छ। जहाँ फोहर देख्यो, त्यहीं बढार्ने उनीहरूको अभियान हो। सामान्य पहिरनमा एकाबिहानै निस्कने र फोहर देख्योकी सफाईमा भिड्ने उनीहरूको स्वभावले आसपासका मानिसहरू समेत अचम्मित पर्छन्। सामान्य कपडा, एप्रोन, मास्क, उनीहरूको नियमित पहिरन हो। हामीले नगरे कसले गर्छ, हामीले नगरे कस्को भर पर्ने भन्दै फोहर देख्नासाथ उनीहरू झाडु, कुचो, कोदालो लिएर सफाईमा लाग्छन्। यो उनीहरूको नियमितको काम हो। बढार्दैमा सफा हुँदैन, फोहर गरेन भने सफा हुने हो, धिरेन्द्र साहले भने, 'फोहर अरूले उठाउँछ, भन्ने सोचले फोहर फैलिएको हो, सबैले सफा गर्ने हो भने, फोहर हुँदैन।हामी जहाँ जुन स्थानमा बस्छौं, त्यहाँ मात्र सफा राखौं न, फोहर कहीँ कतै हुदैहुँदैन, धिरेन्द्र भन्छन्, 'घरपरिवार त छदैछ, आफ्नो मेहनत मजदुरी पनि चलेकै छ, तर अरू बेला सफाइ अभियानमै हिँड्छु, घरमै हुन्छु, फुर्सद भएको बेलामा सफाईमा हिँड्छु। धिरेन्द्रको सफाई टिममा झण्डै २० जना छन्। नियमित रुपमा उनीहरू कहि न कही कतै त कतै धार्मिक स्थल, सडक, पार्टीपौवा वा अन्य स्थानमा सडक बढारिरहेका भेटिन्छन। हाम्रो नियमित सरसफाइ गर्ने योजना हुन्छ, धिरेन्द्र भन्छन्, सबैले साथ दिए आधा घण्टामै उपमहानगर फोहर रहित हुनेछ। सफाइ गरेको देखेपछि फोहर गर्न नहुने सन्देश जान्छ, उनले भने, 'दिनको १ मिनेट मात्रै सबैले वरिपरि सफा गरेमा फोहर थुप्रिदैन, सफा सहर बन्छ। नियमितजसो सार्वजनिक स्थलमा फोहर टिप्ने, बढार्ने, जनचेतना फैलाउने काममा सक्रिय रहेका धिरेन्द्रको बाटो पछयाएर अहिले पुराना र नयाँ स्वयंसेवी बढेका छन्। उनीहरू स्थानीय तहमा सरसफाइ अभियानबारे जानकारी गराउँदै हिँडेका छन्। उनीहरूबाट प्रेरित भएर केही नगरपालिकाले सामूहिक सरसफाई अभियान चलाउन थालेका सफाई अभियानी धिरेन्द्र साह बताउँछन्। जबसम्म घरघर पुगेर फोहर संकलन गर्ने विधि हट्दैन, तबसम्म सफा सहर बन्दैन, उनी भन्छन्, टोल टोलमा निश्चित फोहर फाल्ने ठाउँ बनाउनुपर्छ, त्यहींबाट स्थानीय तहले फोहर उठाउनुपर्छ। फोहर जथाभावी फालेमा कारबाही गर्न बनेका ऐन कार्यान्वयनमा ल्याउनुपर्ने उनको भनाइ छ। कुचिकार राखेर सधै सफा गर्न सम्भव हुँदैन, नजिक भएका सबैले नियमित आफैं सफा गर्ने हो भने, स्वतः सफा सहर बन्छ, उनी भन्छन्, 'सफा गरेर होइन, फोहर नगरेर सफा सहर बनाउन सकिन्छ। 'सयौं जना कुचिकार भएका नगरपालिकाका कार्यालय नै फोहर भएका भेटेका छौं। उनले भने, बजेटले सफा हुदैँन, स्थानीय जागरण चाहिन्छ।' ब्रस (प्लास्टिकको कुचो), पञ्जा, एप्रोन, मास्क लगायतका सबै सामग्री उनीहरू स्वयं व्यवस्थापन गर्छन्। कसैसँग कुनैपनि किसिमको खर्च माग्दैनौं, स्वतःस्फुर्त हुने सहयोग लिन्छौँ, धिरेन्द्र भने, कुनै संस्थाका कर्मचारी होइनौँ, अभियान्ता हौँ। मानिसको भिडभाड हुने स्थान सबैभन्दा फोहोर ठाउँ हो। गाउँ सहर मात्र होइन, देशै सरसफाइ गर्न हिँडेका हौं। सफाईकर्मी श्रुति सिंहले कसैले आफ्नो वरपर फोहोर नगरोस् भन्ने हाम्रो चाहना हो, श्रुति भन्छिन्। कसैले जथाभावी फोहोर नगरुन् भन्ने हामीहरूको उद्देश्य हो। मानवले जथाभावी फोहोर नगरुन् भन्ने अभियानमा हामी छौं।' आफूलाई सरकारी संघसंस्थाको समन्वयको खाँचो भएको उनीहरू बताउँछन्। सरकारी निकायबाट सहयोग पाउने हो भने हामी सरसफाइको नेतृत्व लिन तयार छौं, धिरेन्द्रले भने, समन्वयको मात्र खाँचो छ। फोहोर बढार्ने भन्दा पनि हामी सामाजिक अभियानको नेतृत्व गर्न चाहन्छौं। अभियानमा राष्ट्रिय सरसफाई अभियन्ता साहसँगै श्रुति कुमारी सिंह, रिता साह, आरती मण्डल, तुलसा ज्ञवाली, सागर कार्की, रजय कायस्थ लगायतका छन्।"
तीन महिनामा १० लाखभन्दा बढी नक्कली नोट बरामद,"काठमाडौं : नेपाल प्रहरीले पछिल्लो तीन महिनामा रु १० लाखभन्दा बढी नक्कली नोट बरामद गरेको जनाएको छ। नेपाल प्रहरीका केन्द्रीय प्रहरी प्रवक्ता तथा प्रहरी नायब महानिरीक्षक पोषराज पोखरेलले मङ्सिर, पुस र माघ महिनामा उक्त परिमाणमा नक्कली नोट बरामद गरिएको जानकारी दिए। 'प्रहरी प्रधान कार्यालयको तथ्यांकअनुसार मङ्सिरपछि नेपाली नक्कली नोट कारोबारमा संलग्न २२ जना पक्राउ परेका छन्। गत मङ्सिरमा तीन जना पक्राउ परेका थिए। उनीहरूको साथबाट प्रहरीले रु एक हजार दरका रु २६ हजार र रु पाँच सय दरको रु चार हजार पाँच नक्कली नोट बरामद गरेको जनाएको छ। पुसमा १७ पक्राउ परेका र उनीहरूको साथबाट रु एक हजार दरको रु पाँच लाख ३६ हजार बरामद गरिएको थियो। पुसमा पाँच सय, सय र ५० दरका पनि नक्कली नोट भेटिएको प्रहरीले जनाएको छ। माघमा रु एक हजार दरको रु चार लाख ४४ हजार नक्कली नोट बरामद गरिएको प्रहरीले जनाएको छ। काठमाडौंको कालोपुलबाट यही चैत १ गते नक्कली नोट कारोबारमा संलग्न दुई जनालाई प्रहरीले पक्राउ गरेको जनाएको छ। उनीहरूको साथबाट उपत्यका अपराध अनुसन्धान कार्यालयले रु छ लाख ३६ हजार नक्कली नोट बरामद गरेको जनाएको छ। पक्राउ पर्नेमा रामेछापको खाँडोदवी गाउँपालिका८ घर भएर काठमाडौं बस्ने ३४ वर्षीय छिरिङ लामा र दोलखाको भिमेश्वर नगरपालिका७ घर भएर सतुङ्गल बस्ने २४ वर्षीय सुरेन्द्र कार्की रहेका प्रहरी प्रधान कार्यालयले जनाएको छ।"
लेखक बसन्ती शाहीद्वारा लिखित पुस्तक 'समय सकस लोकार्पण,"वीरेन्द्रनगर : लेखक बसन्ती शाहीद्वारा लिखित पुस्तक 'समय सकस'को लोकार्पण गरिएको छ। कर्णाली प्रदेश लोक सेवा आयोगकी सदस्य समेत रहेकी सामाजिक अभियान्ता एवं लेखक बसन्ती शाहीले कोरोना कालको झल्काउने पुस्तक 'समय सकस'को शनिबार सुर्खेतमा लोकार्पण गरिएको हो। कर्णाली प्रदेश लोकसेवा आयोगका सदस्य भक्तबहादुर थापाको अध्यक्षता तथा कर्णाली प्रदेशका पूर्व मुख्यमन्त्री जीवनबहादुर शाहीको प्रमुख आतिथ्यतामा उक्त पुस्तक 'समय सकस'को लोकार्पण गरिएको हो। कार्यक्रममा प्रमुख अथिति प्रदेशका पूर्व मुख्यमन्त्री शाहीले अहिले कोरोनाको सुरुवातीको समयको भयावह अवस्था सामान्य रूपमा लिए पनि त्यस बेलाको अवस्था र कोरोनाकै कारण आफन्त गुमाएका परिवारहरूलाई अहिले पनि त्यसको पीडा जस्ताको तस्तै रहेको बताए। उनले भने, 'कोरोना लागेर जितेका र संक्रमित नभएका व्यक्तिहरूलाई कोरोना काल सामान्य लाग्छ। म आफै पनि कोरोना संक्रमित भएर आफूले केही अनुभव गरेको छु। तर कोरोनाका कारण पीडा भोगको र परिवारका सदस्य गुमाएकाहरूलाई यसले ठुलो पीडा दिएको छ।' उनले कुनै पनि महामारी व्यवस्थापनदेखि समयको व्यवस्थापन पनि उत्तिकै महत्वपूर्ण हुने भन्दै आफूलाई १ मिनेट पनि ढिलो गर्ने छुट नरहेको बताए। उनले भने, 'म सधैं जुनसुकै काम निर्धारित समयमा गर्छु। हरेक कार्यक्रममा तोकिएको समय भन्दा १ मिनेट अगाडि नै पुग्छु। तर धेरै मानिसहरूले समयको ख्याल गर्दैनन्।' पुस्तकका विषयमा टिप्पणी गर्दै डामहेन्द्रकुमार मल्लले 'समय सकस' पुस्तकले कोरोना कालमा मानिसहरूले भोगेका पीडाहरू र तथ्य विवरणहरूका साथै विश्वले भोगेको समस्याका विषयमा चित्रण गरेको बताए। उनले भने, 'समय सकस' पुस्तकमा कोरोना कालको पीडा मात्र छैन। परिवारको सद्भाव, हाम्रो संस्कृति, अफ्ठ्यारोमा साथ दिनेहरूको कदर, राज्यले मानिसहरूको ज्यान जोगाउने पवित्र मानवीय समवेदनाको कार्यमा तत्कालीन स्वास्थ्य मन्त्रालयको नेतृत्वले चाइनाबाट मेडिकल सामग्री खरिद गर्दा गरेको भ्रष्ट्राचार लगायतका गम्भीर विषयहरू उठाएको छ।' मानवीय समवेदनामा जनताको संकटको समयमा गलत आचारण भएका राज्यका सञ्चालकहरूले गर्ने स्वार्थसिद्धि जस्तो अमानवीय कार्यलाई पनि भण्डाफोर गरेको छ। लेखक तथा समाजसेवी डानवराज केसीले कोरोनाकालमा लकडाउनका ८३ दिनलाई पुस्तक मार्फत हाम्रो जीवनशैली र मानिसहरू दुला पस्दा प्रकृति चलायमान भएको नविनतम विषयवस्तुहरू समेटिएको बताए। उनले भने, यो पुस्तकले कोरोनाकालमा अस्पतालमा बिरामीको उपचारमा सक्रिय स्वास्थ्यकर्मीको पीडा, बाध्यता, राजनीतिक नेतृत्वले गरेका गम्भीर त्रुटिहरू, तीनै तहका सरकारहरूले गरेका सकारात्मक कार्यहरू लगायतका हामी बाँचेको युगको दस्ताबेजिकरण गरेको छ। यो कुनै कालखण्डमा निकै उपयोगी पुस्तकका रूपमा स्थापित हुनेछ। त्यसैले हरेक घर र संग्रालयमा पनि यो पुस्तक राख्नु आवश्यक छ।' उनले यो पुस्तकले कुनै समयमा आत्मनिर्भर रहेको हाम्रो समाज अहिले परनिर्भर हुँदै गएको तथ्यलाई पनि समेटेको बताए। उनले भने, 'कर्णालीमा कुनै समय बाटोको बिकास भएको थिएन्। त्यतिबेला हरेक घरमा दुहुनो भैसी, करेसाबारीमा साग, खेतबारीमा अन्नबाली प्रशस्त पाइन्थ्यो। जब गाँउहरूमा बाटो पुगेर गाडी गुड्न थाल्यो। ती गाँउहरूमा अहिले पहिलेको खेती प्रर्णाली हराउँदै जाँदा बजारको सामान खरिद गरेर जीविका चलाउने अवस्थामा पुगेको तीतो यथार्थलाई समेटेको छ।' साहित्यकार देवकी तिमिल्सेनाले पुस्तकले हाम्रो समाजमा विभिन्न महामारी सामाना गर्ने सामार्थ्य कति छ भन्ने विषयमा छर्लंग बनाएको बताइन्। उनले भनिन्, 'पुस्तक 'समय सकस'ले कोरोनाकालको यथार्थ चित्रणका साथै हरेक परिवार, समाज र राज्यलाई विपद् सामना गर्नका लागि दिशा निर्देश गरेको छ। विपद्का समयमा गलत नियत भएका मानिसहरूले कसरी आफ्नो स्वार्थ पुरा गर्छन् भन्ने कुरा पनि प्रष्ट देखाएको छ। अफ्ठ्यारो परिस्थितिमा आफन्तको प्रेम, साथ र सहयोगले कति आत्मविस्वास बढाउँछ भन्ने कुरा पनि देखाएको छ। यो पुस्तक हरेक चाहाना भएका पाठकहरूका लागि पढ्नका लागि भोक जगाउने पुस्तक बनेको छ।' कोरोना पीडित भक्तबहादुर थापाले आफूले कोरोना संक्रमित हुँदा भोगेको समस्या, सुर्खेतदेखि काठमाडौंसम्म उपचारमा सामाना गरेको चुनौती, निरन्तर आत्मविस्वासले सहज रूपमा कोरोनालाई जित्दाको खुसी लगायत कोरोनाकालमा मानिसहरूले भोगेको त्रासका विषयमा चर्चा गरेका थिए। कार्यक्रममा लेखक बसन्ती शाहीले कोरोनाकालको त्रास र यथार्थलाई सबैले सहज रूपमा बुझ्न सक्ने गरी पाठक सामु ल्याउने प्रयास गरेको बताइन्। उनले भनिन्, 'यो पुस्तक कोरोनाको महामारीको समयमा प्रायः सबै मानिसहरूले भोगेको पीडा समेटिएको छ। हरेक परिवारमा सन्तानहरूले आमालाई सोध्ने सयौँ प्रश्नहरू भएपनि बालाई सोध्ने प्रश्न एउटा मात्र आमा खोई? भन्ने कुरालाई पनि वस्तुपरक रूपमा प्रस्तुत गरिएको छ। मलाई विस्वास छ पाठकहरूबाट राम्रो पृष्ठपोषण हुनेछ।' लोकार्पण कार्यक्रममा फ्यूचर नेपालले सहजीकरण गरेको थियो।"
कभर्ड हल हस्तान्तरणमा संघका पदाधिकारी नै बेखबर,"गौशाला (महोत्तरी) : गौशालामा निर्मित बहुउद्देशीय सामुदायिक भवन हस्तान्तरणका सम्बन्धमा गौशाला उद्योग वाणिज्य संघका प्रतिनिधिहरू नै बेखबर भएका छन्। शनिबार आफ्नै संस्थालाई कभर्ड हल हस्तान्तरण गर्न लागेको सम्बन्धमा गौशाला उद्योग वाणिज्य संघका पदाधिकारीहरूलाई कुनै किसिमको औपचारिक जानकारी नै नभएको पाइएको छ। संस्थालाई कभर्ड हल हस्तान्तरण सम्बन्धमा आफूलाई कुनै किसिमको जानकारी नभएको संघका सचिव रमेश कुमार यादवले बताए। उनले भने, आफू सचिव भएपनि भवन हस्तान्तरणको सम्बन्धमा औपचारिक रूपमा जानकारी छैन। बजारमा चौतर्फी हल्ला छ। यसबीचमा संस्थाका पदाधिकारीबीच कुनै किसिमको सरसल्लाह भएकै छैन। अध्यक्षज्युले मनोमानी ढंगले यो कार्य गर्न आँटेको हो। एक वर्षभित्रमा कुनै किसिमको बैठक बस्न सकेको छैन। गौशाला उद्योग वाणिज्य संघका कार्यसमिति सदस्य लालबाबु साहका अनुसार उद्योग वाणिज्य संघ कागजी रूपमा अवैधानिक भइसकेको छ। उनले भने, २ वर्षको कार्यकाल असहमतिकै भरमा ४ वर्ष बित्न लाग्यो। यसबीचमा न त साधारणसभाको कुनै प्रयास भयो। न त एक वर्षदेखि कुनै किसिमको बैठक नै बस्यो। संस्थाले गत दुई वर्षदेखि साधारणसभा गर्न नसकेको छैन भने पदाधिकारीको म्याद पनि २ वर्ष अगाडि नै गुज्रिसकेको छ। कार्यक्रम सम्पन्न गर्न चन्दा असुली गौशाला उद्योग वाणिज्य संघलाई कभर्ड हल हस्तान्तरणका लागि एक भव्य कार्यक्रमको आयोजना गरिदैछ। दिउँसो १ बजे औपचारिक रूपमा आयोजना हुने सो कार्यक्रमलाई सफल बनाउनका लागि गौशाला उद्योग वाणिज्य संघका पदाधिकारीहरू बजारमा चन्दा संकलनमा व्यस्त रहेको पाइएको छ। उद्योग वाणिज्य संघका पदाधिकारीहरूले विना कुनै रसिद काटि पैसा उठाउँदै आएको स्थानीय व्यापारी सतिश साहले बताए। व्यापारी साहले भने, आफूले ५ सय रुपैयाँ दिँदा संघका प्रतिनिधिले ठाडै अस्वीकार गरेका थिए। उनीहरू एक हजारभन्दा माथि रकमका दरले विना रसिदकै रकम असुल्दै आएको छ। संस्थाले खर्चको बन्दोबस्तका लागि संघको पदाधिकारीको बैठकबाट अनुमोदन गर्नुपर्नेमा गौशाला उद्योग वाणिज्य संघका पूर्वअध्यक्ष राजाराम गिरीले बताए। उनले भने, संस्थाले आपसी रूपमा बैठक बसेर यस्ता औपचारिक कार्यक्रमको आयोजना गर्नुपर्छ। यसरी मनोमानी ढंगले कार्यक्रम गर्दा पछाडि अप्ठयारो पर्न सक्छ। नगरपालिका कानुनी उपचार खोजिनेछ : मेयर डा महतो गौशाला नगरपालिकाका नगरप्रमुख डा दिपेन्द्र महतोले अब नगरपालिकाको कार्यालय संस्था आफ्नो मातहतमा ल्याउनका लागि कानुनी रूपमा उपचार खोजिने जानकारी दिएका छन्। उनले भने, कभर्ड हल पूर्ण रूपमा निर्माण भएको औपचारिक खबर नगरपालिकालाई कुनै किसिमको जानकारी छैन। बिना सोधपुछ गरी हस्तान्तरण गरिनु नगरपालिकाको कार्यालयलाई कुनै हालतमा मान्य हुदैन्। गुठीको जग्गा ३० वर्षे लिजमा लिएर नगरपालिकाले सो भवन निर्माणका लागि अनुमति दिएका थिए। तर नगरपालिकालाई नसोधिकन प्रदेश सभा सदस्यज्यूले एकाएक किन गौशाला उद्योग वाणिज्य संघजस्ता गैरसरकारी संस्थालाई हस्तान्तरण गरिन खोजिएको हो यस विषयमा आफू अनविज्ञ छु। करिब पौने ३ करोडको लागतमा निर्मित अत्याधुनिक पूर्वाधार सहितको कभर्ड हल शनिबार एक समारोहका बीच हस्तान्तरण गर्न लागिएको हो।"
ढल्केवर खानेपानी आयोजनाले प्राधिकरणलाई एक करोड बक्यौता नतिरेपछि लाइन काटियो,"ढल्केवर(धनुषा) : धनुषाको मिथिला नगरपालिका६ स्थित खानेपानी तथा सरसफाई उपभोक्ता समितिले सञ्चालन गरेको ढल्केवर खानेपानी आयोजना धरापमा परेको छ। आयोजनामा आम्दानीभन्दा तिर्नुपर्ने रकम चार गुणा बढी देखिएपछि उक्त खानेपानी आयोजनाको अवस्था संकटमा परेको तथ्य पुष्टि भएको छ। नेपाल विद्युत प्राधिकरणले खानेपानीको लाइन काटेपछि खानेपानीको अवस्था बाहिरिएको छ। विद्युतको बक्यौता एक करोडभन्दा बढी भएपछि नेपाल विद्युत प्राधिकरण सखुवा वितरण केन्द्रले खानेपानीको विद्युत आपूर्ति बन्द गरेको छ। खानेपानीको विद्युत बक्यौता १ करोड ४ लाख ९ हजार ७६४ रुपैयाँ ३० पैसा पुगेपछि लाइन काटेको नेपाल विद्युत प्राधिकरण सखुवा वितरण केन्द्रका प्रमुख इन्जिनियर रोशन सिंहले जानकारी दिए। खानेपानी जस्तो सम्वेदनशील विषय भएकाले लामो समयसम्म प्रतिक्षा गरेको भए पनि पैसा तिर्न आनाकानी गरेपछि बाध्य भएर लाइन काटेको इन्जिनियर सिंहले बताए। खानेपानी संस्थामै पुगेर उहाँहरूलाई पटक पटक आग्रह गरेको छु। फोन गरेको छु। कुनै रेसपोन्स आएन। अति नै भएपछि लाइन काटेका छौं, सिंहले भने। संस्थाले २०७३ सम्म थोर थोरै भएपनि नियमित पैसा तिरिरहेको बताउँदै उनले २०७३ साल कात्तिक महिनापछि तीनपटक मात्रै भुक्तानी गरेको देखिएको उनले बताए। पछिल्लो पटक गएको पुसमा ४ लाख रुपैयाँ तिरेको इन्जिनियर सिंहले उल्लेख गरे। त्यसअघि २०७८ कात्तिकमा ४ लाख ५० हजार र २०७३ कात्तिक महिनामा ६५ हजार ७०३ रुपैयाँ भुक्तानी गरेको देखिएको उनको भनाइ छ। पछिल्लो चोटी ४ लाख रुपैयाँ तिरेको देखिन्छ। बक्यौता १ करोड बढी छ। त्यसमा ४ लाख रुपैयाँ तिरेर के हुन्छ ?, प्रमुख इन्जिनियर सिंहले भने उहाँहरूको खानेपानी हो। उहाँहरूले कलेक्सन गरेर कमसेकम केही पैसा तिरेर बस्नुभयो भने केही निराकरण निस्किन्छ। एउटा बोन्ड बनाएर यति दिनमा पैसा तिर्छु भनेर सहमतिमा आउनुपर्यो नि। प्राधिकरणले मुख्य खानेपानी आयोजनाको लाइन काटेपछि अतिरिक्त खानेपानीको विद्युतको प्रयोग गरेर खानेपानी सञ्चालनमा राखेको छ। उक्त विद्युतको पनि १५ लाखको हाराहारीमा महशुल बक्यौता रहेको प्रमुख इन्जिनियर सिंहले बताए। विद्युतलाई तिर्नुपर्ने १ करोडभन्दा बढी भएपनि खानेपानीलाई उपभोक्ताबाट असुल्नु पर्ने २५ लाख रुपैयाँ मात्रै रहेको पाइएको छ। हालसम्म उपभोक्ताबाट असुल्न बाँकी २५ लाख रुपैयाँ रहेको ढल्केवर खानेपानी योजनाको प्रमुख मिनबहादुर लामाले पुष्टि गरे। उनले अत्याधिक जरिवानाले विद्युतको बक्यौता बढी भएको बताए। प्रमुख लामाले विद्युतकै लापरवाहीका कारण महशुल भुक्तानी गर्न समस्या भएको जिकिर गरे। २०६६ साउन महिनादेखि महशुल बुझाएको महिनाको समेत विद्युत महशुल बक्यौता देखिन आएको र हरेक महिनाको भुक्तानी बिलमा २५ प्रतिशत जरिवाना समेत बुझाउनु पर्दा खानेपानीलाई थप मार भएको उनको दावी छ। उक्त विषयमा समितिले भुक्तानी गरेको विलहरूको फोटोकपि बक्यौता फरछ्यौटका लागि पटक पटक विद्युत प्राधिकरणमा पेश गरेपनि कुनै सुनुवाइ नभएको उनले गुनासो पोखे। पछिल्लो पटक समितिका तत्कालीन अध्यक्ष रामविरोध महतोले विद्युतको बक्यौता पुनरावलोकन गर्न २०६९ भदौ २६ गते नेपाल विद्युत प्राधिकरण सखुवा वितरण केन्द्रमा निवेदन दर्ता गराएको आयोजना प्रमुख लामाले जानकारी दिए। ढल्केवर खानेपानी आयोजनाको हाल १५ सय बढी उपभोक्ता रहेको लामाले बताए। विद्युतले लाइन अवरुद्ध पारेपछि उपभोक्ता चिन्तामा परेका छन्।"
खर्च अभावले उषाले उपचार पाइनन्,"रामेछाप : वर्षअघि घाँस काट्ने क्रममा रुखबाट लड्दा मेरुदण्ड फ्याक्चार भएर थला परेकी रामेछापको खाँडादेवी गाउँपालिका४ सिमपानीकी उषा मानन्धर अहिले पनि थलामा जस्तै छिन्। मानन्धरको कम्मर मुनिको भाग चल्दैन। १२ लाख रुपैयाँ खर्चेर मेरुदण्डको अपरेशन गरिए पनि कम्मर मुनिको भाग नचलेपछि खर्च अभावमा उषा छटपटाई रहेकी छिन्। कम्मर मुनिको भागलाई सक्रिय बनाउन नियमित थेरापी गराउनुपर्ने चिकित्सकको सुझाव छ। चिकित्सकको सुझाव अनुसार ३ महिना थेरापी पनि गराइन्। त्यसपछि पैसाको अभावमा थेरापी गराउन सकेकी छैन। ३ महिनाको थेरापीपछि वैशाखीको साहारामा मुस्किलले घर बाहिर र भित्र गर्न सक्ने भइन् तर अझै कम्मर मुनिको भाग चल्दैन। दिसा, पिसाब लागेको महसुस हुने तर द्वारबाट बाहिर गएको थाहा नहुने भएकाले पाइपको माध्यमबाट निकाल्ने गरिएको उनले बताइन्। उनले भनिन् दिसा, पिसाब लागेको महसुस हुनसाथ भाँडा थापिहाल्नु पर्छ नत्र कपडामै जान्छ। दुई वर्षसम्म त सुतेको ठाउँबाट दाँया बायाँ पनि चल्न सक्दैन थिइन् उषा। अहिले वाकरको सहारामा घर भित्र र बाहिर गर्नसम्म सक्ने भएकी छन्। खर्चको अभावमा थेरापी गराउन छाडेको लामो समय भइसकेको छ। नियमित थेरापी गराउन पाए कम्मर मुनिको भाग चल्ने आशा अझै मरेको छैन उषाको। घरको एक जना नियमित उषाको हेरचाहमा खटिनुपर्छ। उषाको श्रीमान मेलापात जाँदा ८४ वर्षीय ससुरा देवनारायण मानन्धरले उनको हेरचाह गर्दै आएका छन्। देवनारायणले गहभरी आँसु पार्दै भने छोरा बुहारीले अफ्नो हेरचाह गर्नुपर्ने बेलामा उल्टै बुहारीको स्याहार गर्नु परेको छ। मलाई कालले पनि लादैन, मर्न पाए, बुहारीको दुःख त देख्नु पर्ने थिएन' उनले गुनासो गरे। उषाको उपचारका लागि खेत बेच्दा पनि नपुगेपछि गाउँमा ऋण समेत गरेको उनकी श्रीमान श्यामकुमार मानन्धरले बताए। मानन्धरले भने १२ लाखमा खेत बेचेँ, ६ लाख रुपैयाँ ऋण तिर्न बाँकी नै छ। पैसा आउने बाटो कही नभएपछि विरामी घरमै राख्न बाध्य भएँ। उपचार गर्न पाए अझै पनि ठीक हुने आशा छ तर उपचार गर्ने पैसा नभएको उनले बताए। बिरामी आफैले खाना बनाएर खान सक्ने र शौचालय जान सक्ने मात्र भए पनि म काम गरेर ऋण तिर्ने थिएँ, उनले भने। उषालाई ठीक हुन लामो समय थेरापी गर्नुपर्ने भएकाले छिमेकीको सहयोगबाट मात्र उपचार सम्भव नभएको छिमेकी उषाकुमारी गिरीले बताइन्। उषाको उपचारका लागि सहयोग गरिदिन सरकार र सहयोगीहरूमा उनले अपिल समेत गरिन्। हिउँदभरी इँटा भट्टमा काम गरेर जीविकोपार्जन गर्दै आएका मानन्धर परिवारलाई अहिले बिहान बेलुका छाक टार्नसमेत धौधौ परेको छ। उषाको उपचार खर्च जुटाउन १ रोपनी खेत बेचेपछि बाँकी खेत बारीको उब्जनीले तीन महिना पनि खान नपुग्ने छिमेकी गिरीले बताइन।"
धनुषामा दुईवटा ट्रक ठोक्किँदा तीन जनाको मृत्यु,"धनुषा : धनुषाको मिथिला नगरपालिका३ हरिहरपुरमा आज बिहान दुईवटा ट्रक ठोक्किँदा तीन जनाको घटनस्थलमै मृत्यु भएको छ। पूर्वबाट पश्चिमतर्फ आउँदै गरेको ना६ख ६५७८ नंको ट्रक र विपरीत दिशातर्फ जाँदै गरेको प्रदेश १०१००१ख ९२९२ नंको ट्रक एकापसमा ठोक्किएर दुर्घटना हुँदा सुनसरीका २८ वर्षीय चालक सागर चौधरी, सहचालक अर्जुन चौधरी र मोरङका ४४ वर्षीय लोकमान श्रेष्ठको मृत्यु भएको धनुषाका प्रहरी नायब उपरीक्षक वेदप्रसाद गौतमले जानकारी दिए। सो दुर्घटनामा सर्लाहीका २० वर्षीय नारायण श्रेष्ठ घाइते भएका छन्। घाइतेको ढल्केवर अस्पतालमा उपचार भइरहेको प्रहरीले जनाएको छ।"
अन्नपूर्ण पदमार्गमा तीन महिनामा साढे दुई हजार पर्यटक,"अन्नपूर्ण संरक्षण क्षेत्र आयोजना (एक्याप) पर्यटक जाँच केन्द्र धारापानीका पर्यटन सहायक क्षेत्रबहादुर गुरुङका अनुसार यतिबेला दैनिक ४०५० जना पर्यटक आउने गरेका छन् । काठमाडौं : चक्रीय अन्नपूर्ण पदमार्गमा तीन महिनामा दुई हजार चार सय ७५ विदेशी पर्यटक आएका छन् । सन् २०२३ को जनवरीदेखि हालसम्म सो सङ्ख्यामा विदेशी पर्यटक आएका हुन् । अन्नपूर्ण संरक्षण क्षेत्र आयोजना (एक्याप) पर्यटक जाँच केन्द्र धारापानीका पर्यटन सहायक क्षेत्रबहादुर गुरुङका अनुसार यतिबेला दैनिक ४०५० जना पर्यटक आउने गरेका छन् । 'यस पदमार्गमा यतिबेला कम कम नै पर्यटक आइरहेका छन्, विश्वमा देखा पर्दै गएको आर्थिकमन्दीका कारण हुनसक्छ', गुरुङले भने। कोरोना सङ्क्रमणपछि विगतमा आएकोझै पर्यटक हालसम्म आएका छैनन् । पर्यटकको कमीले पदमार्गका पर्यटन व्यवसायी चिन्तित छन् । जुर्मुराउँदै गरेको पर्यटन व्यवसाय कोरोना सङ्क्रमणले लामो समय ठप्प भयो, सङ्क्रमण हटेयता विगतमा झै पर्यटक आउन नसकेको व्यवसायी पञ्चबहादुर गुरुङले बताए। हिमाली, पहाडका दृश्य, उच्च पहाड, मनाङवासीको रीतिरिवाज, प्राकृतिक सुन्दरता हेर्न र मनाङबाट थोराङ भञ्ज्याङ उक्लेर मुस्ताङ हुँदै पोखरा जान अन्नपूर्ण पदमार्गमा पर्यटक आउछन् । मनाङका विभिन्न हिमाल तथा चुली चढ्न तथा हेर्न पर्यटक भित्रिन्छन् । अन्नपूर्ण पदमार्गको प्रवेशद्वार लमजुङ बेँसीसहर नगरपालिका७ मनाङे चौतारा हो । यस पदमार्गमा लमजुङ, मनाङ, कास्की, मुस्ताङ र म्याग्दी जिल्ला जोडिएको छ । रासस"
मिथिलामा वासन्ती छठ पर्व सुरु,"छठ पर्वमा ठकुवा, भुसुवा (कसार)सहितका मिष्ठान्न परिकारसहित पाकेका केराको घरी र अन्य फलफूल तथा दहीसहितका सामग्री बर्तालुले अर्घका बेला सूर्यतर्फ देखाउने गर्छन् । जनकपुर : मिथिलामा श्रद्धा र निष्ठापूर्वक मनाइने वासन्ती छठ (बोलिचालीमा चैती छठ) पर्वको विधि आज सुरु भएको छ । चैत शुक्ल चतुर्थी (चौथी) देखि सप्तमीसम्म चार दिन विभिन्न विधिसाथ मनाइने पर्वको पहिलो दिन आज बर्तालुले नहायखाय (पवित्र स्नान गरेर शुद्ध खाने) विधिबाट पर्व प्रारम्भ गर्दैछन् । पर्वको पहिलो दिन पवित्र स्नान गरेर व्रत सङ्कल्प गरी चोखोनितो खाने चलन छ । शरद र वसन्त ऋतुमा गरी वर्षमा दुईपटक मनाइने छठ सूर्य उपासनाको पर्व हो । शरद ऋतुमा कात्तिक शुक्ल चौथीदेखि सप्तमीसम्म र वसन्त ऋतुमा चैत शुक्ल चौथीदेखि सप्तमीसम्म समान विधिले यो पर्व सम्पन्न गरिन्छ । मधेस प्रदेशको प्राचीन मिथिला क्षेत्रमा छठ जनजन परिचालन हुने महापर्व मानिन्छ । यद्यपि शारदीय छठ जति यो पर्व मनाउने भने देखिंदैनन् । पर्वको पहिलो दिन नहायखाय, दोस्रो दिन दिनभरि उपवास बसेर राति सख्खरमा पकाइएको खिरमात्र खाएर खरना, तेस्रो दिनअर्थात् षष्टि तिथिमा निराहार उपवास बसेर साँझ अस्ताउँदा सूर्यलाई पवित्र जलाशयको घाटमा कम्मरसम्म पानीमा चोवलिएर अघ्र्य दिइन्छ, जसलाई सझुका अरख भनिन्छ । अन्तिम दिन सप्तमीका दिन बिहान उदाउँदा सूर्यलाई घाटमै अघ्र्य दिएर पर्व सम्पन्न गरिन्छ । यो विधिलाई भोरका अरख र पारन पनि भनिन्छ । छठ पर्वमा ठकुवा, भुसुवा (कसार)सहितका मिष्ठान्न परिकारसहित पाकेका केराको घरी र अन्य फलफूल तथा दहीसहितका सामग्री बर्तालुले अर्घका बेला सूर्यतर्फ देखाउने गर्छन् । छठ सूर्य र सूर्यपत्नी षष्टीको उपासनाको पर्व हो । यो व्रतको प्रभावले हरेक मनोकाङ्क्षा पूरा हुने विश्वास गरिन्छ । व्रत प्रभावले छालाजन्य रोग कहिल्यै नलाग्ने जनविश्वास छ । चैती छठ सुरु हुनपूर्व चैत शुक्ल प्रतिपदासँगै वासन्ती नवरात्र (चैते दसैँ) पनि सुरु भएको छ । चैत शुक्ल प्रतिपदादेखि नवमीसम्म वासन्ती नवरात्र मनाइन्छ । यस अवसरमा देवीपीठमा पूजाआराधना गर्ने श्रद्धालु बढेका छन् । यसैगरी हिन्दू धर्मावलम्बीका यी चाडसँगै इस्लाम धर्मावलम्बीले पनि शुक्रबार नै पवित्र रमजान महिनाको रोजा व्रत सुरु गरेका छन् । रासस"
सहिद पन्त स्मृति पुस्तकालय शिलान्यास,"उनको जीवनी र शिक्षाप्रतिको लगावबाट समाज रूपान्तरणका लागि पुस्तकालय स्थापना गर्न लागिएको पूर्व सामाजिक विकासमन्त्री गोविन्दराज बोहराले बताए। डडेल्धुरा : किसान नेता भनेर चिनिने स्वर्गीय सहिद भीमदत्त पन्त स्मृति पुस्तकालय निर्माण गर्न उनको जन्मथलोमा शिलान्यास गरिएको छ। डडेल्धुरा अमरगढी नगरपालिका २, कारिगाउँमा सहिद भीमदत्त पन्त स्मृति पुस्तकालय शिलान्यास गरिएको हो। २० लाख रुपैयाँ रकम रहेको पुस्तकालय भवनको सहिद भीमदत्त पन्तको जन्मघर रहेको कारिगाउँमा नै शिलान्यास गरिएको हो। बुधबार नेपाली कांग्रेसका नेता एवं सुदूरपश्चिम प्रदेशका पूर्वसामाजिक विकास मन्त्री गोविन्दराज बोहराले पुस्तकालयको शिलान्यास एक कार्यक्रमका बीच गरेका हुन्। सुदूरपश्चिम प्रदेश सामाजिक विकास मन्त्रालयले उक्त पुस्तकालयका लागि रकम छुट्ट्याइएको र भवन बनाउन शिलान्यास गरिएको वडाध्यक्ष हेमराज पन्तले बताए। सामाजिक मन्त्रालयले १५ लाख रुपैयाँ थप रहेकाले उक्त रकमले पुस्तकालयभित्र ईलाइब्रेरी बनाउने योजना रहेको वडाध्यक्ष पन्तले जानकारी दिए। सहिद पन्तको सम्झनामा पुस्तकालय निर्माण गर्न लागेको उनको भनाइ छ। कुनै पनि क्रान्ति होस् वा आन्दोलन होस्। त्यसका लागि शिक्षा जरुरी रहेको छ भन्ने सिद्धान्त सहिद पन्तको थियो। उनले भने, सहिद पन्तको सिद्धान्तलाई आत्मसात् गर्न पुस्तकालय निर्माणको प्रक्रिया थालिएको हो। अन्याय सामाजिक भेदभाव सहन नसक्ने भीमदत्त पन्तले २००७ सालदेखि आन्दोलनको सुरुवात गरेको इतिहास छ। गरिब दलित जनजाति किसानहरूलाई संगठित गरी राणा विरोधी आन्दोलनमा समेत भीमदत्त पन्तको ठूलो भूमिका रह्यो। आन्दोलनकै बेला उनले अमरगढी२ कै बिरखममा संस्कृत विद्यालयको स्थापना गरेको कुरा उनको प्रकाशित जीवनीमा उल्लेख गरिएको छ। सोही विद्यालय अहिले त्रिपुरासुन्दरी आधारभूत विद्यालयका रूपमा स्थापित भई सञ्चालनमा छ। उनको जीवनी र शिक्षाप्रतिको लगावबाट समाज रूपान्तरणका लागि पुस्तकालय स्थापना गर्न लागिएको पूर्व सामाजिक विकासमन्त्री गोविन्दराज बोहराले बताए। सहिद पन्तले आजभन्दा सात दशकपहिले जातीय भेदभाव अन्त्य गर्ने मुद्दा उठान गरेको र उहाँ एक सामाजिक क्षेत्रका अभियानकर्ता मात्रै नभई सामाजिक क्रान्तिकारी योद्धा भएकाले उनको जीवनीसमेत उजागर हुने गरी पुस्तकालय स्थापना गर्न लागिएको पूर्वमन्त्री बोहराले बताए। सहिद पन्तले आफ्नो जीवनको कलिलो उमेरमा नै हत्या गरिएको कुरा स्मरण गर्दै नेता बोहराले भने, स्वर्गीय पन्तले २८ वर्षको उमेरमा नै उनले किसानको पक्षमा लागि शोषक र सामन्त वर्गको हितमा उदाहरणीय काम गरिसकेका थिए। सादगी समाजसेवीका रूपमा परिचित स्वपन्तले तमसुक आन्दोलन घरबाट नै सुरु गरेको र बाहुन, क्षत्री, दलितको सहभोज गाउँमा नै सामूहिक रूपमा राख्नलगाई सामाजिक क्रान्तिमा अग्रसर बनेका जनाए।"
आईजीपीमा कुँवर नियुक्त,"२०७३ मा चितवन प्रहरी प्रमुख रहँदा कुँवरले सर्वोत्कृष्ट जिल्ला प्रहरी प्रमुखको अवार्ड प्राप्त गरेका थिए। उनले नेपाल प्रहरीको प्रवक्ताको रूपमा पनि काम गरेका छन्। स्नातकोत्तर तहसम्मको अध्ययन गरेका कुँवरले विभिन्न जिल्लामा रहेर जिल्ला प्रहरी प्रमुखको भूमिका सफल रूपमा निभाएका छन्। काठमाडौं : नेपाल प्रहरीको ३०औं महानिरीक्षक (आईजीपी) पदमा वसन्त कुँवर नियुक्त भएका छन्। कुँवरलाई शुक्रबार बसेको मन्त्रिपरिषद्को बैठकले आईजीपीमा बढुवा गर्ने निर्णय गरेको हो। २०४९ साल चैत ११ मा प्रहरी सेवा प्रवेश गरेका हालका आईजीपी धिरजप्रताप सिंह ३० वर्षे सेवा अवधिका कारण शनिबार अनिवार्य अवकाश हुँदैछन्। सिंहसँगै एआईजीहरू सहकुलबहादुर थापा, उत्तमराज सुवेदी, दिवेश लोहनीले पनि अनिवार्य अवकाश पाएका छन्। शनिबारदेखि रिक्त हुने उनको ठाउँमा एआईजी वसन्त कुँवरलाई नियुक्त गरिएको हो। नेपाल प्रहरीमा रहेको ३० वर्षे सेवा अवधिलाई हटाउने विषयमा पटकपटक चर्चा हँुदै आएको छ। हालका आईजीपी सिंह नेतृत्वको टोलीले पनि प्रहरी नियमावलीमा रहेको ३० वर्षे सेवा अवधि हटाउनको लागि छलफल गरिरहेको थियो। सरकारले ३० वर्षे सेवाअवधि नहटाएपछि सिंह अनिवार्य अवकाशमा गएका हुन्। यसलगत्तै नयाँ आईजीपीमा कुँवर बढुवा भएका छन्। कुँवरसँगै एआईजीहरू टेकप्रसाद राई, दीपक थापा, श्यामलाल ज्ञवाली र किरण बज्राचार्य पनि आईजीपीको प्रतिस्पर्धामा थिए। तर, वरीयताको पहिलो नम्बरमा रहेका कुँवरले नेपाल प्रहरीको नेतृत्व सम्हाल्ने जिम्मा पाएका हुन्। अर्घाखाँचीको सन्धिखर्कमा बाबु भीमबहादुर कुँवर र आमा नमकलाबाट २०२६ सालमा जन्मिएका कुँवर नेपाल प्रहरी संगठनमा कुशल र क्षमतावान् प्रहरी अधिकृत मानिन्छन्। उनी २०५१ चैत ५ गते प्रहरी सेवामा प्रवेश गरेका थिए। ३० वर्षे सेवाअवधि यथावत् नै रहिरहे कुँवर २०८१ चैत ४ सम्म प्रहरीको नेतृत्व सम्हाल्ने छन्। २०७३ मा चितवन प्रहरी प्रमुख रहँदा कुँवरले सर्वोत्कृष्ट जिल्ला प्रहरी प्रमुखको अवार्ड प्राप्त गरेका थिए। उनले नेपाल प्रहरीको प्रवक्ताको रूपमा पनि काम गरेका छन्। स्नातकोत्तर तहसम्मको अध्ययन गरेका कुँवरले विभिन्न जिल्लामा रहेर जिल्ला प्रहरी प्रमुखको भूमिका सफल रूपमा निभाएका छन्। उनले २०६३ भदौ ८ मा डीएसपी, २०७१ फागुन १० मा एसपी, २०७५ फागुन ६ मा एसएसपी र २०७९ असार १७ मा डीआईजीको भूमिकामा काम गरेका छन्। एआईजीको रूपमा उनले गत बुधबार मात्रै जिम्मेवारी सम्हालेका थिए। डीआईजी हुँदा उनले मधेस प्रदेश प्रहरी प्रमुखको जिम्मेवारी सम्हालेका थिए। संगठनमा हक्की र प्रस्ट स्वभावका प्रहरी अधिकृतको छवि बनाएका कुँवरले विभिन्न सम्मान तथा पुरस्कारसमेत प्राप्त गरेका छन्। उनले प्रहरी सेवाको क्रममा सुप्रबल जनसेवा श्री, गोरखा दक्षिणबाहु चौथो, संयुक्त राष्ट्रसंघ पदक, गद्दी आरोहण रजत पदक, वीरेन्द्र ऐश्वर्य सेवा पदक, दैवीप्रकोप पीडितोद्वार पदक, दुर्गम सेवा पदकलगायत पदक प्राप्त गरेका छन्। यसका साथै जिम्मेवारी सही तरिकाले गरेको मूल्यांकन गर्दै ग्रेड थप तथा विभिन्न समयमा नगद पुरस्कारसमेत प्राप्त गरेका छन्। उनको परिवारमा श्रीमती र दुई छोरा रहेका छन्। श्रीमती लक्ष्मी पराजुली अध्यापन पेसामा संलग्न छिन्। कुँवर एसएसपीबाट डीआईजीमा बढुवा हँुदा पनि पहिलो नम्बरमा बढुवा भएका थिए। यस्तै डीआईजीबाट एआईजीमा बढुवा हुँदा पनि पहिलो नम्बरमै थिए। कुँवरले आधारभूत तालिम, मानव अधिकार प्रशिक्षक प्रशिक्षण तालिम, विशिष्ट व्यक्तिको सुरक्षा तालिम, अपराध अनुसन्धान तालिम, प्रशिक्षक प्रशिक्षण तालिम, इन्भेस्टिगेटिभ इन्टरभ्यु ट्रेनिङ कोर्स, जमिनमुनिको विस्फोटक पदार्थ तालिम कुशलतापूर्वक पूरा गरेका छन्। यस्तै कोर्स अन ह्युमेनराइट्स एन्ड ल इन्फोर्समेन्ट, स्थानीय संस्थाहरूका लागि क्षमता निर्माण तालिम लिएका छन्। कुँवरले संयुक्त राष्ट्रसंघीय मिसन सुडान र लाइबेरियामा कार्यरत रहँदा जिम्मेवारी उत्कृष्ट रूपमा पूरा गरेका थिए। उनले अपराध अनुसन्धान महाशाखामा हुँदा पूरा गरेको जिम्मेवारीलाई प्रहरी संगठनले समेत प्रशंसा गरेको थियो। उनले नेपाल प्रहरी प्रधान कार्यालयको कार्य विभागसमेत सम्हालेका थिए। कुँवरले जनशक्ति उत्पादन गर्ने प्रशिक्षण संस्थामा कार्यरत रहँदा प्रशिक्षण विधिलाई आधुनिकीकरण गर्न महत्त्वपूर्ण भूमिका निर्वाह गरेका थिए।"
आस्थाको केन्द्र विक्रम बाबा थान,"चैत महिनाको औंसीदेखि पूर्णिमासम्म १५ दिन हुने पूजामा दिनहुँ दर्शनार्थीको भीड लाग्ने गरेको छ। बुधबारबाट पूजा सुरु भएको हो। विक्रम बाबाको मन्दिर बनाउन कयौंपटक प्रयास गरिए पनि सफल हुन सकेन। चितवन : कसरामा रहेको चितवन राष्ट्रिय निकुञ्जको कार्यालयनजिकै एउटा सालको रूखमुनि माटोको थुम्को छ। न यहाँ कुनै मन्दिर छ, न त मूर्ति नै। तर, हरेक वर्ष यहाँ पूजा गर्ने दर्शनार्थीको भीड नै लाग्छ। सबैको विश्वास छ, यहाँ विक्रम बाबाको बास छ। पूजा गरे मनोकांक्षा पूरा हुन्छ। वरिपरि काठका खम्बाले घेरिएको थान छ। यसैमा मानिसहरूको धार्मिक आस्था र महिमा बढ्दो छ। ती खम्बामा घण्टी तथा धजाहरू झुन्ड्याइएका छन्। पहिलोपटक पूजा गर्न पुगेकी नवलपुर कावासोतीकी कृष्णकुमारी भुसाल भन्छिन्, धेरै सुनेपछि पूजा गर्न आएको हुँ। जंगलको बीचमा पूजा गर्न आउँदा मनै आनन्दित भयो। चैत महिनाको औंसीदेखि पूर्णिमासम्म १५ दिन हुने पूजामा दिनहुँ दर्शनार्थीको भीड लाग्ने गरेको छ। बुधबारबाट पूजा सुरु भएको हो। विक्रम बाबाको मन्दिर बनाउन कयौंपटक प्रयास गरिए पनि सफल हुन सकेन। विक्रम बाबाको मन्दिर निर्माण पूरा नहुँदै आफंै भत्किने गरेको स्थानीयको भनाइ छ। चैतेदसैंमा हजारौं भक्तजनले विक्रम बाबा दर्शन गर्ने र पशुपन्छीको बलि दिने गर्छन्। यहाँ पूजा गर्नाले सन्तान नभएकाहरूलाई सन्तान प्राप्त हुने र सन्तान भएकाहरू दीर्घायु हुने विश्वास गरिन्छ। विक्रम नाम गरेका आदिवासी थारूका गुरु हुन्। मन्दिर बनाउन धेरै प्रयास गरिए पनि सफल भएन। पूजा व्यवस्थापन समितिका सदस्य भवनाथ अधिकारीले भने, विक्रम बाबा खासमा थारू जातिका गुरु हुन्, अहिले सबैको आस्थाको केन्द्र बनेका छन्। किंवदन्तीका अनुसार विक्रमबाबा यस्ता अद्भुत क्षमताका व्यक्ति थिए। जसले जल, जमिन र जंगललाई आफ्नो जीवनको आधार बनाएर बसेका थारू समुदायको कल्याण गर्दै आएका थिए। वर्षांैदेखि बच्चाबच्ची नभएकाहरूको पनि विक्रमबाबामा आएर पूजाआजा गरेर स्मरण गरेपछि सन्तान प्राप्त भएकाविश्वास छ। यसका अलावा घरपरिवारमा सुख, शान्ति, ग्रहदशा निवारणका लागि पनि विक्रमबाबालाई स्मरण गरिन्छ। यहाँ पछिल्लो समय भारतबाट पनि मानिसहरू आउने गर्छन्। पर्वतका प्रेम शर्मा लामिछाने हरेक वर्ष यहाँ पूजा गर्न पुग्छन्। भगवान् भनेपछि दर्शन जहाँ पनि गरिन्छ। चितवन आउँदा यहाँ पूजा गर्न आउछु, उनले भने, मेरो मनोकामना पूरा भएको पनि छ।"
फोहोर बोक्ने गाडीलाई आजबाट टाइमकार्ड,काठमाडौं : सहज र सुरक्षित यात्रा तथा सवारी दुर्घटना न्यूनीकरण गर्ने उद्देश्यले मुडुखु नाकाबाट तीनपिप्ले हुँदै ओखरपौवा चल्ने फोहोर बोक्ने गाडीलाई आजबाट टाइम कार्ड लागू गरिएको छ। दुर्घटनाको जोखिम हुने गरी तीव्र गतिमा सवारी साधन चलाउने गरेको र असुरक्षित महसुस भएको स्थानीयबाट गुनासो आएपछि काठमाडौं उपत्यका ट्राफिक प्रहरी कार्यालय र काठमाडौं महानगरपालिकाको संयुक्त पहलमा फोहोर बोक्ने गाडीका लागि आजबाट टाइम कार्ड लागू गरिएको हो। मुड्खु नाकामा चालकलाई टाइम कार्ड दिइने छ र पालना भएनभएको जाँच तिनपिप्ले र ओखरपौवा चेकपोष्टमा हुने छ। मुड्खुदेखि तीनपिप्लेसम्मको सडकखण्डमा प्रतिघण्टा ३० किलोमीटर र तीनपिप्लेदेखि ओखरपौवा चेकपोष्टसम्मको सडकखण्डमा प्रतिघण्टा २० किलोमीटर गति निर्धारण गरिएको छ। मुड्खुदेखि तीनपिप्लेसम्मको ५ किलोमीटर सडकखण्ड पार गर्न न्यूनतम १० मिनेट र तीनपिप्लेदेखि ओखरपौवासम्मको ८ किलोमीटर सडकखण्डमा न्यूततम २५ मीनेट समय निर्धारण गरिएको छ। तोकिएको स्थानमा निर्धारित समयभन्दा छिटो पुगेमा कारबाही गरिने काठमाडौँ उपत्यका ट्राफिक प्रहरी कार्यालयका प्रवक्ता प्रहरी वरिष्ठ उपरीक्षक राजेन्द्र प्रसाद भट्टले जानकारी दिएका छन्। टाइम कार्डले आवागमन व्यवस्थापनको साथमा गन्तव्य स्थानमा छिटो पुग्नका लागि तीव्र गतिमा सवारी साधन चलाउने प्रवृतिलाई निरुत्साहित गर्नेछ। सहज र सुरक्षित यात्राको लागि टाइम कार्डका साथै ट्राफिक नियमको पूर्ण पालना गर्न चालकलाई प्रहरी वरिष्ठ उपरीक्षक भट्टले अनुरोध समेत गरेका छन्।
आज देशका यी भागमा पानी पर्ने,"काठमाडौं : देशका धेरै स्थानमा आंशिकदेखि सामान्य बदली रही केही स्थानमा आज मेघ गर्जनचट्याङसहित हल्का वर्षाको सम्भावना रहेको छ । जल तथा मौसम विज्ञान विभागका अनुसार स्थानीयसँगै पश्चिमी वायुको प्रभावले गण्डकी, लुम्बिनी, कर्णाली र सुदूरपश्चिमलगायत बागमती र कोसी प्रदेशका पहाडी भूभागमा आंशिकदेखि सामान्य बदली रही देशका बाँकी भूभागमा मौसम सामान्यतया सफा रहनेछ । देशका पहाडी भूभागका थोरै तथा लुम्बिनी र सुदूरपश्चिम प्रदेशका एक वा दुई स्थानमा मेघ गर्जनचट्याङसहित हल्का वर्षाको सम्भावना छ । राति देशका पहाडी भूभागमा आंशिकदेखि सामान्य बदली रही देशका बाँकी भूभागमा मौसम सामान्यतया सफा रही कोसी, गण्डकी तथा सुदूरपश्चिम प्रदेशका एकदुई स्थानमा मेघ गर्जनचट्याङसहित हल्का वर्षाको सम्भावना रहेको विभागले जनाएको छ । हाल देशका पहाडी भूभागमा आंशिक बदली रही देशका बाँकी भूभागमा मौसम सामान्यतया सफा छ ।"
"नेपालको जनसंख्या २,९१,६४,५७८","मुलुकको जनसंख्या वृद्धिदर एक प्रतिशतभन्दा कम देखिएको छ। जनगणना नतिजाअनुसार शून्य दशमलव ९२ प्रतिशतमात्रै जनसंख्या वृद्धिदर छ। २०६८ सालको जनगणनामा १३५ प्रतिशत प्रतिवर्ष थियो। काठमाडौं : मुलुकको जनसंख्या २ करोड ९१ लाख ६४ हजार ५ सय ७८ घोषणा गरिएको छ। शुक्रबार सार्वजनिक राष्ट्रिय जनगणना २०७८ को नतिजामा जनसंख्या वृद्धिदर शून्य दशमलव ९२ प्रतिशतमात्रै छ। २०६८ सालको जनगणना पछि १० वर्षको अवधिमा २६ लाख ७० हजारमात्रै जनसंख्या बढेको नतिजाले देखाएको छ। २०६८ सालमा मुलुकको जनसंख्या २ करोड ६४ लाख ९४ हजार ५ सय ४ घोषणा गरिएको थियो। राष्ट्रिय योजना आयोगका उपाध्यक्ष मीनबहादुर श्रेष्ठले जनसंख्याको वृद्धिदर घटेको कारण समस्या उत्पन्न हुन सक्ने संकेत गरे। परिवार नियोजन गर्नेभन्दा जनसंख्या बढाउनेतर्फ राज्यको नीति केन्द्रित हुनुपर्ने श्रेष्ठले बताए। जनगणनाको १६ महिनापछि मात्रै प्रधानमन्त्री पुष्पकमल दाहालले जनगणनाको नतिजा शुक्रबार सार्वजनिक गरेका हुन्। जसअनुसार पुरुषको संख्या १ करोड ४२ लाख ५३ हजार ५ सय ५१ (४८९८ प्रतिशत) छ। यस्तै महिलाको जनसंख्या १ करोड ४९ लाख ११ हजार २७ (५१०२ प्रतिशत) छ। यसअघि राष्ट्रिय जनगणनाको प्रारम्भिक प्रतिवेदन २०७८ माघ ११ गते सार्वजनिक गरिएको थियो। २०७८ कात्तिक २५ देखि मंसिर ९ सम्म १२ औं जनगणना गरिएको थियो। २०७८ माघ ११ गते प्रारम्भिक जनसंख्या प्रतिवेदन सार्वजनिक गरिएको थियो। त्यसबेला मुलुकको जनसंख्या २ करोड ९१ लाख ९२ हजार ४ सय ८० भनिएको थियो। तर प्रारम्भिक तथ्यांकभन्दा २७ हजार ९ सय २ जनसंख्या कम देखिएको राष्ट्रिय तथ्यांक कार्यालयका उपप्रमुख डा हेमराज रेग्मीले बताए। मुलुकको लैंगिक अनुपात अर्थात् प्रति १०० जना महिलामा पुरुषको संख्या ९५५९ रहेको छ। वृद्धिदर ०९२ प्रतिशत मुलुकको जनसंख्या वृद्धिदर एक प्रतिशतभन्दा कम देखिएको छ। जनगणना नतिजाअनुसार शून्य दशमलव ९२ प्रतिशतमात्रै जनसंख्या वृद्धिदर छ। २०६८ सालको जनगणनामा १३५ प्रतिशत प्रतिवर्ष थियो। सबैभन्दा बढी जनसंख्या वृद्धिदर भएको जिल्ला भक्तपुर हो। जहाँ वार्षिक औसत (३३५ प्रतिशत) वृद्धिदर छ। यस्तै सबैभन्दा कम जनसंख्या वृद्धिदर रहेको जिल्ला रामेछाप हो। जहाँको वार्षिक औसत वृद्धिदर (१६७ प्रतिशत) छ। परिवार संख्या ६६,६६,९३७ २०६८ सालमा परिवार संख्या ५४ लाख २७ हजार ३ सय २ थियो। त्यसमा २३ प्रतिशतले वृद्धि भएको छ। परिवारको संख्या ६६ लाख ६६ हजार ९ सय ३७ पुगेको छ। जसमध्ये व्यक्तिगत परिवार ६६ लाख ६० हजार ८ सय ४१ र संस्थागत परिवार ६ हजार ९६ छन्। विदेशमा २१ लाख ९० हजार जनगणनाअनुसार २१ लाख ९० हजार ५ सय ९२ जना देशबाहिर छन्। १५ लाख ५५ हजार ९ सय ६१ (२३४ प्रतिशत) परिवारहरूबाट उनीहरू विदेशमा रहेका हुन्। जसमा पुरुष १७ लाख ९९ हजार ६ सय ७५ (८२२ प्रतिशत) देशबाहिर छन। यस्तै ३ लाख ९० हजार ९ सय १७ (१७८ प्रतिशत) महिला विदेश गएका छन्। २०६८ को जनगणनामा १९ लाख २१ हजार ४ सय ९४ जना विदेशमा रहेको तथ्यांक सार्वजनिक गरिएको थियो। अन्य लिंगी २,९२८ सरकारले पहिलो पटक महिला र पुरुषका साथै अन्य लिंगी (लैंगिक तथा यौनिक अल्पसंख्यक) को पनि जनगणना गरेको छ। अन्य लिंगी (लैंगिक तथा यौनिक अल्पसंख्यक) को जनसंख्या २ हजार ९ सय २८ घोषणा गरिएको छ। जुन कुल जनसंख्याको ००१ प्रतिशत हुन्छ। बागमती प्रदेशमा ३२७ प्रतिशत र सबैभन्दा कम कर्णाली प्रदेशमा २८ प्रतिशत अन्य लिंगीको जनसंख्या छ। तराईमा मात्रै ५४ प्रतिशत बसोबास पछिल्लो समयमा तराईमा जनसंख्या बढेको छ। पहाड र हिमालमा घटेको छ। २०६८ को नतिजा पछि तराईमा बसोबास गर्नेको संख्या बढेको छ। तराईमा कुल जनसंख्याको ५३६१ प्रतिशत (१ करोड ५६ लाख ३४ हजार ६) जनसंख्या छ। पहाडमा ४०३१ प्रतिशत (१ करोड १७ लाख ५७ हजार ६ सय २४) जनसंख्या छ। हिमाली क्षेत्रमा ६०८ प्रतिशतमात्रै छ। अर्थात् हिमालमा १७ लाख ७२ हजार ९ सय ४८ जनसंख्या छ। २०६८ को नतिजामा तराईमा ५० दशमलव २७ प्रतिशत र पहाडमा ४३ दशमलव १ प्रतिशत जनसंख्या रहेको घोषणा गरिएको थियो। त्यतिबेला हिमाली क्षेत्रमा ६७३ प्रतिशत जनसंख्या देखाइएको थियो। बागमतीमा धेरै, कर्णालीमा थोरै बागमती प्रदेशमा धेरै जनसंख्या देखिएको छ। कर्णालीमा सबैभन्दा थोरै जनसंख्या छ। बागमती प्रदेशमा २० दशमलव ९७ प्रतिशत जनसंख्या छ। सबैभन्दा कम कर्णाली प्रदेशमा ५७९ प्रतिशत रहेको छ। जुन गत २०६८ को जनगणनामा बागमतीमा २० दशमलव ८७, मधेसमा २० दशमलव ४० र कर्णालीमा ५ दशमलव ९३ प्रतिशत जनसंख्या थियो। हाल लुम्बिनीमा १७ दशमलव ५६, कोसीमा १७ दशमलव शून्य १, सुदूरपश्चिममा ९ दशमलव २४, गण्डकीमा ८ दशमलव ४६ र कर्णालीमा ९ दशमलव २४ प्रतिशत जनसंख्या छ। वृद्धिदर बढी लुम्बिनीमा, कम गण्डकीमा लुम्बिनी प्रदेशमा १३८४ प्रतिशत र सबैभन्दा कम गण्डकी प्रदेशमा २६१ थप भएको रहेको छ। प्रदेशगत रूपमा २०६८ देखि २०७८ को एक दशकको वार्षिक जनसंख्या वृद्धिदर सबैभन्दा बढी लुम्बिनी प्रदेशमा १२४ प्रतिशत र सबैभन्दा कम गण्डकी प्रदेशमा ०२५ प्रतिशतले वार्षिक जनसंख्या वृद्धि भएको छ। दोस्रो धेरै वार्षिक जनसंख्या वृद्धिदर हुने प्रदेशमा मधेस प्रदेश रहेको छ जसको वृद्धिदर ११९ प्रतिशत छ। अन्य प्रदेशको वार्षिक जनसंख्या वृद्धिदर १०० प्रतिशतभन्दा कम रहेको छ। सबैभन्दा धेरै काठमाडौं र कम जनसंख्या मनाङमा सबैभन्दा बढी जनसंख्या काठमाडौं जिल्लामा २० लाख ४१ हजार ५ सय ८७ छ। सबैभन्दा कम मनाङको ५ हजार ६ सय ५८ मात्रै छ। मोरङ, रूपन्देही, झापा र सुनसरी जिल्ला क्रमशः दोस्रो, तेस्रो, चौथो र पाँचौं धेरै जनसंख्या भएका जिल्लाहरू हुन्। कम जनसंख्या हुनेमा मुस्ताङ डोल्पा, रसुवा र हुम्ला क्रमशः छन्। सहरमा बढ्यो, गाउँमा घट्यो राष्ट्रिय जनगणना २०७८ ले सहरी क्षेत्रमा बस्नेको संख्या बढ्दो रहेको देखाएको छ। गाउँमा बस्नेको संख्या घट्दै गएको नतिजाले देखाएको छ। सहरी जनसंख्या ६६ दशमलव १७ प्रतिशत छ। गाउँको जनसंख्या ३३ दशमलव ८३ प्रतिशतमात्रै छ। जबकि संघीय संरचनापछि स्थानीय तहलाई नगरपालिका र गाउँपालिकामा गरिएको वर्गीकरणको आधारमा २०६८ सालको जनसंख्यालाई समायोजन गर्दा नगरपालिकाहरूको जनसंख्या ६३१९ प्रतिशत र गाउँपालिकाहरूको जनसंख्या ३६८१ प्रतिशत रहेको थियो। यस आधारमा स्थानीय तहको समायोजनपछि मात्रै सहरी जनसंख्या ३ प्रतिशतले बढेको छ भने ग्रामीण जनसंख्या त्यही हाराहारीमा घटेको छ। भक्तपुरमा सबैभन्दा बढी वृद्धिदर हिमाली र पहाडी क्षेत्रका ३४ वटा जिल्लामा वार्षिक जनसंख्या वृद्धिदर ऋणात्मक अर्थात् घटेको छ। २०६८ को जनगणनामा २७ वटा जिल्ला ऋणात्मक थिए। सबैभन्दा बढी वार्षिक वृद्धिदर भक्तपुर जिल्लामा (३३५ प्रतिशत) छ। सबैभन्दा बढी वार्षिक जनसंख्या घट्ने दर रामेछाम जिल्लामा (१६७ प्रतिशत) छ। बढी वार्षिक जनसंख्या घट्नेमा खोटाङ, मनाङ, भोजपुर र तेह्रथुम छन्। सबैभन्दा धेरै जनसंख्या वृद्धिदर हुनेमा रूपन्देही, चितवन, बाँके र झापा छन्। हिमाली जिल्लाहरूमा मुगुमा सबैभन्दा बढी (१४९ प्रतिशत) वार्षिक जनसंख्या वृद्धिदर छ। १० वर्षमुनि पनि अझै हुन्छ विवाह ३४४ प्रतिशतले १८ देखि २० वर्षको उमेरमा पहिलो विवाह गर्ने गरेको नतिजाले देखाएको छ। १५ देखि १७ वर्षको उमेरमा पहिलो विवाह हुने २२ दशमलव ३ प्रतिशत छन्। १० वर्षमुनिको उमेरमा पहिलो विवाह हुने पनि शून्य दशमलव ३ प्रतिशत छन्। यसैगरी १० देखि १४ वर्ष उमेरमा पहिलो विवाह हुनेहरू ७ प्रतिशत छन्। पहिलो विवाह गर्दाको औसत उमेर १९ वर्ष छ। जसमा पुरुषको २१ वर्ष र महिलाको १८ वर्ष छ। ६ प्रतिशत घर खाली मुलुकभर ७५ लाख ५२ हजार ६६ वटा घर संरचना छन। तीमध्ये ६ प्रतिशतभन्दा बढी घर खाली छन्। आवासको लागि प्रयोग भएका घर ७१७ प्रतिशत छन्। घरमूली महिला बढे मुलुकमा ६६ लाख ६६ हजार ९ सय ३७ परिवार छन्। जसमा ४५ लाख ६३ हजार ६ सय ५९ अर्थात् ६८४५ प्रतिशत परिवारमूली पुरुष छन्। २१ लाख ३ हजार २ सय ७८ परिवार अर्थात् ३१५५ प्रतिशत परिवारमूली महिला रहेको जनगणनाको तथ्यांकले देखाएको छ। २०६८ को जनगणनामा कुल परिवारको ७४२७ प्रतिशत परिवारमूली पुरुष र २५७३ प्रतिशत परिवारमूली महिला रहेको घोषणा गरिएको थियो। गण्डकी प्रदेशमा सबैभन्दा धेरै अर्थात् ४०९८ प्रतिशत परिवारमा महिला परिवारमूली छन् भने मधेस प्रदेशमा भने सबैभन्दा कम (२१७२ प्रतिशत) परिवारमा महिला परिवारमूली छन्। १५ देखि १९ वर्षका धेरै १५ देखि १९ वर्ष उमेरसमूहको जनसंख्या सबैभन्दा बढी (१० दशमलव २) प्रतिशत छ। १० देखि १४ वर्ष उमेरसमूहमा १० प्रतिशत जनसख्ंया छ। उमेरसमूह बढ्दै जाँदा जनसंख्याको प्रतिशत पनि कम छ। जनगणनाअनुसार कुल जनसंख्याको ६१९६ प्रतिशत १५ देखि ५९ वर्ष उमेरको जनसंख्या छ। गत २०६८ सालमा यो उमेरसमूहका जनसंख्या ५६९६ प्रतिशत मात्र रहेको थियो। हाल १४ वर्ष वा सोभन्दा कम उमेरका र ६० वर्ष वा सोभन्दा माथिल्लो उमेरका जनसंख्या क्रमशः २७८३ प्रतिशत र १०२१ प्रतिशत रहेको छ। आश्रित उमेरसमूह १५ वर्षमुनिको (आश्रित जनसंख्या) २७ दशमलव ८३ प्रतिशत छ। यस्तै ६० वर्षभन्दा माथिको आश्रित जनसंख्या १० दशमलव २१ प्रतिशत छ। १० वर्षमा साक्षरता वृद्धिदर १० प्रतिशत पछिल्लो १० वर्षमा साक्षरता दर पनि १० प्रतिशत नै बढेको छ। मुलुकको साक्षरता दर ७६२ प्रतिशत पुगेको छ। पुरुषको साक्षरता दर ८३६ प्रतिशत छ। महिलाको ६९४ प्रतिशत छ। २०६८ मा मुलुकको साक्षरता दर ६५९ प्रतिशत थियो। त्यतिबेला पुरुषको साक्षरता दर ७५१ प्रतिशत र महिलाको ५७४ प्रतिशत थियो। मधेसमा साक्षरता दर कम बागमती प्रदेशमा सबैभन्दा धेरै ८२ दशमलव १ प्रतिशत साक्षरता दर छ। पुरुषको साक्षरता दर गण्डकी प्रदेशमा उच्च छ। मधेस प्रदेशमा सबैभन्दा कम साक्षरता दर ६३ दशमलव ५ प्रतिशत छ। पुरुष र महिला दुवैको साक्षरता दर मधेस प्रदेशमा कम छ। काठमाडौं सबैभन्दा बढी, रौतहटमा सबैभन्दा कम सबै जिल्लामा ५५ प्रतिशतभन्दा धेरै साक्षरता दर देखिएको छ। काठमाडौंमा सबैभन्दा बढी ८९ दशमलव २३ प्रतिशत र रौतहटमा सबैभन्दा कम ५७ दशमलव ७५ प्रतिशत साक्षरता छ। पुरुष र महिलाको साक्षरता दर पनि अन्य जिल्लाको तुलनामा काठमाडौं जिल्लामा क्रमशः ९४१९ प्रतिशत र ८४१६ प्रतिशत रहेको छ। रौतहटमा महिला र पुरुष दुवैको साक्षरता दर कम छ। जन्मदर्ता नगन्य जनगणनाको नतिजाअनुसार अझै पनि बालबालिकाको जन्मदर्ता गर्ने चलन कम छ। ३० लाख ७ हजार ६ सय ४८ बालबालिकामध्ये ७४ प्रतिशतको मात्रै जन्मदर्ता छ। २६ प्रतिशतले जन्मदर्ता गरेका छैनन्। हिमालमा ८१९ प्रतिशत, पहाडमा ७३१ प्रतिशत र तराईमा ७३७ प्रतिशत बालबालिकाको जन्मदर्ता भएको छ। प्रदेशगत रूपमा सबैभन्दा बढी कर्णाली प्रदेशमा ८७ दशमलव ३ र बागमतीमा सबैभन्दा कम ६७ प्रतिशतले मात्रै जन्म दर्ता गरेका छन्। ५१ प्रतिशतले अझै काठदाउराको प्रयोग जनसंख्याको आधाभन्दा बढी अर्थात् ५१ प्रतिशतले खाना पकाउन अझै पनि काठदाउराकै प्रयोग गर्ने गरेको नतिजाले देखाएको छ। बिजुलीको प्रयोग गरेर खाना पकाउने जनसंख्या नगन्य अर्थात् शून्य दशमलव ५ प्रतिशतमात्रै छ। ९२ प्रतिशतमा पुग्यो बिजुली ९२ दशमलव २ प्रतिशतले बत्ती बाल्नका लागि बिजुली प्रयोग गर्ने गरेको पाइएको छ। गत २०६८ को जनगणनाअनुसार बिजुली प्रयोग गर्ने परिवार ६७ दशमलव ३ प्रतिशत मात्रै थियो। मधेस प्रदेशमा बिजुली प्रयोग गर्ने परिवार ९७ दशमलव ९ प्रतिशत छ। कर्णालीमा बिजुली र सौर्य ऊर्जासोलार प्रयोग गर्ने परिवार (४९६ प्रतिशत र ४७९ प्रतिशत) छन्। ५ प्रतिशत शौचालयबाट वञ्चित ६६ लाख ६० हजार ८ सय ४१ परिवारमध्ये ९५ दशमलव ५ प्रतिशतले कुनै न कुनै प्रकारको शौचालयको प्रयोग गर्ने गरेका छन्। ४ दशमलव ५ प्रतिशत परिवारहरूसँग अझै पनि शौचालयको पहुँच छैन। मधेस प्रदेशमा शौचालय नभएका परिवार धेरै छन्। मधेसमा १२ प्रतिशत परिवारसँग शौचालय छैन। बागमती र गण्डकी प्रदेशमा सबैभन्दा कम (१ प्रतिशत) परिवारको शौचालय छैन। मोबाइलको पहँुच बढ्दो मुलुकमा मोबाइलको पहुँच बढेको तथ्यांकले देखाएको छ। साधारण मोबाइल फोन प्रयोग गर्ने परिवार ७३ दशमलव १५ प्रतिशत छ। स्मार्ट फोन प्रयोग गर्ने परिवार ७२ दशमलव ९४ प्रतिशत छ। ४९ दशमलव ३७ प्रतिशत प्रतिशतको टेलिभिजनको पहुँच छ। ३७७२ प्रतिशत जनसंख्याको इन्टरनेटसम्म पहुँच छ। ३५२१ प्रतिशतसँग साइकल उपलब्ध छ। १२ प्रतिशत महिलाको नाममा सम्पत्ति ११८ प्रतिशत महिलाको नाममा घर र जग्गा दुवै रहेको देखिएको छ। महिलाको नाममा जग्गा मात्र भएका परिवार ९ दशमलव ७ प्रतिशत र घर मात्र भएका २३ प्रतिशत महिला छन्। समग्रमा २३८ प्रतिशत परिवारहरूमा महिलाको नाममा घर वा जग्गा वा घरजग्गा दुवै रहेको देखिन्छ। २०६८ सालको जनगणनामा तुलनामा १ दशमलव १ प्रतिशत बढीले महिलाको नाममा सम्पत्ति हुने बढेका छन्। ३४ प्रतिशत आर्थिक रूपमा निष्क्रिय १० वर्षभन्दा माथि २ करोड ३९ लाख ५८ हजार ८ सय ६८ जनसंख्या छ। तीमध्ये १ करोड ५६ लाख ८९ हजार ७ सय ७७ जना (६५५ प्रतिशत) आर्थिक रूपले सक्रिय छन्। ८२ लाख ११ हजार १२ जना (३४३ प्रतिशत) आर्थिक रूपले निष्क्रिय देखिन्छन्। कृषिमा ५७३ प्रतिशत सबैभन्दा धेरै कृषि, वन र माछापालन क्षेत्रमा ५७३ प्रतिशत जनसंख्या संलग्न छ। यसपछि थोक एवं खुद्रा व्यापार, मोटरगाडी तथा मोटरसाइकल मर्मतका कार्यहरूमा १२५ प्रतिशत, निर्माणमा ८१ प्रतिशत, अन्य सेवा प्रदान गर्ने क्रियाकलापहरूमा ३९ प्रतिशत र औद्योगिक उत्पादनमा ३८ प्रतिशत जनसंख्या संलग्न छ। ६ लाख ४७ हजार अपांगता भएका मुलुकको जनसंख्यामा २२ प्रतिशतमा कुनै न कुनै प्रकारको अपांगता देखिएको छ। शारीरिक अपांगता ३७ दशमलव १ प्रतिशत छ। १७१ प्रतिशतमा न्यूनदृष्टियुक्त अपांगता, ८९ प्रतिशतमा बहुअपांगता, ८० प्रतिशतमा सुस्तश्रवण, ६४ प्रतिशतमा स्वर बोलाइसम्बन्धी अपांगता छ। मुलुकमा १९६८ सालबाट जनगणना सुरु भएको हो। प्रत्येक १०१० वर्षमा जनगणना हुन्छ। संघीयता आएपछि यो जनगणना पहिलो भएको निर्देशक ढुण्डीराज लामिछाने बताउँछन्। तत्कालीन राष्ट्रिय तथ्यांक विभागका महानिर्देशक एवं राष्ट्रिय तथ्यांक कार्यालयका उपप्रमुख नेविनलाल श्रेष्ठले अहिले सार्वजनिक गरिएको प्रतिवेदन पहिलो भएको बताउँदै दुई वर्षभित्र सम्पूर्ण विवरण सार्वजनिक गर्ने जानकारी दिए। प्रमुख तथ्यांक अधिकारी रामप्रसाद थपलियाले यो जनगणनामा उपलब्ध तथ्यांकले संघ, प्रदेश र स्थानीय तहका साथै निजी क्षेत्रको नीति कार्यक्रम तर्जुमा सहज हुने बताए। यो जनगणनाले जनसंख्याको प्रवृत्ति र विश्लेषणको चित्रण गरेको पनि उनको भनाइ छ।"
धनुषामा २ ट्रक एकआपसमा ठोक्किंदा ३ जनाको मृत्यु,ढल्केवर(धनुषा) : धनुषामा २ ट्रक एकापसमा ठोक्किंदा ३ जनाको मृत्यु भएको छ । दुर्घटनामा अर्का एकजना घाईते भएका छन् । शनिबार बिहान पूर्वपश्चिम राजमार्ग अन्तर्गत धनुषाको मिथिला नगरपालिका३ हरिहरपुरमा पूर्वबाट पश्चिमतर्फ आउँदै गरेको ना६ ख ६५७८ नम्बरको ट्रक र विपरित दिशाबाट जाँदै गरेको प्रदेश १ ०१००१ख ९२९२ नम्बरको ट्रक एकआपसमा ठोकिएर दुर्घटना भएको प्रहरीले जनाएको छ । दुर्घटनामा परेर ना६ ख ६५७८ नम्बरको ट्रकमा सवार २ जना र प्रदेश १ ०१००१ख ९२९२ नम्बरको ट्रकमा सवार एकजना गरी ३ जनाको मृत्यु भएको धनुषाका प्रहरी प्रवक्ता प्रहरी नायव उपरीक्षक वेदप्रसाद गौतमले जानकारी दिए । उनका अनुसार प्रदेश १ ०१००१ख ९२९२ नम्बरको ट्रकमा सवार अर्का एकजनालाई घाइते अवस्थामा उद्धार गरिएको हो । उनीहरुको पहिचान खुल्न नसकेको प्रहरी नायव उपरीक्षक गौतमले बताए । घाइतेको ढल्केवर हस्पिटलमा उपचार भइरहेको प्रहरीले जनाएको छ ।
वरीयता मिचेर बढुवा,"त्यस्तै नर्सिङ समूहको सुपरभाइजरमा सविता पन्थीलाई बढुवा गरिएको छ। पन्थी उपनिर्देशक डा कृष्णसागर शर्माकी पत्नी हुन्। वरीयतामा पहिलो नम्बरमा रहेकी सुशीला कोइरालालाई रोकेर अन्तिम नम्बरमा रहेकी पन्थीलाई बढुवा गरिएको आरोप छ। ६ जनामध्ये पन्थी सबैभन्दा अन्तिममा थिइन्। चितवन : बीपी कोइराला मेमोरियल क्यान्सर अस्पताल चितवनमा वरीयता नै मिचेर कर्मचारीको बढुवा गरेको भन्दै कार्यरत कर्मचारीले असन्तुष्टि जनाएका छन्। कार्य सम्पादनमा अगाडि रहेकाको नगरी नियम मिचेर पछाडि रहेकाको बढुवा गरेको उनीहरूको आरोप छ। यो घटनासँगै अस्पतालका कार्यकारी निर्देशक डा देजकुमार गौतम, उपनिर्देशक डा कृष्णसागर शर्मा र प्रमुख प्रशासक गृहीनारायण महतो विवादमा मुछिएका छन्। उनीहरूमाथि कार्यसम्पादनमा पछाडि परेका तर, आफू निकटका कर्मचारीलाई नियम मिचेर बढुवा गरेको आरोप छ। अस्पतालमा भएको बढुवाले कर्मचारीमा असन्तुष्टि देखिएको छ। मर्यादाक्रम मिचेर आफू निकटकालाई बढुवा गरिएपछि अस्पतालमा विरोधसमेत सुरु भएको छ। चिकित्सक, नर्सिङ, प्याथोलोजी र प्रशासन समूहमा गत मंगलबार ५५ जनाको बढुवा भएको थियो। लामो समय काम गरेका पहिलो वरीयतामा रहेका नै बढुवा हुनबाट वञ्चित भएका छन्। चिकित्सक समूहमा अस्पतालका एक नम्बरमा रहेका मेडिकल अंकोलोजिस्ट डा जयराम अधिकारी र सर्जन डा सुनील ढकाल बढुवा हुनबाट वञ्चित भए। डा अधिकारी र डा ढकाल अस्पतालमा अब्बल चिकित्सकको रूपमा परिचित छन्। उनीहरूभन्दा कनिष्ठ चिकित्सकलाई दसौं तहमा बढुवा गरिएको छ। डा ढकाललाई रोकेर उपनिर्देशक डा शर्माका निकट डा सुमन खनाललाई बढुवा गरिएको उनीहरूको आरोप छ। त्यस्तै नर्सिङ समूहको सुपरभाइजरमा सविता पन्थीलाई बढुवा गरिएको छ। पन्थी उपनिर्देशक डा कृष्णसागर शर्माकी पत्नी हुन्। वरीयतामा पहिलो नम्बरमा रहेकी सुशीला कोइरालालाई रोकेर अन्तिम नम्बरमा रहेकी पन्थीलाई बढुवा गरिएको आरोप छ। ६ जनामध्ये पन्थी सबैभन्दा अन्तिममा थिइन्। बढुवा भएका १० जना सिनियर स्टाफ नर्समा पनि वरीयता मिचिएको छ। अग्रस्थानमा रहेकालाई रोकेर ४५औं नम्बरमा रहेकालाई बढुवा गरिएको छ। २०६५ सालमा सेवा सुरु गरेकालाई रोकेर झन्डै पाँच वर्षपछिका नर्सलाई सिनियर स्टार्फ नर्समा बढुवा गरिएको हो। आपूभन्दा सिनियरको रोकेर आफ्नो बढुवा हुँदा कर्मचारी आफैं अचम्मित छन्, एक कर्मचारीले भने। त्यस्तै प्याथोलोजी विभागमा पनि कार्यसम्पादनमा अगाडि रहेका दीपक चापागाईंको बढुवा रोकिएको छ। कार्यसम्पादनको कागज हराएको कारण देखाउँदै एक नम्बरमा रहेका चापागाईंलाई रोकेर अन्य तीन जनाको बढुवा गरिएको हो। चापागाईंको कार्यसम्पादन मुल्यांकन पत्र फालेर बढुवा रोकिएको आरोप छ। २०७४०७५ को कार्यसम्पादन मूल्यांकन हरायो भनेर बढुवा रोकिएको छ। त्यसरी छुटेको रहेछ भने पनि पछि भरेर मूल्यांकन गर्ने प्रचलन हुन्छ। यहाँ त भएको कागज जानेरै फालेर हरायो भनिएको छ, एक पीडित कर्मचारीले भने, अघिल्लो कार्यकालको कागज थाहा भएन भन्न पाइन्छ ? यो सुनियोजित हो। वरिष्ठ कर्मचारीको मनोबल गिराउने गरी बढुवा गरिएको छ। यता अस्पतालका कार्यकारी निर्देशक डा देजुकमार गौतम नियमसंगत बढुवा भएको दाबी गर्छन्। हामीसँग बढुवा गर्नुपर्ने निश्चित पद छन्। त्यसमा सबै जनाको सम्भव छैन, उनले भने ।"
पैदलै काठमाडौंतिर मिटरब्याज पीडित,"हेटौंडा : मिटरब्याजका कारण पीडित बनेका विभिन्न जिल्लाका ७२ जना पैदलै हिँडेर संघीय राजधानी काठमाडौं गइरहेका छन्। उनीहरूको एउटै लक्ष्य हो, प्रधानमन्त्रीलाई पीडा सुनाउने र समस्या समाधानमा सरकारलाई दबाब दिने। ९ दिनअघि झापा, सप्तरी, सिरहा, धनुषा, महोत्तरी, सर्लाही र कैलालीबाट एकसाथ जम्मा भई उनीहरूले बर्दिबासबाट काठमाडांैका लागि पैदलयात्रा तय गरेका थिए। शुक्रबार उनीहरू मकवानपुरको इन्द्रसरोवर गाउँपालिका आइपुगेका थिए। उनीहरू बिहीबार मकवानपुरको भीमफेदीस्थित धोर्सिङमा बास बसेका थिए। धोर्सिङबाट करिब ४० किलोमिटर उकालो यात्रा गर्दै उनीहरू शुक्रबार साँझ इन्द्रसरोवर गाउँपालिका२ स्थित पञ्चकन्या विद्यालयमा बास बसे। उनीहरू बिहान सबेरैबाट उठेर हिँड्छन्। बेलुका जहाँ पुग्छन् त्यही आफैं खाना पकाएर खान्छन्, बास बस्छन्। ७ लाख रुपैयाँ ऋण लिएर मिटरब्याजीले २१ लाखसम्म पुयाएकादेखि घरबार उठीबास लागेकासम्म यो यात्रामा रहेका छन्। सप्तरी जिल्ला शम्भुनाथ गाउँपालिकाका मिटरब्याज पीडित महोमद मुस्तकिमका बाबुले घरजग्गा बन्धकी राखेर साहुसँग ७ लाख रुपैयाँ लिएका थिए। उक्त रकमको सावाँ, ब्याजसहित २१ लाख रुपैयाँ फिर्ता गर्दासमेत साहुले घर जग्गा फिर्ता नगरेपछि उनीसँग थप पैसा बुझाउन सक्ने अवस्था भएन। अझै साहुले ६० लाख रुपैयाँ दिनुपर्ने भनेपछि मसँग अब केही बाँकी रहेन, यसै यात्रमा रहेका मुस्तकिमले भने, यही कुरा प्रधानमन्त्रीलाई सुनाउने हिँडेको हुँ। सिरहा जिल्ला अनवा गाउँपालिका घर भएका पीडित मायादेव चौधरीले पनि साहुसँग २ लाख ८१ हजार रुपैयाँ लिएका थिए। उक्त रकम साहुसँग २४ कठ्ठा १४ धुर जग्गा बन्धकी राखेर लिए पनि साहुको सावाँ, ब्याजसहित सबै रकम फिर्ता गर्दा समेत उनले जग्गा फिर्ता पाएका छैनन्। अब हामीसँग कुनै विकल्प बाँकी छैन। साहुले भएको घरबारी र पैसा पनि खाएर सकाइदियो, उनले भने, हामी कानुनी लडाइँ गर्दा पनि बोलिदिने कोही छैन। अब राज्यले नै हाम्रो कुरा सुनिदिनुपर्छ। पीडितहरूले पछिल्लो ९ महिनादेखि स्थानीय जनप्रतिनिधि, जिल्लास्थित सरकारी निकाय र सरोकारवाला निकायहरूसमक्ष आफ्नो पीडा सुनाउँदै आएका थिए। तर, सबैतिरबाट आश्वासनबाहेक केही नपापछि चुलोचौका छाडेर अधिकांश पीडित महिलाहरूसमेत पैदलयात्रा पीडाको पोका लिएर काठमाडौं हिँडेका हुन्।"
समूहमार्फत आत्मनिर्भर बन्दै महिला,"समूहको कोष बढाउन वर्षौंदेखि बाँझो जमिनमा महिलाहरूले सामूहिक तरकारी खेती र माछापालन। अछाम : अछामको साँफेबगर नगरपालिका१० घुघुरकोटमा प्रगतिशील आत्मनिर्भर समूह छ। यो समूहमा अध्यक्ष, उपाध्यक्ष, सचिव, कोषाध्यक्षजस्ता पद छैनन्। सबै सदस्य समान छन्। समूहमा सबै महिलाहरू सदस्यहरू छन्। वडाका अति विपन्न महिलाहरूले बनाएको समूह हो यो। समूहको बैठक महिनाको चार पटक बस्छ। प्रत्येक बैठक फरकफरक सदस्यले अध्यक्षता र सञ्चालन गर्ने गर्छन्। यसो गर्दा सबै महिलाहरूको बोल्ने सक्ने क्षमता बढ्ने समूहकी सदस्य मोतीकला विकले बताइन्। उनले भनिन्, विगतमा थुपै समूहहरूमा बस्यौ। हुनेखाने महिलाहरूले मात्र अवसर लिन थाले। समूहका अध्यक्ष, सचिव, कोषाध्यक्षहरूमा तिनै नाम चलेका महिलाहरू बस्न थाले र गरिब दुःखी महिलाको नाममा ती महिलाले अवसर लिन लागे। हामीजस्ता पछाडि पारेका अरू सदस्यहरू बोल्ने, भन्ने र विभिन्न गोष्ठी, सीपमूलक तालिम अवरसरबाट वञ्चित हुन थाले। त्यसैले हामीले सबै समान भन्ने नारा बनाएर सदस्यमात्र रहने समूह बनाएका छौं। साँफेबगर नगरपालिकाको वडा नम्बर २, १० र १३ मा यस्ता समूहहरू गठन गरिएको छ। यी वडाहरूमा ८८ वटा समूह छन्। समूहमा महिलाहरू मासिक ५ देखि २५ रुपैयाँ बचत गर्ने गर्छन्। बचत गरेको रकम समूहका सदस्यहरूका बालबालिकालाई विद्यालय भर्ना, शैक्षिक सामग्री किन्न, औषधि उपचार गर्न, तरकारी खेती, बाख्रापालन र अन्य आयआर्जनको कामका लगानी गर्ने गरेको सानपा२ जाल्पादेवीकी लालीगुराँस आत्मनिर्भर समूहकी सदस्य अवि विकले बताइन्। उनले भनिन्, समूहबाट एक सय रुपैयाँ लगेर टमाटरको बेर्ना किने। टमाटर बेचेर १० हजार आम्दानी भयो। एक रुपैयाँ पनि नपाउने हामी साँझबिहान छाक टार्ने मुस्किल थियो। अहिले त्यो अवस्था छैन। समूहबाट पैसा लगानी गरेर थोरै तरकारी खेती गरेको छु। श्रीमान्समेत भारतबाट घर फर्केका छन्। श्रीमान्लाई यतै सुखदुःख गरौंला भारत नजानू भनेर भन्छु। समूहमा बचत भएको रकम सस्तो ब्याजदर एक प्रतिशतमा लगानी गर्ने गरेका छन्। हप्ताको बैठकमा २५ रुपैयाँ बचत गर्ने गरेको र कोषमा १७ हजार ७ सय ९० रुपैयाँ बचत रहेको सानपा१३ बाब्लाकी उज्याली समूहकी सदस्य नरु बटालाले बताइन्। उनले भनिन्, समूहमा बचत गरेको रकम विभिन्न सानो सानो व्यवसायका लागि लगानी गरेका छौं। मैले गाउँमा सानो खुद्रा पसल चलाएको छु। अहिले सानो तिनो रकमका लागि श्रीमान्लाई माग्नु पर्दैन, घर खर्चसमेत चलेको छ। दुई मान्छेको अगाडि आफ्नो परिचय र बाल्न नसक्ने महिलाहरू अहिले निर्धक्कसँग परिचय र आफ्ना कुरा राख्न सक्ने भएका उनले बताइन्। महिलाहरूले समूहको बैठकमा समुदायका घट्ने महिला हिंसा, तिनका प्रकार र गाउँघरमा महिला महिलाहरूबीच हुने विवादको बिषयमा समेत छलफल गरी मेलमिलाप गराउने गरेका बटालाले बताइन्। समूहको कोष बढाउनका लागि सानपा२ का महिलाहरूले सामूृहिक तरकारी खेती र माछापालनको समेत सुरुवात गरेका छन्। वर्षौंदेखि बाँझो जमिनमा तरकारी खेती सुरु गरेको गतिशील आत्मनिर्भर समूहकी सदस्य अनिता परियारले बताइन्। उनले भनिन्, भर्खर सुरु गरेका छौं। एक रोपनीमा तरकारी लगाएका छौं। अहिले प्याजको सिजन भएकाले प्याज लगाएका छौं। विस्तारै राम्रौ भयो भने बढाउदै लैजाने योजना छ। समूहमा १५ देखि ३० जना महिलाहरू आबद्ध छन्।"
बुढीगण्डकीको लाइसेन्स यसै वर्ष,"काठमाडौं : १ हजार २ सय मेगावाटको बुढीगण्डकी जलविद्युत् आयोजना निर्माणको अनुमति (लाइसेन्स) लिने काम अघि बढेको छ। चालू आर्थिक वर्षभित्रमा नै आयोजना निर्माणको अनुमति लिइने ऊर्जा सचिव दिनेश घिमिरेले जानकारी दिए। त्यसका लागि अर्थ मन्त्रालयसँग डेढ अर्ब रुपैयाँ माग गरिएको छ। मन्त्रालयका अनुसार उक्त रकम प्राप्त हुने आश्वासनपछि आयोजना अघि बढाउन लागिएको हो। आयोजनालाई चालू आर्थिक वर्षका लागि छुट्ट्याएको रकम खर्च हुन नसकेकोले सोही रकम पूर्वाधार इकाइमार्फत रकमान्तर गर्न ऊर्जाले अर्थलाई माग गरेको हो। बुढीगण्डकी आयोजना निर्माण गर्न भन्दै सरकारले ६ वर्षदेखि पेट्रोलियम पदार्थको खपतमा १० प्रतिशत पूर्वाधार कर उठाइरहेको छ। यसबाट १ खर्ब ५ अर्ब रकम जम्मा भइसकेको छ। कम्पनी मोडलमा आयोजना निर्माण गर्ने सरकारको निर्णयपछि चालू आर्थिक वर्ष २०७९०८० का लागि ७ अर्ब ९३ करोड रुपैयाँ विनियोजन गरिएको छ। गत असार १४ गतेको मन्त्रिपरिषद्को निर्णयपछि गत भदौ १७ गते बुढीगण्डकी जलविद्युत् कम्पनी लिमिटेड कम्पनी स्थापना भएको हो। कम्पनी स्थापना भएको करिब ६ महिना बितिसक्दा पनि कारोबार स्वीकृति पाउन सकेको छैन। कम्पनीको कोषमा शून्य रकम छ। निवर्तमान ऊर्जामन्त्री पम्फा भुसालले बुढीगण्डकी कम्पनी स्थापनालाई आफ्नो कार्यकालको प्रमुख उपलब्धिका रूपमा व्याख्या गरेकी थिइन्। तर, रकम अभावका कारण कम्पनीले कारोबार स्वीकृति पाउन सकेको छैन। अब भने कोषमा रकम जम्मा गरेर आयोजना निर्माणको अनुमति लिने काम अघि बढाइने सचिव घिमिरेले बताए। कोषमा पैसाका लागि पूर्वाधार इकाइबाट रकमान्तर गर्ने भनेर अर्थमा पठाइसकेका छौं। अर्थले पनि दिन्छु भनेको छ। डेढ अर्ब मागेका छौं, लाइसेन्स लिनेलगायतका काम हुन्छ। भन्दै घिमिरेले चालू आर्थिक वर्षको बाँकी रहेको साढे तीन महिनाभित्र बुढीगण्डकीले गति लिने जानकारी दिए। यो आयोजनाका लागि चालू आर्थिक वर्षमा ७ अर्ब ९३ करोड बजेट छुट्ट्याएको थियो। ८ महिनासम्म १ अर्ब १३ करोड मात्रै खर्च भएको छ। बाँकी ३ अर्ब ६१ करोड बजेट चालू आर्थिक वर्षको ४ महिनामा खर्च गर्ने भनिएको छ। आयोजनले खर्च गर्न नसकेकोमध्ये १ अर्ब ४० करोड रुपैयाँ अन्य आयोजनामा रकमानन्तर भइसकेको छ। बाँकी रकममध्ये चालू आर्थिक वर्षमा थप १ अर्ब ७९ करोड खर्च गर्न नसक्ने भनेर आयोजनाले अर्थलाई जानकारी गराइसकेको छ। बुढीगण्डकी कम्पनीका लागि अर्थसँग माग गरिएको डेढ अर्बमध्ये करिब १ अर्ब ४० करोड आयोजना अनुमति लिनका लागि खर्च हुने मन्त्रालयका सहसचिव सुनील पौडेलले जानकारी दिए। आयोजनाको अध्ययनका लागि करिब ७० करोड खर्च भएकोले त्यसको २ गुणा १ अर्ब ४० करोड अनुमतिका लागि आवश्यक पर्ने अनुमान गरिएको हो। १ करोड कम्पनी कोषमा र बाँकी रकम कम्पनीको संरचना र पदपूर्तिमा खर्चिने तयारी रहेको उनले बताए। कम्पनीमा ५० प्रतिशत ऊर्जा मन्त्रालय, ३० प्रतिशत अर्थ मन्त्रालय र २० प्रतिशत नेपाल विद्युत् प्राधिकरणको सेयर संरचना छ। प्राधिकरणबाट रकम निकासा भएर नै कम्पनी दर्ता भएको बजेट तथा अनुगमन महाशाखा सहसचिव कृष्णप्रसाद नेपालले बताए। बाँकी पुँजी कसरी जुटाउने भन्ने स्रोत सुनिश्चित हुन नसकेको उनले बताए। ऊर्जा सचिव घिमिरेका अनुसार मन्त्रालय अहिले आयोजनाको मोडालिटीको तयारीमा जुटेको छ। विद्युत् प्राधिकरणलाई क्रियाशील बनाउँदै आयोजना निर्माणलाई अघि बढाउने सम्बन्धमा छलफल भइरहेको उनले बताए। अर्थ र ऊर्जाले आयोजना बनाउँदैनन्। प्राधिकरणलाई निर्माणको जिम्मा दिने तयारी हुँदैछ। प्राधिकरणलाई सक्रिय बनाएर यसकै प्रविधि प्रयोग गर्ने भन्ने हो। जलाशययुक्त आयोजना बनाउने भनेको नै प्राधिकरणले हो।, उनले भने। आयोजनाको मुख्य सेयर स्वामित्व दिएर अघि बढ्ने कि भन्नेमा छलफल भइरहेको उनले बताए। १२ सय मेगावाट क्षमताको बुढीगण्डकी आयोजना निर्माणको चर्चा चलेको चार दशक बितिसकेको छ।"

शीर्षक,विवरण
तारा एयरको जहाज दुर्घटना : एक जनाको शव अझै भेटिएन,जोमसोम : दुर्घटनाग्रस्त बनेको तारा एयरको जहाजमा सवार एक जनाको शव अझै फेला परेको छैन। दुर्घटनामा जहाजमा सवार २२ जनाकै मृत्यु भएको थियो। जसमध्ये १० जनाको शव काठमाडौं लगिएको छ भने बाँकी १० जनाको शव आधारमा ल्याएको छ। एक जनको शव खोँचमा रहेकाले ल्याउन नसकिएको नेपाली सेनाले जनाएको छ। जहाज दुर्घटना भएको ठाउँ सानोसरेको नजिकै खोँचमा रुखमा अड्किएर बसेका शव निकाल्न मौसमले साथ नदिएको सेनाको भनाई छ। खराब मौसमका कारण दिउँसो करिब २ बजे शव उद्दार कार्य स्थगित गरिएको थियो। खराब मौसमका कारण उच्चलेकको सानुसरे पहाडमा जम्मा गरिएको १० शव भने बेसी झार्न नसकेको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिए। जहाज दुर्घटना भएको स्थानमा संकलन गरिएको १० शव भने सोही स्थान नजिर्कको सुरक्षा निकायको आधार शिविरमा राखिएको प्रजिअ शर्माले बताए। आधार शिविरमा १४ जना नेपाली सेना र २ जना प्रहरी टेन्ट टाँगेर बसेको प्रजिअ शर्माले जानकारी दिए। उद्दारका लागि खटिएको बाँकी सुरक्षाकर्मी भने बेसी झरिसकेको उनले जनाए
बालेन्द्र मेयर बनेपछि काठमाडौं महानगरले गर्यो यी निर्णय,"काठमाडौं : काठमाडौं महानगरपालिकाको कार्यपालिका बैठकले फोहोर व्यवस्थापनका लागि कार्यदल गठन गरेको छ। महानगर प्रमुख र उपप्रमुखसमेत रहनेगरी कार्यदल गठन भएको हो। बैठकले रेस्टुरेन्ट, पेट्रोल पम्पका शौचालयहरु सार्वजिकरुपमा प्रयोग गर्नका लागि साझेदारी गर्ने निर्णयसमेत गरेको छ। काठमाडौंमा सार्वजनिक शौचालयको अभाव रहेको भन्दै महानगरको आलोचना हुँदै आएको छ। काठमाडौंका मेयर बालेन्द्र शाहले यो समस्या समाधानका लागि निजी क्षेत्रसँग साझेदारी गर्ने प्रयास थालेका हुन्। त्यस्तै गुनासो सुन्नका लागि 'कल सेन्टर' स्थापना गरिने भएको छ। काठमाडौं महानगरबासीले फोनमार्फत् समस्या टिपाउनसक्ने भन्दै कल सेन्टर स्थापना गर्न लागिएको हो। एक हप्ताभित्र कल सेन्टर स्थापना गरिने निर्णय भएको हो। त्यस्तै सडकका खाल्डाखुल्डी पुर्न भौतिक पूर्वाधार एम्बुलेन्स सञ्चालनमा ल्याइने छ। खाल्डाखुल्डी तथा ढल निकासजस्ता काम ७ दिनभित्र सक्न २ वटा भौतिक पूर्वााधार एम्बुलेन्स सुरु गर्ने प्रस्ताव बैठकले अनुमोदन गरेको हो।"
काठमाडौंको कार्यपालिका बैठक : फोहोर महानगरले उठाउँछ कि माफियाले,"काठमाडौं : काठमाडौं महानगरको कार्यपालिका बैठकमा फोहोर व्यवस्थापन सम्बन्धी एजेन्डा प्रमुखताका साथ उठाइएको छ। काठमाडौंमा फोहोर व्यवस्थापन जटिल बन्दै गएपछि महानगरको पहिलो बैठकमै फोहोर व्यवस्थापन कसरी गर्ने सम्बन्धमा बहस चलेको हो। बैठकमा वडा १५ का अध्यक्ष ईश्वरमान डंगोलले फोहोर व्यवस्थापन नभएसम्म बैठक भत्ता नलिने घोषणा गरे। उनले फोहोर व्यवस्थापनका लागि ठोस योजना पेश हुनुपर्ने माग राखे। फोहोर व्यवस्थापनको ठोस योजना आउनुपर्छ। फोहोर व्यवस्थापन गरिनुपर्छ। फोहोर व्यवस्थापन नभएसम्म म यो बैठकको भत्ता लिदिनँ, उनले भने। उनले फोहोर व्यवस्थापन गर्दा कुहिने र नकुहिनेमा विशेष ध्यान दिनसमेत आग्रह गरे। फोहोरमा दोहोरो कर उठाइएको भन्दै उनले आपत्तिसमेत जनाए। फोहोर महानगरले उठाउँछ कि माफियाले भन्दै बैठकमा प्रश्नसमेत उठेको थियो। त्यस्तै महानगरभित्र सार्वजनिक शौचालयको विषय र फुटपाथका पसलहरु हटाउने सम्बन्धमा पनि वडाध्यक्षहरुले आफ्नो धारणा राखेका थिए। बैठकमा महानगरका प्रमुख बालेन्द्र शाहले समस्या तत्काल सम्बोधन गर्न टास्क फोर्स बनाइने बताए। उनले महानगरभित्रको ढल, पानी, सडकको समस्याको सुनुवाइका लागि कल सेन्टर राखिने र टास्क फोर्समार्फत् तत्काल एक्सन लिने बताए।"
महत्वाकांक्षी बजेट कार्यान्वयनमा लैजाने यी हुन् अर्थमन्त्रीका सुत्र,"काठमाडौं : अर्थमन्त्री जनार्दन शर्माले स्वदेशी उत्पादनलाई प्राथमिकतामा राख्नेगरी बजेट ल्याएको बताएका छन्। अर्थ मन्त्रालयद्वारा सोमबार आयोजित पत्रकार सम्मेलनमा बोल्दै उनले आयतालाई निरुत्साहित गर्ने र स्वेदेशी उत्पादनलाई प्राथामिकता दिनेगरी बजेट ल्याएको बताए। उनले प्राकृतिक स्रोत, विद्यमान जनशक्ति र प्रविधिलाई जोडेर देशको समस्या समाधान गर्ने बताए। 'प्राकृतिकरुपमा रहेका चिजबिचहरु, हामीसँग विद्यमान जनशक्तिहरु र प्रविधिलाई जोड्न सक्यौं भने हाम्रो देशको समस्यालाई समाधान गर्न सक्छौं भन्ने निष्कर्ष हो। त्यही कुरा जोड्न बजेटमा प्राथमिकता दिइएको छ,' उनले भने। उनले पूर्वधार महत्वपूर्ण कुरा भए पनि सबैले आफ्नै गाउँबाट बाटो बन्ने अपेक्षा गरेका कारण देश विकास हुन नसकेको प्रस्ट पारे। 'हाम्रो ध्यान मेरो गाउँको बाटो पर्यो कि परेन भन्नेमा मात्रै छ। बजेट भनेको मानव बाटोमात्र हो भन्ने हाम्रो बुझाइ छ। त्यो परिवर्तन हुनुपर्छ,' उनले भने। उनले बजेट भनेको वास्तावमा देश र जनताको विकास केन्द्रीत हुनुपर्ने बताए। त्यसका लागि सबैले स्वदेशी उत्पादन र उद्यमको विकासमा लाग्नुपर्ने उनको भनाइ छ। 'सबैले प्रतिबद्धता गरौं। आयतामा निर्भर हुने कुरा अन्त्य गर्न सकिन्छ,' उनले भने, 'बजेट गउँको बाटोमात्र होइन, गाउँको रोजगारी र गरिबको अन्त्य पनि हो।' 'सगरमाथामा छोटो समयमा पुगेर हेर्ने कतिको मन होला। तर त्यो पूर्वधार त चाहियो। हाम्रा वरिपरि कति योजनाहरु छन्। तिनीहरुलाई टार्गेट गर्न पर्यो। हामीले पर्यटकी क्षेत्रमा यो लक्ष्य राखेका छौं,' उनले भने। उनले गरिबी आजको भोलि अन्त्य भने गर्न नसकिने बताए। त्यसका लागि वर्षौंपिच्छे गरिबीको रेखामुनि रहेका वर्ग र समुदाय लक्षित कार्यक्रम सञ्चाल गर्नुपर्ने बताए। 'गरिबी कहिले अन्त्य हुने त? हामीले प्रतिवर्ष ८ लाखलाई गरिबीको रेखाबाट माथि ल्याउने भनेका छौं। निश्चित वर्गको अवस्था परिवर्तन हुन्छ। र त्यो कार्यन्वयन पनि हुन्छ,' उनले भने। उनले शिक्षा प्रणालीलाई पनि परिवर्तन गर्नेगरी बजेट ल्याएको बताए। उनले १२ कक्षा उत्तीर्ण गरेपछि जोकोही व्यवसायिक चिन्तन र सिपयुक्त भएर निस्किनुपर्ने बताए। तबमात्र उ समाजमा बाँच्न र टिक्नसक्ने बताए। 'यो शिक्षा क्षेत्रको सुधारको रुपमा मैले लिएको छु। हरेक गाउँमा बजारका कुरा, स्टार्टअप र उद्योगका कुरा लाखौंमा गर्ने भनेका छौं। यसलाई समग्र उत्पादन र गरिबी अन्त्यसँग जोडेर हेरेका छौं,' उनले भने। उनले देश विकासका लागि सरकारी प्रयासले मात्र नपुग्ने बताए। त्यसका लागि निजी क्षेत्रलाई पनि आह्वान गरिएको बताए। त्यसका लागि निजी क्षेत्रको माग सम्बोधन गर्न र उनीहरुलाई उत्साहित पार्न सरकार पछि नपर्ने उनले बताए। उनले नेपालमा चुनढुंगाको खानी रहेको र त्यसलाई अन्तर्राष्ट्रय बजारमा लैजान सरकारले पूरा सहयोग गर्ने बताए। 'हामीसँग जति पनि चुनढुंगा छ। तर हामी आफ्नो वस्तुलाई निकासा नगरेर अरुको आयातमात्र गर्छौं। अब त्यसबाट हामी सच्चिन्छौं। यहाँको सिमेन्टलाई अन्तर्राष्ट्रिय बजारमा निकाशा गर्छौं,' उनले भने। स्वदेशी उद्योगहरुलाई प्रवर्द्धन गर्ने विद्युतमा छुट र नगद अनुदानको व्यवस्था गर्ने अर्थमन्त्री शर्माले बताए। उनले घरदैलोमै गएर ऋण प्रवाह गर्नेसमेत बताए। 'साना उद्यम सञ्चालन हुँदा रोजगारी सिर्जना हुने चान्स धेरै हुन्छ। त्यही भएर हामीले घरदैलोमै ऋण दिने भनेका छौं। बैंकमा जाने, प्रपोजल बनाउने गर्दा धेरै समय लाग्न सक्छ। अब पेशा गर्ने ठाउँमै गएर ऋण दिइन्छ। त्यही तमसुक लगाइन्छ,' उनले भने। उनले देशभित्रका आयोजनाहरु पनि निर्धारित समयमै बन्नुपर्ने बताए। ५ वर्षको आयोजना समयमै पूरा नगर्नेलाई कारबाही गर्नेसम्मको चेतावनी उनले दिए। उनले अबदेखि व्यक्तिभन्दा पनि योजनालाई ऋण दिने व्यवस्था मिलाउने बताए। उनले चिसापानीमा १० हजार मेगावाट क्षमताको विद्युत उत्पादन गर्ने क्षमता रहेको, सगरमाथा, मुक्तिनाथलगायतका क्षेत्रमा छोटो समयमै पुगेर पर्यटकीय आनन्द लिनसक्ने भन्दै त्यस क्षेको विकासमा लाग्नुपर्ने बताए। 'सगरमाथामा छोटो समयमा पुगेर हेर्ने कतिको मन होला। तर त्यो पूर्वधार त चाहियो। हाम्रा वरिपरि कति योजनाहरु छन्। तिनीहरुलाई टार्गेट गर्न पर्यो। हामीले पर्यटकी क्षेत्रमा यो लक्ष्य राखेका छौं,' उनले भने। उनले कपडा उद्योग, धागो उद्योगलगायतलाई पनि अनुदानमार्फत् सञ्चालन गरेर स्वदेशी उत्पादनलाई प्राथमिकता दिने बताए। उनले सरकारले नै अहिले विदेशी सामग्रीहरु ल्याइरहेको भन्दै त्यसलाई पूर्णरुपमा निरुत्साहित गर्ने र सानाभन्दा साना वस्तुहरु पनि स्वदेशमै उत्पादन गर्ने र त्यही वस्तु उपभोग गर्न सबैलाई आह्वान गरे। 'यो चुनावी बजेट होइन। हाम्रो क्षमताले भ्याएसम्म गरेका छौं। केही छुटे पनि होलान्। तर मुख्य कुरा कार्यान्यवनको पाटो हो। त्यसमा हामी पूरा विश्वस्तका साथ लाग्नेछौं,' उनले भने। 'हाम्रो त्यति उद्योग छन्। तर बन्द छन्। हामी विदेशको कपडा लगाउँछौं, यहीँको कपडा उद्योग बन्द छ। उनीहरुलाई हामीले सुविधा दिन्छौं। विजुलीको सुविधान दिन्छौं। नगद इन्सेन्टिभ दिन्छौं,' उनले भने। उनले खेतवारी बाँझो नराख्न पनि किसानहरुलाई आग्रह गरे। सहरमै पनि बोरामा साग उत्पादन गर्नेहरुको संख्या पनि धेरै रहेको भन्दै आफू वरपर रहेका खेतबारीलाई उत्पादनमुखी बनाउन र स्वेदेशी तरकारी उपभोग गर्न उनले सुझाव दिए। 'बाहिरबाट लौका र घिरौला ल्यार कति खाने? हाम्रै बारीमा उत्पादन गरेर ताजा तरकारी खाने गरौं,' उनले भने। उनले नेपालको अर्थतन्त्रलाई स्थायित्व र स्थिरता गर्न जरुरी रहेको बताए। आगामी आर्थिक वर्षको बजेट कार्यान्वयनमा चुनौती रहे पनि त्यसको सामना गर्न आफूहरु तयार रहेको अर्थमन्त्री शर्माले बताए। उनले भने, 'पूरा गर्ने सर्तमै बजेट ल्यायइएको हो।' उनले चुनावी बजेट भनेर टिप्पणी गर्नेहरुलाई प्रतिवादसमेत गरे। 'आर्थिक वृद्धि महत्वकांक्षी होला। तर यो चुनावी कुरा होइन। उत्पादन र आत्मनिर्भर गर्ने कुरा गर्दा चुनावी हुन्छ र?,' उनले प्रश्न गरे। उनले ऐनमै व्यवस्था भएको कुरा लागू गरेको बताए। उनले विगतकै योजनाहरुलाई पनि निरन्तरता दिएको भन्दै त्यसमा आलोचना नगर्द आग्रह गरे। 'यो चुनावी बजेट होइन। हाम्रो क्षमताले भ्याएसम्म गरेका छौं। केही छुटे पनि होलान्। तर मुख्य कुरा कार्यान्यवनको पाटो हो। त्यसमा हामी पूरा विश्वस्तका साथ लाग्नेछौं,' उनले भने। उनले सञ्चारकर्मीको जिज्ञासाको जवाफ दिँदै पत्रकारलाई ऋण दिने कुरा र लोक कल्याणकारिणी विज्ञापन उपलब्ध गराउने कुरा मोडालिटी आएपछि कार्यान्वयमा जाने बताए। 'यस सम्बन्धमा सम्बन्धित निकायलाई हामीले मोडालिटी बनाउन भनेका छौं। मोडालिटीका आफ्नै समस्याहरु होलान्। त्यो आएपछि विज्ञापन उपलब्ध गराउँछौं,' उनले भने।"
दोस्रो रास्ट्रिय ब्रान्ड म्युजिक अवार्डको जेठ २१ मा उत्कृष्ट ५ मनोनयन सार्वजनिक,"काठमाडौं : दोस्रो रास्ट्रिय ब्रान्ड म्युजिक अवार्ड२०७८ जेठ २१ गते उत्कृष्ट ५ मनोनयन सार्वजनिक गरिने भएको छ। ब्रान्डरुट इन्टरटेन्मेन्ट प्रालि काठमाडौंको आयोजनामा दोस्रो रास्ट्रिय ब्रान्ड म्युजिक अवार्ड२०७८ गर्ने भएको हो। अघिल्लो वर्ष उत्कृष्ट र सान्दार तरिकाले सम्पन्न भएको अवार्ड कार्यक्रम यसपटक असार १२ गते रास्ट्रिय नाचघर जमलमा हुने भएको हो। ५० विधामा अवार्ड वितरण गर्ने तथा विशेष सम्मान गर्ने जनाएको आयोजकले जेठ २१ गते उत्कृष्ट ५ मनोनयन सार्वजनिक गर्ने आयोजकका निर्देशक सुनील बिसीले बताए। अवार्डको नाममा अनेकन टिकाटिप्पणि भएजस्तो वा किनबेच गर्ने भन्दापनि अग्रज स्रस्टाको मान, मर्यादा र नयाँ पुस्तालाई उत्साह हौसला दिने अभिप्रायले कार्यक्रम आयोजना गरिएको निर्देशक बिसीले बताए। भोटिङबाट ४० निर्णायकबाट ५० र आयोजकबाट १० को आधारमा निर्णय हुने आयोजकले जनाएको छ।"
गुलरिया नगर कार्यपालिका सदस्यमा कांग्रेसबाट ६ जना निर्वाचित,"गुलरिया : स्थानीय तह निर्वाचन अन्तर्गत गुलरिया नगरकार्यपालिका महिला, दलित वा अल्पसंख्यक सदस्यमा नेपाली कांग्रेसबाट ६ जना निर्वाचित भएका छन्। गुलरिया नगरकार्यपालिकाको निर्वाचनमा नेपाली काँग्रेस र जनता समाजवादी पार्टी नेपालले गठबन्धन गरेका हुन्। गुलरिया नगरकार्यपालिका महिला सदस्य पदमा कांग्रेसबाट शोभा भण्डारी (३७), शान्ता परियार (३७), कालीदेवी थरुनी (३६) र निर्मला मैनाली (३५) मत प्राप्त गरी निर्वाचित भएको निर्वाचन अधिकृतको कार्यालय गुलरियाका सहायक निर्वाचन अधिकृत प्रकाश देवकोटाले जानकारी दिए। महिला सदस्य पदमा जनता समाजवादी पार्टी नेपालबाट मानोरानी रैदास (६०) मत प्राप्त गरी विजयी भएकी छिन्। कार्यपालिकाको निर्वाचनमा रैदासले सबैभन्दा बढी मत ल्याएर जित सुनिश्चित गरेकी हुन्। दलित वा अल्पसंख्यक सदस्यतर्फ कांग्रेसबाट नैन बहादुर सुनार (४०), जीवन लाल लोध (३५) मत प्राप्त गरी विजयी भएका छन्। जनता समाजवादी पार्टी नेपालका तारा बहादुर सुनारले (३८) मत प्राप्त गरी निर्वाचित भएको सहायक निर्वाचन अधिकृत देवकोटाले बताए। नगरकार्यपालिकाको निर्वाचनमा नेपाल कम्युनिष्ट पार्टी माओवादी केन्द्र र नेकपा एमाले पनि सहभागीता थिए। गुलरिया नगरकार्यपालिका अन्तर्गत महिला सदस्यतर्फ ५ र दलित वा अल्पसंख्यक सदस्यतर्फ ३ गरी ८ सदस्य पदका लागि निर्वाचन गरिएको हो।"
कार्यपालिका र जिसस निर्वाचनमा पनि सहमति गरेर जाने गठबन्धनको निर्णय,काठमाडौं : सत्ता गठबन्धनले स्थानीय तह निर्वाचनअन्तर्गत कार्यपालिका र जिल्ला समन्वय समितिमा पनि सहमति गरेर जाने निर्णय गरेको छ। सोमबार अपराह्न बालुवाटारमा बसेको पाँच दलीय गठबन्धनका शीर्ष नेताहरुको बैठकले स्थानीय निर्वाचनको समीक्षा गरेको थियो। समीक्षामा तालमेल भएका ठाउँको नतिजा सन्तोषजनक रहेको र केही ठाउँमा कमजोरी भएको निष्कर्ष निकालेको नेकपा माओवादी केन्द्रका अध्यक्ष पुष्पकमल दाहाल प्रचण्डका स्वकीय सचिव रमेश मल्लले जानकारी दिए। उनकाअनुसार आगामी स्थानीय तह कार्यपालिकाको निर्वाचन र जिल्ला समन्वय समितिको निर्वाचनमा गठबन्धन सम्बद्ध पार्टीहरुबीच सहमति कायम गरि अगाडि बढ्न गठबन्धन सम्बद्ध दलका प्रदेश र जिल्ला स्तरका समितिलाई निर्देशन गर्ने निर्णय बैठकले गरेको छ।
बारपाक सुलिकोटमा आइतबार बिदाको निर्णय कार्यान्वयन नहुने,गोरखा : नेपाल सरकारले गरेको आइतबार बिदाको निर्णय गोरखाको बारपाक सुलीकोट गाउँपालिकाले कार्यान्वयन नगर्ने भएको छ। गाउँ कार्यपालिकाको जेठ १५ गते बसेको बैठकले आइतबार सार्वजनिक बिदा नदिने निर्णय गरेको हो। नेपाल सरकारले इन्धन खपत घटाउनका लागि भन्दै जेठ १ गतेबाट शनिबार र आइतबार सार्वजनिक विदा दिने निर्णय गरेको थियो। गाउँपालिकाले आइतबार सूचना जारी गर्दै आइतबारदेखि बिहिबारसम्म बिहान १० बजेदेखि बेलुका पाँचबजेसम्म कार्यालय खुल्ला रहने जनाएको छ। शुक्रबार भने विहान १० बजेदेखि अपरान्ह तीनबजेसम्म कार्यालय खुल्ला रहने जनाएको छ। त्यस्तै कार्तिक १६ गतेदेखि माघ १५ गतेसम्म आइतबारदेखि बिहिबारसम्म कार्यालय बिहान १० बजेदेखि अपरान्ह ४ बजेसम्म र शुक्रबार बेलुका ३ बजेसम्म खुल्ने बारपाक सुलिकोट गाउँपालिको जनाएको छ।
दाङ्मा मेयरले गरे आफ्नै कर्माचारीहरुलाई फूल दिएर स्वागत,"दाङ : दाङको तुलसीपुर उपमहानगरपालिमाको मुल गेटमा सोमबार बिहान सवा ९ वजे एक हुल मानिस लाइनमा बसे। नजिकैको टेबलमा राखिएको किस्ती भरी फूल र केरा भरियो। १० मिनेटसम्म त्यो टोलि मुल गेटमै एक अर्कामा ठट्टा गरेर उभिइराख्यो। वरपरमा मानिसरु मुल गेटतिर झुमिन थाले। मुल गेटमा पाले जस्तै गरेर उभिएका मान्छेहरु तुलसीपुर उपमहानगरपालिकाका नव निर्वाचित नगरप्रमुख टिकाराम खडका, उपप्रमुख स्यानी चौधरी, वडाध्यक्ष माधव ओली, बर्षाद भण्डारी थिए। साढे नौ बजेपछि नगरमा कर्मचारीको प्रवेश हुन थाल्यो। अनि अनौठो दृष्य देखियो। नमस्कार। स्वागत छ। यहाँ कर्मचारी कि सेवाग्राही हो? भन्दै नगरप्रमुख खडका, उपप्रमुख चौधरी प्रश्न गर्दै कर्मचारीहरु र सेवाग्राहीलाई स्वागत गर्न थाले। हामी जनप्रतिनिधि यहाँहरुको स्वागतको लागि बसेका छौं, उनीले त्यस्मा थपदैं थिए। प्रमुख खड्काले कर्मचारीहरुलाई आफ्नो जिम्मेवारी, सरकारी डे्स, परिचयपत्र र कार्यालय समयको विषयमा जिज्ञासासमेत राखे। धेरै कर्मचारीहरुले यी कुराहरुमा लापरवाही गरेको देखेपछि अलि कडारुपमा समेत प्रस्तुत भएका नगरप्रमुख खडकासंग लजाउँदै कर्मचारीहरु कार्यकक्षमा प्रवेश गरेका थिए। सोमबारको यो दृष्यले उपमहानगरमा फरक खालको वातावरण बनाएको थियो। सम्भवत दाङमा जनप्रतिनिधिले कर्मचारी स्वागत गरेको यो पहिलो घटठना होला। समयमै आउने कर्मचारी साथीहरुलाई जनप्रतिले सम्मान गर्नुपर्छ भनेर स्वागतको सुरुवात गरेका छौं, नगरप्रमुख खडकाले भने, सम्भव भएसम्म कार्यकालको अन्तिम दिनसम्म पनि निरन्तार लैजान्छौं। उनले कर्मचारी साथीहरुले समय, पोशाक र परिचयमा लापरवाही गरेको देखिएको भन्दै सुधार गरेर भोलिका दिनबाट कार्यालय आउन आग्रह गरिएको बताए। उपप्रमुख स्यानी चौधरीले कार्यालय प्रवेशमा अब फरक शैली अपनाउन लागिएको बताइन। उनले केहि दिन पछिबाट राष्ट्रिय गानबाट कर्मचारीको स्वागत गरिने बताइन। ४५ मिनेट मुल गेटमा बसेर स्वागत गरेका जनप्रतिनिधिले ९० प्रतिशत कर्मचारीले समयको र पोशाकको ख्याल नगरेको पाइएको बताए। अगामी दिनमा सबैले यो सुधार गर्ने निर्देशन पनि दिइएको भन्दै सुधार हुने विश्वास व्यक्त गरेका छन्।"
सामान कुरियरको नाममा अनलाइनमार्फत ठगी गर्ने गिरोह पक्राउ,"काठमाडौं : सामान कुरियरको नाममा अनलाइनमार्फत ठगी गर्ने गिरोहलाई गिरोहलाई काठमाडौं उपत्यका प्रहरी अपराध अनुसन्धान कार्यालयले नियन्त्रणमा लिएको छ। हाम्रोबजार डटकममा क्रिश्टोफर पिलग्रिम नाम राखेर करियरको नाममा पैसा तिर्न लगाइ ठगी गर्ने एक नेपाली र तीन भारतीय नागरिकसहित चार जनाको गिरोहलाई गौतम बुद्ध अन्तराष्ट्रिय विमानस्थल सुरक्षा कार्यालय र जिल्ला प्रहरी कार्यालय रुपन्देहीसँग समन्वयमा जेठ १३ गते पक्राउ गरिएको हो। पक्राउ पर्नेमा दाङका ५५ वर्षीय मिन बहादुर थापा, भारत हैदरावादस्थित रङरिडी मन्द्रुनगर घर भएका ३३ वर्षीय फेनि कुमार जेट्टी, २४ वर्षीय हेमन्त भुद्दगिरी, ३२ वर्षीय भाष्कर नायक रहेका छन्। उनीहरुलाई ठगी सम्बन्धी कसुरमा आवश्यक कारवाहीको लागि सोमबार जिल्ला प्रहरी परिसर काठमाण्डौंमा पठाइएको छ। यसरी गर्थे अपराध प्रहरी अपराध अनुसन्धान कार्यालयकाअनुसार हाम्रोबजार डटकममा ल्यापटप, मोबाइल, क्यामेराजस्ता सामाग्रीहरु बिक्री गर्नको लागि विज्ञापन राखेकोमा पीडितले उक्त सामान किन्न सम्पर्क गर्दा उक्त पेजमा क्रिश्टोफर पिलग्रिम नाम गरेका व्यक्तिले आफू अमेरिकामा छु, नेपालमा रहेको मेरो साथीलाई ल्यापटप गिफ्ट दिनुपर्नेछ, तपाईलाई कुरियर गरेको चार्ज एक्ट्रा पाँच हजार दिन्छु भनि म्यासेज गरेर ठगी गरेका थिए। उक्त व्यक्तिले निवेदकको बैंक खाता नम्बरसमेत लिई विक्रम थापाको नाममा आँखा अस्पताल लाइन वडा नं २ भैरहवा, मोबाइल नम्बर ९८०३४०८३०८ मा उक्त ल्यापटप कुरियर गर्न लगाई ल्यापटपको भुक्तानी र कुरियर चार्जसमेत तपाईको बैक खातामा पठाएको छु भनि विश्वासमा पारेका थिए। उक्त ल्यापटप विक्रम थापाको नाममा रुपन्देहीको भैरहवामा कुरियर गर्न लगाई लिई ट्याक्स तिर्न तथा स्विपकोड लिनको लागिसमेत भनि मिनबहादुर थापाको नामको एनआईसी एसिया बैंकको खाता नं ०६१५७५२०१४४७८००१ मा ७० हजार पठाउन लगाएर ठगी गरेका थिए। यो घटना प्रहरीमा पुगेपछि अनुसन्धान गर्दा गिरोह नै फेला परेको हो। उक्त गिरोहबाट क्यानन् कम्पनीको क्यामेरा थान१, विभिन्न कम्पनीहरुको ल्यापटप थान३, सामसङ कम्पनीको ट्याब एस७ थान१, सामसङ कम्पनीको स्मार्ट घडी थान१, गितार थान१, बुद्धको मुर्ति थान१, विभिन्न कम्पनीका मोबाइल थान८ र भारतीय रुपैंयाँ १ लाख ६५ हजार बरामद गरिएको प्रहरी अपराध कार्यालयले जनाएको छ।"
कृष्मी अब फर्किने छैनन्,"स्याङ्जा : चापाकोट नगरपालिका४ मल्याङकोट कोटगाउँकै भान्जी थिईन् कृष्मी थापा। सबैलाई सहयोग र भलाई गर्ने उनको बानी थियो। गएको वर्ष आफ्ना गाउँका कोभिड संक्रमितलाई चामल, दाल, नून, तेल सहित मार्फाका स्याउ खुवाएकी उनी अब कहिल्यै नफर्कने भएकी छन्। करिब २७ वर्षिया उनीसहित २२ यात्रु र चालक दलका सदस्यसहित मुस्ताङ्को मानापाथी हिमाल छेउ अस्ताईन्। अब, कहिल्यै नब्यूझने गरी। आमा र उनका मावली परिवारको अवस्था बिक्षिप्त छ। दलित समुदायका उनका आमा (बिष्णु बिक) र जनजाती (प्रेमबहादुर थापा) बीच प्रेमसम्बन्धपछि गर्भावस्थामै बाबुले छाडे। उनी परदेशिए। त्यसपछि उनका आमा माइतीको शरणमा रहिन्। कृष्मीको जन्म, लालन पालनदेखि पढाईसम्म मामाघरमै भएको हो। उनका हजुरबुवा भारतीय सेनाबाट अवकाश थिए। त्यसपछि उनलाई पढाउने र हुर्काउने जिम्मा हजुरआमाबाटै भएको थियो। मामाहरुकै संरक्षणमा। कृष्मीले गाउँकै विद्यालय खडककाली माविबाट एसइई पास गरिन। त्यसपछि वालिङ बहुमुखी क्याम्पसबाट प्लस टु सकिन र एयर होस्टेज तयारी गरिन्। सन् २०१५ देखि उनी एयरहोस्टेज हुन्। यती एयरलाइन्समा केही वर्ष काम गरेपछि पछि तारा एयरलाइन्सतिर आइन्। सुखदु:ख अनुभव गरेकी उनी सबैका प्रिय थिईन। सबैलाई सहयोग गर्नुपर्छ भन्ने धारणा थियो। आफ्नो पेशाप्रति निकै इमान्दार रहेकी उनले पछिल्ला समय मामाका छोराछोरीलाई समेत पढाउदै आएकी थिईन। म सानो छदाँ मामाले पढाउनुभयो, अब म कमाउने भएकी छु मामाका छोराछोरीलाई राम्रो शिक्षादिक्षा दिनेछु भन्दै अध्ययनलगायतमा सहयोग गर्दे आएको उनका गाउँले मामा विश्वास पुरीले बताए। उनका आमा बिष्णु विक वडा नं ४ का निर्वाचित वडा सदस्य हुन। नेपाली कांग्रेसतर्फबाट चुनाव जितेकी हुन्। आइतबार बिहानदेखि अज्ञात रहेको जहाज सोमबार बिहान दुर्घटनाग्रस्त अवस्थामा भेटिएपछि तारा एअरले आफन्तलाई सम्पर्कमा बोलाएपछि चापाकोटबासी अहिले काठमाण्डौतर्फ लागेका छन्।"
रसुवागढी नाका जोड्ने गल्छीमैलुङ सडकमा २६ किलोमिटर कालोपत्रे,"रसुवा : नेपाल र चीनबीच हुने द्विपक्षीय व्यापारलाई सहज बनाउनका लागि निर्माण गरिएको गल्छी मैलुङ सडकखण्डमा २६ किलोमिटर कालोपत्रे गरिएको छ। हालसम्म २६ किलोमिटर क्षेत्रमा कालोपत्रेको काम सकिएको र ३०३४ किलोमिटर क्षेत्रमा पहिलो लेयरको कालोपत्रे भएको गल्छीत्रिशूलीमैलुङस्याफ्रुबेंसीरसुवागढी सडक योजनाले जनाएको छ। कोभिड१९, स्थानीयको अवरोध तथा अदालतको स्टे अडरको कारणले कालोपत्रेको काममा ढिलाई भएको योजना प्रमुख निरज शाक्यले बताए। उनका अनुसार ८३ किलोमिटर क्षेत्रमा अदालतको स्टे अडरको कारण काम रोकिएको र ५ किलोमिटर क्षेत्रमा मुआब्जा विवादको कारण काम अघि बढ्न नसकेको हो। रसुवागढी नाका जोड्ने पहिलो खण्डको रूपमा रहेको गल्छी मैलुङ सडकखण्डको स्तरोन्नतिको काम करिब ७५ प्रतिशत सम्पन्न भएको योजनाले जनाएको छ। नाका जोड्ने छोटो दूरीको रूपमा रहेको गल्छी रसुवागढी सडकखण्डलाई तीन भागमा विभाजन गरेर स्तरोन्नतिको काम हुने छ। गल्छीमैलुङ सडक खण्डको दूरी ४६ किलोमिटर रहेको छ। दोस्रो खण्डको रूपमा रहेको मैलुङ स्याफ्रुबेसी सडकखण्डको काम अहिले रोकिएको छ। त्यसैगरी स्याफ्रु रसुवागढी सडकखण्डको चिनियाँ पक्षले स्तरोन्नतिको जिम्मा पाएकोमा अहिले बिजुलीको पोल सार्ने कार्य अन्तिम चरणमा पुगेको छ। यस खण्डमा पनि मुआब्जाको काम सकिएको छैन। नाका जोड्ने सडक खण्डमा निर्वाध रूपमा काम गर्नका लागि स्थानीय तह र स्थानीय प्रशासनको सहयोगको अपेक्षा रहेको योजना प्रमुख शाक्यले बताए। यो आयोजना राष्ट्रिय प्राथमिकता प्राप्त सडक आयोजना हो। दोस्रो खण्डको रूपमा रहेको मैलुङ स्याफ्रु सडक बेत्रावती कालिकास्थान धुन्चेहुँदै स्याफ्रु जोड्ने सडक भन्दा २५ किलोमिटर छोटो छ। बेत्रावती कालिकास्थान धुन्चे हुँदै स्याफ्रु पुग्न ५४ किलोमिटर रहेको छ। बेत्रावती मैलुङ स्याफ्रुबेसीको दूरी २९ किलोमिटर मात्रै छ। पासाङल्हामु मार्गअन्तर्गत पर्ने धुन्चे खण्डमा धेरै घुम्ती पार गर्नु पर्ने भएपनि यो सडकमा एउटा पनि घुम्ती रहेको छैन। गल्छीदेखि रसुवागढीसम्म पुग्न ८२ किलोमिटर दूरी पार गर्नुपर्छ। बेत्रावतीदेखि धुन्चे हुँदै स्याफ्रुबेंसी सडकमा उकालो र ओरालो हुँदै ३५ वटा कठिन घुम्ती पार गर्नुपर्ने भएपनि मैलुङतर्फबाट हिँड्नका लागि कुनैपनि घुम्ती पार गर्न पर्दैन। मैलुङस्याफ्रुबेसी सडकको विकल्पमा बेत्रावती धुन्चे स्याफ्रुबेंसी सडक प्रयोग गर्न सकिने बताइएको छ। २०४२ सालदेखि पासाङल्हामु मार्गअन्तर्गत बेत्रावती धुन्चे सडक सञ्चालन हुँदै आएको छ।"
भाउजुलाई पेट्रोल छर्केर आगो लगाउने देवर पक्राउ,राजविराज : भाउजुलाई पेट्रोल छर्केर आगो लगाई हत्या गरी फरार रहेका देवरलाई प्रहरीले आज पक्राउ गरेको छ। पक्राउ पर्नेमा सप्तरीको बोदेबर्साइन नगरपालिका१ धनगढीका २५ वर्षीय परमेश्वर साह रहेको प्रहरीले जनाएको छ। गोप्य सूचनाका आधारमा इलाका प्रहरी कार्यालय बोदेबर्साइनबाट खटिएका वरिष्ठ प्रहरी नायब निरीक्षक सुरेश पालको नेतृत्वको टोलीले उनलाई पक्राउ गरेको हो। गत वर्ष २०७८ माघ २१ गते उनले दाजु रविन साहकी २७ वर्षीया श्रीमती राजकुमारी साहलाई घरमा खाना पकाइरहेको अवस्थामा जीउभरि पेट्रोल छर्की आगो लगाएका थिए। सो क्रममा उपचारका क्रममा भाउजु राजकुमारीको मृत्यु भएको थियो। भाउजुको मृत्युपश्चात् राजन फरार रहँदै आएका थिए। यसैबीच पक्राउ परेकालाई आवश्यक अनुसन्धानका लागि जिल्ला प्रहरी कार्यालयमा ल्याइएको छ।
"वैदेशिक रोजगारीको नाममा साढे दुई करोड ठगी, पाँच जना पक्राउ","काठमाडौं : भ्रमण भिसामा नेपालबाट दुबई पठाई करोडौँ ठगी गर्ने कार्यमा संलग्न रहेको अभियोगमा प्रहरीले पाँच जनालाई पक्राउ गरेको छ। पक्राउ पर्नेमा लमजुङ राईनास नगरपालिका३ का ४७ वर्षीय मधुविलास बास्कोटा, सोलुखुम्बु दुधकुण्ड नगरपालिका८ का ५४ वर्षीय होमबहादुर खड्का, काठमाडौँ कागेश्वरीमनोहरा नगरपालिका७ बस्ने ३५ वर्षीया रञ्जना ढकाल प्याकुरेल र सोही ठाउँका ४० वर्षीय सन्तोष प्याकुरेल तथा रुपन्देही देवदह नगरपालिका ५ का ३० वर्षीय राजु भन्ने खुमबहादुर बस्याल रहेका छन्। उनीहरुले दुबईस्थित त्रिनेत्र म्यानेजमेन्ट कन्सल्टेन्सी एलएलसीको सञ्चालक कोमलराज उपाध्यायसमेतको गिरोहले आम्र्स गार्डमा ५०० को आवश्यकता भएको र मासिक रु तीन हजार दिरामसम्म पाउने भनी प्रलोभनमा पारेर प्रतिव्यक्ति रु तीन लाख ५० हजारदेखि आठ लाखसम्म खर्च लाग्ने भनी ठगेको खुलेको छ। गिरोहले फेसबुक, ह्वाट्सएप जस्ता सामाजिक सञ्जालको पेजमा भ्रमात्मक विज्ञापन राखी आकर्षक तलब, सेवा सुविधाको प्रलोभन देखाई दुबईमा पुर्याएर काममा नलगाई बिचल्ली बनाएर फरार भएका खुल्न आएको छ। उक्त घटनामा संलग्न उनीलाई प्रहरीको केन्द्रीय अनुसन्धान ब्युरोबाट खटिएको टोलीले सर्लाही, रुपन्देही र काठमाडौंका विभिन्न स्थानबाट विभिन्न मितिमा पक्राउ गरेको आज एक सूचना जारी गरी जनाइएको छ। नेपाल सरकार, श्रम मन्त्रालय, गृह मन्त्रालय, नेपाल प्रहरी, नेपाल र दुबईस्थित विभिन्न संस्थाहरुको सहयोग तथा सहकार्यमा पीडितहरूलाई नेपाल फिर्ता ल्याइएको थियो। हालसम्म ७६ पीडितहरुबाट रु दुई करोड ४३ लाख ३६ हजार ठगी भएको खुल्न आएको छ। उनीहरू उपर ठगी, आपराधिक विश्वासघात तथा आपराधिक लाभसम्बन्धी कसुरमा अदालतबाट म्याद लिई थप अनुसन्धान भइरहेको जनाइएको छ।"
बजेटको भण्डाफोर गर्न सांसदहरुलाई अध्यक्ष ओलीको निर्देशन,"काठमाडौं : प्रमुख प्रतिपक्षी नेकपा एमालेले सरकारले ल्याएको बजेट विशुद्ध चुनावमुखी र मत माग्ने हिसाबले ल्याएको निष्कर्ष निकालेको छ। संसद भवन नयाँ बानेश्वरमा सोमबार बसेको एमाले संसदीय दलको बैठकले पाँच महिना अवधि रहेको सरकारले यथार्थको धरातलमा नटेकी चुनावमुखी र मत माग्ने हिसाबले बजेट ल्याएको निष्कर्ष निकालेको हो। सरकारले २५ वर्षको पूरा नहुने योजना ल्याएको र यसले बजेटको जवाफदेहीतामा पनि प्रश्न उठ्ने गरि सरकारले बजेट ल्याएको बैठकपछि एमाले संसदीय दलका प्रमुख सचेतक बिशाल भट्टराईले जानकारी दिए। बैठकमा पार्टी अध्यक्ष केपी शर्मा ओलीले तर्कसंगत हिसाबले अध्ययनशील भएर प्रस्तुत हुन निर्देशन दिएका थिए। त्यस्तै ओलीले गलत र अनुचित कुरालाई जनतामाझ भण्डाफोर गर्न लिएर जाने गरि प्रस्तुत हुन निर्देशन दिएको भट्टराईले बताए। बैठकमा पार्टीका पूर्व अर्थमन्त्रीहरु, विज्ञ, योजना आयोगका उपाध्यक्ष लगायतको सहभागिता रहेको थियो।"
पदभार ग्रहण गरेलगत्तै बालेनले जंगी अड्डा पुगेर भेटे प्रधानसेनापति शर्मा,काठमाडौं : काठमाडौं महानगरपालिकाका प्रमुख बालेन्द्र शाहले प्रधानसेनापति प्रमुराम शर्मासँग भेट गरेका छन्। महानगरपालिकामा पदभार ग्रहणलगत्तै मेयर शाहले सैनिक मुख्यालय जंगी अड्डा पुगेर प्रधानसेनापति शर्मालाई भेटेका हुन्। प्रधानसेनापति शर्मा र मेयर शाहबीच सद्भावना भेटघाट भएको जनसम्पर्क निर्देशनालयले जनाएको छ। भेटमा नवनिर्वाचित मेयर शाहलाई प्रधानसेनापति शर्माले बधाई तथा सफल कार्यकालको शुभकामना दिएका थिए। भेटले नेपाली सेना र काठमाडौं महानगरपालिकाबीच विगतदेखि रहँदै आएको आपसी सम्बन्ध तथा सद्भाव थप प्रगाढ हुने जंगी अड्डाले विश्वास लिएको छ।
"सिरहा कांग्रेसमा गठबन्धनको राजनीति : मधेस प्रदेशका महामन्त्री एकातिर, स्थानीय संगठन अर्कोतिर","सिरहा : सिरहा नगरपालिकामा नगर कार्यपालिका सदस्यका लागि नेपाली कांग्रेसका तर्फबाट दुईतिर गठबन्धन देखिएको छ। मधेस प्रदेशका महामन्त्री उपेन्द्र यादवले एमालेसँग गठबन्धन गरेको छ भने नगर कार्यसमितिले जसपा, नेकपा एससँग गठबन्धन गरेको छ। आइतबार भएको निर्वाचनमा कार्यपालिका सदस्यमा जसपा, नेकपा एस र कांग्रेसका नगरसमितिले गरेको गठबन्धनले विजयी भएको छ। एमाले र कांग्रेसका अर्को समूहले गरेको गठबन्धन पराजित भएको छ। ८ कार्यपालिका सदस्यमा कांग्रेसका इन्द्रादेवी कर्ण ६७, हिरावती राय कुर्मी ६६, रामबली मुखिया ६५, जसपाका तारादेवी सदा ९५, शोभादेवी यादव ६५, अनिलकुमार कर्ण १०१ र नेकपा एसका रामकाशी देवी यादव ६४, रविन्द्रकुमार साह ६३ मत ल्याएर विजयी भएको छ। महामन्त्री उपेन्द्र यादवले उठाएको कांग्रेसका उम्मेदवार दिनेशकुमार साह ४१ मत र रामएकवाल दास ६ मत मात्रै प्राप्त गरेको छ। एमालेका उम्मेदवारहरु इन्द्रजित भण्डारी ४०, धनेश्वरीदेवी तत्मा ४२, परमेश्वरीदेवी खत्वे ४०, पुनमदेवी दास ४० र मिनादेवी मण्डलले ४० मत ल्याएका छन्। २२ वडा रहेको यस नगरपालिकामा मेयर, उपेयर र ७ वडाअध्यक्षसहित ३५ जना एमाले, ४ वडासहित २४ जना कांग्रेस, ४ वडासहित २२ जना जसपा, ४ वडासहित २१ जना नेकपा एस, १ सहित ५ जना माओवादी र १ वडासहित ५ स्वतन्त्रका जनप्रतिनिधिसहित ११२ जना निर्वाचित भएका थिए। यहाँ महामन्त्री यादव कांग्रेसबाट मेयरमा पदमा चुनाव लडेका थिए। उनी एमालेका डा नविन यादवसँग ठूलो मतान्तरले पराजित भए। कार्यपालिका सदस्यका लागि कांग्रेस नगर कार्यसमितिले जसपा र नेकपा एससँग गठबन्धन गरेर उम्मेदवार टुङ्गो लगाएको थियो। तर, प्रदेशबाट महामन्त्री यादवले स्थानीय स्तरबाट निर्णय भएको भन्दा फरक व्यक्तिको नाममा टिकट ल्याएका थिए। फेरि कांग्रेसको नगर, प्रदेशसभा र क्षेत्रीय कार्यसमितिले अर्को टिकट ल्याएर गठबन्धनको आधारमा उम्मेदवारी दर्ता गराएका थिए। त्यसपछि महामन्त्री यादवले आफैँ पत्र लेखेर आधिकारिक उम्मेदवार बारे निर्वाचन अधिकृतलाई पठाएका थिए। अर्कोतिर नगरसभापति अषिशलाल यादवले पनि अर्को पत्र लेखेर आधिकारिक उम्मेदवारबारे पत्र लेखेका थिए। एमालेसँग कार्यपालिका सदस्यका लागि गठबन्धन गरेको विषयमा प्रतिक्रिया माग्दा सबै कुरा जिल्ला सहसचिव रामबाबु यादवलाई थाहा रहेको भन्दै पन्छिएका छन्।"
बागमती प्रदेशको नीति कार्यक्रम : नमुना वडा समाजवादी कार्यक्रम,"हेटौंडा : बागमती प्रदेश सरकारले नयाँ आर्थिक वर्ष २०७९८० को नीति तथा कार्यक्रम सार्वजनिक गरेको छ। सोमबार प्रदेशसभा सचिवालय हेटौंडामा प्रदेश प्रमुख यादवचन्द्र शर्माले बागमती प्रदेश सरकारको नयाँ आर्थिक वर्षको नीति तथा कार्यक्रम सार्वजनिक गरेका हुन्। नीति कार्यक्रममा प्रदेश सरकारले समतामूलक समाजको निर्माण गर्न वडा स्तरबाट अभ्यास गर्नेगरी नमुना वडा समाजवादी कार्यक्रम कार्यान्वयन उल्लेख छ। समाजवाद उन्मुख कार्यक्रम वडा स्तरबाटै कार्यान्वयन गर्न यो नीति लिइएको प्रदेश सरकारले जनाएको छ। एकसय ६९ बुँदाको नीति तथा कार्यक्रम १९ पेजमा समेटिएको छ। नीति तथा कार्यक्रममा गुणस्तरीय जनशक्तिको उत्पादन र रोजगारी सिर्जना, उत्पादन र उत्पादकत्व वृद्धि, दिगो पूर्वाधार निर्माण, दिगो विकास, पर्यावरणीय संरक्षण र सन्तुलन, असमानता र गरिबी न्यूनीकरण, सुशासन र सार्वजनिक सेवामा नागरिकहरूको सहज पहुँचलाई प्राथमिकता दिइने उल्लेख छ। बाँझो जमिनको सदुपयोग गरी कृषि तथा पशुजन्य उत्पादनमा वृद्धि गर्न स्थानीय तहसँगको सहकार्यमा बाँझो जमिन बैंक स्थापना गरिने भएको छ। प्रदेशभित्र रासायनिक मल कारखाना र कृषि औजार कारखाना स्थापना गर्ने प्रक्रिया अगाडि बढाइने पनि उल्लेख छ। श्रमिकहरूको माग र आपूर्तिको व्यवस्थापनको लागि प्रदेश सरकारले श्रम बैंकको व्यवस्था गर्ने भएको छ। प्रदेश गौरवको आयोजनाको रूपमा फर्पिङहुमानेभञ्ज्याङकलंकीहेभी सडक यसै आर्थिक वर्षमा निर्माण शुरु गरिन भएको छ। साथै बागमती प्रदेश चक्रपथ निर्माणको सम्भाव्यता अध्ययन शुरु गरिने नीति कार्यक्रममा उल्लेख छ। प्रतिपक्ष दलहरुले पुरानै कार्यक्रमलाई नयाँ शब्द मात्र दिइएको जनाएको छ। पुरानै कार्यक्रम लिपीबद्ध गरेर नयाँ शब्द चयन गर्ने काम भएको छ, हामी यो नीति कार्यक्रमबाट उत्साहित छैनौं, नेकपा एमाले बागमती प्रदेश संसदीय दलका प्रमुख सचेतक दिपक निरौलाले भने। साझा विवेकशील पार्टीका प्रदेशसभा सदस्य रमेश पौडेलले नयाँ कुरा नीति कार्यक्रमा केही नभेटिएको बताए। सत्ता पक्षका नेताहरुले भने परिणामूखी नीति तथा कार्यक्रम आएको दाबी गरेको छ। नेपाली कांग्रेस बागमती प्रदेश संसदीय दलका नेता इन्द्र बानियाँले नीति कार्यक्रम गरिब, काममूखी र परिणाममूखी रहेको दाबी गरे।"
"धनकुटाका सातै तहमा कार्यपालिका निर्वाचन, ४ मा एमाले र ३ मा गठबन्धनको बहुमत","धनकुटा : जिल्लाको सातै स्थानीय तहमा सोमबार सम्पन्न कार्यपालिका सदस्य निर्वाचनमा ४ पालिकामा नेकपा एमाले र ३ पालिकामा गठबन्धनको बहुमत आएको छ। निर्वाचन मत परिणाम अनुसार धनकुटा नगरपालिका, महालक्ष्मी नगरपालिका र छथर जोरपाटी गाउँपालिकामा गठबन्धनका उम्मेदवार निर्वाचित हुँदा कार्यपालिकामा गठवन्धनको वहुमत आएको छ। त्यस्तै पाख्रिवास नगरपालिका सहित साँगुरीगढी गाउँपालिका, सहिदभूमि गाउँपालिका र चौविसे गाउँपालिकामा निर्वाचन मत परिणाम अनुसार नेकपा एमालेको कार्यपालिकामा वहुमत आएको छ। कार्यपालिका निर्वाचनमा स्थानीय तहको नगरपालिकामा महिलातर्फ ५ जना र दलित तथा अल्पसंख्यकतर्फ ३ जना निवार्चित भएका छन्। यस्तै गाउँपालिकामा महिलातर्फ ४ जना र दलित तथा अल्पसंख्यकतर्फ २ जना निवार्चित भएका छन्। कार्यपालिका निर्वाचनमा बैशाख ३० गते भएको स्थानीय तह निर्वाचनबाट निवार्चित नगरसभा सदस्यहरुले मतदान गरेका थिए। महिलातर्फ वडा सदस्यमा निवार्चित भएकाहरु मध्येबाट चुनिएका हुन् भने गतनिर्वाचन भन्दा बाहिरबाट दलित तथा अल्पसंख्यक समुदायका व्यक्तिहरु चुनिएका मुख्य निर्वाचन अधिकृत फडिन्द्र प्रसाद पराजुलीले बताए। धनकुटा नगरपालिका कार्यपालिका सदस्य निर्वाचनमा गठवन्धनका उम्मेदवार निर्वाचित भएका छन्। सोमवार सामुदायिक भवनमा सम्पन्न निर्वाचनमा एमालेका उम्मेदवारलाई पराजित गर्दै गठवन्धनका उम्मेदवारहरु कृष्णमाया श्रेष्ठ, ज्ञानु राई, मञ्जु कार्की, मनकला लङ्वा (लिम्बू), रेजीना हिङमाङ, दिलकुमार राई, भोगेन्द्रकुमार राई, सुरेन्द्र राई (आठपहरिया) विजयी भएका हुन्। नगर कार्यपालिकामा गठवन्धनको वहुमत देखिएको छ। नगर प्रमुख, उपप्रमुख सहित २० सदस्यीय हुने कार्यपालिकामा गठवन्धन १३ र नेकपा एमालेका ७ सदस्यीय छन्। अघिल्लो निर्वाचनमा नगरपालिका कार्यपालिकामा नेकपा एमालेको एक्लै वहुमत थियो। नगरपालिका १० वडा मध्ये ५ नेकपा एमाले र ५ गठवन्धनले जितेको थियो। नगरसभा सदस्य नेकपा एमाले २५ र गठवन्धन २६ सदस्य रहेको थियो। यसैगरी सहिदभूमि गाउँ कार्यपालिका निर्वाचनमा नेकपा एमालेका उम्मेदवार विजयी भएका छन्। विजयी हुनेमा प्रकाश राई, सावित्रा राई, दिवानी राई, मधु भण्डारी, विनिता राई र वालिका विश्वकर्मा छन्। छथरजोरपाटी गाउँपालिकाको कार्यपालिका सदस्य निर्वाचनमा गठवन्धनको तर्फबाट प्यानल नै विजयी भएका छन्। गठवन्धनको तर्फबाट विजयी हुनेमा रामबहादुर राई, फूर्वा रेन्जि शेर्पा, धनमाया विक, मिना लिम्बू, रामप्यारी विष्ट र मिङ्मा शेर्पा रहेका छन्। महालक्ष्मी नगर कार्यपालिकामा पनि गठवन्धनको वहुमत आएको छ। गठवन्धनका ५ र नेकपा एमालेका ३ उम्मेदवार विजयी भए। गठवन्धनको तर्फबाट याम लिम्बूखिम, मिना खपाङ्गी, कमला सुन्दास, मनकुमारी विक, गोकर्ण तुम्वा निर्वाचित हुँदा नेकपा एमालेबाट अम्विका थापा, प्रिन्सा थापा र कुलवहादुर सुन्दास निर्वाचित भए। १९ सदस्यीय नगर कार्यपालिका गठवन्धन वहुमत देखिएको छ। कार्यपालिकामा गठवन्धनको ११ र नेकपा एमालेको ८ सदस्य छन्। चौविसे गाउँ कार्यपालिका सदस्यमा नेकपा एमालेका उम्मेदवार निर्विरोध निर्वाचित भएका छन्। कार्यपालिका सदस्यमा निर्विरोध निर्वाचित हुनेमा देवकुमारी गजमेर, लक्ष्मी माया मगर, वेनु याखा, छलमाया राई, नारायणकुमार परियार र शारदा देवान छन्। साँगुरीगढी गाउँपालिकामा नेकपा एमालेका प्यानलै उम्मेदवार विजयी भएका छन्। विजयी हुनेमा वालकृष्ण राई, भलकमान राई, उर्मिला राई, वुद्धिकुमारी लिम्बू, ज्योति राई, निर्मला दर्र्जी रहेका छन्। निर्वाचित कार्यपालिका सदस्य मध्ये भलकमान राई गोलाप्रथाबाट निर्वाचित भएका हुन्। पाख्रिवास नगर कार्यपालिका सदस्य निर्वाचनमा नेकपा एमालेको एकल वहुमत आएको छ। आज सम्पन्न कार्य पालिका निर्वाचनमा नेकपा एमालेका प्यानल उम्मेदवार नै विजयी भए। विजयी हुनेमा तारादेवी ढकाल (धमला), विष्णुमाया विश्वकर्मा, गिता परियार, सितादेवी वस्नेत, सरिता कार्की, इन्द्रकुमार राई, नगेन्द्र राई, रुपवहादुर विश्वकर्मा रहेका छन्। सातै स्थानीय तहको कार्यपालिकामा महिला सदस्यदलित वा अल्पसङ्ख्यक सदस्य पदको लागि निर्वाचन भएको मुख्य निर्वाचन अधिकृतको कार्यालय धनकुटाले जनाएको छ।"
सम्बन्ध विच्छेद हुनुअघि नेपाल घुम्न आएका भारतीय दम्पती र दुई बच्चाको दुखद अवसान,"काठमाडौं : तारा एयरको जहाज दुर्घटनामा चार जना भारतीय नागरिकको पनि ज्यान गएको छ। भारतीय दूतावासका अनुसार उनीहरु एकै परिवारका रहेका छन्। भारतको ठाणेका ५४ वर्षीय अशोक त्रिपाठी, उनका पत्नी ५१ वर्षीया वैभवी बान्देकर त्रिपाठी, छोरा २२ वर्षीय धनुष त्रिपाठी र छरी १८ वर्षीया ऋतिका त्रिपाठी रहेको दूतावासले जनाएको छ। आजतकका अनुसार अशोक र वैभवीबीच सहमतिमै सम्बन्धन विच्छेद हुँदै थियो। त्यसका लागि अदालतमा मुद्दासमेत चलिरहेको थियो। अदालतले फैसला नआएसम्म वर्षको दस दिन सँगै विताउनुपर्ने बताएको थियो। त्यसैका लागि उनीहरु घुम्नका लागि नेपाल आएका थिए। समाचारअनुसार छोरा र छोरी श्रीमती वैभवीसँग बस्थे। अशोक भने एक्लै बस्दै आएका थिए। वैभवीको अब आमामात्र रहेको बताइएको छ। नेपाल घुम्न आउने क्रममा अशोकको काकाका छोरा पनि सँगै आउने भनेका थिए। तर अन्तिम समयमा उनी नेपाल आउन पाएका थिएनन्। वैभवी पेशाले इन्जिनियर थिइन्। उनी मुम्बईको बान्द्राकुर्ला कम्पलेक्सस्थित एक प्राइभेट कम्पनीमा काम गर्थिन्। उनले छोरालाई पनि इन्जिनियर पढाएका थिए। उनका छोरा भर्खरै स्नातक सकाए थिए भने छोरी स्कुलमै पढ्थिन्। अशोक भने ओडिसामा एचआर कन्सलटेन्सी फर्म चलाउँथे। २६ मेमा मुम्बई पुगेका अशोक सपरिवार नेपाल आएका थिए।  एजेन्सीको सहयोगमा"
तारा एयर विमान दुर्घटना : सेनाको हेलिकोप्टरबाट १० जनाको शव काठमाडौं ल्याइयो,काठमाडौं : तारा एयरको जहाज दुर्घटनामा परि मृत्यु भएका १० जनाको शव मुस्ताङको थासाङ२ स्थित कोवाङ गाउँबाट पोखरा हुँदै काठमाडौं ल्याइएको छ। सोमबार साँझ ६:३० मा नेपाली सेनाको जहाजबाट शव काठमाडौं ल्याइएको हो। त्रिभुवन अन्तर्राष्ट्रिय विमानस्थलबाट शवहरुलाई एम्बुलेन्समार्फत त्रिवि शिक्षण अस्पताल लगिनेछ। आइतबार बिहान पोखराबाट जोमसोमका लागि उडेको जहाज बिहान १० :१० मिनेटमा सम्पर्कविहीन भएको थियो। जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको थियो। तस्बिरहरु : सुनिता डंगोल तस्बिर : सरोज बैजु
काठमाडौं महानगर कार्यपालिकाको पहिलो बैठक सुरु,काठमाडौं : काठमाडौं महानगर कार्यपालिकाको पहिलो बैठक सुरु भएको छ। बैठकमा काठमाडौं महानगरका वडाध्यक्षहरुको सहभागीता रहेको छ। बैठकमा परिचयात्मक कार्यक्रमसंगै ७ वटा एजेण्डा पेश भएको छ।
वटसावित्री पर्व मनायो,"विराटनगर : पतिको दिर्घायुको कामना गर्दै मिथिलाका महिलाहरुले बटसावित्री बरसाइत पर्व मनाइएको छ। पतिको लामो आयु तथा दिर्घायु जीवनको कामना गर्दै सोमबार मिथिला क्षेत्रमा मैथिल विवाहित महिलाहरुले बट सावित्री पर्व मनाएकी छिन्। महिलाले वट वृक्षको नजिक पूजा गर्दा पतिको आयु लामो र स्वास्थ्य राम्रो हुने धार्मिक एवं पौराणिक जनविश्वास रहि आएको छ। वट सावित्री पुजालाई मिथिला भाषामा बरसाइत भन्ने चलन रहेको छ। प्राचिनकालमा सावित्रीले आफ्ना पति सत्यवानलाई यमराजको हातबाट मुक्त गराई नयाँ जीवन दिलाउन सफल भएको धार्मिक विश्वास रहिआएको छ। जेष्ठ अमावस्या तिथिमा प्रत्येक वर्ष मनाउने यस पर्वमा देवी पार्वती सावित्री र नागनागिनका साथै वरको बोटमा पूजा गरी मनाउने गरिन्छ। बिहानैदेखि उपवास बसेर महिलाहरु स्नान गरी नयाँ वस्त्र धारण गरेर पूजाको थालीमा आँप, केरा, हाते पंखा, मिठाइ, चना, काक्रोलगायतका सामग्री लिएर वरको रुखमुनि पुगेर बरको पूजा गरी ती प्रसाद सावित्री, नागनागनि र पार्वतीलाई चढाएर पर्व मनाउने गरेका छन्। नवविवाहित महिलाहरुले पहिलो वर्षमा विशेष पुजा गरेर मनाउने गरिन्छ भने अन्य विवाहिता महिलाले वट वृक्षमा गएर पूजा गरी कथा सुन्ने गरिन्छ। यस पर्वमा व्रतीले वरको पात कपालमा सिउरेर अटल सौभाग्यको बरदान माग्ने परम्परा रहिआएको छ। वरको रुखको मुलमा ब्रम्हा, विष्णु तथा अग्रभागमा शिवको बास हुन्छ र सावित्री पनि सोही रुखमै प्रतिष्ठापित भएको विश्वास अनुसार यस पर्वको सुरुवात भएकाले वट सावित्री पूजा भन्ने गरिएको छ। पौराणिक कथा अनुसार सावित्रीले सोही रुखमुनि आराधना गरी आफ्नो पति सत्यनावलाई जीवित तुल्याएकी थिइन्। महिलाहरु यस दिन एकाबिहानै कुनै पवित्र जलाश्यमा स्नान गरी कुनै वटबृक्षलाई शुद्ध जलद्वारा सिचित गरेर श्रद्धापुर्वक पूजा अर्चना गर्छिन्। यस पर्वको दिन नवविवाहित नारीले विशेष रुपमा पूजा अर्चना गर्ने गर्छन।"
खराब मौसमका कारण तारा एयरको विमान दुर्घटना भएको प्रारम्भिक निष्कर्ष,काठमाडौंः प्रतिकूल मौसमका कारण तारा एयरको ट्वीनअटर विमान दुर्घटनाग्रस्त भएको प्रारम्भिक अनुसन्धानबाट खुलेको छ । नेपाल नागरिक उड्डयन प्राधिकरणका महानिर्देशक प्रदीप अधिकारीले खराब मौसमका कारण तारा एयरको विमान दुर्घटना भएको प्रारम्भिक अनुसन्धानबाट खुल्न आएको जानकारी गराएका हुन्। संसद्को अन्तर्राष्ट्रिय समितिको सोमबारको बैठकमा दुर्घनाग्रस्त जहाजका बारेमा समितिलाई जानकारी गराउँदै महानिर्देशक अधिकारीले खराब मौसमका कारण राईट टर्न गर्नुपर्ने जहाजले लेफ्ट टर्नगरेर भित्तामा ठोकिएको प्रारम्भिक अध्ययनले देखाएको बताए । घटनाको जाँचबुझ आयोग गठन गरी थप अनुसन्धान गरेर सत्यतथ्य पत्ता लगाइने महानिर्देशक अधिकारीले बताए । घटनास्थल जोमसोम विमानस्थलबाट ८ नटिकल माइल दूरीमा पर्छ । उक्त विमान मुस्ताङको थासाङ गाउँपालिका२ स्थित सानुसरे भन्ने भीरमा ठोक्किँएर दुर्घटनाग्रस्त अवस्थामा सोमबार बिहान भेटिएको हो। विमानमा सवार १९ यात्रु र तीन चालक दलका सदस्यसहित २२ जनाको निधन भएको छ । आइतबार बिहान पोखराबाट जोमसोमका लागि उडेको जहाज बिहान १० : १० मिनेटमा सम्पर्कविहीन भएको थियो ।
शववाहन व्यवस्थापनका लागि रिक्साकै सहारा,"महोत्तरी : संघिय सरकारको नीति, कार्यक्रम तथा बजेट प्रस्तुत भएको २४ घण्टा नवित्दै गौशालामा व्यक्तिको शवको व्यवस्थापनको निम्ति रिक्सा प्रयोग भएको पाईएको छ। गौशाला नगरपालिका५ निगौल गाई गौशालाको सडक छेउमा स्थानीय ५० वर्षिय फगुनिया सदा मुसहरको गएराति मृत्यु भएको थियो। मृत्यु भएको १८ घण्टापछि उनको परिवारले रिक्साको साहारामा मृतकको शव व्यवस्थापन गरिएको हो। नगरपालिकामा शववाहनको व्यवस्थापन नभएकै कारण आर्थिकरुपले विपन्न रहेको मुसहरको परिवार रिक्शाको सहारा लिन वाध्य भएको स्थानीय दलित अधिकारकर्मी रन्जित कनौजियाले बताए। उनले भने, प्रहरीले घटनास्थलमा गएर मुचुल्का उठाएर फर्कियो। शव व्यवस्थापनको निम्ति कुनै सरोकारवाला निकायले चासो देखाएनन्। अनि वाध्य भएर उनको परिवारले जसोतसो शव व्यवस्थापनमा जुटेका हुन्। कनौजियाले अगाडि थपे, निगौल गाई गौशालाको व्यस्त सडकको पेटीमा मान्छे मर्दासमेत गौशालावासीमध्ये कसैको ध्यान नजानु दु:खद छ। देशमा तीन तहका सरकार छन् तर मान्छे मरेको १८ घण्टा वित्दासमेत शव व्यवस्थापनको निम्ति कहिकतैबाट पहलकदमी हुन सकेन। जु्न दुखद रहेको छ। शव व्यवस्थापनको निम्ति उनका परिवारलाई गौशाला नगरपालिका५ का नवनिर्वाचित वडाध्यक्ष ओमप्रकाश गुप्ताले ५ हजार सहयोग गरेको कनौजियाले जानकारी दिएका छन्। गरिबी र अज्ञानताको कारण दिनभरि नै रक्सी खाएर मातिदैं हिड्ने मृतक मुसहर प्रायः सोही सडकको छेउमा रातिको समयमा आश्रय लिदै आएका थिए।"
संसदको सम्भावित कार्यसूची : बजेटमाथि छलफल प्रारम्भ हुने,काठमाडौं : संघीय संसद सचिवालयले प्रतिनिधिसभा बैठकको सम्भावित कार्यसूची सार्वजनिक गरेको छ। मंगलबार बस्ने बैठकको सम्भावित कार्यसूचीमा दुई वटा एजेण्डा राखिएको छ। पहिलो एजेण्डामा अर्थमन्त्री जनार्दन शर्माले आर्थिक वर्ष २०७९०८० को राजश्व र व्ययको वार्षिक अनुमानमाथि सामान्य छलफल प्रारम्भ गरियोस् भन्ने प्रस्ताव प्रस्तुत गर्ने उल्लेख छ। त्यसैगरी दोस्रो एजेण्डामा आर्थिक वर्ष २०७९०८० को राजश्व र व्ययको वार्षिक अनुमानमाथि सामान्य छलफल प्रारम्भ हुने संसद सचिवालयका महासचिव डा भरतराज गौतमले जानकारी दिएका छन्। सरकारले आइतबार संसदमा आगामी आर्थिक वर्षका लागि बजेट प्रस्तुत गरेको थियो। बजेटमाथि भोलि प्रतिनिधिसभामा ११ बजेदेखि छलफल प्रारम्भ हुनेछ। तीन दिनसम्म छलफल हुने सचिवालयले जनाएको छ।
बालुवाटारमा सत्ता गठबन्धनको बैठक,काठमाडौंः स्थानीय तहको निर्वाचन र सार्वजनिक बजेटको समीक्षा गर्न सत्ता गठबन्धनको बैठक सुरु भएको छ । प्रधानमन्त्री शेरबहादुर देउवाको सरकारी निवास बालुवाटारमा केहिबेर अघिदेखि बैठक सुरु भएको हो । बैठकमा गठबन्धन दलका शीर्ष नेताको उपस्थित छ। चुनावपछि पनि सत्ता गठबन्धनको बैठक बसेको थियो । बैठकमा सरकारको नीति तथा कार्यक्रममाथि छलफल भएको थियो ।
यस्ता छन् मन्त्रिपरिषद् बैठकका निर्णय,"काठमाडौंः मन्त्रिपरिषद् बैठकले नेपाली सेनाका प्रधान सेनापति महारथी प्रभुराम शर्माको भ्रमण दललाई युनिफिल्ड लेवनान र सिरिया तथा मित्रराष्ट्र संयुक्त राज्य अमेरिकामा भ्रमण जान स्वीकृत दिने निर्णय गरेको छ । सोमबार बैठकको निर्णय सार्वजनिक गर्दै सरकारका प्रवक्तासमेत रहेका सञ्चार तथा सूचना प्रविधिमन्त्री ज्ञानेन्द्रबहादुर कार्कीले नेपाल बैंक लिमिटेडको स्वामित्वको सुर्खेत जिल्लामा रहेको जग्गा नेपाल राष्ट्र बैंकलाई लिजमा दिन स्वीकृत दिने निर्णय भएको जानकारी दिए । बेल्जियमको राजधानी ब्रसेलसमा विस २०७९ जेठ १८ र १९ आयोजना हुने ग्लोवल समिट २०२२ टर्निङ द टाइड चाइल्ड सेक्सुअल अभ्युज अनलाइन कार्यक्रममा राष्ट्रिय योजना आयोगका सदस्य सोलनी सिंहलाई सहभागी हुन स्वीकृत प्रदान गर्ने निर्णय भएको बताए । गणतन्त्र दिवसको अवसरमा उपमाकान्त पराजुलीसहित १६ जनाको कैद माफी गर्न राष्ट्रपतिसमक्ष सिफारिस गर्ने निर्णय गरेको छ । नेपाल प्रशासनिक प्रशिक्षण प्रतिष्ठानको कार्यकारी समितिको सदस्यमा प्रकाशबहादुर श्रेष्ठलाई मनोनयन गर्ने निर्णय गरेको छ । सुरक्षण मुद्रण समिति गठन तेस्रो संसोधन आदेश २०७९ को दफा ६ को उपदफा ३ (क) बमोजिम सुरक्षण मुद्रणका कार्यकारी निर्देशक विकल्प पौडेललाई पदावधी १ पटकका लागि थप गर्ने भएको छ । परोपकार प्रसूति तथा स्त्री रोग अस्पताल थापाथलीमा पदाधिकारी रहेका प्रमुख कन्सल्ट्यान्ट डा जागेश्वर गौतमले दिएको राजीनामा स्वीकृत गरेको छ । लोकसेवा आयोगको सिफासि बमोजिम निजामति सेवाको राजपत्रांकित प्रथम श्रेणीको पदमा नियुक्ती तथा पदस्थापन गर्ने निर्णय गरेको छ । मूल्य अभिवृद्धि कर २४ औँ संशोधन नियमावली २०७९, अन्तशुल्क २३ औँ संशोधन नियमावली २०७९, भन्सार १३ औँ संशोधन नियमावली २०७९ र आयकर १३ औँ संशोधन नियमावली २०७९ स्वीकृत गर्ने निर्णय गरेको छ ।"
"तारा एयरको जहाज दुर्घटना अपडेट : २१ जनाको शव भेटियो, काठमाडौं लैजाने तयारी","जोमसोम : तारा एयरको दुर्घटनाग्रस्त जहाजका यात्रुमध्ये २१ जनाको शव फेला परेको छ । अब १ जनाको शव फेला पर्न बाँकी रहेको मुस्ताङका प्रजिअ नेत्रप्रसाद शर्माले जानकारी दिए । जहाज दुर्घटनामा परी मृत्यु भएका २१ जनाको शवमध्ये १० जनाको शव माउन्टेन एयरको २ वटा हेलीले थासाङको कोवाङमा ल्याएको छ। कोवाङमा ल्याइएका १० वटै शवको कानुनी प्रक्रिया र मुचुल्का गर्ने काम भइसकेको र अब १५ मिनेटभित्र कोवाङबाट काठमाडौं लैजाने तयारी भइरहेको प्रजिअ शर्माले जानकारी दिए । आइतबार बिहान पोखराबाट जोमसोमका लागि उडेको जहाज बिहान १० :१० मिनेटमा सम्पर्कविहीन भएको थियो । जहाज थासाङको मानापाथी हिमाल स्थित नामसारे पहाडमा ठोक्किएर दुर्घटना भएको थियो । जहाजमा चालक दलका ३ सदस्य र १९ यात्रु थिए। तारा एयरको जहाज दुर्घटना : १४ जनाको शव भेटियो तारा एयरको जहाज दुर्घटना : १६ जनाको शव भेटियो, पानी परेपछि खोजी कार्य स्थगित तारा एयर जहाज दुर्घटना : मानापाथी हिमालको सानोसरेबाट १० शव कोवाङ ल्याइयो खराब मौसमका कारण तारा एयरको विमान दुर्घटना भएको प्रारम्भिक निष्कर्ष"
जनक शिक्षा समाग्री निजी शैक्षिक संस्थासंग मिल्यो : अनेरास्ववियू क्रान्तिकारी,"काठमाडौं : जनक शिक्षा समाग्री केन्द्रले निजी शैक्षिक संस्थाहरुसंग मिलेर सरकारी शिक्षाको शाख गिराउनत लागेको अखिल नेपाल राष्ट्रिय स्वतन्त्र विद्यार्थी यूनियन(क्रान्तिकारी)ले आरोप लगाएको छ। शिक्षा विज्ञान तथा प्रविधि मन्त्री देवेन्द्र पौडेललाई विद्यार्थी युनियनले ज्ञापन पत्र बुझाउँदै नयाँ शैक्षिक पत्र सुरु भएको तीन साता बितिसक्दा पनि सामुदायिक तथा संस्थागत पाठ्यपुस्तक नपुग्नु अभाव निकै लज्जास्पद बिषय रहेको भन्दै ध्यानार्षण गराएको छ। विद्यार्थी यूनियनकी अध्यक्ष पञ्चा सिंह नेतृत्व टोलीले शिक्षा मन्त्री पौडे्लले ज्ञापनपत्र बुझाएका हुन्। बिद्यार्थीलाई पाठ्यपुस्तक नदिएर अनिवार्य र निःशुल्क शिक्षा दिने संवैधानिक व्यवस्थाको समेत धज्जी उडाइएको छ, ज्ञापनपत्रमा उल्लेख छ, जनक शिक्षा सामग्री केन्द्र र यसको मुल नेतृत्व कतै निजि शैक्षिक संस्थाहरुको प्रोत्साहनमा लागेको वा सरकारी शैक्षिक संस्थानहरुको साख गिराएर नितिगत बेएमानिमा झुलिरहेको त छैन ? भन्ने प्रश्न स्वभाविक रगम्भीर रुपमा उठेकै छ। पाठ्यपुस्तक विद्यार्थीको हतमा नपुग्नुको कारण छानबिन गरि दोषी उपर कारवाही गर्न शिक्षा मन्त्रीसंग विद्यार्थी यूनियनले माग गरेको छ। अझै पनि २० लाख पाठ्यपुस्तक छपाईको काम बाँकी रहेकाले नीजि क्षेत्रसंग समन्वय गरेर पाठपुस्तक छपाई गरेर बिद्यार्थीलाई वितरण गर्न पनि माग गरिएको छ। पाठपुस्तक बिना विद्यार्थीको अध्ययन पूर्णहुन सक्दैन, राज्यका सबै क्षेत्रहरु(आवश्यक पर्दा निजि क्षेत्र)को पनि सहयोग लिएर भए पनि यथासक्य देशै भरिका विद्यार्थीहरुलाई शैषिक समाग्री पुर्याउने वातावरण बनाउन जोडदार माग गर्दछौं, ज्ञापनपत्रमा भनिएको छ। पाठयपुस्तक अभावमा विद्यार्थीहरुको पढाई प्रभावित भइरहेको विद्यार्थी यूनियनले निष्कर्ष निकालेको छ। विद्यालय तहको पाठयपुस्तक छपाईको जिम्मेवारी पाएको जनक शिक्षा सामाग्री केन्द्रका निर्देशक अनिलकुमार झाले स्थानीय तह निर्वाचन, रुस युक्रेन युद्ध साथै कोभिड समेतलाई कारण देखाएर समयमै पाठपुस्तक छपाई गरी विद्यालयहरुमापठाउन नसकिएको गैरजिम्मेवारी र अशोभनिय स्पष्टिकरण झनै खेदजन छ,ज्ञापनपत्रमा उल्लेख गरिएको छ, जुन कुनै बहानाबाजी बनाए पनि सरकारी निकायले समयमै विद्यालयलाई पाठ्यपुस्तक पनि दिन नसक्दा सरकारले कसरी शिक्षाको गुणस्तरमा सुधार गर्नसक्छ ? भन्ने प्रश्नलाई बदशालि बनाएकै छ।"
त्रियुगा नगरपालिकाको मेयरमा कांग्रेस र उपमेयरमा एमाले विजयी,"उदयपुर : उदयपुरको सदरमुकामस्थित त्रियुगा नगरपालिकामा मेयरमा नेपाली कांग्रेस र उपमेयरमा नेकपा एमालेका उमेदवार विजयी भएका छन् । सोमबार सम्पन्न मतणनामा कांग्रेसका मेयर पदका उमेदवार बसन्त बस्नेतले प्रतिष्पर्धी एमालेका उमेदवार भागवत राउतलाई २ हजार ८६ मतले पछि पारे । बस्नेतले १३ हजार ९५९ र राउतले ११ हजार ८७३ मत प्राप्त गरे । त्यसैगरी, नेकपा माओवादी केन्द्र र नेकपा एस पार्टीबीचको गठबन्धनबाट प्रतिष्पर्धामा उत्रिएका निवर्तमान मेयर तथा नेकपा एसका पोलिटव्युरो सदस्य बलदेव चौधरी तेस्रो भए । विजेता बस्नेतसँग चौधरी ४८१२ मतले पछि परे । एमाले उमेदवार राउतसँग २ हजार ७२६ मतले पछि परे । चौधरीले ९ हजार १४७ मत प्राप्त गरे । त्यसैगरी, उपमेयमार एमालेका महेश्वरी राईले निकटतम् प्रतिष्पर्धी कांग्रेसका उमेदवार सरिता राईलाई १ हजार ७२२ मतले पछि पारे । महेश्वरीले १३ हजार ७०३ र सरिताले ११ हजार ९८१ मत प्राप्त गरे । गठबन्धन माओवादी केन्द्रका उमेदवार गिता खड्काले ६ हजार ५६८ मत प्राप्त गरिन् । १६ वटा वडा रहेको त्रियुगामा कांग्रेसले ९ वटा वडाध्यक्ष, एमालेले ४ र गठबन्धन माओवादी केन्द्रले ३ वटा वडामा जित निकालेका छन् । कांग्रेसबाट वडानं १,३,४,५,८,९,११,१२ र १३ मा क्रमश मनोजकुमार चौधरी, तिलक कटुवाल, बद्री बस्नेत, उद्धबकुमार थापा, राजकुमार राउत, राजकुमार चौधरी, सुमन्त कोईराला, चुडाराज काफ्ले र नविनकुमार चौधरी विजयी भएका छन् । त्यसैगरी, एमालेबाट वडान २,६,७,१० मा क्रमश घमानसिंह खत्री, योगेन्द्रबहादुर दाहाल, अमरबहादुर दनुवार र किरण पाण्डे विजयी भएका छन् । नेकपा माओवादी केन्द्रबाट वडानं १४,१५ र १६ मा क्रमश हिमराज मगर, गणेशप्रसाद तिमल्सिना र मानबहादुर राई विजयी भएका छन् । त्रियुगामा गठबन्धनबाट निवार्चित भएका वडाध्यक्ष सबै माओवादी केन्द्रका हुन् । नेकपा एससँग गठबन्धन भएपनि कुनै पनि वडाध्यक्षहरु एसले जितेन । वडाध्यक्षहरु मध्ये वडानं १ चौधरी, २ खत्री, ५ थापा र १६ मा दोहोरिएका हुन् । उनीहरु सबै २०७४ का निर्वाचित वडाध्यक्ष हुन् । यसअघि कांग्रेसले उपसहित ८ वडामा, एमालेले मेयरसहित ६ वडा र माओवादी केन्द्रले २ वडामा जित निकालेको थियो । मेयर बलदेव चौधरीले नेकपा एस पार्टी रोजेपछि पछिल्लो समय एमाले वडामा मात्र सिमित भएको थियो । जितसँगै नेपाली कांग्रेसले त्रियुगामा बहुमत प्राप्त गरेको छ । ८२ जना जनप्रतिनिधि रहने त्रियुगामा कांग्रेसले सबै पदमा गरी ४२ सिट जित निकालेको छ । यससँगै कांग्रेसले कार्यपालिकामा बहुमत प्राप्त गरेको छ । आठ स्थानीय तह रहेको उदयपुरमा नेपाली कांग्रेसले ३ वटा नगरपालिका, नेकपा माओवादी केन्द्रले ३ वटा गाउँपालिका, नेकपा एमालेले १ नगरपालिका र नेकपा एसले १ गाउँपालिकामा विजयी भएका छन् । कांग्रेसले मेयर पदमा बेलका नपामा अशोक कार्की, त्रियुगामा बसन्त बस्नेत, कटारी नपामा राजेशचन्द्र श्रेष्ठ विजयी भएका छन् । त्यसैगरी कांग्रेसबाट गाउँपालिका उपाध्यक्षमा रौतामाईमा भुपेन्द्र थापा, ताप्लिमा धनमाया मगर, उदयपुरगढीमा जितबहादुर खड्का र लिम्चुङ्गबुङ्गमा पुष्पकुमार राई विजयी भएका छन् । कांग्रेसले नगरपालिकाका कुनै पनि उपमेयरमा जित निकाल्न सकेन । माओवादीबाट गाउँपालिका अध्यक्षमा रौतामाईमा बिरेन्द्रकुमार मगर, ताप्लिमा ढुंगराज विक र लिम्चुङ्गबुङ्गमा मेजरकुमार राई विजयी भएका छन् । कटारी र बेलका नपामा काँग्रेससँग गठबन्धन गरेको माओवादीले कुनै पनि नगरपालिकामा उपमेयरमा जित निकाल्न सकेन । त्यसैगरी, एमालेबाट चौदण्डिगढी नगरपालिकामा मेयर कालुमान लामा, उपमेयरमा मणिकादेवी दुलाल, त्रियुगामा महेश्वरी राई, कटारीमा गिता खड्का विजयी भए । नेकपा एसबाट उदयपुरगढी गाउँपालिकाको अध्यक्षमा मानबहादुर मगर विजयी भए । गठबन्धनकै कारण यसपटक उदयपुरगढीका अध्यक्ष मगर र लिम्चुङ्गबुङ्ग गापाका अध्यक्ष राई दोहोरिए ।"
हतियार र लागुऔषधसहित सुनसरीबाट तीन जना पक्राउ,"विराटनगर : सुनसरीको इटहरी उपमहानगरपालिका४ जनता टोलबाट प्रहरीले हतियार र लागुऔषधसहित तीन जनालाई पक्राउ गरेको छ। इलाका प्रहरी कार्यालय इटहरीका डीएसपी खगेन्द्रबहादुर खड्का नेतृत्वको टोलीले इटहरी४ का १९ वर्षीय धनकुमार राई, २७ वर्षीय टीका राई र इटहरी५ का २८ वर्षीय धनबहादुर राईलाई पक्राउ गरेको हो। पक्राउ परेकाहरुको साथबाट मेड इन यूएसए लेखिएको एउटा पेस्तोल, सोही पेस्तोलको म्यागजीन र लेबल नलगाएको २४ एम्पुल लागुऔषध बरामद भएको सुनसरी प्रहरी प्रमुख एसपी सञ्जयसिंह थापाले जानकारी दिए। थापाका अनुसार पेस्तोलसहितका व्यक्तिहरुले लागुऔषध किनबेच गरिरहेको विशेष सूचना प्रहरीमा आएको थियो। त्यसलगत्तै इलाका प्रहरी कार्यालय इटहरीबाट खटिएको टोलीले तीनै जनालाई पक्राउ गरेको उनले बताए। पक्राउ परेकाविरुद्ध हातहतियार खरखजना र लागुऔष ऐनअन्तर्गतको मुद्दा चलाउन सोमबार अदालतबाट म्याद थप गरेर अनुसन्धानको बाँकी प्रक्रिया अघि बढाइएको एसपी थापाले बताए। तीनै जनालाई प्रहरीले जेठ १३ गते राति ११ बजेतिर पक्राउ गरेको हो। पक्राउ परेकाहरु हतियार र लागुऔषधको कारोबारमा लामो समयदेखि संलग्न रहेको प्रहरीको प्रारम्भिक अनुसन्धानबाट खुलेको छ। धनकुमार र टीकाविरुद्ध यसअघि पनि लागुऔषध ऐनअन्तर्गतको मुद्दा चलेको थियो। दुवै जना २०७८ मंसिर २० गते लागुऔषधसहित टीकाको घरबाट पक्राउ परेका थिए। डाइजापाम, लुपिजेसिक, फेनारगन र एभिल गरेर १०१० एम्पुल लागुऔषध बरामद भएपछि प्रहरीले दुवै जनाविरुद्ध मुद्दा चलाएको थियो। सुनसरी अदालतको आदेशअनुसार माघ २७ गते उनीहरु साधारण तारेखमा छुटेका हुन्। अदालतबाट छुटेपछि दुवै जनाले पुनः कारोबारमै संलग्न भएर लागुऔषध र हतियारको धन्दा चलाइरहेको पाइएको प्रहरीले जनाएको छ। यसअघिको लागुऔषध ऐनअन्तर्गतको मुद्दाको अन्तिम किनारा लाग्न बाँकी छ। मुद्दा अदालतमा विचाराधीन रहेकै अवस्थामा अभियुक्तहरु पुनः हतियार र लागुऔषधसहित पक्राउ परेका हुन्।"
अमेरिकी सभामुख न्यान्सी पेलोसीका पति पक्राउ,वासिङ्टन : अमेरिकी संसदका सभामुख न्यान्सी पेलोसीका पति पल पेलोसीलाई मदिराको नशामा गाडी चलाएको आरोपमा पक्राउ गरिएको छ। नापा काउन्टीको क्रिमिनल जस्टिस नेटवर्ककाअनुसार शनिबार रात मध्यराततिर दुई वटा अभियोगमा उनलाई पक्राउ गरिएको थियो। उनको रगतमा अल्कोहलको मात्रा ००८ प्रतिशत वा त्योभन्दा बढी रहेको र नशामा भएको समय गाडी चलाएको आरोप उनीविरूद्ध लगाइएको छ। रिपोर्टअनुसार पल पेलोसीलाई पाँच हजार अमेरिकी डलर जमानतमा आइतबार बिहानै रिहा गरिएको अमेरिकी टेलीभिजन सिएनएनले जनाएको छ। आफू पूर्वी क्षेत्रमा रहेका समयमा भएको उक्त घटनालाई निजी भन्दै सभामुख पेलोसीले यस विषयमा आफूले केही प्रतिक्रिया नदिने बताएकी छन्। सान फ्रान्सिस्कोका ८२ वर्षीय पल पेलोसीले सन् १९६३ मा न्यान्सी पेलोसीसँग विवाह गरेकी थिए भने उनीहरूका पाँच सन्तान रहेका छन्। एएनआई
भारतमा १ सय १३ बढी महिलाहरुलाई फोन गरेर अश्लिल कुरा गर्ने पुरुष पक्राउ,"एजेन्सी : भारतका ३६ जिल्लाहरुमा १ सय १३ भन्दाबढी महिलाहरुलाई फोन गरेर हैरान गर्ने युवक पक्राउ परेका छन्। ४५ वर्षिय रावेंद्र मौर्यालाई भारतको लखनऊ, कानपुर, अंबेडकरनगर, वाराणसी, बलरामपुर, झांसीलगायतका ३६ जिल्लाका प्रहरी खोजिरहेका थिए। उनीले जुनसुकै नम्बरमा फोन गरेर महिलाहरुसंग अश्लिल कुरा गर्ने, कुरा नगरे मार्ने धम्कि दिने गरेका थिए। महिलाहरुको फोन नम्बर पत्ता लगाउन भने उनी आफ्नै अनुमान अनुसार १० नम्बर डायल गर्ने गर्थे। गाउँभन्दा बाहिर गइ खेतहरुमा बसेर फोन गर्ने गर्थे भने फोन गरेर गाउँ आएर मोबाइल अफ गर्ने गरेका थिए। मोबाइलमा फोन गर्दा महिलाको आवाज सुनियो भने मात्रै कुरा गर्थे। पुरुषको आवाज सुन्यो भने फोन काट्थे। उनलाई प्रहरीले मोबाइल नम्बर ट्रेस गरेर कोरियान गाउँबाट प्रकाउ गरेको हो। उनीमाथि १ सय १३ महिलाले प्रहरी कार्यालयमा मुद्धा दर्ता गरेका थिए।"
चुनावी बजेट ल्याइएको होइन : अर्थमन्त्री,"काठमाडौं : अर्थमन्त्री जनार्दन शर्माले आर्थिक वर्ष २०७९८० को बजेट चुनावी बजेट नभएको बताएका छन्। अर्थमन्त्री शर्माले सोमबार अर्थ मन्त्रालयमा पत्रकार सम्मेलन गर्दै अहिलेको बजेट चुनावी बजेट नभएको स्पष्ट पारेका हुन्। उनले भने, विपक्षीहरुले चुनावी बजेट भनेर प्रचार गरेपका छन्। यो बजेट चुनावी नभएर अहिलेको वास्तविकता सम्बोधन गर्ने खालको छ। उनले वास्तविक मुलुकको अर्थतन्त्र र मागलाई सम्बोधन गर्नेगरी बजेट ल्याएको बताए। बजेटले जनताको आवाज बोलेको बताए।"
कन्सुलर सेवाबारे जानकारी दिन निशुल्क टेलिफोन सञ्चालन,"काठमाडौं : कन्सुलर सेवा विभागले निशुल्क टेलिफोन सेवा सञ्चालनमा ल्याएको छ। सेवाग्राहीलाई प्रत्यक्ष रुपमा प्रवाह गर्ने कन्सुलर सेवाहरु (कागजात प्रमाणीकरण, विदेशमा रहेका नेपालीहरुको हकहितको सुरक्षा, उद्धार क्षतिपूर्तिको पहल आदि) सम्बन्धी जानकारी प्रदान गर्न पैसा नलाग्ने टोल फ्रि नम्बर ११५२ सञ्चालनमा ल्याएको विभागले जनाएको छ। कार्यालय समयभित्र ११५२ टोल फ्रि नम्बरमा आफू रहेबसेकै स्थानबाट कन्सुलर सेवाका बारेमा जानकारी लिइ सरल, सहज, सुलभ र प्रभावकारी रुपमा कन्सुलर सेवा प्राप्त गर्ने सकिने प्रवक्ता प्रकाश अधिकारीले जानकारी दिए।"
सेयर बजारमा ५० अंकको गिरावट,"काठमाडौं : सेयर कारोबारको पहिलो दिन सोमबार नेप्से परिसूचक दोहोरो अंकले ओरालो लागेको छ। आज नेप्से परिसूचक ५०३३ अंकले घटेर २१७३४४ विन्दुमा अडिएको छ। आज २२७ कम्पनीको ३४ लाख ५६ हजार ५२९ कित्ता सेयर १ अर्ब ३३ करोड ८८ लाख ५६ हजार २८२ रुपैयाँमा सेयर खरिदबिक्री भयो। २६ हजार ९४९ पटक सेयर कारोबार भयो। कारोबारमा आएका १३ वटै समूहको सूचक घटेको छ। यसदिन ट्रेडिङ समूहको सर्वाधिक ३२२ प्रतिशतले सूचक घटेको हो। बैंकिङ, डेभलपमेन्ट बैंक,हाइड्रोपावर,फाइनान्सलगायत १० समूहको सूचक २ प्रतिशत बढीले घट्यो। माइक्रो फाइनान्स र होटल एन्ड टुरिजमको एक प्रतिशत बढीले सेयर मूल्य घट्यो। दोहोरो अंकको गिरावट आएको सेयर बजारमा एउटा कम्पनीको ९९९ प्रतिशतले सेयर मूल्य बढेको छ। बलेफी हाइड्रो पावरको सेयर मूल्य ९९९ प्रतिशतले बढेको हो। यस्तै ,उपकार लघुवित्त वित्तीय संस्थाको ८२३ प्रतिशतले बढ्यो। कारोबार रकमका आधारमा यसदिन नेपाल टेलिकम अग्रस्थानमा रह्यो। सो कम्पनीको ४ करोड ९६ लाख मूल्य बराबरको सेयर कारोबार भयो।"
निर्मला पन्तको हत्यारा कानुनी नियन्त्रणमा आउँछ : प्रधानमन्त्री,"काठमाडौं : प्रधानमन्त्री शेरबहादुर देउवाले बलात्कारविरुद्धको उजुरीमा हदम्याद नलाग्ने गरी कानुन संशोधनको विधेयक संसद्मा चाँडै प्रस्तुत गरिने बताएका छन्। चौथो राष्ट्रिय महिला अधिकार दिवसका अवसरमा सोमबार आयोजित मूल समारोहको कार्यक्रममा प्रधानमन्त्री देउवाले महिला हिंसाका घटनामा सरकारले शून्य सहनशीलता अपनाउने र लैङ्गिक समानताका लागि संविधानले दिएको समावेशी समतामूलक हकअधिकार कार्यान्वयनका लागि सक्दो पहल गर्ने पनि बताए। उनले निर्मला पन्तको हत्याका दोषीलाई पक्राउ गर्न समय लागे पनि प्रहरीको अनुसन्धान जारी रहेकाले एक दिन हत्यारा कानुनी नियन्त्रणमा आउने विश्वास व्यक्त गरे। प्रधानमन्त्री देउवाले लैंगिक समानताका दृष्टिले नेपाल दक्षिण एसियामै अग्रणी मुलुक रहेको र महिलालाई शिक्षा, स्वास्थ्य, रोजगारी र सम्पत्तिमा स्वामित्व वृद्धिका लागि नीतिगत र कानुनी प्रबन्ध गरिएको स्पष्ट गर्दै राज्यका सबै निकायमा महिलाको सार्थक सहभागिता र उपस्थितिका लागि पनि सरकार क्रियाशील रहेको अवगत गराए।"
तारा एयर जहाज दुर्घटना : मानापाथी हिमालको सानोसरेबाट १० शव कोवाङ ल्याइयो,"जोमसोम : तारा एयरको जहाज दुर्घटनामा परि मृत्युका १० जनाको शव मुस्ताङको थासाङ२ को कोवाङ गाउँमा ल्याइएको छ। अहिलेसम्म १६ जनाको शव फेला परेको छ। अन्य शव पनि दुर्घटनास्थलबाट फिस्टेल एयर र कैलाश एयरको माउन्टेन हेलीले कोवाङमा ल्याउएकाे थासाङ२ का वडाध्यक्ष गौतम शेरचनले जानकारी दिए । अहिले समुन्द्री सतहदेखि ४५ सय मिटरको उचाईमा अवस्थित सानोसरे पहाडबाट जम्मा गरिएका १० जना व्यक्तिको शवको प्रहरीले मुचुल्का गर्ने कामलाई अघि बढाएको वडाध्यक्ष शेरचनले बताए ।भेटिएका १६ शवमध्ये १० शव आइसक्यो,६ वटा आउँदैछन्,वडाध्यक्ष शेरचनले भने,'शवको मुचुल्कासहित कानुनी प्रक्रिया पुरा गरेपछि बेसी झारिएको शव सेनाको हेलिकोप्टरबाट काठमाडौं पठाउने तयारी छ । पछिल्लो पटक थप २ शव भेटिएपछि जहाजमा यात्रा गर्ने १६ जनाको शव फेला परेको सशस्त्र प्रहरी नायव उपरीक्षक मोहनजंग कार्कीले जानकारी दिए । जहाज दुर्घटनामा परेका अन्य यात्रुको खोजी गर्ने क्रममा मानापाथी हिमालको क्षेत्रमा वर्षा भइरहेकाले दिउँसो १ :४५ बजेबाट शव खोजी गर्ने कार्य स्थगित गरिएको सशस्त्र प्रहरी नायव उपरीक्षक कार्कीले जानकारी दिए।। आइतबार बिहान पोखराबाट जोमसोमका लागि उडेको जहाज बिहान १० :१० मिनेटमा सम्पर्कविहीन भएको थियो ।जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको थियो । ६ शव खोज्न बाँकी रहेको छ ।"
प्रधानसेनापति शर्माको अमेरिका भ्रमण स्वीकृत,"काठमाडौं : सरकारले प्रधानसेनापति प्रभुराम शर्माको भ्रमण स्वीकृत गरेको छ। प्रधानसेनापति शर्मा नेतृत्वको भ्रमण दललाई युएनआइएफआइएलएल, लेबनान र युएनडिओएफ, सिरिया तथा मित्रराष्ट्र अमेरिका भ्रमणमा जान स्वीकृति दिएको हो। मन्त्रिपरिषद् बैठकका निर्णय सार्वजनिक गर्न सोमबार आयोजित पत्रकार सम्मेलनमा सञ्चार तथा सूचना प्रविधिमन्त्री एवं सरकारका प्रवक्ता ज्ञानेन्द्रबहादुर कार्कीले भ्रमण स्वीकृत गरेको जानकारी दिए।"
तारा एयर दुर्घटना छानविन गर्न पाँच सदस्यीय जाँच आयोग गठन,"काठमाडौं : सरकारले तारा एयरको जहाज दुर्घटना भएकोबारे छानविन गर्न जाँच आयोग गठन गरेको छ। संस्कृति, पर्यटन तथा नागरिक उड्डयन मन्त्रालयले वरिष्ठ एरोनटिकल इन्जिनियर रतिशचन्द्र लाल सुमनको अध्यक्षतामा पाँच सदस्यीय जाँच आयोग गठन गरेको हो। आयोगका अन्य सदस्यहरुमा क्याप्टेन दिपुराज ज्वार्चन, वरिष्ठ मेन्टिनेन्स इन्जिनियर उपेन्द्रलाल श्रेष्ठ, वरिष्ठ मौसमविद् मणिरत्न शाक्य र मन्त्रालयका सहसचिव बुद्धिसागर लामिछाने रहेका छन्। पर्यटनमन्त्री प्रेम आलेले मन्त्रीस्तरिय निर्णयबाट तारा एयरको जहाज दुर्घटनाबारे जाँच आयोग गठन गर्ने निर्णय गरेको मन्त्रालयले जारी गरेको विज्ञप्तिमा उल्लयेख छ। पोखराबाट आइतबार १९ यात्रु लिएर जोमसोम उडेको तारा एयरको जहाज मुस्ताङको थाङसाङ गाउँपालिका २को सानुसरे भन्ने स्थानमा सोमबार दुर्घटनाग्रस्त अवस्थामा भेटिएको थियो।"
बजेटमा पुरानैलाई निरन्तरता,"काठमाडौं : आर्थिक वर्ष २०७९०८० को बजेटले पर्यटन क्षेत्र विकासका लागि नयाँ कार्यक्रमभन्दा पनि पुराना कार्यक्रमलाई निरन्तरता दिएको देखिन्छ। पर्यटनका लागि ९ अर्ब ३८ करोड विनियोजन गरिएको छ। अर्थमन्त्री जनार्दन शर्माले आइतबार संसद्मा प्रस्तुत गरेको बजेटले आगामी वर्ष १० लाख पर्यटक भित्र्याउने लक्ष्य लिएको छ। नेपालको भौगोलिक विविधता र विकटतालाई पृथक् र नवीन पर्यटकीय थलोको रूपमा विकास गरी नयाँ पुस्तालाई नेपाल भ्रमणका लागि आकर्षित गरिने भनिएको छ। छिमेकी मुलुकबाट पर्यटक आगमन वृद्धि गर्न सीमावर्ती सहर, ठूला सहर र शैक्षिक संस्थाहरूमा पर्यटन मेला तथा रोड सोजस्ता विशेष कार्यक्रमहरू नेपाल पर्यटन बोर्डमार्फत सञ्चालन गरिने भनिएको छ। नेपालको विशिष्टता, प्राकृतिक सौन्दर्य, संस्कृति र सभ्यतालाई विश्व पर्यटन बजारमा प्रवद्र्धन गरी पर्यटन क्षेत्रलाई आयआर्जन र समृद्धिको आधारको रूपमा स्थापित गरिने भनिएको छ। ऐतिहासिक तथा पुरातात्विक स्थलहरूको उत्खनन कार्यलाई निरन्तरता दिइने र भूकम्पबाट क्षतिग्रस्त पुरातात्विक सम्पदाहरूको पुनर्निर्माणको कार्य आगामी आर्थिक वर्षभित्र सम्पन्न गर्न दुई अर्ब रुपैयाँ विनियोजन गरिएको छ। कोभिड१९ बाट प्रभावित होटललगायत पर्यटन क्षेत्र सम्बद्ध व्यवसायको आर्थिक वर्ष २०७९०८० को वार्षिक इजाजत र नवीकरण दस्तुर छुट दिइने भएको छ भने पर्यटन क्षेत्रको पुनरुत्थानका लागि प्रवाह हुने सहुलियतपूर्ण कर्जालाई निरन्तरता दिइएको छ। होटल व्यवसायलाई नेपालमा उत्पादित खाद्यान्न, माछामासु, तरकारीलगायतका वस्तुहरू प्रयोग गर्न उत्प्रेरित गरिएको छ। पर्यटकीय पूर्वाधार विकासमा निजी क्षेत्रको लगानी आकर्षित गरिनेछ। स्थानीय तहको लागत साझेदारीमा २ सय १६ स्थानमा सञ्चालित पर्यटन पूर्वाधार विकास कार्यक्रमको लागि ९० करोड रुपैयाँ विनियोजन गरिएको छ। आरोहणका लागि खुल्ला गरिएका हिमालहरूको आधार शिविरसम्म जाने पदमार्गहरूको स्तरोन्नति गरिने छ। पदमार्गमा सञ्चार सुविधाको पहुँच विस्तार गर्न बजेट व्यवस्थाका साथै उच्च हिमाली क्षेत्रमा पूर्वदेखि पश्चिमसम्म फैलिएको ग्रेट हिमालयन ट्रेलको निर्माणका लागि ३३ करोड छुट्ट्याइएको छ। हवाई पूर्वाधार सर्वोच्च अदालतको पूर्ण इजलासले जेठ १३ गते नै रद्द गरेको निजगढ अन्तर्राष्ट्रिय विमानस्थललाई सरकारले बजेटमा स्थान दिएको छ। बजेटले उक्त विमानस्थलको निर्माणको लगानी ढाँचा निर्धारण गरी लगानी बोर्ड नेपालमार्फत आयोजना विकास कार्य अगाडि बढाइने भनेको छ। गौतमबुद्ध अन्तर्राष्ट्रिय विमानस्थल र पोखरा अन्तर्राष्ट्रिय विमानस्थल पूर्ण रूपमा सञ्चालनमा ल्याइने पनि बजेटमा उल्लेख छ। त्रिभुवन अन्तर्राष्ट्रिय विमानस्थलको चापलाई व्यवस्थित गर्न ट्याक्सी वे थप र दोस्रो टर्मिनल भवन निर्माणका लागि २ अर्ब २० करोड विनियोजन गरिएको छ। हवाई तथा यात्रु चापको विश्लेषणको आधारमा गौतमबुद्ध अन्तर्राष्ट्रिय विमानस्थलको दोस्रो टर्मिनल भवन निर्माण कार्य अगाडि बढाइने भएको छ। नेपाल नागरिक उड्डयन प्राधिकरणको पुनर्संरचना गरी सेवा प्रदायक र नियामकको रूपमा छुट्टाछुट्टै निकाय स्थापना गरिने विषयलाई पनि आगामी बजेटले निरन्तरता दिएको छ। खानेपानी तथा सरसफाइ सरकारले आगामी आर्थिक वर्ष खानेपानी क्षेत्रका लागि ३७ अर्ब ३५ करोड रुपैयाँ बजेट विनियोजन गरेको छ। सरकारले मेलम्ची जलाधारको भौगोलिक अध्ययन प्रतिवेदनको आधारमा मेलम्ची खानेपानी आयोजनाको भरपर्दो पानी पथान्तरणको व्यवस्था मिलाउने भएको छ। मेलम्ची खानेपानी विकास समिति र ग्रामीण खानेपानी तथा सरसफाइ कोष विकास समिति खारेज गरिएको छ। यी समितिहरूबाट सम्पादन हुँदै आएका कार्यहरू खानेपानी तथा ढल व्यवस्थापन विभाग मातहतबाट सञ्चालन गर्ने व्यवस्था मिलाइने भएको छ। दोस्रो चरणको काठमाडौं उपत्यका खानेपानी सुधार आयोजनाअन्तर्गत चक्रपथ बाहिरका थप क्षेत्रहरूमा मेलम्ची खानेपानी वितरणका लागि पाइप लाइन बिछ्याउने कार्य सुरु गर्न १ अर्ब ९२ करोड विनियोजन गरिएको छ। काठमाडौं उपत्यकामा सिस्नेभीर ठोस्ने खोलाबाट खानेपानी आपूर्ति गर्न अध्ययन कार्य अघि बढाइने भएको छ। नगरकोट क्षेत्र, दक्षिणकाली क्षेत्र, रामकोट क्षेत्र र गोदावरी क्षेत्र गरी काठमाडौं उपत्यकाका चार दिशामा पानीपोखरीसहितको जलाधार क्षेत्र निर्माण गर्न अध्ययन गरी यस्ता जलाधारलाई खानेपानी आपूर्तिको वैकल्पिक स्रोतको रूपमा विकास गरिनेछ। यी क्षेत्रमा बहुपयोगी पार्क तथा मनोरञ्जनात्मक स्थलसमेत निर्माण गरिने उल्लेख छ। जलाशययुक्त विद्युत् आयोजनाको बहुउपयोग गरी खानेपानी आपूर्ति गर्न आवश्यक पूर्वाधार र प्राविधिक क्षमता विकास गरिने भनिएको छ। आगामी आर्थिक वर्ष थप एक सय वटा स्थानीय तहको सरसफाइ गुरुयोजना तयार गरिने भएको छ भने एकीकृत खानेपानी तथा ढल व्यवस्थापन आयोजनाअन्तर्गत देशका विभिन्न १२ वटा सहरहरूमा एकीकृत खानेपानी तथा फोहोरपानी प्रशोधन आयोजनाहरूको विस्तृत अध्ययन सम्पन्न गरिनेछ। विभिन्न सहरहरूमा ढल निकासको उचित प्रबन्ध गर्न २ अर्ब ४४ करोड बजेट विनियोजन गरिएको छ। सहरी खानेपानी तथा सरसफाइ आयोजनाअन्तर्गत सुर्खेतको सुभाघाट, काभ्रेको पाँचखाल, दार्चुलाको खलंगा,भक्तपुरको दधिकोट र चितवनको शारदानगर खानेपानी आयोजनाहरू आगामी आर्थिक वर्षभित्र सम्पन्न गरिने सरकारको योजना छ। सहरी खानेपानी तथा सरसफाइ आयोजनाका लागि ४ अर्ब ४४ करोड विनियोजन गरिएको छ। यस्तै, खानेपानी तथा सरसफाइ सहलगानी कार्यक्रम र केन्द्रीय खानेपानी आयोजनाअन्तर्गत सञ्चालित ३१ वटा आयोजनाहरू सम्पन्न गर्न ४ अर्ब ९६ करोड विनियोजन गरिएको छ। जलवायु अनुकूलित बृहत् खानेपानी आयोजनाअन्तर्गत निर्माणाधीन आयोजनाहरूको कार्यान्वयनका लागि ३ अर्ब २३ करोड विनियोजन गरिएको छ। यस्तै, संघीय सरकारबाट प्रदेश तथा स्थानीय तहमा हस्तान्तरण भएका खानेपानी आयोजनाहरू प्राथमिकीकरण गरी सम्पन्न गर्न ७ अर्ब ३१ करोड छुट्ट्याइएको छ। नयाँभन्दा पनि पुराना आयोजनाहरू सम्पन्न गर्नका लागि बजेट विनियोजन भएको छ। प्रस्तावित द्रुतमार्ग लगानी बोर्डमार्फत काठमाडौंदेखि चितवनको यात्रा एक घण्टामा गर्ने गरी चन्द्रागिरीचित्लाङपालुङचितवन द्रुत मार्ग पहिलो चरणमा निर्माण गर्ने र चितवनरामपुरबुटवल, चितवनरामपुरपोखरा द्रुतमार्ग निजी क्षेत्रको लगानीमा निर्माण गर्ने प्रक्रिया अघि बढाइने भएको छ। मिर्चैयालुक्लासगरमाथा द्रुतमार्गसमेत निजी क्षेत्रको लगानीमा निर्माण गर्ने प्रबन्ध मिलाइने बताइएको छ। मध्यपहाडी राजमार्गबाट जुम्लाराराछायाँनाथलिमीसम्मनयाँ प्रविधिमा आधारित पर्यटकीय मार्ग निर्माणका लागि निजी क्षेत्रलाई आह्वान गरिने भएको छ। उक्त आयोजनाहरूको सम्भाव्यताको विश्लेषण गरी आवश्यक भएमा पूर्वाधार निर्माणको लागि सरकारले सम्भाव्यता न्यून परिपूर्ति (भीजीएफ) रकम उपलव्ध गराउने व्यवस्था मिलाइनेछ। काठमाडौंतराई मधेस द्रुतमार्ग निर्माण कार्य तीन वर्षभित्र सम्पन्न गर्नका लागि ३० अर्ब ७ करोड बजेट तोकिएको छ। बजेटले सडक पूर्वाधारलाई आर्थिक, सामाजिक रूपान्तरणको प्रमुख माध्यमको रूपमा विकास गर्न लगानी वृद्धि गरेको छ। सडक पूर्वाधारको नक्सांकन गरी उपयोगिता, भौगोलिक विकटता, प्रादेशिक सन्तुलनसमेतको आधारमा संघ, प्रदेश र स्थानीय तहको सडक निर्माणको कार्यक्षेत्र स्पष्ट गरिने छ। आगामी आर्थिक वर्षभित्र थप ८ सय किलोमिटर सडक सञ्जाल विस्तार हुनुका साथै २ सय ५७ किलोमिटर सडक स्तरोन्नति गरिने लक्ष्य सरकारको छ। खानेपानी क्षेत्रका लागि ३७ अर्ब ३५ करोड पूर्वपश्चिम राजमार्गको विस्तारका लागि ३० अर्ब ५० करोड काठमाडौंतराई मधेसद्रद्रुतमार्गका लागि ३० अर्ब ७ करोड पूर्व पश्चिम राजमार्गलाई चार लेनमा विस्तार गर्ने कार्यलाई तीव्रता दिइने भएको छ। कमलाकञ्चनपुर सडक खण्डको विस्तार कार्यलाई तीव्रता दिनुका साथै कमलाढल्केवरपथलैया, पथलैयाहेटौंडानारायणघाट, वुटवलगोरुसिंगे र काँकडभिट्टा लौकही सडक खण्डको विस्तार कार्य सुरु गरिने भएको छ। पूर्वपश्चिम राजमार्गको विस्तारको लागि ३० अर्ब ५० करोड विनियोजन गरिएको छ। निर्माणाधीन हुलाकी राजमार्गको तीन सय किलोमिटर कालोपत्रे र २४ वटा पुलको निर्माणकार्य सम्पन्न गर्नुका साथै थप ६७ पुलको निर्माणकार्य सुरु गर्ने सरकारको तयारी छ। हुलाकी राजमार्गको लागि ६ अर्ब ७ करोड विनियोजन गरिएको छ। रणनीतिक सडकका रूपमा रहेका नागढुंगानौबिसेमुग्लिनखण्ड र मुग्लिनपोखरा सडकको स्तरोन्नति र विस्तारको लागि १० अर्ब७४ करोड विनियोजन भएको छ। उत्तर दक्षिण राजमार्गअन्तर्गत निर्माणाधीन कालीगण्डकी कोरिडोर, कर्णाली कोरिडोर र कोसी कोरिडोरको लागि ४ अर्ब ६९ करोड विनियोजन गरिएको छ। क्षेत्रीय व्यापारिक मार्ग विस्तार आयोजनाको लागि ६ अर्ब ८४ बजेट तोकिएको छ। भेरी कोरिडोरको जाजरकोटदुनैमरिम, तिन्जेधोखण्ड, सेती राजमार्गको टीकापुरलोडेचैनपुरताक्लाकोट, नाग्मागमगढी खण्डको स्तरोन्नति, राप्ती राजमार्गअन्तर्गत अमेलियातुल्सीपुरसल्यानमुसीकोटछरेबगर खण्ड र सहिदमार्गअन्तर्गत घोराहीथवाङमैकोट खण्डको लागि ३ अर्ब १२ करोड छुट्ट्याइएको छ। चक्रपथ विस्तार आयोजनाअन्तर्गत कलंकीनारायण गोपालचोक सडक खण्डको विस्तारको लागि एक अर्बको बजेट दिइएको छ। काठमाडौं उपत्यकाको ग्वार्को, सातदोबाटो र एकान्तकुनामा फ्लाइओभर र कोटेश्वर तथा नयाँबानेश्वरमा अन्डरपास निर्माणको कार्य आगामी आर्थिक वर्ष सुरु गरिने भएको छ। सडकको नियमित मर्मत सम्भार, संरक्षण तथा संवद्र्धनका कार्यहरू सञ्चालन गर्न सडक बोर्डमार्फत ७ अर्ब ९४ करोड बिनियोजन गरिएको छ। सुरुङ मार्ग निर्माण सिस्नेखोला नागढुंगाको सुरुङमार्ग आगामी आर्थिक वर्षभित्र खोलिने भएको छ। नागढुंगा सुरुङ मार्ग निर्माण आयोजनाको लागि ५ अर्ब २० करोड विनियोजन गरिएको छ। सिद्धार्थ राजमार्गको बुटवलपाल्पा सडकमा पर्ने सिद्धबाबा खण्डमा सुरुङ मार्ग निर्माणको कार्य सुरु गरिने भएको छ। दुम्कीबासबर्दघाट, कुलेखानीभीमफेदी, खुर्कोटचियाबारी, मझिमटार शक्तिखोर, ब्याउलीढुंगाइमिल्चाखोला, सुर्खेत रानीघाटभुरीगाउ सुरुङमार्गको अध्ययन कार्य सम्पन्न गरिने भएको छ। काठमाडौं उपत्यकाका बाँकी तीन भन्ज्याङतर्फ टोखाछहरे गोदावरीपनौतिर साँगाबनेपा खण्डको सुरुङ मार्ग निर्माणका लागि सम्भाव्यता अध्ययन गरिने भएको छ। सुरुङमार्ग विकास कार्यक्रमका लागि १ अर्ब १९ करोड विनियोजन गरिएको छ।"
बालेन र सुनिताले लिए सपथ,"काठमाडौं : काठमाडौं महानगरपालिकामा नवनिर्वाचित मेयर बालेन्द्र सहले पद तथा गोपनीयताको सपथ लिएका छन्। सोमबार राष्ट्रियसभा गृहमा आयोजित पद तथा गोपनीयता सपथ ग्रहण कार्यक्रममा मुख्य निर्वाचन अधिकृत तथा जिल्ला न्यायाधीश राजुकुमार खतिवडाले साहलाई मेयर पदको गोपनीयताको सपथ गराएका हुन्। बालेनले आफूले सपथ ग्रहण गरेपछि उपप्रमुख सुनिता डंगोललाई पद तथा गोपनीयताको सपथ खुवाएका हुन्। नवनिर्वाचित प्रमुख, उपप्रमुख,वडाध्यक्षसहित सदस्यले आजै पदबहाली गर्ने भएका छन्। कामपाको ३२ वडामा प्रमुख उपप्रमुखसहित १६२ जनप्रतिनिधि हुनुपर्ने भए पनि वडा २४ र २५ मा दलित महिला सदस्यको उम्मदवारी नपरेको हुनाले यस पटक कामपामा १६० जनप्रतिनिधि रहनेछन्। कामपाको प्रमुख पदमा विभिन्न दल र स्वतन्त्र गरी ५६ उपप्रमुख ३५ जानको उपप्रमुखमा परेको थियो। कामपाको ३२ वडामध्ये १९ मा नेपाली कांग्रेसका उम्मेदवार अध्यक्ष पदमा विजय भएका छन् भने १२ वडामा एमालेको उम्मेदवार अध्यक्ष पदमा विजय भएका छन्। वडा नम्बर १५ मा एकीकृत समाजवादीको तर्फबाट प्यानलसहित कामपाको पूर्वप्रवक्तासमेत रहेका ईश्वरमान डङ्गोल विजय भएका छन्। तीन लाख २४२ मतदाता रहेको कामपामा करिब एक लाख ९० हजार ९६२ ले मतदान गरेको जिल्ला निर्वाचन कार्यलयको भनाइ छ। यसमा सात हजार ६८२ मत पूर्ण बदर भएको थियो।"
निजगढ विमानस्थल निर्माण प्रक्रिया अघि बढाउन समितिको निर्देशन,"काठमाडौंः संसद्को अन्तर्राष्ट्रिय सम्बन्ध समितिले कानुनी अड्चन हटाएर निजगढ अन्तर्राष्ट्रिय विमानस्थल निर्माण प्रक्रिया शीघ्र अघि बढाउन निर्देशन दिएको छ । समितिको सोमबार सिंहदरबारमा बसेको बैठकले कानुन परिवर्तन गरेर भए पनि सबै हिसाबले उपयुक्त उक्त विमानस्थलको निर्माण प्रक्रिया अघि बढाउन निर्देशन दिएको हो । लामो समयको अध्ययन तथा धेरै ठूलो लगानीका साथ अगाडि बढाइएको निजगढ विमानस्थलको निर्माण कार्य रोक्ने निर्णय कुनै पनि दृष्टिबाट उचित नदेखिने समितिको निष्कर्ष छ । 'राष्ट्रिय हित, सुरक्षा र आर्थिक विकासका दृष्टिबाट अत्यावश्यक निणर्माणधीन उक्त विमानस्थल निर्माणको कार्यलाई शीघ्र अघि बढाउन आवश्यक कानुनी प्रशासनिक र व्यवहारिक कार्य गर्न नेपाल सरकारलाई निर्देशन दिने निर्णय गरिएको छ,' समितिको निर्णयमा भनिएको छ । समिति सभापति पवित्रा निरौला खरेलले नेपालको राष्ट्रिय हित अनुकूल अर्थतन्त्रलाई सुदृढ तुल्याउने राष्ट्रिय गौरवको आयोजनाको रुपमा रहेका उक्त विमानस्थलको निर्माण कार्य तत्काल अघि बढाउन निर्देशन दिने निर्णय भएको बताइन् । बाह्य र आन्तरिक ऋणभारको बोझ बोकेर कठिन अवस्थामा रहेको नेपालको अर्थतन्त्रका बाबजुद निजगढ विमानस्थल बनाउने आकांक्षासहित अघि बढेका सन्दर्भमा निर्माण प्रक्रिया रोक्दा झनै राज्यलाई नै नोक्सानी हुने समितिको ठहर छ । सर्वोच्च अदालतले गत बिहीबार उक्त विमानस्थल निर्माण नगर्न आदेश दिएको थियो । सर्वोच्चको आदेशसँगै विमानस्थल निर्माण अन्योलमा परेको छ । यता सरकारको वार्षिक नीति तथा कार्यक्रम र बजेट वक्तव्यमा निजगढ अन्तर्राष्ट्रिय विमानस्थल निर्माण प्रक्रिया अघि बढाउने उल्लेख छ । बजेटमा विमानस्थल निर्माणको लगानी ढाँचा निर्धारण गरी लगानी बोर्डमार्फत आयोजनाको विकास कार्य अगाडि बढाइने भनिएको छ । समितिका सदस्यले राष्ट्रहित र देशको अर्थतन्त्रको मेरुदण्डका रुपमा रहेको उक्त विमानस्थल निर्माण तत्काल अगाडि बढाउन माग गरेका छन् । राज्यको ढुकुटीबाट ठूलो धनराशि खर्च भइसकेको र देशको भविष्यसँग जोडिएको यस परियोजनालाई कानुन परिवर्तन गरेर भए पनि अघि बढाइनुपर्ने सांसदहरुको सुझाव छ । पूर्वप्रधानमन्त्री माधवकुमार नेपालले लामो अध्ययन र अनुसन्धानपछि सबै हिसाबले उपयुक्त ठानिएको निजगढ विमानस्थल निर्माण प्रक्रिया अवरोध गर्न नहुने बताए । विमानस्थल निर्माण क्षेत्रमा वनजङ्गलका विषयलाई अनावश्यकरुपमा चर्काएर स्वार्थ समूहले नीहित लाभ लिन खोजेको सङ्केत गर्दै उनले विमानस्थल निर्माण गर्दा जङ्गल विमान नहुने बताए । सदस्य भीमबहादुर रावल, प्रकाशमान सिंह, दिब्यमणिराज भण्डारी, पुष्पा भुसाल, सरलाकुमारी यादव, सुरेन्द्रकुमार कार्की, सुदन किराँती, रेणुका गुरुङ, नारदमणि राना, चाँदताराकुमारी, दीपकप्रकाश भट्ट, प्रेमप्रसाद तुलाचन, सुजिता शाक्यलगायतले एकै आवाजमा निर्विकल्प निजगढ विमानस्थल आयोजना कानुनी अड्चन सुल्झाएर शीघ्र निर्माण अघि बढाउन आग्रह गरे । बैठकमा संस्कृति, पर्यटन तथा नागरिक उड्डयनमन्त्री प्रेमबहादुर आलेले सर्वोच्च अदालतको आदेशले अफ्टेरो पारेको बताए । उनले उक्त विमानस्थलमा नियामक नेपाल नागरिक उड्डयन प्राधिकरणले रु तीन अर्ब खर्च गरिसकेको र त्यस क्षेत्रमा आठ हजार ५० हेक्टर भन्दाबढी जग्गा विमानस्थलका नाममा आइसकेको जानकारी दिँदै आयोजनालाई अगाडि बढाउनुको विकल्प नभएकामा जोड दिए । उक्त विमानस्थलको गुरुयोजना तयार भई, वातावरणीय प्रभाव मूल्याङ्कन पनि बनिसकेको अवस्थामा एक्कासि सर्वोच्चको आदेशले सरोकारवालालाई निरास तुल्याएको मन्त्री आलेको भनाइ थियो ।"
उदयपुरको त्रियुगा १० को वडाध्यक्षमा गोलाप्रथाबाट एमालेका पाण्डे विजयी,"उदयपुर : उदयपुरको त्रियुगा नगरपालिका वडा नं १० को वडाध्यक्षमा गोलाप्रथाबाट नेकपा एमालेका उम्मेदवार किरण पाण्डे विजयी भएका छन् । सुरुवातीदेखि नै बराबर मतमा प्रतिष्पर्धा गरेका पाण्डेले निर्वतमान वडाध्यक्ष कांग्रेसका उम्मेदवार प्रकाशकुमार खड्कालाई गोलाप्रथाबाट पराजित गरेका हुन् । दुबैले १ हजार ५३ मत प्राप्त गरेका थिए । बाँकी ४ वडा सदस्यमा एमालेका उमेदवार तिलकबहादुर सार्की, सनीदेव मगर, आशा राई र उर्मिला विक भारीमतले विजयी भएका छन् । त्रियुगामा मेयर पदमा नेपाली कांग्रेसका बसन्त बस्नेत र उपमेयरमा नेकपा एमालेका महेश्वरी राई निर्वाचित भएका छन् । मुख्यनिर्वाचन अधिकृतको कार्यालयले मेयर र उपमेयमा औपचारिक घोषणा गर्न बाँकी छ । गोलाप्रथाबाट निर्वाचित भएका त्रियुगा नगरपालिका १० का वडाध्यक्ष किरण पाण्डे ।"
काठमाडौं महानगरका नवनिर्वाचित जनप्रतिनिधिले लिए सपथ (फोटोफिचर),"काठमाडौं : काठमाडौं महानगरपालिकामा नवनिर्वाचित जनप्रतिनिधिले सपथ ग्रहण गरेका छन्। सोमबार काठमाडौंका मेयर बालेन्द्र साह (बालेन), उपमेयर सुनिता डंगोलसहितका ३२ वडाकै नवनिर्वाचित जनप्रतिनिधिले सपथ ग्रहण गरेका हुन्। राष्ट्रियसभा गृहमा मुख्य निर्वाचन अधिकृत तथा जिल्ला न्यायाधीश राजुकुमार खतिवडाले साहलाई मेयर पदको गोपनीयताको सपथ गराएका हुन्। काठमाडौं महानगरको मेयरमा साह स्वतन्त्रबाट निर्वाचित भएका हुन्। उपमेयर डंगोल एमालेबाट निर्वाचित भएकी हुन्। काठमाडौं महानगरपालिकाको ३२ वडामध्ये १९ वटा वडाध्यक्षमा नेपाली कांग्रेस, १२ वटा वडाका वडाध्यक्षमा एमाले र एउटा वडाध्यक्षमा एकीकृत समाजवादी विजयी भएको छ। उनीहरुलाई प्रमाणपत्रसमेत वितरण गरिएको छ। तस्बिर : सरोज बैजु बालेन र सुनिताले पदबहाली गर्दै बालेन र सुनिताले लिए सपथ बालेन्द्र साहको पहिलो निर्णय : नगरकार्यपालिकाको बैठक लाइभ गर्ने"
बालेन्द्र साहको पहिलो निर्णय : नगरकार्यपालिकाको बैठक लाइभ गर्ने,"काठमाडौं : काठमाडौं महानगरपालिकाका नवनिर्वाचित मेयर बालेन्द्र साहले नगरकार्यपालिकाको बैठक लाइभ गर्ने निर्णय गरेका छन् । सोमबार पदभार सम्हालेपछि साहले महानगर कार्यपालिका बैठकको प्रत्यक्ष प्रशारण गर्ने निर्णय गरेका हुन् । नगरकार्यपालिकाको पहिलो बैठक सोमबार ४ बजेका लागि बोलाइएको छ । उनले आफ्नो घोषणापत्र अनुसार कार्यक्रमहरु कार्यान्वयन गर्ने बताए । काठमाडौंको फोहोर व्यवस्था, पहिलो प्राथमिकता रहेको उनले बताए।"
पत्रकारको डायरी : अर्घाखाँचीमा ८ वर्षअघि दुर्घटनामा परेको त्यो जहाज,"८ वर्षअघि जहाज हराएदेखि भेटिएसम्म, भेटिएदेखि घटनास्थल र उद्धार कार्यसम्म कुरा आज भन्दा ८ वर्ष अघिको हो। शनिबार देखिनै पानी परिरहेको थियो। आइतबार दिउँसो ठूलो पानी पर्यो। खाँचीको मसिनाको लेकमा बाक्लो हिमपात भएको थियो। टावर भएको डाँडो हिउँले ढाकिएको थियो। सदरमुकाम सन्धिखर्कका सडकमा मानिसहरु जाडोले कम मात्र निस्किएका थिए। झण्डै ढाई बजेको थियो। सुरक्षा निकायका एकजना साथीले फोन गरे सर पोखराबाट जुम्लाका लागि उडेको जहाज दाङ्बाट फर्कदै गर्दा अर्घाखाँचीमा खस्यो रे! केही थाहा पाउनु भयो की भनेर। अनि मैले म तत्काल बुझ्छु भनेर फोन काटे। तत्काल सिद्धारातर्फ म बुझ्न थाले अनि सिद्धारामा हैन। खिदीमको टावर देखाएको छ भन्ने छ खिदीमतर्फ बुझ्ने कोसिस गरे। खिदीम, पोखराथोक, पणेना गाविसका विभिन्न पद र ओहोदाका स्थानीय बासिन्दालाइ फोन गरे। कसैले पनि हो र हामीले देखेका थियौ भन्न सकेनन्। सुरक्षा निकाय र सञ्चारकर्मीका मोबाइल बझ्न थाले। स्थानीय, मोफसल र काठमाण्डौंका बिग मिडियाबाटसमेत फोन आउन थाल्यो विमान खस्यो रे! केहो भनेर? कसैले पनि देखेका छौं भनेका छैनन्। सुरक्षा निकायअन्तर्गत नेपाल प्रहरी, नेपाली सेनाले पनि भेटाउन सकेका छैन, भनेर भनेका छन्। फोन गर्दै जाँदा चन्दननाथ गणका गणपति रामकाजी रानामगरलाई फोन गरे सोधे, सर विमानको केही पत्ता लाग्यो कि? उनले भने, नाइ सर विभिन्न मिडीयाले खिदीममा खस्यो भनेर भनेका छन्। तर त्यहाँ भएको मलाइ लाग्दैन म त्यतै जादैंछु। अन्यत्र स्थानमा पनि तपाईं बुझ्ने कोसिस गर्नु होला। अनि जिल्लाका अधिकांश सञ्चारकर्मी र म जिल्ला प्रहरी कार्यलयमा गयौं। केही पत्तो लागेन। प्रमुख जिल्ला अधिकारी सागरमणी पाठकको नेतृत्वमा सुरक्षा निकायको बैठक बस्यो। तत्काल स्टेचरसहित उद्धारका सामाग्री लिएर जिल्ला प्रहरी कार्यालयका प्रहरी निरिक्षक गोबिन्द पन्थीको नेतृत्वमा प्रहरी टोली खिदीम क्षेत्रमा खोज्न गयो। हामी पनि जाने भन्ने सल्लाह भयो अनि फेरि खसेको स्थान नै पत्ता लाग्न सकेको छैन। कहाँ जाने तयारीमा खसेको स्थान पत्ता लागेपछि जाउँला भनेर सबै सञ्चारकर्मी पत्रकार साथीहरु प्रमुख जिल्ला अधिकारीको कार्यकक्षमै बसियो। सबैले आआफ्नो तरिकाले खिदीम क्षेत्रमा बुझ्ने प्रयास गरियो। सबै पत्रकारका साथीलाई सोधिरहेका थिए। विमान त खिदीममै खसेछ है भनेर। मलाई पनि त्यहिँ भनेर पटकपटक सोधिरहनु भएको थियो, काठमाण्डौंबाट। केही ठूला मिडियाहरुले खिदीममै खसेको हो भनेर ग्यारेन्टीका साथ समाचार, लाइभ, ब्रेकिंग न्युज फालिरहेका थिए। तर अर्घाखाँचीमा क्रियासिल सञ्चारकर्मीबाट हैन, बाहिरका साथीहरुबाट। प्रमुख जिल्ला अधिकारीलाई म्यासेज आइरहेका थियो। जहाज कही फेला परेन भनेर विभिन्न मिडीयाबाट पनि प्रजिअसंग लाइभ लिइरहेका थिए। म र अरु साथीहरु पनि कति बेला विमान भेटिन्छ र समाचार बनाउला भनेर बसिरहेका थियौं। हामी एक आपसमा सञ्चारकर्मीले कुरा गरिरहेका थियौं साथीहरु हतार नगरौं। पुस्टी भएपछि मात्र समाचार पठाउला भनेर। डेक्सबाट फोन गरेर भनिएको थियो, सर उद्धारकर्मीसंगै घटनास्थल गएर समाचार र तस्बिर खिच्नु है भनेर। रात छिपिदैं गयो ९ बजिसकेपछि मैले घटनास्थल खिदीम क्षेत्रमा उद्धारमा खटिएका गणपति रामकाजी रानामगरलाई टेलिफोन गरे, सर केही पत्ता लाग्यो त? उनले भने, नाइ प्रेमजी खिदीमको सबै क्षेत्र मुर्राकोट, फर्सवाटाकुरा, पोखराथोक र पणेना कही पनि भेटिएन। यहाँ अहिले पनि खोज्ने कार्य जारी छ। सेना र नेपाल प्रहरीले खोजीकार्य गरिरहेका छौं। अब रातिमा भेटिने अवस्था एकदमै न्युन छ। सबै पत्रकारहरु अब घर तर्फ लाग्यौं। भोलि बिहानै क्यामेरा, ल्यापटप सबै फुल चार्ज गरेर जानुपर्छ भनेर रातिको १० बजे आआफ्नो कोठातर्फ लाग्यौं। घरमा गए मम्मीले सोध्नुभो, बाबु केही पत्ता लाग्यो त। यहाँ त पहिला समाचारमा खिदीममा भेटियो भन्ने टेलिभिजनहरुले भनेका थिए। अनि मैले जवाफ दिए, नाइ भेटिएको छैन। बाबु खाना खान हिँड मम्मीले भने। मैले भने नाइ मम्मी मलाई खाने मन छैन। भनेर आफ्नो कोठामा छिरे। एक गिलास चिसो पानी खाए। सानो समाचार तयार पारे हराएको विमान अझै भेटिएन भनेर समाचार पठाए। पुन: कहि भेटियोकि भनेर फोन गर्न थाले। धेरै फोन गरियो। पत्तो पाउन सकिएन। सोच्न थाले कतै, विमान अर्घाखाँचीमा नखसेर अन्तपो खस्यो की! प्यूठान र गुल्मीका साथीलाई पनि फोन गरे। फोन गर्दैगर्दा निदाउन पुगेछु। केही समयको निद्रापछि ब्युझिए। रातको २ बजेको थिए। तत्काल मोबाइल, क्यामेरा, ल्यापटप चार्जमा राखे। अनि सोच्ने थाले १८ जना हराएका छन्। सबै मरिसकेका होलान कि कतै उद्धारको आसमा छटपटाइ रहेका पो छन कि! कतै कसैले आमा पानी, पानी पो भनिरहेका छन कि! कस्तो हालतमा होलान उनीहरु भनेर सोचे। उनीहरुका घरपरिवार कति आत्तिएका होलान। के गर्दै होलान आफन्तहरु। पुन: सम्झिए पत्रकार गौरी कठायतलगायतका सबै विमानमा हराइरहेकाहरुलाई। सोच्दा सोच्दै बिहान भयो रातभर निदाइन। बिहान ५ बज्यो पुन: टेलिफोनमा घटनाबारे बुझ्न थाले। केही पत्ता लगाउन सकिएन। अनि म कपडा र झोला कसेर जिल्ला प्रशासनमा आउन कस्सिए। बाटोमा जाँदै गर्दा एकजना साथीले फोन गरे, सर विमान त डिहिडाँडामा खसेको छ रे! तपाईं बुझ्नुस त। मैले तत्काल भने, सर डिहिडाँडा त नजिकै हो त्यहाँ त मानिसको बस्ती छ। हैन होला। माथि खाँचीकोटतर्फ भए म एकपटक बुझ्छु है त। म तत्काल खाँचीकोट गाविसमा रहेको आदर्श माविका प्रधानाध्यापक डिल्लीराज थापालाइ फोन गरे, सर तपाईंको तिर विमान खसेको छ भन्ने बुझिएको छ। केही थाहा छ? उनले भने, हैन होला सर। तलतिर हैन माथि टावर भएको मसिनाको लेकमा भए म टावरमा बस्ने मानिसलाई बुझेर फोन गर्छु। बाटोमा सर विमान त डिहीडाडामा खसेछ है भनेर प्रस्न स्थानीयले सोध्दै थिए। सबैको चासोको विषय थियो। बाटोमा अझै पुस्टी भएको छैन। अनुमान हो भनेर मैले जवाफ दिँदै गए। म सबै पत्रकार भएको स्थान जिल्ला प्रशासनमा पुगे। साथीहरु विमान त मसिनाको लेकमा खसेको शंका छ। केही बुझियो। हुन सक्छ भनेर पक्का गर्ने कोसिसमा छौं। प्रहरी र नेपाली सेना घटनास्थलतर्फ जादैँछ। केही समयपछि थाहा हुन्छ। साथीहरुबाट जवाफ आयो। त्यतिकैमा डेक्सबाट सोधियो, सर विमान ढिकुरा गाविसमा रहेको मसीनाको लेकमा भेटिएछ है। मैले अझै पुस्टी भएको छैन। म बुझ्दै छ। भनेर जबाफ दिए। केही समयपछि चन्दननाथ गणका गणपति रामकाजी रानामगरको मोबाइलबाट घण्टी बज्यो। उहाँले भन्नुभो, प्रेमजी विमान मसिनाको लेकमा खसेको रहेछ। पत्ता लाग्यो है। आधा घण्टामा नेपाली सेना उद्धारको लागि त्यसतर्फ जाँदै छ। ए हो ! सर भने यतिकैमा फोन काटियो। पुन: फोन गर्ने प्रयास गरे तर फोन लागेन। अनि हामी घटनास्थलमा जान हिँडीयो। अधिकांस पत्रकार साथीहरु जिल्ला शिक्षा अधिकारी मित्रमणी खनाललको गाडीमा घटनास्थलतर्फ जान हिँडियो। अन्नपूर्णको डेक्सबाट विष्णु सरले समय समयमा फोन गरेर घटनास्थलमा गएर रिपोर्टिंग गर्नु है भनेर समेत भन्नुभएको थियो। डेस्कलाई फोन गरे र भने, विमान भेटियो म घटनास्थल तर्फजाँदै छु। सोधि खोजी भैरहेको छ। खै कति बेला पुगिन्छ। गाडीमा छौं। गाडीबाट झरेर पनि झण्डै दुई घण्टा हिड्नु पर्छ। हिमपात बाक्लो छ। हेरौं कतिबेला पुगिन्छ। खाँचीकोटको मैदानमा गएर गाडी रोकियो। हामीहरु प्रमुख जिल्ला अधिकारी, जिल्ला शिक्षा अधिकारी र पत्रकारहरु स्यास्या र फ्याफ्या गर्दै उकालो चढ्न थाल्यौं। ठाडै उक्कालो सागुरो ढुंगाको बाटो। हिउँ परेर बाटोमा चिप्लीरहेका थियो। ढुंगामै टेक्ने र ढुंगामै छोप्ने, लगाएका कपडा खोलेर झोलामा राख्ने, गर्दै उकालो निस्कन थाल्यौ। मसंगै साथीहरु पनि स्यास्या र फ्याफ्या गर्न थाले उकालो चढ्दा सास बढ्यो। पानी पनि थिएन हिउँले जुत्ता सबै भिजेका थिए। मुख सुक्यो। मैले हिउँ खाएर मुख भिजाउन थाले। साथीहरुले पनि त्यसै गर्न थाले। घटनास्थलमा जान स्थानीय बासिन्दालगायतका बाटोमा अटेस पटेस मानिसहरु थिए। डेढ घण्टाको उकालो निस्किएपछि दुर्घटनास्थल नजिकिँदै थियो। झण्डै ४ सय मिटर तल नै हिउँमाथि रातै रगत देखिन्थ्यो। हामी दौडदै शवहरु संकलन गर्न थालेको स्थानमा पुग्यौं। हामी जाँदा सबै १८ वटै शव भेटिएका थिए। शवहरु क्षदबिक्षद थिए। कसैका टाउका थिएनन्। कसैका हात अनि कसैका खुट्टा। कसैकसैका त फोक्सो, मुटु र कलेजाहरु हिउँमा देखिएका थिए। अधिकांस शवहरु अंगार जस्तै काला थिए। दुई, तीनवटा बाहेकका शवहरुको अनुहार चिन्नु त परै जाओस सबै शरिरका भागहरु छिन्नभिन्न अवस्थामा देखिन्थे। त्यहाँ पुगेका सबैले आँखाको गुवामा आशु निकालि रहेका थिए। हामी त पत्रकार कामै त्यस्तै। क्यामेरामा तस्बिर कैद गर्न थालियो। अनि भिडीयो खिच्न त उद्धारमा खटिएकासंग घटनाको बारेमा बुझ्न थालियो। मन अतालिरहेका थियो। विभिन्न स्थानबाट फोन आइरहेका थिए। फोनमा घटनास्थलको एक किलोमिटर वरपरबाट शवहरु संकलन गरिएका छन्। अधिकांस शवहरु चिन्न सक्ने अबस्थामा छैनन। कसैका टाउकाको भाग छैन। सबै छिन्नभिन्न छ। जुम्लाबाट पत्रकार नेत्र शाहीले फोन गरे, सर के छ? घटनास्थलको अवस्था मैले यहाँको कारुणीक दृश्य बताए। हामी टावरको कर्मचारी केसरराज खनालको प्रतिकृया लियौं। उनले भने अघिल्ला दिन नै जहाज खसेको थाहा पाएपनि आफूसंग रहेको मोबाइल अफ भएको बताए। अरु कोही त्यहाँ नभएको तल गएर भन्नपनि बाक्लोहिमपात परेकाले सकिन। आज बिहान मात्र अर्कोसाथी आएपछि फोन गरेर जानकारी दिएको हुँ। यसमा म आफैं दु:खी छु। यदि मैले अघिल्लो दिनै खबर गर्न सकेको भए उद्धार त चाडो हुने थियो नि! हामी रिपोर्टिंगमा ब्यस्त रहदै गर्दा सबै शबहरु प्लास्टिकमा बाधि सकेका थिए। टुक्राटुक्रा परेका जहाजका टुक्राहरु नेपाली सेना, नेपाल प्रहरी र शसस्त्र प्रहरीले जम्मा गर्दै थिए। ९ वटा शबहरु जाली भएको एक भाडो जस्तोमा राखेर माथिबाट डोरी राखिएका थिए। माथिबाट हेलिकप्टरले डोरी छाड्यो। तल बसेका नागरिक उड्ययन प्राधिकरणका कर्मचारी र सुरक्षाकर्मीले हेलिकप्टरले माथिबाट छाडिदिएको डोरीमा बाधेर शबहरु चन्दननाथ गण रहेको म्यालपोखरी ब्यारेकमा लगियो। यो प्रक्रिया दुई पटक रह्यो। अनि हामी सबै साथीहरु सन्धिखर्क फर्कन थाल्यौ। हिउँमा चिप्लदैं, लड्दैं खाँची मैदानमा झरियो। त्यहाँ आएर सबै साथीहरुले एकएक आमखोरा पानी र भेली खायौं। अनि गाडी चढेर सन्धिखर्क झरियो। शरिर थाकेर खैलाबैला भएको थियो। अर्कोतर्फ समाचार र फोटोहरु चाँडो पठाउन हतार थियो। सन्धिखर्क आउँदा दिउँसोको तीन बजिसकेको थियो। सबै शवहरु चन्दननाथ गणबाट काठमाण्डौं पठाइएको थियो। सदरमुकाममा एडिएसएल, वल्डलिङ्क र सुबिसुको नेट चलेको रहेनछ। विद्युतको लाइन पनि थिएन। अनि झोलाबाट ल्यापटप निकाले स्काइको इभिडीयोबाट नेट चलाएर फोटाहरु पठाउन थाले। एकातर्फ स्काइको नेट सोलो थियो। अर्कोतर्फ लाइन नहुनाले ल्यापटपमा रहेको चार्जले कतिबेला धान्छ भनेर हतार हतार समाचार लेख्न थाले। बल्लतल्ल ६ बजे सामान्य समाचार र ७, ८ वटा फोटाहरु पठाउन सफल भए। तत्काल ल्यापटपमा चार्ज सकिएर बन्द भयो। लाइन आउन सकेन। म निरास बने। अनि सोचे आज किन हामीलाई विद्युत र नेटले पनि धोका दियो। ज्यान थाकेर लखतरान परेको थियो। शरिरमा तागत थिएन। खाना त दुई दिन देखि शरिरमै परेको छैन। किन नहोस नि शरिरमा खाँचीमैदानमा खाएको पानी र भेली मात्र थियो। नरपानीमा भोक लाग्यो भनेर सबैले एकएक वटा चाउचाउ खानको लागि छोपे पनि एक चौथाइ पनि मुखबाट भित्र छिर्न सकेन। खान थाल्दा ति क्षदबिक्षद शबहरु आखा अगाडि आउथे। अनि केको मिठो होस चाउचाउ पनि। लाइन आउछ कि भनेर बसिरहे। साझ ७ बजेसम्म लाइन आएन। म घरतर्फ गए। घरमा पुगेको केही समयपछि लाइन आयो। घरमा पुगेर घटनास्थलको बारेमा परिवारमा रहेका बुबा, आमालगायतलाई सुनाए। अनि खाना खान मम्मीले भन्दै हुनुहुन्थ्यो। मेरो अगाडि डरलाग्दा अंगारजस्ता शबहरु भए जस्तो लाग्थ्यो। म खान्न। खाने मन छैन भनेर कोठामा गएर पल्टिए। मानिसको जीवन के नै छ र! जुम्लाका मानिस यति टाढा आएर पानी पनि खान नपाइ मर्छन। धिक्कार हो हामीले बाचुन्जेल तेरो र मेरो भन्ने पनि भन्ने सोच्दै घटनास्थलको क्षदबिक्षद कारुणिक दृश्य सम्झदै निदाउन पुगे। (२०७० फागुन ४ मा अर्घाखाँचीको मसिनलेकमा नेपाल वायुसेवा निगमको ९ एन ९ एबीबी कल साइनको जहाज दुर्घटना परी चालक दलका तीन सदस्य र १५ यात्रुको मृत्यु भएको थियो।)"
"निजी कम्पनीलाई न्यून मूल्यमा त्रिभुवन पार्कको जग्गा भाडामा, अध्ययन गर्न समिति गठन","काठमाडौं : बागमती प्रदेशको संस्कृति तथा पर्यटन मन्त्रालयले त्रिभुवन पार्कको ५० रोपनी जग्गा न्यून मूल्यमा भाडामा दिएको विषयको छानबिन गर्न समिति गठन गरेको छ। मन्त्री दीपेन्द्र श्रेष्ठले शुक्रबार मन्त्रिस्तरीय निर्णय गरी प्रदेश सरकारको कानून मन्त्रालयका सचिव विनोद भट्टराईको संयोजकत्वमा तीन सदस्यीय समिति गठन गरेका हुन्। समितिमा प्रदेशको भूमि व्यवस्था तथा संस्कृति मन्त्रालयका प्रतिनिधि पनि सदस्य राखिएको उनले जानकारी दिए। पार्कको १६६ रोपनी जग्गामध्ये ५० रोपनी जग्गा मासिक प्रतिरोपनी रु नौ हजार १५० पाउने गरी फन पार्क निर्माणका लागि निजी कम्पनीलाई दिएको पाइएको थियो। वार्षिक रु ५४ लाख मात्र आउने गरी २० वर्षका लागि सम्झौता गरिएको यो घटनाको छानविन समिति गठन गरी सत्यतथ्य बाहिर ल्याउन लागिएको हो। मन्त्रिपरिषद्को २०७५ को निर्णयानुसार त्रिभुवन पार्क बागमती प्रदेश सरकारले हेर्ने गरी तोकिएको थियो। सरकारी जग्गा न्यून मूल्यमा भाडामा लगाएको घटनाको छानविन गरी दोषीमाथि कारबाही गर्न मन्त्रालयले निरन्तर काम गर्ने भएको छ। त्रिभुवन पार्क स्मारक समितिले सो जग्गा एक्सेलसियर इन्फरमेसन टेक्नोलोजी एन्ड ट्रेड कन्सर्टलाई अवैध प्रक्रियाबाट भाडामा दिएको जनाइएको छ। पार्कको मन्त्री श्रेष्ठ, प्रदेश संस्कृति मन्त्रालयका सचिव मदन कोइराला र आयोजना प्रमुख विष्णु भण्डारीले गत हप्ता अवलोकन गरेका थिए। सस्तो दरमा जग्गा भाडामा लिएको कम्पनीले पार्क क्षेत्रमा व्यवसाय सञ्चालन गरेको अवलोकनका क्रममा भेटिएको थियो। छानविन समिति संयोजक भट्टराई शुक्रबार पत्र पाएकाले केही दिनमै कागजात मगाएर यस विषयका बारेमा अध्ययन गरिने बताए। छानविन समितिले त्रिभुवन पार्क गई स्थलगतरुपमा समेत अध्ययन गर्ने जनाएको छ। चन्द्रागिरि नगरपालिकामा पर्ने पार्क स्थानीय सरकारलाई व्यवस्थापन गर्न नदिइ प्रदेश सरकारलाई दिने निर्णय भएका सम्बन्धमा पनि छानविन गर्न स्थानीयवासीले माग गरेका छन्। विसं २०७२ मै न्यून मूल्यमा निजी कम्पनीलाई थानकोट पार्कको ५० रोपनी जग्गा भाडामा दिइएको जनाइए पनि यससम्बन्धी कागजात हालसम्म नपाइएको छानविन समितिले जनाएको छ। राजधानीवासी हप्ता बिदा मनाउन, पारिवारिक वनभोज एवं पुनर्ताजगीका लागि जाने त्रिभुवन पार्क निजी कम्पनीलाई न्यून मूल्यमा भाडामा दिएपछि घुम्ने स्थान पनि अभाव हुने भएको छ। राजधानीमा विभिन्न पेशा एवं व्यवसाय गरेर बस्नेको सङ्ख्या बढेसँगै खुला स्थल एवं उद्यानको माग पनि बढेको छ। रासस"
सत्ता गठबन्धनको बैठक बस्दै,काठमाडौंः स्थानीय तहको निर्वाचन र सार्वजनिक बजेटको समीक्षा गर्न सत्ता गठबन्धनको बैठक बस्दैछ । प्रधानमन्त्री शेरबहादुर देउवाको सरकारी निवास बालुवाटारमा ३ बजे बैठक बस्न लागेको प्रधनमन्त्रीका प्रेस संयोजक गोविन्द परियारले जानकारी दिए । यसअघि चुनावपछि पनि सत्ता गठबन्धनको बैठक बसेको थियो । बैठकमा सरकारको नीति तथा कार्यक्रममाथि छलफल भएको थियो ।
सगरमाथा आधारशिविरमा जलवायु परिवर्तन सम्मेलन,"काठमाडौं : विश्वको सर्वोच्च शिखर सगरमाथाको आधारशिविरमा जलवायु परिवर्तनसम्बन्धी शिखर सम्मेलन सम्पन्न भएको छ। विश्व कीर्तिमानी समाजको आयोजनामा अन्तर्राष्ट्रिय सगरमाथा दिवसको अवसरमा (मे २९) आइतबार सगरमाथा आधार शिविरमा उक्त सम्मेलन सम्पन्न भएको हो। वर्तमान परिस्थितिमा जलवायु परिर्वतन र त्यसको असर न्यूनीकरणका सवालमा विश्वको ध्यानाकर्षण गराउने उद्देश्यले अमेरिकी वातावरण वैज्ञानिकको सहभागितामा उक्त सम्मेलन सम्पन्न गरिएको विश्व कीर्तिमानी समाजका अध्यक्ष सञ्च राईले जानकारी दिए। सम्मेलनमा युनिभर्सिटी कोलोराडो अमेरिकाका वातावरण वैज्ञानिक जोन्ना लेम्बर्ट र कोलोराडो स्टेट युनिभर्सिटीका वैज्ञानिक जोयल बर्गरको सहभागिता रहेको थियो। उनीहरुले विश्वमा जलवायु परिर्वतनको वर्तमान अवस्था, प्रभाव र न्यूनीकरण विषयमा प्रतिवेदन पेश गरेका थिए। वातावरण वैज्ञानिकको सहभागितामा सगरमाथा आधार शिविरमा जलवायु परिवर्तनको सवालमा विश्वको ध्यानाकर्षण गराउन सम्मेलन भएको संयोजक पूर्ण राईले जानकारी दिए।"
"तारा एयरको विमान दुर्घटनामा एउटै टोलका सातजनाको मृत्यु : मृतक सबै आफन्त, सिंगो गाउँ नै शोकमा","ढल्केवर(धनुषा) : आइतबार बिहान पोखराबाट जोमसोमका लागि उडेको तारा एयरको जहाज सोमबार बिहान मुस्ताङको थासाङ गाउँपालिकाको सानोसरेमा दुर्घटनाग्रस्त अवस्थामा फेला परेको छ । उक्त जहाजमा सवार २२ जनाकै मृत्यु भएको छ । दुर्घटनाग्रस्त अवस्थामा भेटिएको तारा एयरको ९ एन एईटी विमानमा १३ नेपाली, ४ भारतीय, २ जर्मन नागरिक र चालकदलका तीन सदस्यसहित २२ जना सवार थिए । ती सबैको मृत्यु भएको घटनास्थलमा खटिएका प्रहरीले जनाएको छ । विमानमा धनुषाको मिथिला नगरपालिका११ लोटा गाउँका सातजना सवार थिए । उनीहरु सबै आफन्त हुन् । विमानमा नेकपा एकीकृत समाजवादी पार्टीका धनुषा जिल्ला सदस्य समेत रहेका लोटाका राजन कुमार गोले, उनका बुवा इन्द्रबहादुर गोले, आमा राममाया तामाङ, काका पुरुषोत्तम गोले, काकी तुलसादेवी तामाङ, मामा मकरबहादुर तामाङ र माइजु सुकुमाया तामाङ सवार थिए । विमानमा चढ्नुअघि सामूहिक फोटो खिचाउँदै राजन गोलेसहितका आफन्त । तस्बिर :पारिवारिक स्रोत उनीहरु मुक्तिनाथ दर्शनका लागि आइतबार पोखराबाट जोमसोम गइरहेका थिए । काठमाडौंको गोकर्णेश्वरमा बस्दै आएका राजनले केही दिनअघि परिवारका सदस्यलाई मुक्तिनाथ दर्शन गराउन लैजाने योजना बनाएका थिए । सोही योजनाअनुरुप गाउँबाट आमाबुबा, मामामाइजुसहितका आफन्तलाई लिएर शुक्रबार काठमाडौंहुँदै विमानबाट शनिबार पोखरा पुगेका थिए । आइतबार बिहान ९ बजेर ५५ मिनेटमा उनीहरुसहित १९ यात्रु बोकेर पोखराबाट जोमसोमको लागि उडेको तारा एयरको जहाज १० बजेर ७ मिनेटदेखि सम्पर्कविहीन भएको थियो । सोमबार बिहान क्षतविक्षत अवस्थामा भेटिएको उक्त जहाजमा सवार चालक दलका तीन सदस्यसहित सबै यात्रुको मृत्यु भएको पुष्टि भएको छ । गाउँले चढेको जहाज दुर्घटनाको खबरले स्तब्ध र सुनसान बनेको लोटा गाउँ । हिले घटनास्थलमा नेपाली सेना, शसस्त्र प्रहरीले स्थानीयको सहयोगमा शव संकलन भइरहेको छ। मृतकहरुको शव काठमाडौं ल्याएर परिवार आफन्तको जिम्मा लगाउने तयारी रहेको बुझिएको छ । धनुषाको चुरेक्षेत्रमा अवस्थित लोटा गाउँ शोकमग्न भएको छ । एउटै टोलका सातजनाको मृत्युले सिंगो गाउँ नै शोकमा डुबेको छ । मृतकका परिवार र आफन्तहरुमा रुवाबासी चलेको छ । आइतबार लोटा गाउँका सातजना सवार विमान सम्पर्कविहीन भएको खबर पाएलगत्तै मधेस प्रदेशका उद्योग पर्यटन वन तथा वातावरणमन्त्री शत्रुधन महतो लोटा गाउँ पुगेका थिए । परिवारजना र आफन्तहरुलाई सान्त्वना दिन लोटा पुगेका उनी आफैलाई सम्हाल्न सकेका थिएनन् । मन्त्री महतो संविधानसभा सदस्य हुँदा राजन उनको निजी सचिवालयमा रहेर काम गरेका थिए । राजनको परिवारसँग आफ्नो पारिवारिक सम्बन्ध समेत रहेको मन्त्री महतोले बताए । अहिले मृतकका परिवारलाई सान्त्वना दिन मिथिला नगरपालिकाका मेयर महेन्द्र महतो लोटा गाउँ पुगेका छन् ।"
कृषि र उद्योग बजेटको प्राथमिकतामा,"काठमाडौं : सरकारले निजी क्षेत्र प्रवद्र्धन गर्ने बजेट ल्याएको छ। निजी क्षेत्रसँग सहकार्य गरी कृषि र उद्योगमा प्राथमिकता दिने सरकारले घोषणा गरेको छ। कृषि तथा पशुपन्छी मन्त्रालयका लागि ५५ अर्ब ९७ करोड तथा उद्योग, वाणिज्य तथा आपूर्ति मन्त्रालयका लागि १० अर्ब ४८ करोड विनियोजन गरिएको छ। किसानलाई कृषि सहकार्य समूह र सहकारीमा संगठित गरी खेतीयोग्य जमिन तथा बाँझो जमिनको उपयोग गरी कृषि उत्पादन बढाइने अर्थमन्त्री शर्माले घोषणा गरेका छन्। कृषि क्षेत्रको उत्पादकत्व वृद्धिका लागि व्यवसायीकरण, यान्त्रिकीकरण र आधुनिकीकरण गरिने उल्लेख छ। प्रधानमन्त्रीको संयोजकत्वमा विभागीय मन्त्रीसहितको उच्चस्तरीय संयन्त्र निर्माण गरी कार्यान्वयन गरिने उल्लेख गरेका छन्। कृषकलाई सरल र सहज रूपमा बीउ, मल, प्रविधि र सिँचाइ सुविधा उपलब्ध गराउने, लघुवित्तमार्फत सहुलियतपूर्ण कर्जा प्रदान गर्ने, कृषि बिमा विस्तार गरी प्रभावकारी कार्यान्वयन गर्ने उल्लेख छ। कृषि उत्पादन संकलन केन्द्र निर्माण गर्ने, कृषि उत्पादन ढुवानीका लागि कृषि एम्बुलेन्सको व्यवस्था गर्ने, उत्पादित वस्तुको मूल्य निर्धारण गर्ने, कृषि उत्पादन बिक्री वितरणका लागि बजारको व्यवस्था गर्ने जनाइएको छ। किसान पेन्सन योजनामा १ अर्ब प्रधानमन्त्री कृषि आधुनिकीकरण परियोजनाका लागि ५ अर्ब ९० करोड विशिष्टीकृत कृषि तथा पशु उपजको न्यूनतम समर्थन मूल्य तोकी खरिद गर्ने उल्लेख छ। प्राविधिक ज्ञान उपलब्ध गराउन प्रत्येक स्थानीय तहमा कृषि तथा पशुविज्ञानमा स्नातक गरेका एकएक जना जनशक्ति तथा सबै वडामा कृषि प्राविधिक उपलब्ध हुनेछन्। कृषि उत्पादनदेखि बजारीकरणसम्मका प्रक्रियामा उत्प्रेरक, परिचालक र श्रम सहयोगीको रूपमा सहभागी हुने गरी हरेक स्थानीय तहमा रोजगार सेवा केन्द्रमा सूचीकृत बेरोजगार युवामध्येबाट प्रधानमन्त्री रोजगार कार्यक्रममार्फत श्रम सहकारीमा आबद्ध गरी कम्तीमा तीन सय कृषि स्वयंसेवक तयार पारिने बजेटमा जनाइएको छ। संघ, प्रदेश र स्थानीय तहसँगको समन्वयमा बाँझो एवं उपयोगविहीन खेतीयोग्य जमिन कृषक, कृषक सहकार्य समूह तथा कृषक सहकारीलाई लिजमा उपलब्ध गराउने अर्थमन्त्री शर्माले घोषणा गरेका छन्।कृषिको रूपान्तरण अभियानमा उत्कृष्टता हासिल गर्ने प्रत्येक प्रदेशका ३ वटा स्थानीय तहलाई ५ करोडका दरले प्रोत्साहन अनुदान उपलब्ध गराइने उल्लेख छ। संघ, प्रदेश र स्थानीय तहको लागत साझेदारीमा सञ्चालन हुने आत्मनिर्भरताको लागि कृषि उत्पादन कार्यक्रम कार्यान्वयनका लागि १० अर्ब विनियोजन गरिएको छ। किसानलाई आवश्यक पर्ने कृषि कर्जाका लागि ५ खर्ब बराबरको कर्जा प्रवाह गर्न लघु वित्त कोष स्थापना गर्ने घोषणा गरिएको छ। प्रधानमन्त्री कृषि आधुनिकीकरण परियोजनाको लागि ५ अर्ब ९० करोड विनियोजन गरिएको छ। योगदानमा आधारित किसान पेन्सन योजनामा एक अर्ब छुट्ट्याएको छ। ग्रिन हाइड्रोजन र ग्रिन एमोनिया प्रविधि प्रयोग गरी रासायनिक मल कारखाना स्थापना गर्न लगानी बोर्ड नेपालमार्फत कार्य अगाडि बढाइने उल्लेख छ। रासायनिक मलको सहज आपूर्ति सुनिश्चित गर्न मल खरिदका लागिरु१५ अर्ब विनियोजन गरिएको छ। प्रांगारिक मल उत्पादन तथा उपयोगलाई प्रोत्साहन गरिएको छ। धानलगायतका खाद्यान्न भण्डारणका लागि मुलुकभर सय सामुदायिक खाद्य गोदाम घर निर्माण गर्न ४५करोड विनियोजन गरिएको छ। कृषिमा आत्मनिर्भरताका लागि गुणस्तरीय बीउबिजनमा आत्मनिर्भर बनाउने सरकारको तयारी छ । उन्नत तथा वर्णशंकर बीउ विकास तथा अनुसन्धानमा जोड दिने भएको छ। पशुपन्छी तथा मत्स्यपालनका लागि आवश्यक उन्नत नश्ल, माछाका भुरा, उन्नत घाँसका बीउ, बेर्ना, दाना, औषधि, खोपलगायतका सामग्रीहरू स्वदेशमै उत्पादन गर्न प्रोत्साहित गर्ने सरकारले घोषणा गरेको छ।"
बलात्कार मुद्दामा हदम्याद हटाउन माग गर्दै संसदमा संकल्प प्रस्ताव दर्ता,"काठमाडौंः बलात्कारको मुद्दामा हदम्याद हटाउन माग गर्दै प्रतिनिधिसभामा संकल्प प्रस्ताव दर्ता भएको छ । नेपाली कांग्रेसका चार सांसदले बलात्कारको मुद्दामा हदम्याद हटाउन माग गर्दै संकल्प प्रस्ताव गराएका हुन् । सांसदहरु डा डिला संग्रौला पन्त, प्रमिला राई, सुजाता परियार र रंगमती शाहीले प्रतिनिधिसभा सचिवमार्फत् संकल्प प्रस्ताव दर्ता गराएका हुन् । २०७५ साल भदौ देखि मुलुकी अपराध संहितामा बलात्कारसम्बन्धी मुद्दामा उजुरी गर्ने हदम्याद एक वर्ष तोकिएको छ । तर, समाजको आवश्यकता, बदलिंदो परिवेशलाई हेरेर हदम्यादको विषय परिवर्तन गर्न र जर्बजस्ती करणीमा हदम्याद नराखी कानुन संशोधन गर्न माग गरिएको छ । जर्बजस्ती करणी पीडितलाई राज्यले निःशुल्क स्वास्थ्य, क्षतिपूर्ति तथा मानसिक उपचार एवं परामर्शको व्यवस्था गर्नुपर्ने उल्लेख छ । जर्बजस्ती करणीसम्बन्धी कानुनलाई अरु कडा बनाइ जर्बजस्ती करणी पीडितको सुरक्षा तथा पुनस्र्थापनको जिम्मा राज्यले लिन र जर्बजस्ती करणी सम्बन्धी भइरहेको कानुनको पूर्ण कार्यान्वयन गराइ आफूमाथि भएको यौन हिंसाविरुद्ध बोल्न महिलालाई साहस थप्न माग गरिएको छ ।"
"तारा एयरको जहाज दुर्घटना : १६ जनाको शव भेटियो, पानी परेपछि खोजी कार्य स्थगित","जोमसोम : तारा एयरको दुर्घटनाग्रस्त जहाजका यात्रुमध्ये थप २ जनाको शव फेला परेको छ । योसँगै १६ जनाको शव भेटिएको सशस्त्र प्रहरी नायव उपरिक्षक मोहनजंग कार्कीले जानकारी दिए । पानापाथी हिमालको क्षेत्रमा वर्षा भइरहेकाले दिउँसो १:४५ बजेबाट शव खोजी गर्ने कार्य स्थगित भएको सशस्त्र प्रहरी नायव उपरीक्षक कार्कीले उल्लेख गरे । शव खोजी गर्ने तथा संकलन गर्ने काम स्थगित गरेको र वर्षा रोकिएपछि पुनः शव खोजी गर्ने कार्यलाई निरन्तता दिने प्रहरी नायव उपरीक्षक रामकुमार दानीले जानकारी दिए । आइतबार बिहान पोखराबाट जोमसोमका लागि उडेको जहाज बिहान १०: १० मिनेटमा सम्पर्कविहीन भएको थियो ।जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको थियो । जहाजमा यात्रा गरेका यात्रुको शव एकै ठाउँमा जम्मा गरिएको छ । ६ जनाको शव खोज्न बाँकी रहेको छ । हराइरहेको तारा एयरको जहाज दुर्घटनाग्रस्त अवस्थामा भेटियो तारा एयर दुर्घटना : जहाजमा सवार सबैको मृत्यु तारा एयरको जहाज दुर्घटनामा एकै परिवारका चारको मृत्यु भएपछि शोकमा डुब्यो गोरखाको तीनमानेभञ्ज्याङ तारा एयरको जहाज दुर्घटना : १४ जनाको शव भेटियो तारा एयरको विमान दुर्घटनामा एउटै टोलका सातजनाको मृत्यु : मृतक सबै आफन्त, सिंगो गाउँ नै शोकमा"
तारा एयरको जहाज दुर्घटनाप्रति कांग्रेसको दुःख व्यक्त,"काठमाडौंः नेपाली कांग्रेसले तारा एयरको जहाज दुर्घटनामा निधन भएका चालक दलका सदस्यसहित यात्रुहरुको निधनप्रति दु :ख व्यक्त गरेको छ। पोखराबाट जोमसोमको लागि उडेको तारा एयरको जहाज मुस्ताङको थसाङ गाउँपालिका २ को सानोस्वारे भीरमा दुर्घटनाग्रस्त हुँदा विमानमा सवार चालकदलका सदस्यसहित यात्रुहरुको निधन भएको घटनाप्रति दुःख व्यक्त गरेको हो । दुर्घटनामा जीवन गुमाउने विमान चालक, सहचालक, परिचारिका र यात्रुहरु सबैमा श्रद्धाञ्जली व्यक्त गर्दै परिवारजनप्रति समवेदना प्रकट गरेको छ । कांग्रेसले नेपालको हवाई सेवालाई सुरक्षित बनाउन सम्भाव्य सबै उपाय अबलम्बन गर्न सरकारसँग माग समेत गरेको छ ।"
"युवतीलाई बिहेको प्रलोभन दिएर पटकपटक बलात्कार, ३ जना पक्राउ","वीरगन्ज : वीरगन्जमा एक युवतीलाइ बिहेको प्रलोभन दिइ पटकपटक जबरजस्ती करणी गरेको घटनामा संलग्नमा ३ जनालाई प्रहरीले पक्राउ गरेको छ । पक्राउ पर्नेहरुमा मोरङको कटहरी गाउँपालिका ४ घर भइ हाल वीरगन्ज ८ स्थित एक रेष्टुरेण्टमा काम गर्ने २५ वर्षीय सुरज साह ,जुम्लाको हेमा गाउँपालिका ३ का ३५ वर्षीय हरिचन्द्रनाथ योगी र संखुवासभाको खाँदवारी नगरपालिका १० घर भइ हाल वीरगन्ज १६ मा बस्ने ४२ वर्षीया लक्ष्मी बुढाथोकी कार्की रहेका छन् । प्रहरीका अनुसार , काठमाडौंकी २५ वर्षीया युवतीलाई साहले विवाह गर्ने प्रलोभन दिएर जेठ ५ गते वीरगन्जमा बोलाएर बसपार्कस्थित एक होटलमा लगि पटकपटक करणी गरेपछि वीरगन्ज १६ स्थित कार्की होटलकी सञ्चालितका लक्ष्मीको जिम्मा लगाई फरार भएका थिए । त्यसपछि जेठ १० गते लक्ष्मीले ती पीडित युवतीलाई बिहे गर्छु भन्ने प्रलोभन दिइ वीरगन्ज १६ फुलवारी टोलमा डेरा गरी बस्ने योगीको साथमा पठाएकी थिइन् । तर, योगीले पनि ती युवतीलाई आफ्नो कोठामा लगि मानसिक र शारीरिक यातना दिई पटकपटक जबरजस्ती करणी गरेर कोठामै थुनेर राखेका थिए । जेठ १४ गते राति ती युवती कोहि नभएको मौका छोपेर त्यहाँबाट भागेर आफन्तको सम्पर्कमा आएकी थिइन् । त्यसपछि आफन्तले घटनाबारे प्रहरीलाई जानकारी गराएपछि प्रहरीले आइतबार वीरगन्जका विभिन्न स्थानबाट ती तीनजना आरोपितलाई पक्राउ गरेको हो । पक्राउ परेका तीनैजनालाई जिल्ला प्रहरी कार्यालय पर्साको हिरासतमा राखेर जबरजस्ती करणी र मानव बेचबिखन तथा ओसारपसार कसुरमा अनुसन्धान भइरहेको पर्साका प्रहरी उपरीक्षक ओम प्रकाश खनालले जानकारी दिए ।"
तारा एयरको जहाज दुर्घटना : १४ जनाको शव भेटियो,"जोमसोम : तारा एयरको दुर्घटनाग्रस्त जहाजमा सवार यात्रुमध्ये १४ जनाको शव भेटिएको दुर्घटनास्थलमा पुगेका स्थानीय ईन्द्रसिंह शेरचनले जानकारी दिएका छन् । अन्य यात्रुको खोजी भइरहेको शेरचनले बताए । अहिले घटनास्थलमा सशस्त्र प्रहरी ,नेपाली सेना र प्रहरीको टोली पुगेर शव खोजी तथा संकलन गरिरहेको शेरचनले जानकारी दिए । आइतबार बिहान पोखराबाट जोमसोमका लागि उडेको तारा एयरको जहाज बिहान १०:१० मिनेटमा सम्पर्कविहीन भएको थियो । जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको हो। जहाजमा ३ चालक दलका सदस्य र १९ यात्रु सवार थिए। दुर्घटनाग्रस्त अवस्थामा भेटिएको तारा एयरको जहाजमा कोको थिए? तारा एयर दुर्घटना : जहाजमा सवार सबैको मृत्यु तारा एयरले भन्यो : जहाज दुर्घटना भएकोप्रति स्तब्ध छौं तारा एयरको विमान दुर्घटनामा धनुषाका सात जनाको मृत्यु"
तारा एयरको जहाज दुर्घटनामा एकै परिवारका चारको मृत्यु भएपछि शोकमा डुब्यो गोरखाको तीनमानेभञ्ज्याङ,"गोरखा : जोमसोमका लागि उडेको तारा एयरको दुर्घटनाग्रस्त विमानमा आफ्नो गाउँका गणेशनारायण श्रेष्ठको परिवारका चारजनाको मृत्यु भएको खबरले सहिदलखन गाउँपालिका ५ को तीनमानेभञ्ज्याङ शोकमा डुबेको छ । आइतबार दुर्घटनामा परि उनीहरुको मृत्यु भएको सोमबार बिहान पुष्टि भएपछि गाउँलेको होसहवास उडेको छ । श्रेष्ठ परिवारले गाउँमा गरेको समाजसेवाको काम सम्झदै गाउँले झनै आकुलब्याकु भएको स्थानीय राजेश श्रेष्ठ बताउँछन् । खबर सुन्नासाथ आइतबारै गाउँपालिकाका अध्यक्ष रमेशबाबु थापा मगर, उपाध्यक्ष इन्दिरा तिवारी, वडाअध्यक्ष यमबहादुर राना, श्रेष्ठका आफन्त केशर श्रेष्ठ र स्थानीय विजय पुडासैनीको टोली पोखरा पुगेका थिए । टोलीले घटनाको बारेमा राम्ररी बुझेर गाउँलेलाई जानकारी गराएका थिए । 'गाउँका अभिभावक गुमाएको समाचारले हामी स्तब्ध भएका छौं, श्रेष्ठले भने, 'दुर्घटनाको खबर हिजै सुनेपनि पुष्टि नभएकाले उहाँहरुको दु:खद खबर नआओस् भन्ने प्रतीक्षामा थियौँ । अहिले दु:खको खबर आयो । गाउँलेहरु सबै स्तब्ध छन् । घटनामा ५२ वर्षका गणेशनारायण श्रेष्ठ, उनकी श्रीमती ४८ वर्षीया रश्मि श्रेष्ठ, दुई छोरीहरु २० वर्षीया रविना र २३ वर्षीया रोजिना श्रेष्ठको मृत्यु भएको छ । दुई छोरी अध्ययनको सिलसिलामा अमेरिकामा थिए । उनीहरु विदाका बेला गत वैशाख ३० गते नेपाल आएका थिए । छोरा रोशन भने अमेरिकामै थिए । रोजिना स्नातकोत्तर र पीएचडी अध्ययनका लागि पाँच वर्षअघि अमेरिका पुगेकी थिइन् । रविना नेपालमा एलेभलको अध्ययन सकेर थप अध्ययनका लागि एक वर्षअघि अमेरिका गएकी थिइन् । सफ्टवेयर इञ्जिनियरिङ पढेका श्रेष्ठको परिवार कामको सिलसिलामा २०४८ सालदेखि काठमाडौंमा थियो । उहाँहरु पुतलीसडकमा रहेर सफ्टवेयर इञ्जिनियरिङको काम गर्दै आउनु भएको थियो,' स्थानीय विजय पुडासैनी भन्छन्, बसोबास काठमाडौँमा भएपनि उहाँ निरन्तर गाउँमा आइरहनुहुन्थ्यो । गाउँलेलाई आवश्यक परेको सरसहयोग गरिरहनुहुन्थ्यो । विशेषगरी गाउँका विद्यालयहरुमा श्रेष्ठ परिवारको सहयोग उल्लेखनीय छ। स्थानीय जलदेवी माध्यमिक विद्यालयमा श्रेष्ठको एकल सहयोगमा कम्प्युटर प्रयोगशाला बनाएको थियो । 'कम्प्युटरसम्बन्धी नै काम गर्ने भएकाले उहाँले २०७१ सालमा हाम्रो विद्यालयमा कम्प्युटर ल्याब स्थापना गरिदिनुभयो, प्रधानाध्यापक वुद्धरत्न श्रेष्ठले भने, 'अनि विद्यालय परिसरमा सरस्वती मन्दिर निर्माण गरिदिनु भएको छ ।' विद्यालयमा आवश्यक परेको हरेक खालको सरसहयोग गर्ने गरेको प्रअ श्रेष्ठले बताए । उहाँको बुवाको पालादेखि नै विद्यार्थीलाई छात्रवृत्ति दिँदै आउनु भएको थियो,'उनले भने, 'होस्टेलमा बस्ने विद्यार्थीलाई खानबस्न समस्या भयो भने पनि सहयोग गरिदिनुहुन्थ्यो । हाम्रो मात्र पनि होइन, दुर्गा प्रावि र चन्द्रकला प्राविलाई पनि कम्प्युटर, प्रिण्टरहरु सहयोग गर्नुभएको थियो ।' अन्तिम पटकको भेटमा पनि विद्यालयलाई जुनसुकै समस्या परेमा नहिच्किचाइकन आफूलाई भन्न श्रेष्ठले अनुरोध गरेको प्रअ श्रेष्ठले बताए । राम्ररी पढ, म सहयोग गर्नेछु भनेको झल्को आइरहेको छ श्रेष्ठ दम्पत्ति केहीदिनअघि जेठ १३ गते लक्ष्मीबजारस्थित भतिजी सुस्मिताको घरमा आएका थिए । कुलायन पूजामा आएर फर्किँदा आफूलाई राम्ररी पढ्न आडभरोसा दिएर गएको सुस्मितालाई झल्को आइरकेको छ। ठुलोड्याडी र ठूलोममी अस्तिभर्खर कुलायन पूजामा आउनु भएको थियो,' सुस्मिता भन्छिन्, 'फर्कने बेलामा हामीलाई गणेशको मूर्ति दिनुभयो । पूजा कोठामा राख, सधैं पूजा गर है भन्नुभयो ।' अहिले ठूलोबुबाले दिएको मूर्तिमात्र आफ्नो साथमा रहेको भन्दै भक्कानिइन। 'ठूलोबुबाले दिनुभएको भनेर पूजा गर्न थालेको थिएँ । उहाँले दिएको मूर्तिले पूजाकोठा सजाइरहेको छ,' सुस्मिता भन्छिन्, जानेबेलामा राम्ररी पढ, म काठमाडौँमा जागिर खोजिदिन्छु । आर्मीको सेकेण्ड लेप्टिनेन्टमा फर्म भर, म आफ्नो ठाउँबाट सकेको सहयोग गर्छु भन्नुभएको थियो । मेरो ड्याडीलाई पनि जागिर खानेभए काठमाडौँ आऊ भन्नुभएको थियो । उहाँले दिएको आश्वासन कानमा गुञ्जिरहेको छ । गणेशनारायण श्रेष्ठ समाजसेवी थिए । गाउँलेको आड भरोशाका केन्द्रविन्दु थिए । काठमाडौं बसे पनि नियमित गाउँ आउने श्रेष्ठ परिवारले भूकम्पले भत्काएको गाउँको घर बनाउँदै थिए । बुढाबूढी, सबैसित हाँसेर बोल्नुहुन्थ्यो । जसलाई जे सहयोग चाहिए पनि सहयोग गर्न तयार हुनुहुन्थ्यो,' स्थानीय राजेश श्रेष्ठ भन्छन्, 'हाम्रो भञ्ज्याङ युवाक्लवलाई निरन्तर सहयोग गरिरहनुहुन्थ्यो । नयाँ वर्षको दिनमा पनि गाउँमा आउनुभयो । गाउँलाई विकास गर्ने, विद्यालयलाई स्तरोन्नति गर्ने बारेमा विभिन्न योजनाहरु बनाउनुभएको थियो ।दुर्घटनाको खबरले गाउँले शोकमा डुबेको उनले बताए ।"
बजेटमा मिश्रित प्रतिक्रिया,"प्रचारमुखी बजेट सुरेन्द्र पाण्डे, पूर्व अर्थमन्त्री बजेटको स्रोत के हो ? भन्ने विषयमा बेवास्ता गरिएको छ। सुझाव दिइएका लेख्नुपर्ने सबै बजेटमा लेखिएको छ। चुनाव प्रभाव पार्ने बजेट ल्याइएको छ। भोट प्राप्त गर्ने उद्देश्य मात्रै राखिएको छ। बजेट प्रचारमुखी भयो। ग्यास विस्थापन गरी इन्डक्सन चुल्हो दिने कुरा सैद्धान्तिक रूपमा ठिक हो। तर, बजेटमा भनिएजस्तो सम्भव छैन। ६० लाख परिवारलाई एउटा चुल्हो दिन कति पैसा चाहिन्छ ? त्यसको स्रोत छैन। त्यसका लागि पूर्वाधार स्थापना गरिएको छैन। खर्च कटौतीको कुरा गरे पनि बजेटमा तालमेल देखिँदैन। तल हस्तान्तरण गरे भनिएको छ । तर, माथि राखिएको अवस्था छ। सरकारी कोष बन्द गर्छु भन्ने तर नयाँनयाँ कुरा ल्याइएको छ। नीति तथा कार्यक्रमले भनेअनुसार बजेट आएको छैन। आर्थिक वृद्धिदर ८ प्रतिशत गर्ने भनिएको छ। त्यो सम्भव देखिँदैन। कर्मचारीको तलब बढाइएको छ। तलब बढ्ने बित्तिकै मूल्य वृद्धि हुन्छ। कार्यान्वयन कस्तो हुन्छ भन्ने हेर्न बाँकी नै छ। राजस्व घरेलु उत्पादनबाट उठाउने योजना अघि सारिएको छ। गाडी तथा स्कुटी उत्पादनमा अन्तशुल्क, भन्सार शुल्कमा छुट दिने उल्लेख छ। यसले स्वदेशमै उत्पादन हुने हुँदा अर्थतन्त्रमा सकारात्मक प्रभाव पर्ने देखिएको छ। आन्तरिक उत्पादन वृद्धिमा प्रोत्साहन रामेश्वर खनाल पूर्व अर्थ सचिव बजेट खर्चको प्रस्ताव गरिएको कुल रकम ज्यादै विस्तारकारी बजेट होइन। बजेटको अंक तर्जुमा गर्नेमा अर्थ मन्त्रालय संयमित भएको देखिन्छ। यसैले पनि खर्चको प्रस्ताव धेरै ठूलो छैन। चालू आर्थिक वर्षको कुल बजेटको तुलनामा १० प्रतिशत मात्रै वृद्धि हो। सरकारले राजश्व घाटामा राखे भोलिका दिनमा संकट ल्याउँछ। यो बजेटले यस्तो संकट नल्याउन मेन्टेन गरेको देखिन्छ। वित्तीय स्थायित्वको निमित्त बजेटले त्यति दुष्प्रभाव पार्ने देखिँदैन। अहिले हामी बाह्य क्षेत्रमा संकटबाट गुज्रिएका छौं। व्यापार खाटा चुलिएको, चालू खाता घाटा , शोधनान्तर घाटा बढेको छ। यस्तो स्थितिमा आयातलाई निरुत्साहित र आन्तरिक उत्पादन वृद्धि गर्नेमा प्रोत्साहन गरेको छ। नेपाालका निर्माण व्यवसायीलाई बाहिर गएर काम गरी विदेशी मुद्रा भित्र्याउने व्यवस्था औचित्यपूर्ण छ। स्रोतबिनाको बजेट डा युवराज खतिवडा पूर्व अर्थमन्त्री आगामी चुनावमा कोबाट कति भोट आउला भन्ने हिसाब गरीगरी लेखिएको छ। स्रोत कहाँबाट आउला, दीर्घकालीन असर के पर्ला ?, मुलुकले धान्ला नधान्ला ? भनेर हेरिएको छैन। अस्वभाविक र अहिलकेको अवस्थाको समस्यालाई समाधान गर्ने प्रकारको यो बजेट होइन। यो सामान्य अवस्थाको भर्खरै निर्वाचन जितेर आएको सरकारले घोषणपत्र कार्यान्वयन गरेजस्तो र अर्थतन्त्र उदायमान भएको बेलाको जस्तो बजेट आएको छ। अहिलेको बजेटले खासमा तत्कालको समस्यालाई सम्बोधन गर्नुपथ्र्यो। हाम्रो तत्कालको समस्या भनेको बाह्य क्षेत्रमा व्यापार र विदेश मुद्रा संचिति र आन्तरिक रूपमा आप्ूर्ति र मूल्यस्थितिमा देखिएको समस्या हो । त्योभन्दा जटिल समस्या वित्तीय क्षेत्रमा देखि थालेको अस्थिरता नै हो। खासगरी बैंकहरूमा पैसा नहुने, ब्याजदर बढ्दै जाने, सेयर बजार तल जाने, अर्थतन्त्र शिथिल हुँदै जाने भनेको अहिलेको समस्या हो। तर, सरकारले ५ वर्ष, २ वर्षपछि के हुन्छ भनेर बजेट दिएको छ। त्यो भनेको भोलि निर्वाचित भएर आउने सरकारले गर्ने काम न कि ५ महिनाको सरकारले गर्ने हो। लोकप्रिय पनि ठिक्क मिल्ने हुनुपर्छ। सस्तो लोकप्रियताका लागि बजेट बनाइएको छ। बजेट सकारात्मक छ आशिष गर्ग उपाध्यक्ष स्वतन्त्र उर्जा उत्पादकहरूको संस्था नेपाल, इपान बजेट सकारात्मक छ । तर, निजी उर्जा प्रबद्र्धकहरूका लागि उत्साहजनक छैन। निजी क्षेत्रलाई लक्षित गरेर केही नयाँ कार्यक्रम बजेटले दिन सकेन। विद्युत् गृहबाट सबस्टेसनसम्म प्रसारणलाइनमा ७५ प्रतिशत अनुदान दिने भनेको सकारात्मक पक्ष हो। गत वर्ष पनि पहुँच मार्ग प्रसारणलाइनमा अनुदान दिने भनेको थियो। तर, न त कार्यविधि आयो न कार्यान्वयन नै भयो। हरेक वर्ष जस्तै यो वर्ष पनि हेजिङ फन्डको व्यवस्था गर्ने भनिएको छ। कार्यान्वयन कहिले गर्ने हो ? अर्को भनेको निजी क्षेत्रसँग मिलेर प्रसारणलाइन बनाउने भनेको छ, जुन स्वागत योग्य छ। तर, योजना लागत बढेको छ यसमा सुनुवाइ भएन। विद्युत् खरिद सम्भौता पुनरावलोकनका लागि विद्युत प्राधिकरणले नै सरकारले जिम्मा लिने भनेको थियो । तर, बजेटले सम्बोधन गरेन। अर्को भ्याट छुटको कुरा सरकारले बिर्सिसकेको छ। बजेट सकारात्मक छ चन्द्रप्रसाद ढकाल वरिष्ठ उपाध्यक्षनेपाल उद्योग वाणिज्य महासंघ सरसर्ती हेर्दा नेपाल उद्योग वाणिज्य महासंघले दिएको सुझाव समेट्ने प्रयास गरेको देखिन्छ। बजेट समग्रमा राम्रो छ। उद्योगमैत्री र निजी क्षेत्रमैत्री छ। स्वाधीन, समुन्नत र आत्मनिर्भर अर्थतन्त्र निर्माणलाई जोड दिएको छ। निर्यात दोब्बर गर्ने भनेको छ। कृषि, उद्योग, पर्यटन, ठूला पूर्वाधार, स्वास्थ्य र शिक्षामा जोड दिएको छ। आत्मनिर्भरताको लागि उत्पादन बढाउने तथा अर्थतन्त्रमा उद्योगको योगदान बढाउने गरी कार्यक्रमहरू ल्याएको छ। कार्यान्वयनको पक्षमा जोड दिनुपर्ने हुन्छ। आयात प्रतिस्पथान गर्ने कुरा उठाइएको छ। आयातभन्दा स्वदेशी उत्पादनमा जोड दिइएको छ। त्यस्तै निर्यातमा प्राथमिकता दिइएको छ। सुदूरपश्चिम र कर्णालीमा उद्योग खोल्न प्राथमिकता दिएको छ। त्यहाँ उद्योग खोल्न चाहनेलाई सहुलियत दिन खोजिएको छ। जग्गाको हदबन्दी सम्बोधन गरिएको छ। वित्तीय संकटका समाधान खोजिएको छ। गैरआवासीय नेपालीलाई आईपीओमा १० प्रतिशत आरक्षणको व्यवस्था गरिएको छ। राहदानी सुविधा दिइएको छ। यो सकारात्मक छ। आम्दानी र खर्चमा सन्तुलन छैन। सञ्चालनका लागि स्रोतको चुनौती डा डिल्लिराज खनाल अर्थविद् सरकारले सार्वजनिक गरेको आगामी आवको बजेट मंसिरको चुनावी घोषणापत्र जस्तै छ। यसमा वित्तिय अनुशासनको आर्थिक स्थायित्वलाई ध्यान दिएको छैन। प्राथमिकीकरण भएको छैन छरएिर आएको छ। यो कार्यान्वयन योग्य छैन। यसले थप रूपमा ऋणको बोझ दिने देखिन्छ। यद्यपि, उत्पादन गर्ने उद्योग व्यवसाय, निर्यातको क्षेत्रमा भने प्रोत्साहन गर्न खोजिएको छ। स्वदेशी उत्पादनलाई भन्सारमा छुटको व्यवस्था भने ठिक छ। तर, आमरूपमा यसको आकार, खर्चको स्रोत , विदेशी सहायताको स्थिति र कार्यान्वयनको स्थिति चित्त बुझ्दो छैन। यो ढंगले आएको बजेटले ८ प्रतिशतको आर्थिक वृद्धि लक्ष्य चुनौतीपूर्ण छ ।सरकारलाई सञ्चालनका लागि स्रोतको चुनौती छ। राजस्व लक्ष्यको प्राथमितामा कम देखिन्छ। अर्ली संकट थपिने हो कि भन्ने बेलामा भएकाले बजेट कार्यान्वयनमा चुनौती छ। जमिनमा टेकेरभन्दा पनि हावामा महल बनाउने गरेर चुनाव लक्षित बजेट ल्याइएको छ। यसले कोर प्रयोजनमा कार्यान्वयन नहुने देखिन्छ। कृषिलाई उच्च प्राथमिकता राजेन्द्र मल्ल अध्यक्ष, नेपाल चेम्बर अफ कमर्श बजेटमा चेम्बरले दिएको सुझाव पनि परेको छ। आयात तथा निर्यात व्यवस्थित गरेर आत्मनिर्भर अर्थतन्त्र निर्माण गर्ने प्रक्षेपण गरिएको छ। निजी क्षेत्र र स्थानीय सरकारसँग सहकार्य गरेर उत्पादन गर्ने बजेटमा उल्लेख छ। समग्रमा यो बजेटले कृषिलाई उच्च प्राथमिकता दिएको छ। आत्मनिर्भर हुन सकिन्छ भन्ने बजेटमा समावेश गरिएकोे छ। लघुवित्तमार्फत कृषि क्षेत्रमा ५ प्रतिशतमा लगानी गर्ने सकारात्मक छ। त्यसमा नागरिक लगानी कोष, कर्मचारी सञ्चय कोष, सामाजिक सुरक्षा कोषमार्फत कृषिको रुपान्तरण हुने छ। कृषि बिमामा छुट दिइएको छ। कृषकलाई पनि सञ्चय कोषको व्यवस्था गरिएको छ। तर, बजेट कार्यान्वन्यन चुनौतीपूर्ण देखिएको छ। १७ खर्ब ९३ अर्बको बजेटमा राजस्व संकलनमा चुनौतीपूर्ण हुन्छ कि भन्ने लागेको छ। १२ खर्ब राजस्व उठाउने लक्ष्य पूरा हुन कठिन हुन्छ। रुसयुक्रेन युद्धले आयात निर्यात प्रभावित हुन सक्छ। आर्थिक वृद्धिको लक्ष्य ८ प्रतिशत तय गरिएको छ। यो चुनौतीपूर्ण छ। समग्रमा बजेट निजी क्षेत्रमैत्री छ। केही पपुलिस्ट कार्यक्रम पनि छन्। बजेट सामान्य नै आयो विनायक शाह वरिष्ठ उपाध्यक्ष होटल संघ नेपाल अहिलेको आर्थिक संकटबाट माथि उठ्नका लागि पर्यटनले ठूलो मदत गर्नेछ। विदेशी संचिति घटेका बेलामा पर्यटन बढाएर विदेशी मुद्रा बढाउन सकिन्छ। हाम्रो अपेक्षा पनि बजेटले केही सम्बोधन गर्छ भन्ने थियो। किनभने असमान्य स्थितिबाट पर्यटन क्षेत्र गुज्रिरहेको छ। तर, बजेट पनि सामान्य नै आयो। संग्राहालय खोल्ने, पूर्वाधार विकास गर्ने जस्ता कुराहरू मात्र छन्। बजेटले १० लाख पर्यटक भित्र्याउने लक्ष्य लिएको छ। तर यसका लागि खासै केही गर्नुपर्दैन। अहिलेको गतिमा गए आगामी वर्ष १० लाख पर्यटक भित्रिन्छन्। सरकारले बजेटबाट जे कुरा घोषणा गरेको छ त्यसको ५० प्रतिशत मात्र कार्यान्वय गरे पनि केही न केही उपलब्धी हुन्छ। बजेटको समस्या भनेको न कसरी कार्यान्वयन हुन्छ र कति प्रतिशत हुन्छ भन्ने हो। योभन्दा अघिका २ बजेटले देश दर्शन कार्यक्रम भनेर सरकारी कर्मचारीलाई १० दिनको पर्यटन काज र एकमहिनाको अन्तर्राष्ट्रिय पर्यटनलाई निःशुल्क भिसा भन्ने यो बजेटबाट हटेको छ।"
"बजेटमा आफ्ना कुराहरु समेटिएको भन्दै एनआरएनएले स्वागत गर्यो, यथाशिघ्र कार्यान्वयनको माग","काठमाडौं : गैरआवासीय नेपाली संघ (एनआरएनए) ले सरकारले ल्याएको आर्थिक वर्ष २०७९०८० को बजेटको स्वागत गरेको छ। अर्थमन्त्री जनार्दन शर्माले संसदमा प्रस्तुत गरेको बजेटमा संघले उठाउँदै आएका थुप्रै मागहरुलाई सम्बोधन गरिएको तथा गैरआवासीय नेपालीहरु लक्षित विभिन्न कार्यक्रमहरु घोषणा गरिएकोमा भन्दै स्वागत गरेको हो। बजेटमा विदेशी लगानीको न्यूनतम सीमा पाँच करोडबाट घटाएर २ करोड कायम गर्ने, १० करोड सम्मको वैदेशिक लगानीको स्वीकृति स्वचालित प्रणाली, धितोपत्रको दोस्रो बजारमा गैरआवासीय नेपालीहरूको लगानी खुला गर्न कानूनी व्यवस्था मिलाउने र वैदेशिक रोजगारीमा गएका नेपालीहरूलाई धितोपत्रको प्राथमिक निष्काशनमा दश प्रतिशत शेयर आरक्षित गर्ने व्यवस्था स्वागतयोग्य भएको एनआरएनएको भनाइ छ। उत्पादनमूलक एवं निर्यातजन्य उद्योगमा वैदेशिक लगानी आकर्षण गर्न एवं गैरआवासीय नेपालीको लगानी भित्र्याउन वैदेशिक लगानीसम्बन्धी कानून तथा प्रक्रियामा सुधार गर्ने, उद्योग स्थापनाको लागि आवश्यक पर्ने जग्गाको हदबन्दीसम्बन्धी व्यवस्था पुनरावलोकन गर्ने साथै उद्योग सञ्चालनका लागि ५० वर्षसम्म जग्गा लीजमा दिन सकिने व्यवस्था मिलाउने घोषणालाई पनि संघले सकारात्मक भनेको छ। त्यस्तै सार्वजनिक ऋणलाई उच्च प्रतिफल प्राप्त हुने आयोजना एवं राष्ट्रिय पुँजी निर्माणका क्षेत्रमा परिचालनका लागि आन्तरिक ऋण परिचालन गर्दा वैदेशिक रोजगारीमा गएका नागरिकहरू र गैरआवासीय नेपालीलाई लक्षित गरी ऋणपत्र जारी गरिने कुरा पनि सकारात्मक रहेको उल्लेख छ। संघले वैदेशिक रोजगारीलाई सुरक्षित र मर्यादित बनाउन नेपाल सरकारसँग सहकार्य गर्दै आएको र आगामी आर्थिक वर्षको बजेटमा वैदेशिक रोजगार सम्वद्ध सेवाहरुलाई अनलाइन प्रणाली मार्फत प्रदान गर्न व्यवस्था मिलाउने, वैदेशिक रोजगारीमा गएका व्यक्तिहरुलाई टेलीमेडिसिन सेवा प्रवाह गर्न आवश्यक व्यवस्था मिलाउने, वैदेशिक रोजगारीमा रहेका श्रमिकहरुका लागि संचित लगानी कोष संचालन गर्ने लगायतका प्रावधानहरुको घोषणा गरिएकोमा पनि स्वागत गरिएको छ। वैदेशिक रोजगारीमा रहेका श्रमिकहरुलाई सामाजिक सुरक्षा कोष मार्फत योगदानमा आधारित सामाजिक सुरक्षाको दायरामा आवद्ध गर्ने तथा औपचारिक माध्यमबाट विप्रेषण पठाउने वैदेशिक रोजगारीमा रहेका नेपाली नागरिकलाई राहदानी नवीकरण, कन्सुलर सेवा तथा श्रम स्वीकृती नविकरण वापत लाग्ने शुल्क वा दस्तुरमा ५० प्रतिशत छुट दिने घोषणाको पनि हामी स्वागत गर्दछौं, अध्यक्षत्रय कुल आचार्य, रविना थापा र डा बद्री केसीद्वारा जारी विज्ञप्तिमा उल्लेख छ। संघले हालै प्रधानमन्त्री कार्यालयमा लिखित सुझावहरु दिँदै वैदेशिक रोजगारबाट फर्किएका नेपालीलाई स्वदेशमै रोजगारी उपलब्ध गराउन राज्यको तर्फबाट पहल गर्न आग्रह गरेको स्मरण गर्दै विज्ञप्तिमा आइतबार प्रस्तुत बजेटमा वैदेशिक रोजगारबाट फर्किएका नागरिकलाई सहुलियत पूर्ण ऋणको व्यवस्था गर्ने लगायतका घोषणा गरिएकोमा पनि स्वागत गरिएको छ। विदेशी नागरिकलाई नेपालमा अपार्टमेन्ट खरिदको बाटो खुला गर्ने जस्ता प्रावधानहरु पनि सकारात्मक छन्, विज्ञप्तिमा भनिएको छ, यसअघि नेपाल सरकारले विदेशमा बसोबास गरि रहेका नेपालीहरुलाई नेपाली बैंकमा डलर खाता खोल्न सहज गर्नुका साथै यही जुन १ तारिखदेखि नेपाल राष्ट्र बैंकले आकर्षक व्याजदर दिने गरी वैदेशिक रोजगार बचतपत्र निष्काशन गर्न लागेको छ। हामी यस्ता कदमहरुका लागि नेपाल सरकारलाई धन्यवाद दिंदै यी सुविधाबाट लाभ लिंदै आफ्नो मातृभूमिको अर्थतन्त्रलाई पनि टेवा पुयाउन सम्पूर्ण गैरआवासीय नेपालीहरुमा अपिल गर्दछौं। संघले आफ्नो स्थापना कालदेखि नै संसारभरि फैलिएका गैरआवासीय नेपालीहरुसंग रहेको सीप, पूँजी र अनुभव नेपालको विकासमा उपयोग गर्न सक्दो प्रयास गर्दै आएको उल्लेख गर्दै विज्ञप्तिमा आउँदा दिनहरुमा पनि सरकारसंग हातेमालो गर्न तत्पर रहने प्रतिबद्धता जनाइएको छ। संघले आगामी आर्थिक वर्षको बजेटमा गरेका गैरआवासीय नेपालीसँग सम्बन्धित घोषणाहरुलाई व्यवस्थित र प्रभावकारी रुपमा कार्यान्वयन गर्न माग गरेको छ। यसको लागि आवश्यक सहयोग गर्न संघ तयार रहेको विज्ञप्तिमा उल्लेख छ। संघले गैरआवासीय नेपाली नागरिकताको कार्यान्वयन यथाशिघ्र हुने व्यवस्था मिलाउन पनि माग गरेको छ।"
गृहप्रवक्ता पोखरेलले भनेघटनास्थलबाट शव सिधै काठमाडौं ल्याएर आफन्तको जिम्मा लगाउँछौं,"काठमडौं : तारा एयरको जहाज दुर्घटनामा परि मृत्यु भएकाहरुको शव काठमाडौं ल्याइने भएको छ । गृहमन्त्रालयका प्रवक्ता फडिन्द्रमणि पाख्रेलले दुर्घटनास्थलबाट शव काठमाडौं ल्याउने बताए। उनले अन्नपूर्णसँग भने,' काठमाडौं ल्याएर शव आफन्तको जिम्मा लगाउँछौ।' आइतबार पोखराबाट जोमसोम उडेको जहाज मुस्ताङको थासाङ गाउँपालिका २ सानुसरे भीरमा सोमबार बिहान दुर्घटनाग्रस्त अवस्थामा फेला परेको थियो। पोखराबाट जहाज आइतबार बिहान ९ : ५५ मिनेटमा जोमसोमका लागि उडेको थियो । आइतबार घोडेपानी क्षेत्रबाट वेपत्ता भएको जहाज सोमबार बिहान दुर्घटनाग्रस्त अवस्थामा भेटिएको हो । नेपाली सेना, प्रहरी र स्थानीयवासीको सहयोगमा अहिले शव संकलन भइरहेको छ । तारा एयरको जहाज दुर्घटनामा चालक दलका तीनसहित २२ जनाको मृत्यु भएको छ । जसमा दुई जर्मनी , ४ भारतीय र १३ जना नेपाली नागरिकको मृत्यु भएको छ । दुर्घटनामा चालक दलका सदस्य पाइलट प्रभाकर घिमिरे, कोपाइलट उत्सव पोख्रेल र विमान परिचारिका किस्मी थापाको मृत्यु भएको छ ।"
करमा छुटै छुट,"काठमाडौं : सरकारले मध्यम वर्गलाई लक्षित गर्दै आगामी आर्थिक वर्षका लागि अधिकांश करमा छुटको व्यवस्था गरेकोे छ। सरकारले एकातिर वार्षिक १२ खर्ब हाराहारीमा राजश्व उठाउने लक्ष्य लिएको छ भने अर्कोतर्फ करमा छुटैछुटको बहार ल्याएको छ। यसैक्रममा आगामी आवको बजेट प्रस्तुत गर्दै अर्थमन्त्रत्री जनार्दन शर्माले आयातमा निर्भर रहेको राजस्व संरचनालाई परिवर्तन गरी क्रमशः आन्तरिक राजस्वको हिस्सा बढाउने र राजस्वको दायरा विस्तार गर्ने नीति लिएको बताए। यद्यपि, कृषि व्यवसायलाई प्रोत्साहन हुनेगरी करका दरहरूमा छुटको व्यवस्था गरिएका छन्। यससँगै कृषि व्यवसाय गर्नेलाई कर नै नलाग्ने व्यवस्था गरिदिएको छ। विगतमा १० प्रतिशतसम्म लिने गरेको थियो। यसपटक सरकारले निर्यात बढाउन र निर्यातित स्वदेशी वस्तुलाई समेत प्राथमिकता दिएको छ। सरकारले तलबमा लाग्ने करको दायरालाई बढाएर केही सहज बनाउन खोजेको छ। यसर्थ, आयकर छुटको सीमालाई वृद्धि गरी व्यक्तिको हकमा ५ लाख रुपैयाँ र दम्पतीको हकमा ६ लाख रुपैयाँ पुर्याएको छ। सरकारले अब वार्षिक ५ लाख कमाउने व्यक्तिबाट १ प्रतिशतसम्मको आयकर, वार्षिक ७ लाख रुपैयाँ तलब हुनेको १० प्रतिशत, ८ लाख कमाउनेलाई २० प्रतिशत, वार्षिक १० लाखभन्दा बढी २० लाखसम्म आम्दानी हुनेले ३० प्रतिशत र यसभन्दा बढी कमाउनेले ३६ प्रतिशत आयकर बुझाउनुपर्ने व्यवस्था गरेको छ। दम्पतीको हकमा भने ६ लाख तलब खानेलाई १ प्रतिशत, ८ लाखसम्ममा १० प्रतिशत, ९ लाख कमाउनलेलाई २० प्रतिशत, ११ लाखभन्दा बढी २० लाखसम्म कमाउनेलाई ३० प्रतिशत र बाँकीको ३६ प्रतिशत कर कटौतीको व्यवस्था छ। साथै, आयकर प्रयोजनका लागि बीमा प्रिमियमबापत घटाउन पाउने सीमालाई ४० हजार पुर्याएको छ। सरकारले दूर सञ्चार सेवा दस्तुर करको सीमा घटाएको छ। यस्तो दस्तुर अब १० प्रतिशत लिने भएको छ। यसअघि १३ प्रतिशत थियो। यसैगरी, फेसबुकलगायतका सामाजिक सञ्जाललाई करको दायरामा ल्याएको छ। यसका लागि सरकारले नेपाल बाहिरबाट विद्युतीय सञ्जालहरूको प्रयोग गरी नेपालभित्र आर्थिक क्रियाकलाप सञ्चालन हुने क्रम बढ्दै गएको भन्दै त्यस्ता व्यवसाय वा कारोबारलाई करको दायरामा ल्याउने व्यवस्था मिलाएको छ। यसैगरी, नेपालबाहिर सफ्टवेयर, विद्युतीय सेवा, बिजनेस प्रोसेस आउटसोर्सिङ वा यस्तै प्रकृतिका सूचना प्रविधिमा आधारित सेवा प्रदान गरी विदेशी मुद्रा आर्जन गर्ने व्यक्तिलाई सोबमोजिमको आयमा एक प्रतिशतमात्र कर लाग्ने व्यवस्था मिलाएको छ। कोरोना महामारीबाट प्रभावित साना व्यवसायीलाई राहत प्रदान गर्न सरकारले आयकर छुट गरेको छ। आर्थिक वर्ष २०७९८० को आयमा वार्षिक ३० लाख रुपैयाँसम्मको कारोबार भएका साना व्यवसायी करदातालाई ७५ प्रतिशत र वार्षिक ३० लाखदेखि १ करोड रुपैयाँसम्मको कारोबार भएका मझौलालाई करदातालाई ५० प्रतिशत आयकर छुट प्रदान गर्ने भएको छ। यससँगै, कोभिड १९ को महामारीबाट बढी प्रभावित भएका होटल, ट्राभल, ट्रेकिङ, चलचित्र व्यवसाय जस्ता पर्यटन क्षेत्रका उद्योगको आर्थिक वर्ष २०७९८० को उद्देश्यबमोजिमको व्यावसायिक करयोग्य आयमा ५० प्रतिशत कर छुट दिने व्यवस्था मिलाएको छ। यता कृषिलाई प्राथमिकतामा राखेको सरकारले कृषिमा आवश्यक यन्त्र, उपकरण वा पाटपूर्जा उत्पादन गर्ने कृषि औजार कारखाना नेपालमा नै खोल्न प्रोत्साहन गरेको छ। यस्ता उद्योग स्थापना गरेमा कारोबार सञ्चालन भएको मितिले ५ वर्षसम्म आयकर पूर्ण रूपमा छुट दिने व्यवस्था मिलाएको छ। यस्तै, कृषि उत्पादनको ढुवानी तथा बजारीकरणमा सहयोग पुर्याउन स्थानीय तहले एकवटा कृषि एम्बुलेन्स वा ढुवानी साधन खरिद गरेमा उक्त साधनको पैठारीमा लाग्ने भन्सार महसुल पूर्ण रूपमा छुट दिने भएको छ। कृषि सहकारीले कृषिजन्य उत्पादन ढुवानी गर्न खरिद गर्ने एक थान ढुवानी साधनको आयातमा लाग्ने भन्सार महसुलमा ५० प्रतिशत छुट प्रदान गर्ने भएको छ। कर्णाली र सुदूरपश्चिम प्रदेशका पहाडी जिल्लाहरूमा सय जनाभन्दा बढी नागरिकलाई प्रत्यक्ष रोजगारी प्रदान गर्ने गरी विशेष उद्योग स्थापना गरेमा सो उद्योगले कारोबार सुरु गरेको मितिले १५ वर्षसम्म आयकर पूर्ण रूपमा छुट दिने व्यवस्था गरेको छ। यसैगरी, साहित्यिक लेख वा रचनाको रोयल्टीस्वरूप प्राप्त हुने लेखकस्वमा १५ प्रतिशतमात्र अग्रिम कर कट्टी हुने व्यवस्था गरेको छ। त्यसैगरी सरकारले चारपांग्रे विद्युतीय सवारी उत्पादन वा एसेम्बल गर्ने नयाँ उद्योग स्थापना गरे सो उद्योगले कारोबार सुरु गरेको मितिले ५ वर्षसम्म ४० प्रतिशत आयकर छुट दिने व्यवस्था गरेको छ। सरकारले बजेटमा करका दरहरू घटाएकाले राजश्व लक्ष्य हासिल गर्न भने चुनौती रहने पूर्वअर्थमन्त्री डा युवराज खतिवडाको तर्क छ। त्यस्तै, अर्थविद् डा डिल्लीराज खनाल स्वदेशी उत्पादन गर्ने उद्योग व्यवसाय, निर्यातको क्षेत्रमा भने प्रोत्साहन गर्न खोजिएको बताउँछन्। स्वदेशी उत्पादनलाई भन्सारमा छुटको व्यवस्था भने ठिक छ। तर, आमरूपमा यसको आकार, खर्चको स्रोत, विदेशी सहायताको स्थिति र कार्यान्वयनको स्थिति चित्त बुझ्दो छैन। यो ढंगले आएको बजेटले ८ प्रतिशतको आर्थिक वृद्धि लक्ष्य चुनौतीपूर्ण छ, उनी भन्छन्, सरकारलाई सञ्चालनका लागि स्रोतको चुनौती छ। राजस्व लक्ष्यको प्राथमितामा कम देखिन्छ। बजेट कार्यान्वयनमा भने चुनौती छ। संघ, प्रदेश र स्थानीय तहका सबै सरकारी निकायले स्थायी लेखा नम्बर लिई विद्युतीय माध्यमबाट अग्रिम कर कट्टीको विवरण दिनुपर्ने व्यवस्थालाई अनिवार्य गरिने बताएको छ। नागरिकता तथा राष्ट्रिय परिचयपत्र प्रदान गर्दा कै बखत व्यक्तिगत स्थायी लेखा नम्बर प्रदान गर्ने व्यवस्था कार्यान्वयनमा ल्याइनेछ। नाबालिग नागरिकसमेत लगानी वा व्यवसायमा संलग्न भएमा उनीहरूलाई जन्म दर्ता वा नाबालिग परिचयपत्र र अभिभावकको परिचयपत्रका आधारमा स्थायी लेखा नम्बर प्रदान गर्ने व्यवस्था गरेको छ। नेपालमा काम गर्न श्रम सहमति वा कार्य सहमति प्राप्त गरेका विदेशी नागरिकलाई पारिश्रमिक करलगायत अन्य करको दायरामा ल्याउन श्रम स्वीकृति तथा भिसा नवीकरण गर्दा स्थायी लेखा नम्बर र कर चुक्ता प्रमाणपत्र अनिवार्य रूपमा पेश गर्नुपर्ने व्यवस्था गरिने भएको छ। सरकारले अब पेसा व्यवसायमा संलग्न व्यक्तिको पेसागत प्रमाणपत्र नवीकरण गर्दा स्थायी लेखा नम्बर र कर चुक्ता प्रमाणपत्र र चारपांग्रे सवारी खरिद गर्दा अनिवार्य रूपमा स्थायी लेखा नम्बर पेश गर्नुपर्ने छ। यसैगरी, सरकारले अप्रत्यक्ष करअन्तर्गत सरकारले उत्पादनमूलक उद्योगहरूले पैठारी गर्ने कच्चा पदार्थको भन्सार दर तयारी मालवस्तुको भन्सार दरभन्दा कम्तीमा एक तह कम गर्ने नीति लिएको छ। यसअनुरूप त्यस्ता मालवस्तुको भन्सार महसुलमा केही परिमार्जन गरेको छ। साथै, बिलासिताका सामानहरूको आयातलाई निरुत्साहित गर्न भन्सार महसुल, अन्तःशुल्कलगायतका पैठारीमा लाग्ने करका दरमा बढोत्तरी गरेको बताएको छ।"
लोकतन्त्रको हर्कबढाइँ,"अन्नपूर्ण पोस्ट्ले गएको वैशाख ३ गते विशेष संस्करण निकालेको थियो, राजनीतिको रसातल। दलका नेताहरूका कुकृत्यले राजनीति कसरी धरातलमा झर्यो भने त्यसको सन्देश थियो। त्यसमा मैले लेखेको थिएँ, राजनीति राज्य सञ्चालनको मियो हो। यसको वरिपरि दाइँ गरिरहेका नेताहरू आचारहीन बन्दै गए। जनताले लडेर प्रजातन्त्र ल्यायौं। उन्नत लोकतन्त्र बनायौं। देशलाई गणतन्त्रसम्म पुर्यायौं। संविधानसभाबाट उत्कृष्टतम् संविधान पायौं। संघीयता, समावेशिता र समानता अक्षरमा लेख्यौं। तर, सुशासन देखेनौं। प्रजा र शासित नै भइरह्यौं। सार्वभौम नागरिक हुनुको अनुभूति गर्न पाएनौं। किन ? के अझै उत्तर नखोजेर प्रश्नमै अल्झिइरहने ? देश चुनावी संघारमा छ। राजनीतिक दलहरू घरआँगन छिरेका छन्। पाँच वर्षदेखि हराएका नेताहरू धनुष्टंकार भई नमस्कार गर्दै झुपडीमा प्रकट भएका छन्। हामीले ठान्यौं जनतालाई सिकाउने, नेतालाई चेताउने बेला यही हो। पाँच वर्ष पहिलाका आश्वासन एवं वाणी खोतल्ने साइत यही हो। नत्र हामी नागरिक सधैं रैती भइरहने छौं। भोटका नाममा छक्किइरहने छौं। भयो ठ्याक्कै त्यस्तै। अब्राहम लिंकनको एउटा उक्ति सम्झौं, यहाँनिर, ब्यालेट (मत) बुलेट (गोली) भन्दा शक्तिशाली हुन्छ। हुन पनि गोलीलाई मात्र होइन, बोलीलाई थला पार्ने परिणाम आयो यसपालि। मतको महŒव दर्शाए सर्वसाधारणले। स्थानीय निर्वाचनमा अधिकांशतः त्यस्ता व्यक्ति चुनिए, जसमाथि मतदातालाई भरोसा छ। दल भनेर राजनीतिक चौघेरामा अल्झिएनन् उनीहरू। व्यक्ति भनेर जो उठ्छ, उसैलाई चुनेनन् पनि। त्यसमध्ये एउटा छनोट म यहाँ उदाहरणस्वरूप पेस गर्न चाहन्छु, ती हुन् हर्क साङपाङ। धरान उपमहानगरका मेयर हर्क यस्ता लोभलाग्दा विजेता हुन्, जसमाथि धरानेको ठूलो भरोसा बाँचेको छ। जति पनि स्वतन्त्रले जिते, तीमध्ये पृथक् पात्र हुन् हर्क। उनी जनताकै सिपाही हुन्। अन्यायविरुद्ध लड्दै आएका व्यक्ति हुन्। कुशासन र ढिलासुस्तीका विरोधी हुन्। जब सर्वसाधारणले सेवाका नाममा झन्झट भोग्थे, हर्कलाई सम्झन्थे। उनी तम्सिएर अग्रसर हुन्थे। पिरमर्कामा निर्धक्क बोल्थे। कतिपय काम गराएरै छाड्थे। हो, जनप्रतिनिधि यस्तै हुनुपर्छ। धरानेले त्यही ठाने र उनलाई जिताए। अब उपमहानगरको डाडुपन्यूँ उनकै हातमा आएको छ। त्यसको भान्छे हुने सजिलाअप्ठ्यारा पनि हेक्का राखेकै होलान्। कसैले अलि कमजोर आँकेर भन्छन् उनी राजनीतिमा खारिएका छैनन्। कतिपयले अक्षमता देखाउन खोज्दै थप्छन् अलि सोझा देखिन्छन्। तर, जो राजनीतिमा खारिए, जो टाठाबाठा र खास नेता जस्ता ठानिए, तिनैले देश डुबाए। देशले खोजेको नेता कतै हर्क नै पो हुन् कि ? अहिल्यै अन्यथा आशंका नगरौं, चिन्ता चाहिँ लिन पाइन्छ कालान्तरमा उनी पनि उधुमै बाठा नबनून्। धराने नागरिक पानीका भोका छन्। तिर्खा मेट्ने आश्वासन उनले भोटसँग साटेका छन्। उनले फगत पानी ल्याए पुग्छ। सकेनन् भने उनी पनि उही गफाडी सावित हुनेछन्। र, जनताले आफ्नै थान्कोमा फिर्ता पठाउने छन्। राजनीतिमा मूलभान्छे बनेका हालका नेताहरू हिजो हर्ककै जस्ता पोसाक लगाउँथे। उस्तै क्रान्तिका गीत गाउँथे। उस्तै जनताका भाषा बोल्थे। उस्तै भाकामा सहयोगको अभिनय गर्थे। हेर्नुहोस् त, कसरी बदलिए तिनीहरू। हर्क साङपाङ नेपाली राजनीतिका नवीन बिम्ब हुन्। उनको इमानयुक्त चेहरा, मौलिक पहिरन, टेम्पोमा एक्लै भोट माग्दै हिँड्ने तरिका धेरैलाई मोहित पार्ने विशेषता बने। राजनीतिका हिरो यस्तै हर्कजस्ता पात्र हुन्। तर, सम्झनै पर्ने यो पनि छ कि, राजनीतिमा मूलभान्छे बनेका हालका नेताहरू हिजो हर्ककै जस्ता पोसाक लगाउँथे। उस्तै क्रान्तिका गीत गाउँथे। उस्तै जनताका भाषा बोल्थे। उस्तै भाकामा सहयोगको अभिनय गर्थे। हेर्नुहोस् त, कसरी बदलिए तिनीहरू। त्यसरी नै फेरिएमा हर्कलाई पनि उसैगरी भड्खालामा हाल्नेछन् भन्ने हेक्का भएकै होला। आशा गरौं, त्यसो नहोस्। हर्कको विजयमा धरानेको हर्क हार्दिकतामा प्रकट हुन सकोस्। उनीजस्ता देखिँदाका इमानदार र जुझारु व्यक्तिले कथित खारिएका राजनीतिज्ञलाई पाठ सिकाउन सकून्। यस चुनावको मूल सन्देश यही हो। राजनीतिक दलहरूलाई यतिबेला हर्क, बालेन साह, गोपाल हमालहरू टाउको दुखाइका विषय बनेका छन्। कतिपयले भन्छन् स्वतन्त्र उम्मेदवारले जित्नु लोकतन्त्रका लागि दाग हो। कसरी ? के स्वतन्त्रले जित्दैमा लोकतन्त्र डुब्छ ? कि ढल्छ ? हर्क, बालेन र गोपालहरू यही लोकतन्त्रको मलिलो माटोमा मौलाएका प्रतिभा होइनन् ? उनीहरू यही लोकतन्त्रमै फक्रिए। फले। दललाई ठेक्का बनाएका कतिपय नेतालाई त्यही लोकतन्त्रले अस्वीकार गर्छ भन्दैमा के लोकतन्त्र जान्छ ? दलका नाममा फल्ने विषलाई जनताले हाँसीहाँसी सञ्जीवनी बुटी भनेर धारण गर्नुपर्ने त पक्कै होइन होला ! बरु दलहरूले लोकतन्त्रको संरक्षण एवं संवद्र्धनमा के पौरख गरे ? यस घडी यो पाठ भने सिकेको हुनुपर्छ जनता रैती होइनन्। जसोजसो गरे पनि फलाना चिह्नमा आँखा चिम्लिएर भोट हाल्दैनन्। जनता विवेकहीन मूर्ति पनि होइनन्। जसले विवेकशून्य भएर मतदान गर्दैनन्। को राम्रो, को नराम्रो छुट्ट्याउने खुबी बनाइसके। लोकतन्त्रको काफल पाकेर जनताले पाएको लाभ भनेको यही हो। सर्वसाधारणकै सचेतनाका कारण हाम्रो लोकतन्त्र समुन्नत हुँदै गएको छ। मतदाताको निर्णय क्षमता विस्तार भइरहेको छ। दल र नेताहरू भने पुरानै ढर्रामा छन्। फलतः आफैं अगाडि सरेर ल्याएको लोकतन्त्रमा दलहरू जनतासामु निहुरमुन्टी न हुनुपर्ने स्थिति आएको छ। हेरौं केही दृष्टान्त, जहाँ दलहरूले बाटो बिराएका छन् लोकतन्त्र भर्सेस भोकतन्त्र एउटा प्रख्यात भनाइ छ, संसारमा गरिबी यति भयावह हुँदै गएको छ कि धनी मान्छेको स्याम्पुमा भन्दा गरिबको प्लेटमा फलफूल कम हुन्छ। संसारको कुरा छाडौं, हामी नेपालीको अवस्था ठीक यस्तै छ। गरिब झन्झन् गरिब हुँदै गएका छन्। देश लुट्नेहरू माथिमाथि पुगिरहेका छन्। भोको पेटले भोट हाल्छ तर पेट भरिने वस्तु कहिल्यै पाउँदैन। उसले मान्छे फेर्छ। हेर्छ। फेरि उस्तै पर्छ। अनि, व्यवस्थामै खोट देख्न थाल्छ। दलहरूलाई त्यही कारण यसपालि चेतावनी दिएकै हुन्। देश दिँदैन, लिन्छ मात्र नागरिकको करले राज्य चल्छ। तर, करदाताले कहिल्यै केही पाउँदैन। उठेको राजस्व मनपरि खर्च हुन्छ। त्यसले शासन चल्छ। मिलाएर हर्ताकर्ताको रासन चल्छ। शिक्षाका अवसर हुनेखानैकै कब्जामा छन्। गरिबले उपचार नपाएर अकालमै मृत्युवरण गर्नुपर्छ। मुस्किलले पढेको युवा पुस्ता बेरोजगार बस्नुपर्छ। केही नलागेर खाडी र मलेसियामा श्रम बेच्न पुग्नुपर्छ। तिनको रेमिट्यान्समा यता घूस तानातान हुन्छ। जनता विवेकहीन मूर्ति पनि होइनन्। जसले विवेकशून्य भएर मतदान गर्दैनन्। को राम्रो, को नराम्रो छुट्ट्याउने खुबी बनाइसके। दैनिक १५ सयका दरले युवा बिदेसिन्छन्। लोकतन्त्रका कुनै शासनले तिनलाई यहाँ रोक्न सकेनन्। तिनका हितमा केही गर्न सकेनन्। देश क्रमशः ज्येष्ठ नागरिक र बालबालिकाको थलो बन्दै गयो। अनि, कसरी हुन्छ विकास ? कसरी आउँछ समृद्धि ? के सोचेर भोट हाल्ने देश यस्तो बनाउनेहरूलाई ? संघीयता कि शासनको थोकबजार ? देश संघीयतामा गयो। सेवा केन्द्रमै रह्यो। शासन भने तलतलसम्म पुग्यो। स्थानीय तहमा ३५ हजार २ सय २१ जनताबाट निर्वाचित, गाउँनगरसभा सदस्यले जिताउने ४ हजार ८ सय ५२ र जिल्ला समन्वय समितिमा ६ सय ९३ गरी ४० हजार ७ सय ६६ जनप्रतिनिधि हुन्छन्। संघीय संसद् (राष्ट्रिय र प्रतिनिधिसभा गरी) ३ सय ३४ र सातै प्रदेशमा ५ सय ५० गरी ८ सय ८४ सांसद चाहिन्छन्। केन्द्र र प्रदेशका गरी हाल १ सय २० मन्त्री छन्। झन्डै आधा लाखको पल्टन शासनको तर चाट्ने ठाउँमा छ, जसलाई पाल्न सडकमा कुचो बेच्नेले समेत कर तिर्नुपर्छ। यत्रा प्रतिनिधिले कतिलाई के सेवा दिए भन्ने कतै हेक्का हुन्न। बरु कहाँबाट कसले कति लुटे भन्ने देख्न सकिन्छ। त्यही असन्तुष्टि क्रमशः व्यक्त गर्न थाले मतदाताले। नोटले आउला त भोट ? मतदाता किनेर जितिन्छ भन्दै लाग्ने पनि उत्तिकै छन्। यसको कारण छ। स्थानीय तह लोभीस्वार्थीका लागि आकर्षक गन्तव्य बनेको छ। राजस्व उठाउनेददेखि खर्च गर्नेसम्मका मुख्य हर्ताधर्ता जनप्रतिनिधि नै हुन्छन्। अघिल्लो पालि धेरै प्रमुखले डोजरै पालेर राखे। आफैं बजेट छुट्ट्याए, आफैं व्यापार गरे। आफैं कमिसन खाए। त्यो देखेर मत किन्न चाहनेहरू भने सम्भवतः यसपालि चित खाए। त्यही भएर हर्क साङपाङहरूले जित्न पाए। हेप्ने ? कुनै समय यो शब्द निकै चर्चामा थियो। त्यो नेपथ्यमा हराउँदै गयो। तर, जनतालाई हेप्ने काम रहिरह्यो भने, हेक्का रहोस् हर्क, बालेन र गोपालहरू थपिँदै जानेछन्, जसका तागतसामु ठूला दलका ठूलै नेताहरूसमेत ढलिरहने छन्।"
शिक्षामा ७० अर्ब ५ करोड,"काठमाडौं : सरकारले शिक्षा, विज्ञान तथा प्रविधि मन्त्रालयका लागि ७० अर्ब ५ करोड रुपैयाँ बजेट विनियोजन गरेको छ। अर्थमन्त्री जनार्दन शर्माले आइतबार बजेट वक्तव्यमार्फत शिक्षा, विज्ञान तथा प्रविधि मन्त्रालयलाई ७० अर्ब ५ करोड रुपैयाँ बजेट विनियोजन गरेका हुन्। शिक्षा क्षेत्रतर्फ प्रदेशमा ५ अर्ब ३२ करोड र स्थानीय तहमा १ खर्ब २१ अर्ब एक करोड रुपैयाँ हस्तान्तरण गरेको अर्थमन्त्री शर्माले जनाएका छन्। सरकारले सामुदायिक विद्यालयमा दिवा खाजा कार्यक्रमलाई विस्तार गर्दै आगामी आर्थिक वर्ष २०७९८० देखि कक्षा ६ सम्म पुर्याउने भएको छ। स्थानीय तहको उत्पादन उपयोगलाई प्राथमिकता दिई दिवा खाजा कार्यक्रमलाई क्रमशः ८ कक्षासम्म विस्तार गर्ने लक्ष्यका साथ आगामी वर्ष कक्षा ६ सम्म विस्तार गरेको अर्थमन्त्री शर्माले जानकारी दिएका हुन्। यसैगरी सरकारले प्राविधिक तथा व्यवसायिक परिषद् (सीटीईभीटी) को पुनर्संरचना गर्ने भएको छ। आगामी आर्थिक वर्षमा सीटीईभीटीको पुनर्संरचना गरी छुट्टाछुट्टै तालिम गुणस्तर नियामक निकाय र सीपमूलक तालिम कार्यक्रम कार्यान्वयन कार्यक्रम निकायका रुपमा विकास गर्न लागेको हो। प्राविधिक तथा व्यवसायिक तालिम विस्तार समृद्धिको आधार भन्ने सोच अनुसार हाल सञ्चालनमा रहेको प्राविधिक विद्यालय नक्सांकन तथा समायोजन गरी पहुँच विस्तार गरिने भएको छ। प्राविधिक शिक्षालाई क्रमशः हस्तान्तरण गरिने भएको छ। आगामी आर्थिक वर्षदेखि शैक्षिक सत्र सुरु हुनु अघि सामुदायिक विद्यालयका विद्यार्थीको स्वास्थ्य जाँच गरिने भएको छ। अर्थमन्त्री शर्माले आगामी आर्थिक वर्ष २०७९८० को बजेट प्रस्तुत गर्दै शैक्षिक सत्र सुरु हुनुअघि सामुदायिक विद्यालयमा अध्ययनरत विद्यार्थीको स्वास्थ्य जाँच हुने प्रबन्ध मिलाउने बताएका हुन्। यस्तै उच्च शिक्षाको अध्ययन अध्यापनलाई अनुसन्धानमा आधारित बनाउन त्रिभुवन विश्वविद्यालयलाई सेन्टर अफ एक्सिलेन्सका रुपमा विकास गर्ने भएको छ। आगामी आर्थिक वर्षमा सरकारले त्रिभुवन विश्वविद्यालयलाई सेन्टर अफ एक्सिलेन्सको रुपमा विकास गरिने अर्थमन्त्री जनार्दन शर्माले बजेट सार्वजनिक गर्ने क्रममा बताएका हुन्। नेपालका उच्च शैक्षिक संस्थाहरूमा विदेशी विद्यार्थीको लागि आरक्षणको विकास गरी भर्नाको लागि सहज र सहज आवासको व्यवस्था पनि गरिने भएको छ। विदेशी प्राध्यापकहरूलाई समेत सहज भिषाको व्यवस्था गरी नेपाल आउन सहजीकरण गरिने जनाइएको छ। सकारले नयाँ र उदयीमान विषयमा उच्च शिक्षाको अध्ययनको अवसर स्वदेशभित्रै प्रदान गरी उच्च शिक्षाको लागि विदेश जाने प्रवृत्ति न्यून गर्न सार्वजनिक नीति लिएको छ।"
खेलकुदलाई २ अर्ब ४६ करोड,"काठमाडौं : सरकारले युवा तथा खेलकुद मन्त्रालयका लागि २ अर्ब ४६ करोड रुपैयाँ बजेट छुट्याएको छ। अर्थमन्त्री जनार्दन शर्माले आइतबार संसदमा बजेट प्रस्तुत गर्दै नयाँ आर्थिक वर्षका लागि सो रकम विनियोजन गरेका हुन्। चालू आर्थिक वर्षमा भने सरकारले युवा तथा खेलकुद मन्त्रालयलाई २ अर्ब ७४ करोड रुपैयाँ बजेट विनियोजन गरेको थियो। सरकारले राष्ट्रिय खेलकुद परिषद्लाई २ अर्ब ९ करोड रुपैयाँ बजेट विनियोजन गरेको छ। नयाँ आर्थिक वर्षमा खेल पूर्वाधार निर्माणमा ८७ करोड रुपैयाँ बजेट विनियोजन गरिएको छ। सरकारले खेलकुद पर्यटनको प्रवद्र्धनका लागि सार्वजनिक निजी साझेदारीमा साहसिक र पर्वतीय खेलकुदका पूर्वाधार निर्माण तथा सञ्चालन गर्न प्रोत्साहन गरिने व्यवस्था बजेटमा गरेको छ। जुम्लाको टोप्ला पाटनलगायतका स्थानमा हाई अल्टिच्युड स्पोर्ट्स एन्ड ट्रेनिङ सेन्टर स्थापनाका लागि बजेट विनियोजन गरिएको छ। यसैगरी नयाँ आर्थिक वर्षमा मूलपानी क्रिकेट मैदानको निर्माण सम्पन्न गर्ने लक्ष्य सरकारले राखेको छ। २०६० सालमा दुई वर्षभित्र सम्पन्न गर्ने गरी सिलान्यास गरिएको मूलपानी रंगशाला अहिलेसम्म पनि पूरा भएको छैन। मूलपानी रंगशालाका लागि २०६९ देखि हरेक आर्थिक वर्षमा बजेट विनियोजन भए पनि निर्माणले गति लिन सकेको छैन। युवा तथा खेलकुद मन्त्रालय : २ अर्ब ४६ करोड खेलकुदमा २८ करोड घट्यो चालू आर्थिक वर्षमा २ अर्ब ७४ करोड राष्ट्रिय खेलकुद परिषद्लाई २ अर्ब ९ करोड पूर्वाधार निर्माणमा ८७ करोड कीर्तिपुर, मूलपानी, गौतम बुद्ध र फाप्ला क्रिकेट रंगशालालाई प्राथमिकता मूलपानी यसै आर्थिक वर्षमा सम्पन्न गर्ने कीर्तिपुरमा रात्रिकालीन खेलका लागि फ्लड लाइटको व्यवस्था गौतम बुद्ध निर्माणमा प्रदेश र स्थानीय तहसँगको समन्वय २० वर्षीय गुरुयोजना निर्माण नवौं र १०औं राष्ट्रिय खेलकुदका लागि बजेट व्यवस्था मटिहानी, कठार, मध्यबिन्दुमा अत्याधुनिक रिक्रियसन सेन्टर यसैगरी कीर्तिपुरस्थित त्रिभुवन विश्वविद्यालय क्रिकेट मैदानमा रात्रिकालीन खेल सञ्चालन गर्न सकिने गरी फ्लड लाइट राख्नका लागि आवश्यक बजेट विनियोजन गरिने भएको छ। यस्तै प्रदेश र स्थानीय तहसँगको समन्वयमा चितवनमा निर्माणाधीन गौतमबुद्ध अन्तर्राष्ट्रिय रंगशालाको निर्माण सम्पन्न गरिने भएको छ। यसैगरी आगामी असोज अन्तिममा आयोजना हुने नवौं राष्ट्रिय खेलकुद प्रतियोगिता आयोजनाका लागि आवश्यक रकम विनियोजन गरेको अर्थमन्त्री शर्माले जानकारी दिएका छन्। यसैगरी कर्णाली प्रदेशमा आयोजना हुने दशौं राष्ट्रिय खेलकुदका लागि आवश्यक पूर्वाधारण निर्माणका लागि पनि बजेट विनियोजन गरिएको बताएका छन्। सरकारले स्थानीय तह खेल ग्राम कार्यक्रमलाई निरन्तरता दिँदै बाँकेको कोहलपुरमा महिला क्रिकेट एकेडेमी निर्माणका लागि आवश्यक बजेट विनियोजन गरेको छ। यस्तै धनगढीको फाप्ला क्रिकेट मैदानलाई अन्तर्राष्ट्रिय स्तरको खेलग्राम निर्माणका लागि पनि बजेटको व्यवस्था गरेको अर्थमन्त्री शर्माले जनाएका छन्। यसैगरी खेलकुद विकासको २० वर्षे गुरुयोजना तयार गर्ने, विदेशी क्लबलाई नेपालमा फ्रेन्चाइज लिग आयोजना गर्न अनुकूल वातावरण निर्माण गर्ने, खेलकुद संघको संस्थागत क्षमता विकास गरी खेलकुद प्रतियोगिता आयोजनामा प्रभावकारी भूमिका बनाइने, खेल संघलाई दिँदै आएको अनुदान वृद्धि गर्ने, खेलाडी र प्रशिक्षकको क्षमता अभिवृद्धि गर्ने कार्यक्रमलाई पनि निरन्तरता दिएको जनाएको छ। यस्तै राष्ट्रिय तथा अन्तर्राष्ट्रिय खेलकुद प्रतियोगितामा सहभागी सम्पूर्ण खेलाडीको बिमाको प्रबन्ध गर्ने व्यवस्था गरेको छ। एसियाली र ओलम्पिक खेलका पदक विजेता खेलाडीलाई आजीवन भत्ताको व्यवस्था बजेटमा गरिएको छ। नयाँ आर्थिक वर्षको बजेट कार्यक्रममा महोत्तरीको मटिहानी, चितवनको कठार, पूर्वी नवलपरासीको मध्यबिन्दुमा स्थानीय तह र निजी क्षेत्रको सहकार्यमा अत्याधुनिक रिक्रियसन सेन्टर स्थापना गरिने जनाएको छ। बजेटको आकार १७ खर्ब ९३ अर्ब ८३ करोड पूर्ण पाठ आगामी वर्ष आर्थिक वृद्धिदर ८ प्रतिशत पुर्याउने लक्ष्य आयकरको सीमा बढ्यो : विवाहितले ६ लाखसम्म एक प्रतिशतमात्रै तिर्नुपर्ने जनता लोभ्याउने बजेट बजेट कार्यान्वयन चुनौतीपूर्ण करमा छुटै छुट सिँचाइमा ३३ अर्ब बजेट आयो, जनतालाई केही आएन शिक्षामा ७० अर्ब ५ करोड"
तारा एयरको विमान दुर्घटनामा धनुषाका सात जनाको मृत्यु,"ढल्केवर : पोखराबाट जोमसोमका लागि उडेको तारा एयरमा सवार धनुषाका सात जनाको मृत्यु भएको छ। आइतबार पोखराबाट जोमसोमका लागि उडेको तारा एयर दुर्घटना हुँदा धनुषाको मिथिला नगरपालिका११ लोटा गाउँका सात जनाको मृत्यु भएको हो। दुर्घटनामा मिथिला नगरपालिका११ लोटाका राजन कुमार गोले, उनका बुबा इन्द्रबहादुर गोले, आमा राममाया तामाङ, काका पुरुषोत्तम गोले, काकी तुलसादेवी तामाङ, मामा मकरबहादुर तामाङ र माइजु सुकुमाया तामाङको मृत्यु भएको हो। उनीहरु मुक्तिनाथ दर्शनका लागि विमानबाट जोमसोम जाँदै थिए। गृहमन्त्रालयका प्रवक्ता फडिन्द्रमणि पाख्रेलले दुर्घटनास्थलबाट शव काठमाडौं ल्याउने बताए। उनले अन्नपूर्णसँग भने,' काठमाडौं ल्याएर शव आफन्तको जिम्मा लगाउँछौ।' आइतबार पोखराबाट जोमसोम उडेको जहाज मुस्ताङको थासाङ गाउँपालिका २ सानुसरे भीरमा सोमबार बिहान दुर्घटनाग्रस्त अवस्थामा फेला परेको छ। पोखराबाट जहाज आइतबार बिहान ९ : ५५ मिनेटमा जोमसोमका लागि उडेको थियो । आइतबार घोडेपानी क्षेत्रबाट बेपत्ता भएको जहाज सोमबार बिहान दुर्घटनाग्रस्त अवस्थामा भेटिएको हो । जहाजमा ३ जना चालक दलका सदस्य र १९ यात्रु गरी २२ जना थिए। सबैजनाको निधन भएको छ। जहाजमा दुई जर्मनी, ४ भारतीय र १३ जना नेपाली नागरिकको मृत्यु भएको हो ।"
दुर्घटनाग्रस्त अवस्थामा भेटिएको तारा एयरको जहाजमा कोको थिए?,"मुस्ताङ : आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार दुर्घटनाग्रस्त अवस्थामा फेला परेको छ। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको हो । जहाजमा चालक दलका ३ सदस्य र अन्य १९ जना यात्रु गरी जम्मा २२ जना सवार थिए। यात्रुहरु दुई जर्मन नागरिक, चार भारतीय र १३ नेपाली रहेका छन्। जहाज आइतबार बिहान ९५५ बजे पोखराबाट जोमसोम उडेको थियो। जहाजमा पाइलट प्रभाकर घिमिरे, कोपाइलट उत्सव पोखरेल र एयरहोस्टेज किस्मी थापा थिए। जहाजमा दुई जर्मन नागरिक वी विलनर र मेइक ग्रिटग्राफ थिए। साथै भारतीय नागरिक बान्देकर वैसवी,अशोककुमार त्रिपाठी, धनुश त्रिपाठी र ऋतिका त्रिपाठीसमेत सोही जहाजमा थिए। यस्तै,जहाजमा नेपाली नागरिक इन्द्रबहादुर गोले, पुर्षोत्तम गोले, राजनकुमार गोले, वसन्त लामा, गणेशनारायण श्रेष्ठ, रविना श्रेष्ठ, रस्मी श्रेष्ठ, रोजिना श्रेष्ठ, प्रकाश सुनुवार, मकरबहादुर तामाङ, राममाया तामाङ, सुकुमाया तामाङ, तुलसादेवी तामाङ सवार रहेका नागरिक उड्डयन कार्यालय पोखराले जनाएको छ। बेपत्ता भएको जहाज समुन्द्री सतहदेखि माथि झन्डै ४ हजार मिटर उचाइमा दुर्घटना भएको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिएका छन् । उनका अनुसार थासाङको मानापाथी हिमालको फेद नजिक याकखर्क भन्ने स्थानमा यार्सा टिप्न गएका ९ जना टोली र लेतेबाट गएका स्थानीय युवा सुमित गौचनको टोलीले सोमबार बिहानैदेखि हराएको जहाज खोजी कार्य सुरु गरेको थियो। जहाज पूर्ण रुपमा क्षतिग्रस्त भएको छ भने जहाजका सामान छरपस्ट रुपमा पहाडमा छरिएको जहाज खोज्न गएका युवा सुमित गौचनले जानकारी दिए । हराइरहेको जहाज भेटिएपछि जोमसोमबाट ३ वटै सुरक्षा निकायको टोली अहिले उद्धारका लागि घटना स्थलमा पुगेको प्रहरी निरीक्षक रामकुमार दानीले जानकारी दिए । अहिले जहाजको अवस्था बुझ्न जोमसोमबाट फिस्टेल एअरको हेली घटना स्थलतर्फ प्रस्थान गरेको प्रशासनले बताएको छ । जहाजमा रहेका व्यक्तिको अवस्थाको बारेमा भने अहिलेसम्म जानकारी आइसकेको छैन। सैनिक प्रवक्ताले भने : तारा एयरको जहाज दुर्घटना भएको खबर छ, स्थलगतरुपमा सेना पठाइसकेका छौं तारा एयरको जहाज खोज्न गएको सेनाको हेलिकोप्टर मुस्ताङको थासाङमा अवतरण हराइरहेको जहाज खोजी गरिरहेका छौं : तारा एयर तारा एयरको जहाज हराएपछि करिश्माको प्रश्न : जनताको ज्यान सस्तो हो? तारा एयरको जहाज अझै अज्ञात, सैनिक प्रवक्ता भन्छन् दुर्घटनाको अनुमान गरिए पनि पुष्टि भएको छैन मुस्ताङका सांसदको दाबी यार्सा टिप्न गएका युवाहरुले जहाज खसेको आवाज सुने समिट एअरसंगै १ मिनेटको फेरोमा उडेको थियो ताराको जहाज हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान हराइरहेको तारा एयरको जहाज दुर्घटनाग्रस्त अवस्थामा भेटियो"
दोलखाको फिल्म सिटी पीपीपी मोडलमा,"काठमाडौं : सरकारले दोलखामा निर्माण गर्ने भनिएको फिल्म सिटी निजीसार्वजनिक साझेदारी (पीपीपी) मोडलमा निर्माण गर्ने भएको छ। अर्थमन्त्री जनार्दन शर्माले आइतबार प्रस्तुत गरेको आगामी आर्थिक वर्षको बजेटमा फिल्म सिटी निर्माणको कामलाई पीपीपी मोडल अनुसार अगाडि बढाउने जनाएका हुन्। यसैगरी काभ्रेको बनेपामा सुविधासम्पन्न इन्डोर स्टुडियो बनाउने घोषणा गरिएको छ। नेपाली मौलिक परम्परा, कला, संस्कृति, भाषाको विविधता झल्कने खालका चलचित्र, गीत, संगीत सिर्जना गर्ने सर्जकहरूलाई प्रोत्साहन गर्ने बजेट विषयलाई पनि वक्तव्यमा उल्लेख गरिएको छ। सरकारले आगामी आर्थिक वर्षमा साहित्यक लेख वा रचनामा १५ प्रतिशत कर छुट गर्ने भएको छ। अर्थमन्त्री शर्माका अनुसार साहित्यक लेख वा रचना गरेबापत सर्जकले पाउने रोयल्टीमा १५ प्रतिशत मात्रै अग्रिम कर कट्टी गर्ने निर्णय गरेको हो। यसैगरी कोभिड१९ महामारीबाट प्रभावित होटेल, ट्राभल, ट्रेकिङ, पर्यटन क्षेत्रसँगै चलचित्र क्षेत्रको व्यवसायिक कर योग्य आयमा ५० प्रतिशत कर छुट दिने व्यवस्था सरकारले गरेको छ। अर्थमन्त्री शर्माले सूचना तथा सञ्चार मन्त्रालयलाई ८ अर्व ५९ करोड रुपेयाँ बजेट विनियोजन गरिएको छ।"
तारा एयरले भन्यो : जहाज दुर्घटना भएकोप्रति स्तब्ध छौं,"काठमाडौं : तारा एयरले दुर्घटनाग्रस्त अवस्थामा जहाज भेटिएकोप्रति स्तब्ध भएको जनाएको छ। सोमबार एक विज्ञप्ति जारी गर्दै तारा एयरले जहाज दुर्घटनाग्रस्त अवस्थामा फेला परेको भन्दै दु:ख व्यक्त गरेको हो। आइतबार बिहान पोखराबाट जोमसोम उडेको तारा एयरको ९ एन एईटी जहाज मुस्ताङको घोडेपानीबाट जोमसोम टावरसँग अन्तिमपटक सम्पर्क भएको थियो। तारा एयरले जहाज दुर्घटनाग्रस्त अवस्थामा १४ हजार ५०० फिटको उचाइमा मुस्ताङको थासाङ गाउँपालिका वडा नम्बर २ को सानुसरे भीरमा भेटिएको जनाएको छ। जहाजमा ३ जना चालक दलका सदस्य र १९ यात्रु गरी २२ जना थिए। सबैजनाको निधन भएको छ। जहाजमा दुई जर्मनी , ४ भारतीय र १३ जना नेपाली नागरिकको मृत्यु भएको हो । दुर्घटनामा चालक दलका सदस्य पाइलट प्रभाकर घिमिरे, कोपाइलट उत्सव पोख्रेल र विमान परिचारिका किस्मी थापाको मृत्यु भएको छ । सोमबार बिहानैदेखि हवाई तथा स्थलमार्गबाट खोजि गर्दा जहाज दुर्घटनाग्रस्त अवस्थामा भेटिएको हो। अहिले दुर्घटनास्थलमा शव संकलन कार्य भइरहेको तारा एयरले जनाएको छ।"
"इरानमा १० तले भवन भत्किंदा २९ जनाको मृत्यु, ३८ बेपत्ता",अबदान : इरानको दक्षिणपश्चिमी शहर अबदानमा १० तले व्यावसायिक भवन भत्किंदा मृत्यु हुनेको सङ्ख्या २९ पुगेको छ भने ३८ जना बेपत्ता भएका छन्। तस्निम समाचार एजेन्सीले आइतबार एक शीर्ष प्रान्तीय अधिकारीलाई उद्धृत गर्दै सो जानकारी दिएको छ। घटनास्थलको भ्रमणका क्रममा खुजेस्तान प्रान्तका गभर्नर सादेक खलिलियनले पत्रकारहरूसँग २९ जनाको शव फेला परेको बताएका छन्। भवनको बाँकी भाग र आसपासका संरचनाहरू खसेको डरले खोजी कार्य सुस्त र सावधानीपूर्वक अघि बढेकाले भग्नावशेषमुनि फसेका मानिसको यकिन संख्या भने अझै खुल्न सकेको छैन। इरानले उक्त घटनाका पीडितको सम्झनामा आइतबार एक दिन राष्ट्रिय शोकको घोषणा गरेको छ। इरानी न्यायपालिकाको मिजान समाचार एजेन्सीले उक्त घटनाका अनुसन्धानका लागि १० जनालाई पक्राउ गरिएको जानकारी दिएको छ। मेट्रोपोल भनेर चिनिने निर्माणाधीन भवन अबादानको डाउनटाउनको भीडभाड सडकमा अवस्थित थियो जसको वरिपरि व्यावसायिक र मेडिकल कम्प्लेक्स र कार्यालयहरू थिए। सोमबार अचानक भवनको केही भाग भत्किँदा दर्जनौं मानिस भग्नावशेषमुनि फसेका थिए।
तारा एयर दुर्घटना : भौगोलिक विकटता र प्रतिकुल मौसमले शव खोज्न कठिनाइ,"जोमसोम : भौगोलिक विकटता र मौसम प्रतिकुलताका कारण तारा एयरको जहाज दुर्घटना क्षेत्रमा पुग्न कठिनाइ भएको छ। मुस्ताङका प्रमुख जिल्ला अधिकारी नेत्रप्रसाद शर्माले थासाङ गाउँपालिका वडा२ अन्तर्गत पर्ने मानापाथी हिमाल फेद स्थित सानसरे पहाडमा पुगेर शव संकलन गर्न कठिनाइ भएको जानकारी दिए। समुन्द्री सतहदेखि ४५ सय मिटर उचाइको सुख्खा नामसारे पहाडमा आइतबार तारा एयरको ९ एनईटी टुईनेटर जहाज दुर्घटना भएको थियो। सुरक्षा निकाय र स्थानीयले अहिले जहाज दुर्घटना भएको स्थानमा शव खोज्ने प्रयास गरे पनि मौसम प्रतिकुलताका कारण झनै कठिनाइ भइरहेको प्रजिअ शर्माले बताए। तर पहिलो दिन जहाज खोज्ने प्रयास असफल भए पनि दोश्रो दिन बिहान सोमबार यार्सा संकलन गर्ने टोलीले देखेपछि प्रहरीलाई जानकारी गराएका थिए। अहिले तारा एयरको जहाज दुर्घटना भएको स्थानमा स्थानीय इन्द्रसिंह शेरचनसहित ६ जनाको टोली पुगेर शव खोजी गर्ने काम गरिरहेको छ। प्रजिअ शर्माले घटना स्थलमा सशस्त्र प्रहरीको २५ जना, नेपाली सेनाको १४ जना र नेपाल प्रहरीको १४ जना गरी ५३ जनाको टोली स्थलगत रुपमा जाँदै गरेको बताए। प्रजिअ शर्माका अनुसार दुर्घटना क्षेत्रमा पठाइएका सुरक्षाकर्मीबाहेक अन्य सुरक्षाकर्मी तयारी अवस्थामा राखिएको उल्लेख गरे। तारा एयरको जहाज दुर्घटना भएको स्थान भौगोलिक विकटता र मौसम प्रतिकुलताले शव संकलनमा कठिनाइ भइरहेको छ। सुरक्षा निकाय पनि नामसरे पहाड जान सुरक्षा इकुमेन्ट प्रयोग गरेर मात्र जान सकिने भएकाले शव संकलनमा चुनौती र जोखिम भएको जहाज दुर्घटना क्षेत्रमा पुगेका स्थानीय इन्द्रसिंह शेरचनले जानकारी दिए। यता स्थानीय प्रशासनले जहाजमा सवार सबै शव संकलन गरेर मात्र शवलाई कहाँ लैजाने भन्ने विषयको निर्क्यौल गरिने बताएको छ। शव व्यवस्थापनबारेमा गृह मन्त्रालयसँग निरन्तर छलफल भइरहेको बताएको छ।"
"त्यो माइला, यो तुलसी","काठमाडौं : हामी उसलाई माइला भन्छौं। नामबाट बोलाउँदाभन्दा माइला भन्दा बढ्ता आत्मीय लाग्छ। सानामा माइलो अलि चकचके थियो। एक पटक मैले उसलाई कोठामा थुनेर राखें। स्कुल जाँदा बाटामा खोपी खेलेर आएछ। मैले थाहा पाएँ। अब पक्कै बाउको पिटाइ खाने भयो भन्ने मनमा डर जाग्यो। उसलाई बरू डर लागेन होला, मलाई त्यति धेरै लाग्यो, करिब २७ वर्ष भारतीय सेनामा लाहुरे जीवन बिताएका तुलसीप्रसाद गुरुङको बाल्यकालको कुरा हो यो। उनी लाहुरे मात्रै होइनन्, तेक्वान्दो खेलाडी र समाजसेवी पनि हुन्। उनको जीवनको भोगाई अब पुस्तकमा समेटिएको छ। उक्त पुस्तक शनिबार काठमाडौंमा एक कार्यक्रकाबिच सार्वजनिक गरिएको छ। पुस्तक उनले आफै लेखेका हुन्। पुस्तक वि विल राइज फाउन्डेसनले प्रकाशित गरेको हो। गुरुङ उक्त फाउन्डेसनका पनि अध्यक्ष हुन्। कास्कीको वार्चोकमा जन्मिएका गुरुङ लामो समय ब्रिटिस गोर्खा सैनिकमा आवद्ध रहे। योसँगै खेल क्षेत्रलाई पनि अघि बढाएका गुरुङ तेक्वान्दोका ८ डान हुन्। यस विधामा हङकङको राष्ट्रिय तेक्वान्दो टोलीका प्रमुख प्रशिक्षकसमेत बनिसकेका गुरुङ अन्तर्राष्ट्रिय रेफ्री पनि हुन्। उनले विश्वभरका सयौं सैनिक एवं गैर सैनिकलाई तालिम दिइसकेका छन्। गरिमामय हल अफ फेम को उपाधि थापेका गुरुङको खेल र सामाजिक क्षेत्रमा योगदानको कदरस्वरुप नेपाल सरकारले प्रबल जनसेवाश्री पदकद्वारा विभूषितसमेत गरिसकेको छ। तुलसी अध्ययन गर्नेले मेरो संघर्ष र सफलताका कथा पनि पढ्न पाउनुहुनेछ, सार्वजनिक कार्यक्रममा गुरुङ भन्दै थिए, मेरो बदमासी थाहा पाउनका लागि पनि यो पुस्तक पढ्नैपर्छ। कार्यक्रममा पुस्तकका सम्पादक तथा अन्नपूर्ण पोस्ट् दैनिकका सम्पादक अखण्ड भण्डारीले पुस्तकसँग जोडिएको अनुभूति बताएका थिए। कार्यक्रममा गुरुङको आत्मकथा झल्किने गरी छोटो भिडियो कथा पनि प्रदर्शन गरिएको थियो। पुस्तकलाई लेखक गुरुङ, उनकी श्रीमती गंगा गुरुङ र सम्पादक भण्डारीले संयुक्त रुपमा अनावरण गरेका थिए।"
"बजेट आयो, जनतालाई केही आएन","सरकारले आर्थिक वर्ष २०७९०८० को बजेट आइतबार सार्वजनिक गरेको छ। विभिन्न लोकप्रिय नारा र कार्यक्रम समेटिएको बजेटलाई सर्वसाधारणले कसरी लिएका छन् ? सातवटै प्रदेशका केही प्रतिनिधिमूलक पात्र (किसान, गृहिणी, विद्यार्थी, शिक्षकलगायत) सँग अन्नपूर्णकर्मीले कुराकानी गरेका छन्। उनीहरूका भनाइ जस्ताको तस्तै : बजेट आयो हर्ष न विस्मात चन्द्र पन्थी किसान, सैनामैना१, रूपन्देही बजेट भाषण गरेको सुनियो। हामीलाई फाइदा हुने त केही छैन। कर्मचारीको तलब बढेछ। ग्यासको मूल्य बढ्यो रे। अब महँगी त झन् बढ्ने भो नि। गरिब वर्गलाई फाइदा हुने त केही पनि देखिएन बजेटमा। विकास योजना बनाउने भन्छन्। बाटो बनाएर मात्रै हुन्छ र ? हामीले फलाएको तरकारी बिक्री नभएर कुहिन्छ। बेच्न लगे लगानी पनि उठ्दैन। कमसेकम किसानको उत्पादन गरेका वस्तुको मूल्य दिने बजेट आए हुने नि। दूधको मूल्य बढ्यो भन्छन्। हामीले उही पुरानै रेटमा सहकारीलाई दिएका छौं। बजेट आयो, गयो हामी किसानलाई केही मतलबै भएन। नेताले भुँडी पोस्ने त हुन्। जनता त चुनावमा भोट दिन मात्रै चाहिने भए। भोट दिएपछि गाडी भाडा बढाए। चामल, दाल, चिनी, तेलको मूल्य बढ्यो, यसको मूल्य घटाउने बजेट आउन परो नि। त्यसैले हामीलाई त कागलाई बेल पाक्यो, हर्ष न विस्मात भयो, बजेट। स्वास्थ्य बिमा राम्रो कार्यक्रम अमरबहादुर विक नाईं भेरी नगरपालिका १ जाजरकोट बजेट भाषण सुनें। तर हामी जस्तालाई त यो कागलाई बेल पाक्यो हर्ष न विस्मात भने झैं भयो। कर्मचारीको तलब बढ्यो। नेताको तलब बढ्यो। अब महँगी पनि बढ्ला। हरेक वर्ष यति बजेट छुट्ट्यायांै भन्छन्। सडक उस्तै छन्। खानेपानीको समस्या उस्तै छ। मलाई त ठूलाबडा र टाठाबाठाका लागि बजेट विनियोजन हुन्छ जस्तो लाग्छ। हामीजस्ता सर्वसाधारणका लागि स्वास्थ्य बिमा राम्रो कार्यक्रम छ। शिक्षा र स्वास्थ्य राम्रो र निःशुल्क भइदिए त्यही हाम्रो लागि असल बजेट हुन्थ्यो। बजेट भाषणमा भएका कुरा सबै लागू भएर विकासले गति लिएको देख्न पाउँदा को पो खुसी हुँदैन्थ्यो होला र ? तर हाम्रा नेताहरू एउटा भन्छन् अर्को गर्छन्। त्यही भएर अलि विश्वास लाग्दैन। ६८ मै वृद्धभत्ता राम्रो मोहम्मद जनुदिन मनरा सिसवा नगरपालिका१०, मधवा, महोत्तरी हामी गरिबहरूको लागि त यो बजेट भाषण केही न केही हो। तर, यो पालिको बजेट भाषणले जे होस् खुसी दिएको छ। अब ६८ वर्षमै वृद्धभत्ता पाइने घोषणा पनि सरकारले गर्यो। गाउँमा थुप्रै वृद्धवृद्धाहरू यस्ता छन् जसले आफ्ना सन्तानहरूबाट पनि भरणपोषण पाउन सकेका छैनन्। कतिपयको छोराछोरीले त आमाबुवालाई खर्च समेत नदिएपछि उनीहरूको बिचल्ली भएको छ। यस्तोमा सरकारले ६८ वर्षदेखि नै वृद्धभत्ता दिने हो भने कम्तीमा बुढेसकालमा आफ्नो सेवा खर्च र औषधि उपचारको लागि अरूको अगाडि हात थाप्नु नपर्ला भनेर खुसी लागेको छ। अरू त धेरै कुरा बजेट भाषणमा भनियो। म त पढेलेखेको पनि छैन। धेरै कुरा जान्दिन पनि। तर, कर्मचारीहरूको तलब पनि बढेको छ भनेर थाहा पाए। गाउँमा पनि कर्मचारीको तलबकै बढी चर्चा छ। सरकारी कर्मचारीहरूलाई सरकारले जसरी तलब, भत्ता बढाएको छ त्यसैगरी उनीहरूले जनतालाई सेवा पनि दिनुपर्यो। खालि तलब बढ्दैमा खुसी हुनुभन्दा पनि सेवा प्रवाहमा बढी ध्यान दिनुपर्छ। प्रचारमुखी देखियो सरिता दाहाल विज्ञापन एजेन्सी व्यवसायी, पोखरा देशअनुसारको भेष हुनुपर्ने हो। तर हाम्रो देशका जनताको जीवनस्तर उकास्न कार्यक्रम आएन। कर्मचारीको तलब वृद्धि भयो। उद्यमी व्यवसायीलाई कर छुट ठीक हो। दुर्गमका उद्यमीलाई प्रेरित गर्नुपर्छ। ठूलो उद्योग गर्नेलाई जग्गा भाडामा दिने कुरा राम्रो हो। नेपालमै गाडी बनाउनु भन्नेलाई पनि राम्रो सुनियो। समग्रमा भने प्रचारमुखी देखियो। ६८ वर्षमै भत्ता दिने क्षमता सरकारको क्षमता हो कि होइन ? देशअनुसारको भेष त्यहाँ पनि भएन कि। अब चुनाव आउन लाग्यो भनेर सबै कुरा दिन्छौं भनेका हुन् कि जस्तो पनि लाग्छ। हुन त अहिलेसम्मका कुन बजेट पो पूरै कार्यान्वयन भएका छन् र ? पत्याउन मुस्किलै छ। भन्दिहालौं। भोलि देखाजायगा चुनाव जसरी पनि जित्नुपर्छ भन्ने उद्देश्य राखेरै बजेट आएको छ। उद्योग र उत्पादन बढाउन सिरियस भएर बजेट आएको लागेन। चेपाङलाई केही आएन खेम चेपाङ सामाजिक अभियन्ता, हाँडीखोला, मकवानपुर बजेटले समग्रमा कृषिलाई प्राथमिकता दिएको छ। शिक्षा र स्वास्थ्य पनि प्राथमिकतामा छ। ९७ प्रतिशत किसान छन्। किसानको पहुँचमा यो बजेट पुग्छ, पुग्दैन ? यो ठूलो कुरा छ। कृषिमा भन्दा पनि शिक्षामा प्राथमिकता दिएको भए चेपाङ समुदायले पाउने थियो। कृषिमा हाम्रो समुदायले अनुदान लिन सक्दैन। गाँस, बास र कपासको बारेमा राम्रो बजेट आएन कि भन्ने हो। अघिल्लो वर्ष पनि जनता आवास कार्यक्रम काटियो। यो वर्ष पनि काटियो। पाँच सय घर बनेर बसेको छ। जनता आवास कार्यक्रमको पैसा पाएको छैन। हुने खानेको लागि हो यो बजेट भन्ने लागेको छ। कार्यान्वयन कस्तो हुन्छ अब हेर्नुपर्छ। बजेट जति राम्रो भए पनि कार्यान्वयनमा आएन भने केही हुँदैन। यसअघि पनि भाषणमा भनिएका धेरै कुरा काम भएन। यो पटक त्यस्तो नहोस्। हामी बजेटले देशको विकास होस् भन्ने चाहन्छौं। पछाडि परेका समुदायको आवाज बोल्ने खासै सरकारमा मान्छे छैन। त्यसैले हाम्रो आवाज र समस्या त्यहाँसम्म पुग्न सकेको छैन। त्यसैले यो बजेटबाट हाम्रो धेरै अपेक्षा छैन। मल समयमै पाए पुग्यो रञ्जु पासी अभियन्ता, ओमसतिया६, रूपन्देही बजेट भाषण सुन्दा विद्यार्थीका लागि त्यति धेरै कुरा सुनिएनन्। विद्यार्थीले पढेपछि रोजगारी पाउने हो कि होइन भन्ने चिन्ता सबैमा छ। वर्षमा दुई लाख जनालाई रोजगारी दिने भनिएको छ, त्यो नारा मात्रै हुने हो कि भन्ने लाग्छ। मधेसी समुदायमा धेरै किशोरीहरूले पढ्न पाइरहेका छैनन्। उनीहरूले सहज रूपमा पढ्न पाउने वातावरण बनाउनका लागि सरकारका कार्यक्रम आउनुपर्छ। बजेटले शिक्षालाई निःशुल्क बनाउँदै लैजानुपर्छ। अर्काे कुरा हामी किसान परिवार पनि हौं। किसानका लागि नारा धेरै सुनिए तर हामीजस्ता परिवारमा ती कुरा कहिल्यै आएनन्। बुवाआमा बैंकमा ऋण लिन जाँदासमेत नपाउने अवस्था छ। अनुदान भन्ने त कहिल्यै पाएकै छैनौ। हाम्रो खेतमा हाल्ने मल र बीउ समयमै पाए हामीलाई पुग्यो। सिँचाइ हुने पानीको व्यवस्था बजेटमा आएको सुनिँदैन। बजेटमा लेखिए पनि व्यवहारमा देखिएको छैन। हाम्रो पनि पेन्सन बढ्ने भयो बेदानन्द झा पूर्वप्रअ, जनकपुरधाम उपमहानगरपालिका ४ कर्मचारीको तलब १५ प्रतिशत सरकारले बजेट भाषणमा बढाएको छ। म पनि सेवा निवृत्त प्रधानाध्यापक हँु। हाम्रो पनि पेन्सन बढ्ने भयो। खुसी त छँदैछ। पछिल्लो पटकको बजेट भाषणमा तलब बढेको थिएन्। सरदर दुई हजार रुपैयाँ बढेको थियो। यो पटक तलब नै बढेको छ। सरकारले तलब बढाउनुका साथै अन्य थुप्रै महत्त्वकांक्षी योजनाहरू पनि ल्याएको छ, जुन सराह्रनीय छ। जलेश्वर भन्सार कार्यालयका विषयमा पनि बजेटले बोलेको छ। यस विषयमा यस भेगका व्यापारीहरूले पछिल्लो लामो समयदेखि माग गर्दै आएका थिए। अहिले उहाँहरूको मागलाई बजेट भाषणमार्फत सम्बोधन गरिएको छ यो निकै सराह्रनीय हो। अकासिएको इन्धनको मूल्यमा पनि सरकारले १० प्रतिशतसम्म कटौती गर्र्ने भनेको छ। यसो सुन्दा त बजेट राम्रै आएको जस्तो लाग्छ। बजेट अव्यावहारिक छ खेमराज अधिकारी (रोनिल) शिक्षक, विराटनगर सरकारले सस्तो लोकप्रियताका लागि नीति कार्यक्रम ल्याएको प्रष्ट छ। देशको आर्थिक अवस्था धराशायी भइरहेको विषयलाई मध्यनजर नगरिकन बजेट ल्याइयो। यसको उदाहरणका रूपमा ६८ वर्षमै वृद्ध भत्ता दिने कार्यक्रमलाई लिन सकिन्छ। नेपालीको औसत आयु बढिरहेको र मानिसको मृत्यु ढिलो भइरहेको अवस्थामा भत्ताका नाममा राजनीति गर्दै चुनाव लक्षित लोकप्रियता कमाउन उमेरलाई ७० बाट झारेर ६८ मा ल्याइनु अव्यावहारिक र अवैज्ञानिक देखियो। नेपालको सार्वजनिक ऋण ऐतिहासिक रूपमा बढिरहेको छ। यस्तो अवस्थामा देशको खर्च कसरी बचाउने र ऋण कसरी घटाउने तथा उत्पादनमूलक क्षेत्रमा कसरी लगानी बढाउने भन्ने कुरालाई नजरअन्दाज गरेर खाली भोट बैंक सुरक्षित राख्ने काम बजेटबाट भयो। गठबन्धन सरकारले अबको चुनावमा जितलाई सुरक्षित गर्ने र जनतालाई झुक्याउने खालको बजेट ल्यायो। कोही पनि भ्रममा पर्न मैले आवश्यक देखिनँ। प्रमाणपत्र धरौटी राखेर विद्यार्थीले ऋण लिन पाउने कार्यक्रम पुरानै बजेटको निरन्तरता हो। प्रधानमन्त्री बाबुराम भट्टराईकै पालादेखि ल्याइएको भए पनि कहिल्यै कार्यान्वयन भएन। अहिले मुलुक नै आर्थिक संकटतर्फ उन्मुख भइरहेको अवस्थामा कार्यान्वयनको आधार के हो त ? ठूलो आयो निबन्ध लामा प्राध्यापक, हेटौंडा १२ बजेट भाषणमा करिब १८ खर्बको बजेट आएको छ। महँगीको कारण पहिलाको हाराहारीमै १६ अर्ब बराबरकै आउनुपर्ने थियो। बजेट खर्च गर्ने क्षेत्र राम्रो छ। समाजवादउन्मुख बजेट छ। कृषि, पर्यटन, उद्योगलाई प्राथमिकता दिएको छ। अलि बढी त्यसमा पनि कृषिलाई प्राथमिकता दिनुपर्ने हो। यो सम्बोधन भएको छ। तर यहाँ समस्या के छ भने करिब १८ खर्ब बजेट छ। त्यो बजेट संकलन गर्ने स्रोत जनता नै हो। ऋणको संख्या बढिसकेको छ। अब ऋण धेरै लिन सक्ने अवस्थामा हामी छैनौं। हामी आफैं आत्मनिर्भर बन्नुपर्छ। अब स्रोत के त भन्दा अनुदान र आन्तरिक स्रोत नै हो। अनुदान बढी लिन सकियो भने राम्रो हुन्छ। जनताबाट कम कर लिने वातावरण बन्नुपर्छ। बजेटको खर्च गर्ने क्षेत्र राम्रो छ। तर स्रोत चाहिँ नेपाली जनताबाटै उठाउनुपर्ने भएकाले नेपाली जनता तरलतामा रहेकाले अलि अप्ठ्यारो पर्ला कि भन्ने लाग्छ। समग्रमा राम्रै छ। राम्रो लाग्यो बेद चौधरी किराना पसले, महेन्द्रनगर आगामी आर्थिक वर्षको सरकारको बजेट सुनें। विगतका वर्षहरूको भन्दा राम्रो लाग्यो। यसपटक हाम्रो कञ्चनपुरमा रहेका ठूलो परियोजनाहरूको काम पनि अघि बढाइने भनेको छ। दैजीछेला औद्योगिक क्षेत्र, दोधारा चाँदनीको सुक्खा बन्दरगाह निर्माण गर्ने भनेको छ। यो भयो भने कञ्चनपुरको मात्रै नभएर समग्र सुदूरपश्चिमको विकासमा टेवा पुग्छ। यहाँका मान्छेहरूले यहीं रोजगारी पाउँथे। रोजगारीको लागि अन्यत्र जानुपर्ने बाध्यता हट्ने थियो। वृद्ध भत्ता, शिक्षाको क्षेत्रमा र विकासको सवालमा बजेट राम्रो छ। यसलाई कार्यान्वयन गर्ने कुरा मुख्य हो सरकारले तदारुकतामा साथ कार्यान्वयन गर्नुपर्छ। अब हरेक वर्गको उत्थानका लागि सरकारले बजेट विगतका वर्षहरूमा पनि नल्याउने होइन। तर कुरा रह्यो कार्यान्वयनको। हाम्रोमा त आएको बजेट पनि काम गर्न नसकेर फिर्ता जान्छ। बजेट सदुपयोग होस् टुकमाया घर्ती गृहणी, नलगाड नगरपालिका ४ जाजरकोट बजेट भाषण सरसर्ती सुन्न पाइयो। बजेटमा उल्लेख गरिएका कुराहरू राम्रा छन्। तर कार्यान्वयन पक्ष कस्तो हुने हो भन्ने कुरा महत्त्वपूर्ण छ। जाजरकोटको नलगाड जलविद्युत् आयोजना, जाजरकोट डोल्पादेखि चीनको मरिम जोड्ने सडक यातायातलगायतका पूर्वाधार निर्माणमा पनि बजेट छुट्ट्याएको सुनेँ। खुसी लागेको छ। यी आयोजना छिट्टै कार्यान्वयनमा जाऊन्। त्यस्तै कृषिमा जोड दिइएको छ। सरकारले प्रदान गर्ने कृषिसम्बन्धी अनुदान टाठाबाठा र कार्यकर्तामुखी नहोस्। कर्मचारीको तलब बढाइएको छ। ज्येष्ठ नागरिक भत्ता दिने उमेर हद घटाइएको छ। यसमा उनीहरू खुसी होलान् तर यसैका आधारमा मूल्यवृद्धि हुन सक्छ। मूल्यवृद्धि रोक्ने ठोस उपाय के हो ? गरिबहरूको झन् ढाड सेक्ने काम नहोस्। सुशासन कायम होस्। बजेट सदुपयोग होस्। समग्रमा राम्रै छ। कृषिलाई हेरेन अजय दाहाल डेरी पसल सञ्चालक, विराटनगर प्रदेश १ लाई बजेटले बेवास्ता गर्यो। कृषिलाई हेरेन। मुलुक आर्थिक र खाद्य संकटतर्फ उन्मुख हुँदै गर्दा कृषिलाई प्राथमिकतामा राखेर बजेट ल्याउनुपर्ने थियो। अनुदानको विषय भाषणमुखी छ। कृषकका अनुदानका फाइल थन्किएका छन्। कृषकलाई आधुनिक कृषि खेतीतर्फ आकर्षण गर्ने विषयमा बजेट मौन छ। कृषि पेसासँग सम्बन्धित हामी बजेटप्रति आशावादी छैनौं। म सरकार समर्थित मान्छे भए पनि वास्तविकताभन्दा बजेट धेरै पर छ। १० करोडभन्दा बढी विद्युत् महसुल तिर्नेलाई १० प्रतिशत छुट दिने सरकारको नीति व्यवसायीमुखी छ। यस्ता सीमित उद्योगलाई सरकारले चोर बाटोबाट छुट दिने व्यवस्था गर्यो। जनतामुखी हुनुपर्ने बजेट व्यवसायीमुखी भइदियो। हेर्दा र सुन्दा बजेट मिश्रित लाग्छ। मन्त्रीले ८० प्रतिशत मलको व्यवस्थापन भइसक्यो भने पनि कृषकले पाएका छैनन्। विराटनगर विमानस्थलको स्तरोन्नति मुख्य चासोको विषय थियो। तर बजेट मौन छ। कार्यान्वयन गर्न सके परनिर्भरता घट्छ सुन्दर गुरुङ सदस्य, नागरिक समाज, पोखरा यसपालिको बजेट उत्पादनमा फोकस गरेको जस्तो देखियो। त्यो राम्रो छ। तर, यसको रणनीति के हो अहिले आउने कुरा भएन। अहिले हामीलाई सर्टटर्म र मिडियम टर्मसम्म महँगीको मार परिरहेको छ। विश्वको परिस्थिति हेर्दाखेरी यो महँगीमात्र हैन। खाद्य संकटको ठूलो संकेत देखियो। यसैले हामीले केन्द्र सरकारले प्रदेश र स्थानीय तहलाई कमसेकम एउटा लक्ष्य तोक्नुपर्छ। स्थानीय तहहरूले आफ्नो प्रोडक्सन गर्न लक्ष्य राखेर जानुपर्छ। त्यो गर्न सकिएन भने हामीहरू ठूलो खाद्य संकटमा पर्न सक्छौं। बजेटलाई साह्रै छरिएको भए पनि यसलाई कार्यान्वयन कसरी गर्छ भन्ने हो। सरकारले ल्याएको यो बजेटलाई कार्यान्वयन गर्न सके परनिर्भरता घट्छ। त्यो हामी नेपालीका लागि राम्रो कुरा हो। निजी क्षेत्रको कुरा पनि सुनेको छ, सरकारले जस्तो अनुभव हुन्छ। प्राइभेट सेक्टरले कार्यान्वयन कसरी हुन्छ भनेर विश्वास गरिसकेको छैन। हाम्रो इतिहासलाई हेर्दा कार्यान्वयनको पाटो जहिले पनि फितलो भएको देख्छु। कुनै पनि सरकारले यसलाई प्रभावकारी नगरेको हुँदा मेरो विचारमा यो हाम्रा लागि कठिन छ। गठबन्धनको सरकार छ। कार्यान्वयनको बेलामा तितरबितर हुन्छ कि भन्ने आंशका हो। प्राथमिकता तानातान हुन्छ भन्ने हो। यो चुनावी वर्ष, आर्थिक संकटको बेलामा बजेटको दायरा फुकाएको भए पनि लक्ष्यमा पुग्न गाह्रो होला जस्तो लाग्छ। फकाउने कोसिस उपमा पौडेल विद्यार्थी, हेटौंडा४ डुबेको अर्थतन्त्र उठाउने नीति कहीँ देखिँदैन। यो अर्थतन्त्र कसरी उठ्ला ? यो बजेटले वृद्धवृद्धा, कर्मचारीलाई फकाउन खोजेको देखियो। साना परियोजनामा समेत चासो देखाए झै कनिका छरेको देख्दा अचम्म लाग्छ। राष्ट्रिय गौरवका आयोजना नदेखिँदा राज्य स्थानीय सरकार बन्न खोजेको आभास हुन्छ। एक भोटको राजनीति बजेटमा छर्लंग देखिएको छ। ठूलो पोको देखाएर सानो प्वालबाट जनतामा चुहिँदै आउने बजेट बर्सेनि जसरी आयो यसपालि पनि त्यसैगरी आयो भन्दा फरक पर्दैन। अब जे जस्तो आयो, जे जसरी आयो पूर्ण रूपमा कार्यान्वयन भयो भने पनि केही राहत हुने देखिन्छ। देशमा नेतृत्वजस्तो छ। त्यस्तै गिजोलिएको बजेट आएको प्रष्ट छ। हिसाबकिताब नभएको देश रकम कहाँ छ, थाहा पाउन नसक्ने। डामाडोल अर्थ मन्त्रालय। धन्य हामी जनता तैपनि आशा गरौं सबैको जय हुनेछ। नभएको भन्दा बिग्रिएको बजेट पनि ठीक मान्नुपर्ने हाम्रो बाध्यता हो। अन्त्यमा सबैको कल्याण होस्। देशमा सुशासन र विकास होस्। सुनमा पित्तलको जलप यज्ञराज जोशी व्यवसायी, महेन्द्रनगर बजेट सुनेँ। यो बजेट सुनमा पित्तलको जलप लगाएको जस्तो छ। यस्ता बजेटहरू विगतका वर्षहरूमा पनि नआएका होइनन्। खालि यो गर्ने छु, त्यो गर्नेछु मात्रै भन्ने गरिन्छ। गर्नेबेला केही गर्दैनन्। अहिले आएको बजेटका कार्यक्रम आर्थिक वर्ष सकिने बेला मात्रै कार्यान्वयनको लागि गाउँमा आउँछन्। त्योबेला काम गर्न सक्दैनन्। बजेट फ्रिज जान्छ। त्यसैले बजेट आयो। भोलिदेखि नै कार्यान्वयनको चरणमा जाओस्। यहाँ त बजेट पास ६ महिनापछि हुन्छ। त्यो खर्च गर्ने अख्तियारी चैत वैशाखमा आउँछ, त्यसरी हुँदैन। यो बजेटले ठूला व्यवसायीहरूलाई राहत दिएको छ। हामीजस्ता साना व्यवसायीहरूलाई केही गरेको छैन।"
"धनुषामा किशोरीमाथि सामूहिक बलात्कार, चारजना पक्राउ","ढल्केवर(धनुषा) :धनुषामा एक किशोरीमाथि सामूहिक बलात्कार भएको घटना सार्वजानिक भएको छ । धनुषाको क्षीरेश्वरनाथ नगरपालिकाकी एक १८ वर्षीया किशोरीमाथि सामूहिक बलात्कार भएको प्रहरी स्रोतले जनाएको छ । पीडित पक्षले दिएको किटानी जाहेरीको आधारमा प्रहरीले चारजनालाई पक्राउ गरेको हो । पक्राउ पर्नेमा क्षीरेश्वरनाथ नगरपालिका६ का २८ वर्षीय गणेश महतो, वडा नं ५ का ४० वर्षीय जयकुमार यादव र भारतको विहार घर भएका क्षीरेश्वरनाथ नगरपालिका५ बस्ने ३० वर्षीय धर्मेन्द्र पटेल र क्षीरेश्वरनाथ नगरपालिका६ का ३५ वर्षीय सिकिन्द्र सासुडी रहेको इलाका प्रहरी कार्यालय ढल्केवरका प्रहरी निरीक्षक रामसागर सिंहले जानकारी दिए। घटनामा संलग्न भनिएका अझै एकजना फरार रहेको इलाका प्रहरी कार्यालय ढल्केवरले जनाएको छ। गत चैत १ गते उनीहरुले ती किशोरीलाई घरबाट मिथिला नगरपालिका५ मा ल्याई जबरजस्ती करणी गरेका थिए । पीडित पक्षले जबरजस्ती करणीको आरोपमा उनीहरुमाथि इलाका प्रहरी कार्यालय ढल्केवरमा किटानी जाहेरी दिएका थिए । प्रहरीले त्यो मुद्दा जेठ ३ गते दर्ता गरेको थियो । प्रहरी स्रोतका अनुसार धनुषा जिल्ला अदालतले आरोपितविरुद्ध पक्राउ पुर्जी जारी गरेका थियो। आरोपितमध्ये चारजना आइतबार पक्राउ परेका छन् । प्रहरीका अनुसार घटनामा संलग्न भनिएका अन्य एकजना संलग्न रहेको पीडित पक्षको दावी छ । उनको खोजी कार्य भइरहेको प्रहरीले जनाएको छ । पक्राउ परेकाहरुलाई धनुषा जिल्ला अदालतबाट म्याद थपको अनुमति लिइ थप अनुसन्धान भइरहेको इलाका प्रहरी कार्यालय ढल्केवरले जनाएको छ ।"
कक्षा १२ को परीक्षा आजबाट सुरु,"काठमाडौं : राष्ट्रिय परीक्षा बोर्डले यस वर्षको कक्षा १२ को परीक्षा देशभर एकै साथ सुरु गरेको छ। आज बिहान ८ बजेदेखि ७७ जिल्लाका एक हजार २९२ परीक्षा केन्द्रमा एकै साथ सो तहको परीक्षा शान्तिपूर्णरुपमा सुरु भएको बोर्डका अध्यक्ष डा महाश्रम शर्माले जानकारी दिए। यही जेठ २५ गतेसम्म सञ्चालन हुने परीक्षामा देशभरबाट करिब चार लाख १५ हजार परीक्षार्थी सहभागी हुने जानकारी दिँदै बोर्डका अध्यक्ष डा शर्माले सबै परीक्षा केन्द्रमा परीक्षा सुरु हुनुभन्दा आधा घण्टा अगाडि अनलाइनबाट प्रश्नपत्र पठाएको जानकारी दिए। परीक्षा केन्द्रले प्रश्न पत्र फोटोकपी गरेर परीक्षार्थीलाई वितरण गर्ने व्यवस्था गरिएको छ। विगत दुई वर्ष कोभिड महामारीका कारण विद्यार्थीले अध्ययन गरेकै विद्यालय (होम सेन्टर) मा परीक्षा सञ्चालन गर्दा अनलाइनबाटै प्रश्नपत्र पठाउने व्यवस्था गरेपछि यस वर्ष पनि प्रश्न पत्र अनलाइनबाट पठाउने व्यवस्था गरिएको हो। बिहान ८ देखि ११ बजेसम्म सञ्चालन हुने परीक्षालाई शान्तिपूर्ण, मर्यादित, व्यवस्थितरुपमा सम्पन्न गर्न बोर्डले सबै सरोकारवाला निकाय तथा आमनागरिकमा आह्वान गरेको छ।"
बालेन र सुनिताले पदबहाली गर्दै,"काठमाडौँ : काठमाडौँ महानगरपालिकामा नवनिर्वाचित प्रमुख बालेन्द्र सह, उपप्रमुख सुनिता डंगोल लगायत वडाध्यक्ष, सदस्यले सोमबार पदबहाली गर्ने भएका छन्। कामपाको ३२ वडामा प्रमुख उपप्रमुखसहित १६२ जनप्रतिनिधि हुनुपर्ने भए पनि वडा २४ र २५ मा दलित महिला सदस्यको उम्मदवारी नपरेको हुनाले यस पटक कामपामा १६० जनप्रतिनिधि रहनेछन्। कामपाको प्रमुख पदमा विभिन्न दल र स्वतन्त्र गरी ५६ उपप्रमुख ३५ जानको उपप्रमुखमा परेको थियो। कामपाको ३२ वडामध्ये १९ मा नेपाली कांग्रेसका उम्मेदवार अध्यक्ष पदमा विजय हुनुभएको छ भने १२ वडामा एमालेको उम्मेदवार अध्यक्ष पदमा विजय भएका छन्। वडा नम्बर १५ मा एकीकृत समाजवादीको तर्फबाट प्यानलसहित कामपाको पूर्वप्रवक्तासमेत रहनुभएका ईश्वरमान डङ्गोल विजय हुनुभएको छ। गत वैशाख ३० गते सम्पन्न स्थानीय तह निर्वाचनको गणनाकार्य ३१ गते शनिबारदेखि सुरु गरी गत शुक्रबार प्रमुख उपप्रमुखसहितको अन्तिम मतपरिणाम सार्वजनिक गरिएको थियो। तीन लाख २४२ मतदाता रहेको कामपामा करिब एक लाख ९० हजार ९६२ ले मात्र मतदान गरेको जिल्ला निर्वाचन कार्यलयको भनाइ छ। यसमा सात हजार ६८२ मत पूर्ण बदर भएको बताइएको छ। रासस"
सिँचाइमा ३३ अर्ब,"काठमाडौं : आगामी आर्थिक वर्ष २०७९८० को बजेटमा जलस्रोत तथा सिँचाइतर्फ ३३ अर्ब ५० करोड बजेट विनियोजन गरिएको छ। कृषियोग्य भूमिमा बाह्रै महिना सिँचाइदेखि किसानलाई विद्युत् महसुलमा छुट दिने व्यवस्था दिइएको छ। आगामी आर्थिक वर्षमा भूमिगत सिँचाइबाट १५ हजार र सतह सिँचाइबाट ६ हजार ६ सय हेक्टर गरी थप २१ हजार ६ सय हेक्टर जमिनमा सिँचाइ सेवा पुर्याइने सरकारको लक्ष्य छ। कृषि क्षेत्रमा उत्पादकत्व बढाउन सरकारले जलस्रोत र सिँचाइ आयोजनालाई बजेटको प्राथमितामा राखिएको छ। त्यस्तै, कर्णालीदेखि कोसीसम्मका प्रमुख नदीहरूलाई एकआपसमा जोडिने बहुउद्देश्यीय पूर्वपश्चिम सिँचाइ प्रणालीको सम्भाव्यता अध्ययन गरिने बजेटमा उल्लेख छ। उड्डयन मौसम तथा पर्वतीय मौसम सेवा विकास कार्यक्रम सञ्चालन गरिने भएको छ। मौसमी प्रणालीको अनुगमनलाई सुधार गर्न पाल्पा र उदयपुरमा मौसमी राडार केन्द्रहरूको निर्माण गर्ने लक्ष्य लिइएको छ। मधेस प्रदेशका ५ जिल्लामा जमिनमा वर्षैभरि सिँचाइ सेवा उपलब्ध गराउन सुनकोसीमरिन डाइभर्सन बहुउद्देश्यीय आयोजनाको टनेल निर्माणलाई तीव्रता दिने गरी बजेट विनियोजन गरिएको छ। आयोजनाको हेडवक्र्स र विद्युत् गृहलगायत अन्य निर्माण प्रारम्भका २ अर्ब ७० करोड विनियोजन गरिएको छ। यो आयोजना सम्पन्नपछि मध्य तराईका ५ जिल्लाको १ लाख २२ हजार हेक्टरमा सिँचाइ सुविधा पुग्नेछ। भेरीबबई डाइभर्सन बहुउद्देशीय आयोजनालाई मूर्त रूप दिन २ अर्ब २७ करोड छुट्याइएको छ। यो आयोजनाबाट बर्दिया र बाँकेको ५१ हजार हेक्टर जमिनमा सिँचाइ सेवा प्रवाह गरिने लक्ष्य छ। त्यस्तै, तराई मधेसमा कृषि पकेट क्षेत्र छुट्याउने सरकारले लक्ष्य छ । बालीनालीमा सिँचाइका लागि ४ हजार स्यालो र १ सय डिप ट्युबेल जडान गरिने बजेट वक्तव्यमा उल्लेख छ। त्यसैगरी, पाँचखाल उपत्यका एकीकृत सिँचाइ आयोजनाको सम्भाव्यता अध्ययन सम्पन्न गरिने भएको छ। पहाडी क्षेत्रमा पानी सञ्चय पोखरी र भूमिगत जलबाट सिँचाइ हुन सक्ने आयोजनाहरूको सम्भाव्यता अध्ययन गरिने बजेटमा उल्लेख छ। २० हजार हेक्टरमा सिँचाइ सुविधा पुर्याउन सर्लाही र रौतहटमा नवीन यान्त्रिक सिँचाइ आयोजना कार्यान्वन, झापा भूमिगत जल सिँचाइ आयोजना कार्यान्वयन र यो आयोजनाबाट ७ हजार हेक्टरमा वर्षैभरि भरपर्दो सिँचाइ सुविधा उपलब्ध हुने बजेटमा उल्लेख छ। सिञ्चित कृषि क्षेत्रको विस्तार गर्न राष्ट्रिय गौरवको रानी जमरा कुलरिया सिँचाइ आयोजनालाई पनि प्राथमिकतामा राखिएको छ। यो आयोजनाको पूर्वी मूल नहरको २६ किलोमिटर र शाखा नहरहरू निर्माण सम्पन्न गर्ने बजेटमा उल्लेख छ।"
तारा एयरको विमान दुर्घटना : एकै परिवारका चार जनाको मृत्यु,"गोरखा : तारा एयरको विमानमा सवार एकै परिवारका चार जनाको मृत्यु भएको छ। आइतबार पोखराबाट जोमसोमका लागि उडेको तारा एयर दुर्घटना हुँदा गोरखाका गणेशनारायण श्रेष्ठको परिवारका चार सदस्यको मृत्यु भएको हो। विमानमा सवार ५२ वर्षका गणेशनारायण श्रेष्ठ, उनकी श्रीमती ४८ वर्षकी रश्मि श्रेष्ठ, छोरीहरु २० वर्षकी रविना श्रेष्ठ र २३ वर्षकी रोजिना श्रेष्ठको मृत्यु भएको हो। अध्ययनको शिलशिलामा अमेरिका गएका छोरीहरु नेपाल आएका बेला सपरिवार मुक्तिनाथ भ्रमणमा गएका थिए एकै परिवारका चार जनाको मृत्यु भएपछि सहिदलखन गाउँपालिका५ को तीनमाने गाउँ स्तब्ध बनेको छ। आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार फेला परेको छ। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको हो । समुन्द्री सतहदेखि माथि झन्डै ४ हजार मिटर उचाइमा तारा एअरको जहाज दुर्घटना भएको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिए। सैनिक प्रवक्ताले भने : तारा एयरको जहाज दुर्घटना भएको खबर छ, स्थलगतरुपमा सेना पठाइसकेका छौं तारा एयरको जहाज खोज्न गएको सेनाको हेलिकोप्टर मुस्ताङको थासाङमा अवतरण हराइरहेको जहाज खोजी गरिरहेका छौं : तारा एयर तारा एयरको जहाज हराएपछि करिश्माको प्रश्न : जनताको ज्यान सस्तो हो? तारा एयरको जहाज अझै अज्ञात, सैनिक प्रवक्ता भन्छन् दुर्घटनाको अनुमान गरिए पनि पुष्टि भएको छैन हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान हराइरहेको तारा एयरको जहाज दुर्घटनाग्रस्त अवस्थामा भेटियो दुर्घटनाग्रस्त अवस्थामा भेटिएको तारा एयरको जहाजमा कोको थिए? तारा एयर दुर्घटना : जहाजमा सवार सबैको मृत्यु"
तारा एयर दुर्घटना : जहाजमा सवार सबैको मृत्यु,"मुस्ताङ : तारा एयरको जहाजमा सवार २२ जनाकै मृत्यु भएको छ। जहाजमा रहेका चालक दलका ३ सदस्य र १९ जना यात्रु सबैको मृत्यु भएको घटनास्थलमा खटिएका एक प्रहरीले अन्नपूर्णलाई जानकारी दिएको छ। अहिले नेपाली सेना, प्रहरी र घटनास्थलमा पुगेका स्थानीयको टोलीले शव संकलन गरिरहेको छ। घटनास्थलमा रहेका थासाड गाउँपालिका वडा नम्बर ३ का स्थानीय युवा सुमित गौचनले घटनास्थलमा कोही पनि जिवित नभेटिएको बताएका छन्। उनले अन्नपूर्णसँग भने, 'अहिलेसम्म १२ जनाको शव भेटिएको छ। अरुको खोज्दै छौं।' उनले शवहरु क्षतविक्षत अवस्थामा भेटिएको बताए। आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार बिहान दुर्घटनाग्रस्त अवस्थामा फेला परेको थियो। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको थियो । जहाजमा चालक दलका ३ सदस्य, यात्रुहरु दुई जर्मन नागरिक, चार भारतीय र १३ नेपाली थिए। जहाज आइतबार बिहान ९५५ बजे पोखराबाट जोमसोम उडेको थियो। जहाजमा पाइलट प्रभाकर घिमिरे, कोपाइलट उत्सव पोखरेल र एयरहोस्टेज किस्मी थापा थिए। जहाजमा दुई जर्मन नागरिक वी विलनर र मेइक ग्रिटग्राफ थिए। साथै भारतीय नागरिक बान्देकर वैसवी,अशोककुमार त्रिपाठी, धनुश त्रिपाठी र ऋतिका त्रिपाठीसमेत सोही जहाजमा थिए। यस्तै,जहाजमा नेपाली नागरिक इन्द्रबहादुर गोले, पुरुषोत्तम गोले, राजनकुमार गोले, वसन्त लामा, गणेशनारायण श्रेष्ठ, रविना श्रेष्ठ, रस्मी श्रेष्ठ, रोजिना श्रेष्ठ, प्रकाश सुनुवार, मकरबहादुर तामाङ, राममाया तामाङ, सुकुमाया तामाङ, तुलसादेवी तामाङ सवार रहेका नागरिक उड्डयन कार्यालय पोखराले जनाएको छ। बेपत्ता भएको जहाज समुन्द्री सतहदेखि माथि झन्डै ४ हजार मिटर उचाइमा दुर्घटना भएको थियो। थासाङको मानापाथी हिमालको फेद नजिक याकखर्क भन्ने स्थानमा यार्सा टिप्न गएका ९ जना टोली र लेतेबाट गएका स्थानीय युवा सुमित गौचनको टोलीले सोमबार दुर्घटनाग्रस्त अवस्थामा जहाज भेटेका हुन्। समिट एअरसंगै १ मिनेटको फेरोमा उडेको थियो ताराको जहाज हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान हराइरहेको तारा एयरको जहाज दुर्घटनाग्रस्त अवस्थामा भेटियो दुर्घटनाग्रस्त अवस्थामा भेटिएको तारा एयरको जहाजमा कोको थिए?"
आर्थिक संकट समाधान गरौं,"मुलुकमा आर्थिक संकट दिनप्रतिदिन चुलिँदै गएको छ। व्यापार घाटा बढ्दो छ। महंगीले शिखर चुम्दै गएको छ । स्वदेशमै उत्पादन हुने वस्तु पनि आयात गर्नुपरिरहेको छ । विलासिताका विदेशी वस्तु आयात रोक्दा पनि व्यापारघाटा कम हुन सकेको छैन । चालू आर्थिक वर्षको १० महिनामा १४ खर्ब ३१ अर्बको व्यापार घाटा भइसकेको छ । गत वर्षको तुलनामा यसपटक एक चौथाइले व्यापार घाटा बढेको छ । पेट्रोलियम पदार्थमा पटकपटकको मूल्यवृद्धिले जनजीवन अस्तव्यस्त बन्दै गएको छ । ग्यास, पेट्रोल, डिजेल र मट्टीतेलको भाउ बढ्दा त्यसको चौतर्फी असर देखिएको छ। पेट्रोलियमको मूल्यवृद्धिका कारण व्यापार घाटा उच्च हुनुका साथै विदेशी मुद्रा सञ्चितिमा झनै दबाब पुगेको छ। नेपाल राष्ट्र बैंकका अनुसार बजारमा १५ अर्ब रुपैयाँभन्दा अधिक तरलता छ। आर्थिक संकटका धेरै कारण छन्। त्यसमध्ये सरकारको अकर्मण्यता पनि एक हो। सरकारले पुँजीगत खर्च गर्न सकेको छैन। विकास निर्माण प्रायः ठप्प छ । बजेट कार्यान्वयनको अवस्था दयनिय छ । चालू आर्थिक वर्षको १० महिना बितिसक्दा पनि सरकारले आधा बजेट पनि खर्च गरेको छैन । पुँजीगत खर्च नहुँदा अर्थतन्त्र चलायमान भएको छैन। तरलता अभाव छ। तरलता अभावका कारण बैंक तथा वित्तीय संस्थाले ऋण लगानी गर्न सकेका छैनन्। निक्षेप फिर्ता गर्न पनि समस्या भएको छ। सहकारीले तीनचार महिनादेखि कर्जा प्रवाह रोकेका छन्। बैंकको अवस्था पनि उस्तै छ। चालू आर्थिक वर्ष सुरु भएदेखि नै बंैकिङ प्रणालीमा लगानी योग्य पुँजी (तरलता) अभाव रहँदै आएको छ। हुँदाहँुदै बैंकले नयाँ ऋणीलाई कर्जा दिन ठप्पै गरेका छन्। उद्योगी, व्यवसायी ऋण पाइरहेका छैनन्। ऋण नपाउँदा व्यवसाय विस्तार गर्नदेखि चलायमान गर्न चुनौती थपिएको छ। सञ्चिति बढाउने रेमिट्यान्स, पर्यटन, वैदेशिक ऋण, अनुदानलगायतको स्रोतबाट पनि अपेक्षा गरेअनुसारको विदेशी मुद्रा आम्दानी हुन सकेको छैन। जसका कारण मुलुकको अर्थतन्त्र चौतर्फी रूपबाट संकटमा जेलिएको छ । यी सबै समस्या सरकारकै आधिकारिक निकायबाट सार्वजनिक हुँदा पनि समस्या समाधान गर्न सरकार गम्भीर छैन। अन्तर्राष्ट्रिय बजारमा पेट्रोलियम पदार्थको चर्को मूल्य बढ्दा नेपालीलाई महँगीको भार थेक्न हम्मेहम्मे परेको छ। दैनिक उपभोग्य वस्तुमा पर्ने तेल, घिउ, जिरा, धनियाँ, गेडागुडी, दाल, चामल, गहुँ, मकैलगायतका अधिकांश खाद्यवस्तुको मूल्य बढेर दोब्बर भएको छ। यी वस्तुको स्वदेशी उत्पादन भने बढेको छैन। व्यवसायीहरूले कारोबारलगायतका लगानी गर्न बैंकबाट कर्जा पाइरहेका छैनन्। यिनको उत्पादन बढाउने विषयमा सरकार गम्भीर भएको छैन। सत्ताधारी र प्रतिपक्षी दल स्थानीय तह निर्वाचनको लेखाजोखा गर्दै आगामी प्रतिनिधिसभा र प्रदेशसभा निर्वाचन जित्ने रणनीतिमा जुटेका छन्। देशमा भएको आर्थिक संकटको मार देशका ठूला आयोजनादेखि घरको भान्सासम्मै पुगेको छ। त्यसैले सरकारले प्रचारमुखी, पपुलिस्टभन्दा पनि आर्थिक संकट समाधान बजेटमार्फत गर्न सक्नुपर्छ। आर्थिक संकटलाई बजेटबाटै सम्बोधन हुनुपर्छ। अनि मात्र जननिर्वाचित सरकार जनउत्तरदायी भएको ठहरिन्छ।"
बजेट कार्यान्वयन चुनौतीपूर्ण,"काठमाडौं : राष्ट्रिय योजना आयोगले १७ खर्ब ४५ अर्ब बजेट सिलिङ तोकेको थियो। सरकारले त्यसलाई नाघेर १७ खर्ब ९३ अर्ब ८३ करोडको बजेट ल्याएको छ। अर्थविद् र पूर्वअर्थमन्त्रीहरूले यसको कार्यान्वयनमा चुनौती देखिएको बताएका छन्। अर्थमन्त्री जनार्दन शर्माले चालूतर्फ ७ खर्ब ५३ अर्ब ४० करोड (४२ प्रतिशत) र पुँजीगततर्फ ३ खर्ब ८० अर्ब ३८ करोड (२१२ प्रतिशत) छुट्ट्याएका छन््। वित्तीय व्यवस्थातर्फ २ खर्ब ३० अर्ब २२ करोड (१२८) प्रतिशत र प्रदेश तथा स्थानीय तहमा वित्तीय हस्तान्तरणतर्फ ४ खर्ब २९ अर्ब ८३ करोड (२४ प्रतिशत) छुट्ट्याइएको छ। खर्च व्यहोर्ने स्रोतमध्ये राजस्वबाट १२ खर्ब ४० अर्ब ११ करोड र वैदेशिक अनुदानबाट ५५ अर्ब ४६ करोड आउने उल्लेख छ। तर, पूर्वअर्थमन्त्री सुरेन्द्र पाण्डे गन्जागोल बजेट आएको टिप्पणी गर्छन्। राजस्व उठाउने प्रमुख आधार आयात नै हो, पूर्वमन्त्री पाण्डे भन्छन्, बजेटमा अन्तरविरोधी कुरा आएको छ। आम्दानी र खर्चमा सन्तुलन नभई वितरणमुखी भएको पूर्वअर्थमन्त्री पाण्डे बताउँछन्। चालू खर्च बढाएको छ। तर, पुँजीगत खर्च घटाइएको छ, उनी भन्छन्, वैदेशिक अनुदान पनि घट्छ भनिएको छ। यसले ऋण बढ्ने देखिन्छ। अर्थमन्त्री शर्माले ४ खर्ब ९८ अर्ब २६ करोडको स्रोत सुनिश्चित गर्न सकेका छैनन्। उक्त बजेट घाटा पूर्ति गर्न वैदेशिक ऋणबाट २ खर्ब ४२ अर्ब२६ करोड जुटाउने उल्लेख छ। राजस्व परिचालन र वैदेशिक अनुदान तथा ऋण सहायता परिचालन गर्दा नपुग हुने २ खर्ब ५६ अर्ब आन्तरिक ऋण उठाउने सरकारको योजना छ। सरकारले चालू आर्थिक वर्षमा १६ खर्ब ३२ अर्बको बजेट ल्याएको थियो। हालसम्म ९ खर्ब ५८ अर्ब ३२ करोड अर्थात् ५८६९ प्रतिशत मात्रै खर्च भएको छ। त्यसमा चालू खर्च ७ खर्ब ५३ अर्ब ४६ करोड (७०७३) प्रतिशत खर्च भएको छ। ३ खर्ब ७८ अर्ब पुँजीगत बजेट छुट्टाइएकोमा हालसम्म १ खर्ब २५ अर्ब २२ करोड (३३१२ प्रतिशत) मात्रै खर्च भएको छ। १ खर्ब ८९ अर्ब वित्तीय क्षेत्रमा छुट्टाइएकोमा ७९ अर्ब ६३ करोड (४००४ प्रतिशत) बजेट खर्च भएको छ। सरकारले ल्याएको बजेट सकारात्मक भनेर टिप्पणी गरे पनि निजी क्षेत्रका प्रतिनिधि यसको कार्यान्वयनमा चुनौती देख्छन्। नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकाल निजी क्षेत्रमैत्री बजेट भए पनि समग्रमा कार्यान्वयनमा चुनौती रहेको बताउँछन्। राजस्व उठाउने स्वदेशी उत्पादनमै भनिए पनि चुनौतीपूर्ण हुन सक्ने ढकालको भनाइ छ। नेपाल चेम्बर अफ कमर्सका अध्यक्ष राजेन्द्र मल्ल पनि बजेट कार्यान्वयन गर्न सकस हुने देखिएको बताउँछन्। आर्थिक वृद्धिको लक्ष्य ८ प्रतिशत चुनौतीपूर्ण रहेको मल्ल बताउँछन्। केही पपुलिस्ट कार्यक्रम पनि छन्, उनी भन्छन्। अर्थमन्त्री शर्माले आर्थिक वर्ष २०७८७९ मा कुल सरकारी खर्च १४ खर्ब ४७ अर्ब ५१ करोड अर्थात् ८८६ प्रतिशत हुने संशोधित अनुमान गरेका छन्। कुल सरकारी खर्चमध्ये चालू खर्च ९ खर्ब ७१ अर्ब ८६ करोड (९१२ प्रतिशत), पुँजीगत खर्च ३ खर्ब ९ करोड (७९४ प्रतिशत) र वित्तीय व्यवस्थातर्फ १ खर्ब ७५ अर्ब ५६ करोड (९२७ प्रतिशत) खर्च हुने संशोधित अनुमान गरेका छन्। अर्थविद् डा डिल्लीराज खनाल बजेट कार्यान्वयनयोग्य नभएको बताउँछन्। जमिनमा टेकेरभन्दा पनि हावामा महल बनाउने खालको बजेट आयो, खनाल भन्छन्, बजेट आउँदो चुनावका लागि घोषणापत्रजस्तो छ। वित्तीय ढंगले प्राथमिककरण नभएको, ऋणको बोझ मात्रै थपिएको खनालको भनाइ छ। बजेटको आकार ठूलो छ, खर्चको स्रोत छैन, उनी भन्छन्, ८ प्रतिशत आर्थिक वृद्धिको लक्ष्य त टाडाको कुरा भयो, बजेटले थप बोझ र समस्यामूलक बनाउनेछ। राजस्व लक्ष्यको प्राथमिकता पनि नमिलेको उनको भनाइ छ। चालू आव आर्थिक वृद्धिदर ५८ प्रतिशत हुने अनुमान छ। नौ महिनासम्म मूल्यवृद्धि औसतमा ७३ प्रतिशत पुगेको छ। कोभिड महामारीको पुनरावृत्ति र गत कात्तिकमा बेमौसमी वर्षाले धानलगायत कृषि बाली र पूर्वाधारमा पुयएको क्षतिका कारण चालू आर्थिक वर्षमा लक्षित आर्थिक वृद्धिदर हासिल गर्न चुनौती देखिएको अर्थमन्त्री शर्माले बताएका छन्। कोभिड महामारीपश्चात्को पुनरुत्थानले गति लिन थालेको अर्थतन्त्रमा बाह्य क्षेत्रको दबाब चुनौतीको रूपमा रहेको जनाइएको छ। विश्व बजारमा इन्धनलगायतका वस्तुको मूल्य वृद्धिले थप चुनौती सिर्जना गरेको स्वीकार गरिएको छ। यद्यपि, अर्थमन्त्रीले यसअघि अर्थतन्त्र संकटमा रहेको स्वीकारेका थिएनन्। वस्तु आयातको तुलनामा निर्यातमा उल्लेखनीय रूपमा वृद्धि भए पनि निर्यातको साँघुरो आधार र आयातको तुलनामा न्यून परिमाण रहेकाले व्यापार घाटा उच्च छ। यसका कारण चालू खाता घाटा वृद्धि भएको छ। भुक्तानी सन्तुलनमा पनि चाप परेको छ। अर्थमन्त्री शर्माले चालू आर्थिक वर्षमा राजस्व संकलन सन्तोषजनक रहेको उल्लेख गरेका छन्। चालू आर्थिक वर्षमा राजस्व परिचालन लक्ष्यको हाराहारीमा रहेको जनाइएको छ। ११ खर्ब ५२ अर्ब ४२ करोड संकलन हुने अनुमान सरकारको छ। ११ खर्ब ८० अर्ब राजस्व संकलनको लक्ष्य लिएकोमा जेठ १५ गतेसम्म ८ खर्ब ९७ अर्थात् ७००३ प्रतिशत राजस्व संकलन भएको छ। चालू आर्थिक वर्ष वैदेशिक सहायतातर्फ अनुदान २४ अर्ब ८१ करोड र ऋणतर्फ १ खर्ब ७२ अर्ब ८८ करोड परिचालन हुने संशोधित अनुमान छ। सरकारले चालू आर्थिक वर्षको वैशाख मसान्तसम्म १ खर्ब ३५ अर्ब आन्तरिक ऋण उठाइसकेको छ। त्यस्तै चालू आर्थिक वर्षमा २ खर्ब ३१ अर्ब ३० करोड आन्तरिक ऋण परिचालन हुने सरकारले जनाएको छ। आधारभूत कृषि उत्पादन धान, मकै, गहुँ, तरकारी र फलफूलको आयात आगामी वर्ष न्यूनतम ३० प्रतिशतले कम गर्ने, आगामी वर्ष निर्यात दोब्बर गर्ने, आयात न्यूनतम २० प्रतिशतले घटाउने बजेटको छ। पाँच वर्षभित्र व्यापार सन्तुलन कायम गर्ने, मर्यादित रोजगारी वार्षिक ३० प्रतिशतका दरले वृद्धि गर्ने, भूमिहीन दलितलाई आगामी तीन वर्षभित्र आवास उपलब्ध गराउने, वार्षिक ८ लाख नेपालीलाई निरपेक्ष गरिबीको रेखाबाट माथि ल्याउने प्राथमिकता छ ।"
"घन्टी बजिरहन्छ, आशा जागिरहन्छ","तारा एयरको ट्वीनअटर जहाज। कलसाइन ९एन एईटी। यात्रु १९, चालकदलसहित २२ जना सवार। उडेको केही समयमा सम्पर्कविहीन। आइतबार यो विवरणसहितको समाचारले देश ततायो। स्थानीय निर्वाचनको चर्चापछि सरकारले सार्वजनिक गर्ने बजेटका विषयमा बिहानसम्म चोकचोकमा चर्चा थियो। तर, करिब ११ बजेबाट चर्चा बेपत्ता जहाजको भयो। अनुभवि क्याप्लेन प्रभाकर घिमिरेले उडाएको जहाज सम्पर्कविहीन हुँदा घिमिरेको परिवारसँगै प्रधानमन्त्री कार्यालयका सचिव सुरेश आचार्य पनि झस्किए। पर्यटन मन्त्रालयमा रहँदा विभिन्न जहाज दुर्घटनाको जाँचबुझ समितिमा संलग्न रहँदा क्याप्टेन घिमिरेको योगदान आचार्यले सम्झिए। अनुभवि छन्, पक्कै सम्पर्कमा आउलान् आचार्यले आइतबार दिनभर आस गरे। भन्छन्, राम्रोसँग चिन्छु। पहिलो सँगसँगै काम पनि गरियो। म्यानुअलहरू बनाउने योग्य व्यक्ति हुनुहुन्छ। जहाज दुर्घटना भएको बेला बनाइएका छानबिन समितिलाई विज्ञका रूपमा सहयोग पनि गर्नुभएको छ। दुर्घटनाको विश्लेषण गर्ने, तथ्यहरू पत्ता लगाउने क्रममा क्याप्टेन घिमिरेले सहयोग गरेको सचिव आचार्यले बताए। नागरिक उड्डयन प्राधिकरणको हवाई विभागबाट उनको करिअर सुरु भएको हो। छात्रवृत्तिमा पाइलट कोर्ष पूरा गरे। निकैपछि मात्र उनी तारा एयरमा सेवा गर्न प्रवेश गरेको सचिव आचार्यले बताए। क्याप्टेन घिमिरेले सातामा अधिकांश समय पोखराको उडान गर्थे। सदा झैं आइतबार पनि घिमिरेले जोमसोमका लागि यात्रु लिएर उडान भरे। घिमिरेले क्यानडामा निर्मित ट्वीनअटर जहाज उडाएका थिए। टावरकै फ्रिक्वेन्सीमा कुराकानी गर्दै जहाज उडाएका घिमिरेले १२ हजार ५ सय फिट हाराहारीमा जहाज उचालेका थिए। पोखराबाट म्याग्दीको घोडेपानी माथिसम्मको उडानमा उनी पोखरा टावरको सम्पर्कमा थिए। नेपाल टेलिकमले मोबाइल ट्रयाकिङअनुसार समुद्री सतहदेखि ५ हजारदेखि ५५ सय मिटरको उचाइको क्षेत्रमा क्याप्टेन घिमिरेको मोबाइलको सिग्नल भेटिएको छ। घोडेपानीदेखि मुस्ताङको लेतेसम्मको आकाशमा उडान गर्दा कुनै पनि टावरसँग सम्पर्क हुन सक्दैन। लेते नाघेपछि मात्र बल्ल जोमसोमको टावरसँग सम्पर्क हुन सक्छ। उनीभन्दा दुई मिनेटअघि उडान भरेको समिट एयर जोमसोममा अवतरण भयो। तर, पछ्याउँदै गइरहेको तारा एयर जोमसोम विमानस्थलमा अवतरण हुन सकेन। नागरिक उड्डयन प्राधिकरण स्रोतले भन्यो, जोमसोम टावरसँग सम्पर्क गरी त्यहाँको मौसमबारे जानकारीसमेत घिमिरेले लिएका थिए। नागरिक उड्डयन कार्यालय, जोमसोमका प्रमुख पुष्कलराज शर्माका अनुसार, मुस्ताङ क्रस गरेको तारा एयरको जहाजसँग पहिलो सम्पर्क भए पनि दोस्रो पटक सम्पर्क हुन सकेन। आइतबार घिमिरेको उडान भर्ने पालो थिएन। यती एयरकै अर्का क्याप्टेन बसन्त लामा उडान गर्ने तरखरमा थिए। बिहानको फ्लाइटमा घिमिरेले उडान गर्दा क्याप्टेन लामा यात्रु बनेका थिए। घिमिरे र लामा मिल्ने साथी भएकाले जोमसोममा बिदा मनाउने योजना बनाएका थिए। चालक दलमा एयर होस्टेज क्रिष्मी थापा पनि थिइन्। प्रधानमन्त्री कार्यालयका सचिव आचार्यले सम्पर्कविहीन भएको खबर सुन्नेबित्तिकै मोबाइलमा फोन गरेका थिए। घन्टी गएको आवाज मात्र आउँछ, उनले भने, कोरोना संक्रमण सुरु भएदेखि भेट भएको छैन। आवाज सुनिहालिन्छ कि भन्ने आसले फोन गरेँ। कुशल पाइलट घिमिरेले उडाएको जहाज नै सम्पर्कविहीन भएपछि सहकर्मी स्तब्ध छन्। उहाँ अत्यन्त राम्रो प्रशिक्षक पाइलट हो। हामीलाई सिकाउनु हुन्थ्यो। मेरो गुरु पनि हुनुहुन्छ। ३५ वर्ष जहाज उडाउनुभयो। अहिलेसम्म करिब २० हजार घन्टा आकासमै बिताउनुभयो जस्ता लाग्छ, यती एयरलाइन्सका एक पाइलट भन्छन्। सम्पर्कविहीन जहाजलाई दिनभर दिनभरि नेपाली सेनाको हेलिकप्ण्टरले खोज्ने प्रयास गर्यो। तर, भेटेन। सेनाका प्रवक्ता नारायण सिलवालका अनुसार साँझपख मौसम खराबी र अँध्यारो पनि बढिसकेका कारण उद्धार तथा खोजी कार्य स्थगित गरिएकोे छ। सोमबार सबेरैदेखि हवाई र स्थल दुवैमार्गबाट खोज तथा उद्धारको काम सुरु हुनेछ, उनले भनेका छन्, हाम्रो हेलिकप्टर जोमसोममै तयारी अवस्थामा राखिएको छ। धौलागिरि र मानापाथी हिमालको बीचमा जहाजको आवाज आफूले प्रत्यक्ष सुनेको बताउँछन् जनआदर्श अमरसिंह माविका शिक्षक गिरिसिंह शेरचन। उनले यार्सा टिप्ने र चौरी गोठालासँग फोन सम्पर्क गर्दा जहाज धौलागिरि र मानापाथी हिमालको फेदमा पर्ने लाङ्की खोलाको शिरमा हुनसक्ने अनुमान गरे। त्यस क्षेत्रमा बाक्लो हुस्सु र कुहिरो लागेकाले जहाज खोजतलास गर्न बाधा पुगेको मुस्ताङका प्रमुख जिल्ला अधिकारी (सीडीयो) नेत्रप्रसाद शर्माले जानकारी दिए। मुस्ताङको आकाशमा सम्पर्कविहीन आशंका गरिएको स्थानमा जहाज खोज्न हवाई मार्गबाट सम्भव नभए पनि स्थालगत रूपमा स्थानीय र सुरक्षाकर्मीबाट पैदल गएको प्रजिअ शर्माले जानकारी दिए। जहाज खोज्न दुईवटा माउन्टेन हेली नाउरिकोट र १ माउन्टेन हेली जोमसोममा तैयारी अवस्थामा राखिएको छ। स्थानीय प्रशासनका अनुसार सोमबार बिहान ५ बजेदेखि नै जहाजले खोज तलास गर्नेछ। जहाजमा छन एकै परिवारका ४ जना गोरखाको सहिदलखन गाउँपालिका५ का गणेशनारायण श्रेष्ठसहित उनका चार परिवार सदस्य बेपत्ता जहाजमा सवार रहेको स्थानीय बताउँछन्। श्रेष्ठ परिवारको नाममा टिकट काटिनु, सो जहाज चढ्नुअघि अमेरिकामा रहेका छोरा रोशनसँग सम्पर्क हुनु, त्यसपछि परिवारका सबैको मोबाइल स्वीचअफ हुनुले गाउँलेको होस उडेको छ। सञ्चार माध्यममार्फत विमान बेपत्ताको खबर सुनेपछि तीनमानेभञ्ज्याङका बासिन्दाले आइतबार घर र पसल बन्द गरे। आकस्मिक जमघट तथा विभिन्न स्तरको छलफल गरेर दिन बिताएको स्थानीय राजेश श्रेष्ठ बताउँछन्। खबर सुन्नासाथ गाउँपालिकाका अध्यक्ष रमेशबाबु थापा मगर, उपाध्यक्ष इन्दिरा तिवारी, वडाअध्यक्ष यमबहादुर राना, श्रेष्ठका आफन्त केशर श्रेष्ठ र स्थानीय विजय पुडासैनीको टोली पोखरा पुगेका छन्। टोलीले घटनाका बारेमा जानकारी लिएको श्रेष्ठले बताए। २० वर्षकी रविना र २३ वर्षकी रोजिना श्रेष्ठ दुवैजना अध्ययनको सिलसिलामा अमेरिकामा थिए। रोजिना स्नातकोत्तर र पीएचडी अध्ययनका लागि पाँच वर्षअघि अमेरिका पुगेकी थिइन्। रविना नेपालमा एलेभलको अध्ययन सकेर थप अध्ययनका लागि एक वर्षअघि अमेरिका गएकी थिइन्। रविना र रोजिना गत वैशाख ३० गते निर्वाचनको दिनमा काठमाडौं आइपुगेका थिए। छोरा रोशन भने अमेरिकामै थिए। छोरीहरू अमेरिकाबाट आएपछि श्रेष्ठ परिवार भ्रमण गर्न केही दिनअघि पोखरा गएका थिए। आइतबार पोखराबाट जोमसोम उडेको स्थानीय राजेश श्रेष्ठ बताउँछन्। चिन्तामा डुब्यो धनुषाको लोटा गाउँ तारा एयरको विमान सम्पर्कविहीन भएको खबरले धनुषाको मिथिला नगरपालिका ११ लोटा गाउँका बासिन्दा चिन्तामा डुबेका छन्। यस गाउँका एकै परिवारका ७ जना सोही विमानमा सवार थिए। उनीहरूको अवस्था हालसम्म अज्ञात रहेका कारण सिंगो गाउँ नै चिन्तामा डुबेको हो। स्थानीय मकरबहादुर तामाङसहित श्रीमती, दिदीभिनाजु, बहिनीज्वाइँ तथा भान्जा मुक्तिनाथ दर्शनका लागि यात्रामा गएका थिए। मकरबहादुरसँगै इन्द्रबहादुर गोले, पुरुषोत्तम गोले, राजन कुमार गोले, राममाया तामाङ, सुकुमाया तामाङ र तुलसादेवी तामाङको भौतिक अवस्थाबारे जानकारी नआएकाले परिवारमा आइतबार रुवाबासी चल्यो। गाउँलेहरू घटनाको विवरण तथा आधिकारिक पुष्टि पर्खिरहेका छन्। यसैबीच तारा एयरले आइतबार एक विज्ञप्ति प्रकाशित गर्दै खोजीकार्य जारी रहेको बताएको छ। जहाजमा सवार चालक दलका सदस्य क्याप्टेन प्रभाकर घिमिरे कोपाइलट उत्सव पोखरेल एयर होस्टेज क्रिष्टी थापा जहाजमा सवार यात्रु बान्देकर वैसवी इन्द्रबहादुर गोले पुरुषोत्ताम गोले राजनकुमार गोले मेइक ग्रिटग्राफ बसन्त लामा गणेश नारायण श्रेष्ठ रविना श्रेष्ठ रश्मी श्रेष्ठ रोजिना श्रेष्ठ प्रकाश सुनुवार मकरबहादुर तामाङ राममाया तामाङ सुकुमाया तामाङ तुलसादेवी तामाङ अशोककुमार त्रिपाठी धनुश त्रिपाठी ऋतिका त्रिपाठी वी विलनर रिपोर्ट : दिनेश गौतमकाठमाडौं अजवी पौड्यालकाठमाडौं सुन्दरकुमार थकालीजोमसोम शिव उप्रेती गोरखा मनिका झा जनकपुरधाम"
जनता लोभ्याउने बजेट,"काठमाडौं : सरकारले आगामी आर्थिक वर्षको बजेट सबैलाई मक्ख पार्ने गरी ल्याएको छ। अर्थमन्त्री जनार्दन शर्माले आइतबार संघीय संसद्को संयुक्त बैठकमा १७ खर्ब ९३ अर्ब ८३ करोडको बजेट पेस गरेका हुन्। जसमा आर्थिक संकटकै बेला कर्मचारीको तलब वृद्धिदेखि जनता लोभ्याउने अनेक कार्यक्रम समेटिएका छन्। निजामती, सेना, प्रहरी, शिक्षकलगायत सबै राष्ट्रसेवकको तलबमान साउनदेखि १५ प्रतिशत बढ्ने भएको छ। खाइपाइ आएको महँगी भत्तालाई निरन्तरता दिइएको छ। कर्मचारीको न्यूनतम तलब सुविधा पुनरावलोकन गर्न र श्रमिकको तलब सुविधाको अध्ययन गरी सरकारलाई सिफारिस गर्न उच्चस्तरीय तलब सुविधा आयोग गठन गरिने बजेट वक्तव्यमा उल्लेख छ। सार्वजनिक सेवालाई मुहाररहित, सम्पर्करहित र कागजरहित बनाउन आवश्यक प्रबन्ध मिलाइने भएको छ। ज्येष्ठ नागरिकलाई सामाजिक सुरक्षा भत्ता ७० होइन, ६८ वर्षमै उपलब्ध गराइने भएको छ। सरकारले २०७९८० मा ८ प्रतिशत आर्थिक वृद्धिको लक्ष्य लिएको छ। हाल ५८ प्रतिशत आर्थिक वृद्धि छ। मुद्रास्फीति ७ प्रतिशतमा सीमित राख्ने उल्लेख छ। जग्गाधनी प्रमाणपूर्जा वितरण कार्यलाई निरन्तरता दिई थप ३ सय स्थानीय तहका ५ लाख परिवारलाई वितरण गरिने बजेट वक्तव्यमा उल्लेख छ। यो सामान्य अवस्थामा भर्खरै निर्वाचन जितेर आएको सरकारले घोषणापत्र कार्यान्वयन गरेजस्तो बजेट भएको पूर्वअर्थमन्त्री डा युवराज खतिवडाको टिप्पणी छ। अर्थविद् डा डिल्लीराज खनाल यो बजेट मंसिरको चुनावी घोषणापत्रजस्तै रहेको प्रतिक्रिया दिन्छन्। निजी क्षेत्रमार्फत चतरासगरमाथा द्रुत मार्ग निर्माण गरी दुई घन्टामा सगरमाथा क्षेत्रमा पुगी सगरमाथा अवलोकन गर्न सक्ने गरी पूर्वाधार निर्माण गरिनेछ, बजेट वक्तव्यमा लेखिएको छ। अनुमतिप्राप्त व्यक्ति र कम्पनीले मात्र घरजग्गा कारोबार गर्न पाउने प्रबन्ध सरकारले गर्ने भएको छ। महानगरपालिका र उपमहानगरपालिकामा यो व्यवस्था कार्यान्वयन गरी क्रमशः सबै स्थानीय तहमा लागू गरिने जनाइएको छ। सहरी गरिबलाई रोजगार र स्वरोजगारको अवसर प्रदान गर्न क्षमता विकास र सीपमूलक तालिम प्रदान गरिने भएको छ। उनीहरूलाई आधारभूत सुविधासहितको अपार्टमेन्टको व्यवस्था मिलाइने उल्लेख छ। आगामी वर्ष थप १० लाख पर्यटक भिœयाउने गरी कार्यक्रम सञ्चालन गरिने भएको छ। नयाँ पुस्तालाई नेपाल भ्रमणमा आकर्षित गरिने जनाइएको छ। महानगरपालिकासँगको सहकार्यमा एक नेवाः संग्रहालय स्थापना गरिनुका साथै पोखरामा गुरुङ मौलिक संस्कृति संरक्षण गुरुयोजना कार्यान्वयन गर्न सहयोग गरिने वक्तव्यमा जनाइएको छ। जनताको रहरः हरित सहर अभियानअन्तर्गत सहरहरूलाई हरियालीयुक्त बनाउन १० हजार बहुवर्षीय बिरुवा रोपिने भएको छ। स्थानीय तहको सहकार्यमा खेतीयोग्य बाँझो जमिन पहिचान गरी रोजगार सेवा केन्द्रमा सूचीकृत बेरोजगारलाई यस कार्यक्रममार्फत कृषि र उत्पादनमूलक क्षेत्रमा रोजगारी प्रदान गरिने उल्लेख छ। प्रत्येक वर्ष केन्द्रमार्फत २ लाख सूचीकृत बेरोजगारलाई रोजगारी प्रदान गरिने जनाइएको छ। कम्तीमा ५ लाख विपन्न बेरोजगार नागरिकलाई सम्बन्धित स्थानीय तहमा श्रमसहकारीको रूपमा दर्ता भई आपसी प्रतिस्पर्धाको आधारमा संघ, प्रदेश र स्थानीय तहबाट सञ्चालन हुने १० करोड रुपैयाँसम्मको विकास आयोजना निर्माणमा संलग्न गराई रोजगारीको अवसर प्रदान गरिनेछ, बजेटमा भनिएको छ, न्यून आय भएका श्रमिक र गरिब परिवारको पहिचान गरी उनीहरूका लागि खाद्य सुरक्षा परिचयपत्रको व्यवस्था गरिनेछ। हरेक स्थानीय तहमा सुपथ मूल्यका पसल सञ्चालन गरी सो परिचयपत्रको आधारमा खाद्य सामग्रीहरू सहुलियत दरमा उपलब्ध गराउने व्यवस्था मिलाइनेछ। स्वरोजगार नागरिकलाई योगदानमा आधारित नागरिक पेन्सन योजनामा आबद्ध गर्न व्यवस्था मिलाइने भएको छ। आधारभूत कृषि उत्पादन धान, मकै, गहुँ, तरकारी र फलफूलको आयात आगामी वर्ष न्यूनतम ३० प्रतिशतले कम गर्ने बजेटमा उल्लेख छ। निर्यात दोब्बर गर्ने, आयात न्यूनतम २० प्रतिशतले घटाउने र आगामी पाँच वर्षभित्र व्यापार सन्तुलन कायम गर्ने, मर्यादित रोजगारी वार्षिक ३० प्रतिशतका दरले वृद्धि गर्ने, भूमिहीन दलितलाई तीन वर्षभित्र आवास उपलब्ध गराउने, वार्षिक ८ लाख नेपालीलाई निरपेक्ष गरिबीको रेखाबाट माथि ल्याउने बजेट ल्याइएको छ। सरकारले स्थानीय तहमार्फत अनुदानमा प्रत्येक परिवारलाई विद्युतीय चुलो दिने भएको छ। एक परिवार एक विद्युतीय चुलो कार्यक्रम सञ्चालन गर्ने उल्लेख छ। ज्येष्ठ नागरिकलाई विशिष्टीकृत स्वास्थ्य सेवा सुनिश्चित गर्न थप २० वटा केन्द्रीय र प्रादेशिक अस्पतालमा ज्येष्ठ नागरिक वार्ड सञ्चालन व्यवस्था गरिएको उल्लेख छ। सरकारी स्वास्थ्य संस्थाहरूबाट ९८ प्रकारका औषधि निःशुल्क उपलब्ध गराउने जनाइएको छ। मर्गाैला प्रत्यारोपण गरेका तथा डायलाइसिस गराइरहेका, सबै किसिमका क्यान्सर लागेका र मेरुदण्ड पक्षघातका बिरामीलाई उपचार खर्चबापत मासिक ५ हजार उपलब्ध गराउने व्यवस्था बजेटमा छ। मातृ मृत्युदर घटाउन गर्भवतीलाई पोषण कार्यक्रम, स्वास्थ्य जाँच र सुरक्षित सुत्केरी सुविधा उपलव्ध गराइने भएको छ । २५ जिल्लाका विपन्न परिवारका सुत्केरीलाई एकमुष्ठ ५ हजार पोषण खर्च उपलब्ध गराउने व्यवस्था मिलाइएको छ। १४० विद्यालयमा सञ्चालित पढ्दै कमाउँदै कार्यक्रमलाई थप १०० विद्यालयमा विस्तार गर्न बजेट छुट्ट्याइएको छ। प्राविधिक विषयको स्नातक तह र अन्य विषयमा स्नातकोत्तर तह अध्ययनरतलाई स्थानीय तहको योजना निर्माण र ग्रामीण विकासमा योगदान गर्ने गरी न्यूनतम ९० दिन स्वयंसेवामा लगाउन सम्बन्धित विश्वविद्यालयले आवश्यक व्यवस्था मिलाउने जनाइएको छ। स्थानीय उत्पादनको उपयोगलाई प्राथमिकता दिई दिवाखाजा कार्यक्रमलाई क्रमशः कक्षा ८ सम्म विस्तार गर्ने लक्ष्यका साथ आगामी आर्थिक वर्ष कक्षा ६ सम्म विस्तार गरिएको छ। बजेटमार्फत विद्यार्थीको शैक्षिक नतिजाका आधारमा विद्यालय व्यवस्थापन तथा शैक्षिक सुधारका लागि प्रधानाध्यापकबाट पेस भएको प्रस्ताव विद्यालय व्यवस्थापन समितिबाट स्वीकृत भएमा सो बमोजिमको योजना कार्यान्वयन गर्न ५ लाखसम्म प्रधानाध्यापकले खर्च गर्न पाउने व्यवस्था मिलाइएको छ। स्वास्थ्य शिक्षा उपलब्ध गराउने शिक्षण संस्थाहरूले वर्षमा दुईपटक विद्यार्थी भर्ना गर्ने गरी क्षमता विकास गरिने भएको छ। यसबाट नेपाली विद्यार्थीलाई मेडिकल शिक्षाका बिदेसिनु नपर्ने अवस्था बन्ने अपेक्षा सरकारले लिएको छ। विदेशी मुद्रासमेत बचत हुने जनाइएको छ। मेडिकल शिक्षामा विदेशी विद्यार्थीलाई आकर्षित गर्न काठमाडौंबाहिर विभिन्न स्थानमा मेडिकल कलेज स्थापना गर्न सहजीकरण गरिने भएको छ। मेलम्ची जलाधारको भौगोलिक अध्ययन प्रतिवेदनका आधारमा मेलम्ची खानेपानी आयोजनाको भरपर्दो पानी पथान्तरणको व्यवस्था मिलाइनेछ। यांग्री र लार्के खोलाबाट मेलम्ची खानेपानी वितरण प्रणालीमा पानी आपूर्ति गर्ने योजना कार्यान्वयन गरिने बजेटमा उल्लेख छ। मानव विकास सूचकांक न्यून भएका २५ जिल्लाका ५ वर्षसम्मका बालबालिका, दलित बालबालिका लगायतलाई उपलब्ध गराइने सामाजिक सुरक्षा भत्ता र औषधि उपचार तथा आर्थिक सहायता व्यस्था गरिएकोे छ। युवालाई उत्पादनमूलक उद्यममा आकर्षण गर्न तालिम तथा शैक्षिक प्रमाणपत्रका आधारमा युवा स्टार्ट अप कार्यक्रमअन्तर्गत उद्यम प्रस्तावको धितोमा सहुलियत पूर्ण ऋण उपलब्ध गराउने व्यवस्था मिलाइएको छ। चालीस वर्ष माथिका नागरिकका लागि स्थानीय तहका स्वास्थ्य संस्थामा वर्षमा एकपटक नसर्ने रोगहरूको निःशुल्क स्क्रिनिङ सेवा सञ्चालन गरिने भएको छ। शैक्षिक सत्र सुरु हुनुअघि सार्वजनिक विद्यालयका सबै विद्यार्थीको निःशुल्क स्वास्थ्य जाँच गर्ने प्रबन्ध गरिने उल्लेख छ। मेरुदण्ड पक्षघात भएका, बौद्धिक अपांगता, अटिज्म, हेमोफेलिया र पूर्ण अशक्त अपांगता भएका व्यक्तिहरूको निःशुल्क उपचारको व्यवस्था गरिने जनाइएको छ। नेपाली सांकेतिक भाषा विकास तथा अनुसन्धान केन्द्रको स्थापना गर्न आवश्यक प्रक्रिया अगाडि बढाइनेछ। सांकेतिक भाषा र ब्रेल लिपिका पाठ्यपुस्तक निःशुल्क उपलव्ध गराउने व्यवस्था मिलाइएको छ। विद्युतीय सवारी साधनको प्रयोग बढाउन नेपाल विद्युत् प्राधिकरणले ५० स्थानमा चार्जिङ स्टेसनहरू सञ्चालन गर्ने भएको छ। पेट्रोलपम्प रहेका स्थानमा चार्जिङ स्टेसन स्थापना गर्न निजी क्षेत्रलाई प्रोत्साहन गरिने वक्तव्यमा छ। विद्युतीय चुलो, उपकरण तथा यातायातका साधन प्रयोग गरी थप विद्युत् खपत गर्न प्रेरित गरिने भएको छ। ठूला सहरहरूको यातायात सेवा र भान्सालाई क्रमशः विद्युतीय प्रणालीमा परिणत गरिने भएको छ। सरकारले एलपी ग्यास छोडौं, बिजुली जोडौं भन्ने अभियान चलाउने भएको छ। खाना पकाउने इन्धनको रूपमा प्रयोग हुने दाउरा, गुइँठा र एलपी ग्यासलाई प्रतिस्थापन गरिने भएको छ। बायोग्यास, विद्युतीय चुलो, सुधारिएको चुलो तथा अन्य उपयुक्त आधुनिक एवं किफायती प्रविधिको प्रवर्धन गरी करिब १ लाख घरधुरीमा खाना पकाउने स्वच्छ ऊर्जाको पहुँच पुयाइने जनाइएको छ। सिंहदरबार परिसरबाट साउनभित्र ग्यास सिलिन्डर विस्थापित गरी विद्युतीय चुलो उपयोग गर्नुपर्ने व्यवस्था मिलाइएको छ। आगामी ३ महिनाभित्र महानगर र उपमहानगरपालिका भित्रका सबै सार्वजनिक कार्यालय र निवासलाई ग्यास सिलिन्डरमुक्त गराई क्रमशः विद्युतीय चुलो प्रयोगलाई देशव्यापी बनाइने जनाइएको छ। काठमाडौं उपत्यकामा आगामी तीन वर्षभित्र विद्युत् वितरण पूर्वाधार सबल बनाई एलपी ग्यास र पेट्रोलियम पदार्थको उपयोग उल्लेख्य रूपमा घटाइने भएको छ। अति विपन्न, दलित, लोपोन्मुख, सीमान्तकृत नागरिकका लागि किफायती र वातावरणमैत्री आवासको व्यवस्था तीन वर्षभित्र गरी नागरिकको सुरक्षित आवासको हकको प्रत्याभूति गरिने जनाइएको छ। आगामी आर्थिक वर्ष यस्ता १ लाख घर निर्माण गर्ने कार्य अगाडि बढाइने उल्लेख छ। ती घरहरू भूमिहीन एवं आवासविहीन डोम, चमार, मुसहर, दुसाधलगायतका अति विपन्न दलितलाई प्राथमिकताका क्रममा हस्तान्तरण गर्ने सरकारको योजना छ। एक घरपरिवार एक रोजगार, एक बस्ती एक आर्थिक पहिचान, एक वडा एक बजारको अवधारणा सरकारले ल्याएको छ। कार्यान्वयन गर्न प्रदेश तथा स्थानीय तहको लागत साझेदारी र निजी क्षेत्रसँगको सहकार्यमा नवप्रवर्तनमा आधारित स्थानीय आर्थिक विकास कार्यक्रम सञ्चालन गरिनेछ। यस कार्यक्रमलाई आत्मनिर्भरताका लागि कृषि उत्पादन कार्यक्रमसँग आबद्ध गरिनेछ। यस कार्यक्रमबाट आगामी आर्थिक वर्ष १ लाख नयाँ उद्योग तथा व्यवसाय थपिने, १ हजार ५ सयवटा नयाँ बजार केन्द्र विकास हुने, २ हजार ५ सयवटा नयाँ साप्ताहिक हाटबजार सञ्चालन हुने, १ हजार ५ सय वटा व्यापार मेला आयोजना हुने र थप १ लाख रोजगारी सिर्जना हुनेछ। विपन्न व्यक्ति, दलित तथा पिछडिएको क्षेत्रका स्थायी बासिन्दाले पिछडिएको क्षेत्रमा सञ्चालन गर्ने व्यवसायमा प्रदान गरिने सहुलियतपूर्ण कर्जाको ब्याजदरमा थप एकप्रतिशत बिन्दुले छुट दिइनेछ। रूग्ण तथा बन्द प्राय अवस्थामा रहेका जनकपुर चुरोट कारखाना, कृषि औजार कारखाना, गोरखकाली रबर उद्योग, ओरियन्ट एन्ड म्याग्नेसाइट, नेपाल मेटल कम्पनी, विराटनगर जुट मिल, वीरगन्ज चिनी कारखाना, हेटौंडा कपडा उद्योग र बुटवल धागो कारखाना उपयुक्त ढाँचामा सञ्चालनमा ल्याइनेछ। सार्वजनिक पदधारण गर्ने व्यक्तिहरूले हेटौंडा कपडा उद्योगबाट उत्पादित कपडाको पोसाक प्रयोग गर्ने व्यवस्था मिलाइनेछ। शान्ति प्रक्रियाका बाँकी कामहरू सम्पन्न गरिनेछ। संक्रमणकालीन न्यायका अवयवहरू सत्य अन्वेषण, न्याय र परिपूरणका लागि १ अर्ब ४० करोड विनियोजन गरिएको छ। लोकतन्त्र प्राप्तिका लागि विभिन्न राजनीतिक आन्दोलन र जनयुद्धमा सहभागी भई महत्वपूर्ण योगदान गर्ने योद्धाहरूलाई लोकतान्त्रिक सेनानीका रूपमा सम्मान गरिनेछ। विभागीय प्रमुख र आयोजना प्रमुखको पदमा कम्तीमा दुई वर्षका लागि आन्तरिक प्रतिस्पर्धाको माध्यमबाट कार्यसम्पादन सम्झौता गरी खटाइनेछ। आयोजनामा जनशक्ति व्यवस्था, खरिद प्रक्रिया जस्ता कार्यको पूर्णअधिकार परियोजना प्रमुखलाई प्रदान गर्ने व्यवस्था मिलाइनेछ। प्रशासनिक खर्च कटौती सरकारी निकायका संगठन संरचना र दरबन्दीको पुनरावलोकन गरिनेछ। संघीय निजामती सेवा तथा अन्य सरकारी सेवाका कम्तीमा १० प्रतिशत दरबन्दी कटौती गरिनेछ। निजामती तथा सुरक्षा निकायमा प्राविधिक र अत्यावश्यक बाहेकका नयाँ दरबन्दी थप गरिने छैन। सरकारी निकायको चालू प्रकृतिका प्रशासनिक खर्च न्यूनतम १५ प्रतिशतले घटाउने गरी बजेट कार्यान्वयन गरिनेछ। आगामी आर्थिक वर्ष सरकारी कार्यालयका लागि सवारी साधन खरिद गरिने छैन। मर्मत सम्भार गर्दासमेत सञ्चालनमा नआउने सवारी साधन अनिवार्य रूपमा लिलामी गर्ने व्यवस्था मिलाइनेछ। नेपालमा चारपांग्र्रे सवारी साधन उत्पादन वा एसेम्बल गर्ने उद्योग स्थापना गरेमा सवारी साधन उत्पादनका लागि चाहिने पाटपुर्जा वा कच्चा पदार्थको आयातमा उद्योग विभागको सिफारिसमा ५० प्रतिशत अन्तःशुल्क छुट दिनुका साथै भन्सार महसुलमा समेत २५ प्रतिशत छुट दिने व्यवस्था मिलाइएको छ। यसैगरी विद्युतीय रिक्सा र विद्युतीय मोटर साइकल वा स्कुटर उत्पादन गर्ने उद्योगले प्रयोग गर्ने कच्चा पदार्थ वा पाटपुर्जामा १ प्रतिशतमात्र भन्सार महसुल लाग्ने व्यवस्था गरिएको छ। स्यानिटरी प्याडको आयातमा लाग्दै आएको भन्सार महसुलमा ९० प्रतिशत छुट प्रदान गर्ने व्यवस्था गरिएको छ। नेपालमा नै स्यानिटरी प्याड उत्पादन गर्ने उद्योगका लागि आवश्यक पर्ने कच्चा पदार्थको आयातमा १ प्रतिशतमात्र भन्सार महसुल लाग्ने गरी भन्सार दरमा उल्लेख्य छुट प्रदान गर्ने व्यवस्था मिलाइएको छ। सरकारी वा सार्वजनिक निकायले स्वीकृत कार्यक्रमबमोजिम वितरण गर्ने स्यानिटरी प्याड अनिवार्य रूपमा स्वदेशी उत्पादन खरिद गर्नुपर्ने व्यवस्था गरिनेछ। सत्ता साझेदारी जनता समाजवादी पार्टी (जसपा)का नेता एवं पूर्वप्रधानमन्त्री डा बाबुराम भट्टराईले बजेटमा गुणात्मक महत्व राख्ने र संरचनात्मक परिवर्तन ल्याउने खालका कार्यक्रम नआएको बताएका छन्। भट्टराईले भने, गुणात्मक महत्वका र संरचनात्मक परिवर्तन ल्याउने खालका कार्यक्रम आएनन्। भट्टराईले कृषिलाई दिएको प्राथमिकता भने प्रशंसनीय भएको बताए। कृषिमा दिएको प्राथमिकता र नयाँ योजना प्रशंसनीय छन्, उनको भनाइ छ, जस्तै कृषि क्षेत्रमा क्रान्तिकारी परिवर्तन गर्ने हो भने वैज्ञानिक भूमिसुधार नगरेसम्म, भूमिमा गरिबको पहुँच नबनेसम्म त्यो पूरा हुँदैन। उद्योग वृद्धि गर्ने र व्यापारघाटा घटाउने भनेका छौं, त्यसका लागि र वैदेशिक लगानी आकर्षित गर्ने गुणात्मक खालका योजनाहरू आउनुपथ्र्याे, त्यस्तो केही पनि आएन, उनले थपे। उनले ६८ वर्षमा वृद्ध भत्ता दिने कार्यक्रम आवश्यक नभएको भन्दै आफूले वृद्ध भत्ता नलिनेसमेत घोषणा गरे। प्रशासनिक क्षेत्रमा सामान्य सुधारका कुरा आए पनि रूपान्तरणकारी योजना बजेटमा नआएको भट्टराईको टिप्पणी छ। नेता केन्द्रित बजेट कार्यान्वयन नै हुन नसक्ने हिसाबले पाँच दलीय गठबन्धनका नेता आफ्नो जिल्ला, निर्वाचन क्षेत्र केन्द्रित बजेट ल्याएका छन्। बजेटमा सबैभन्दा बढी प्राथमिकता चितवनमा परेको देखिन्छ। माओवादी केन्द्रका अध्यक्ष पुष्पकमल दाहाल प्रचण्डको गृह जिल्लामा सबैभन्दा बढी योजना छन्। अर्थमन्त्री शर्माले प्रचण्डलाई खुसी पार्न चितवनमा धेरै कार्यक्रम पारेको टिप्पणी छ। प्रधानमन्त्री शेरबहादुर देउवाको गृह जिल्ला डडेलधुरामा मेडिकल कलेज स्थापनालगायतका कार्यक्रम छन्। प्रदेश र स्थानीय तहसँगको सहकार्यमा चितवनमा निर्माणाधीन गौतम बुद्ध क्रिकेट स्टेडियमको अधुरो निर्माण कार्य पूरा गर्ने व्यवस्था मिलाइनेछ। महोत्तरीको मटिहानी, चितवनको कठार र पूर्वी नवलपरासीको मध्यबिन्दुमा स्थानीय तह र निजी क्षेत्रको सहकार्यमा अत्याधुनिक रिक्रियसन सेन्टर स्थापना गरिनेछ। चितवनको शक्तिखोरलगायत सम्भावित क्षेत्रमा सार्वजनिक निजी साझेदारीमा औद्योगिक क्षेत्र निर्माण तथा सञ्चालन गरिनेछ। भैरहवा र सिमरा विशेष आर्थिक क्षेत्रलाई पूर्णरूपमा सञ्चालनमा ल्याइनेछ। पाँचखालस्थित विशेष आर्थिक क्षेत्रको निर्माण आगामी आर्थिक वर्षभित्र सम्पन्न गरिनेछ। सुदूरपश्चिम प्रदेशको हरैया र प्रदेश नम्बर १ को सुनसरीमा विशेष आर्थिक क्षेत्रको निर्माण कार्य प्रारम्भ गरिनेछ। सार्वजनिक निजी साझेदारीमा धौवादी फलाम खानीबाट फलाम उत्पादनको पूर्वतयारीका कार्य सम्पन्न गरिनेछ। बैतडी र बझाङमा रहेको फस्फोराइटको खानीबाट फस्फोरस मल उत्पादनको सम्भाव्यता अध्ययन गरिनेछ। सुर्खेतमा स्थापना भएको किम्मती तथा अर्ध किम्मती पत्थर प्रशोधन केन्द्र सञ्चालनमा ल्याइनेछ। धादिङ जिल्लाको रुबी भ्याली र जाजरकोट लगायतका स्थानमा रहेको किम्मति तथा अर्ध किम्मति पत्थरको अन्वेषण तथा प्रशोधनकार्य प्रारम्भ गरिनेछ। भारतको सिलिगुडीदेखि झापाको चारआलीसम्म पेट्रोलियम पाइपलाइन निर्माण र अमलेखगन्जदेखि लोथरसम्म पेट्रोलियम पाइपलाइन विस्तार कार्य प्रारम्भ गरिनेछ। बजेटले निजी क्षेत्रले उठाएको मुद्दालाई सम्बोधन गरेको छ।निजी क्षेत्रलाई प्राथमिकता दिएर उत्साह त देखिएको छ।तर, सरकारले जस्तोसुकै व्यवस्था गरे पनि कार्यान्वयन भने चुनौतीपूर्ण छ। भवानी राणा निवर्तमान अध्यक्ष, नेपाल उद्योग वाणिज्य महासंघ सबै राम्रा कुरा बजेटमा राख्नुपर्छ भन्ने मान्यताले प्राथमिकता पाएको देखिन्छ।बजेट बनाउने सिस्टमलाई परिवर्तन गर्न जरुरी छ।बजेट झट्ट हेर्दा छुटेजस्तो केही देखिँदैन।यो हिसाबले हो भने नेपाल अहिले समृद्ध राष्ट्र बनिसक्नुपर्ने हो। डा रमेश पौडेल, अर्थविद् वैदेशिक रोजगारमा पुरानै कुरा दोहोरिएको छ।श्रमिक प्रतिष्ठानको कुरा आएको छ।तर, कसरी कार्यान्वयन हुन्छ भन्ने हेर्न बाँकी छ।प्रधानमन्त्री रोजगार कार्यक्रमको पुनःसंरचना गर्ने भनिएको छ।कार्यान्वयन हुँदा थाहा हुने कुरा हो। डा गणेश गुरुङ, श्रमविज्ञ"
हराइरहेको तारा एयरको जहाज दुर्घटनाग्रस्त अवस्थामा भेटियो,"जोमसोम : आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार फेला परेको छ। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको हो । समुन्द्री सतहदेखि माथि झन्डै ४ हजार मिटर उचाइमा तारा एअरको जहाज दुर्घटना भएको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिए । प्रजिअ शर्माका अनुसार थासाङको मानापाथी हिमालको फेद नजिक याकखर्क भन्ने स्थानमा यार्सा टिप्न गएका ९ जना टोली र लेतेबाट गएका स्थानीय युवा सुमित गौचनको टोलीले सोमबार बिहानैदेखि हराएको जहाज खोजी कार्य सुरु गरेको थियो। जहाज पूर्ण रुपमा क्षतिग्रस्त भएको छ भने जहाजका सामान छरपस्ट रुपमा पहाडमा छरिएको जहाज खोज्न गएका युवा सुमित गौचनले जानकारी दिए । हराइरहेको जहाज भेटिएपछि जोमसोमबाट ३ वटै सुरक्षा निकायको टोली अहिले उद्धारका लागि घटना स्थलमा पुगेको प्रहरी निरीक्षक रामकुमार दानीले जानकारी दिए । अहिले जहाजको अवस्था बुझ्न जोमसोमबाट फिस्टेल एअरको हेली घटना स्थलतर्फ प्रस्थान गरेको प्रशासनले बताएको छ । जहाजमा चालक दलका सदस्य क्याप्टेन प्रभाकर घिमिरे, कोपाइलट उत्सव पोखरेल, एयर होस्टेज क्रिष्टी थापा, यात्रु बान्देकर वैसवी,इन्द्रबहादुर गोले, पुरुषोत्ताम गोले, राजनकुमार गोले, मेइक ग्रिटग्राफ, बसन्त लामा, गणेश नारायण श्रेष्ठ, रविना श्रेष्ठ, रश्मी श्रेष्ठ, रोजिना श्रेष्ठ, प्रकाश सुनुवार, मकरबहादुर तामाङ, राममाया तामाङ, सुकुमाया तामाङ, तुलसादेवी तामाङ, अशोककुमार त्रिपाठी, धनुश त्रिपाठी, ऋतिका त्रिपाठी, वी विलनर थिए। नेपाल नागरिक उड्डयन प्राधिकरणले भन्योः घोडेपानीबाट तारा एयरको जहाजसँग सम्पर्क टुट्यो तारा एयरको जहाज धौलागिरि हिमाल र मानापाथी हिमालको फेद आसपासमा बेपत्ता भएको आशंका सैनिक प्रवक्ताले भने : तारा एयरको जहाज दुर्घटना भएको खबर छ, स्थलगतरुपमा सेना पठाइसकेका छौं तारा एयरको जहाज खोज्न गएको सेनाको हेलिकोप्टर मुस्ताङको थासाङमा अवतरण हराइरहेको जहाज खोजी गरिरहेका छौं : तारा एयर तारा एयरको जहाज हराएपछि करिश्माको प्रश्न : जनताको ज्यान सस्तो हो? तारा एयरको जहाज अझै अज्ञात, सैनिक प्रवक्ता भन्छन् दुर्घटनाको अनुमान गरिए पनि पुष्टि भएको छैन हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान"
उदयपुरको कटारीमा ट्रक दुर्घटना : चारजनाको मृत्यु,"उदयपुर : सिद्धिचरण लोकमार्ग अन्तरगत उदयपुरको कटारी नगरपालिका१४ भदौरेस्थित चनौटमो सोमबार बिहान ट्रक दुर्घटना हुँदा चार जनाको ज्यान गएको छ। मकवानपुरको हेटौंडाबाट मिक्सु सोलु हाइड्रोपावरको सिमेन्ट लोड गरेर सोलुखुम्बुतर्फ जाँदै गरेको ना८ख८२९७ नम्बरको लोबेड ट्रक बिहान २:३० बजे स्थित खोला नजिक दुर्घटना भएको हो। दुर्घटनामा ट्रकका चालक बाराको सिमरा१ का ३५ वर्षीय सुजित घलान, सहचालक २५ वर्षीय नितेश खड्का, ट्रकमा सवार सिमरा१ का १७ वर्षीय अनुज लामा र ३७ वर्षीय राजन तामाङको घटनास्थलमै ज्यान गएको जिल्ला प्रहरी कार्यालयका प्रहरी निरीक्षक मोहन थापाले बताए। प्रहरीको प्रारम्भिक अनुसन्धानबाट कच्ची सडकमा चालक निदाएका कारण ट्रक अनियन्त्रित भइ दुर्घटना भएको खुलेको छ। ट्रक सडकबाट करिव एक सय मिटर तल खसेको छ। प्रहरीले स्थानीयको सहयोगमा शव बाहिर निकाल्ने प्रयास जारी राखेको छ। शव यत्रतत्र छरिएकाले उठाउने कार्य भैरहेको प्रहरीले जनाएको छ। घटनास्थलमा उद्धारका लागि ठुलो संख्यामा सुरक्षाकर्मी परिचालन गरिएको छ। प्रहरीले दुर्घटनाका बारेमा अनुसन्धान सुरु गरेको जनाएको छ।"
आर्थिक संकट समाधान गरौं,"मुलुकमा आर्थिक संकट दिनप्रतिदिन चुलिँदै गएको छ। व्यापार घाटा बढ्दो छ। महंगीले शिखर चुम्दै गएको छ । स्वदेशमै उत्पादन हुने वस्तु पनि आयात गर्नुपरिरहेको छ । विलासिताका विदेशी वस्तु आयात रोक्दा पनि व्यापारघाटा कम हुन सकेको छैन । चालू आर्थिक वर्षको १० महिनामा १४ खर्ब ३१ अर्बको व्यापार घाटा भइसकेको छ । गत वर्षको तुलनामा यसपटक एक चौथाइले व्यापार घाटा बढेको छ । पेट्रोलियम पदार्थमा पटकपटकको मूल्यवृद्धिले जनजीवन अस्तव्यस्त बन्दै गएको छ । ग्यास, पेट्रोल, डिजेल र मट्टीतेलको भाउ बढ्दा त्यसको चौतर्फी असर देखिएको छ। पेट्रोलियमको मूल्यवृद्धिका कारण व्यापार घाटा उच्च हुनुका साथै विदेशी मुद्रा सञ्चितिमा झनै दबाब पुगेको छ। नेपाल राष्ट्र बैंकका अनुसार बजारमा १५ अर्ब रुपैयाँभन्दा अधिक तरलता छ। आर्थिक संकटका धेरै कारण छन्। त्यसमध्ये सरकारको अकर्मण्यता पनि एक हो। सरकारले पुँजीगत खर्च गर्न सकेको छैन। विकास निर्माण प्रायः ठप्प छ । बजेट कार्यान्वयनको अवस्था दयनिय छ । चालू आर्थिक वर्षको १० महिना बितिसक्दा पनि सरकारले आधा बजेट पनि खर्च गरेको छैन । पुँजीगत खर्च नहुँदा अर्थतन्त्र चलायमान भएको छैन। तरलता अभाव छ। तरलता अभावका कारण बैंक तथा वित्तीय संस्थाले ऋण लगानी गर्न सकेका छैनन्। निक्षेप फिर्ता गर्न पनि समस्या भएको छ। सहकारीले तीनचार महिनादेखि कर्जा प्रवाह रोकेका छन्। बैंकको अवस्था पनि उस्तै छ। चालू आर्थिक वर्ष सुरु भएदेखि नै बंैकिङ प्रणालीमा लगानी योग्य पुँजी (तरलता) अभाव रहँदै आएको छ। हुँदाहँुदै बैंकले नयाँ ऋणीलाई कर्जा दिन ठप्पै गरेका छन्। उद्योगी, व्यवसायी ऋण पाइरहेका छैनन्। ऋण नपाउँदा व्यवसाय विस्तार गर्नदेखि चलायमान गर्न चुनौती थपिएको छ। सञ्चिति बढाउने रेमिट्यान्स, पर्यटन, वैदेशिक ऋण, अनुदानलगायतको स्रोतबाट पनि अपेक्षा गरेअनुसारको विदेशी मुद्रा आम्दानी हुन सकेको छैन। जसका कारण मुलुकको अर्थतन्त्र चौतर्फी रूपबाट संकटमा जेलिएको छ । यी सबै समस्या सरकारकै आधिकारिक निकायबाट सार्वजनिक हुँदा पनि समस्या समाधान गर्न सरकार गम्भीर छैन। अन्तर्राष्ट्रिय बजारमा पेट्रोलियम पदार्थको चर्को मूल्य बढ्दा नेपालीलाई महँगीको भार थेक्न हम्मेहम्मे परेको छ। दैनिक उपभोग्य वस्तुमा पर्ने तेल, घिउ, जिरा, धनियाँ, गेडागुडी, दाल, चामल, गहुँ, मकैलगायतका अधिकांश खाद्यवस्तुको मूल्य बढेर दोब्बर भएको छ। यी वस्तुको स्वदेशी उत्पादन भने बढेको छैन। व्यवसायीहरूले कारोबारलगायतका लगानी गर्न बैंकबाट कर्जा पाइरहेका छैनन्। यिनको उत्पादन बढाउने विषयमा सरकार गम्भीर भएको छैन। सत्ताधारी र प्रतिपक्षी दल स्थानीय तह निर्वाचनको लेखाजोखा गर्दै आगामी प्रतिनिधिसभा र प्रदेशसभा निर्वाचन जित्ने रणनीतिमा जुटेका छन्। देशमा भएको आर्थिक संकटको मार देशका ठूला आयोजनादेखि घरको भान्सासम्मै पुगेको छ। त्यसैले सरकारले प्रचारमुखी, पपुलिस्टभन्दा पनि आर्थिक संकट समाधान बजेटमार्फत गर्न सक्नुपर्छ। आर्थिक संकटलाई बजेटबाटै सम्बोधन हुनुपर्छ। अनि मात्र जननिर्वाचित सरकार जनउत्तरदायी भएको ठहरिन्छ।"
जनता लोभ्याउने बजेट,"काठमाडौं : सरकारले आगामी आर्थिक वर्षको बजेट सबैलाई मक्ख पार्ने गरी ल्याएको छ। अर्थमन्त्री जनार्दन शर्माले आइतबार संघीय संसद्को संयुक्त बैठकमा १७ खर्ब ९३ अर्ब ८३ करोडको बजेट पेस गरेका हुन्। जसमा आर्थिक संकटकै बेला कर्मचारीको तलब वृद्धिदेखि जनता लोभ्याउने अनेक कार्यक्रम समेटिएका छन्। निजामती, सेना, प्रहरी, शिक्षकलगायत सबै राष्ट्रसेवकको तलबमान साउनदेखि १५ प्रतिशत बढ्ने भएको छ। खाइपाइ आएको महँगी भत्तालाई निरन्तरता दिइएको छ। कर्मचारीको न्यूनतम तलब सुविधा पुनरावलोकन गर्न र श्रमिकको तलब सुविधाको अध्ययन गरी सरकारलाई सिफारिस गर्न उच्चस्तरीय तलब सुविधा आयोग गठन गरिने बजेट वक्तव्यमा उल्लेख छ। सार्वजनिक सेवालाई मुहाररहित, सम्पर्करहित र कागजरहित बनाउन आवश्यक प्रबन्ध मिलाइने भएको छ। ज्येष्ठ नागरिकलाई सामाजिक सुरक्षा भत्ता ७० होइन, ६८ वर्षमै उपलब्ध गराइने भएको छ। सरकारले २०७९८० मा ८ प्रतिशत आर्थिक वृद्धिको लक्ष्य लिएको छ। हाल ५८ प्रतिशत आर्थिक वृद्धि छ। मुद्रास्फीति ७ प्रतिशतमा सीमित राख्ने उल्लेख छ। जग्गाधनी प्रमाणपूर्जा वितरण कार्यलाई निरन्तरता दिई थप ३ सय स्थानीय तहका ५ लाख परिवारलाई वितरण गरिने बजेट वक्तव्यमा उल्लेख छ। यो सामान्य अवस्थामा भर्खरै निर्वाचन जितेर आएको सरकारले घोषणापत्र कार्यान्वयन गरेजस्तो बजेट भएको पूर्वअर्थमन्त्री डा युवराज खतिवडाको टिप्पणी छ। अर्थविद् डा डिल्लीराज खनाल यो बजेट मंसिरको चुनावी घोषणापत्रजस्तै रहेको प्रतिक्रिया दिन्छन्। निजी क्षेत्रमार्फत चतरासगरमाथा द्रुत मार्ग निर्माण गरी दुई घन्टामा सगरमाथा क्षेत्रमा पुगी सगरमाथा अवलोकन गर्न सक्ने गरी पूर्वाधार निर्माण गरिनेछ, बजेट वक्तव्यमा लेखिएको छ। अनुमतिप्राप्त व्यक्ति र कम्पनीले मात्र घरजग्गा कारोबार गर्न पाउने प्रबन्ध सरकारले गर्ने भएको छ। महानगरपालिका र उपमहानगरपालिकामा यो व्यवस्था कार्यान्वयन गरी क्रमशः सबै स्थानीय तहमा लागू गरिने जनाइएको छ। सहरी गरिबलाई रोजगार र स्वरोजगारको अवसर प्रदान गर्न क्षमता विकास र सीपमूलक तालिम प्रदान गरिने भएको छ। उनीहरूलाई आधारभूत सुविधासहितको अपार्टमेन्टको व्यवस्था मिलाइने उल्लेख छ। आगामी वर्ष थप १० लाख पर्यटक भिœयाउने गरी कार्यक्रम सञ्चालन गरिने भएको छ। नयाँ पुस्तालाई नेपाल भ्रमणमा आकर्षित गरिने जनाइएको छ। महानगरपालिकासँगको सहकार्यमा एक नेवाः संग्रहालय स्थापना गरिनुका साथै पोखरामा गुरुङ मौलिक संस्कृति संरक्षण गुरुयोजना कार्यान्वयन गर्न सहयोग गरिने वक्तव्यमा जनाइएको छ। जनताको रहरः हरित सहर अभियानअन्तर्गत सहरहरूलाई हरियालीयुक्त बनाउन १० हजार बहुवर्षीय बिरुवा रोपिने भएको छ। स्थानीय तहको सहकार्यमा खेतीयोग्य बाँझो जमिन पहिचान गरी रोजगार सेवा केन्द्रमा सूचीकृत बेरोजगारलाई यस कार्यक्रममार्फत कृषि र उत्पादनमूलक क्षेत्रमा रोजगारी प्रदान गरिने उल्लेख छ। प्रत्येक वर्ष केन्द्रमार्फत २ लाख सूचीकृत बेरोजगारलाई रोजगारी प्रदान गरिने जनाइएको छ। कम्तीमा ५ लाख विपन्न बेरोजगार नागरिकलाई सम्बन्धित स्थानीय तहमा श्रमसहकारीको रूपमा दर्ता भई आपसी प्रतिस्पर्धाको आधारमा संघ, प्रदेश र स्थानीय तहबाट सञ्चालन हुने १० करोड रुपैयाँसम्मको विकास आयोजना निर्माणमा संलग्न गराई रोजगारीको अवसर प्रदान गरिनेछ, बजेटमा भनिएको छ, न्यून आय भएका श्रमिक र गरिब परिवारको पहिचान गरी उनीहरूका लागि खाद्य सुरक्षा परिचयपत्रको व्यवस्था गरिनेछ। हरेक स्थानीय तहमा सुपथ मूल्यका पसल सञ्चालन गरी सो परिचयपत्रको आधारमा खाद्य सामग्रीहरू सहुलियत दरमा उपलब्ध गराउने व्यवस्था मिलाइनेछ। स्वरोजगार नागरिकलाई योगदानमा आधारित नागरिक पेन्सन योजनामा आबद्ध गर्न व्यवस्था मिलाइने भएको छ। आधारभूत कृषि उत्पादन धान, मकै, गहुँ, तरकारी र फलफूलको आयात आगामी वर्ष न्यूनतम ३० प्रतिशतले कम गर्ने बजेटमा उल्लेख छ। निर्यात दोब्बर गर्ने, आयात न्यूनतम २० प्रतिशतले घटाउने र आगामी पाँच वर्षभित्र व्यापार सन्तुलन कायम गर्ने, मर्यादित रोजगारी वार्षिक ३० प्रतिशतका दरले वृद्धि गर्ने, भूमिहीन दलितलाई तीन वर्षभित्र आवास उपलब्ध गराउने, वार्षिक ८ लाख नेपालीलाई निरपेक्ष गरिबीको रेखाबाट माथि ल्याउने बजेट ल्याइएको छ। सरकारले स्थानीय तहमार्फत अनुदानमा प्रत्येक परिवारलाई विद्युतीय चुलो दिने भएको छ। एक परिवार एक विद्युतीय चुलो कार्यक्रम सञ्चालन गर्ने उल्लेख छ। ज्येष्ठ नागरिकलाई विशिष्टीकृत स्वास्थ्य सेवा सुनिश्चित गर्न थप २० वटा केन्द्रीय र प्रादेशिक अस्पतालमा ज्येष्ठ नागरिक वार्ड सञ्चालन व्यवस्था गरिएको उल्लेख छ। सरकारी स्वास्थ्य संस्थाहरूबाट ९८ प्रकारका औषधि निःशुल्क उपलब्ध गराउने जनाइएको छ। मर्गाैला प्रत्यारोपण गरेका तथा डायलाइसिस गराइरहेका, सबै किसिमका क्यान्सर लागेका र मेरुदण्ड पक्षघातका बिरामीलाई उपचार खर्चबापत मासिक ५ हजार उपलब्ध गराउने व्यवस्था बजेटमा छ। मातृ मृत्युदर घटाउन गर्भवतीलाई पोषण कार्यक्रम, स्वास्थ्य जाँच र सुरक्षित सुत्केरी सुविधा उपलव्ध गराइने भएको छ । २५ जिल्लाका विपन्न परिवारका सुत्केरीलाई एकमुष्ठ ५ हजार पोषण खर्च उपलब्ध गराउने व्यवस्था मिलाइएको छ। १४० विद्यालयमा सञ्चालित पढ्दै कमाउँदै कार्यक्रमलाई थप १०० विद्यालयमा विस्तार गर्न बजेट छुट्ट्याइएको छ। प्राविधिक विषयको स्नातक तह र अन्य विषयमा स्नातकोत्तर तह अध्ययनरतलाई स्थानीय तहको योजना निर्माण र ग्रामीण विकासमा योगदान गर्ने गरी न्यूनतम ९० दिन स्वयंसेवामा लगाउन सम्बन्धित विश्वविद्यालयले आवश्यक व्यवस्था मिलाउने जनाइएको छ। स्थानीय उत्पादनको उपयोगलाई प्राथमिकता दिई दिवाखाजा कार्यक्रमलाई क्रमशः कक्षा ८ सम्म विस्तार गर्ने लक्ष्यका साथ आगामी आर्थिक वर्ष कक्षा ६ सम्म विस्तार गरिएको छ। बजेटमार्फत विद्यार्थीको शैक्षिक नतिजाका आधारमा विद्यालय व्यवस्थापन तथा शैक्षिक सुधारका लागि प्रधानाध्यापकबाट पेस भएको प्रस्ताव विद्यालय व्यवस्थापन समितिबाट स्वीकृत भएमा सो बमोजिमको योजना कार्यान्वयन गर्न ५ लाखसम्म प्रधानाध्यापकले खर्च गर्न पाउने व्यवस्था मिलाइएको छ। स्वास्थ्य शिक्षा उपलब्ध गराउने शिक्षण संस्थाहरूले वर्षमा दुईपटक विद्यार्थी भर्ना गर्ने गरी क्षमता विकास गरिने भएको छ। यसबाट नेपाली विद्यार्थीलाई मेडिकल शिक्षाका बिदेसिनु नपर्ने अवस्था बन्ने अपेक्षा सरकारले लिएको छ। विदेशी मुद्रासमेत बचत हुने जनाइएको छ। मेडिकल शिक्षामा विदेशी विद्यार्थीलाई आकर्षित गर्न काठमाडौंबाहिर विभिन्न स्थानमा मेडिकल कलेज स्थापना गर्न सहजीकरण गरिने भएको छ। मेलम्ची जलाधारको भौगोलिक अध्ययन प्रतिवेदनका आधारमा मेलम्ची खानेपानी आयोजनाको भरपर्दो पानी पथान्तरणको व्यवस्था मिलाइनेछ। यांग्री र लार्के खोलाबाट मेलम्ची खानेपानी वितरण प्रणालीमा पानी आपूर्ति गर्ने योजना कार्यान्वयन गरिने बजेटमा उल्लेख छ। मानव विकास सूचकांक न्यून भएका २५ जिल्लाका ५ वर्षसम्मका बालबालिका, दलित बालबालिका लगायतलाई उपलब्ध गराइने सामाजिक सुरक्षा भत्ता र औषधि उपचार तथा आर्थिक सहायता व्यस्था गरिएकोे छ। युवालाई उत्पादनमूलक उद्यममा आकर्षण गर्न तालिम तथा शैक्षिक प्रमाणपत्रका आधारमा युवा स्टार्ट अप कार्यक्रमअन्तर्गत उद्यम प्रस्तावको धितोमा सहुलियत पूर्ण ऋण उपलब्ध गराउने व्यवस्था मिलाइएको छ। चालीस वर्ष माथिका नागरिकका लागि स्थानीय तहका स्वास्थ्य संस्थामा वर्षमा एकपटक नसर्ने रोगहरूको निःशुल्क स्क्रिनिङ सेवा सञ्चालन गरिने भएको छ। शैक्षिक सत्र सुरु हुनुअघि सार्वजनिक विद्यालयका सबै विद्यार्थीको निःशुल्क स्वास्थ्य जाँच गर्ने प्रबन्ध गरिने उल्लेख छ। मेरुदण्ड पक्षघात भएका, बौद्धिक अपांगता, अटिज्म, हेमोफेलिया र पूर्ण अशक्त अपांगता भएका व्यक्तिहरूको निःशुल्क उपचारको व्यवस्था गरिने जनाइएको छ। नेपाली सांकेतिक भाषा विकास तथा अनुसन्धान केन्द्रको स्थापना गर्न आवश्यक प्रक्रिया अगाडि बढाइनेछ। सांकेतिक भाषा र ब्रेल लिपिका पाठ्यपुस्तक निःशुल्क उपलव्ध गराउने व्यवस्था मिलाइएको छ। विद्युतीय सवारी साधनको प्रयोग बढाउन नेपाल विद्युत् प्राधिकरणले ५० स्थानमा चार्जिङ स्टेसनहरू सञ्चालन गर्ने भएको छ। पेट्रोलपम्प रहेका स्थानमा चार्जिङ स्टेसन स्थापना गर्न निजी क्षेत्रलाई प्रोत्साहन गरिने वक्तव्यमा छ। विद्युतीय चुलो, उपकरण तथा यातायातका साधन प्रयोग गरी थप विद्युत् खपत गर्न प्रेरित गरिने भएको छ। ठूला सहरहरूको यातायात सेवा र भान्सालाई क्रमशः विद्युतीय प्रणालीमा परिणत गरिने भएको छ। सरकारले एलपी ग्यास छोडौं, बिजुली जोडौं भन्ने अभियान चलाउने भएको छ। खाना पकाउने इन्धनको रूपमा प्रयोग हुने दाउरा, गुइँठा र एलपी ग्यासलाई प्रतिस्थापन गरिने भएको छ। बायोग्यास, विद्युतीय चुलो, सुधारिएको चुलो तथा अन्य उपयुक्त आधुनिक एवं किफायती प्रविधिको प्रवर्धन गरी करिब १ लाख घरधुरीमा खाना पकाउने स्वच्छ ऊर्जाको पहुँच पुयाइने जनाइएको छ। सिंहदरबार परिसरबाट साउनभित्र ग्यास सिलिन्डर विस्थापित गरी विद्युतीय चुलो उपयोग गर्नुपर्ने व्यवस्था मिलाइएको छ। आगामी ३ महिनाभित्र महानगर र उपमहानगरपालिका भित्रका सबै सार्वजनिक कार्यालय र निवासलाई ग्यास सिलिन्डरमुक्त गराई क्रमशः विद्युतीय चुलो प्रयोगलाई देशव्यापी बनाइने जनाइएको छ। काठमाडौं उपत्यकामा आगामी तीन वर्षभित्र विद्युत् वितरण पूर्वाधार सबल बनाई एलपी ग्यास र पेट्रोलियम पदार्थको उपयोग उल्लेख्य रूपमा घटाइने भएको छ। अति विपन्न, दलित, लोपोन्मुख, सीमान्तकृत नागरिकका लागि किफायती र वातावरणमैत्री आवासको व्यवस्था तीन वर्षभित्र गरी नागरिकको सुरक्षित आवासको हकको प्रत्याभूति गरिने जनाइएको छ। आगामी आर्थिक वर्ष यस्ता १ लाख घर निर्माण गर्ने कार्य अगाडि बढाइने उल्लेख छ। ती घरहरू भूमिहीन एवं आवासविहीन डोम, चमार, मुसहर, दुसाधलगायतका अति विपन्न दलितलाई प्राथमिकताका क्रममा हस्तान्तरण गर्ने सरकारको योजना छ। एक घरपरिवार एक रोजगार, एक बस्ती एक आर्थिक पहिचान, एक वडा एक बजारको अवधारणा सरकारले ल्याएको छ। कार्यान्वयन गर्न प्रदेश तथा स्थानीय तहको लागत साझेदारी र निजी क्षेत्रसँगको सहकार्यमा नवप्रवर्तनमा आधारित स्थानीय आर्थिक विकास कार्यक्रम सञ्चालन गरिनेछ। यस कार्यक्रमलाई आत्मनिर्भरताका लागि कृषि उत्पादन कार्यक्रमसँग आबद्ध गरिनेछ। यस कार्यक्रमबाट आगामी आर्थिक वर्ष १ लाख नयाँ उद्योग तथा व्यवसाय थपिने, १ हजार ५ सयवटा नयाँ बजार केन्द्र विकास हुने, २ हजार ५ सयवटा नयाँ साप्ताहिक हाटबजार सञ्चालन हुने, १ हजार ५ सय वटा व्यापार मेला आयोजना हुने र थप १ लाख रोजगारी सिर्जना हुनेछ। विपन्न व्यक्ति, दलित तथा पिछडिएको क्षेत्रका स्थायी बासिन्दाले पिछडिएको क्षेत्रमा सञ्चालन गर्ने व्यवसायमा प्रदान गरिने सहुलियतपूर्ण कर्जाको ब्याजदरमा थप एकप्रतिशत बिन्दुले छुट दिइनेछ। रूग्ण तथा बन्द प्राय अवस्थामा रहेका जनकपुर चुरोट कारखाना, कृषि औजार कारखाना, गोरखकाली रबर उद्योग, ओरियन्ट एन्ड म्याग्नेसाइट, नेपाल मेटल कम्पनी, विराटनगर जुट मिल, वीरगन्ज चिनी कारखाना, हेटौंडा कपडा उद्योग र बुटवल धागो कारखाना उपयुक्त ढाँचामा सञ्चालनमा ल्याइनेछ। सार्वजनिक पदधारण गर्ने व्यक्तिहरूले हेटौंडा कपडा उद्योगबाट उत्पादित कपडाको पोसाक प्रयोग गर्ने व्यवस्था मिलाइनेछ। शान्ति प्रक्रियाका बाँकी कामहरू सम्पन्न गरिनेछ। संक्रमणकालीन न्यायका अवयवहरू सत्य अन्वेषण, न्याय र परिपूरणका लागि १ अर्ब ४० करोड विनियोजन गरिएको छ। लोकतन्त्र प्राप्तिका लागि विभिन्न राजनीतिक आन्दोलन र जनयुद्धमा सहभागी भई महत्वपूर्ण योगदान गर्ने योद्धाहरूलाई लोकतान्त्रिक सेनानीका रूपमा सम्मान गरिनेछ। विभागीय प्रमुख र आयोजना प्रमुखको पदमा कम्तीमा दुई वर्षका लागि आन्तरिक प्रतिस्पर्धाको माध्यमबाट कार्यसम्पादन सम्झौता गरी खटाइनेछ। आयोजनामा जनशक्ति व्यवस्था, खरिद प्रक्रिया जस्ता कार्यको पूर्णअधिकार परियोजना प्रमुखलाई प्रदान गर्ने व्यवस्था मिलाइनेछ। प्रशासनिक खर्च कटौती सरकारी निकायका संगठन संरचना र दरबन्दीको पुनरावलोकन गरिनेछ। संघीय निजामती सेवा तथा अन्य सरकारी सेवाका कम्तीमा १० प्रतिशत दरबन्दी कटौती गरिनेछ। निजामती तथा सुरक्षा निकायमा प्राविधिक र अत्यावश्यक बाहेकका नयाँ दरबन्दी थप गरिने छैन। सरकारी निकायको चालू प्रकृतिका प्रशासनिक खर्च न्यूनतम १५ प्रतिशतले घटाउने गरी बजेट कार्यान्वयन गरिनेछ। आगामी आर्थिक वर्ष सरकारी कार्यालयका लागि सवारी साधन खरिद गरिने छैन। मर्मत सम्भार गर्दासमेत सञ्चालनमा नआउने सवारी साधन अनिवार्य रूपमा लिलामी गर्ने व्यवस्था मिलाइनेछ। नेपालमा चारपांग्र्रे सवारी साधन उत्पादन वा एसेम्बल गर्ने उद्योग स्थापना गरेमा सवारी साधन उत्पादनका लागि चाहिने पाटपुर्जा वा कच्चा पदार्थको आयातमा उद्योग विभागको सिफारिसमा ५० प्रतिशत अन्तःशुल्क छुट दिनुका साथै भन्सार महसुलमा समेत २५ प्रतिशत छुट दिने व्यवस्था मिलाइएको छ। यसैगरी विद्युतीय रिक्सा र विद्युतीय मोटर साइकल वा स्कुटर उत्पादन गर्ने उद्योगले प्रयोग गर्ने कच्चा पदार्थ वा पाटपुर्जामा १ प्रतिशतमात्र भन्सार महसुल लाग्ने व्यवस्था गरिएको छ। स्यानिटरी प्याडको आयातमा लाग्दै आएको भन्सार महसुलमा ९० प्रतिशत छुट प्रदान गर्ने व्यवस्था गरिएको छ। नेपालमा नै स्यानिटरी प्याड उत्पादन गर्ने उद्योगका लागि आवश्यक पर्ने कच्चा पदार्थको आयातमा १ प्रतिशतमात्र भन्सार महसुल लाग्ने गरी भन्सार दरमा उल्लेख्य छुट प्रदान गर्ने व्यवस्था मिलाइएको छ। सरकारी वा सार्वजनिक निकायले स्वीकृत कार्यक्रमबमोजिम वितरण गर्ने स्यानिटरी प्याड अनिवार्य रूपमा स्वदेशी उत्पादन खरिद गर्नुपर्ने व्यवस्था गरिनेछ। सत्ता साझेदारी जनता समाजवादी पार्टी (जसपा)का नेता एवं पूर्वप्रधानमन्त्री डा बाबुराम भट्टराईले बजेटमा गुणात्मक महत्व राख्ने र संरचनात्मक परिवर्तन ल्याउने खालका कार्यक्रम नआएको बताएका छन्। भट्टराईले भने, गुणात्मक महत्वका र संरचनात्मक परिवर्तन ल्याउने खालका कार्यक्रम आएनन्। भट्टराईले कृषिलाई दिएको प्राथमिकता भने प्रशंसनीय भएको बताए। कृषिमा दिएको प्राथमिकता र नयाँ योजना प्रशंसनीय छन्, उनको भनाइ छ, जस्तै कृषि क्षेत्रमा क्रान्तिकारी परिवर्तन गर्ने हो भने वैज्ञानिक भूमिसुधार नगरेसम्म, भूमिमा गरिबको पहुँच नबनेसम्म त्यो पूरा हुँदैन। उद्योग वृद्धि गर्ने र व्यापारघाटा घटाउने भनेका छौं, त्यसका लागि र वैदेशिक लगानी आकर्षित गर्ने गुणात्मक खालका योजनाहरू आउनुपथ्र्याे, त्यस्तो केही पनि आएन, उनले थपे। उनले ६८ वर्षमा वृद्ध भत्ता दिने कार्यक्रम आवश्यक नभएको भन्दै आफूले वृद्ध भत्ता नलिनेसमेत घोषणा गरे। प्रशासनिक क्षेत्रमा सामान्य सुधारका कुरा आए पनि रूपान्तरणकारी योजना बजेटमा नआएको भट्टराईको टिप्पणी छ। नेता केन्द्रित बजेट कार्यान्वयन नै हुन नसक्ने हिसाबले पाँच दलीय गठबन्धनका नेता आफ्नो जिल्ला, निर्वाचन क्षेत्र केन्द्रित बजेट ल्याएका छन्। बजेटमा सबैभन्दा बढी प्राथमिकता चितवनमा परेको देखिन्छ। माओवादी केन्द्रका अध्यक्ष पुष्पकमल दाहाल प्रचण्डको गृह जिल्लामा सबैभन्दा बढी योजना छन्। अर्थमन्त्री शर्माले प्रचण्डलाई खुसी पार्न चितवनमा धेरै कार्यक्रम पारेको टिप्पणी छ। प्रधानमन्त्री शेरबहादुर देउवाको गृह जिल्ला डडेलधुरामा मेडिकल कलेज स्थापनालगायतका कार्यक्रम छन्। प्रदेश र स्थानीय तहसँगको सहकार्यमा चितवनमा निर्माणाधीन गौतम बुद्ध क्रिकेट स्टेडियमको अधुरो निर्माण कार्य पूरा गर्ने व्यवस्था मिलाइनेछ। महोत्तरीको मटिहानी, चितवनको कठार र पूर्वी नवलपरासीको मध्यबिन्दुमा स्थानीय तह र निजी क्षेत्रको सहकार्यमा अत्याधुनिक रिक्रियसन सेन्टर स्थापना गरिनेछ। चितवनको शक्तिखोरलगायत सम्भावित क्षेत्रमा सार्वजनिक निजी साझेदारीमा औद्योगिक क्षेत्र निर्माण तथा सञ्चालन गरिनेछ। भैरहवा र सिमरा विशेष आर्थिक क्षेत्रलाई पूर्णरूपमा सञ्चालनमा ल्याइनेछ। पाँचखालस्थित विशेष आर्थिक क्षेत्रको निर्माण आगामी आर्थिक वर्षभित्र सम्पन्न गरिनेछ। सुदूरपश्चिम प्रदेशको हरैया र प्रदेश नम्बर १ को सुनसरीमा विशेष आर्थिक क्षेत्रको निर्माण कार्य प्रारम्भ गरिनेछ। सार्वजनिक निजी साझेदारीमा धौवादी फलाम खानीबाट फलाम उत्पादनको पूर्वतयारीका कार्य सम्पन्न गरिनेछ। बैतडी र बझाङमा रहेको फस्फोराइटको खानीबाट फस्फोरस मल उत्पादनको सम्भाव्यता अध्ययन गरिनेछ। सुर्खेतमा स्थापना भएको किम्मती तथा अर्ध किम्मती पत्थर प्रशोधन केन्द्र सञ्चालनमा ल्याइनेछ। धादिङ जिल्लाको रुबी भ्याली र जाजरकोट लगायतका स्थानमा रहेको किम्मति तथा अर्ध किम्मति पत्थरको अन्वेषण तथा प्रशोधनकार्य प्रारम्भ गरिनेछ। भारतको सिलिगुडीदेखि झापाको चारआलीसम्म पेट्रोलियम पाइपलाइन निर्माण र अमलेखगन्जदेखि लोथरसम्म पेट्रोलियम पाइपलाइन विस्तार कार्य प्रारम्भ गरिनेछ। बजेटले निजी क्षेत्रले उठाएको मुद्दालाई सम्बोधन गरेको छ।निजी क्षेत्रलाई प्राथमिकता दिएर उत्साह त देखिएको छ।तर, सरकारले जस्तोसुकै व्यवस्था गरे पनि कार्यान्वयन भने चुनौतीपूर्ण छ। भवानी राणा निवर्तमान अध्यक्ष, नेपाल उद्योग वाणिज्य महासंघ सबै राम्रा कुरा बजेटमा राख्नुपर्छ भन्ने मान्यताले प्राथमिकता पाएको देखिन्छ।बजेट बनाउने सिस्टमलाई परिवर्तन गर्न जरुरी छ।बजेट झट्ट हेर्दा छुटेजस्तो केही देखिँदैन।यो हिसाबले हो भने नेपाल अहिले समृद्ध राष्ट्र बनिसक्नुपर्ने हो।डा रमेश पौडेल, अर्थविद् वैदेशिक रोजगारमा पुरानै कुरा दोहोरिएको छ।श्रमिक प्रतिष्ठानको कुरा आएको छ।तर, कसरी कार्यान्वयन हुन्छ भन्ने हेर्न बाँकी छ।प्रधानमन्त्री रोजगार कार्यक्रमको पुनःसंरचना गर्ने भनिएको छ।कार्यान्वयन हुँदा थाहा हुने कुरा हो।डा गणेश गुरुङ, श्रमविज्ञ"
बजेट कार्यान्वयन चुनौतीपूर्ण,"काठमाडौं : राष्ट्रिय योजना आयोगले १७ खर्ब ४५ अर्ब बजेट सिलिङ तोकेको थियो। सरकारले त्यसलाई नाघेर १७ खर्ब ९३ अर्ब ८३ करोडको बजेट ल्याएको छ। अर्थविद् र पूर्वअर्थमन्त्रीहरूले यसको कार्यान्वयनमा चुनौती देखिएको बताएका छन्। अर्थमन्त्री जनार्दन शर्माले चालूतर्फ ७ खर्ब ५३ अर्ब ४० करोड (४२ प्रतिशत) र पुँजीगततर्फ ३ खर्ब ८० अर्ब ३८ करोड (२१२ प्रतिशत) छुट्ट्याएका छन््। वित्तीय व्यवस्थातर्फ २ खर्ब ३० अर्ब २२ करोड (१२८) प्रतिशत र प्रदेश तथा स्थानीय तहमा वित्तीय हस्तान्तरणतर्फ ४ खर्ब २९ अर्ब ८३ करोड (२४ प्रतिशत) छुट्ट्याइएको छ। खर्च व्यहोर्ने स्रोतमध्ये राजस्वबाट १२ खर्ब ४० अर्ब ११ करोड र वैदेशिक अनुदानबाट ५५ अर्ब ४६ करोड आउने उल्लेख छ। तर, पूर्वअर्थमन्त्री सुरेन्द्र पाण्डे गन्जागोल बजेट आएको टिप्पणी गर्छन्। राजस्व उठाउने प्रमुख आधार आयात नै हो, पूर्वमन्त्री पाण्डे भन्छन्, बजेटमा अन्तरविरोधी कुरा आएको छ। आम्दानी र खर्चमा सन्तुलन नभई वितरणमुखी भएको पूर्वअर्थमन्त्री पाण्डे बताउँछन्। चालू खर्च बढाएको छ। तर, पुँजीगत खर्च घटाइएको छ, उनी भन्छन्, वैदेशिक अनुदान पनि घट्छ भनिएको छ। यसले ऋण बढ्ने देखिन्छ। अर्थमन्त्री शर्माले ४ खर्ब ९८ अर्ब २६ करोडको स्रोत सुनिश्चित गर्न सकेका छैनन्। उक्त बजेट घाटा पूर्ति गर्न वैदेशिक ऋणबाट २ खर्ब ४२ अर्ब२६ करोड जुटाउने उल्लेख छ। राजस्व परिचालन र वैदेशिक अनुदान तथा ऋण सहायता परिचालन गर्दा नपुग हुने २ खर्ब ५६ अर्ब आन्तरिक ऋण उठाउने सरकारको योजना छ। सरकारले चालू आर्थिक वर्षमा १६ खर्ब ३२ अर्बको बजेट ल्याएको थियो। हालसम्म ९ खर्ब ५८ अर्ब ३२ करोड अर्थात् ५८६९ प्रतिशत मात्रै खर्च भएको छ। त्यसमा चालू खर्च ७ खर्ब ५३ अर्ब ४६ करोड (७०७३) प्रतिशत खर्च भएको छ। ३ खर्ब ७८ अर्ब पुँजीगत बजेट छुट्टाइएकोमा हालसम्म १ खर्ब २५ अर्ब २२ करोड (३३१२ प्रतिशत) मात्रै खर्च भएको छ। १ खर्ब ८९ अर्ब वित्तीय क्षेत्रमा छुट्टाइएकोमा ७९ अर्ब ६३ करोड (४००४ प्रतिशत) बजेट खर्च भएको छ। सरकारले ल्याएको बजेट सकारात्मक भनेर टिप्पणी गरे पनि निजी क्षेत्रका प्रतिनिधि यसको कार्यान्वयनमा चुनौती देख्छन्। नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकाल निजी क्षेत्रमैत्री बजेट भए पनि समग्रमा कार्यान्वयनमा चुनौती रहेको बताउँछन्। राजस्व उठाउने स्वदेशी उत्पादनमै भनिए पनि चुनौतीपूर्ण हुन सक्ने ढकालको भनाइ छ। नेपाल चेम्बर अफ कमर्सका अध्यक्ष राजेन्द्र मल्ल पनि बजेट कार्यान्वयन गर्न सकस हुने देखिएको बताउँछन्। आर्थिक वृद्धिको लक्ष्य ८ प्रतिशत चुनौतीपूर्ण रहेको मल्ल बताउँछन्। केही पपुलिस्ट कार्यक्रम पनि छन्, उनी भन्छन्। अर्थमन्त्री शर्माले आर्थिक वर्ष २०७८७९ मा कुल सरकारी खर्च १४ खर्ब ४७ अर्ब ५१ करोड अर्थात् ८८६ प्रतिशत हुने संशोधित अनुमान गरेका छन्। कुल सरकारी खर्चमध्ये चालू खर्च ९ खर्ब ७१ अर्ब ८६ करोड (९१२ प्रतिशत), पुँजीगत खर्च ३ खर्ब ९ करोड (७९४ प्रतिशत) र वित्तीय व्यवस्थातर्फ १ खर्ब ७५ अर्ब ५६ करोड (९२७ प्रतिशत) खर्च हुने संशोधित अनुमान गरेका छन्। अर्थविद् डा डिल्लीराज खनाल बजेट कार्यान्वयनयोग्य नभएको बताउँछन्। जमिनमा टेकेरभन्दा पनि हावामा महल बनाउने खालको बजेट आयो, खनाल भन्छन्, बजेट आउँदो चुनावका लागि घोषणापत्रजस्तो छ। वित्तीय ढंगले प्राथमिककरण नभएको, ऋणको बोझ मात्रै थपिएको खनालको भनाइ छ। बजेटको आकार ठूलो छ, खर्चको स्रोत छैन, उनी भन्छन्, ८ प्रतिशत आर्थिक वृद्धिको लक्ष्य त टाडाको कुरा भयो, बजेटले थप बोझ र समस्यामूलक बनाउनेछ। राजस्व लक्ष्यको प्राथमिकता पनि नमिलेको उनको भनाइ छ। चालू आव आर्थिक वृद्धिदर ५८ प्रतिशत हुने अनुमान छ। नौ महिनासम्म मूल्यवृद्धि औसतमा ७३ प्रतिशत पुगेको छ। कोभिड महामारीको पुनरावृत्ति र गत कात्तिकमा बेमौसमी वर्षाले धानलगायत कृषि बाली र पूर्वाधारमा पुयएको क्षतिका कारण चालू आर्थिक वर्षमा लक्षित आर्थिक वृद्धिदर हासिल गर्न चुनौती देखिएको अर्थमन्त्री शर्माले बताएका छन्। कोभिड महामारीपश्चात्को पुनरुत्थानले गति लिन थालेको अर्थतन्त्रमा बाह्य क्षेत्रको दबाब चुनौतीको रूपमा रहेको जनाइएको छ। विश्व बजारमा इन्धनलगायतका वस्तुको मूल्य वृद्धिले थप चुनौती सिर्जना गरेको स्वीकार गरिएको छ। यद्यपि, अर्थमन्त्रीले यसअघि अर्थतन्त्र संकटमा रहेको स्वीकारेका थिएनन्। वस्तु आयातको तुलनामा निर्यातमा उल्लेखनीय रूपमा वृद्धि भए पनि निर्यातको साँघुरो आधार र आयातको तुलनामा न्यून परिमाण रहेकाले व्यापार घाटा उच्च छ। यसका कारण चालू खाता घाटा वृद्धि भएको छ। भुक्तानी सन्तुलनमा पनि चाप परेको छ। अर्थमन्त्री शर्माले चालू आर्थिक वर्षमा राजस्व संकलन सन्तोषजनक रहेको उल्लेख गरेका छन्। चालू आर्थिक वर्षमा राजस्व परिचालन लक्ष्यको हाराहारीमा रहेको जनाइएको छ। ११ खर्ब ५२ अर्ब ४२ करोड संकलन हुने अनुमान सरकारको छ। ११ खर्ब ८० अर्ब राजस्व संकलनको लक्ष्य लिएकोमा जेठ १५ गतेसम्म ८ खर्ब ९७ अर्थात् ७००३ प्रतिशत राजस्व संकलन भएको छ। चालू आर्थिक वर्ष वैदेशिक सहायतातर्फ अनुदान २४ अर्ब ८१ करोड र ऋणतर्फ १ खर्ब ७२ अर्ब ८८ करोड परिचालन हुने संशोधित अनुमान छ। सरकारले चालू आर्थिक वर्षको वैशाख मसान्तसम्म १ खर्ब ३५ अर्ब आन्तरिक ऋण उठाइसकेको छ। त्यस्तै चालू आर्थिक वर्षमा २ खर्ब ३१ अर्ब ३० करोड आन्तरिक ऋण परिचालन हुने सरकारले जनाएको छ। आधारभूत कृषि उत्पादन धान, मकै, गहुँ, तरकारी र फलफूलको आयात आगामी वर्ष न्यूनतम ३० प्रतिशतले कम गर्ने, आगामी वर्ष निर्यात दोब्बर गर्ने, आयात न्यूनतम २० प्रतिशतले घटाउने बजेटको छ। पाँच वर्षभित्र व्यापार सन्तुलन कायम गर्ने, मर्यादित रोजगारी वार्षिक ३० प्रतिशतका दरले वृद्धि गर्ने, भूमिहीन दलितलाई आगामी तीन वर्षभित्र आवास उपलब्ध गराउने, वार्षिक ८ लाख नेपालीलाई निरपेक्ष गरिबीको रेखाबाट माथि ल्याउने प्राथमिकता छ ।"
बजेटमा मिश्रित प्रतिक्रिया,"सुरेन्द्र पाण्डे, पूर्व अर्थमन्त्री बजेटको स्रोत के हो ? भन्ने विषयमा बेवास्ता गरिएको छ। सुझाव दिइएका लेख्नुपर्ने सबै बजेटमा लेखिएको छ। चुनाव प्रभाव पार्ने बजेट ल्याइएको छ। भोट प्राप्त गर्ने उद्देश्य मात्रै राखिएको छ। बजेट प्रचारमुखी भयो। ग्यास विस्थापन गरी इन्डक्सन चुल्हो दिने कुरा सैद्धान्तिक रूपमा ठिक हो। तर, बजेटमा भनिएजस्तो सम्भव छैन। ६० लाख परिवारलाई एउटा चुल्हो दिन कति पैसा चाहिन्छ ? त्यसको स्रोत छैन। त्यसका लागि पूर्वाधार स्थापना गरिएको छैन। खर्च कटौतीको कुरा गरे पनि बजेटमा तालमेल देखिँदैन। तल हस्तान्तरण गरे भनिएको छ । तर, माथि राखिएको अवस्था छ। सरकारी कोष बन्द गर्छु भन्ने तर नयाँनयाँ कुरा ल्याइएको छ। नीति तथा कार्यक्रमले भनेअनुसार बजेट आएको छैन। आर्थिक वृद्धिदर ८ प्रतिशत गर्ने भनिएको छ। त्यो सम्भव देखिँदैन। कर्मचारीको तलब बढाइएको छ। तलब बढ्ने बित्तिकै मूल्य वृद्धि हुन्छ। कार्यान्वयन कस्तो हुन्छ भन्ने हेर्न बाँकी नै छ। राजस्व घरेलु उत्पादनबाट उठाउने योजना अघि सारिएको छ। गाडी तथा स्कुटी उत्पादनमा अन्तशुल्क, भन्सार शुल्कमा छुट दिने उल्लेख छ। यसले स्वदेशमै उत्पादन हुने हुँदा अर्थतन्त्रमा सकारात्मक प्रभाव पर्ने देखिएको छ। रामेश्वर खनाल पूर्व अर्थ सचिव बजेट खर्चको प्रस्ताव गरिएको कुल रकम ज्यादै विस्तारकारी बजेट होइन। बजेटको अंक तर्जुमा गर्नेमा अर्थ मन्त्रालय संयमित भएको देखिन्छ। यसैले पनि खर्चको प्रस्ताव धेरै ठूलो छैन। चालू आर्थिक वर्षको कुल बजेटको तुलनामा १० प्रतिशत मात्रै वृद्धि हो। सरकारले राजश्व घाटामा राखे भोलिका दिनमा संकट ल्याउँछ। यो बजेटले यस्तो संकट नल्याउन मेन्टेन गरेको देखिन्छ। वित्तीय स्थायित्वको निमित्त बजेटले त्यति दुष्प्रभाव पार्ने देखिँदैन। अहिले हामी बाह्य क्षेत्रमा संकटबाट गुज्रिएका छौं। व्यापार खाटा चुलिएको, चालू खाता घाटा , शोधनान्तर घाटा बढेको छ। यस्तो स्थितिमा आयातलाई निरुत्साहित र आन्तरिक उत्पादन वृद्धि गर्नेमा प्रोत्साहन गरेको छ। नेपाालका निर्माण व्यवसायीलाई बाहिर गएर काम गरी विदेशी मुद्रा भित्र्याउने व्यवस्था औचित्यपूर्ण छ। डा युवराज खतिवडापूर्व अर्थमन्त्री आगामी चुनावमा कोबाट कति भोट आउला भन्ने हिसाब गरीगरी लेखिएको छ। स्रोत कहाँबाट आउला, दीर्घकालीन असर के पर्ला ?, मुलुकले धान्ला नधान्ला ? भनेर हेरिएको छैन। अस्वभाविक र अहिलकेको अवस्थाको समस्यालाई समाधान गर्ने प्रकारको यो बजेट होइन। यो सामान्य अवस्थाको भर्खरै निर्वाचन जितेर आएको सरकारले घोषणपत्र कार्यान्वयन गरेजस्तो र अर्थतन्त्र उदायमान भएको बेलाको जस्तो बजेट आएको छ। अहिलेको बजेटले खासमा तत्कालको समस्यालाई सम्बोधन गर्नुपथ्र्यो। हाम्रो तत्कालको समस्या भनेको बाह्य क्षेत्रमा व्यापार र विदेश मुद्रा संचिति र आन्तरिक रूपमा आप्ूर्ति र मूल्यस्थितिमा देखिएको समस्या हो । त्योभन्दा जटिल समस्या वित्तीय क्षेत्रमा देखि थालेको अस्थिरता नै हो। खासगरी बैंकहरूमा पैसा नहुने, ब्याजदर बढ्दै जाने, सेयर बजार तल जाने, अर्थतन्त्र शिथिल हुँदै जाने भनेको अहिलेको समस्या हो। तर, सरकारले ५ वर्ष, २ वर्षपछि के हुन्छ भनेर बजेट दिएको छ। त्यो भनेको भोलि निर्वाचित भएर आउने सरकारले गर्ने काम न कि ५ महिनाको सरकारले गर्ने हो। लोकप्रिय पनि ठिक्क मिल्ने हुनुपर्छ। सस्तो लोकप्रियताका लागि बजेट बनाइएको छ। आशिष गर्गउपाध्यक्ष स्वतन्त्र उर्जा उत्पादकहरूको संस्था नेपाल, इपान बजेट सकारात्मक छ । तर, निजी उर्जा प्रबद्र्धकहरूका लागि उत्साहजनक छैन। निजी क्षेत्रलाई लक्षित गरेर केही नयाँ कार्यक्रम बजेटले दिन सकेन। विद्युत् गृहबाट सबस्टेसनसम्म प्रसारणलाइनमा ७५ प्रतिशत अनुदान दिने भनेको सकारात्मक पक्ष हो। गत वर्ष पनि पहुँच मार्ग प्रसारणलाइनमा अनुदान दिने भनेको थियो। तर, न त कार्यविधि आयो न कार्यान्वयन नै भयो। हरेक वर्ष जस्तै यो वर्ष पनि हेजिङ फन्डको व्यवस्था गर्ने भनिएको छ। कार्यान्वयन कहिले गर्ने हो ? अर्को भनेको निजी क्षेत्रसँग मिलेर प्रसारणलाइन बनाउने भनेको छ, जुन स्वागत योग्य छ। तर, योजना लागत बढेको छ यसमा सुनुवाइ भएन। विद्युत् खरिद सम्भौता पुनरावलोकनका लागि विद्युत प्राधिकरणले नै सरकारले जिम्मा लिने भनेको थियो । तर, बजेटले सम्बोधन गरेन। अर्को भ्याट छुटको कुरा सरकारले बिर्सिसकेको छ। चन्द्रप्रसाद ढकाल वरिष्ठ उपाध्यक्षनेपाल उद्योग वाणिज्य महासंघ सरसर्ती हेर्दा नेपाल उद्योग वाणिज्य महासंघले दिएको सुझाव समेट्ने प्रयास गरेको देखिन्छ। बजेट समग्रमा राम्रो छ। उद्योगमैत्री र निजी क्षेत्रमैत्री छ। स्वाधीन, समुन्नत र आत्मनिर्भर अर्थतन्त्र निर्माणलाई जोड दिएको छ। निर्यात दोब्बर गर्ने भनेको छ। कृषि, उद्योग, पर्यटन, ठूला पूर्वाधार, स्वास्थ्य र शिक्षामा जोड दिएको छ। आत्मनिर्भरताको लागि उत्पादन बढाउने तथा अर्थतन्त्रमा उद्योगको योगदान बढाउने गरी कार्यक्रमहरू ल्याएको छ। कार्यान्वयनको पक्षमा जोड दिनुपर्ने हुन्छ। आयात प्रतिस्पथान गर्ने कुरा उठाइएको छ। आयातभन्दा स्वदेशी उत्पादनमा जोड दिइएको छ। त्यस्तै निर्यातमा प्राथमिकता दिइएको छ। सुदूरपश्चिम र कर्णालीमा उद्योग खोल्न प्राथमिकता दिएको छ। त्यहाँ उद्योग खोल्न चाहनेलाई सहुलियत दिन खोजिएको छ। जग्गाको हदबन्दी सम्बोधन गरिएको छ। वित्तीय संकटका समाधान खोजिएको छ। गैरआवासीय नेपालीलाई आईपीओमा १० प्रतिशत आरक्षणको व्यवस्था गरिएको छ। राहदानी सुविधा दिइएको छ। यो सकारात्मक छ। आम्दानी र खर्चमा सन्तुलन छैन। डा डिल्लिराज खनालअर्थविद् सरकारले सार्वजनिक गरेको आगामी आवको बजेट मंसिरको चुनावी घोषणापत्र जस्तै छ। यसमा वित्तिय अनुशासनको आर्थिक स्थायित्वलाई ध्यान दिएको छैन। प्राथमिकीकरण भएको छैन छरएिर आएको छ। यो कार्यान्वयन योग्य छैन। यसले थप रूपमा ऋणको बोझ दिने देखिन्छ। यद्यपि, उत्पादन गर्ने उद्योग व्यवसाय, निर्यातको क्षेत्रमा भने प्रोत्साहन गर्न खोजिएको छ। स्वदेशी उत्पादनलाई भन्सारमा छुटको व्यवस्था भने ठिक छ। तर, आमरूपमा यसको आकार, खर्चको स्रोत , विदेशी सहायताको स्थिति र कार्यान्वयनको स्थिति चित्त बुझ्दो छैन। यो ढंगले आएको बजेटले ८ प्रतिशतको आर्थिक वृद्धि लक्ष्य चुनौतीपूर्ण छ ।सरकारलाई सञ्चालनका लागि स्रोतको चुनौती छ। राजस्व लक्ष्यको प्राथमितामा कम देखिन्छ। अर्ली संकट थपिने हो कि भन्ने बेलामा भएकाले बजेट कार्यान्वयनमा चुनौती छ। जमिनमा टेकेरभन्दा पनि हावामा महल बनाउने गरेर चुनाव लक्षित बजेट ल्याइएको छ। यसले कोर प्रयोजनमा कार्यान्वयन नहुने देखिन्छ। राजेन्द्र मल्ल अध्यक्ष, नेपाल चेम्बर अफ कमर्श बजेटमा चेम्बरले दिएको सुझाव पनि परेको छ। आयात तथा निर्यात व्यवस्थित गरेर आत्मनिर्भर अर्थतन्त्र निर्माण गर्ने प्रक्षेपण गरिएको छ। निजी क्षेत्र र स्थानीय सरकारसँग सहकार्य गरेर उत्पादन गर्ने बजेटमा उल्लेख छ। समग्रमा यो बजेटले कृषिलाई उच्च प्राथमिकता दिएको छ। आत्मनिर्भर हुन सकिन्छ भन्ने बजेटमा समावेश गरिएकोे छ। लघुवित्तमार्फत कृषि क्षेत्रमा ५ प्रतिशतमा लगानी गर्ने सकारात्मक छ। त्यसमा नागरिक लगानी कोष, कर्मचारी सञ्चय कोष, सामाजिक सुरक्षा कोषमार्फत कृषिको रुपान्तरण हुने छ। कृषि बिमामा छुट दिइएको छ। कृषकलाई पनि सञ्चय कोषको व्यवस्था गरिएको छ। तर, बजेट कार्यान्वन्यन चुनौतीपूर्ण देखिएको छ। १७ खर्ब ९३ अर्बको बजेटमा राजस्व संकलनमा चुनौतीपूर्ण हुन्छ कि भन्ने लागेको छ। १२ खर्ब राजस्व उठाउने लक्ष्य पूरा हुन कठिन हुन्छ। रुसयुक्रेन युद्धले आयात निर्यात प्रभावित हुन सक्छ। आर्थिक वृद्धिको लक्ष्य ८ प्रतिशत तय गरिएको छ। यो चुनौतीपूर्ण छ। समग्रमा बजेट निजी क्षेत्रमैत्री छ। केही पपुलिस्ट कार्यक्रम पनि छन्। विनायक शाहवरिष्ठ उपाध्यक्ष होटल संघ नेपाल अहिलेको आर्थिक संकटबाट माथि उठ्नका लागि पर्यटनले ठूलो मदत गर्नेछ। विदेशी संचिति घटेका बेलामा पर्यटन बढाएर विदेशी मुद्रा बढाउन सकिन्छ। हाम्रो अपेक्षा पनि बजेटले केही सम्बोधन गर्छ भन्ने थियो। किनभने असमान्य स्थितिबाट पर्यटन क्षेत्र गुज्रिरहेको छ। तर, बजेट पनि सामान्य नै आयो। संग्राहालय खोल्ने, पूर्वाधार विकास गर्ने जस्ता कुराहरू मात्र छन्। बजेटले १० लाख पर्यटक भित्र्याउने लक्ष्य लिएको छ। तर यसका लागि खासै केही गर्नुपर्दैन। अहिलेको गतिमा गए आगामी वर्ष १० लाख पर्यटक भित्रिन्छन्। सरकारले बजेटबाट जे कुरा घोषणा गरेको छ त्यसको ५० प्रतिशत मात्र कार्यान्वय गरे पनि केही न केही उपलब्धी हुन्छ। बजेटको समस्या भनेको न कसरी कार्यान्वयन हुन्छ र कति प्रतिशत हुन्छ भन्ने हो। योभन्दा अघिका २ बजेटले देश दर्शन कार्यक्रम भनेर सरकारी कर्मचारीलाई १० दिनको पर्यटन काज र एकमहिनाको अन्तर्राष्ट्रिय पर्यटनलाई निःशुल्क भिसा भन्ने यो बजेटबाट हटेको छ।"
"घन्टी बजिरहन्छ, आशा जागिरहन्छ","तारा एयरको ट्वीनअटर जहाज। कलसाइन ९एन एईटी। यात्रु १९, चालकदलसहित २२ जना सवार। उडेको केही समयमा सम्पर्कविहीन। आइतबार यो विवरणसहितको समाचारले देश ततायो। स्थानीय निर्वाचनको चर्चापछि सरकारले सार्वजनिक गर्ने बजेटका विषयमा बिहानसम्म चोकचोकमा चर्चा थियो। तर, करिब ११ बजेबाट चर्चा बेपत्ता जहाजको भयो। अनुभवि क्याप्लेन प्रभाकर घिमिरेले उडाएको जहाज सम्पर्कविहीन हुँदा घिमिरेको परिवारसँगै प्रधानमन्त्री कार्यालयका सचिव सुरेश आचार्य पनि झस्किए। पर्यटन मन्त्रालयमा रहँदा विभिन्न जहाज दुर्घटनाको जाँचबुझ समितिमा संलग्न रहँदा क्याप्टेन घिमिरेको योगदान आचार्यले सम्झिए। अनुभवि छन्, पक्कै सम्पर्कमा आउलान् आचार्यले आइतबार दिनभर आस गरे। भन्छन्, राम्रोसँग चिन्छु। पहिलो सँगसँगै काम पनि गरियो। म्यानुअलहरू बनाउने योग्य व्यक्ति हुनुहुन्छ। जहाज दुर्घटना भएको बेला बनाइएका छानबिन समितिलाई विज्ञका रूपमा सहयोग पनि गर्नुभएको छ। दुर्घटनाको विश्लेषण गर्ने, तथ्यहरू पत्ता लगाउने क्रममा क्याप्टेन घिमिरेले सहयोग गरेको सचिव आचार्यले बताए। नागरिक उड्डयन प्राधिकरणको हवाई विभागबाट उनको करिअर सुरु भएको हो। छात्रवृत्तिमा पाइलट कोर्ष पूरा गरे। निकैपछि मात्र उनी तारा एयरमा सेवा गर्न प्रवेश गरेको सचिव आचार्यले बताए। क्याप्टेन घिमिरेले सातामा अधिकांश समय पोखराको उडान गर्थे। सदा झैं आइतबार पनि घिमिरेले जोमसोमका लागि यात्रु लिएर उडान भरे। घिमिरेले क्यानडामा निर्मित ट्वीनअटर जहाज उडाएका थिए। टावरकै फ्रिक्वेन्सीमा कुराकानी गर्दै जहाज उडाएका घिमिरेले १२ हजार ५ सय फिट हाराहारीमा जहाज उचालेका थिए। पोखराबाट म्याग्दीको घोडेपानी माथिसम्मको उडानमा उनी पोखरा टावरको सम्पर्कमा थिए। नेपाल टेलिकमले मोबाइल ट्रयाकिङअनुसार समुद्री सतहदेखि ५ हजारदेखि ५५ सय मिटरको उचाइको क्षेत्रमा क्याप्टेन घिमिरेको मोबाइलको सिग्नल भेटिएको छ। घोडेपानीदेखि मुस्ताङको लेतेसम्मको आकाशमा उडान गर्दा कुनै पनि टावरसँग सम्पर्क हुन सक्दैन। लेते नाघेपछि मात्र बल्ल जोमसोमको टावरसँग सम्पर्क हुन सक्छ। उनीभन्दा दुई मिनेटअघि उडान भरेको समिट एयर जोमसोममा अवतरण भयो। तर, पछ्याउँदै गइरहेको तारा एयर जोमसोम विमानस्थलमा अवतरण हुन सकेन। नागरिक उड्डयन प्राधिकरण स्रोतले भन्यो, जोमसोम टावरसँग सम्पर्क गरी त्यहाँको मौसमबारे जानकारीसमेत घिमिरेले लिएका थिए। नागरिक उड्डयन कार्यालय, जोमसोमका प्रमुख पुष्कलराज शर्माका अनुसार, मुस्ताङ क्रस गरेको तारा एयरको जहाजसँग पहिलो सम्पर्क भए पनि दोस्रो पटक सम्पर्क हुन सकेन। आइतबार घिमिरेको उडान भर्ने पालो थिएन। यती एयरकै अर्का क्याप्टेन बसन्त लामा उडान गर्ने तरखरमा थिए। बिहानको फ्लाइटमा घिमिरेले उडान गर्दा क्याप्टेन लामा यात्रु बनेका थिए। घिमिरे र लामा मिल्ने साथी भएकाले जोमसोममा बिदा मनाउने योजना बनाएका थिए। चालक दलमा एयर होस्टेज क्रिष्मी थापा पनि थिइन्। प्रधानमन्त्री कार्यालयका सचिव आचार्यले सम्पर्कविहीन भएको खबर सुन्नेबित्तिकै मोबाइलमा फोन गरेका थिए। घन्टी गएको आवाज मात्र आउँछ, उनले भने, कोरोना संक्रमण सुरु भएदेखि भेट भएको छैन। आवाज सुनिहालिन्छ कि भन्ने आसले फोन गरेँ। कुशल पाइलट घिमिरेले उडाएको जहाज नै सम्पर्कविहीन भएपछि सहकर्मी स्तब्ध छन्। उहाँ अत्यन्त राम्रो प्रशिक्षक पाइलट हो। हामीलाई सिकाउनु हुन्थ्यो। मेरो गुरु पनि हुनुहुन्छ। ३५ वर्ष जहाज उडाउनुभयो। अहिलेसम्म करिब २० हजार घन्टा आकासमै बिताउनुभयो जस्ता लाग्छ, यती एयरलाइन्सका एक पाइलट भन्छन्। सम्पर्कविहीन जहाजलाई दिनभर दिनभरि नेपाली सेनाको हेलिकप्ण्टरले खोज्ने प्रयास गर्यो। तर, भेटेन। सेनाका प्रवक्ता नारायण सिलवालका अनुसार साँझपख मौसम खराबी र अँध्यारो पनि बढिसकेका कारण उद्धार तथा खोजी कार्य स्थगित गरिएकोे छ। सोमबार सबेरैदेखि हवाई र स्थल दुवैमार्गबाट खोज तथा उद्धारको काम सुरु हुनेछ, उनले भनेका छन्, हाम्रो हेलिकप्टर जोमसोममै तयारी अवस्थामा राखिएको छ। धौलागिरि र मानापाथी हिमालको बीचमा जहाजको आवाज आफूले प्रत्यक्ष सुनेको बताउँछन् जनआदर्श अमरसिंह माविका शिक्षक गिरिसिंह शेरचन। उनले यार्सा टिप्ने र चौरी गोठालासँग फोन सम्पर्क गर्दा जहाज धौलागिरि र मानापाथी हिमालको फेदमा पर्ने लाङ्की खोलाको शिरमा हुनसक्ने अनुमान गरे। त्यस क्षेत्रमा बाक्लो हुस्सु र कुहिरो लागेकाले जहाज खोजतलास गर्न बाधा पुगेको मुस्ताङका प्रमुख जिल्ला अधिकारी (सीडीयो) नेत्रप्रसाद शर्माले जानकारी दिए। मुस्ताङको आकाशमा सम्पर्कविहीन आशंका गरिएको स्थानमा जहाज खोज्न हवाई मार्गबाट सम्भव नभए पनि स्थालगत रूपमा स्थानीय र सुरक्षाकर्मीबाट पैदल गएको प्रजिअ शर्माले जानकारी दिए। जहाज खोज्न दुईवटा माउन्टेन हेली नाउरिकोट र १ माउन्टेन हेली जोमसोममा तैयारी अवस्थामा राखिएको छ। स्थानीय प्रशासनका अनुसार सोमबार बिहान ५ बजेदेखि नै जहाजले खोज तलास गर्नेछ। जहाजमा छन एकै परिवारका ४ जना गोरखाको सहिदलखन गाउँपालिका५ का गणेशनारायण श्रेष्ठसहित उनका चार परिवार सदस्य बेपत्ता जहाजमा सवार रहेको स्थानीय बताउँछन्। श्रेष्ठ परिवारको नाममा टिकट काटिनु, सो जहाज चढ्नुअघि अमेरिकामा रहेका छोरा रोशनसँग सम्पर्क हुनु, त्यसपछि परिवारका सबैको मोबाइल स्वीचअफ हुनुले गाउँलेको होस उडेको छ। सञ्चार माध्यममार्फत विमान बेपत्ताको खबर सुनेपछि तीनमानेभञ्ज्याङका बासिन्दाले आइतबार घर र पसल बन्द गरे। आकस्मिक जमघट तथा विभिन्न स्तरको छलफल गरेर दिन बिताएको स्थानीय राजेश श्रेष्ठ बताउँछन्। खबर सुन्नासाथ गाउँपालिकाका अध्यक्ष रमेशबाबु थापा मगर, उपाध्यक्ष इन्दिरा तिवारी, वडाअध्यक्ष यमबहादुर राना, श्रेष्ठका आफन्त केशर श्रेष्ठ र स्थानीय विजय पुडासैनीको टोली पोखरा पुगेका छन्। टोलीले घटनाका बारेमा जानकारी लिएको श्रेष्ठले बताए। २० वर्षकी रविना र २३ वर्षकी रोजिना श्रेष्ठ दुवैजना अध्ययनको सिलसिलामा अमेरिकामा थिए। रोजिना स्नातकोत्तर र पीएचडी अध्ययनका लागि पाँच वर्षअघि अमेरिका पुगेकी थिइन्। रविना नेपालमा एलेभलको अध्ययन सकेर थप अध्ययनका लागि एक वर्षअघि अमेरिका गएकी थिइन्। रविना र रोजिना गत वैशाख ३० गते निर्वाचनको दिनमा काठमाडौं आइपुगेका थिए। छोरा रोशन भने अमेरिकामै थिए। छोरीहरू अमेरिकाबाट आएपछि श्रेष्ठ परिवार भ्रमण गर्न केही दिनअघि पोखरा गएका थिए। आइतबार पोखराबाट जोमसोम उडेको स्थानीय राजेश श्रेष्ठ बताउँछन्। चिन्तामा डुब्यो धनुषाको लोटा गाउँ तारा एयरको विमान सम्पर्कविहीन भएको खबरले धनुषाको मिथिला नगरपालिका ११ लोटा गाउँका बासिन्दा चिन्तामा डुबेका छन्। यस गाउँका एकै परिवारका ७ जना सोही विमानमा सवार थिए। उनीहरूको अवस्था हालसम्म अज्ञात रहेका कारण सिंगो गाउँ नै चिन्तामा डुबेको हो। स्थानीय मकरबहादुर तामाङसहित श्रीमती, दिदीभिनाजु, बहिनीज्वाइँ तथा भान्जा मुक्तिनाथ दर्शनका लागि यात्रामा गएका थिए। मकरबहादुरसँगै इन्द्रबहादुर गोले, पुरुषोत्तम गोले, राजन कुमार गोले, राममाया तामाङ, सुकुमाया तामाङ र तुलसादेवी तामाङको भौतिक अवस्थाबारे जानकारी नआएकाले परिवारमा आइतबार रुवाबासी चल्यो। गाउँलेहरू घटनाको विवरण तथा आधिकारिक पुष्टि पर्खिरहेका छन्। यसैबीच तारा एयरले आइतबार एक विज्ञप्ति प्रकाशित गर्दै खोजीकार्य जारी रहेको बताएको छ। रिपोर्ट : दिनेश गौतमकाठमाडौं अजवी पौड्यालकाठमाडौं सुन्दरकुमार थकालीजोमसोम शिव उप्रेती गोरखा मनिका झा जनकपुरधाम"
काठमाडौं महानगरका नवनिर्वाचित जनप्रतिनिधिले लिए सपथ (फोटोफिचर),"काठमाडौं : काठमाडौं महानगरपालिकामा नवनिर्वाचित जनप्रतिनिधिले सपथ ग्रहण गरेका छन्। सोमबार काठमाडौंका मेयर बालेन्द्र साह (बालेन), उपमेयर सुनिता डंगोलसहितका ३२ वडाकै नवनिर्वाचित जनप्रतिनिधिले सपथ ग्रहण गरेका हुन्। राष्ट्रियसभा गृहमा मुख्य निर्वाचन अधिकृत तथा जिल्ला न्यायाधीश राजुकुमार खतिवडाले साहलाई मेयर पदको गोपनीयताको सपथ गराएका हुन्। काठमाडौं महानगरको मेयरमा साह स्वतन्त्रबाट निर्वाचित भएका हुन्। उपमेयर डंगोल एमालेबाट निर्वाचित भएकी हुन्। काठमाडौं महानगरपालिकाको ३२ वडामध्ये १९ वटा वडाध्यक्षमा नेपाली कांग्रेस, १२ वटा वडाका वडाध्यक्षमा एमाले र एउटा वडाध्यक्षमा एकीकृत समाजवादी विजयी भएको छ। उनीहरुलाई प्रमाणपत्रसमेत वितरण गरिएको छ। तस्बिर : सरोज बैजु"
करमा छुटै छुट,"काठमाडौं : सरकारले मध्यम वर्गलाई लक्षित गर्दै आगामी आर्थिक वर्षका लागि अधिकांश करमा छुटको व्यवस्था गरेकोे छ। सरकारले एकातिर वार्षिक १२ खर्ब हाराहारीमा राजश्व उठाउने लक्ष्य लिएको छ भने अर्कोतर्फ करमा छुटैछुटको बहार ल्याएको छ। यसैक्रममा आगामी आवको बजेट प्रस्तुत गर्दै अर्थमन्त्रत्री जनार्दन शर्माले आयातमा निर्भर रहेको राजस्व संरचनालाई परिवर्तन गरी क्रमशः आन्तरिक राजस्वको हिस्सा बढाउने र राजस्वको दायरा विस्तार गर्ने नीति लिएको बताए। यद्यपि, कृषि व्यवसायलाई प्रोत्साहन हुनेगरी करका दरहरूमा छुटको व्यवस्था गरिएका छन्। यससँगै कृषि व्यवसाय गर्नेलाई कर नै नलाग्ने व्यवस्था गरिदिएको छ। विगतमा १० प्रतिशतसम्म लिने गरेको थियो। यसपटक सरकारले निर्यात बढाउन र निर्यातित स्वदेशी वस्तुलाई समेत प्राथमिकता दिएको छ। सरकारले तलबमा लाग्ने करको दायरालाई बढाएर केही सहज बनाउन खोजेको छ। यसर्थ, आयकर छुटको सीमालाई वृद्धि गरी व्यक्तिको हकमा ५ लाख रुपैयाँ र दम्पतीको हकमा ६ लाख रुपैयाँ पुर्याएको छ। सरकारले अब वार्षिक ५ लाख कमाउने व्यक्तिबाट १ प्रतिशतसम्मको आयकर, वार्षिक ७ लाख रुपैयाँ तलब हुनेको १० प्रतिशत, ८ लाख कमाउनेलाई २० प्रतिशत, वार्षिक १० लाखभन्दा बढी २० लाखसम्म आम्दानी हुनेले ३० प्रतिशत र यसभन्दा बढी कमाउनेले ३६ प्रतिशत आयकर बुझाउनुपर्ने व्यवस्था गरेको छ। दम्पतीको हकमा भने ६ लाख तलब खानेलाई १ प्रतिशत, ८ लाखसम्ममा १० प्रतिशत, ९ लाख कमाउनलेलाई २० प्रतिशत, ११ लाखभन्दा बढी २० लाखसम्म कमाउनेलाई ३० प्रतिशत र बाँकीको ३६ प्रतिशत कर कटौतीको व्यवस्था छ। साथै, आयकर प्रयोजनका लागि बीमा प्रिमियमबापत घटाउन पाउने सीमालाई ४० हजार पुर्याएको छ। सरकारले दूर सञ्चार सेवा दस्तुर करको सीमा घटाएको छ। यस्तो दस्तुर अब १० प्रतिशत लिने भएको छ। यसअघि १३ प्रतिशत थियो। यसैगरी, फेसबुकलगायतका सामाजिक सञ्जाललाई करको दायरामा ल्याएको छ। यसका लागि सरकारले नेपाल बाहिरबाट विद्युतीय सञ्जालहरूको प्रयोग गरी नेपालभित्र आर्थिक क्रियाकलाप सञ्चालन हुने क्रम बढ्दै गएको भन्दै त्यस्ता व्यवसाय वा कारोबारलाई करको दायरामा ल्याउने व्यवस्था मिलाएको छ। यसैगरी, नेपालबाहिर सफ्टवेयर, विद्युतीय सेवा, बिजनेस प्रोसेस आउटसोर्सिङ वा यस्तै प्रकृतिका सूचना प्रविधिमा आधारित सेवा प्रदान गरी विदेशी मुद्रा आर्जन गर्ने व्यक्तिलाई सोबमोजिमको आयमा एक प्रतिशतमात्र कर लाग्ने व्यवस्था मिलाएको छ। कोरोना महामारीबाट प्रभावित साना व्यवसायीलाई राहत प्रदान गर्न सरकारले आयकर छुट गरेको छ। आर्थिक वर्ष २०७९८० को आयमा वार्षिक ३० लाख रुपैयाँसम्मको कारोबार भएका साना व्यवसायी करदातालाई ७५ प्रतिशत र वार्षिक ३० लाखदेखि १ करोड रुपैयाँसम्मको कारोबार भएका मझौलालाई करदातालाई ५० प्रतिशत आयकर छुट प्रदान गर्ने भएको छ। यससँगै, कोभिड १९ को महामारीबाट बढी प्रभावित भएका होटल, ट्राभल, ट्रेकिङ, चलचित्र व्यवसाय जस्ता पर्यटन क्षेत्रका उद्योगको आर्थिक वर्ष २०७९८० को उद्देश्यबमोजिमको व्यावसायिक करयोग्य आयमा ५० प्रतिशत कर छुट दिने व्यवस्था मिलाएको छ। यता कृषिलाई प्राथमिकतामा राखेको सरकारले कृषिमा आवश्यक यन्त्र, उपकरण वा पाटपूर्जा उत्पादन गर्ने कृषि औजार कारखाना नेपालमा नै खोल्न प्रोत्साहन गरेको छ। यस्ता उद्योग स्थापना गरेमा कारोबार सञ्चालन भएको मितिले ५ वर्षसम्म आयकर पूर्ण रूपमा छुट दिने व्यवस्था मिलाएको छ। यस्तै, कृषि उत्पादनको ढुवानी तथा बजारीकरणमा सहयोग पुर्याउन स्थानीय तहले एकवटा कृषि एम्बुलेन्स वा ढुवानी साधन खरिद गरेमा उक्त साधनको पैठारीमा लाग्ने भन्सार महसुल पूर्ण रूपमा छुट दिने भएको छ। कृषि सहकारीले कृषिजन्य उत्पादन ढुवानी गर्न खरिद गर्ने एक थान ढुवानी साधनको आयातमा लाग्ने भन्सार महसुलमा ५० प्रतिशत छुट प्रदान गर्ने भएको छ। कर्णाली र सुदूरपश्चिम प्रदेशका पहाडी जिल्लाहरूमा सय जनाभन्दा बढी नागरिकलाई प्रत्यक्ष रोजगारी प्रदान गर्ने गरी विशेष उद्योग स्थापना गरेमा सो उद्योगले कारोबार सुरु गरेको मितिले १५ वर्षसम्म आयकर पूर्ण रूपमा छुट दिने व्यवस्था गरेको छ। यसैगरी, साहित्यिक लेख वा रचनाको रोयल्टीस्वरूप प्राप्त हुने लेखकस्वमा १५ प्रतिशतमात्र अग्रिम कर कट्टी हुने व्यवस्था गरेको छ। त्यसैगरी सरकारले चारपांग्रे विद्युतीय सवारी उत्पादन वा एसेम्बल गर्ने नयाँ उद्योग स्थापना गरे सो उद्योगले कारोबार सुरु गरेको मितिले ५ वर्षसम्म ४० प्रतिशत आयकर छुट दिने व्यवस्था गरेको छ। सरकारले बजेटमा करका दरहरू घटाएकाले राजश्व लक्ष्य हासिल गर्न भने चुनौती रहने पूर्वअर्थमन्त्री डा युवराज खतिवडाको तर्क छ। त्यस्तै, अर्थविद् डा डिल्लीराज खनाल स्वदेशी उत्पादन गर्ने उद्योग व्यवसाय, निर्यातको क्षेत्रमा भने प्रोत्साहन गर्न खोजिएको बताउँछन्। स्वदेशी उत्पादनलाई भन्सारमा छुटको व्यवस्था भने ठिक छ। तर, आमरूपमा यसको आकार, खर्चको स्रोत, विदेशी सहायताको स्थिति र कार्यान्वयनको स्थिति चित्त बुझ्दो छैन। यो ढंगले आएको बजेटले ८ प्रतिशतको आर्थिक वृद्धि लक्ष्य चुनौतीपूर्ण छ, उनी भन्छन्, सरकारलाई सञ्चालनका लागि स्रोतको चुनौती छ। राजस्व लक्ष्यको प्राथमितामा कम देखिन्छ। बजेट कार्यान्वयनमा भने चुनौती छ। संघ, प्रदेश र स्थानीय तहका सबै सरकारी निकायले स्थायी लेखा नम्बर लिई विद्युतीय माध्यमबाट अग्रिम कर कट्टीको विवरण दिनुपर्ने व्यवस्थालाई अनिवार्य गरिने बताएको छ। नागरिकता तथा राष्ट्रिय परिचयपत्र प्रदान गर्दा कै बखत व्यक्तिगत स्थायी लेखा नम्बर प्रदान गर्ने व्यवस्था कार्यान्वयनमा ल्याइनेछ। नाबालिग नागरिकसमेत लगानी वा व्यवसायमा संलग्न भएमा उनीहरूलाई जन्म दर्ता वा नाबालिग परिचयपत्र र अभिभावकको परिचयपत्रका आधारमा स्थायी लेखा नम्बर प्रदान गर्ने व्यवस्था गरेको छ। नेपालमा काम गर्न श्रम सहमति वा कार्य सहमति प्राप्त गरेका विदेशी नागरिकलाई पारिश्रमिक करलगायत अन्य करको दायरामा ल्याउन श्रम स्वीकृति तथा भिसा नवीकरण गर्दा स्थायी लेखा नम्बर र कर चुक्ता प्रमाणपत्र अनिवार्य रूपमा पेश गर्नुपर्ने व्यवस्था गरिने भएको छ। सरकारले अब पेसा व्यवसायमा संलग्न व्यक्तिको पेसागत प्रमाणपत्र नवीकरण गर्दा स्थायी लेखा नम्बर र कर चुक्ता प्रमाणपत्र र चारपांग्रे सवारी खरिद गर्दा अनिवार्य रूपमा स्थायी लेखा नम्बर पेश गर्नुपर्ने छ। यसैगरी, सरकारले अप्रत्यक्ष करअन्तर्गत सरकारले उत्पादनमूलक उद्योगहरूले पैठारी गर्ने कच्चा पदार्थको भन्सार दर तयारी मालवस्तुको भन्सार दरभन्दा कम्तीमा एक तह कम गर्ने नीति लिएको छ। यसअनुरूप त्यस्ता मालवस्तुको भन्सार महसुलमा केही परिमार्जन गरेको छ। साथै, बिलासिताका सामानहरूको आयातलाई निरुत्साहित गर्न भन्सार महसुल, अन्तःशुल्कलगायतका पैठारीमा लाग्ने करका दरमा बढोत्तरी गरेको बताएको छ।"
"सिरहा कांग्रेसमा गठबन्धनको राजनीति : मधेस प्रदेशका महामन्त्री एकातिर, स्थानीय संगठन अर्कोतिर","सिरहा : सिरहा नगरपालिकामा नगर कार्यपालिका सदस्यका लागि नेपाली कांग्रेसका तर्फबाट दुईतिर गठबन्धन देखिएको छ। मधेस प्रदेशका महामन्त्री उपेन्द्र यादवले एमालेसँग गठबन्धन गरेको छ भने नगर कार्यसमितिले जसपा, नेकपा एससँग गठबन्धन गरेको छ। आइतबार भएको निर्वाचनमा कार्यपालिका सदस्यमा जसपा, नेकपा एस र कांग्रेसका नगरसमितिले गरेको गठबन्धनले विजयी भएको छ। एमाले र कांग्रेसका अर्को समूहले गरेको गठबन्धन पराजित भएको छ। ८ कार्यपालिका सदस्यमा कांग्रेसका इन्द्रादेवी कर्ण ६७, हिरावती राय कुर्मी ६६, रामबली मुखिया ६५, जसपाका तारादेवी सदा ९५, शोभादेवी यादव ६५, अनिलकुमार कर्ण १०१ र नेकपा एसका रामकाशी देवी यादव ६४, रविन्द्रकुमार साह ६३ मत ल्याएर विजयी भएको छ। महामन्त्री उपेन्द्र यादवले उठाएको कांग्रेसका उम्मेदवार दिनेशकुमार साह ४१ मत र रामएकवाल दास ६ मत मात्रै प्राप्त गरेको छ। एमालेका उम्मेदवारहरु इन्द्रजित भण्डारी ४०, धनेश्वरीदेवी तत्मा ४२, परमेश्वरीदेवी खत्वे ४०, पुनमदेवी दास ४० र मिनादेवी मण्डलले ४० मत ल्याएका छन्। २२ वडा रहेको यस नगरपालिकामा मेयर, उपेयर र ७ वडाअध्यक्षसहित ३५ जना एमाले, ४ वडासहित २४ जना कांग्रेस, ४ वडासहित २२ जना जसपा, ४ वडासहित २१ जना नेकपा एस, १ सहित ५ जना माओवादी र १ वडासहित ५ स्वतन्त्रका जनप्रतिनिधिसहित ११२ जना निर्वाचित भएका थिए। यहाँ महामन्त्री यादव कांग्रेसबाट मेयरमा पदमा चुनाव लडेका थिए। उनी एमालेका डा नविन यादवसँग ठूलो मतान्तरले पराजित भए। कार्यपालिका सदस्यका लागि कांग्रेस नगर कार्यसमितिले जसपा र नेकपा एससँग गठबन्धन गरेर उम्मेदवार टुङ्गो लगाएको थियो। तर, प्रदेशबाट महामन्त्री यादवले स्थानीय स्तरबाट निर्णय भएको भन्दा फरक व्यक्तिको नाममा टिकट ल्याएका थिए। फेरि कांग्रेसको नगर, प्रदेशसभा र क्षेत्रीय कार्यसमितिले अर्को टिकट ल्याएर गठबन्धनको आधारमा उम्मेदवारी दर्ता गराएका थिए। त्यसपछि महामन्त्री यादवले आफैँ पत्र लेखेर आधिकारिक उम्मेदवार बारे निर्वाचन अधिकृतलाई पठाएका थिए। अर्कोतिर नगरसभापति अषिशलाल यादवले पनि अर्को पत्र लेखेर आधिकारिक उम्मेदवारबारे पत्र लेखेका थिए। एमालेसँग कार्यपालिका सदस्यका लागि गठबन्धन गरेको विषयमा प्रतिक्रिया माग्दा सबै कुरा जिल्ला सहसचिव रामबाबु यादवलाई थाहा रहेको भन्दै पन्छिएका छन्।"
बालुवाटारमा सत्ता गठबन्धनको बैठक,काठमाडौंः स्थानीय तहको निर्वाचन र सार्वजनिक बजेटको समीक्षा गर्न सत्ता गठबन्धनको बैठक सुरु भएको छ । प्रधानमन्त्री शेरबहादुर देउवाको सरकारी निवास बालुवाटारमा केहिबेर अघिदेखि बैठक सुरु भएको हो । बैठकमा गठबन्धन दलका शीर्ष नेताको उपस्थित छ। चुनावपछि पनि सत्ता गठबन्धनको बैठक बसेको थियो । बैठकमा सरकारको नीति तथा कार्यक्रममाथि छलफल भएको थियो ।
पदभार ग्रहण गरेलगत्तै बालेनले जंगी अड्डा पुगेर भेटे प्रधानसेनापति शर्मा,काठमाडौं : काठमाडौं महानगरपालिकाका प्रमुख बालेन्द्र शाहले प्रधानसेनापति प्रमुराम शर्मासँग भेट गरेका छन्। महानगरपालिकामा पदभार ग्रहणलगत्तै मेयर शाहले सैनिक मुख्यालय जंगी अड्डा पुगेर प्रधानसेनापति शर्मालाई भेटेका हुन्। प्रधानसेनापति शर्मा र मेयर शाहबीच सद्भावना भेटघाट भएको जनसम्पर्क निर्देशनालयले जनाएको छ। भेटमा नवनिर्वाचित मेयर शाहलाई प्रधानसेनापति शर्माले बधाई तथा सफल कार्यकालको शुभकामना दिएका थिए। भेटले नेपाली सेना र काठमाडौं महानगरपालिकाबीच विगतदेखि रहँदै आएको आपसी सम्बन्ध तथा सद्भाव थप प्रगाढ हुने जंगी अड्डाले विश्वास लिएको छ।
बजेटको भण्डाफोर गर्न सांसदहरुलाई अध्यक्ष ओलीको निर्देशन,"काठमाडौं : प्रमुख प्रतिपक्षी नेकपा एमालेले सरकारले ल्याएको बजेट विशुद्ध चुनावमुखी र मत माग्ने हिसाबले ल्याएको निष्कर्ष निकालेको छ। संसद भवन नयाँ बानेश्वरमा सोमबार बसेको एमाले संसदीय दलको बैठकले पाँच महिना अवधि रहेको सरकारले यथार्थको धरातलमा नटेकी चुनावमुखी र मत माग्ने हिसाबले बजेट ल्याएको निष्कर्ष निकालेको हो। सरकारले २५ वर्षको पूरा नहुने योजना ल्याएको र यसले बजेटको जवाफदेहीतामा पनि प्रश्न उठ्ने गरि सरकारले बजेट ल्याएको बैठकपछि एमाले संसदीय दलका प्रमुख सचेतक बिशाल भट्टराईले जानकारी दिए। बैठकमा पार्टी अध्यक्ष केपी शर्मा ओलीले तर्कसंगत हिसाबले अध्ययनशील भएर प्रस्तुत हुन निर्देशन दिएका थिए। त्यस्तै ओलीले गलत र अनुचित कुरालाई जनतामाझ भण्डाफोर गर्न लिएर जाने गरि प्रस्तुत हुन निर्देशन दिएको भट्टराईले बताए। बैठकमा पार्टीका पूर्व अर्थमन्त्रीहरु, विज्ञ, योजना आयोगका उपाध्यक्ष लगायतको सहभागिता रहेको थियो।"
बालेन्द्र मेयर बनेपछि काठमाडौं महानगरले गर्यो यी निर्णय,"काठमाडौं : काठमाडौं महानगरपालिकाको कार्यपालिका बैठकले फोहोर व्यवस्थापनका लागि कार्यदल गठन गरेको छ। महानगर प्रमुख र उपप्रमुखसमेत रहनेगरी कार्यदल गठन भएको हो। बैठकले रेस्टुरेन्ट, पेट्रोल पम्पका शौचालयहरु सार्वजिकरुपमा प्रयोग गर्नका लागि साझेदारी गर्ने निर्णयसमेत गरेको छ। काठमाडौंमा सार्वजनिक शौचालयको अभाव रहेको भन्दै महानगरको आलोचना हुँदै आएको छ। काठमाडौंका मेयर बालेन्द्र शाहले यो समस्या समाधानका लागि निजी क्षेत्रसँग साझेदारी गर्ने प्रयास थालेका हुन्। त्यस्तै गुनासो सुन्नका लागि 'कल सेन्टर' स्थापना गरिने भएको छ। काठमाडौं महानगरबासीले फोनमार्फत् समस्या टिपाउनसक्ने भन्दै कल सेन्टर स्थापना गर्न लागिएको हो। एक हप्ताभित्र कल सेन्टर स्थापना गरिने निर्णय भएको हो। त्यस्तै सडकका खाल्डाखुल्डी पुर्न भौतिक पूर्वाधार एम्बुलेन्स सञ्चालनमा ल्याइने छ। खाल्डाखुल्डी तथा ढल निकासजस्ता काम ७ दिनभित्र सक्न २ वटा भौतिक पूर्वााधार एम्बुलेन्स सुरु गर्ने प्रस्ताव बैठकले अनुमोदन गरेको हो।"
प्रधानसेनापति शर्माको अमेरिका भ्रमण स्वीकृत,"काठमाडौं : सरकारले प्रधानसेनापति प्रभुराम शर्माको भ्रमण स्वीकृत गरेको छ। प्रधानसेनापति शर्मा नेतृत्वको भ्रमण दललाई युएनआइएफआइएलएल, लेबनान र युएनडिओएफ, सिरिया तथा मित्रराष्ट्र अमेरिका भ्रमणमा जान स्वीकृति दिएको हो। मन्त्रिपरिषद् बैठकका निर्णय सार्वजनिक गर्न सोमबार आयोजित पत्रकार सम्मेलनमा सञ्चार तथा सूचना प्रविधिमन्त्री एवं सरकारका प्रवक्ता ज्ञानेन्द्रबहादुर कार्कीले भ्रमण स्वीकृत गरेको जानकारी दिए।"
कार्यपालिका र जिसस निर्वाचनमा पनि सहमति गरेर जाने गठबन्धनको निर्णय,काठमाडौं : सत्ता गठबन्धनले स्थानीय तह निर्वाचनअन्तर्गत कार्यपालिका र जिल्ला समन्वय समितिमा पनि सहमति गरेर जाने निर्णय गरेको छ। सोमबार अपराह्न बालुवाटारमा बसेको पाँच दलीय गठबन्धनका शीर्ष नेताहरुको बैठकले स्थानीय निर्वाचनको समीक्षा गरेको थियो। समीक्षामा तालमेल भएका ठाउँको नतिजा सन्तोषजनक रहेको र केही ठाउँमा कमजोरी भएको निष्कर्ष निकालेको नेकपा माओवादी केन्द्रका अध्यक्ष पुष्पकमल दाहाल प्रचण्डका स्वकीय सचिव रमेश मल्लले जानकारी दिए। उनकाअनुसार आगामी स्थानीय तह कार्यपालिकाको निर्वाचन र जिल्ला समन्वय समितिको निर्वाचनमा गठबन्धन सम्बद्ध पार्टीहरुबीच सहमति कायम गरि अगाडि बढ्न गठबन्धन सम्बद्ध दलका प्रदेश र जिल्ला स्तरका समितिलाई निर्देशन गर्ने निर्णय बैठकले गरेको छ।
काठमाडौंको कार्यपालिका बैठक : फोहोर महानगरले उठाउँछ कि माफियाले,"काठमाडौं : काठमाडौं महानगरको कार्यपालिका बैठकमा फोहोर व्यवस्थापन सम्बन्धी एजेन्डा प्रमुखताका साथ उठाइएको छ। काठमाडौंमा फोहोर व्यवस्थापन जटिल बन्दै गएपछि महानगरको पहिलो बैठकमै फोहोर व्यवस्थापन कसरी गर्ने सम्बन्धमा बहस चलेको हो। बैठकमा वडा १५ का अध्यक्ष ईश्वरमान डंगोलले फोहोर व्यवस्थापन नभएसम्म बैठक भत्ता नलिने घोषणा गरे। उनले फोहोर व्यवस्थापनका लागि ठोस योजना पेश हुनुपर्ने माग राखे। फोहोर व्यवस्थापनको ठोस योजना आउनुपर्छ। फोहोर व्यवस्थापन गरिनुपर्छ। फोहोर व्यवस्थापन नभएसम्म म यो बैठकको भत्ता लिदिनँ, उनले भने। उनले फोहोर व्यवस्थापन गर्दा कुहिने र नकुहिनेमा विशेष ध्यान दिनसमेत आग्रह गरे। फोहोरमा दोहोरो कर उठाइएको भन्दै उनले आपत्तिसमेत जनाए। फोहोर महानगरले उठाउँछ कि माफियाले भन्दै बैठकमा प्रश्नसमेत उठेको थियो। त्यस्तै महानगरभित्र सार्वजनिक शौचालयको विषय र फुटपाथका पसलहरु हटाउने सम्बन्धमा पनि वडाध्यक्षहरुले आफ्नो धारणा राखेका थिए। बैठकमा महानगरका प्रमुख बालेन्द्र शाहले समस्या तत्काल सम्बोधन गर्न टास्क फोर्स बनाइने बताए। उनले महानगरभित्रको ढल, पानी, सडकको समस्याको सुनुवाइका लागि कल सेन्टर राखिने र टास्क फोर्समार्फत् तत्काल एक्सन लिने बताए।"
बालेन्द्र साहको पहिलो निर्णय : नगरकार्यपालिकाको बैठक लाइभ गर्ने,"काठमाडौं : काठमाडौं महानगरपालिकाका नवनिर्वाचित मेयर बालेन्द्र साहले नगरकार्यपालिकाको बैठक लाइभ गर्ने निर्णय गरेका छन् । सोमबार पदभार सम्हालेपछि साहले महानगर कार्यपालिका बैठकको प्रत्यक्ष प्रशारण गर्ने निर्णय गरेका हुन् । नगरकार्यपालिकाको पहिलो बैठक सोमबार ४ बजेका लागि बोलाइएको छ । उनले आफ्नो घोषणापत्र अनुसार कार्यक्रमहरु कार्यान्वयन गर्ने बताए । काठमाडौंको फोहोर व्यवस्था, पहिलो प्राथमिकता रहेको उनले बताए।"
उदयपुरको त्रियुगा १० को वडाध्यक्षमा गोलाप्रथाबाट एमालेका पाण्डे विजयी,"उदयपुर : उदयपुरको त्रियुगा नगरपालिका वडा नं १० को वडाध्यक्षमा गोलाप्रथाबाट नेकपा एमालेका उम्मेदवार किरण पाण्डे विजयी भएका छन् । सुरुवातीदेखि नै बराबर मतमा प्रतिष्पर्धा गरेका पाण्डेले निर्वतमान वडाध्यक्ष कांग्रेसका उम्मेदवार प्रकाशकुमार खड्कालाई गोलाप्रथाबाट पराजित गरेका हुन् । दुबैले १ हजार ५३ मत प्राप्त गरेका थिए । बाँकी ४ वडा सदस्यमा एमालेका उमेदवार तिलकबहादुर सार्की, सनीदेव मगर, आशा राई र उर्मिला विक भारीमतले विजयी भएका छन् । त्रियुगामा मेयर पदमा नेपाली कांग्रेसका बसन्त बस्नेत र उपमेयरमा नेकपा एमालेका महेश्वरी राई निर्वाचित भएका छन् । मुख्यनिर्वाचन अधिकृतको कार्यालयले मेयर र उपमेयमा औपचारिक घोषणा गर्न बाँकी छ । गोलाप्रथाबाट निर्वाचित भएका त्रियुगा नगरपालिका १० का वडाध्यक्ष किरण पाण्डे ।"
तारा एयरको जहाज दुर्घटनाप्रति कांग्रेसको दुःख व्यक्त,"काठमाडौंः नेपाली कांग्रेसले तारा एयरको जहाज दुर्घटनामा निधन भएका चालक दलका सदस्यसहित यात्रुहरुको निधनप्रति दु :ख व्यक्त गरेको छ। पोखराबाट जोमसोमको लागि उडेको तारा एयरको जहाज मुस्ताङको थसाङ गाउँपालिका २ को सानोस्वारे भीरमा दुर्घटनाग्रस्त हुँदा विमानमा सवार चालकदलका सदस्यसहित यात्रुहरुको निधन भएको घटनाप्रति दुःख व्यक्त गरेको हो । दुर्घटनामा जीवन गुमाउने विमान चालक, सहचालक, परिचारिका र यात्रुहरु सबैमा श्रद्धाञ्जली व्यक्त गर्दै परिवारजनप्रति समवेदना प्रकट गरेको छ । कांग्रेसले नेपालको हवाई सेवालाई सुरक्षित बनाउन सम्भाव्य सबै उपाय अबलम्बन गर्न सरकारसँग माग समेत गरेको छ ।"
करमा छुटै छुट,"काठमाडौं : सरकारले मध्यम वर्गलाई लक्षित गर्दै आगामी आर्थिक वर्षका लागि अधिकांश करमा छुटको व्यवस्था गरेकोे छ। सरकारले एकातिर वार्षिक १२ खर्ब हाराहारीमा राजश्व उठाउने लक्ष्य लिएको छ भने अर्कोतर्फ करमा छुटैछुटको बहार ल्याएको छ। यसैक्रममा आगामी आवको बजेट प्रस्तुत गर्दै अर्थमन्त्रत्री जनार्दन शर्माले आयातमा निर्भर रहेको राजस्व संरचनालाई परिवर्तन गरी क्रमशः आन्तरिक राजस्वको हिस्सा बढाउने र राजस्वको दायरा विस्तार गर्ने नीति लिएको बताए। यद्यपि, कृषि व्यवसायलाई प्रोत्साहन हुनेगरी करका दरहरूमा छुटको व्यवस्था गरिएका छन्। यससँगै कृषि व्यवसाय गर्नेलाई कर नै नलाग्ने व्यवस्था गरिदिएको छ। विगतमा १० प्रतिशतसम्म लिने गरेको थियो। यसपटक सरकारले निर्यात बढाउन र निर्यातित स्वदेशी वस्तुलाई समेत प्राथमिकता दिएको छ। सरकारले तलबमा लाग्ने करको दायरालाई बढाएर केही सहज बनाउन खोजेको छ। यसर्थ, आयकर छुटको सीमालाई वृद्धि गरी व्यक्तिको हकमा ५ लाख रुपैयाँ र दम्पतीको हकमा ६ लाख रुपैयाँ पुर्याएको छ। सरकारले अब वार्षिक ५ लाख कमाउने व्यक्तिबाट १ प्रतिशतसम्मको आयकर, वार्षिक ७ लाख रुपैयाँ तलब हुनेको १० प्रतिशत, ८ लाख कमाउनेलाई २० प्रतिशत, वार्षिक १० लाखभन्दा बढी २० लाखसम्म आम्दानी हुनेले ३० प्रतिशत र यसभन्दा बढी कमाउनेले ३६ प्रतिशत आयकर बुझाउनुपर्ने व्यवस्था गरेको छ। दम्पतीको हकमा भने ६ लाख तलब खानेलाई १ प्रतिशत, ८ लाखसम्ममा १० प्रतिशत, ९ लाख कमाउनलेलाई २० प्रतिशत, ११ लाखभन्दा बढी २० लाखसम्म कमाउनेलाई ३० प्रतिशत र बाँकीको ३६ प्रतिशत कर कटौतीको व्यवस्था छ। साथै, आयकर प्रयोजनका लागि बीमा प्रिमियमबापत घटाउन पाउने सीमालाई ४० हजार पुर्याएको छ। सरकारले दूर सञ्चार सेवा दस्तुर करको सीमा घटाएको छ। यस्तो दस्तुर अब १० प्रतिशत लिने भएको छ। यसअघि १३ प्रतिशत थियो। यसैगरी, फेसबुकलगायतका सामाजिक सञ्जाललाई करको दायरामा ल्याएको छ। यसका लागि सरकारले नेपाल बाहिरबाट विद्युतीय सञ्जालहरूको प्रयोग गरी नेपालभित्र आर्थिक क्रियाकलाप सञ्चालन हुने क्रम बढ्दै गएको भन्दै त्यस्ता व्यवसाय वा कारोबारलाई करको दायरामा ल्याउने व्यवस्था मिलाएको छ। यसैगरी, नेपालबाहिर सफ्टवेयर, विद्युतीय सेवा, बिजनेस प्रोसेस आउटसोर्सिङ वा यस्तै प्रकृतिका सूचना प्रविधिमा आधारित सेवा प्रदान गरी विदेशी मुद्रा आर्जन गर्ने व्यक्तिलाई सोबमोजिमको आयमा एक प्रतिशतमात्र कर लाग्ने व्यवस्था मिलाएको छ। कोरोना महामारीबाट प्रभावित साना व्यवसायीलाई राहत प्रदान गर्न सरकारले आयकर छुट गरेको छ। आर्थिक वर्ष २०७९८० को आयमा वार्षिक ३० लाख रुपैयाँसम्मको कारोबार भएका साना व्यवसायी करदातालाई ७५ प्रतिशत र वार्षिक ३० लाखदेखि १ करोड रुपैयाँसम्मको कारोबार भएका मझौलालाई करदातालाई ५० प्रतिशत आयकर छुट प्रदान गर्ने भएको छ। यससँगै, कोभिड १९ को महामारीबाट बढी प्रभावित भएका होटल, ट्राभल, ट्रेकिङ, चलचित्र व्यवसाय जस्ता पर्यटन क्षेत्रका उद्योगको आर्थिक वर्ष २०७९८० को उद्देश्यबमोजिमको व्यावसायिक करयोग्य आयमा ५० प्रतिशत कर छुट दिने व्यवस्था मिलाएको छ। यता कृषिलाई प्राथमिकतामा राखेको सरकारले कृषिमा आवश्यक यन्त्र, उपकरण वा पाटपूर्जा उत्पादन गर्ने कृषि औजार कारखाना नेपालमा नै खोल्न प्रोत्साहन गरेको छ। यस्ता उद्योग स्थापना गरेमा कारोबार सञ्चालन भएको मितिले ५ वर्षसम्म आयकर पूर्ण रूपमा छुट दिने व्यवस्था मिलाएको छ। यस्तै, कृषि उत्पादनको ढुवानी तथा बजारीकरणमा सहयोग पुर्याउन स्थानीय तहले एकवटा कृषि एम्बुलेन्स वा ढुवानी साधन खरिद गरेमा उक्त साधनको पैठारीमा लाग्ने भन्सार महसुल पूर्ण रूपमा छुट दिने भएको छ। कृषि सहकारीले कृषिजन्य उत्पादन ढुवानी गर्न खरिद गर्ने एक थान ढुवानी साधनको आयातमा लाग्ने भन्सार महसुलमा ५० प्रतिशत छुट प्रदान गर्ने भएको छ। कर्णाली र सुदूरपश्चिम प्रदेशका पहाडी जिल्लाहरूमा सय जनाभन्दा बढी नागरिकलाई प्रत्यक्ष रोजगारी प्रदान गर्ने गरी विशेष उद्योग स्थापना गरेमा सो उद्योगले कारोबार सुरु गरेको मितिले १५ वर्षसम्म आयकर पूर्ण रूपमा छुट दिने व्यवस्था गरेको छ। यसैगरी, साहित्यिक लेख वा रचनाको रोयल्टीस्वरूप प्राप्त हुने लेखकस्वमा १५ प्रतिशतमात्र अग्रिम कर कट्टी हुने व्यवस्था गरेको छ। त्यसैगरी सरकारले चारपांग्रे विद्युतीय सवारी उत्पादन वा एसेम्बल गर्ने नयाँ उद्योग स्थापना गरे सो उद्योगले कारोबार सुरु गरेको मितिले ५ वर्षसम्म ४० प्रतिशत आयकर छुट दिने व्यवस्था गरेको छ। सरकारले बजेटमा करका दरहरू घटाएकाले राजश्व लक्ष्य हासिल गर्न भने चुनौती रहने पूर्वअर्थमन्त्री डा युवराज खतिवडाको तर्क छ। त्यस्तै, अर्थविद् डा डिल्लीराज खनाल स्वदेशी उत्पादन गर्ने उद्योग व्यवसाय, निर्यातको क्षेत्रमा भने प्रोत्साहन गर्न खोजिएको बताउँछन्। स्वदेशी उत्पादनलाई भन्सारमा छुटको व्यवस्था भने ठिक छ। तर, आमरूपमा यसको आकार, खर्चको स्रोत, विदेशी सहायताको स्थिति र कार्यान्वयनको स्थिति चित्त बुझ्दो छैन। यो ढंगले आएको बजेटले ८ प्रतिशतको आर्थिक वृद्धि लक्ष्य चुनौतीपूर्ण छ, उनी भन्छन्, सरकारलाई सञ्चालनका लागि स्रोतको चुनौती छ। राजस्व लक्ष्यको प्राथमितामा कम देखिन्छ। बजेट कार्यान्वयनमा भने चुनौती छ। संघ, प्रदेश र स्थानीय तहका सबै सरकारी निकायले स्थायी लेखा नम्बर लिई विद्युतीय माध्यमबाट अग्रिम कर कट्टीको विवरण दिनुपर्ने व्यवस्थालाई अनिवार्य गरिने बताएको छ। नागरिकता तथा राष्ट्रिय परिचयपत्र प्रदान गर्दा कै बखत व्यक्तिगत स्थायी लेखा नम्बर प्रदान गर्ने व्यवस्था कार्यान्वयनमा ल्याइनेछ। नाबालिग नागरिकसमेत लगानी वा व्यवसायमा संलग्न भएमा उनीहरूलाई जन्म दर्ता वा नाबालिग परिचयपत्र र अभिभावकको परिचयपत्रका आधारमा स्थायी लेखा नम्बर प्रदान गर्ने व्यवस्था गरेको छ। नेपालमा काम गर्न श्रम सहमति वा कार्य सहमति प्राप्त गरेका विदेशी नागरिकलाई पारिश्रमिक करलगायत अन्य करको दायरामा ल्याउन श्रम स्वीकृति तथा भिसा नवीकरण गर्दा स्थायी लेखा नम्बर र कर चुक्ता प्रमाणपत्र अनिवार्य रूपमा पेश गर्नुपर्ने व्यवस्था गरिने भएको छ। सरकारले अब पेसा व्यवसायमा संलग्न व्यक्तिको पेसागत प्रमाणपत्र नवीकरण गर्दा स्थायी लेखा नम्बर र कर चुक्ता प्रमाणपत्र र चारपांग्रे सवारी खरिद गर्दा अनिवार्य रूपमा स्थायी लेखा नम्बर पेश गर्नुपर्ने छ। यसैगरी, सरकारले अप्रत्यक्ष करअन्तर्गत सरकारले उत्पादनमूलक उद्योगहरूले पैठारी गर्ने कच्चा पदार्थको भन्सार दर तयारी मालवस्तुको भन्सार दरभन्दा कम्तीमा एक तह कम गर्ने नीति लिएको छ। यसअनुरूप त्यस्ता मालवस्तुको भन्सार महसुलमा केही परिमार्जन गरेको छ। साथै, बिलासिताका सामानहरूको आयातलाई निरुत्साहित गर्न भन्सार महसुल, अन्तःशुल्कलगायतका पैठारीमा लाग्ने करका दरमा बढोत्तरी गरेको बताएको छ।"
बलात्कार मुद्दामा हदम्याद हटाउन माग गर्दै संसदमा संकल्प प्रस्ताव दर्ता,"काठमाडौंः बलात्कारको मुद्दामा हदम्याद हटाउन माग गर्दै प्रतिनिधिसभामा संकल्प प्रस्ताव दर्ता भएको छ । नेपाली कांग्रेसका चार सांसदले बलात्कारको मुद्दामा हदम्याद हटाउन माग गर्दै संकल्प प्रस्ताव गराएका हुन् । सांसदहरु डा डिला संग्रौला पन्त, प्रमिला राई, सुजाता परियार र रंगमती शाहीले प्रतिनिधिसभा सचिवमार्फत् संकल्प प्रस्ताव दर्ता गराएका हुन् । २०७५ साल भदौ देखि मुलुकी अपराध संहितामा बलात्कारसम्बन्धी मुद्दामा उजुरी गर्ने हदम्याद एक वर्ष तोकिएको छ । तर, समाजको आवश्यकता, बदलिंदो परिवेशलाई हेरेर हदम्यादको विषय परिवर्तन गर्न र जर्बजस्ती करणीमा हदम्याद नराखी कानुन संशोधन गर्न माग गरिएको छ । जर्बजस्ती करणी पीडितलाई राज्यले निःशुल्क स्वास्थ्य, क्षतिपूर्ति तथा मानसिक उपचार एवं परामर्शको व्यवस्था गर्नुपर्ने उल्लेख छ । जर्बजस्ती करणीसम्बन्धी कानुनलाई अरु कडा बनाइ जर्बजस्ती करणी पीडितको सुरक्षा तथा पुनस्र्थापनको जिम्मा राज्यले लिन र जर्बजस्ती करणी सम्बन्धी भइरहेको कानुनको पूर्ण कार्यान्वयन गराइ आफूमाथि भएको यौन हिंसाविरुद्ध बोल्न महिलालाई साहस थप्न माग गरिएको छ ।"
"तारा एयरको विमान दुर्घटनामा एउटै टोलका सातजनाको मृत्यु : मृतक सबै आफन्त, सिंगो गाउँ नै शोकमा","ढल्केवर(धनुषा) : आइतबार बिहान पोखराबाट जोमसोमका लागि उडेको तारा एयरको जहाज सोमबार बिहान मुस्ताङको थासाङ गाउँपालिकाको सानोसरेमा दुर्घटनाग्रस्त अवस्थामा फेला परेको छ । उक्त जहाजमा सवार २२ जनाकै मृत्यु भएको छ । दुर्घटनाग्रस्त अवस्थामा भेटिएको तारा एयरको ९ एन एईटी विमानमा १३ नेपाली, ४ भारतीय, २ जर्मन नागरिक र चालकदलका तीन सदस्यसहित २२ जना सवार थिए । ती सबैको मृत्यु भएको घटनास्थलमा खटिएका प्रहरीले जनाएको छ । विमानमा धनुषाको मिथिला नगरपालिका११ लोटा गाउँका सातजना सवार थिए । उनीहरु सबै आफन्त हुन् । विमानमा नेकपा एकीकृत समाजवादी पार्टीका धनुषा जिल्ला सदस्य समेत रहेका लोटाका राजन कुमार गोले, उनका बुवा इन्द्रबहादुर गोले, आमा राममाया तामाङ, काका पुरुषोत्तम गोले, काकी तुलसादेवी तामाङ, मामा मकरबहादुर तामाङ र माइजु सुकुमाया तामाङ सवार थिए । विमानमा चढ्नुअघि सामूहिक फोटो खिचाउँदै राजन गोलेसहितका आफन्त । तस्बिर :पारिवारिक स्रोत उनीहरु मुक्तिनाथ दर्शनका लागि आइतबार पोखराबाट जोमसोम गइरहेका थिए । काठमाडौंको गोकर्णेश्वरमा बस्दै आएका राजनले केही दिनअघि परिवारका सदस्यलाई मुक्तिनाथ दर्शन गराउन लैजाने योजना बनाएका थिए । सोही योजनाअनुरुप गाउँबाट आमाबुबा, मामामाइजुसहितका आफन्तलाई लिएर शुक्रबार काठमाडौंहुँदै विमानबाट शनिबार पोखरा पुगेका थिए । आइतबार बिहान ९ बजेर ५५ मिनेटमा उनीहरुसहित १९ यात्रु बोकेर पोखराबाट जोमसोमको लागि उडेको तारा एयरको जहाज १० बजेर ७ मिनेटदेखि सम्पर्कविहीन भएको थियो । सोमबार बिहान क्षतविक्षत अवस्थामा भेटिएको उक्त जहाजमा सवार चालक दलका तीन सदस्यसहित सबै यात्रुको मृत्यु भएको पुष्टि भएको छ । गाउँले चढेको जहाज दुर्घटनाको खबरले स्तब्ध र सुनसान बनेको लोटा गाउँ । हिले घटनास्थलमा नेपाली सेना, शसस्त्र प्रहरीले स्थानीयको सहयोगमा शव संकलन भइरहेको छ। मृतकहरुको शव काठमाडौं ल्याएर परिवार आफन्तको जिम्मा लगाउने तयारी रहेको बुझिएको छ । धनुषाको चुरेक्षेत्रमा अवस्थित लोटा गाउँ शोकमग्न भएको छ । एउटै टोलका सातजनाको मृत्युले सिंगो गाउँ नै शोकमा डुबेको छ । मृतकका परिवार र आफन्तहरुमा रुवाबासी चलेको छ । आइतबार लोटा गाउँका सातजना सवार विमान सम्पर्कविहीन भएको खबर पाएलगत्तै मधेस प्रदेशका उद्योग पर्यटन वन तथा वातावरणमन्त्री शत्रुधन महतो लोटा गाउँ पुगेका थिए । परिवारजना र आफन्तहरुलाई सान्त्वना दिन लोटा पुगेका उनी आफैलाई सम्हाल्न सकेका थिएनन् । मन्त्री महतो संविधानसभा सदस्य हुँदा राजन उनको निजी सचिवालयमा रहेर काम गरेका थिए । राजनको परिवारसँग आफ्नो पारिवारिक सम्बन्ध समेत रहेको मन्त्री महतोले बताए ।अहिले मृतकका परिवारलाई सान्त्वना दिन मिथिला नगरपालिकाका मेयर महेन्द्र महतो लोटा गाउँ पुगेका छन् ।"
बालेन र सुनिताले पदबहाली गर्दै,"काठमाडौँ : काठमाडौँ महानगरपालिकामा नवनिर्वाचित प्रमुख बालेन्द्र सह, उपप्रमुख सुनिता डंगोल लगायत वडाध्यक्ष, सदस्यले सोमबार पदबहाली गर्ने भएका छन्। कामपाको ३२ वडामा प्रमुख उपप्रमुखसहित १६२ जनप्रतिनिधि हुनुपर्ने भए पनि वडा २४ र २५ मा दलित महिला सदस्यको उम्मदवारी नपरेको हुनाले यस पटक कामपामा १६० जनप्रतिनिधि रहनेछन्। कामपाको प्रमुख पदमा विभिन्न दल र स्वतन्त्र गरी ५६ उपप्रमुख ३५ जानको उपप्रमुखमा परेको थियो। कामपाको ३२ वडामध्ये १९ मा नेपाली कांग्रेसका उम्मेदवार अध्यक्ष पदमा विजय हुनुभएको छ भने १२ वडामा एमालेको उम्मेदवार अध्यक्ष पदमा विजय भएका छन्। वडा नम्बर १५ मा एकीकृत समाजवादीको तर्फबाट प्यानलसहित कामपाको पूर्वप्रवक्तासमेत रहनुभएका ईश्वरमान डङ्गोल विजय हुनुभएको छ। गत वैशाख ३० गते सम्पन्न स्थानीय तह निर्वाचनको गणनाकार्य ३१ गते शनिबारदेखि सुरु गरी गत शुक्रबार प्रमुख उपप्रमुखसहितको अन्तिम मतपरिणाम सार्वजनिक गरिएको थियो। तीन लाख २४२ मतदाता रहेको कामपामा करिब एक लाख ९० हजार ९६२ ले मात्र मतदान गरेको जिल्ला निर्वाचन कार्यलयको भनाइ छ। यसमा सात हजार ६८२ मत पूर्ण बदर भएको बताइएको छ। रासस"
"तारा एयरको जहाज दुर्घटना : १६ जनाको शव भेटियो, पानी परेपछि खोजी कार्य स्थगित",जोमसोम : तारा एयरको दुर्घटनाग्रस्त जहाजका यात्रुमध्ये थप २ जनाको शव फेला परेको छ । योसँगै १६ जनाको शव भेटिएको सशस्त्र प्रहरी नायव उपरिक्षक मोहनजंग कार्कीले जानकारी दिए । पानापाथी हिमालको क्षेत्रमा वर्षा भइरहेकाले दिउँसो १:४५ बजेबाट शव खोजी गर्ने कार्य स्थगित भएको सशस्त्र प्रहरी नायव उपरीक्षक कार्कीले उल्लेख गरे । शव खोजी गर्ने तथा संकलन गर्ने काम स्थगित गरेको र वर्षा रोकिएपछि पुनः शव खोजी गर्ने कार्यलाई निरन्तता दिने प्रहरी नायव उपरीक्षक रामकुमार दानीले जानकारी दिए । आइतबार बिहान पोखराबाट जोमसोमका लागि उडेको जहाज बिहान १०: १० मिनेटमा सम्पर्कविहीन भएको थियो ।जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको थियो । जहाजमा यात्रा गरेका यात्रुको शव एकै ठाउँमा जम्मा गरिएको छ । ६ जनाको शव खोज्न बाँकी रहेको छ ।
सत्ता गठबन्धनको बैठक बस्दै,काठमाडौंः स्थानीय तहको निर्वाचन र सार्वजनिक बजेटको समीक्षा गर्न सत्ता गठबन्धनको बैठक बस्दैछ । प्रधानमन्त्री शेरबहादुर देउवाको सरकारी निवास बालुवाटारमा ३ बजे बैठक बस्न लागेको प्रधनमन्त्रीका प्रेस संयोजक गोविन्द परियारले जानकारी दिए । यसअघि चुनावपछि पनि सत्ता गठबन्धनको बैठक बसेको थियो । बैठकमा सरकारको नीति तथा कार्यक्रममाथि छलफल भएको थियो ।
संसदको सम्भावित कार्यसूची : बजेटमाथि छलफल प्रारम्भ हुने,काठमाडौं : संघीय संसद सचिवालयले प्रतिनिधिसभा बैठकको सम्भावित कार्यसूची सार्वजनिक गरेको छ। मंगलबार बस्ने बैठकको सम्भावित कार्यसूचीमा दुई वटा एजेण्डा राखिएको छ। पहिलो एजेण्डामा अर्थमन्त्री जनार्दन शर्माले आर्थिक वर्ष २०७९०८० को राजश्व र व्ययको वार्षिक अनुमानमाथि सामान्य छलफल प्रारम्भ गरियोस् भन्ने प्रस्ताव प्रस्तुत गर्ने उल्लेख छ। त्यसैगरी दोस्रो एजेण्डामा आर्थिक वर्ष २०७९०८० को राजश्व र व्ययको वार्षिक अनुमानमाथि सामान्य छलफल प्रारम्भ हुने संसद सचिवालयका महासचिव डा भरतराज गौतमले जानकारी दिएका छन्। सरकारले आइतबार संसदमा आगामी आर्थिक वर्षका लागि बजेट प्रस्तुत गरेको थियो। बजेटमाथि भोलि प्रतिनिधिसभामा ११ बजेदेखि छलफल प्रारम्भ हुनेछ। तीन दिनसम्म छलफल हुने सचिवालयले जनाएको छ।
निर्मला पन्तको हत्यारा कानुनी नियन्त्रणमा आउँछ : प्रधानमन्त्री,"काठमाडौं : प्रधानमन्त्री शेरबहादुर देउवाले बलात्कारविरुद्धको उजुरीमा हदम्याद नलाग्ने गरी कानुन संशोधनको विधेयक संसद्मा चाँडै प्रस्तुत गरिने बताएका छन्। चौथो राष्ट्रिय महिला अधिकार दिवसका अवसरमा सोमबार आयोजित मूल समारोहको कार्यक्रममा प्रधानमन्त्री देउवाले महिला हिंसाका घटनामा सरकारले शून्य सहनशीलता अपनाउने र लैङ्गिक समानताका लागि संविधानले दिएको समावेशी समतामूलक हकअधिकार कार्यान्वयनका लागि सक्दो पहल गर्ने पनि बताए। उनले निर्मला पन्तको हत्याका दोषीलाई पक्राउ गर्न समय लागे पनि प्रहरीको अनुसन्धान जारी रहेकाले एक दिन हत्यारा कानुनी नियन्त्रणमा आउने विश्वास व्यक्त गरे। प्रधानमन्त्री देउवाले लैंगिक समानताका दृष्टिले नेपाल दक्षिण एसियामै अग्रणी मुलुक रहेको र महिलालाई शिक्षा, स्वास्थ्य, रोजगारी र सम्पत्तिमा स्वामित्व वृद्धिका लागि नीतिगत र कानुनी प्रबन्ध गरिएको स्पष्ट गर्दै राज्यका सबै निकायमा महिलाको सार्थक सहभागिता र उपस्थितिका लागि पनि सरकार क्रियाशील रहेको अवगत गराए।"
यस्ता छन् मन्त्रिपरिषद् बैठकका निर्णय,"काठमाडौंः मन्त्रिपरिषद् बैठकले नेपाली सेनाका प्रधान सेनापति महारथी प्रभुराम शर्माको भ्रमण दललाई युनिफिल्ड लेवनान र सिरिया तथा मित्रराष्ट्र संयुक्त राज्य अमेरिकामा भ्रमण जान स्वीकृत दिने निर्णय गरेको छ । सोमबार बैठकको निर्णय सार्वजनिक गर्दै सरकारका प्रवक्तासमेत रहेका सञ्चार तथा सूचना प्रविधिमन्त्री ज्ञानेन्द्रबहादुर कार्कीले नेपाल बैंक लिमिटेडको स्वामित्वको सुर्खेत जिल्लामा रहेको जग्गा नेपाल राष्ट्र बैंकलाई लिजमा दिन स्वीकृत दिने निर्णय भएको जानकारी दिए । बेल्जियमको राजधानी ब्रसेलसमा विस २०७९ जेठ १८ र १९ आयोजना हुने ग्लोवल समिट २०२२ टर्निङ द टाइड चाइल्ड सेक्सुअल अभ्युज अनलाइन कार्यक्रममा राष्ट्रिय योजना आयोगका सदस्य सोलनी सिंहलाई सहभागी हुन स्वीकृत प्रदान गर्ने निर्णय भएको बताए । गणतन्त्र दिवसको अवसरमा उपमाकान्त पराजुलीसहित १६ जनाको कैद माफी गर्न राष्ट्रपतिसमक्ष सिफारिस गर्ने निर्णय गरेको छ । नेपाल प्रशासनिक प्रशिक्षण प्रतिष्ठानको कार्यकारी समितिको सदस्यमा प्रकाशबहादुर श्रेष्ठलाई मनोनयन गर्ने निर्णय गरेको छ । सुरक्षण मुद्रण समिति गठन तेस्रो संसोधन आदेश २०७९ को दफा ६ को उपदफा ३ (क) बमोजिम सुरक्षण मुद्रणका कार्यकारी निर्देशक विकल्प पौडेललाई पदावधी १ पटकका लागि थप गर्ने भएको छ । परोपकार प्रसूति तथा स्त्री रोग अस्पताल थापाथलीमा पदाधिकारी रहेका प्रमुख कन्सल्ट्यान्ट डा जागेश्वर गौतमले दिएको राजीनामा स्वीकृत गरेको छ । लोकसेवा आयोगको सिफासि बमोजिम निजामति सेवाको राजपत्रांकित प्रथम श्रेणीको पदमा नियुक्ती तथा पदस्थापन गर्ने निर्णय गरेको छ । मूल्य अभिवृद्धि कर २४ औँ संशोधन नियमावली २०७९, अन्तशुल्क २३ औँ संशोधन नियमावली २०७९, भन्सार १३ औँ संशोधन नियमावली २०७९ र आयकर १३ औँ संशोधन नियमावली २०७९ स्वीकृत गर्ने निर्णय गरेको छ ।"
त्रियुगा नगरपालिकाको मेयरमा कांग्रेस र उपमेयरमा एमाले विजयी,"उदयपुर : उदयपुरको सदरमुकामस्थित त्रियुगा नगरपालिकामा मेयरमा नेपाली कांग्रेस र उपमेयरमा नेकपा एमालेका उमेदवार विजयी भएका छन् । सोमबार सम्पन्न मतणनामा कांग्रेसका मेयर पदका उमेदवार बसन्त बस्नेतले प्रतिष्पर्धी एमालेका उमेदवार भागवत राउतलाई २ हजार ८६ मतले पछि पारे । बस्नेतले १३ हजार ९५९ र राउतले ११ हजार ८७३ मत प्राप्त गरे । त्यसैगरी, नेकपा माओवादी केन्द्र र नेकपा एस पार्टीबीचको गठबन्धनबाट प्रतिष्पर्धामा उत्रिएका निवर्तमान मेयर तथा नेकपा एसका पोलिटव्युरो सदस्य बलदेव चौधरी तेस्रो भए । विजेता बस्नेतसँग चौधरी ४८१२ मतले पछि परे । एमाले उमेदवार राउतसँग २ हजार ७२६ मतले पछि परे । चौधरीले ९ हजार १४७ मत प्राप्त गरे । त्यसैगरी, उपमेयमार एमालेका महेश्वरी राईले निकटतम् प्रतिष्पर्धी कांग्रेसका उमेदवार सरिता राईलाई १ हजार ७२२ मतले पछि पारे । महेश्वरीले १३ हजार ७०३ र सरिताले ११ हजार ९८१ मत प्राप्त गरे । गठबन्धन माओवादी केन्द्रका उमेदवार गिता खड्काले ६ हजार ५६८ मत प्राप्त गरिन् । १६ वटा वडा रहेको त्रियुगामा कांग्रेसले ९ वटा वडाध्यक्ष, एमालेले ४ र गठबन्धन माओवादी केन्द्रले ३ वटा वडामा जित निकालेका छन् । कांग्रेसबाट वडानं १,३,४,५,८,९,११,१२ र १३ मा क्रमश मनोजकुमार चौधरी, तिलक कटुवाल, बद्री बस्नेत, उद्धबकुमार थापा, राजकुमार राउत, राजकुमार चौधरी, सुमन्त कोईराला, चुडाराज काफ्ले र नविनकुमार चौधरी विजयी भएका छन् । त्यसैगरी, एमालेबाट वडान २,६,७,१० मा क्रमश घमानसिंह खत्री, योगेन्द्रबहादुर दाहाल, अमरबहादुर दनुवार र किरण पाण्डे विजयी भएका छन् । नेकपा माओवादी केन्द्रबाट वडानं १४,१५ र १६ मा क्रमश हिमराज मगर, गणेशप्रसाद तिमल्सिना र मानबहादुर राई विजयी भएका छन् । त्रियुगामा गठबन्धनबाट निवार्चित भएका वडाध्यक्ष सबै माओवादी केन्द्रका हुन् । नेकपा एससँग गठबन्धन भएपनि कुनै पनि वडाध्यक्षहरु एसले जितेन । वडाध्यक्षहरु मध्ये वडानं १ चौधरी, २ खत्री, ५ थापा र १६ मा दोहोरिएका हुन् । उनीहरु सबै २०७४ का निर्वाचित वडाध्यक्ष हुन् । यसअघि कांग्रेसले उपसहित ८ वडामा, एमालेले मेयरसहित ६ वडा र माओवादी केन्द्रले २ वडामा जित निकालेको थियो । मेयर बलदेव चौधरीले नेकपा एस पार्टी रोजेपछि पछिल्लो समय एमाले वडामा मात्र सिमित भएको थियो । जितसँगै नेपाली कांग्रेसले त्रियुगामा बहुमत प्राप्त गरेको छ । ८२ जना जनप्रतिनिधि रहने त्रियुगामा कांग्रेसले सबै पदमा गरी ४२ सिट जित निकालेको छ । यससँगै कांग्रेसले कार्यपालिकामा बहुमत प्राप्त गरेको छ । आठ स्थानीय तह रहेको उदयपुरमा नेपाली कांग्रेसले ३ वटा नगरपालिका, नेकपा माओवादी केन्द्रले ३ वटा गाउँपालिका, नेकपा एमालेले १ नगरपालिका र नेकपा एसले १ गाउँपालिकामा विजयी भएका छन् । कांग्रेसले मेयर पदमा बेलका नपामा अशोक कार्की, त्रियुगामा बसन्त बस्नेत, कटारी नपामा राजेशचन्द्र श्रेष्ठ विजयी भएका छन् । त्यसैगरी कांग्रेसबाट गाउँपालिका उपाध्यक्षमा रौतामाईमा भुपेन्द्र थापा, ताप्लिमा धनमाया मगर, उदयपुरगढीमा जितबहादुर खड्का र लिम्चुङ्गबुङ्गमा पुष्पकुमार राई विजयी भएका छन् । कांग्रेसले नगरपालिकाका कुनै पनि उपमेयरमा जित निकाल्न सकेन । माओवादीबाट गाउँपालिका अध्यक्षमा रौतामाईमा बिरेन्द्रकुमार मगर, ताप्लिमा ढुंगराज विक र लिम्चुङ्गबुङ्गमा मेजरकुमार राई विजयी भएका छन् । कटारी र बेलका नपामा काँग्रेससँग गठबन्धन गरेको माओवादीले कुनै पनि नगरपालिकामा उपमेयरमा जित निकाल्न सकेन । त्यसैगरी, एमालेबाट चौदण्डिगढी नगरपालिकामा मेयर कालुमान लामा, उपमेयरमा मणिकादेवी दुलाल, त्रियुगामा महेश्वरी राई, कटारीमा गिता खड्का विजयी भए । नेकपा एसबाट उदयपुरगढी गाउँपालिकाको अध्यक्षमा मानबहादुर मगर विजयी भए । गठबन्धनकै कारण यसपटक उदयपुरगढीका अध्यक्ष मगर र लिम्चुङ्गबुङ्ग गापाका अध्यक्ष राई दोहोरिए ।"
बालेन र सुनिताले लिए सपथ,"काठमाडौं : काठमाडौं महानगरपालिकामा नवनिर्वाचित मेयर बालेन्द्र सहले पद तथा गोपनीयताको सपथ लिएका छन्। सोमबार राष्ट्रियसभा गृहमा आयोजित पद तथा गोपनीयता सपथ ग्रहण कार्यक्रममा मुख्य निर्वाचन अधिकृत तथा जिल्ला न्यायाधीश राजुकुमार खतिवडाले साहलाई मेयर पदको गोपनीयताको सपथ गराएका हुन्। बालेनले आफूले सपथ ग्रहण गरेपछि उपप्रमुख सुनिता डंगोललाई पद तथा गोपनीयताको सपथ खुवाएका हुन्। नवनिर्वाचित प्रमुख, उपप्रमुख,वडाध्यक्षसहित सदस्यले आजै पदबहाली गर्ने भएका छन्। कामपाको ३२ वडामा प्रमुख उपप्रमुखसहित १६२ जनप्रतिनिधि हुनुपर्ने भए पनि वडा २४ र २५ मा दलित महिला सदस्यको उम्मदवारी नपरेको हुनाले यस पटक कामपामा १६० जनप्रतिनिधि रहनेछन्। कामपाको प्रमुख पदमा विभिन्न दल र स्वतन्त्र गरी ५६ उपप्रमुख ३५ जानको उपप्रमुखमा परेको थियो। कामपाको ३२ वडामध्ये १९ मा नेपाली कांग्रेसका उम्मेदवार अध्यक्ष पदमा विजय भएका छन् भने १२ वडामा एमालेको उम्मेदवार अध्यक्ष पदमा विजय भएका छन्। वडा नम्बर १५ मा एकीकृत समाजवादीको तर्फबाट प्यानलसहित कामपाको पूर्वप्रवक्तासमेत रहेका ईश्वरमान डङ्गोल विजय भएका छन्। तीन लाख २४२ मतदाता रहेको कामपामा करिब एक लाख ९० हजार ९६२ ले मतदान गरेको जिल्ला निर्वाचन कार्यलयको भनाइ छ। यसमा सात हजार ६८२ मत पूर्ण बदर भएको थियो।"
काठमाडौं महानगरका नवनिर्वाचित जनप्रतिनिधिले लिए सपथ (फोटोफिचर),"काठमाडौं : काठमाडौं महानगरपालिकामा नवनिर्वाचित जनप्रतिनिधिले सपथ ग्रहण गरेका छन्। सोमबार काठमाडौंका मेयर बालेन्द्र साह (बालेन), उपमेयर सुनिता डंगोलसहितका ३२ वडाकै नवनिर्वाचित जनप्रतिनिधिले सपथ ग्रहण गरेका हुन्। राष्ट्रियसभा गृहमा मुख्य निर्वाचन अधिकृत तथा जिल्ला न्यायाधीश राजुकुमार खतिवडाले साहलाई मेयर पदको गोपनीयताको सपथ गराएका हुन्। काठमाडौं महानगरको मेयरमा साह स्वतन्त्रबाट निर्वाचित भएका हुन्। उपमेयर डंगोल एमालेबाट निर्वाचित भएकी हुन्। काठमाडौं महानगरपालिकाको ३२ वडामध्ये १९ वटा वडाध्यक्षमा नेपाली कांग्रेस, १२ वटा वडाका वडाध्यक्षमा एमाले र एउटा वडाध्यक्षमा एकीकृत समाजवादी विजयी भएको छ। उनीहरुलाई प्रमाणपत्रसमेत वितरण गरिएको छ। तस्बिर : सरोज बैजु"
"वैदेशिक रोजगारीको नाममा साढे दुई करोड ठगी, पाँच जना पक्राउ","काठमाडौं : भ्रमण भिसामा नेपालबाट दुबई पठाई करोडौँ ठगी गर्ने कार्यमा संलग्न रहेको अभियोगमा प्रहरीले पाँच जनालाई पक्राउ गरेको छ। पक्राउ पर्नेमा लमजुङ राईनास नगरपालिका३ का ४७ वर्षीय मधुविलास बास्कोटा, सोलुखुम्बु दुधकुण्ड नगरपालिका८ का ५४ वर्षीय होमबहादुर खड्का, काठमाडौँ कागेश्वरीमनोहरा नगरपालिका७ बस्ने ३५ वर्षीया रञ्जना ढकाल प्याकुरेल र सोही ठाउँका ४० वर्षीय सन्तोष प्याकुरेल तथा रुपन्देही देवदह नगरपालिका ५ का ३० वर्षीय राजु भन्ने खुमबहादुर बस्याल रहेका छन्। उनीहरुले दुबईस्थित त्रिनेत्र म्यानेजमेन्ट कन्सल्टेन्सी एलएलसीको सञ्चालक कोमलराज उपाध्यायसमेतको गिरोहले आम्र्स गार्डमा ५०० को आवश्यकता भएको र मासिक रु तीन हजार दिरामसम्म पाउने भनी प्रलोभनमा पारेर प्रतिव्यक्ति रु तीन लाख ५० हजारदेखि आठ लाखसम्म खर्च लाग्ने भनी ठगेको खुलेको छ। गिरोहले फेसबुक, ह्वाट्सएप जस्ता सामाजिक सञ्जालको पेजमा भ्रमात्मक विज्ञापन राखी आकर्षक तलब, सेवा सुविधाको प्रलोभन देखाई दुबईमा पुर्याएर काममा नलगाई बिचल्ली बनाएर फरार भएका खुल्न आएको छ। उक्त घटनामा संलग्न उनीलाई प्रहरीको केन्द्रीय अनुसन्धान ब्युरोबाट खटिएको टोलीले सर्लाही, रुपन्देही र काठमाडौंका विभिन्न स्थानबाट विभिन्न मितिमा पक्राउ गरेको आज एक सूचना जारी गरी जनाइएको छ। नेपाल सरकार, श्रम मन्त्रालय, गृह मन्त्रालय, नेपाल प्रहरी, नेपाल र दुबईस्थित विभिन्न संस्थाहरुको सहयोग तथा सहकार्यमा पीडितहरूलाई नेपाल फिर्ता ल्याइएको थियो। हालसम्म ७६ पीडितहरुबाट रु दुई करोड ४३ लाख ३६ हजार ठगी भएको खुल्न आएको छ। उनीहरू उपर ठगी, आपराधिक विश्वासघात तथा आपराधिक लाभसम्बन्धी कसुरमा अदालतबाट म्याद लिई थप अनुसन्धान भइरहेको जनाइएको छ।"
सम्बन्ध विच्छेद हुनुअघि नेपाल घुम्न आएका भारतीय दम्पती र दुई बच्चाको दुखद अवसान,"काठमाडौं : तारा एयरको जहाज दुर्घटनामा चार जना भारतीय नागरिकको पनि ज्यान गएको छ। भारतीय दूतावासका अनुसार उनीहरु एकै परिवारका रहेका छन्। भारतको ठाणेका ५४ वर्षीय अशोक त्रिपाठी, उनका पत्नी ५१ वर्षीया वैभवी बान्देकर त्रिपाठी, छोरा २२ वर्षीय धनुष त्रिपाठी र छरी १८ वर्षीया ऋतिका त्रिपाठी रहेको दूतावासले जनाएको छ। आजतकका अनुसार अशोक र वैभवीबीच सहमतिमै सम्बन्धन विच्छेद हुँदै थियो। त्यसका लागि अदालतमा मुद्दासमेत चलिरहेको थियो। अदालतले फैसला नआएसम्म वर्षको दस दिन सँगै विताउनुपर्ने बताएको थियो। त्यसैका लागि उनीहरु घुम्नका लागि नेपाल आएका थिए। समाचारअनुसार छोरा र छोरी श्रीमती वैभवीसँग बस्थे। अशोक भने एक्लै बस्दै आएका थिए। वैभवीको अब आमामात्र रहेको बताइएको छ। नेपाल घुम्न आउने क्रममा अशोकको काकाका छोरा पनि सँगै आउने भनेका थिए। तर अन्तिम समयमा उनी नेपाल आउन पाएका थिएनन्। वैभवी पेशाले इन्जिनियर थिइन्। उनी मुम्बईको बान्द्राकुर्ला कम्पलेक्सस्थित एक प्राइभेट कम्पनीमा काम गर्थिन्। उनले छोरालाई पनि इन्जिनियर पढाएका थिए। उनका छोरा भर्खरै स्नातक सकाए थिए भने छोरी स्कुलमै पढ्थिन्। अशोक भने ओडिसामा एचआर कन्सलटेन्सी फर्म चलाउँथे। २६ मेमा मुम्बई पुगेका अशोक सपरिवार नेपाल आएका थिए।  एजेन्सीको सहयोगमा"
रसुवागढी नाका जोड्ने गल्छीमैलुङ सडकमा २६ किलोमिटर कालोपत्रे,"रसुवा : नेपाल र चीनबीच हुने द्विपक्षीय व्यापारलाई सहज बनाउनका लागि निर्माण गरिएको गल्छी मैलुङ सडकखण्डमा २६ किलोमिटर कालोपत्रे गरिएको छ। हालसम्म २६ किलोमिटर क्षेत्रमा कालोपत्रेको काम सकिएको र ३०३४ किलोमिटर क्षेत्रमा पहिलो लेयरको कालोपत्रे भएको गल्छीत्रिशूलीमैलुङस्याफ्रुबेंसीरसुवागढी सडक योजनाले जनाएको छ। कोभिड१९, स्थानीयको अवरोध तथा अदालतको स्टे अडरको कारणले कालोपत्रेको काममा ढिलाई भएको योजना प्रमुख निरज शाक्यले बताए। उनका अनुसार ८३ किलोमिटर क्षेत्रमा अदालतको स्टे अडरको कारण काम रोकिएको र ५ किलोमिटर क्षेत्रमा मुआब्जा विवादको कारण काम अघि बढ्न नसकेको हो। रसुवागढी नाका जोड्ने पहिलो खण्डको रूपमा रहेको गल्छी मैलुङ सडकखण्डको स्तरोन्नतिको काम करिब ७५ प्रतिशत सम्पन्न भएको योजनाले जनाएको छ। नाका जोड्ने छोटो दूरीको रूपमा रहेको गल्छी रसुवागढी सडकखण्डलाई तीन भागमा विभाजन गरेर स्तरोन्नतिको काम हुने छ। गल्छीमैलुङ सडक खण्डको दूरी ४६ किलोमिटर रहेको छ। दोस्रो खण्डको रूपमा रहेको मैलुङ स्याफ्रुबेसी सडकखण्डको काम अहिले रोकिएको छ। त्यसैगरी स्याफ्रु रसुवागढी सडकखण्डको चिनियाँ पक्षले स्तरोन्नतिको जिम्मा पाएकोमा अहिले बिजुलीको पोल सार्ने कार्य अन्तिम चरणमा पुगेको छ। यस खण्डमा पनि मुआब्जाको काम सकिएको छैन। नाका जोड्ने सडक खण्डमा निर्वाध रूपमा काम गर्नका लागि स्थानीय तह र स्थानीय प्रशासनको सहयोगको अपेक्षा रहेको योजना प्रमुख शाक्यले बताए। यो आयोजना राष्ट्रिय प्राथमिकता प्राप्त सडक आयोजना हो। दोस्रो खण्डको रूपमा रहेको मैलुङ स्याफ्रु सडक बेत्रावती कालिकास्थान धुन्चेहुँदै स्याफ्रु जोड्ने सडक भन्दा २५ किलोमिटर छोटो छ। बेत्रावती कालिकास्थान धुन्चे हुँदै स्याफ्रु पुग्न ५४ किलोमिटर रहेको छ। बेत्रावती मैलुङ स्याफ्रुबेसीको दूरी २९ किलोमिटर मात्रै छ। पासाङल्हामु मार्गअन्तर्गत पर्ने धुन्चे खण्डमा धेरै घुम्ती पार गर्नु पर्ने भएपनि यो सडकमा एउटा पनि घुम्ती रहेको छैन। गल्छीदेखि रसुवागढीसम्म पुग्न ८२ किलोमिटर दूरी पार गर्नुपर्छ। बेत्रावतीदेखि धुन्चे हुँदै स्याफ्रुबेंसी सडकमा उकालो र ओरालो हुँदै ३५ वटा कठिन घुम्ती पार गर्नुपर्ने भएपनि मैलुङतर्फबाट हिँड्नका लागि कुनैपनि घुम्ती पार गर्न पर्दैन। मैलुङस्याफ्रुबेसी सडकको विकल्पमा बेत्रावती धुन्चे स्याफ्रुबेंसी सडक प्रयोग गर्न सकिने बताइएको छ। २०४२ सालदेखि पासाङल्हामु मार्गअन्तर्गत बेत्रावती धुन्चे सडक सञ्चालन हुँदै आएको छ।"
कृष्मी अब फर्किने छैनन्,"स्याङ्जा : चापाकोट नगरपालिका४ मल्याङकोट कोटगाउँकै भान्जी थिईन् कृष्मी थापा। सबैलाई सहयोग र भलाई गर्ने उनको बानी थियो। गएको वर्ष आफ्ना गाउँका कोभिड संक्रमितलाई चामल, दाल, नून, तेल सहित मार्फाका स्याउ खुवाएकी उनी अब कहिल्यै नफर्कने भएकी छन्। करिब २७ वर्षिया उनीसहित २२ यात्रु र चालक दलका सदस्यसहित मुस्ताङ्को मानापाथी हिमाल छेउ अस्ताईन्। अब, कहिल्यै नब्यूझने गरी। आमा र उनका मावली परिवारको अवस्था बिक्षिप्त छ। दलित समुदायका उनका आमा (बिष्णु बिक) र जनजाती (प्रेमबहादुर थापा) बीच प्रेमसम्बन्धपछि गर्भावस्थामै बाबुले छाडे। उनी परदेशिए। त्यसपछि उनका आमा माइतीको शरणमा रहिन्। कृष्मीको जन्म, लालन पालनदेखि पढाईसम्म मामाघरमै भएको हो। उनका हजुरबुवा भारतीय सेनाबाट अवकाश थिए। त्यसपछि उनलाई पढाउने र हुर्काउने जिम्मा हजुरआमाबाटै भएको थियो। मामाहरुकै संरक्षणमा। कृष्मीले गाउँकै विद्यालय खडककाली माविबाट एसइई पास गरिन। त्यसपछि वालिङ बहुमुखी क्याम्पसबाट प्लस टु सकिन र एयर होस्टेज तयारी गरिन्। सन् २०१५ देखि उनी एयरहोस्टेज हुन्। यती एयरलाइन्समा केही वर्ष काम गरेपछि पछि तारा एयरलाइन्सतिर आइन्। सुखदु:ख अनुभव गरेकी उनी सबैका प्रिय थिईन। सबैलाई सहयोग गर्नुपर्छ भन्ने धारणा थियो। आफ्नो पेशाप्रति निकै इमान्दार रहेकी उनले पछिल्ला समय मामाका छोराछोरीलाई समेत पढाउदै आएकी थिईन। म सानो छदाँ मामाले पढाउनुभयो, अब म कमाउने भएकी छु मामाका छोराछोरीलाई राम्रो शिक्षादिक्षा दिनेछु भन्दै अध्ययनलगायतमा सहयोग गर्दे आएको उनका गाउँले मामा विश्वास पुरीले बताए। उनका आमा बिष्णु विक वडा नं ४ का निर्वाचित वडा सदस्य हुन। नेपाली कांग्रेसतर्फबाट चुनाव जितेकी हुन्। आइतबार बिहानदेखि अज्ञात रहेको जहाज सोमबार बिहान दुर्घटनाग्रस्त अवस्थामा भेटिएपछि तारा एअरले आफन्तलाई सम्पर्कमा बोलाएपछि चापाकोटबासी अहिले काठमाण्डौतर्फ लागेका छन्।"
सामान कुरियरको नाममा अनलाइनमार्फत ठगी गर्ने गिरोह पक्राउ,"काठमाडौं : सामान कुरियरको नाममा अनलाइनमार्फत ठगी गर्ने गिरोहलाई गिरोहलाई काठमाडौं उपत्यका प्रहरी अपराध अनुसन्धान कार्यालयले नियन्त्रणमा लिएको छ। हाम्रोबजार डटकममा क्रिश्टोफर पिलग्रिम नाम राखेर करियरको नाममा पैसा तिर्न लगाइ ठगी गर्ने एक नेपाली र तीन भारतीय नागरिकसहित चार जनाको गिरोहलाई गौतम बुद्ध अन्तराष्ट्रिय विमानस्थल सुरक्षा कार्यालय र जिल्ला प्रहरी कार्यालय रुपन्देहीसँग समन्वयमा जेठ १३ गते पक्राउ गरिएको हो। पक्राउ पर्नेमा दाङका ५५ वर्षीय मिन बहादुर थापा, भारत हैदरावादस्थित रङरिडी मन्द्रुनगर घर भएका ३३ वर्षीय फेनि कुमार जेट्टी, २४ वर्षीय हेमन्त भुद्दगिरी, ३२ वर्षीय भाष्कर नायक रहेका छन्। उनीहरुलाई ठगी सम्बन्धी कसुरमा आवश्यक कारवाहीको लागि सोमबार जिल्ला प्रहरी परिसर काठमाण्डौंमा पठाइएको छ। यसरी गर्थे अपराध प्रहरी अपराध अनुसन्धान कार्यालयकाअनुसार हाम्रोबजार डटकममा ल्यापटप, मोबाइल, क्यामेराजस्ता सामाग्रीहरु बिक्री गर्नको लागि विज्ञापन राखेकोमा पीडितले उक्त सामान किन्न सम्पर्क गर्दा उक्त पेजमा क्रिश्टोफर पिलग्रिम नाम गरेका व्यक्तिले आफू अमेरिकामा छु, नेपालमा रहेको मेरो साथीलाई ल्यापटप गिफ्ट दिनुपर्नेछ, तपाईलाई कुरियर गरेको चार्ज एक्ट्रा पाँच हजार दिन्छु भनि म्यासेज गरेर ठगी गरेका थिए। उक्त व्यक्तिले निवेदकको बैंक खाता नम्बरसमेत लिई विक्रम थापाको नाममा आँखा अस्पताल लाइन वडा नं २ भैरहवा, मोबाइल नम्बर ९८०३४०८३०८ मा उक्त ल्यापटप कुरियर गर्न लगाई ल्यापटपको भुक्तानी र कुरियर चार्जसमेत तपाईको बैक खातामा पठाएको छु भनि विश्वासमा पारेका थिए। उक्त ल्यापटप विक्रम थापाको नाममा रुपन्देहीको भैरहवामा कुरियर गर्न लगाई लिई ट्याक्स तिर्न तथा स्विपकोड लिनको लागिसमेत भनि मिनबहादुर थापाको नामको एनआईसी एसिया बैंकको खाता नं ०६१५७५२०१४४७८००१ मा ७० हजार पठाउन लगाएर ठगी गरेका थिए। यो घटना प्रहरीमा पुगेपछि अनुसन्धान गर्दा गिरोह नै फेला परेको हो। उक्त गिरोहबाट क्यानन् कम्पनीको क्यामेरा थान१, विभिन्न कम्पनीहरुको ल्यापटप थान३, सामसङ कम्पनीको ट्याब एस७ थान१, सामसङ कम्पनीको स्मार्ट घडी थान१, गितार थान१, बुद्धको मुर्ति थान१, विभिन्न कम्पनीका मोबाइल थान८ र भारतीय रुपैंयाँ १ लाख ६५ हजार बरामद गरिएको प्रहरी अपराध कार्यालयले जनाएको छ।"
तारा एयरको जहाज दुर्घटना : एक जनाको शव अझै भेटिएन,जोमसोम : दुर्घटनाग्रस्त बनेको तारा एयरको जहाजमा सवार एक जनाको शव अझै फेला परेको छैन। दुर्घटनामा जहाजमा सवार २२ जनाकै मृत्यु भएको थियो। जसमध्ये १० जनाको शव काठमाडौं लगिएको छ भने बाँकी १० जनाको शव आधारमा ल्याएको छ। एक जनको शव खोँचमा रहेकाले ल्याउन नसकिएको नेपाली सेनाले जनाएको छ। जहाज दुर्घटना भएको ठाउँ सानोसरेको नजिकै खोँचमा रुखमा अड्किएर बसेका शव निकाल्न मौसमले साथ नदिएको सेनाको भनाई छ। खराब मौसमका कारण दिउँसो करिब २ बजे शव उद्दार कार्य स्थगित गरिएको थियो। खराब मौसमका कारण उच्चलेकको सानुसरे पहाडमा जम्मा गरिएको १० शव भने बेसी झार्न नसकेको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिए। जहाज दुर्घटना भएको स्थानमा संकलन गरिएको १० शव भने सोही स्थान नजिर्कको सुरक्षा निकायको आधार शिविरमा राखिएको प्रजिअ शर्माले बताए। आधार शिविरमा १४ जना नेपाली सेना र २ जना प्रहरी टेन्ट टाँगेर बसेको प्रजिअ शर्माले जानकारी दिए। उद्दारका लागि खटिएको बाँकी सुरक्षाकर्मी भने बेसी झरिसकेको उनले जनाए
बारपाक सुलिकोटमा आइतबार बिदाको निर्णय कार्यान्वयन नहुने,गोरखा : नेपाल सरकारले गरेको आइतबार बिदाको निर्णय गोरखाको बारपाक सुलीकोट गाउँपालिकाले कार्यान्वयन नगर्ने भएको छ। गाउँ कार्यपालिकाको जेठ १५ गते बसेको बैठकले आइतबार सार्वजनिक बिदा नदिने निर्णय गरेको हो। नेपाल सरकारले इन्धन खपत घटाउनका लागि भन्दै जेठ १ गतेबाट शनिबार र आइतबार सार्वजनिक विदा दिने निर्णय गरेको थियो। गाउँपालिकाले आइतबार सूचना जारी गर्दै आइतबारदेखि बिहिबारसम्म बिहान १० बजेदेखि बेलुका पाँचबजेसम्म कार्यालय खुल्ला रहने जनाएको छ। शुक्रबार भने विहान १० बजेदेखि अपरान्ह तीनबजेसम्म कार्यालय खुल्ला रहने जनाएको छ। त्यस्तै कार्तिक १६ गतेदेखि माघ १५ गतेसम्म आइतबारदेखि बिहिबारसम्म कार्यालय बिहान १० बजेदेखि अपरान्ह ४ बजेसम्म र शुक्रबार बेलुका ३ बजेसम्म खुल्ने बारपाक सुलिकोट गाउँपालिको जनाएको छ।
तारा एयर विमान दुर्घटना : सेनाको हेलिकोप्टरबाट १० जनाको शव काठमाडौं ल्याइयो,काठमाडौं : तारा एयरको जहाज दुर्घटनामा परि मृत्यु भएका १० जनाको शव मुस्ताङको थासाङ२ स्थित कोवाङ गाउँबाट पोखरा हुँदै काठमाडौं ल्याइएको छ। सोमबार साँझ ६:३० मा नेपाली सेनाको जहाजबाट शव काठमाडौं ल्याइएको हो। त्रिभुवन अन्तर्राष्ट्रिय विमानस्थलबाट शवहरुलाई एम्बुलेन्समार्फत त्रिवि शिक्षण अस्पताल लगिनेछ। आइतबार बिहान पोखराबाट जोमसोमका लागि उडेको जहाज बिहान १० :१० मिनेटमा सम्पर्कविहीन भएको थियो। जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको थियो। तस्बिरहरु : सुनिता डंगोल तस्बिर : सरोज बैजु
दाङ्मा मेयरले गरे आफ्नै कर्माचारीहरुलाई फूल दिएर स्वागत,"दाङ : दाङको तुलसीपुर उपमहानगरपालिमाको मुल गेटमा सोमबार बिहान सवा ९ वजे एक हुल मानिस लाइनमा बसे। नजिकैको टेबलमा राखिएको किस्ती भरी फूल र केरा भरियो। १० मिनेटसम्म त्यो टोलि मुल गेटमै एक अर्कामा ठट्टा गरेर उभिइराख्यो। वरपरमा मानिसरु मुल गेटतिर झुमिन थाले। मुल गेटमा पाले जस्तै गरेर उभिएका मान्छेहरु तुलसीपुर उपमहानगरपालिकाका नव निर्वाचित नगरप्रमुख टिकाराम खडका, उपप्रमुख स्यानी चौधरी, वडाध्यक्ष माधव ओली, बर्षाद भण्डारी थिए। साढे नौ बजेपछि नगरमा कर्मचारीको प्रवेश हुन थाल्यो। अनि अनौठो दृष्य देखियो। नमस्कार। स्वागत छ। यहाँ कर्मचारी कि सेवाग्राही हो? भन्दै नगरप्रमुख खडका, उपप्रमुख चौधरी प्रश्न गर्दै कर्मचारीहरु र सेवाग्राहीलाई स्वागत गर्न थाले। हामी जनप्रतिनिधि यहाँहरुको स्वागतको लागि बसेका छौं, उनीले त्यस्मा थपदैं थिए। प्रमुख खड्काले कर्मचारीहरुलाई आफ्नो जिम्मेवारी, सरकारी डे्स, परिचयपत्र र कार्यालय समयको विषयमा जिज्ञासासमेत राखे। धेरै कर्मचारीहरुले यी कुराहरुमा लापरवाही गरेको देखेपछि अलि कडारुपमा समेत प्रस्तुत भएका नगरप्रमुख खडकासंग लजाउँदै कर्मचारीहरु कार्यकक्षमा प्रवेश गरेका थिए। सोमबारको यो दृष्यले उपमहानगरमा फरक खालको वातावरण बनाएको थियो। सम्भवत दाङमा जनप्रतिनिधिले कर्मचारी स्वागत गरेको यो पहिलो घटठना होला। समयमै आउने कर्मचारी साथीहरुलाई जनप्रतिले सम्मान गर्नुपर्छ भनेर स्वागतको सुरुवात गरेका छौं, नगरप्रमुख खडकाले भने, सम्भव भएसम्म कार्यकालको अन्तिम दिनसम्म पनि निरन्तार लैजान्छौं। उनले कर्मचारी साथीहरुले समय, पोशाक र परिचयमा लापरवाही गरेको देखिएको भन्दै सुधार गरेर भोलिका दिनबाट कार्यालय आउन आग्रह गरिएको बताए। उपप्रमुख स्यानी चौधरीले कार्यालय प्रवेशमा अब फरक शैली अपनाउन लागिएको बताइन। उनले केहि दिन पछिबाट राष्ट्रिय गानबाट कर्मचारीको स्वागत गरिने बताइन। ४५ मिनेट मुल गेटमा बसेर स्वागत गरेका जनप्रतिनिधिले ९० प्रतिशत कर्मचारीले समयको र पोशाकको ख्याल नगरेको पाइएको बताए। अगामी दिनमा सबैले यो सुधार गर्ने निर्देशन पनि दिइएको भन्दै सुधार हुने विश्वास व्यक्त गरेका छन्।"
भाउजुलाई पेट्रोल छर्केर आगो लगाउने देवर पक्राउ,राजविराज : भाउजुलाई पेट्रोल छर्केर आगो लगाई हत्या गरी फरार रहेका देवरलाई प्रहरीले आज पक्राउ गरेको छ। पक्राउ पर्नेमा सप्तरीको बोदेबर्साइन नगरपालिका१ धनगढीका २५ वर्षीय परमेश्वर साह रहेको प्रहरीले जनाएको छ। गोप्य सूचनाका आधारमा इलाका प्रहरी कार्यालय बोदेबर्साइनबाट खटिएका वरिष्ठ प्रहरी नायब निरीक्षक सुरेश पालको नेतृत्वको टोलीले उनलाई पक्राउ गरेको हो। गत वर्ष २०७८ माघ २१ गते उनले दाजु रविन साहकी २७ वर्षीया श्रीमती राजकुमारी साहलाई घरमा खाना पकाइरहेको अवस्थामा जीउभरि पेट्रोल छर्की आगो लगाएका थिए। सो क्रममा उपचारका क्रममा भाउजु राजकुमारीको मृत्यु भएको थियो। भाउजुको मृत्युपश्चात् राजन फरार रहँदै आएका थिए। यसैबीच पक्राउ परेकालाई आवश्यक अनुसन्धानका लागि जिल्ला प्रहरी कार्यालयमा ल्याइएको छ।
गुलरिया नगर कार्यपालिका सदस्यमा कांग्रेसबाट ६ जना निर्वाचित,"गुलरिया : स्थानीय तह निर्वाचन अन्तर्गत गुलरिया नगरकार्यपालिका महिला, दलित वा अल्पसंख्यक सदस्यमा नेपाली कांग्रेसबाट ६ जना निर्वाचित भएका छन्। गुलरिया नगरकार्यपालिकाको निर्वाचनमा नेपाली काँग्रेस र जनता समाजवादी पार्टी नेपालले गठबन्धन गरेका हुन्। गुलरिया नगरकार्यपालिका महिला सदस्य पदमा कांग्रेसबाट शोभा भण्डारी (३७), शान्ता परियार (३७), कालीदेवी थरुनी (३६) र निर्मला मैनाली (३५) मत प्राप्त गरी निर्वाचित भएको निर्वाचन अधिकृतको कार्यालय गुलरियाका सहायक निर्वाचन अधिकृत प्रकाश देवकोटाले जानकारी दिए। महिला सदस्य पदमा जनता समाजवादी पार्टी नेपालबाट मानोरानी रैदास (६०) मत प्राप्त गरी विजयी भएकी छिन्। कार्यपालिकाको निर्वाचनमा रैदासले सबैभन्दा बढी मत ल्याएर जित सुनिश्चित गरेकी हुन्। दलित वा अल्पसंख्यक सदस्यतर्फ कांग्रेसबाट नैन बहादुर सुनार (४०), जीवन लाल लोध (३५) मत प्राप्त गरी विजयी भएका छन्। जनता समाजवादी पार्टी नेपालका तारा बहादुर सुनारले (३८) मत प्राप्त गरी निर्वाचित भएको सहायक निर्वाचन अधिकृत देवकोटाले बताए। नगरकार्यपालिकाको निर्वाचनमा नेपाल कम्युनिष्ट पार्टी माओवादी केन्द्र र नेकपा एमाले पनि सहभागीता थिए। गुलरिया नगरकार्यपालिका अन्तर्गत महिला सदस्यतर्फ ५ र दलित वा अल्पसंख्यक सदस्यतर्फ ३ गरी ८ सदस्य पदका लागि निर्वाचन गरिएको हो।"
कन्सुलर सेवाबारे जानकारी दिन निशुल्क टेलिफोन सञ्चालन,"काठमाडौं : कन्सुलर सेवा विभागले निशुल्क टेलिफोन सेवा सञ्चालनमा ल्याएको छ। सेवाग्राहीलाई प्रत्यक्ष रुपमा प्रवाह गर्ने कन्सुलर सेवाहरु (कागजात प्रमाणीकरण, विदेशमा रहेका नेपालीहरुको हकहितको सुरक्षा, उद्धार क्षतिपूर्तिको पहल आदि) सम्बन्धी जानकारी प्रदान गर्न पैसा नलाग्ने टोल फ्रि नम्बर ११५२ सञ्चालनमा ल्याएको विभागले जनाएको छ। कार्यालय समयभित्र ११५२ टोल फ्रि नम्बरमा आफू रहेबसेकै स्थानबाट कन्सुलर सेवाका बारेमा जानकारी लिइ सरल, सहज, सुलभ र प्रभावकारी रुपमा कन्सुलर सेवा प्राप्त गर्ने सकिने प्रवक्ता प्रकाश अधिकारीले जानकारी दिए।"
पत्रकारको डायरी : अर्घाखाँचीमा ८ वर्षअघि दुर्घटनामा परेको त्यो जहाज,"८ वर्षअघि जहाज हराएदेखि भेटिएसम्म, भेटिएदेखि घटनास्थल र उद्धार कार्यसम्म कुरा आज भन्दा ८ वर्ष अघिको हो। शनिबार देखिनै पानी परिरहेको थियो। आइतबार दिउँसो ठूलो पानी पर्यो। खाँचीको मसिनाको लेकमा बाक्लो हिमपात भएको थियो। टावर भएको डाँडो हिउँले ढाकिएको थियो। सदरमुकाम सन्धिखर्कका सडकमा मानिसहरु जाडोले कम मात्र निस्किएका थिए। झण्डै ढाई बजेको थियो। सुरक्षा निकायका एकजना साथीले फोन गरे सर पोखराबाट जुम्लाका लागि उडेको जहाज दाङ्बाट फर्कदै गर्दा अर्घाखाँचीमा खस्यो रे! केही थाहा पाउनु भयो की भनेर। अनि मैले म तत्काल बुझ्छु भनेर फोन काटे। तत्काल सिद्धारातर्फ म बुझ्न थाले अनि सिद्धारामा हैन। खिदीमको टावर देखाएको छ भन्ने छ खिदीमतर्फ बुझ्ने कोसिस गरे। खिदीम, पोखराथोक, पणेना गाविसका विभिन्न पद र ओहोदाका स्थानीय बासिन्दालाइ फोन गरे। कसैले पनि हो र हामीले देखेका थियौ भन्न सकेनन्। सुरक्षा निकाय र सञ्चारकर्मीका मोबाइल बझ्न थाले। स्थानीय, मोफसल र काठमाण्डौंका बिग मिडियाबाटसमेत फोन आउन थाल्यो विमान खस्यो रे! केहो भनेर? कसैले पनि देखेका छौं भनेका छैनन्। सुरक्षा निकायअन्तर्गत नेपाल प्रहरी, नेपाली सेनाले पनि भेटाउन सकेका छैन, भनेर भनेका छन्। फोन गर्दै जाँदा चन्दननाथ गणका गणपति रामकाजी रानामगरलाई फोन गरे सोधे, सर विमानको केही पत्ता लाग्यो कि? उनले भने, नाइ सर विभिन्न मिडीयाले खिदीममा खस्यो भनेर भनेका छन्। तर त्यहाँ भएको मलाइ लाग्दैन म त्यतै जादैंछु। अन्यत्र स्थानमा पनि तपाईं बुझ्ने कोसिस गर्नु होला। अनि जिल्लाका अधिकांश सञ्चारकर्मी र म जिल्ला प्रहरी कार्यलयमा गयौं। केही पत्तो लागेन। प्रमुख जिल्ला अधिकारी सागरमणी पाठकको नेतृत्वमा सुरक्षा निकायको बैठक बस्यो। तत्काल स्टेचरसहित उद्धारका सामाग्री लिएर जिल्ला प्रहरी कार्यालयका प्रहरी निरिक्षक गोबिन्द पन्थीको नेतृत्वमा प्रहरी टोली खिदीम क्षेत्रमा खोज्न गयो। हामी पनि जाने भन्ने सल्लाह भयो अनि फेरि खसेको स्थान नै पत्ता लाग्न सकेको छैन। कहाँ जाने तयारीमा खसेको स्थान पत्ता लागेपछि जाउँला भनेर सबै सञ्चारकर्मी पत्रकार साथीहरु प्रमुख जिल्ला अधिकारीको कार्यकक्षमै बसियो। सबैले आआफ्नो तरिकाले खिदीम क्षेत्रमा बुझ्ने प्रयास गरियो। सबै पत्रकारका साथीलाई सोधिरहेका थिए। विमान त खिदीममै खसेछ है भनेर। मलाई पनि त्यहिँ भनेर पटकपटक सोधिरहनु भएको थियो, काठमाण्डौंबाट। केही ठूला मिडियाहरुले खिदीममै खसेको हो भनेर ग्यारेन्टीका साथ समाचार, लाइभ, ब्रेकिंग न्युज फालिरहेका थिए। तर अर्घाखाँचीमा क्रियासिल सञ्चारकर्मीबाट हैन, बाहिरका साथीहरुबाट। प्रमुख जिल्ला अधिकारीलाई म्यासेज आइरहेका थियो। जहाज कही फेला परेन भनेर विभिन्न मिडीयाबाट पनि प्रजिअसंग लाइभ लिइरहेका थिए। म र अरु साथीहरु पनि कति बेला विमान भेटिन्छ र समाचार बनाउला भनेर बसिरहेका थियौं। हामी एक आपसमा सञ्चारकर्मीले कुरा गरिरहेका थियौं साथीहरु हतार नगरौं। पुस्टी भएपछि मात्र समाचार पठाउला भनेर। डेक्सबाट फोन गरेर भनिएको थियो, सर उद्धारकर्मीसंगै घटनास्थल गएर समाचार र तस्बिर खिच्नु है भनेर। रात छिपिदैं गयो ९ बजिसकेपछि मैले घटनास्थल खिदीम क्षेत्रमा उद्धारमा खटिएका गणपति रामकाजी रानामगरलाई टेलिफोन गरे, सर केही पत्ता लाग्यो त? उनले भने, नाइ प्रेमजी खिदीमको सबै क्षेत्र मुर्राकोट, फर्सवाटाकुरा, पोखराथोक र पणेना कही पनि भेटिएन। यहाँ अहिले पनि खोज्ने कार्य जारी छ। सेना र नेपाल प्रहरीले खोजीकार्य गरिरहेका छौं। अब रातिमा भेटिने अवस्था एकदमै न्युन छ। सबै पत्रकारहरु अब घर तर्फ लाग्यौं। भोलि बिहानै क्यामेरा, ल्यापटप सबै फुल चार्ज गरेर जानुपर्छ भनेर रातिको १० बजे आआफ्नो कोठातर्फ लाग्यौं। घरमा गए मम्मीले सोध्नुभो, बाबु केही पत्ता लाग्यो त। यहाँ त पहिला समाचारमा खिदीममा भेटियो भन्ने टेलिभिजनहरुले भनेका थिए। अनि मैले जवाफ दिए, नाइ भेटिएको छैन। बाबु खाना खान हिँड मम्मीले भने। मैले भने नाइ मम्मी मलाई खाने मन छैन। भनेर आफ्नो कोठामा छिरे। एक गिलास चिसो पानी खाए। सानो समाचार तयार पारे हराएको विमान अझै भेटिएन भनेर समाचार पठाए। पुन: कहि भेटियोकि भनेर फोन गर्न थाले। धेरै फोन गरियो। पत्तो पाउन सकिएन। सोच्न थाले कतै, विमान अर्घाखाँचीमा नखसेर अन्तपो खस्यो की! प्यूठान र गुल्मीका साथीलाई पनि फोन गरे। फोन गर्दैगर्दा निदाउन पुगेछु। केही समयको निद्रापछि ब्युझिए। रातको २ बजेको थिए। तत्काल मोबाइल, क्यामेरा, ल्यापटप चार्जमा राखे। अनि सोच्ने थाले १८ जना हराएका छन्। सबै मरिसकेका होलान कि कतै उद्धारको आसमा छटपटाइ रहेका पो छन कि! कतै कसैले आमा पानी, पानी पो भनिरहेका छन कि! कस्तो हालतमा होलान उनीहरु भनेर सोचे। उनीहरुका घरपरिवार कति आत्तिएका होलान। के गर्दै होलान आफन्तहरु। पुन: सम्झिए पत्रकार गौरी कठायतलगायतका सबै विमानमा हराइरहेकाहरुलाई। सोच्दा सोच्दै बिहान भयो रातभर निदाइन। बिहान ५ बज्यो पुन: टेलिफोनमा घटनाबारे बुझ्न थाले। केही पत्ता लगाउन सकिएन। अनि म कपडा र झोला कसेर जिल्ला प्रशासनमा आउन कस्सिए। बाटोमा जाँदै गर्दा एकजना साथीले फोन गरे, सर विमान त डिहिडाँडामा खसेको छ रे! तपाईं बुझ्नुस त। मैले तत्काल भने, सर डिहिडाँडा त नजिकै हो त्यहाँ त मानिसको बस्ती छ। हैन होला। माथि खाँचीकोटतर्फ भए म एकपटक बुझ्छु है त। म तत्काल खाँचीकोट गाविसमा रहेको आदर्श माविका प्रधानाध्यापक डिल्लीराज थापालाइ फोन गरे, सर तपाईंको तिर विमान खसेको छ भन्ने बुझिएको छ। केही थाहा छ? उनले भने, हैन होला सर। तलतिर हैन माथि टावर भएको मसिनाको लेकमा भए म टावरमा बस्ने मानिसलाई बुझेर फोन गर्छु। बाटोमा सर विमान त डिहीडाडामा खसेछ है भनेर प्रस्न स्थानीयले सोध्दै थिए। सबैको चासोको विषय थियो। बाटोमा अझै पुस्टी भएको छैन। अनुमान हो भनेर मैले जवाफ दिँदै गए। म सबै पत्रकार भएको स्थान जिल्ला प्रशासनमा पुगे। साथीहरु विमान त मसिनाको लेकमा खसेको शंका छ। केही बुझियो। हुन सक्छ भनेर पक्का गर्ने कोसिसमा छौं। प्रहरी र नेपाली सेना घटनास्थलतर्फ जादैँछ। केही समयपछि थाहा हुन्छ। साथीहरुबाट जवाफ आयो। त्यतिकैमा डेक्सबाट सोधियो, सर विमान ढिकुरा गाविसमा रहेको मसीनाको लेकमा भेटिएछ है। मैले अझै पुस्टी भएको छैन। म बुझ्दै छ। भनेर जबाफ दिए। केही समयपछि चन्दननाथ गणका गणपति रामकाजी रानामगरको मोबाइलबाट घण्टी बज्यो। उहाँले भन्नुभो, प्रेमजी विमान मसिनाको लेकमा खसेको रहेछ। पत्ता लाग्यो है। आधा घण्टामा नेपाली सेना उद्धारको लागि त्यसतर्फ जाँदै छ। ए हो ! सर भने यतिकैमा फोन काटियो। पुन: फोन गर्ने प्रयास गरे तर फोन लागेन। अनि हामी घटनास्थलमा जान हिँडीयो। अधिकांस पत्रकार साथीहरु जिल्ला शिक्षा अधिकारी मित्रमणी खनाललको गाडीमा घटनास्थलतर्फ जान हिँडियो। अन्नपूर्णको डेक्सबाट विष्णु सरले समय समयमा फोन गरेर घटनास्थलमा गएर रिपोर्टिंग गर्नु है भनेर समेत भन्नुभएको थियो। डेस्कलाई फोन गरे र भने, विमान भेटियो म घटनास्थल तर्फजाँदै छु। सोधि खोजी भैरहेको छ। खै कति बेला पुगिन्छ। गाडीमा छौं। गाडीबाट झरेर पनि झण्डै दुई घण्टा हिड्नु पर्छ। हिमपात बाक्लो छ। हेरौं कतिबेला पुगिन्छ। खाँचीकोटको मैदानमा गएर गाडी रोकियो। हामीहरु प्रमुख जिल्ला अधिकारी, जिल्ला शिक्षा अधिकारी र पत्रकारहरु स्यास्या र फ्याफ्या गर्दै उकालो चढ्न थाल्यौं। ठाडै उक्कालो सागुरो ढुंगाको बाटो। हिउँ परेर बाटोमा चिप्लीरहेका थियो। ढुंगामै टेक्ने र ढुंगामै छोप्ने, लगाएका कपडा खोलेर झोलामा राख्ने, गर्दै उकालो निस्कन थाल्यौ। मसंगै साथीहरु पनि स्यास्या र फ्याफ्या गर्न थाले उकालो चढ्दा सास बढ्यो। पानी पनि थिएन हिउँले जुत्ता सबै भिजेका थिए। मुख सुक्यो। मैले हिउँ खाएर मुख भिजाउन थाले। साथीहरुले पनि त्यसै गर्न थाले। घटनास्थलमा जान स्थानीय बासिन्दालगायतका बाटोमा अटेस पटेस मानिसहरु थिए। डेढ घण्टाको उकालो निस्किएपछि दुर्घटनास्थल नजिकिँदै थियो। झण्डै ४ सय मिटर तल नै हिउँमाथि रातै रगत देखिन्थ्यो। हामी दौडदै शवहरु संकलन गर्न थालेको स्थानमा पुग्यौं। हामी जाँदा सबै १८ वटै शव भेटिएका थिए। शवहरु क्षदबिक्षद थिए। कसैका टाउका थिएनन्। कसैका हात अनि कसैका खुट्टा। कसैकसैका त फोक्सो, मुटु र कलेजाहरु हिउँमा देखिएका थिए। अधिकांस शवहरु अंगार जस्तै काला थिए। दुई, तीनवटा बाहेकका शवहरुको अनुहार चिन्नु त परै जाओस सबै शरिरका भागहरु छिन्नभिन्न अवस्थामा देखिन्थे। त्यहाँ पुगेका सबैले आँखाको गुवामा आशु निकालि रहेका थिए। हामी त पत्रकार कामै त्यस्तै। क्यामेरामा तस्बिर कैद गर्न थालियो। अनि भिडीयो खिच्न त उद्धारमा खटिएकासंग घटनाको बारेमा बुझ्न थालियो। मन अतालिरहेका थियो। विभिन्न स्थानबाट फोन आइरहेका थिए। फोनमा घटनास्थलको एक किलोमिटर वरपरबाट शवहरु संकलन गरिएका छन्। अधिकांस शवहरु चिन्न सक्ने अबस्थामा छैनन। कसैका टाउकाको भाग छैन। सबै छिन्नभिन्न छ। जुम्लाबाट पत्रकार नेत्र शाहीले फोन गरे, सर के छ? घटनास्थलको अवस्था मैले यहाँको कारुणीक दृश्य बताए। हामी टावरको कर्मचारी केसरराज खनालको प्रतिकृया लियौं। उनले भने अघिल्ला दिन नै जहाज खसेको थाहा पाएपनि आफूसंग रहेको मोबाइल अफ भएको बताए। अरु कोही त्यहाँ नभएको तल गएर भन्नपनि बाक्लोहिमपात परेकाले सकिन। आज बिहान मात्र अर्कोसाथी आएपछि फोन गरेर जानकारी दिएको हुँ। यसमा म आफैं दु:खी छु। यदि मैले अघिल्लो दिनै खबर गर्न सकेको भए उद्धार त चाडो हुने थियो नि! हामी रिपोर्टिंगमा ब्यस्त रहदै गर्दा सबै शबहरु प्लास्टिकमा बाधि सकेका थिए। टुक्राटुक्रा परेका जहाजका टुक्राहरु नेपाली सेना, नेपाल प्रहरी र शसस्त्र प्रहरीले जम्मा गर्दै थिए। ९ वटा शबहरु जाली भएको एक भाडो जस्तोमा राखेर माथिबाट डोरी राखिएका थिए। माथिबाट हेलिकप्टरले डोरी छाड्यो। तल बसेका नागरिक उड्ययन प्राधिकरणका कर्मचारी र सुरक्षाकर्मीले हेलिकप्टरले माथिबाट छाडिदिएको डोरीमा बाधेर शबहरु चन्दननाथ गण रहेको म्यालपोखरी ब्यारेकमा लगियो। यो प्रक्रिया दुई पटक रह्यो। अनि हामी सबै साथीहरु सन्धिखर्क फर्कन थाल्यौ। हिउँमा चिप्लदैं, लड्दैं खाँची मैदानमा झरियो। त्यहाँ आएर सबै साथीहरुले एकएक आमखोरा पानी र भेली खायौं। अनि गाडी चढेर सन्धिखर्क झरियो। शरिर थाकेर खैलाबैला भएको थियो। अर्कोतर्फ समाचार र फोटोहरु चाँडो पठाउन हतार थियो। सन्धिखर्क आउँदा दिउँसोको तीन बजिसकेको थियो। सबै शवहरु चन्दननाथ गणबाट काठमाण्डौं पठाइएको थियो। सदरमुकाममा एडिएसएल, वल्डलिङ्क र सुबिसुको नेट चलेको रहेनछ। विद्युतको लाइन पनि थिएन। अनि झोलाबाट ल्यापटप निकाले स्काइको इभिडीयोबाट नेट चलाएर फोटाहरु पठाउन थाले। एकातर्फ स्काइको नेट सोलो थियो। अर्कोतर्फ लाइन नहुनाले ल्यापटपमा रहेको चार्जले कतिबेला धान्छ भनेर हतार हतार समाचार लेख्न थाले। बल्लतल्ल ६ बजे सामान्य समाचार र ७, ८ वटा फोटाहरु पठाउन सफल भए। तत्काल ल्यापटपमा चार्ज सकिएर बन्द भयो। लाइन आउन सकेन। म निरास बने। अनि सोचे आज किन हामीलाई विद्युत र नेटले पनि धोका दियो। ज्यान थाकेर लखतरान परेको थियो। शरिरमा तागत थिएन। खाना त दुई दिन देखि शरिरमै परेको छैन। किन नहोस नि शरिरमा खाँचीमैदानमा खाएको पानी र भेली मात्र थियो। नरपानीमा भोक लाग्यो भनेर सबैले एकएक वटा चाउचाउ खानको लागि छोपे पनि एक चौथाइ पनि मुखबाट भित्र छिर्न सकेन। खान थाल्दा ति क्षदबिक्षद शबहरु आखा अगाडि आउथे। अनि केको मिठो होस चाउचाउ पनि। लाइन आउछ कि भनेर बसिरहे। साझ ७ बजेसम्म लाइन आएन। म घरतर्फ गए। घरमा पुगेको केही समयपछि लाइन आयो। घरमा पुगेर घटनास्थलको बारेमा परिवारमा रहेका बुबा, आमालगायतलाई सुनाए। अनि खाना खान मम्मीले भन्दै हुनुहुन्थ्यो। मेरो अगाडि डरलाग्दा अंगारजस्ता शबहरु भए जस्तो लाग्थ्यो। म खान्न। खाने मन छैन भनेर कोठामा गएर पल्टिए। मानिसको जीवन के नै छ र! जुम्लाका मानिस यति टाढा आएर पानी पनि खान नपाइ मर्छन। धिक्कार हो हामीले बाचुन्जेल तेरो र मेरो भन्ने पनि भन्ने सोच्दै घटनास्थलको क्षदबिक्षद कारुणिक दृश्य सम्झदै निदाउन पुगे। (२०७० फागुन ४ मा अर्घाखाँचीको मसिनलेकमा नेपाल वायुसेवा निगमको ९ एन ९ एबीबी कल साइनको जहाज दुर्घटना परी चालक दलका तीन सदस्य र १५ यात्रुको मृत्यु भएको थियो।)"
तारा एयर दुर्घटना छानविन गर्न पाँच सदस्यीय जाँच आयोग गठन,"काठमाडौं : सरकारले तारा एयरको जहाज दुर्घटना भएकोबारे छानविन गर्न जाँच आयोग गठन गरेको छ। संस्कृति, पर्यटन तथा नागरिक उड्डयन मन्त्रालयले वरिष्ठ एरोनटिकल इन्जिनियर रतिशचन्द्र लाल सुमनको अध्यक्षतामा पाँच सदस्यीय जाँच आयोग गठन गरेको हो। आयोगका अन्य सदस्यहरुमा क्याप्टेन दिपुराज ज्वार्चन, वरिष्ठ मेन्टिनेन्स इन्जिनियर उपेन्द्रलाल श्रेष्ठ, वरिष्ठ मौसमविद् मणिरत्न शाक्य र मन्त्रालयका सहसचिव बुद्धिसागर लामिछाने रहेका छन्। पर्यटनमन्त्री प्रेम आलेले मन्त्रीस्तरिय निर्णयबाट तारा एयरको जहाज दुर्घटनाबारे जाँच आयोग गठन गर्ने निर्णय गरेको मन्त्रालयले जारी गरेको विज्ञप्तिमा उल्लयेख छ। पोखराबाट आइतबार १९ यात्रु लिएर जोमसोम उडेको तारा एयरको जहाज मुस्ताङको थाङसाङ गाउँपालिका २को सानुसरे भन्ने स्थानमा सोमबार दुर्घटनाग्रस्त अवस्थामा भेटिएको थियो।"
"धनकुटाका सातै तहमा कार्यपालिका निर्वाचन, ४ मा एमाले र ३ मा गठबन्धनको बहुमत","धनकुटा : जिल्लाको सातै स्थानीय तहमा सोमबार सम्पन्न कार्यपालिका सदस्य निर्वाचनमा ४ पालिकामा नेकपा एमाले र ३ पालिकामा गठबन्धनको बहुमत आएको छ। निर्वाचन मत परिणाम अनुसार धनकुटा नगरपालिका, महालक्ष्मी नगरपालिका र छथर जोरपाटी गाउँपालिकामा गठबन्धनका उम्मेदवार निर्वाचित हुँदा कार्यपालिकामा गठवन्धनको वहुमत आएको छ। त्यस्तै पाख्रिवास नगरपालिका सहित साँगुरीगढी गाउँपालिका, सहिदभूमि गाउँपालिका र चौविसे गाउँपालिकामा निर्वाचन मत परिणाम अनुसार नेकपा एमालेको कार्यपालिकामा वहुमत आएको छ। कार्यपालिका निर्वाचनमा स्थानीय तहको नगरपालिकामा महिलातर्फ ५ जना र दलित तथा अल्पसंख्यकतर्फ ३ जना निवार्चित भएका छन्। यस्तै गाउँपालिकामा महिलातर्फ ४ जना र दलित तथा अल्पसंख्यकतर्फ २ जना निवार्चित भएका छन्। कार्यपालिका निर्वाचनमा बैशाख ३० गते भएको स्थानीय तह निर्वाचनबाट निवार्चित नगरसभा सदस्यहरुले मतदान गरेका थिए। महिलातर्फ वडा सदस्यमा निवार्चित भएकाहरु मध्येबाट चुनिएका हुन् भने गतनिर्वाचन भन्दा बाहिरबाट दलित तथा अल्पसंख्यक समुदायका व्यक्तिहरु चुनिएका मुख्य निर्वाचन अधिकृत फडिन्द्र प्रसाद पराजुलीले बताए। धनकुटा नगरपालिका कार्यपालिका सदस्य निर्वाचनमा गठवन्धनका उम्मेदवार निर्वाचित भएका छन्। सोमवार सामुदायिक भवनमा सम्पन्न निर्वाचनमा एमालेका उम्मेदवारलाई पराजित गर्दै गठवन्धनका उम्मेदवारहरु कृष्णमाया श्रेष्ठ, ज्ञानु राई, मञ्जु कार्की, मनकला लङ्वा (लिम्बू), रेजीना हिङमाङ, दिलकुमार राई, भोगेन्द्रकुमार राई, सुरेन्द्र राई (आठपहरिया) विजयी भएका हुन्। नगर कार्यपालिकामा गठवन्धनको वहुमत देखिएको छ। नगर प्रमुख, उपप्रमुख सहित २० सदस्यीय हुने कार्यपालिकामा गठवन्धन १३ र नेकपा एमालेका ७ सदस्यीय छन्। अघिल्लो निर्वाचनमा नगरपालिका कार्यपालिकामा नेकपा एमालेको एक्लै वहुमत थियो। नगरपालिका १० वडा मध्ये ५ नेकपा एमाले र ५ गठवन्धनले जितेको थियो। नगरसभा सदस्य नेकपा एमाले २५ र गठवन्धन २६ सदस्य रहेको थियो। यसैगरी सहिदभूमि गाउँ कार्यपालिका निर्वाचनमा नेकपा एमालेका उम्मेदवार विजयी भएका छन्। विजयी हुनेमा प्रकाश राई, सावित्रा राई, दिवानी राई, मधु भण्डारी, विनिता राई र वालिका विश्वकर्मा छन्। छथरजोरपाटी गाउँपालिकाको कार्यपालिका सदस्य निर्वाचनमा गठवन्धनको तर्फबाट प्यानल नै विजयी भएका छन्। गठवन्धनको तर्फबाट विजयी हुनेमा रामबहादुर राई, फूर्वा रेन्जि शेर्पा, धनमाया विक, मिना लिम्बू, रामप्यारी विष्ट र मिङ्मा शेर्पा रहेका छन्। महालक्ष्मी नगर कार्यपालिकामा पनि गठवन्धनको वहुमत आएको छ। गठवन्धनका ५ र नेकपा एमालेका ३ उम्मेदवार विजयी भए। गठवन्धनको तर्फबाट याम लिम्बूखिम, मिना खपाङ्गी, कमला सुन्दास, मनकुमारी विक, गोकर्ण तुम्वा निर्वाचित हुँदा नेकपा एमालेबाट अम्विका थापा, प्रिन्सा थापा र कुलवहादुर सुन्दास निर्वाचित भए। १९ सदस्यीय नगर कार्यपालिका गठवन्धन वहुमत देखिएको छ। कार्यपालिकामा गठवन्धनको ११ र नेकपा एमालेको ८ सदस्य छन्। चौविसे गाउँ कार्यपालिका सदस्यमा नेकपा एमालेका उम्मेदवार निर्विरोध निर्वाचित भएका छन्। कार्यपालिका सदस्यमा निर्विरोध निर्वाचित हुनेमा देवकुमारी गजमेर, लक्ष्मी माया मगर, वेनु याखा, छलमाया राई, नारायणकुमार परियार र शारदा देवान छन्। साँगुरीगढी गाउँपालिकामा नेकपा एमालेका प्यानलै उम्मेदवार विजयी भएका छन्। विजयी हुनेमा वालकृष्ण राई, भलकमान राई, उर्मिला राई, वुद्धिकुमारी लिम्बू, ज्योति राई, निर्मला दर्र्जी रहेका छन्। निर्वाचित कार्यपालिका सदस्य मध्ये भलकमान राई गोलाप्रथाबाट निर्वाचित भएका हुन्। पाख्रिवास नगर कार्यपालिका सदस्य निर्वाचनमा नेकपा एमालेको एकल वहुमत आएको छ। आज सम्पन्न कार्य पालिका निर्वाचनमा नेकपा एमालेका प्यानल उम्मेदवार नै विजयी भए। विजयी हुनेमा तारादेवी ढकाल (धमला), विष्णुमाया विश्वकर्मा, गिता परियार, सितादेवी वस्नेत, सरिता कार्की, इन्द्रकुमार राई, नगेन्द्र राई, रुपवहादुर विश्वकर्मा रहेका छन्। सातै स्थानीय तहको कार्यपालिकामा महिला सदस्यदलित वा अल्पसङ्ख्यक सदस्य पदको लागि निर्वाचन भएको मुख्य निर्वाचन अधिकृतको कार्यालय धनकुटाले जनाएको छ।"
"तारा एयरको जहाज दुर्घटना अपडेट : २१ जनाको शव भेटियो, काठमाडौं लैजाने तयारी","जोमसोम : तारा एयरको दुर्घटनाग्रस्त जहाजका यात्रुमध्ये २१ जनाको शव फेला परेको छ । अब १ जनाको शव फेला पर्न बाँकी रहेको मुस्ताङका प्रजिअ नेत्रप्रसाद शर्माले जानकारी दिए । जहाज दुर्घटनामा परी मृत्यु भएका २१ जनाको शवमध्ये १० जनाको शव माउन्टेन एयरको २ वटा हेलीले थासाङको कोवाङमा ल्याएको छ। कोवाङमा ल्याइएका १० वटै शवको कानुनी प्रक्रिया र मुचुल्का गर्ने काम भइसकेको र अब १५ मिनेटभित्र कोवाङबाट काठमाडौं लैजाने तयारी भइरहेको प्रजिअ शर्माले जानकारी दिए । आइतबार बिहान पोखराबाट जोमसोमका लागि उडेको जहाज बिहान १० :१० मिनेटमा सम्पर्कविहीन भएको थियो । जहाज थासाङको मानापाथी हिमाल स्थित नामसारे पहाडमा ठोक्किएर दुर्घटना भएको थियो । जहाजमा चालक दलका ३ सदस्य र १९ यात्रु थिए। तारा एयरको जहाज दुर्घटना : १४ जनाको शव भेटियो तारा एयरको जहाज दुर्घटना : १६ जनाको शव भेटियो, पानी परेपछि खोजी कार्य स्थगित तारा एयर जहाज दुर्घटना : मानापाथी हिमालको सानोसरेबाट १० शव कोवाङ ल्याइयो खराब मौसमका कारण तारा एयरको विमान दुर्घटना भएको प्रारम्भिक निष्कर्ष"
खराब मौसमका कारण तारा एयरको विमान दुर्घटना भएको प्रारम्भिक निष्कर्ष,काठमाडौंः प्रतिकूल मौसमका कारण तारा एयरको ट्वीनअटर विमान दुर्घटनाग्रस्त भएको प्रारम्भिक अनुसन्धानबाट खुलेको छ । नेपाल नागरिक उड्डयन प्राधिकरणका महानिर्देशक प्रदीप अधिकारीले खराब मौसमका कारण तारा एयरको विमान दुर्घटना भएको प्रारम्भिक अनुसन्धानबाट खुल्न आएको जानकारी गराएका हुन्। संसद्को अन्तर्राष्ट्रिय समितिको सोमबारको बैठकमा दुर्घनाग्रस्त जहाजका बारेमा समितिलाई जानकारी गराउँदै महानिर्देशक अधिकारीले खराब मौसमका कारण राईट टर्न गर्नुपर्ने जहाजले लेफ्ट टर्नगरेर भित्तामा ठोकिएको प्रारम्भिक अध्ययनले देखाएको बताए । घटनाको जाँचबुझ आयोग गठन गरी थप अनुसन्धान गरेर सत्यतथ्य पत्ता लगाइने महानिर्देशक अधिकारीले बताए । घटनास्थल जोमसोम विमानस्थलबाट ८ नटिकल माइल दूरीमा पर्छ । उक्त विमान मुस्ताङको थासाङ गाउँपालिका२ स्थित सानुसरे भन्ने भीरमा ठोक्किँएर दुर्घटनाग्रस्त अवस्थामा सोमबार बिहान भेटिएको हो। विमानमा सवार १९ यात्रु र तीन चालक दलका सदस्यसहित २२ जनाको निधन भएको छ । आइतबार बिहान पोखराबाट जोमसोमका लागि उडेको जहाज बिहान १० : १० मिनेटमा सम्पर्कविहीन भएको थियो ।
तारा एयरको जहाज दुर्घटनामा एकै परिवारका चारको मृत्यु भएपछि शोकमा डुब्यो गोरखाको तीनमानेभञ्ज्याङ,"गोरखा : जोमसोमका लागि उडेको तारा एयरको दुर्घटनाग्रस्त विमानमा आफ्नो गाउँका गणेशनारायण श्रेष्ठको परिवारका चारजनाको मृत्यु भएको खबरले सहिदलखन गाउँपालिका ५ को तीनमानेभञ्ज्याङ शोकमा डुबेको छ । आइतबार दुर्घटनामा परि उनीहरुको मृत्यु भएको सोमबार बिहान पुष्टि भएपछि गाउँलेको होसहवास उडेको छ । श्रेष्ठ परिवारले गाउँमा गरेको समाजसेवाको काम सम्झदै गाउँले झनै आकुलब्याकु भएको स्थानीय राजेश श्रेष्ठ बताउँछन् । खबर सुन्नासाथ आइतबारै गाउँपालिकाका अध्यक्ष रमेशबाबु थापा मगर, उपाध्यक्ष इन्दिरा तिवारी, वडाअध्यक्ष यमबहादुर राना, श्रेष्ठका आफन्त केशर श्रेष्ठ र स्थानीय विजय पुडासैनीको टोली पोखरा पुगेका थिए । टोलीले घटनाको बारेमा राम्ररी बुझेर गाउँलेलाई जानकारी गराएका थिए । 'गाउँका अभिभावक गुमाएको समाचारले हामी स्तब्ध भएका छौं, श्रेष्ठले भने, 'दुर्घटनाको खबर हिजै सुनेपनि पुष्टि नभएकाले उहाँहरुको दु:खद खबर नआओस् भन्ने प्रतीक्षामा थियौँ । अहिले दु:खको खबर आयो । गाउँलेहरु सबै स्तब्ध छन् । घटनामा ५२ वर्षका गणेशनारायण श्रेष्ठ, उनकी श्रीमती ४८ वर्षीया रश्मि श्रेष्ठ, दुई छोरीहरु २० वर्षीया रविना र २३ वर्षीया रोजिना श्रेष्ठको मृत्यु भएको छ । दुई छोरी अध्ययनको सिलसिलामा अमेरिकामा थिए । उनीहरु विदाका बेला गत वैशाख ३० गते नेपाल आएका थिए । छोरा रोशन भने अमेरिकामै थिए । रोजिना स्नातकोत्तर र पीएचडी अध्ययनका लागि पाँच वर्षअघि अमेरिका पुगेकी थिइन् । रविना नेपालमा एलेभलको अध्ययन सकेर थप अध्ययनका लागि एक वर्षअघि अमेरिका गएकी थिइन् । सफ्टवेयर इञ्जिनियरिङ पढेका श्रेष्ठको परिवार कामको सिलसिलामा २०४८ सालदेखि काठमाडौंमा थियो । उहाँहरु पुतलीसडकमा रहेर सफ्टवेयर इञ्जिनियरिङको काम गर्दै आउनु भएको थियो,' स्थानीय विजय पुडासैनी भन्छन्, बसोबास काठमाडौँमा भएपनि उहाँ निरन्तर गाउँमा आइरहनुहुन्थ्यो । गाउँलेलाई आवश्यक परेको सरसहयोग गरिरहनुहुन्थ्यो । विशेषगरी गाउँका विद्यालयहरुमा श्रेष्ठ परिवारको सहयोग उल्लेखनीय छ। स्थानीय जलदेवी माध्यमिक विद्यालयमा श्रेष्ठको एकल सहयोगमा कम्प्युटर प्रयोगशाला बनाएको थियो । 'कम्प्युटरसम्बन्धी नै काम गर्ने भएकाले उहाँले २०७१ सालमा हाम्रो विद्यालयमा कम्प्युटर ल्याब स्थापना गरिदिनुभयो, प्रधानाध्यापक वुद्धरत्न श्रेष्ठले भने, 'अनि विद्यालय परिसरमा सरस्वती मन्दिर निर्माण गरिदिनु भएको छ ।' विद्यालयमा आवश्यक परेको हरेक खालको सरसहयोग गर्ने गरेको प्रअ श्रेष्ठले बताए । उहाँको बुवाको पालादेखि नै विद्यार्थीलाई छात्रवृत्ति दिँदै आउनु भएको थियो,'उनले भने, 'होस्टेलमा बस्ने विद्यार्थीलाई खानबस्न समस्या भयो भने पनि सहयोग गरिदिनुहुन्थ्यो । हाम्रो मात्र पनि होइन, दुर्गा प्रावि र चन्द्रकला प्राविलाई पनि कम्प्युटर, प्रिण्टरहरु सहयोग गर्नुभएको थियो ।' अन्तिम पटकको भेटमा पनि विद्यालयलाई जुनसुकै समस्या परेमा नहिच्किचाइकन आफूलाई भन्न श्रेष्ठले अनुरोध गरेको प्रअ श्रेष्ठले बताए । राम्ररी पढ, म सहयोग गर्नेछु भनेको झल्को आइरहेको छ श्रेष्ठ दम्पत्ति केहीदिनअघि जेठ १३ गते लक्ष्मीबजारस्थित भतिजी सुस्मिताको घरमा आएका थिए । कुलायन पूजामा आएर फर्किँदा आफूलाई राम्ररी पढ्न आडभरोसा दिएर गएको सुस्मितालाई झल्को आइरकेको छ। ठुलोड्याडी र ठूलोममी अस्तिभर्खर कुलायन पूजामा आउनु भएको थियो,' सुस्मिता भन्छिन्, 'फर्कने बेलामा हामीलाई गणेशको मूर्ति दिनुभयो । पूजा कोठामा राख, सधैं पूजा गर है भन्नुभयो ।' अहिले ठूलोबुबाले दिएको मूर्तिमात्र आफ्नो साथमा रहेको भन्दै भक्कानिइन। 'ठूलोबुबाले दिनुभएको भनेर पूजा गर्न थालेको थिएँ । उहाँले दिएको मूर्तिले पूजाकोठा सजाइरहेको छ,' सुस्मिता भन्छिन्, जानेबेलामा राम्ररी पढ, म काठमाडौँमा जागिर खोजिदिन्छु । आर्मीको सेकेण्ड लेप्टिनेन्टमा फर्म भर, म आफ्नो ठाउँबाट सकेको सहयोग गर्छु भन्नुभएको थियो । मेरो ड्याडीलाई पनि जागिर खानेभए काठमाडौँ आऊ भन्नुभएको थियो । उहाँले दिएको आश्वासन कानमा गुञ्जिरहेको छ । गणेशनारायण श्रेष्ठ समाजसेवी थिए । गाउँलेको आड भरोशाका केन्द्रविन्दु थिए । काठमाडौं बसे पनि नियमित गाउँ आउने श्रेष्ठ परिवारले भूकम्पले भत्काएको गाउँको घर बनाउँदै थिए । बुढाबूढी, सबैसित हाँसेर बोल्नुहुन्थ्यो । जसलाई जे सहयोग चाहिए पनि सहयोग गर्न तयार हुनुहुन्थ्यो,' स्थानीय राजेश श्रेष्ठ भन्छन्, 'हाम्रो भञ्ज्याङ युवाक्लवलाई निरन्तर सहयोग गरिरहनुहुन्थ्यो । नयाँ वर्षको दिनमा पनि गाउँमा आउनुभयो । गाउँलाई विकास गर्ने, विद्यालयलाई स्तरोन्नति गर्ने बारेमा विभिन्न योजनाहरु बनाउनुभएको थियो ।दुर्घटनाको खबरले गाउँले शोकमा डुबेको उनले बताए ।"
जनक शिक्षा समाग्री निजी शैक्षिक संस्थासंग मिल्यो : अनेरास्ववियू क्रान्तिकारी,"काठमाडौं : जनक शिक्षा समाग्री केन्द्रले निजी शैक्षिक संस्थाहरुसंग मिलेर सरकारी शिक्षाको शाख गिराउनत लागेको अखिल नेपाल राष्ट्रिय स्वतन्त्र विद्यार्थी यूनियन(क्रान्तिकारी)ले आरोप लगाएको छ। शिक्षा विज्ञान तथा प्रविधि मन्त्री देवेन्द्र पौडेललाई विद्यार्थी युनियनले ज्ञापन पत्र बुझाउँदै नयाँ शैक्षिक पत्र सुरु भएको तीन साता बितिसक्दा पनि सामुदायिक तथा संस्थागत पाठ्यपुस्तक नपुग्नु अभाव निकै लज्जास्पद बिषय रहेको भन्दै ध्यानार्षण गराएको छ। विद्यार्थी यूनियनकी अध्यक्ष पञ्चा सिंह नेतृत्व टोलीले शिक्षा मन्त्री पौडे्लले ज्ञापनपत्र बुझाएका हुन्। बिद्यार्थीलाई पाठ्यपुस्तक नदिएर अनिवार्य र निःशुल्क शिक्षा दिने संवैधानिक व्यवस्थाको समेत धज्जी उडाइएको छ, ज्ञापनपत्रमा उल्लेख छ, जनक शिक्षा सामग्री केन्द्र र यसको मुल नेतृत्व कतै निजि शैक्षिक संस्थाहरुको प्रोत्साहनमा लागेको वा सरकारी शैक्षिक संस्थानहरुको साख गिराएर नितिगत बेएमानिमा झुलिरहेको त छैन ? भन्ने प्रश्न स्वभाविक रगम्भीर रुपमा उठेकै छ। पाठ्यपुस्तक विद्यार्थीको हतमा नपुग्नुको कारण छानबिन गरि दोषी उपर कारवाही गर्न शिक्षा मन्त्रीसंग विद्यार्थी यूनियनले माग गरेको छ। अझै पनि २० लाख पाठ्यपुस्तक छपाईको काम बाँकी रहेकाले नीजि क्षेत्रसंग समन्वय गरेर पाठपुस्तक छपाई गरेर बिद्यार्थीलाई वितरण गर्न पनि माग गरिएको छ। पाठपुस्तक बिना विद्यार्थीको अध्ययन पूर्णहुन सक्दैन, राज्यका सबै क्षेत्रहरु(आवश्यक पर्दा निजि क्षेत्र)को पनि सहयोग लिएर भए पनि यथासक्य देशै भरिका विद्यार्थीहरुलाई शैषिक समाग्री पुर्याउने वातावरण बनाउन जोडदार माग गर्दछौं, ज्ञापनपत्रमा भनिएको छ। पाठयपुस्तक अभावमा विद्यार्थीहरुको पढाई प्रभावित भइरहेको विद्यार्थी यूनियनले निष्कर्ष निकालेको छ। विद्यालय तहको पाठयपुस्तक छपाईको जिम्मेवारी पाएको जनक शिक्षा सामाग्री केन्द्रका निर्देशक अनिलकुमार झाले स्थानीय तह निर्वाचन, रुस युक्रेन युद्ध साथै कोभिड समेतलाई कारण देखाएर समयमै पाठपुस्तक छपाई गरी विद्यालयहरुमापठाउन नसकिएको गैरजिम्मेवारी र अशोभनिय स्पष्टिकरण झनै खेदजन छ,ज्ञापनपत्रमा उल्लेख गरिएको छ, जुन कुनै बहानाबाजी बनाए पनि सरकारी निकायले समयमै विद्यालयलाई पाठ्यपुस्तक पनि दिन नसक्दा सरकारले कसरी शिक्षाको गुणस्तरमा सुधार गर्नसक्छ ? भन्ने प्रश्नलाई बदशालि बनाएकै छ।"
शववाहन व्यवस्थापनका लागि रिक्साकै सहारा,"महोत्तरी : संघिय सरकारको नीति, कार्यक्रम तथा बजेट प्रस्तुत भएको २४ घण्टा नवित्दै गौशालामा व्यक्तिको शवको व्यवस्थापनको निम्ति रिक्सा प्रयोग भएको पाईएको छ। गौशाला नगरपालिका५ निगौल गाई गौशालाको सडक छेउमा स्थानीय ५० वर्षिय फगुनिया सदा मुसहरको गएराति मृत्यु भएको थियो। मृत्यु भएको १८ घण्टापछि उनको परिवारले रिक्साको साहारामा मृतकको शव व्यवस्थापन गरिएको हो। नगरपालिकामा शववाहनको व्यवस्थापन नभएकै कारण आर्थिकरुपले विपन्न रहेको मुसहरको परिवार रिक्शाको सहारा लिन वाध्य भएको स्थानीय दलित अधिकारकर्मी रन्जित कनौजियाले बताए। उनले भने, प्रहरीले घटनास्थलमा गएर मुचुल्का उठाएर फर्कियो। शव व्यवस्थापनको निम्ति कुनै सरोकारवाला निकायले चासो देखाएनन्। अनि वाध्य भएर उनको परिवारले जसोतसो शव व्यवस्थापनमा जुटेका हुन्। कनौजियाले अगाडि थपे, निगौल गाई गौशालाको व्यस्त सडकको पेटीमा मान्छे मर्दासमेत गौशालावासीमध्ये कसैको ध्यान नजानु दु:खद छ। देशमा तीन तहका सरकार छन् तर मान्छे मरेको १८ घण्टा वित्दासमेत शव व्यवस्थापनको निम्ति कहिकतैबाट पहलकदमी हुन सकेन। जु्न दुखद रहेको छ। शव व्यवस्थापनको निम्ति उनका परिवारलाई गौशाला नगरपालिका५ का नवनिर्वाचित वडाध्यक्ष ओमप्रकाश गुप्ताले ५ हजार सहयोग गरेको कनौजियाले जानकारी दिएका छन्। गरिबी र अज्ञानताको कारण दिनभरि नै रक्सी खाएर मातिदैं हिड्ने मृतक मुसहर प्रायः सोही सडकको छेउमा रातिको समयमा आश्रय लिदै आएका थिए।"
बागमती प्रदेशको नीति कार्यक्रम : नमुना वडा समाजवादी कार्यक्रम,"हेटौंडा : बागमती प्रदेश सरकारले नयाँ आर्थिक वर्ष २०७९८० को नीति तथा कार्यक्रम सार्वजनिक गरेको छ। सोमबार प्रदेशसभा सचिवालय हेटौंडामा प्रदेश प्रमुख यादवचन्द्र शर्माले बागमती प्रदेश सरकारको नयाँ आर्थिक वर्षको नीति तथा कार्यक्रम सार्वजनिक गरेका हुन्। नीति कार्यक्रममा प्रदेश सरकारले समतामूलक समाजको निर्माण गर्न वडा स्तरबाट अभ्यास गर्नेगरी नमुना वडा समाजवादी कार्यक्रम कार्यान्वयन उल्लेख छ। समाजवाद उन्मुख कार्यक्रम वडा स्तरबाटै कार्यान्वयन गर्न यो नीति लिइएको प्रदेश सरकारले जनाएको छ। एकसय ६९ बुँदाको नीति तथा कार्यक्रम १९ पेजमा समेटिएको छ। नीति तथा कार्यक्रममा गुणस्तरीय जनशक्तिको उत्पादन र रोजगारी सिर्जना, उत्पादन र उत्पादकत्व वृद्धि, दिगो पूर्वाधार निर्माण, दिगो विकास, पर्यावरणीय संरक्षण र सन्तुलन, असमानता र गरिबी न्यूनीकरण, सुशासन र सार्वजनिक सेवामा नागरिकहरूको सहज पहुँचलाई प्राथमिकता दिइने उल्लेख छ। बाँझो जमिनको सदुपयोग गरी कृषि तथा पशुजन्य उत्पादनमा वृद्धि गर्न स्थानीय तहसँगको सहकार्यमा बाँझो जमिन बैंक स्थापना गरिने भएको छ। प्रदेशभित्र रासायनिक मल कारखाना र कृषि औजार कारखाना स्थापना गर्ने प्रक्रिया अगाडि बढाइने पनि उल्लेख छ। श्रमिकहरूको माग र आपूर्तिको व्यवस्थापनको लागि प्रदेश सरकारले श्रम बैंकको व्यवस्था गर्ने भएको छ। प्रदेश गौरवको आयोजनाको रूपमा फर्पिङहुमानेभञ्ज्याङकलंकीहेभी सडक यसै आर्थिक वर्षमा निर्माण शुरु गरिन भएको छ। साथै बागमती प्रदेश चक्रपथ निर्माणको सम्भाव्यता अध्ययन शुरु गरिने नीति कार्यक्रममा उल्लेख छ। प्रतिपक्ष दलहरुले पुरानै कार्यक्रमलाई नयाँ शब्द मात्र दिइएको जनाएको छ। पुरानै कार्यक्रम लिपीबद्ध गरेर नयाँ शब्द चयन गर्ने काम भएको छ, हामी यो नीति कार्यक्रमबाट उत्साहित छैनौं, नेकपा एमाले बागमती प्रदेश संसदीय दलका प्रमुख सचेतक दिपक निरौलाले भने। साझा विवेकशील पार्टीका प्रदेशसभा सदस्य रमेश पौडेलले नयाँ कुरा नीति कार्यक्रमा केही नभेटिएको बताए। सत्ता पक्षका नेताहरुले भने परिणामूखी नीति तथा कार्यक्रम आएको दाबी गरेको छ। नेपाली कांग्रेस बागमती प्रदेश संसदीय दलका नेता इन्द्र बानियाँले नीति कार्यक्रम गरिब, काममूखी र परिणाममूखी रहेको दाबी गरे।"
काठमाडौं महानगर कार्यपालिकाको पहिलो बैठक सुरु,काठमाडौं : काठमाडौं महानगर कार्यपालिकाको पहिलो बैठक सुरु भएको छ। बैठकमा काठमाडौं महानगरका वडाध्यक्षहरुको सहभागीता रहेको छ। बैठकमा परिचयात्मक कार्यक्रमसंगै ७ वटा एजेण्डा पेश भएको छ।
निजगढ विमानस्थल निर्माण प्रक्रिया अघि बढाउन समितिको निर्देशन,"काठमाडौंः संसद्को अन्तर्राष्ट्रिय सम्बन्ध समितिले कानुनी अड्चन हटाएर निजगढ अन्तर्राष्ट्रिय विमानस्थल निर्माण प्रक्रिया शीघ्र अघि बढाउन निर्देशन दिएको छ । समितिको सोमबार सिंहदरबारमा बसेको बैठकले कानुन परिवर्तन गरेर भए पनि सबै हिसाबले उपयुक्त उक्त विमानस्थलको निर्माण प्रक्रिया अघि बढाउन निर्देशन दिएको हो । लामो समयको अध्ययन तथा धेरै ठूलो लगानीका साथ अगाडि बढाइएको निजगढ विमानस्थलको निर्माण कार्य रोक्ने निर्णय कुनै पनि दृष्टिबाट उचित नदेखिने समितिको निष्कर्ष छ । 'राष्ट्रिय हित, सुरक्षा र आर्थिक विकासका दृष्टिबाट अत्यावश्यक निणर्माणधीन उक्त विमानस्थल निर्माणको कार्यलाई शीघ्र अघि बढाउन आवश्यक कानुनी प्रशासनिक र व्यवहारिक कार्य गर्न नेपाल सरकारलाई निर्देशन दिने निर्णय गरिएको छ,' समितिको निर्णयमा भनिएको छ । समिति सभापति पवित्रा निरौला खरेलले नेपालको राष्ट्रिय हित अनुकूल अर्थतन्त्रलाई सुदृढ तुल्याउने राष्ट्रिय गौरवको आयोजनाको रुपमा रहेका उक्त विमानस्थलको निर्माण कार्य तत्काल अघि बढाउन निर्देशन दिने निर्णय भएको बताइन् । बाह्य र आन्तरिक ऋणभारको बोझ बोकेर कठिन अवस्थामा रहेको नेपालको अर्थतन्त्रका बाबजुद निजगढ विमानस्थल बनाउने आकांक्षासहित अघि बढेका सन्दर्भमा निर्माण प्रक्रिया रोक्दा झनै राज्यलाई नै नोक्सानी हुने समितिको ठहर छ । सर्वोच्च अदालतले गत बिहीबार उक्त विमानस्थल निर्माण नगर्न आदेश दिएको थियो । सर्वोच्चको आदेशसँगै विमानस्थल निर्माण अन्योलमा परेको छ । यता सरकारको वार्षिक नीति तथा कार्यक्रम र बजेट वक्तव्यमा निजगढ अन्तर्राष्ट्रिय विमानस्थल निर्माण प्रक्रिया अघि बढाउने उल्लेख छ । बजेटमा विमानस्थल निर्माणको लगानी ढाँचा निर्धारण गरी लगानी बोर्डमार्फत आयोजनाको विकास कार्य अगाडि बढाइने भनिएको छ । समितिका सदस्यले राष्ट्रहित र देशको अर्थतन्त्रको मेरुदण्डका रुपमा रहेको उक्त विमानस्थल निर्माण तत्काल अगाडि बढाउन माग गरेका छन् । राज्यको ढुकुटीबाट ठूलो धनराशि खर्च भइसकेको र देशको भविष्यसँग जोडिएको यस परियोजनालाई कानुन परिवर्तन गरेर भए पनि अघि बढाइनुपर्ने सांसदहरुको सुझाव छ । पूर्वप्रधानमन्त्री माधवकुमार नेपालले लामो अध्ययन र अनुसन्धानपछि सबै हिसाबले उपयुक्त ठानिएको निजगढ विमानस्थल निर्माण प्रक्रिया अवरोध गर्न नहुने बताए । विमानस्थल निर्माण क्षेत्रमा वनजङ्गलका विषयलाई अनावश्यकरुपमा चर्काएर स्वार्थ समूहले नीहित लाभ लिन खोजेको सङ्केत गर्दै उनले विमानस्थल निर्माण गर्दा जङ्गल विमान नहुने बताए । सदस्य भीमबहादुर रावल, प्रकाशमान सिंह, दिब्यमणिराज भण्डारी, पुष्पा भुसाल, सरलाकुमारी यादव, सुरेन्द्रकुमार कार्की, सुदन किराँती, रेणुका गुरुङ, नारदमणि राना, चाँदताराकुमारी, दीपकप्रकाश भट्ट, प्रेमप्रसाद तुलाचन, सुजिता शाक्यलगायतले एकै आवाजमा निर्विकल्प निजगढ विमानस्थल आयोजना कानुनी अड्चन सुल्झाएर शीघ्र निर्माण अघि बढाउन आग्रह गरे । बैठकमा संस्कृति, पर्यटन तथा नागरिक उड्डयनमन्त्री प्रेमबहादुर आलेले सर्वोच्च अदालतको आदेशले अफ्टेरो पारेको बताए । उनले उक्त विमानस्थलमा नियामक नेपाल नागरिक उड्डयन प्राधिकरणले रु तीन अर्ब खर्च गरिसकेको र त्यस क्षेत्रमा आठ हजार ५० हेक्टर भन्दाबढी जग्गा विमानस्थलका नाममा आइसकेको जानकारी दिँदै आयोजनालाई अगाडि बढाउनुको विकल्प नभएकामा जोड दिए । उक्त विमानस्थलको गुरुयोजना तयार भई, वातावरणीय प्रभाव मूल्याङ्कन पनि बनिसकेको अवस्थामा एक्कासि सर्वोच्चको आदेशले सरोकारवालालाई निरास तुल्याएको मन्त्री आलेको भनाइ थियो ।"
सगरमाथा आधारशिविरमा जलवायु परिवर्तन सम्मेलन,"काठमाडौं : विश्वको सर्वोच्च शिखर सगरमाथाको आधारशिविरमा जलवायु परिवर्तनसम्बन्धी शिखर सम्मेलन सम्पन्न भएको छ। विश्व कीर्तिमानी समाजको आयोजनामा अन्तर्राष्ट्रिय सगरमाथा दिवसको अवसरमा (मे २९) आइतबार सगरमाथा आधार शिविरमा उक्त सम्मेलन सम्पन्न भएको हो। वर्तमान परिस्थितिमा जलवायु परिर्वतन र त्यसको असर न्यूनीकरणका सवालमा विश्वको ध्यानाकर्षण गराउने उद्देश्यले अमेरिकी वातावरण वैज्ञानिकको सहभागितामा उक्त सम्मेलन सम्पन्न गरिएको विश्व कीर्तिमानी समाजका अध्यक्ष सञ्च राईले जानकारी दिए। सम्मेलनमा युनिभर्सिटी कोलोराडो अमेरिकाका वातावरण वैज्ञानिक जोन्ना लेम्बर्ट र कोलोराडो स्टेट युनिभर्सिटीका वैज्ञानिक जोयल बर्गरको सहभागिता रहेको थियो। उनीहरुले विश्वमा जलवायु परिर्वतनको वर्तमान अवस्था, प्रभाव र न्यूनीकरण विषयमा प्रतिवेदन पेश गरेका थिए। वातावरण वैज्ञानिकको सहभागितामा सगरमाथा आधार शिविरमा जलवायु परिवर्तनको सवालमा विश्वको ध्यानाकर्षण गराउन सम्मेलन भएको संयोजक पूर्ण राईले जानकारी दिए।"
"युवतीलाई बिहेको प्रलोभन दिएर पटकपटक बलात्कार, ३ जना पक्राउ","वीरगन्ज : वीरगन्जमा एक युवतीलाइ बिहेको प्रलोभन दिइ पटकपटक जबरजस्ती करणी गरेको घटनामा संलग्नमा ३ जनालाई प्रहरीले पक्राउ गरेको छ । पक्राउ पर्नेहरुमा मोरङको कटहरी गाउँपालिका ४ घर भइ हाल वीरगन्ज ८ स्थित एक रेष्टुरेण्टमा काम गर्ने २५ वर्षीय सुरज साह ,जुम्लाको हेमा गाउँपालिका ३ का ३५ वर्षीय हरिचन्द्रनाथ योगी र संखुवासभाको खाँदवारी नगरपालिका १० घर भइ हाल वीरगन्ज १६ मा बस्ने ४२ वर्षीया लक्ष्मी बुढाथोकी कार्की रहेका छन् । प्रहरीका अनुसार , काठमाडौंकी २५ वर्षीया युवतीलाई साहले विवाह गर्ने प्रलोभन दिएर जेठ ५ गते वीरगन्जमा बोलाएर बसपार्कस्थित एक होटलमा लगि पटकपटक करणी गरेपछि वीरगन्ज १६ स्थित कार्की होटलकी सञ्चालितका लक्ष्मीको जिम्मा लगाई फरार भएका थिए । त्यसपछि जेठ १० गते लक्ष्मीले ती पीडित युवतीलाई बिहे गर्छु भन्ने प्रलोभन दिइ वीरगन्ज १६ फुलवारी टोलमा डेरा गरी बस्ने योगीको साथमा पठाएकी थिइन् । तर, योगीले पनि ती युवतीलाई आफ्नो कोठामा लगि मानसिक र शारीरिक यातना दिई पटकपटक जबरजस्ती करणी गरेर कोठामै थुनेर राखेका थिए । जेठ १४ गते राति ती युवती कोहि नभएको मौका छोपेर त्यहाँबाट भागेर आफन्तको सम्पर्कमा आएकी थिइन् । त्यसपछि आफन्तले घटनाबारे प्रहरीलाई जानकारी गराएपछि प्रहरीले आइतबार वीरगन्जका विभिन्न स्थानबाट ती तीनजना आरोपितलाई पक्राउ गरेको हो । पक्राउ परेका तीनैजनालाई जिल्ला प्रहरी कार्यालय पर्साको हिरासतमा राखेर जबरजस्ती करणी र मानव बेचबिखन तथा ओसारपसार कसुरमा अनुसन्धान भइरहेको पर्साका प्रहरी उपरीक्षक ओम प्रकाश खनालले जानकारी दिए ।"
हतियार र लागुऔषधसहित सुनसरीबाट तीन जना पक्राउ,"विराटनगर : सुनसरीको इटहरी उपमहानगरपालिका४ जनता टोलबाट प्रहरीले हतियार र लागुऔषधसहित तीन जनालाई पक्राउ गरेको छ। इलाका प्रहरी कार्यालय इटहरीका डीएसपी खगेन्द्रबहादुर खड्का नेतृत्वको टोलीले इटहरी४ का १९ वर्षीय धनकुमार राई, २७ वर्षीय टीका राई र इटहरी५ का २८ वर्षीय धनबहादुर राईलाई पक्राउ गरेको हो। पक्राउ परेकाहरुको साथबाट मेड इन यूएसए लेखिएको एउटा पेस्तोल, सोही पेस्तोलको म्यागजीन र लेबल नलगाएको २४ एम्पुल लागुऔषध बरामद भएको सुनसरी प्रहरी प्रमुख एसपी सञ्जयसिंह थापाले जानकारी दिए। थापाका अनुसार पेस्तोलसहितका व्यक्तिहरुले लागुऔषध किनबेच गरिरहेको विशेष सूचना प्रहरीमा आएको थियो। त्यसलगत्तै इलाका प्रहरी कार्यालय इटहरीबाट खटिएको टोलीले तीनै जनालाई पक्राउ गरेको उनले बताए। पक्राउ परेकाविरुद्ध हातहतियार खरखजना र लागुऔष ऐनअन्तर्गतको मुद्दा चलाउन सोमबार अदालतबाट म्याद थप गरेर अनुसन्धानको बाँकी प्रक्रिया अघि बढाइएको एसपी थापाले बताए। तीनै जनालाई प्रहरीले जेठ १३ गते राति ११ बजेतिर पक्राउ गरेको हो। पक्राउ परेकाहरु हतियार र लागुऔषधको कारोबारमा लामो समयदेखि संलग्न रहेको प्रहरीको प्रारम्भिक अनुसन्धानबाट खुलेको छ। धनकुमार र टीकाविरुद्ध यसअघि पनि लागुऔषध ऐनअन्तर्गतको मुद्दा चलेको थियो। दुवै जना २०७८ मंसिर २० गते लागुऔषधसहित टीकाको घरबाट पक्राउ परेका थिए। डाइजापाम, लुपिजेसिक, फेनारगन र एभिल गरेर १०१० एम्पुल लागुऔषध बरामद भएपछि प्रहरीले दुवै जनाविरुद्ध मुद्दा चलाएको थियो। सुनसरी अदालतको आदेशअनुसार माघ २७ गते उनीहरु साधारण तारेखमा छुटेका हुन्। अदालतबाट छुटेपछि दुवै जनाले पुनः कारोबारमै संलग्न भएर लागुऔषध र हतियारको धन्दा चलाइरहेको पाइएको प्रहरीले जनाएको छ। यसअघिको लागुऔषध ऐनअन्तर्गतको मुद्दाको अन्तिम किनारा लाग्न बाँकी छ। मुद्दा अदालतमा विचाराधीन रहेकै अवस्थामा अभियुक्तहरु पुनः हतियार र लागुऔषधसहित पक्राउ परेका हुन्।"
तारा एयर जहाज दुर्घटना : मानापाथी हिमालको सानोसरेबाट १० शव कोवाङ ल्याइयो,"जोमसोम : तारा एयरको जहाज दुर्घटनामा परि मृत्युका १० जनाको शव मुस्ताङको थासाङ२ को कोवाङ गाउँमा ल्याइएको छ। अहिलेसम्म १६ जनाको शव फेला परेको छ। अन्य शव पनि दुर्घटनास्थलबाट फिस्टेल एयर र कैलाश एयरको माउन्टेन हेलीले कोवाङमा ल्याउएकाे थासाङ२ का वडाध्यक्ष गौतम शेरचनले जानकारी दिए । अहिले समुन्द्री सतहदेखि ४५ सय मिटरको उचाईमा अवस्थित सानोसरे पहाडबाट जम्मा गरिएका १० जना व्यक्तिको शवको प्रहरीले मुचुल्का गर्ने कामलाई अघि बढाएको वडाध्यक्ष शेरचनले बताए ।भेटिएका १६ शवमध्ये १० शव आइसक्यो,६ वटा आउँदैछन्,वडाध्यक्ष शेरचनले भने,'शवको मुचुल्कासहित कानुनी प्रक्रिया पुरा गरेपछि बेसी झारिएको शव सेनाको हेलिकोप्टरबाट काठमाडौं पठाउने तयारी छ । पछिल्लो पटक थप २ शव भेटिएपछि जहाजमा यात्रा गर्ने १६ जनाको शव फेला परेको सशस्त्र प्रहरी नायव उपरीक्षक मोहनजंग कार्कीले जानकारी दिए । जहाज दुर्घटनामा परेका अन्य यात्रुको खोजी गर्ने क्रममा मानापाथी हिमालको क्षेत्रमा वर्षा भइरहेकाले दिउँसो १ :४५ बजेबाट शव खोजी गर्ने कार्य स्थगित गरिएको सशस्त्र प्रहरी नायव उपरीक्षक कार्कीले जानकारी दिए।। आइतबार बिहान पोखराबाट जोमसोमका लागि उडेको जहाज बिहान १० :१० मिनेटमा सम्पर्कविहीन भएको थियो ।जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको थियो । ६ शव खोज्न बाँकी रहेको छ ।"
तारा एयरको जहाज दुर्घटना : १४ जनाको शव भेटियो,"जोमसोम : तारा एयरको दुर्घटनाग्रस्त जहाजमा सवार यात्रुमध्ये १४ जनाको शव भेटिएको दुर्घटनास्थलमा पुगेका स्थानीय ईन्द्रसिंह शेरचनले जानकारी दिएका छन् । अन्य यात्रुको खोजी भइरहेको शेरचनले बताए । अहिले घटनास्थलमा सशस्त्र प्रहरी ,नेपाली सेना र प्रहरीको टोली पुगेर शव खोजी तथा संकलन गरिरहेको शेरचनले जानकारी दिए । आइतबार बिहान पोखराबाट जोमसोमका लागि उडेको तारा एयरको जहाज बिहान १०:१० मिनेटमा सम्पर्कविहीन भएको थियो । जहाज थासाङको मानापाथी हिमालस्थित नामसारे पहाडमा ठोक्किएर दुर्घटना भएको हो। जहाजमा ३ चालक दलका सदस्य र १९ यात्रु सवार थिए। दुर्घटनाग्रस्त अवस्थामा भेटिएको तारा एयरको जहाजमा कोको थिए? तारा एयर दुर्घटना : जहाजमा सवार सबैको मृत्यु तारा एयरले भन्यो : जहाज दुर्घटना भएकोप्रति स्तब्ध छौं तारा एयरको विमान दुर्घटनामा धनुषाका सात जनाको मृत्यु"
"निजी कम्पनीलाई न्यून मूल्यमा त्रिभुवन पार्कको जग्गा भाडामा, अध्ययन गर्न समिति गठन","काठमाडौं : बागमती प्रदेशको संस्कृति तथा पर्यटन मन्त्रालयले त्रिभुवन पार्कको ५० रोपनी जग्गा न्यून मूल्यमा भाडामा दिएको विषयको छानबिन गर्न समिति गठन गरेको छ। मन्त्री दीपेन्द्र श्रेष्ठले शुक्रबार मन्त्रिस्तरीय निर्णय गरी प्रदेश सरकारको कानून मन्त्रालयका सचिव विनोद भट्टराईको संयोजकत्वमा तीन सदस्यीय समिति गठन गरेका हुन्। समितिमा प्रदेशको भूमि व्यवस्था तथा संस्कृति मन्त्रालयका प्रतिनिधि पनि सदस्य राखिएको उनले जानकारी दिए। पार्कको १६६ रोपनी जग्गामध्ये ५० रोपनी जग्गा मासिक प्रतिरोपनी रु नौ हजार १५० पाउने गरी फन पार्क निर्माणका लागि निजी कम्पनीलाई दिएको पाइएको थियो। वार्षिक रु ५४ लाख मात्र आउने गरी २० वर्षका लागि सम्झौता गरिएको यो घटनाको छानविन समिति गठन गरी सत्यतथ्य बाहिर ल्याउन लागिएको हो। मन्त्रिपरिषद्को २०७५ को निर्णयानुसार त्रिभुवन पार्क बागमती प्रदेश सरकारले हेर्ने गरी तोकिएको थियो। सरकारी जग्गा न्यून मूल्यमा भाडामा लगाएको घटनाको छानविन गरी दोषीमाथि कारबाही गर्न मन्त्रालयले निरन्तर काम गर्ने भएको छ। त्रिभुवन पार्क स्मारक समितिले सो जग्गा एक्सेलसियर इन्फरमेसन टेक्नोलोजी एन्ड ट्रेड कन्सर्टलाई अवैध प्रक्रियाबाट भाडामा दिएको जनाइएको छ। पार्कको मन्त्री श्रेष्ठ, प्रदेश संस्कृति मन्त्रालयका सचिव मदन कोइराला र आयोजना प्रमुख विष्णु भण्डारीले गत हप्ता अवलोकन गरेका थिए। सस्तो दरमा जग्गा भाडामा लिएको कम्पनीले पार्क क्षेत्रमा व्यवसाय सञ्चालन गरेको अवलोकनका क्रममा भेटिएको थियो। छानविन समिति संयोजक भट्टराई शुक्रबार पत्र पाएकाले केही दिनमै कागजात मगाएर यस विषयका बारेमा अध्ययन गरिने बताए। छानविन समितिले त्रिभुवन पार्क गई स्थलगतरुपमा समेत अध्ययन गर्ने जनाएको छ। चन्द्रागिरि नगरपालिकामा पर्ने पार्क स्थानीय सरकारलाई व्यवस्थापन गर्न नदिइ प्रदेश सरकारलाई दिने निर्णय भएका सम्बन्धमा पनि छानविन गर्न स्थानीयवासीले माग गरेका छन्। विसं २०७२ मै न्यून मूल्यमा निजी कम्पनीलाई थानकोट पार्कको ५० रोपनी जग्गा भाडामा दिइएको जनाइए पनि यससम्बन्धी कागजात हालसम्म नपाइएको छानविन समितिले जनाएको छ। राजधानीवासी हप्ता बिदा मनाउन, पारिवारिक वनभोज एवं पुनर्ताजगीका लागि जाने त्रिभुवन पार्क निजी कम्पनीलाई न्यून मूल्यमा भाडामा दिएपछि घुम्ने स्थान पनि अभाव हुने भएको छ। राजधानीमा विभिन्न पेशा एवं व्यवसाय गरेर बस्नेको सङ्ख्या बढेसँगै खुला स्थल एवं उद्यानको माग पनि बढेको छ। रासस"
वटसावित्री पर्व मनायो,"विराटनगर : पतिको दिर्घायुको कामना गर्दै मिथिलाका महिलाहरुले बटसावित्री बरसाइत पर्व मनाइएको छ। पतिको लामो आयु तथा दिर्घायु जीवनको कामना गर्दै सोमबार मिथिला क्षेत्रमा मैथिल विवाहित महिलाहरुले बट सावित्री पर्व मनाएकी छिन्। महिलाले वट वृक्षको नजिक पूजा गर्दा पतिको आयु लामो र स्वास्थ्य राम्रो हुने धार्मिक एवं पौराणिक जनविश्वास रहि आएको छ। वट सावित्री पुजालाई मिथिला भाषामा बरसाइत भन्ने चलन रहेको छ। प्राचिनकालमा सावित्रीले आफ्ना पति सत्यवानलाई यमराजको हातबाट मुक्त गराई नयाँ जीवन दिलाउन सफल भएको धार्मिक विश्वास रहिआएको छ। जेष्ठ अमावस्या तिथिमा प्रत्येक वर्ष मनाउने यस पर्वमा देवी पार्वती सावित्री र नागनागिनका साथै वरको बोटमा पूजा गरी मनाउने गरिन्छ। बिहानैदेखि उपवास बसेर महिलाहरु स्नान गरी नयाँ वस्त्र धारण गरेर पूजाको थालीमा आँप, केरा, हाते पंखा, मिठाइ, चना, काक्रोलगायतका सामग्री लिएर वरको रुखमुनि पुगेर बरको पूजा गरी ती प्रसाद सावित्री, नागनागनि र पार्वतीलाई चढाएर पर्व मनाउने गरेका छन्। नवविवाहित महिलाहरुले पहिलो वर्षमा विशेष पुजा गरेर मनाउने गरिन्छ भने अन्य विवाहिता महिलाले वट वृक्षमा गएर पूजा गरी कथा सुन्ने गरिन्छ। यस पर्वमा व्रतीले वरको पात कपालमा सिउरेर अटल सौभाग्यको बरदान माग्ने परम्परा रहिआएको छ। वरको रुखको मुलमा ब्रम्हा, विष्णु तथा अग्रभागमा शिवको बास हुन्छ र सावित्री पनि सोही रुखमै प्रतिष्ठापित भएको विश्वास अनुसार यस पर्वको सुरुवात भएकाले वट सावित्री पूजा भन्ने गरिएको छ। पौराणिक कथा अनुसार सावित्रीले सोही रुखमुनि आराधना गरी आफ्नो पति सत्यनावलाई जीवित तुल्याएकी थिइन्। महिलाहरु यस दिन एकाबिहानै कुनै पवित्र जलाश्यमा स्नान गरी कुनै वटबृक्षलाई शुद्ध जलद्वारा सिचित गरेर श्रद्धापुर्वक पूजा अर्चना गर्छिन्। यस पर्वको दिन नवविवाहित नारीले विशेष रुपमा पूजा अर्चना गर्ने गर्छन।"
तारा एयर दुर्घटना : जहाजमा सवार सबैको मृत्यु,"मुस्ताङ : तारा एयरको जहाजमा सवार २२ जनाकै मृत्यु भएको छ। जहाजमा रहेका चालक दलका ३ सदस्य र १९ जना यात्रु सबैको मृत्यु भएको घटनास्थलमा खटिएका एक प्रहरीले अन्नपूर्णलाई जानकारी दिएको छ। अहिले नेपाली सेना, प्रहरी र घटनास्थलमा पुगेका स्थानीयको टोलीले शव संकलन गरिरहेको छ। घटनास्थलमा रहेका थासाड गाउँपालिका वडा नम्बर ३ का स्थानीय युवा सुमित गौचनले घटनास्थलमा कोही पनि जिवित नभेटिएको बताएका छन्। उनले अन्नपूर्णसँग भने, 'अहिलेसम्म १२ जनाको शव भेटिएको छ। अरुको खोज्दै छौं।' उनले शवहरु क्षतविक्षत अवस्थामा भेटिएको बताए। आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार बिहान दुर्घटनाग्रस्त अवस्थामा फेला परेको थियो। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको थियो । जहाजमा चालक दलका ३ सदस्य, यात्रुहरु दुई जर्मन नागरिक, चार भारतीय र १३ नेपाली थिए। जहाज आइतबार बिहान ९५५ बजे पोखराबाट जोमसोम उडेको थियो। जहाजमा पाइलट प्रभाकर घिमिरे, कोपाइलट उत्सव पोखरेल र एयरहोस्टेज किस्मी थापा थिए। जहाजमा दुई जर्मन नागरिक वी विलनर र मेइक ग्रिटग्राफ थिए। साथै भारतीय नागरिक बान्देकर वैसवी,अशोककुमार त्रिपाठी, धनुश त्रिपाठी र ऋतिका त्रिपाठीसमेत सोही जहाजमा थिए। यस्तै,जहाजमा नेपाली नागरिक इन्द्रबहादुर गोले, पुरुषोत्तम गोले, राजनकुमार गोले, वसन्त लामा, गणेशनारायण श्रेष्ठ, रविना श्रेष्ठ, रस्मी श्रेष्ठ, रोजिना श्रेष्ठ, प्रकाश सुनुवार, मकरबहादुर तामाङ, राममाया तामाङ, सुकुमाया तामाङ, तुलसादेवी तामाङ सवार रहेका नागरिक उड्डयन कार्यालय पोखराले जनाएको छ। बेपत्ता भएको जहाज समुन्द्री सतहदेखि माथि झन्डै ४ हजार मिटर उचाइमा दुर्घटना भएको थियो। थासाङको मानापाथी हिमालको फेद नजिक याकखर्क भन्ने स्थानमा यार्सा टिप्न गएका ९ जना टोली र लेतेबाट गएका स्थानीय युवा सुमित गौचनको टोलीले सोमबार दुर्घटनाग्रस्त अवस्थामा जहाज भेटेका हुन्। समिट एअरसंगै १ मिनेटको फेरोमा उडेको थियो ताराको जहाज हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान हराइरहेको तारा एयरको जहाज दुर्घटनाग्रस्त अवस्थामा भेटियो दुर्घटनाग्रस्त अवस्थामा भेटिएको तारा एयरको जहाजमा कोको थिए?"
गृहप्रवक्ता पोखरेलले भनेघटनास्थलबाट शव सिधै काठमाडौं ल्याएर आफन्तको जिम्मा लगाउँछौं,"काठमडौं : तारा एयरको जहाज दुर्घटनामा परि मृत्यु भएकाहरुको शव काठमाडौं ल्याइने भएको छ । गृहमन्त्रालयका प्रवक्ता फडिन्द्रमणि पाख्रेलले दुर्घटनास्थलबाट शव काठमाडौं ल्याउने बताए। उनले अन्नपूर्णसँग भने,' काठमाडौं ल्याएर शव आफन्तको जिम्मा लगाउँछौ।' आइतबार पोखराबाट जोमसोम उडेको जहाज मुस्ताङको थासाङ गाउँपालिका २ सानुसरे भीरमा सोमबार बिहान दुर्घटनाग्रस्त अवस्थामा फेला परेको थियो। पोखराबाट जहाज आइतबार बिहान ९ : ५५ मिनेटमा जोमसोमका लागि उडेको थियो । आइतबार घोडेपानी क्षेत्रबाट वेपत्ता भएको जहाज सोमबार बिहान दुर्घटनाग्रस्त अवस्थामा भेटिएको हो । नेपाली सेना, प्रहरी र स्थानीयवासीको सहयोगमा अहिले शव संकलन भइरहेको छ । तारा एयरको जहाज दुर्घटनामा चालक दलका तीनसहित २२ जनाको मृत्यु भएको छ । जसमा दुई जर्मनी , ४ भारतीय र १३ जना नेपाली नागरिकको मृत्यु भएको छ । दुर्घटनामा चालक दलका सदस्य पाइलट प्रभाकर घिमिरे, कोपाइलट उत्सव पोख्रेल र विमान परिचारिका किस्मी थापाको मृत्यु भएको छ ।"
उदयपुरको कटारीमा ट्रक दुर्घटना : चारजनाको मृत्यु,"उदयपुर : सिद्धिचरण लोकमार्ग अन्तरगत उदयपुरको कटारी नगरपालिका१४ भदौरेस्थित चनौटमो सोमबार बिहान ट्रक दुर्घटना हुँदा चार जनाको ज्यान गएको छ। मकवानपुरको हेटौंडाबाट मिक्सु सोलु हाइड्रोपावरको सिमेन्ट लोड गरेर सोलुखुम्बुतर्फ जाँदै गरेको ना८ख८२९७ नम्बरको लोबेड ट्रक बिहान २:३० बजे स्थित खोला नजिक दुर्घटना भएको हो। दुर्घटनामा ट्रकका चालक बाराको सिमरा१ का ३५ वर्षीय सुजित घलान, सहचालक २५ वर्षीय नितेश खड्का, ट्रकमा सवार सिमरा१ का १७ वर्षीय अनुज लामा र ३७ वर्षीय राजन तामाङको घटनास्थलमै ज्यान गएको जिल्ला प्रहरी कार्यालयका प्रहरी निरीक्षक मोहन थापाले बताए। प्रहरीको प्रारम्भिक अनुसन्धानबाट कच्ची सडकमा चालक निदाएका कारण ट्रक अनियन्त्रित भइ दुर्घटना भएको खुलेको छ। ट्रक सडकबाट करिव एक सय मिटर तल खसेको छ। प्रहरीले स्थानीयको सहयोगमा शव बाहिर निकाल्ने प्रयास जारी राखेको छ। शव यत्रतत्र छरिएकाले उठाउने कार्य भैरहेको प्रहरीले जनाएको छ। घटनास्थलमा उद्धारका लागि ठुलो संख्यामा सुरक्षाकर्मी परिचालन गरिएको छ। प्रहरीले दुर्घटनाका बारेमा अनुसन्धान सुरु गरेको जनाएको छ।"
तारा एयरको विमान दुर्घटनामा धनुषाका सात जनाको मृत्यु,"ढल्केवर : पोखराबाट जोमसोमका लागि उडेको तारा एयरमा सवार धनुषाका सात जनाको मृत्यु भएको छ। आइतबार पोखराबाट जोमसोमका लागि उडेको तारा एयर दुर्घटना हुँदा धनुषाको मिथिला नगरपालिका११ लोटा गाउँका सात जनाको मृत्यु भएको हो। दुर्घटनामा मिथिला नगरपालिका११ लोटाका राजन कुमार गोले, उनका बुबा इन्द्रबहादुर गोले, आमा राममाया तामाङ, काका पुरुषोत्तम गोले, काकी तुलसादेवी तामाङ, मामा मकरबहादुर तामाङ र माइजु सुकुमाया तामाङको मृत्यु भएको हो। उनीहरु मुक्तिनाथ दर्शनका लागि विमानबाट जोमसोम जाँदै थिए। गृहमन्त्रालयका प्रवक्ता फडिन्द्रमणि पाख्रेलले दुर्घटनास्थलबाट शव काठमाडौं ल्याउने बताए। उनले अन्नपूर्णसँग भने,' काठमाडौं ल्याएर शव आफन्तको जिम्मा लगाउँछौ।' आइतबार पोखराबाट जोमसोम उडेको जहाज मुस्ताङको थासाङ गाउँपालिका २ सानुसरे भीरमा सोमबार बिहान दुर्घटनाग्रस्त अवस्थामा फेला परेको छ। पोखराबाट जहाज आइतबार बिहान ९ : ५५ मिनेटमा जोमसोमका लागि उडेको थियो । आइतबार घोडेपानी क्षेत्रबाट बेपत्ता भएको जहाज सोमबार बिहान दुर्घटनाग्रस्त अवस्थामा भेटिएको हो । जहाजमा ३ जना चालक दलका सदस्य र १९ यात्रु गरी २२ जना थिए। सबैजनाको निधन भएको छ। जहाजमा दुई जर्मनी, ४ भारतीय र १३ जना नेपाली नागरिकको मृत्यु भएको हो ।"
कक्षा १२ को परीक्षा आजबाट सुरु,"काठमाडौं : राष्ट्रिय परीक्षा बोर्डले यस वर्षको कक्षा १२ को परीक्षा देशभर एकै साथ सुरु गरेको छ। आज बिहान ८ बजेदेखि ७७ जिल्लाका एक हजार २९२ परीक्षा केन्द्रमा एकै साथ सो तहको परीक्षा शान्तिपूर्णरुपमा सुरु भएको बोर्डका अध्यक्ष डा महाश्रम शर्माले जानकारी दिए। यही जेठ २५ गतेसम्म सञ्चालन हुने परीक्षामा देशभरबाट करिब चार लाख १५ हजार परीक्षार्थी सहभागी हुने जानकारी दिँदै बोर्डका अध्यक्ष डा शर्माले सबै परीक्षा केन्द्रमा परीक्षा सुरु हुनुभन्दा आधा घण्टा अगाडि अनलाइनबाट प्रश्नपत्र पठाएको जानकारी दिए। परीक्षा केन्द्रले प्रश्न पत्र फोटोकपी गरेर परीक्षार्थीलाई वितरण गर्ने व्यवस्था गरिएको छ। विगत दुई वर्ष कोभिड महामारीका कारण विद्यार्थीले अध्ययन गरेकै विद्यालय (होम सेन्टर) मा परीक्षा सञ्चालन गर्दा अनलाइनबाटै प्रश्नपत्र पठाउने व्यवस्था गरेपछि यस वर्ष पनि प्रश्न पत्र अनलाइनबाट पठाउने व्यवस्था गरिएको हो। बिहान ८ देखि ११ बजेसम्म सञ्चालन हुने परीक्षालाई शान्तिपूर्ण, मर्यादित, व्यवस्थितरुपमा सम्पन्न गर्न बोर्डले सबै सरोकारवाला निकाय तथा आमनागरिकमा आह्वान गरेको छ।"
"धनुषामा किशोरीमाथि सामूहिक बलात्कार, चारजना पक्राउ","ढल्केवर(धनुषा) :धनुषामा एक किशोरीमाथि सामूहिक बलात्कार भएको घटना सार्वजानिक भएको छ । धनुषाको क्षीरेश्वरनाथ नगरपालिकाकी एक १८ वर्षीया किशोरीमाथि सामूहिक बलात्कार भएको प्रहरी स्रोतले जनाएको छ । पीडित पक्षले दिएको किटानी जाहेरीको आधारमा प्रहरीले चारजनालाई पक्राउ गरेको हो । पक्राउ पर्नेमा क्षीरेश्वरनाथ नगरपालिका६ का २८ वर्षीय गणेश महतो, वडा नं ५ का ४० वर्षीय जयकुमार यादव र भारतको विहार घर भएका क्षीरेश्वरनाथ नगरपालिका५ बस्ने ३० वर्षीय धर्मेन्द्र पटेल र क्षीरेश्वरनाथ नगरपालिका६ का ३५ वर्षीय सिकिन्द्र सासुडी रहेको इलाका प्रहरी कार्यालय ढल्केवरका प्रहरी निरीक्षक रामसागर सिंहले जानकारी दिए। घटनामा संलग्न भनिएका अझै एकजना फरार रहेको इलाका प्रहरी कार्यालय ढल्केवरले जनाएको छ। गत चैत १ गते उनीहरुले ती किशोरीलाई घरबाट मिथिला नगरपालिका५ मा ल्याई जबरजस्ती करणी गरेका थिए । पीडित पक्षले जबरजस्ती करणीको आरोपमा उनीहरुमाथि इलाका प्रहरी कार्यालय ढल्केवरमा किटानी जाहेरी दिएका थिए । प्रहरीले त्यो मुद्दा जेठ ३ गते दर्ता गरेको थियो । प्रहरी स्रोतका अनुसार धनुषा जिल्ला अदालतले आरोपितविरुद्ध पक्राउ पुर्जी जारी गरेका थियो। आरोपितमध्ये चारजना आइतबार पक्राउ परेका छन् । प्रहरीका अनुसार घटनामा संलग्न भनिएका अन्य एकजना संलग्न रहेको पीडित पक्षको दावी छ । उनको खोजी कार्य भइरहेको प्रहरीले जनाएको छ । पक्राउ परेकाहरुलाई धनुषा जिल्ला अदालतबाट म्याद थपको अनुमति लिइ थप अनुसन्धान भइरहेको इलाका प्रहरी कार्यालय ढल्केवरले जनाएको छ ।"
तारा एयरको विमान दुर्घटना : एकै परिवारका चार जनाको मृत्यु,"गोरखा : तारा एयरको विमानमा सवार एकै परिवारका चार जनाको मृत्यु भएको छ। आइतबार पोखराबाट जोमसोमका लागि उडेको तारा एयर दुर्घटना हुँदा गोरखाका गणेशनारायण श्रेष्ठको परिवारका चार सदस्यको मृत्यु भएको हो। विमानमा सवार ५२ वर्षका गणेशनारायण श्रेष्ठ, उनकी श्रीमती ४८ वर्षकी रश्मि श्रेष्ठ, छोरीहरु २० वर्षकी रविना श्रेष्ठ र २३ वर्षकी रोजिना श्रेष्ठको मृत्यु भएको हो। अध्ययनको शिलशिलामा अमेरिका गएका छोरीहरु नेपाल आएका बेला सपरिवार मुक्तिनाथ भ्रमणमा गएका थिए एकै परिवारका चार जनाको मृत्यु भएपछि सहिदलखन गाउँपालिका५ को तीनमाने गाउँ स्तब्ध बनेको छ। आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार फेला परेको छ। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको हो । समुन्द्री सतहदेखि माथि झन्डै ४ हजार मिटर उचाइमा तारा एअरको जहाज दुर्घटना भएको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिए। सैनिक प्रवक्ताले भने : तारा एयरको जहाज दुर्घटना भएको खबर छ, स्थलगतरुपमा सेना पठाइसकेका छौं तारा एयरको जहाज खोज्न गएको सेनाको हेलिकोप्टर मुस्ताङको थासाङमा अवतरण हराइरहेको जहाज खोजी गरिरहेका छौं : तारा एयर तारा एयरको जहाज हराएपछि करिश्माको प्रश्न : जनताको ज्यान सस्तो हो? तारा एयरको जहाज अझै अज्ञात, सैनिक प्रवक्ता भन्छन् दुर्घटनाको अनुमान गरिए पनि पुष्टि भएको छैन हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान हराइरहेको तारा एयरको जहाज दुर्घटनाग्रस्त अवस्थामा भेटियो दुर्घटनाग्रस्त अवस्थामा भेटिएको तारा एयरको जहाजमा कोको थिए? तारा एयर दुर्घटना : जहाजमा सवार सबैको मृत्यु"
"घन्टी बजिरहन्छ, आशा जागिरहन्छ","तारा एयरको ट्वीनअटर जहाज। कलसाइन ९एन एईटी। यात्रु १९, चालकदलसहित २२ जना सवार। उडेको केही समयमा सम्पर्कविहीन। आइतबार यो विवरणसहितको समाचारले देश ततायो। स्थानीय निर्वाचनको चर्चापछि सरकारले सार्वजनिक गर्ने बजेटका विषयमा बिहानसम्म चोकचोकमा चर्चा थियो। तर, करिब ११ बजेबाट चर्चा बेपत्ता जहाजको भयो। अनुभवि क्याप्लेन प्रभाकर घिमिरेले उडाएको जहाज सम्पर्कविहीन हुँदा घिमिरेको परिवारसँगै प्रधानमन्त्री कार्यालयका सचिव सुरेश आचार्य पनि झस्किए। पर्यटन मन्त्रालयमा रहँदा विभिन्न जहाज दुर्घटनाको जाँचबुझ समितिमा संलग्न रहँदा क्याप्टेन घिमिरेको योगदान आचार्यले सम्झिए। अनुभवि छन्, पक्कै सम्पर्कमा आउलान् आचार्यले आइतबार दिनभर आस गरे। भन्छन्, राम्रोसँग चिन्छु। पहिलो सँगसँगै काम पनि गरियो। म्यानुअलहरू बनाउने योग्य व्यक्ति हुनुहुन्छ। जहाज दुर्घटना भएको बेला बनाइएका छानबिन समितिलाई विज्ञका रूपमा सहयोग पनि गर्नुभएको छ। दुर्घटनाको विश्लेषण गर्ने, तथ्यहरू पत्ता लगाउने क्रममा क्याप्टेन घिमिरेले सहयोग गरेको सचिव आचार्यले बताए। नागरिक उड्डयन प्राधिकरणको हवाई विभागबाट उनको करिअर सुरु भएको हो। छात्रवृत्तिमा पाइलट कोर्ष पूरा गरे। निकैपछि मात्र उनी तारा एयरमा सेवा गर्न प्रवेश गरेको सचिव आचार्यले बताए। क्याप्टेन घिमिरेले सातामा अधिकांश समय पोखराको उडान गर्थे। सदा झैं आइतबार पनि घिमिरेले जोमसोमका लागि यात्रु लिएर उडान भरे। घिमिरेले क्यानडामा निर्मित ट्वीनअटर जहाज उडाएका थिए। टावरकै फ्रिक्वेन्सीमा कुराकानी गर्दै जहाज उडाएका घिमिरेले १२ हजार ५ सय फिट हाराहारीमा जहाज उचालेका थिए। पोखराबाट म्याग्दीको घोडेपानी माथिसम्मको उडानमा उनी पोखरा टावरको सम्पर्कमा थिए। नेपाल टेलिकमले मोबाइल ट्रयाकिङअनुसार समुद्री सतहदेखि ५ हजारदेखि ५५ सय मिटरको उचाइको क्षेत्रमा क्याप्टेन घिमिरेको मोबाइलको सिग्नल भेटिएको छ। घोडेपानीदेखि मुस्ताङको लेतेसम्मको आकाशमा उडान गर्दा कुनै पनि टावरसँग सम्पर्क हुन सक्दैन। लेते नाघेपछि मात्र बल्ल जोमसोमको टावरसँग सम्पर्क हुन सक्छ। उनीभन्दा दुई मिनेटअघि उडान भरेको समिट एयर जोमसोममा अवतरण भयो। तर, पछ्याउँदै गइरहेको तारा एयर जोमसोम विमानस्थलमा अवतरण हुन सकेन। नागरिक उड्डयन प्राधिकरण स्रोतले भन्यो, जोमसोम टावरसँग सम्पर्क गरी त्यहाँको मौसमबारे जानकारीसमेत घिमिरेले लिएका थिए। नागरिक उड्डयन कार्यालय, जोमसोमका प्रमुख पुष्कलराज शर्माका अनुसार, मुस्ताङ क्रस गरेको तारा एयरको जहाजसँग पहिलो सम्पर्क भए पनि दोस्रो पटक सम्पर्क हुन सकेन। आइतबार घिमिरेको उडान भर्ने पालो थिएन। यती एयरकै अर्का क्याप्टेन बसन्त लामा उडान गर्ने तरखरमा थिए। बिहानको फ्लाइटमा घिमिरेले उडान गर्दा क्याप्टेन लामा यात्रु बनेका थिए। घिमिरे र लामा मिल्ने साथी भएकाले जोमसोममा बिदा मनाउने योजना बनाएका थिए। चालक दलमा एयर होस्टेज क्रिष्मी थापा पनि थिइन्। प्रधानमन्त्री कार्यालयका सचिव आचार्यले सम्पर्कविहीन भएको खबर सुन्नेबित्तिकै मोबाइलमा फोन गरेका थिए। घन्टी गएको आवाज मात्र आउँछ, उनले भने, कोरोना संक्रमण सुरु भएदेखि भेट भएको छैन। आवाज सुनिहालिन्छ कि भन्ने आसले फोन गरेँ। कुशल पाइलट घिमिरेले उडाएको जहाज नै सम्पर्कविहीन भएपछि सहकर्मी स्तब्ध छन्। उहाँ अत्यन्त राम्रो प्रशिक्षक पाइलट हो। हामीलाई सिकाउनु हुन्थ्यो। मेरो गुरु पनि हुनुहुन्छ। ३५ वर्ष जहाज उडाउनुभयो। अहिलेसम्म करिब २० हजार घन्टा आकासमै बिताउनुभयो जस्ता लाग्छ, यती एयरलाइन्सका एक पाइलट भन्छन्। सम्पर्कविहीन जहाजलाई दिनभर दिनभरि नेपाली सेनाको हेलिकप्ण्टरले खोज्ने प्रयास गर्यो। तर, भेटेन। सेनाका प्रवक्ता नारायण सिलवालका अनुसार साँझपख मौसम खराबी र अँध्यारो पनि बढिसकेका कारण उद्धार तथा खोजी कार्य स्थगित गरिएकोे छ। सोमबार सबेरैदेखि हवाई र स्थल दुवैमार्गबाट खोज तथा उद्धारको काम सुरु हुनेछ, उनले भनेका छन्, हाम्रो हेलिकप्टर जोमसोममै तयारी अवस्थामा राखिएको छ। धौलागिरि र मानापाथी हिमालको बीचमा जहाजको आवाज आफूले प्रत्यक्ष सुनेको बताउँछन् जनआदर्श अमरसिंह माविका शिक्षक गिरिसिंह शेरचन। उनले यार्सा टिप्ने र चौरी गोठालासँग फोन सम्पर्क गर्दा जहाज धौलागिरि र मानापाथी हिमालको फेदमा पर्ने लाङ्की खोलाको शिरमा हुनसक्ने अनुमान गरे। त्यस क्षेत्रमा बाक्लो हुस्सु र कुहिरो लागेकाले जहाज खोजतलास गर्न बाधा पुगेको मुस्ताङका प्रमुख जिल्ला अधिकारी (सीडीयो) नेत्रप्रसाद शर्माले जानकारी दिए। मुस्ताङको आकाशमा सम्पर्कविहीन आशंका गरिएको स्थानमा जहाज खोज्न हवाई मार्गबाट सम्भव नभए पनि स्थालगत रूपमा स्थानीय र सुरक्षाकर्मीबाट पैदल गएको प्रजिअ शर्माले जानकारी दिए। जहाज खोज्न दुईवटा माउन्टेन हेली नाउरिकोट र १ माउन्टेन हेली जोमसोममा तैयारी अवस्थामा राखिएको छ। स्थानीय प्रशासनका अनुसार सोमबार बिहान ५ बजेदेखि नै जहाजले खोज तलास गर्नेछ। जहाजमा छन एकै परिवारका ४ जना गोरखाको सहिदलखन गाउँपालिका५ का गणेशनारायण श्रेष्ठसहित उनका चार परिवार सदस्य बेपत्ता जहाजमा सवार रहेको स्थानीय बताउँछन्। श्रेष्ठ परिवारको नाममा टिकट काटिनु, सो जहाज चढ्नुअघि अमेरिकामा रहेका छोरा रोशनसँग सम्पर्क हुनु, त्यसपछि परिवारका सबैको मोबाइल स्वीचअफ हुनुले गाउँलेको होस उडेको छ। सञ्चार माध्यममार्फत विमान बेपत्ताको खबर सुनेपछि तीनमानेभञ्ज्याङका बासिन्दाले आइतबार घर र पसल बन्द गरे। आकस्मिक जमघट तथा विभिन्न स्तरको छलफल गरेर दिन बिताएको स्थानीय राजेश श्रेष्ठ बताउँछन्। खबर सुन्नासाथ गाउँपालिकाका अध्यक्ष रमेशबाबु थापा मगर, उपाध्यक्ष इन्दिरा तिवारी, वडाअध्यक्ष यमबहादुर राना, श्रेष्ठका आफन्त केशर श्रेष्ठ र स्थानीय विजय पुडासैनीको टोली पोखरा पुगेका छन्। टोलीले घटनाका बारेमा जानकारी लिएको श्रेष्ठले बताए। २० वर्षकी रविना र २३ वर्षकी रोजिना श्रेष्ठ दुवैजना अध्ययनको सिलसिलामा अमेरिकामा थिए। रोजिना स्नातकोत्तर र पीएचडी अध्ययनका लागि पाँच वर्षअघि अमेरिका पुगेकी थिइन्। रविना नेपालमा एलेभलको अध्ययन सकेर थप अध्ययनका लागि एक वर्षअघि अमेरिका गएकी थिइन्। रविना र रोजिना गत वैशाख ३० गते निर्वाचनको दिनमा काठमाडौं आइपुगेका थिए। छोरा रोशन भने अमेरिकामै थिए। छोरीहरू अमेरिकाबाट आएपछि श्रेष्ठ परिवार भ्रमण गर्न केही दिनअघि पोखरा गएका थिए। आइतबार पोखराबाट जोमसोम उडेको स्थानीय राजेश श्रेष्ठ बताउँछन्। चिन्तामा डुब्यो धनुषाको लोटा गाउँ तारा एयरको विमान सम्पर्कविहीन भएको खबरले धनुषाको मिथिला नगरपालिका ११ लोटा गाउँका बासिन्दा चिन्तामा डुबेका छन्। यस गाउँका एकै परिवारका ७ जना सोही विमानमा सवार थिए। उनीहरूको अवस्था हालसम्म अज्ञात रहेका कारण सिंगो गाउँ नै चिन्तामा डुबेको हो। स्थानीय मकरबहादुर तामाङसहित श्रीमती, दिदीभिनाजु, बहिनीज्वाइँ तथा भान्जा मुक्तिनाथ दर्शनका लागि यात्रामा गएका थिए। मकरबहादुरसँगै इन्द्रबहादुर गोले, पुरुषोत्तम गोले, राजन कुमार गोले, राममाया तामाङ, सुकुमाया तामाङ र तुलसादेवी तामाङको भौतिक अवस्थाबारे जानकारी नआएकाले परिवारमा आइतबार रुवाबासी चल्यो। गाउँलेहरू घटनाको विवरण तथा आधिकारिक पुष्टि पर्खिरहेका छन्। यसैबीच तारा एयरले आइतबार एक विज्ञप्ति प्रकाशित गर्दै खोजीकार्य जारी रहेको बताएको छ। जहाजमा सवार चालक दलका सदस्य क्याप्टेन प्रभाकर घिमिरे कोपाइलट उत्सव पोखरेल एयर होस्टेज क्रिष्टी थापा जहाजमा सवार यात्रु बान्देकर वैसवी इन्द्रबहादुर गोले पुरुषोत्ताम गोले राजनकुमार गोले मेइक ग्रिटग्राफ बसन्त लामा गणेश नारायण श्रेष्ठ रविना श्रेष्ठ रश्मी श्रेष्ठ रोजिना श्रेष्ठ प्रकाश सुनुवार मकरबहादुर तामाङ राममाया तामाङ सुकुमाया तामाङ तुलसादेवी तामाङ अशोककुमार त्रिपाठी धनुश त्रिपाठी ऋतिका त्रिपाठी वी विलनर रिपोर्ट : दिनेश गौतमकाठमाडौं अजवी पौड्यालकाठमाडौं सुन्दरकुमार थकालीजोमसोम शिव उप्रेती गोरखा मनिका झा जनकपुरधाम"
हराइरहेको तारा एयरको जहाज दुर्घटनाग्रस्त अवस्थामा भेटियो,"जोमसोम : आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार फेला परेको छ। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको हो । समुन्द्री सतहदेखि माथि झन्डै ४ हजार मिटर उचाइमा तारा एअरको जहाज दुर्घटना भएको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिए । प्रजिअ शर्माका अनुसार थासाङको मानापाथी हिमालको फेद नजिक याकखर्क भन्ने स्थानमा यार्सा टिप्न गएका ९ जना टोली र लेतेबाट गएका स्थानीय युवा सुमित गौचनको टोलीले सोमबार बिहानैदेखि हराएको जहाज खोजी कार्य सुरु गरेको थियो। जहाज पूर्ण रुपमा क्षतिग्रस्त भएको छ भने जहाजका सामान छरपस्ट रुपमा पहाडमा छरिएको जहाज खोज्न गएका युवा सुमित गौचनले जानकारी दिए । हराइरहेको जहाज भेटिएपछि जोमसोमबाट ३ वटै सुरक्षा निकायको टोली अहिले उद्धारका लागि घटना स्थलमा पुगेको प्रहरी निरीक्षक रामकुमार दानीले जानकारी दिए । अहिले जहाजको अवस्था बुझ्न जोमसोमबाट फिस्टेल एअरको हेली घटना स्थलतर्फ प्रस्थान गरेको प्रशासनले बताएको छ । जहाजमा चालक दलका सदस्य क्याप्टेन प्रभाकर घिमिरे, कोपाइलट उत्सव पोखरेल, एयर होस्टेज क्रिष्टी थापा, यात्रु बान्देकर वैसवी,इन्द्रबहादुर गोले, पुरुषोत्ताम गोले, राजनकुमार गोले, मेइक ग्रिटग्राफ, बसन्त लामा, गणेश नारायण श्रेष्ठ, रविना श्रेष्ठ, रश्मी श्रेष्ठ, रोजिना श्रेष्ठ, प्रकाश सुनुवार, मकरबहादुर तामाङ, राममाया तामाङ, सुकुमाया तामाङ, तुलसादेवी तामाङ, अशोककुमार त्रिपाठी, धनुश त्रिपाठी, ऋतिका त्रिपाठी, वी विलनर थिए। नेपाल नागरिक उड्डयन प्राधिकरणले भन्योः घोडेपानीबाट तारा एयरको जहाजसँग सम्पर्क टुट्यो तारा एयरको जहाज धौलागिरि हिमाल र मानापाथी हिमालको फेद आसपासमा बेपत्ता भएको आशंका सैनिक प्रवक्ताले भने : तारा एयरको जहाज दुर्घटना भएको खबर छ, स्थलगतरुपमा सेना पठाइसकेका छौं तारा एयरको जहाज खोज्न गएको सेनाको हेलिकोप्टर मुस्ताङको थासाङमा अवतरण हराइरहेको जहाज खोजी गरिरहेका छौं : तारा एयर तारा एयरको जहाज हराएपछि करिश्माको प्रश्न : जनताको ज्यान सस्तो हो? तारा एयरको जहाज अझै अज्ञात, सैनिक प्रवक्ता भन्छन् दुर्घटनाको अनुमान गरिए पनि पुष्टि भएको छैन हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान"
तारा एयर दुर्घटना : भौगोलिक विकटता र प्रतिकुल मौसमले शव खोज्न कठिनाइ,"जोमसोम : भौगोलिक विकटता र मौसम प्रतिकुलताका कारण तारा एयरको जहाज दुर्घटना क्षेत्रमा पुग्न कठिनाइ भएको छ। मुस्ताङका प्रमुख जिल्ला अधिकारी नेत्रप्रसाद शर्माले थासाङ गाउँपालिका वडा२ अन्तर्गत पर्ने मानापाथी हिमाल फेद स्थित सानसरे पहाडमा पुगेर शव संकलन गर्न कठिनाइ भएको जानकारी दिए। समुन्द्री सतहदेखि ४५ सय मिटर उचाइको सुख्खा नामसारे पहाडमा आइतबार तारा एयरको ९ एनईटी टुईनेटर जहाज दुर्घटना भएको थियो। सुरक्षा निकाय र स्थानीयले अहिले जहाज दुर्घटना भएको स्थानमा शव खोज्ने प्रयास गरे पनि मौसम प्रतिकुलताका कारण झनै कठिनाइ भइरहेको प्रजिअ शर्माले बताए। तर पहिलो दिन जहाज खोज्ने प्रयास असफल भए पनि दोश्रो दिन बिहान सोमबार यार्सा संकलन गर्ने टोलीले देखेपछि प्रहरीलाई जानकारी गराएका थिए। अहिले तारा एयरको जहाज दुर्घटना भएको स्थानमा स्थानीय इन्द्रसिंह शेरचनसहित ६ जनाको टोली पुगेर शव खोजी गर्ने काम गरिरहेको छ। प्रजिअ शर्माले घटना स्थलमा सशस्त्र प्रहरीको २५ जना, नेपाली सेनाको १४ जना र नेपाल प्रहरीको १४ जना गरी ५३ जनाको टोली स्थलगत रुपमा जाँदै गरेको बताए। प्रजिअ शर्माका अनुसार दुर्घटना क्षेत्रमा पठाइएका सुरक्षाकर्मीबाहेक अन्य सुरक्षाकर्मी तयारी अवस्थामा राखिएको उल्लेख गरे। तारा एयरको जहाज दुर्घटना भएको स्थान भौगोलिक विकटता र मौसम प्रतिकुलताले शव संकलनमा कठिनाइ भइरहेको छ। सुरक्षा निकाय पनि नामसरे पहाड जान सुरक्षा इकुमेन्ट प्रयोग गरेर मात्र जान सकिने भएकाले शव संकलनमा चुनौती र जोखिम भएको जहाज दुर्घटना क्षेत्रमा पुगेका स्थानीय इन्द्रसिंह शेरचनले जानकारी दिए। यता स्थानीय प्रशासनले जहाजमा सवार सबै शव संकलन गरेर मात्र शवलाई कहाँ लैजाने भन्ने विषयको निर्क्यौल गरिने बताएको छ। शव व्यवस्थापनबारेमा गृह मन्त्रालयसँग निरन्तर छलफल भइरहेको बताएको छ।"
दुर्घटनाग्रस्त अवस्थामा भेटिएको तारा एयरको जहाजमा कोको थिए?,"मुस्ताङ : आइतबार बिहान १०:१० बाट सम्पर्क विच्छेद भइ मुस्ताङको आकाशमा हराएको तारा एअरको ९ एन एईटी जहाज सोमबार दुर्घटनाग्रस्त अवस्थामा फेला परेको छ। जहाज थासाङ२ को मानापाथी हिमालको फेदमा सानो सरे भन्ने स्थानको पहाडमा भेटिएको हो । जहाजमा चालक दलका ३ सदस्य र अन्य १९ जना यात्रु गरी जम्मा २२ जना सवार थिए। यात्रुहरु दुई जर्मन नागरिक, चार भारतीय र १३ नेपाली रहेका छन्। जहाज आइतबार बिहान ९५५ बजे पोखराबाट जोमसोम उडेको थियो। जहाजमा पाइलट प्रभाकर घिमिरे, कोपाइलट उत्सव पोखरेल र एयरहोस्टेज किस्मी थापा थिए। जहाजमा दुई जर्मन नागरिक वी विलनर र मेइक ग्रिटग्राफ थिए। साथै भारतीय नागरिक बान्देकर वैसवी,अशोककुमार त्रिपाठी, धनुश त्रिपाठी र ऋतिका त्रिपाठीसमेत सोही जहाजमा थिए। यस्तै,जहाजमा नेपाली नागरिक इन्द्रबहादुर गोले, पुर्षोत्तम गोले, राजनकुमार गोले, वसन्त लामा, गणेशनारायण श्रेष्ठ, रविना श्रेष्ठ, रस्मी श्रेष्ठ, रोजिना श्रेष्ठ, प्रकाश सुनुवार, मकरबहादुर तामाङ, राममाया तामाङ, सुकुमाया तामाङ, तुलसादेवी तामाङ सवार रहेका नागरिक उड्डयन कार्यालय पोखराले जनाएको छ। बेपत्ता भएको जहाज समुन्द्री सतहदेखि माथि झन्डै ४ हजार मिटर उचाइमा दुर्घटना भएको मुस्ताङका प्रमुख जिल्ला अधिकारी नेत्रप्रसाद शर्माले जानकारी दिएका छन् । उनका अनुसार थासाङको मानापाथी हिमालको फेद नजिक याकखर्क भन्ने स्थानमा यार्सा टिप्न गएका ९ जना टोली र लेतेबाट गएका स्थानीय युवा सुमित गौचनको टोलीले सोमबार बिहानैदेखि हराएको जहाज खोजी कार्य सुरु गरेको थियो। जहाज पूर्ण रुपमा क्षतिग्रस्त भएको छ भने जहाजका सामान छरपस्ट रुपमा पहाडमा छरिएको जहाज खोज्न गएका युवा सुमित गौचनले जानकारी दिए । हराइरहेको जहाज भेटिएपछि जोमसोमबाट ३ वटै सुरक्षा निकायको टोली अहिले उद्धारका लागि घटना स्थलमा पुगेको प्रहरी निरीक्षक रामकुमार दानीले जानकारी दिए । अहिले जहाजको अवस्था बुझ्न जोमसोमबाट फिस्टेल एअरको हेली घटना स्थलतर्फ प्रस्थान गरेको प्रशासनले बताएको छ । जहाजमा रहेका व्यक्तिको अवस्थाको बारेमा भने अहिलेसम्म जानकारी आइसकेको छैन। सैनिक प्रवक्ताले भने : तारा एयरको जहाज दुर्घटना भएको खबर छ, स्थलगतरुपमा सेना पठाइसकेका छौं तारा एयरको जहाज खोज्न गएको सेनाको हेलिकोप्टर मुस्ताङको थासाङमा अवतरण हराइरहेको जहाज खोजी गरिरहेका छौं : तारा एयर तारा एयरको जहाज हराएपछि करिश्माको प्रश्न : जनताको ज्यान सस्तो हो? तारा एयरको जहाज अझै अज्ञात, सैनिक प्रवक्ता भन्छन् दुर्घटनाको अनुमान गरिए पनि पुष्टि भएको छैन मुस्ताङका सांसदको दाबी यार्सा टिप्न गएका युवाहरुले जहाज खसेको आवाज सुने समिट एअरसंगै १ मिनेटको फेरोमा उडेको थियो ताराको जहाज हराइरहेको तारा एयरको जहाजमा एकै परिवारका सात जना हराइरहेको तारा एयरको जहाजमा अमेरिकाबाट फर्किएका दुई छोरीसँगै थिए श्रेष्ठका चार जहान हराइरहेको तारा एयरको जहाज दुर्घटनाग्रस्त अवस्थामा भेटियो"
तारा एयरले भन्यो : जहाज दुर्घटना भएकोप्रति स्तब्ध छौं,"काठमाडौं : तारा एयरले दुर्घटनाग्रस्त अवस्थामा जहाज भेटिएकोप्रति स्तब्ध भएको जनाएको छ। सोमबार एक विज्ञप्ति जारी गर्दै तारा एयरले जहाज दुर्घटनाग्रस्त अवस्थामा फेला परेको भन्दै दु:ख व्यक्त गरेको हो। आइतबार बिहान पोखराबाट जोमसोम उडेको तारा एयरको ९ एन एईटी जहाज मुस्ताङको घोडेपानीबाट जोमसोम टावरसँग अन्तिमपटक सम्पर्क भएको थियो। तारा एयरले जहाज दुर्घटनाग्रस्त अवस्थामा १४ हजार ५०० फिटको उचाइमा मुस्ताङको थासाङ गाउँपालिका वडा नम्बर २ को सानुसरे भीरमा भेटिएको जनाएको छ। जहाजमा ३ जना चालक दलका सदस्य र १९ यात्रु गरी २२ जना थिए। सबैजनाको निधन भएको छ। जहाजमा दुई जर्मनी , ४ भारतीय र १३ जना नेपाली नागरिकको मृत्यु भएको हो । दुर्घटनामा चालक दलका सदस्य पाइलट प्रभाकर घिमिरे, कोपाइलट उत्सव पोख्रेल र विमान परिचारिका किस्मी थापाको मृत्यु भएको छ । सोमबार बिहानैदेखि हवाई तथा स्थलमार्गबाट खोजि गर्दा जहाज दुर्घटनाग्रस्त अवस्थामा भेटिएको हो। अहिले दुर्घटनास्थलमा शव संकलन कार्य भइरहेको तारा एयरले जनाएको छ।"

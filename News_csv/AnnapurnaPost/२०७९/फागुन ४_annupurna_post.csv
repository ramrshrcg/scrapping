शीर्षक,विवरण
मधेसको गरिबी,"मुसहर र तराई मधेसका सम्पूर्ण दलित समुदायको जीवनस्तर उठाउन बास, गास, कपासमात्रै होइन शिक्षा, स्वास्थ्य र रोजगारीको सुनिश्चितता पहिलो आवश्यकता हो। जसरी भौगोलिक हिसाबले मधेस पिँधमा छ, त्यसैगरी यहाँका बासिन्दाको जीवनस्तर पनि मुलुकको सबैभन्दा पिँध पारिएको छ। भूगोल समथर भए पनि यहाँ विकास र समृद्धिका लागि उकालो छ। बरु समथर भूगोलमा गरिबीले ठूलो खाल्डो पारेको छ। गरिबी, अशिक्षा, बेरोजगारी, त्यहाँका सबैभन्दा ठूला समस्या हुन्। मधेसमा पनि सबैभन्दा उल्लेख्य संख्यामा दलित छन्। ती सबैभन्दा बढी बञ्चितीकरणमा छन्। पछाडि पारिएका छन्। शोषित र पीडित छन्। मधेसमा बहुआयामिक गरिबी दर ४८ प्रतिशत छ। निरपेक्ष गरिबीको रेखामुनि मधेसका बासिन्दा र झन् यहाँको दलित समुदाय छ। दलितमध्येमा पनि मुसहरको अवस्था सबैभन्दा टिठलाग्दो छ। बस्ने, खाने, लगाउनेजस्ता मानवका अति आधारभूत आवश्यकता नै पूर्ति नभएको यो समुदायमा शिक्षाको उज्यालो पुग्न सकेको छैन। भूमिको स्वामित्वबाट बञ्चित हुनु, ठूलाबडाकहाँ मजदुरी गर्नु र दुई छाक टार्न अभिशप्त मुसहरलाई यो राज्य व्यवस्थाले बनाएको हो। शदियौंदेखि बञ्चितीकरणमा परेको यो समुदायमा आज पनि बालबालिकाहरू विद्यालयसमेत जान पाउँदैनन् भन्ने अपत्यारिलो सत्य हो। जबकि सरकार बालबालिकालाई भर्ना अभियान चलाउँछ, निःशुल्क शिक्षा भन्छ। तर मुसहर अभिभावक केटाकेटी विद्यालयसमेत पठाउन सक्ने हालतमा छैनन्। खुवाउने कुरा त छैन, कहाँबाट स्कुल पठाउनू भन्ने जनकपुर७ जानकीनगरका मुसहरका अभिभावकको बोली मधेसभरिकै मुसहरको प्रतिनिधि बाध्यता हो। पिँधका मान्छेका पीडा काठमाडौंको सरकारले देखेन भनेरै मुलुकमा संघीय व्यवस्थाको आवाज उठ्यो, त्यो पनि मधेसबाटै। मधेसमै प्रदेश सरकार पनि बन्यो, राज्यको संरचना बदलियो तर मुसहरको अवस्था बदलिएको छैन। प्रदेश सरकारले गरिबी न्यूनीकरण गर्ने योजना पनि बनायो, तर ठोस रूपमा उपलब्धि दिन सकेन। राजनीतिक रूपमा अरू प्रदेशको दाँजोमा स्थिर नै थियो मधेसमा सरकार। तर गरिबी निवारणका हकमा उसले मुसहरले अनुभूति गर्ने परिवर्तन गर्न सकेन। केही गैरसरकारी पहलबाट मुसहरका घर बने तर सरकारले आजसम्म पनि पूरापूर मुसहरका लागि सुरक्षित आवासको सुनिश्चितता गरेको छैन। मुसहर र तराई मधेसका सम्पूर्ण दलित समुदायको जीवनस्तर उठाउन बास, गास, कपासमात्रै होइन शिक्षा, स्वास्थ्य र रोजगारीको सुनिश्चितता पहिलो आवश्यकता हो। त्यसो नगरी प्रदेश र देशकै समृद्धिका लागि इँटा थपिन्न।"
परिवारै मिलेर देवरबाट गराए बलात्कार,"कलिलो उमेरमै विवाह बन्धनमा बाँधिन बाध्य उनी पलपल भयानक हिंसामा परेकी हुन्। गौशाला (महोत्तरी) : यो कुनै चलचित्रको कथानक होइन। न हो उपन्यासकै कथा। यो त भयानक हृदयविदारक घटना हो। एक किशोरीले गत असारमा गौशाला नगरपालिका५ का युवकसँग मागीविवाह गरिन्। तर, परिवारै मिलेर देवरबाट बलात्कार गराए। पीडितले प्रहरीमा गएर उजुरी दिइन्। तर, प्रहरीले परिवारकै जिम्मा लगायो। त्यसपछि ससुराले मन्दिरमा लगेर देवरसँगै विवाह गराए। घर फर्किएपछि पनि यातना दिन छाडेनन्। ती पीडितले न्याय मागिरहेकी छन्। श्रीमान् हुँदाहुँदै देवरसँग यौनसम्बन्ध कायम गर्नुपर्ने बाध्यता छ, उनले अन्नपूर्ण पोस्ट्सित भनिन्, देवरसँग शारीरिक सम्बन्ध बनाउन नमान्दा श्रीमान्, देवर, नन्द अनि ससुराले नै मुखमा कपडा कोचेर कुटपिट गर्दै आएका छन्। न्याय माग्दा देवरसँग मेरो विवाह गराइदिएको उनको भनाइ छ। तैपनि ममाथिको अत्याचार बन्द हुँदैन। के गरूँ ? कहाँ जाऊँ ? के ठेगान छैन, उनको दुखेसो छ, माइत जाऊँ भने गरिबीका कारण बुवाआमा आर्थिक संकटमा छन्। ससुरालीमा जब श्रीमान् नै सहारा दिँदैन भने अरूले सहारा दिने कुरा पर जाओस्। परिवारै मिलेर देवरबाट बलात्कार गराएको उनको गुनासो छ। प्रायः रातिको समयमा श्रीमान् बेडमा पल्टेको हुन्छ। म पनि श्रीमान्सँगै सुतेकी हुन्छु। देवर निर्धक्क कोठामा छिर्छन् अनि मलाई श्रीमान्को छेउबाटै जबर्जस्ती हातपात गर्दै अर्को कोठामा लैजान्छन्, १९ वर्षीया पीडितले भनिन्, नजाँदा देवरले बेस्सरी कुटपिट गर्छन्। यसो हुँदासमेत बेडमा पल्टिएका श्रीमान् मौन भई तमासा हेर्न थाल्छन्। श्रीमान्ले मेरो बचाउ गर्नुको सट्टा भाइको पक्षमा समर्थन जनाउँछन्। आवेशमा आएका श्रीमान् बेडबाट उठेर मैमाथि आइलाग्ने गर्छन्। कलिलो उमेरमै विवाह बन्धनमा बाँधिन बाध्य उनी पलपल भयानक हिंसामा परेकी हुन्। बिहेलगत्तै आफूमाथि हिंसा हुन थालेको उनको भनाइ छ। यस्तो घिनौना कार्यमा घरपरिवारका सदस्यहरूले मलाई नै मानसिक तनाव दिनुको साथै कुटपिटसमेत गर्दै आएका छन्, उनले भनिन्, ससुरा, नन्द अनि श्रीमान् नै हिंसामा उत्रिएपछि मलाई सहयोग गर्ने त्यहाँ कोही छैन। उनीहरूले मलाई शारीरिक र मानसिक तनाव दिएर विवश बनाएका छन्। भाइको फोटो देखाएर दाइसँग विवाह किशोरीका बुवा लमीको कुरा सुनेर छोरीको विवाह गर्न राजी भएका थिए। छोरीको विवाह हुँदा आफू पञ्जावमा मजदुरी गरिरहेको थिएँ। पञ्जाव हुँदा घरपरिवारले मोबाइलमा पठाएको केटाको फोटो, घर अनि पसलको फोटोले मलाई पनि आकर्षित गर्यो, उनले भने। त्यसपछि छोरीको विवाह गरिदिन उनले सहमति जनाए। छोरीको विवाह गर्ने उमेर नपुगे पनि सम्पत्तिका लागि विवाह गर्न स्वीकृत दिएँ, उनले भने। दुवैतर्फका परिवारका सदस्यको उपस्थितिमा मन्दिरमा विवाह भयो। आर्थिक अवस्था अत्यन्त कमजोर रहेकाले ऋण लिएर १ लाख रकम खर्च गरेको उनले सुनाए। जसोतसो विवाह सम्पन्न भए पनि छोरीले सुखीसम्पन्न भई ससुरालीमा घरजम बसाएको सपना क्षणभरमै अन्त्य भएको उनको भनाइ छ। भने, जब यहाँ छोरीले बारम्बार पीडा सहँदै आएको खबर थाहा पाएँ। विवाहअघि लमीले आफूलाई पठाएको फोटो ज्वाइँको नभई भाइको रहेको पछि थाहा पाएको उनले सुनाए। छोरीले सुखी अनि खुसी भई जीवनयापन गरिरहेको खवरले मलाई सन्तोष लागेको थियो। त्यसतर्फ घरपरिवारका सदस्यले खासै ध्यान दिएनौं, उनले भने, हरेक बुवाआमा चाहन्छन् कि सन्तानको भविष्य सफल होस्। मैले पनि त्यही कुरामा सहमति जनाएर कहीँ कतै चर्चा गरिनँ। उनका अनुसार सम्धीले कान्छो छोरासँग विवाह गर्ने टुंगो लगाएका थिए। पछि विवाह त ठूलो छोरासँग गराएछन्। यति हुँदा पनि हामीलाई कुनै आपत्ति थिएन। पछि उनका घरपरिवारले छोरीलाई पनि चरम यातना दिँदै आएपछि असह्य भएर हामी न्यायका लागि प्रहरी प्रशासनसमक्ष आयौं, उनले भने, हामीलाई न्याय चाहियो। छोरीले माघ अन्तिम साता बाबु पञ्जावबाट घर आएको थाहा पाइन्। अनि छोरीले मसँग फोनमा दुखेसोको वृत्तान्त सुनाइन्। अनि म त छाँगाबाट खसेझैं भएँ, उनले भने, म पैसाको जोहो गरेर छोरीलाई केही दिनका लागि माइती लैजान यहाँ आउँदा मैले कहिले नसोचेको घटनाहरू भइरहेको थाहा पाएँ। अनि मैले छोरीका लागि न्यायको लडाइँ लड्ने निधो गरेँ। प्रहरीबाट फर्किएपछि देवरसँग विवाह पीडितले गत साता इलाका प्रहरी कार्यालय गौशालामा न्यायका लागि उजुरी दिएकी थिइन्। पीडित पक्षका अनुसार त्यसपछि प्रहरीले ससुरासँग कागज बनाएको रहेछ। आइन्दा बुहारीलाई कुटपिट नगर्ने, नागरिकता, विवाहदर्ता बनाइदिने लिखित सर्तसहित ससुराले बुहारीलाई घरतर्फ लगेको प्रहरी स्रोतले जनाएको छ। घर फर्किएपछि पीडित पहिलेझैं हिंसामा परिन्। घरको इज्जत उडायो भन्दै नन्दले कुटपिट गरेको किशोरीका बुवाले बताए। रातिको समयमा म छोरीको घरमा सुतिरहेको थिएँ। जब बिहानको ४ बज्यो अनि खासखुस रूपमा सुरुवात भएको विवाद उग्र नै बन्यो। त्यसपछि म ब्युँझिएर बुझ्न जाँदा बिना कारण रातिको समयमा घरका सदस्यहरू मिलेर छोरीलाई कुटपिटमा उत्रिएका रहेछन्, उनले भने, पछि आफूले सम्झाउँदा छोरीका देवर आफूलाई धम्की दिँदै कुटपिटमा उत्रिन खोजेका थिए। हल्ला भएपछि छिमेकीले मलाई र छोरीलाई बचाए। त्यसपछि पुनः न्यायका लागि इलाका प्रहरी कार्यालय गौशालामा जाँदा देवरसँग विवाह गर्न भनिएको उनको भनाइ छ। आफूले छोरीको घरजम जसरी नि बस्ने भयो भनेर छोरीसँगको सल्लाहमा उक्त प्रस्ताव स्वीकार गरेको उनले बताए। समाजका भद्रभलादमी, ससुराली र माइती पक्ष बसी सामाजिक न्याय खोज्ने पक्षमा सबैले सहमति जनाए। देवरसँग विवाह गराउने निर्णय गरे। सोही दिन मंगलबार ससुराले जेठी बुहारीको विवाह कान्छा छोरासँग गराइदिए। नन्दलाई त्यो सह्य भएन। विवाह गरी घर गएपछि परिवारै मिलेर निर्घात रूपमा कुटपिट गरेको पीडितले सञ्चारकर्मीलाई बताइन्। कुटपिटबाट उनका हातखुट्टा, टाउको र अन्य भागमा चोट लागेको छ। उनको स्थानीय स्तरमा उपचार भइरहेको छ। उनले देवरसँग जर्बजस्ती शारीरिक सम्बन्ध कायम राख्नका लागि विवश पारिएको प्रहरीसमक्ष बताएकी छन्। श्रीमान्बाट सन्तान सम्भव नहुने भएपछि ती पीडित किशोरीलाई परिवारका सदस्यले देवरसँग शारीरिक सम्बन्ध गराउँदै आएको छिमेकीले बताएका छन्। स्थानीयवासीका अनुसार किशोरीका श्रीमान्को यसअघि तीन युवतीसँग विवाह भएको थियो। केही दिनसम्म उनीहरूको सम्बन्ध सुखमय रहन्थ्यो। पछि क्रमिक रूपमा अधिक मात्रामा मानसिक र शारीरिक तनाव दिएपछि बुहारीहरूले बाध्य भएर सम्बन्धविच्छेद गराएका रहेछन्, एक स्थानीयवासीले भने, सम्बन्धविच्छेदका घटना सार्वजनिक भएनन्। त्यो घटना परिवारभित्रै दबाएको हुन्थ्यो। उनीहरूलाई केही मात्रामा पैसा दिएर घटनाको छिनोफानो गर्दै आएका छन्। पीडित किशोरीले आफूलाई कानुनसम्मत रूपमा न्याय दिलाइदिन प्रहरी प्रशासनसमक्ष माग गरेकी छन्। घटनास्थलमा पुगेर सूक्ष्म जानकारी लिएकी महिला अधिकारकर्मी सुनिता झाले भनिन्, घटना अलि जटिल नै छ। मैले हरेक पक्षसँग बुझेकी छु। पीडितलाई जसरी पनि कानुनअनुसार न्याय चाहिन्छ। यस विषयमा अलि गम्भीरतापूर्वक सोचेर फैसला गर्नुपर्ने देखिन्छ।"
यती विमान दुर्घटना : प्राविधिक कि मानवीय त्रुटि ?,"रनवे वानटुमा अवतरणको क्रममा इन्जिनको पंखाको सहायताले जहाजलाई बायाँ मोड्न खोज्दा पंखा नमोडी सिधा बसेको र फिदरमा गएको तथा इन्जिनले खतराको संकेत दिएको प्रतिवेदनमा उल्लेख छ। काठमाडौं : यती एयरलाइन्सको विमान दुर्घटना मौसमीभन्दा पनि प्राविधिक वा मानवीय कारणले भएको हुन सक्ने जाँचबुझ आयोगको प्रारम्भिक प्रतिवेदनले देखाएको छ। दुर्घटनाको समयमा विमानस्थलको तापक्रम करिब १४ डिग्री सेल्सियस र आकाश खुला रहेको कारण भिजुवल फ्लाइट रुल्स (भीएफआर) का लागि उपयुक्त मौसम रहेको प्रतिवेदनमा उल्लेख छ। बुधबार सार्वजनिक गरिएको प्रतिवेदनमा दुवै इन्जिन प्रोपेलर फेदरमा जानु, अन्तिम समयमा जहाजको कमान्ड परिवर्तन हुनु, तोकिएको भन्दा अर्को धावनमार्गको माग, सहचालकले इन्जिन बन्द भएको संकेत गर्नुलगायतका कारणहरूको थप विश्लेषण हुन आवश्यक रहेको देखाएको छ। किनभने एटीआर जहाजको इन्जिनको प्रोपेलर फिदर कि स्वचालित हुन्छ कि पाइटलले नियन्त्रण गर्ने हुन्छ। धावनमार्गबाट ३ सय ११ फिटको उचाइमा रहेको विमान प्रोपेलर फिदर कम नगर्दा सेती खोंचमा खस्न पुग्यो। यस्तो अवस्थामा कसरी इन्जिनको प्रोपेलर फिदरमा गयो भन्ने थप अध्ययनको विषय हुने जनाइएको छ। विमानस्थलको रनवे वानटुलाई पुनः सञ्चालनमा ल्याउन अघि यसको विस्तृत सम्भाव्यता अध्ययन गर्न पनि नेपाल नागरिक उड्डयन प्राधिकरणलाई सुझाएको छ। पोखरा अन्तर्राष्ट्रिय विमानस्थलमा त्यो दिनको तेस्रो उडान भरिरहेको पाइलट अञ्जु खतिवडा र प्रशिक्षक पाइलट कमल केसी थिए। काठमाडौं विमानस्थलबाट १० बजेर ३२ मिनेटमा ४ चालक दलसहित ६८ यात्रु बोकेर यती एयरलाइन्सको एटीआर जहाज पोखरा उडेको थियो। १० बजेर ५८ मिनेटमा पोखरा अवतरण गर्नुपर्ने जहाज १० बजेर ५७ मिनेटमा दुर्घटनाग्रस्त भएको थियो। आयोगको प्रतिवेदनअनुसार जहाज बायाँपट्टि अर्थात् मुख्य चालकको रूपमा पाइलट खतिवडा थिइन् भने दायाँपट्टि प्रशिक्षक पाइलट केसी बसेका थिए। विमानस्थलको रनवे थ्रीजेरो प्रयोग गर्न भनिएकोमा चालकद्वयले वानटु रनवे माग गरेका थिए। रनवे वानटुमा अवतरणको क्रममा इन्जिनको पंखाको सहायताले जहाजलाई बायाँ मोड्न खोज्दा पंखा नमोडी सिधा बसेको र फिदरमा गएको तथा इन्जिनले खतराको संकेत दिएको प्रतिवेदनमा उल्लेख छ। एयर ट्राफिक कन्ट्रोरल (एटीसी) ले १० बजेर ५७ मिनेट ११ सेकेन्डमा अवतरणको संकेत गरेको थियो। सो समयमा मुख्य पाइलट खतिवडाले इन्जिनको बन्द भएको भनेर दुई पटक भनेको प्रतिवेदनमा उल्लेख छ। १० बजेर ५७ मिनेट ३२ सेकेन्डमा जहाज दुर्घटना भएको थियो। गत माघ १ गतेको जहाज दुर्घटनापश्चात् बसेको मन्त्रिपरिषद्को आकस्मिक बैठकले गैरसैनिक हवाई उडान दुर्घटना जाँच नियमावली २०७४ बमोजिम छानबिन गर्न पाँच सदस्यीय जाँच आयोग गठन गरेको थियो। गठनलगत्तै आयोगले छानबिनको काम अघि बढाएको थियो। सो क्रममा आयोगले सिंगापुरस्थित ट्रान्सपोर्ट सेफ्टी इन्भेस्टिगेसन ब्युरोमा फ्लाइट डाटा रेकर्डर र ककपिट भ्वाइस रेकर्डर दुवैको डाटा विश्लेषण र अनुसन्धान गर्न आयोगका संयोजक, हवाईविज्ञ र सदस्यसचिवलाई पठाएको थियो। उक्त फ्लाइट डाटा रेकर्डर र भ्वाइस डाटा रेकर्डरको डाटाहरूको विश्लेषण गर्न आयोगको नेतृत्वमा टीएसआईबी सिंगापुर, बीईए फ्रान्स, टीएसबी क्यानडा, पी एन्ड डब्लू क्यानडा र ईएएसएका प्रतिनिधिहरूसमेतको सहभागितामा विभिन्न प्राविधिक तथा मानवीय पक्षको विश्लेषण गरिएको थियो। आयोगले दुर्घटनाको सम्बन्धमा विस्तृत प्रतिवेदन तयार पार्ने भनिएको छ।"
क्वात्राको नेपाल भ्रमणमा भारतको मुख्य दुई चासो,"हाम्रा अधिकांश नेताले आफू प्रधानमन्त्री बनेपछि पहिलो विदेश भ्रमण भारतमा गर्दै आएका छन्। काठमाडौं : भारतले नेपालमा मुख्यतः दुई प्रमुख विषयमा चासो राखेको पाइएको छ। पहिलो राजनीतिक स्थायित्व र दोस्रो आर्थिक समृद्धि। राष्ट्रपति, प्रधानमन्त्रीसहित राजनीतिक दलका शीर्ष नेतृत्वसँगको भेटमा भारतीय विदेशसचिव विनयमोहन क्वात्राले पनि भारतले नेपालमा राजनीतिक स्थायित्व हेर्न चाहेको बताए। उनले त्यस क्रममा पछिल्लो राजनीतिक घटनाक्रम र खस्किँदै गएको अर्थतन्त्रको विषयमा राष्ट्रपति, प्रधानमन्त्रीलगायत शीर्ष नेताहरूसँग चासो राखेका छन्। विदेशसचिव क्वात्राले नेपाल बसाइका क्रममा राष्ट्रपति विद्यादेवी भण्डारी, प्रधानमन्त्री पुष्पकमल दाहाल प्रचण्ड, कांग्रेस सभापति शेरबहादुर देउवा, एमाले अध्यक्ष केपी शर्मा ओली, एकीकृत समाजवादी अध्यक्ष माधवकुमार नेपाललगायत शीर्ष नेतासँग भेट गरेका थिए। ती भेटमा विदेशसचिव क्वात्राले फागुन २५ मा हुने राष्ट्रपति निर्वाचनको विषयमा पनि चासो राखेको स्रोतले बताएको छ। उनले शीर्ष नेतृत्वसमक्ष भारतले नेपालको विकास र आर्थिक समृद्धिका लागि राजनीतिक स्थायित्व होस् भन्ने चाहेको धारणा राखेका थिए। कांग्रेस सभापति देउवा, एमाले अध्यक्ष ओली र माओवादी अध्यक्ष दाहालसँग छुट्टाछुट्टै भेटे पनि क्वात्राले सन्देश भने एउटै दिन खोजे। त्यो हो जो राष्ट्रपति बने पनि भारतलाई केही फरक पर्दैन तर भारत सधैं नेपालमा राजनीतिक स्थायित्व चाहन्छ। क्वात्राको भनाई उद्धृत गर्दै एक शीर्ष नेताले अन्नपूर्ण पोस्ट्सित भने, नेपालका राजनीतिक दल र नेताहरूले मिलेर राष्ट्रपति छान्नुहोस्, तपाईंहरू सक्षम हुनुहुन्छ। नेपालमा स्थायित्व कायम गर्न भारतको सहयोग सदैव रहन्छ। नेपालको आन्तरिक राजनीतिक मामिलामा बेलाबेला हस्तक्षेप गर्ने गरेको आरोप भारतमाथि लागे पनि उसले त्यसलाई नकार्दै आएको छ। राष्ट्रपति र उपराष्ट्रपतिको निर्वाचनमा भारतले अस्वाभाविक चासो राखेको छैन, कांग्रेसका एक नेताले अन्नपूर्ण पोस्ट्सित भने, विदेशसचिवको भ्रमण आर्थिक विकास र द्विपक्षीय हितमा केन्द्रित रह्यो। नेपालमा भारतीय राजदूतको जिम्मेवारी सम्हालिसकेका क्वात्राले राष्ट्रपति, उपराष्ट्रपति निर्वाचन र त्यसका लागि अहिले भइरहेका सम्भावित समीकरणबारे चासो राख्नु स्वाभाविक भएको ती नेताको भनाइ छ। परराष्ट्रसचिवस्तरीय बैठकमा सहभागी हुन आएका क्वात्राले उनका समकक्षी परराष्ट्रसचिव भरतराज पौड्यालसँग पनि द्विपक्षीय छलफल गरे। क्वात्राले कांग्रेस नेता एवं पूर्वगृहमन्त्री बालकृष्ण खाणसँग पनि भेट गरेका थिए। त्यस क्रममा समसामयिक राजनीति अवस्था र आर्थिक विकासबारे छलफल भएको नेता खाँणले बताए। अन्तर्राष्ट्रिय विमानस्थलहरू सञ्चालनमा भारतलाई सहयोगका लागि आग्रह गरेको उनले सुनाए। उहाँले नेपाल अति निकट छिमेकी देश भएकाले आर्थिक स्थायित्वमा सहयोग र सहकार्य निरन्तर रहने बताउनुभयो। भारतीय प्रधानमन्त्री नरेन्द्र मोदीजीको नेपाल भ्रमणका क्रममा भएका प्रतिबद्घताअन्र्तगत लुम्बिनीको समग्र विकासका लागि आउने दिनमा थप सहयोग नेपालले अपेक्षा गरेको छ, नेता खाणले भने, नेपालको सधैं हित चाहने भन्दै राष्ट्रपति निर्वाचनबाट जनताले चाहेको सर्वस्विकार्य व्यक्तिलाई छान्न पनि आग्रह गर्नुभयो। कस्तो व्यक्ति छान्दा राम्रो हुन्छ भन्ने कुरामा नेपाल आपैँ सक्षम छ भन्नुभयो। जनमत पार्टीका अध्यक्ष सीके राउतसँग पनि क्वात्राको भेट भएको थियो। त्यस क्रममा नेपालको राजनीतिमा नयाँ व्यक्तिहरू नेतृत्वमा तहमा आएकामा क्वात्राले खुसी व्यक्त गरेको राउतले सुनाए। नेपालमा नयाँ पार्टीहरू नेतृत्वमा आएका छन्। नेपालले आर्थिक समृद्धि गर्ने बेला पनि यही हो। नयाँसँगै पुराना पार्टीहरू मिलेर नेपालकै हितमा आर्थिक क्रान्ति गर्नुपर्ने अवसर आएको छ। भारतको चाहना पनि नेपालमा दिगो सरकार, दिगो शान्ति चाहन्छ, क्वात्राको भनाइ उद्धृत गर्दै राउतले भने, त्यसो हुँदा सहकार्य र सहयोग पनि दिगो ढंगले हुन सक्छ। राष्ट्रपतिको निर्वाचनको विषय नितान्त नेपालको हो। कस्तो व्यक्ति छान्ने भन्ने विषयमा नेपाल स्वतन्त्र छ। क्वात्राले भारतीय कम्पनीले सञ्चालन गरिरहेको जयनगरकुर्था रेल सञ्चालनको म्याद नवीकरणको विषयमा चासो राखेका थिए। यस्तै रक्सौलकाठमाडौं रेलवे निर्माण सम्बन्धमा पनि प्रारम्भिक छलफल भएको थियो। उनले भनेका थिए, नेपालको दिगो राजनीतिक भविष्यका लागि राष्ट्रपति निर्वाचन महत्वपूर्ण पाटो भएकाले सबैले विश्वास गर्ने र जनताले पनि विश्वास गर्ने व्यक्तिका नाममा राष्ट्रिय सहमति होस् शुभकामना छ। हाम्रा अधिकांश नेताले आफू प्रधानमन्त्री बनेपछि पहिलो विदेश भ्रमण भारतमा गर्दै आएका छन्। माओवादी केन्द्रका अध्यक्ष दाहालले त प्रधानमन्त्री बनेपछि भारतीय टेलिभिजनलाई अन्तर्वार्ता दिँदै आफ्नो विदेश भ्रमण भारतबाट हुने बताइसकेका छन्। विदेशसचिव क्वात्राले प्रधानमन्त्री दाहालसँगको भेटमा भारत भ्रमणका बेला छलफल हुन सक्ने सम्भावित विषय वस्तुबारे छलफल गरेको प्रधानमन्त्रीनिकट स्रोतले बताएको छ। दाहाल प्रधानमन्त्री बनेपछि उनका भारतीय समकक्षी नरेन्द्र मोदीको बधाई सन्देश लिएर बालुवाटार पुगेका भारतीय राजदूत नवीन श्रीवास्तवले त्यही बेला भारत भ्रमणको निम्तो दिएका थिए। आन्तरिक राजनीतिक व्यवस्थित नभइसकेकाले प्रधानमन्त्री दाहाल स्वयं राष्ट्रपतिको निर्वाचनअघि भारत जान चाहनुहुन्न। राष्ट्रपतिको निर्वाचनपछि उपयुक्त समय मिलाएर उहाँले भारत भ्रमण गर्नुहुन्छ, माओवादीका एक नेताले भने। भारतबाट फर्किएपछि प्रधानमन्त्री दाहाल बोआओ सम्मेलनमा भाग लिन चीन जानेछन्। चीनमा मार्च अन्तिम साता बोआओ सम्मेलन हुँदै छ। त्यसका लागि प्रधानमन्त्री दाहालले मार्च २० मा चीन भ्रमणको तयारी गरेका छन्। यद्यपि, परराष्ट्र मन्त्रालयले प्रधानमन्त्री दाहाल बोओओ सम्मेलनमा सहभागी हुनेबारे केही बोलेको छ्रैन। क्वात्राको दुई दिने औपचारिक भ्रमणका क्रममा विकास साझेदारीलगायत विषयमा पनि छलफल भएको थियो। ऊर्जा सहकार्य, व्यापार तथा आर्थिक सहकार्य, संस्थागत सम्पर्क र जनताजनताबीचको सम्बन्धसहित भारत र नेपालबीचको बहुआयामिक सहयोगका विविध पक्षबारे कुराकानी भएको थियो। दुवै देशका परराष्ट्रसचिवले प्रधानमन्त्रीको भ्रमणका क्रममा गत वर्ष गरिएका प्रतिबद्धता कार्यान्वयनमा भएको प्रगतिको पनि समीक्षा गरेका थिए। गत वर्ष अन्तरदेशीय कनेक्टिभिटी, जलविद्युत् सहयोग, संस्कृति, व्यापार तथा वाणिज्यलगायत विविध क्षेत्रमा प्रतिबद्धता जनाइएको थियो। रेलमार्ग कनेक्टिभिटीको सम्बन्धमा दुवै पक्षले जयनगरकुर्थाबिजलपुरबर्दिबास र जोगबनीविराटनगर रेल परियोजनाका बाँकी खण्डको निर्माण चाँडै सम्पन्न गरी सञ्चालनमा ल्याउने विषयमा समझदारी भएको छ। दुवै पक्षबीच ऊर्जा सहकार्यमा भएको प्रगतिको चर्चा चलेको थियो। जसअन्तर्गत नेपाल ४५२६ मेगावाट विद्युत् भारततर्फ निर्यात गर्न सक्षम भएको जनाइएको छ। यसले भारतलाई बिजुली प्रदान गरेको छ भने नेपालमा थप राजस्व स्रोतको सिर्जना गरेको छ। नेपालले दीर्घकालीन रूपमा भारततर्फ विद्युत् निर्यातका लागि मार्गप्रशस्त गर्न भारतीय पक्षसँग अनुरोध गरेको छ। भारत र नेपालबीच सन् २०२२ अप्रिलमा भएको ऊर्जा क्षेत्र सहकार्यसम्बन्धी संयुक्त दृष्टिकोण पत्रको पूर्ण कार्यान्वयनका लागि प्रतिबद्धता जनाउँदै दुई देशका परराष्ट्र सचिवले उपक्षेत्रीय सन्दर्भमा पारस्परिक सहकार्यका हातेमालो गर्ने प्रतिबद्धता पनि जनाएका छन्।"
मधेसको गरिबी,"मुसहर र तराई मधेसका सम्पूर्ण दलित समुदायको जीवनस्तर उठाउन बास, गास, कपासमात्रै होइन शिक्षा, स्वास्थ्य र रोजगारीको सुनिश्चितता पहिलो आवश्यकता हो। जसरी भौगोलिक हिसाबले मधेस पिँधमा छ, त्यसैगरी यहाँका बासिन्दाको जीवनस्तर पनि मुलुकको सबैभन्दा पिँध पारिएको छ। भूगोल समथर भए पनि यहाँ विकास र समृद्धिका लागि उकालो छ। बरु समथर भूगोलमा गरिबीले ठूलो खाल्डो पारेको छ। गरिबी, अशिक्षा, बेरोजगारी, त्यहाँका सबैभन्दा ठूला समस्या हुन्। मधेसमा पनि सबैभन्दा उल्लेख्य संख्यामा दलित छन्। ती सबैभन्दा बढी बञ्चितीकरणमा छन्। पछाडि पारिएका छन्। शोषित र पीडित छन्। मधेसमा बहुआयामिक गरिबी दर ४८ प्रतिशत छ। निरपेक्ष गरिबीको रेखामुनि मधेसका बासिन्दा र झन् यहाँको दलित समुदाय छ। दलितमध्येमा पनि मुसहरको अवस्था सबैभन्दा टिठलाग्दो छ। बस्ने, खाने, लगाउनेजस्ता मानवका अति आधारभूत आवश्यकता नै पूर्ति नभएको यो समुदायमा शिक्षाको उज्यालो पुग्न सकेको छैन। भूमिको स्वामित्वबाट बञ्चित हुनु, ठूलाबडाकहाँ मजदुरी गर्नु र दुई छाक टार्न अभिशप्त मुसहरलाई यो राज्य व्यवस्थाले बनाएको हो। शदियौंदेखि बञ्चितीकरणमा परेको यो समुदायमा आज पनि बालबालिकाहरू विद्यालयसमेत जान पाउँदैनन् भन्ने अपत्यारिलो सत्य हो। जबकि सरकार बालबालिकालाई भर्ना अभियान चलाउँछ, निःशुल्क शिक्षा भन्छ। तर मुसहर अभिभावक केटाकेटी विद्यालयसमेत पठाउन सक्ने हालतमा छैनन्। खुवाउने कुरा त छैन, कहाँबाट स्कुल पठाउनू भन्ने जनकपुर७ जानकीनगरका मुसहरका अभिभावकको बोली मधेसभरिकै मुसहरको प्रतिनिधि बाध्यता हो। पिँधका मान्छेका पीडा काठमाडौंको सरकारले देखेन भनेरै मुलुकमा संघीय व्यवस्थाको आवाज उठ्यो, त्यो पनि मधेसबाटै। मधेसमै प्रदेश सरकार पनि बन्यो, राज्यको संरचना बदलियो तर मुसहरको अवस्था बदलिएको छैन। प्रदेश सरकारले गरिबी न्यूनीकरण गर्ने योजना पनि बनायो, तर ठोस रूपमा उपलब्धि दिन सकेन। राजनीतिक रूपमा अरू प्रदेशको दाँजोमा स्थिर नै थियो मधेसमा सरकार। तर गरिबी निवारणका हकमा उसले मुसहरले अनुभूति गर्ने परिवर्तन गर्न सकेन। केही गैरसरकारी पहलबाट मुसहरका घर बने तर सरकारले आजसम्म पनि पूरापूर मुसहरका लागि सुरक्षित आवासको सुनिश्चितता गरेको छैन। मुसहर र तराई मधेसका सम्पूर्ण दलित समुदायको जीवनस्तर उठाउन बास, गास, कपासमात्रै होइन शिक्षा, स्वास्थ्य र रोजगारीको सुनिश्चितता पहिलो आवश्यकता हो। त्यसो नगरी प्रदेश र देशकै समृद्धिका लागि इँटा थपिन्न।"
ऋणीप्रति बैंकरको असन्तुष्टि,"आम सर्वसाधारणको निक्षेप लिएर प्रवाह भएको कर्जामा ऋणीहरूले बैंकप्रति खराब छाप पर्ने खालका गतिविधि गर्दा राम्रा निक्षेपकर्ता पनि गुमाउनु पर्ने जोखिम बढेकोे बैंकरहरूको गुनासो छ। काठमाडौं : ऋणीहरूले उच्छृंखल व्यवहार देखाएको भन्दै बैंकरहरूले असन्तुष्टि जनाएका छन्। आम सर्वसाधारणको निक्षेप लिएर प्रवाह भएको कर्जामा ऋणीहरूले बैंकप्रति खराब छाप पर्ने खालका गतिविधि गर्दा राम्रा निक्षेपकर्ता पनि गुमाउनु पर्ने जोखिम बढेकोे बैंकरहरूको गुनासो छ। नेपाल बैंकर्स संघले बुधबार आयोजना गरेको अन्तरक्रियामा बोल्दै संघका पूर्वअध्यक्ष तथा नबिल बैंकका प्रमुख कार्यकारी अधिकृत ज्ञानेन्द्रप्रसाद ढुंगानाले ब्याजदरप्रति ऋणीहरूको बुझाइ कम भएको बताए। उनले ऋणीले बजारमा अनावश्यक कुरा गर्न थालेकोप्रति दुःख व्यक्त गरे। बैंकको ब्याजदरलगायतलाई आधार बनाएर ऋणीहरूले बैंकिङ क्षेत्रबारे उच्छृंखल कुरा गरेर हिँड्नु राम्रो भएन। यसले बैंक दबाबमा पर्छ। बैंकले यतिबेला अधिकतम १३ प्रतिशतदेखि १४ प्रतिशतसम्मको कर्जाको ब्याजदर स्वाभाविक हो, सीईओ ढुंगाना भन्छन्, बैंकलाई नाफा मात्रै कमाएको भन्दै गलत बुझाइ भएको छ। प्रिमियम जति सबै नाफा होइन। बैंकको लागतअनुसार त अझै नाफा उठ्न सकेको छैन। ऋणीबाट ब्याजदर एकल दरमा झार्न भनिरहे पनि यो अहिले सम्भव नभएको उनले बताए। सरकारले चालू खर्च खटाउने भनिए पनि आगामी दिनमा विकास खर्च घटायो भने बैंकलाई निक्षेप सिर्जनामा प्रभाव पर्ने उनले बताए। यद्यपि, अहिले रेमिट्यान्स वृद्धिले निक्षेप बढ्न मद्दत पुगेको छ। संघका अध्यक्ष सुनील केसी बैंकिङ प्रणालीमा लगानीयोग्य पुँजी (तरलता) सहज भए पनि कर्जा प्रवाह आक्रामक रूपमा गर्न नसकेको बताउँछन्। उनका अनुसार कर्जानिक्षेप अनुपात ८६३९ प्रतिशत छ तर कर्जा सोचेअनुसार दिन सकेका छैनौं। कर्जामा बैंकहरू आक्रामक रूपमा जान नसक्नुको कारण पर्ख र हेर स्थितिमा रहेकाले हो। बजेट घाटाले बजारको तरलता घट्ने देखिन्छ। अहिले केही सहज भए पनि सजगता अपनाउनु परेको हो, अध्यक्ष केसीले भने। यद्यपि बैंक तथा वित्तीय संस्थासँग भएको निक्षेपको आकार कुल गार्हस्थ्य उत्पादन (जीडीपी) अनुपातभन्दा बढी छ। नेपाल राष्ट्र बैंकले तथ्यांकअनुसार यस्तो अनुपात ११०४९ प्रतिशत पुगेको छ। कुल गार्हस्थ्य उत्पादन ४८ खर्ब ५१ अर्ब ६२ करोड रुपैयाँ हाराहारीमा छ तर बैंकसँग भएको कुल निक्षेप ५३ खर्ब ६० अर्ब ६४ करोड रुपैयाँ पुगेको छ। निक्षेपकर्ताको निक्षेपलाई ऋणको रूपमा प्रदान गर्दै आएकोमा पछिल्लो समय गलत प्रचार हुनु दुःखको कुरा भएको उनको बताए। कर्जाको ब्याजदर घटाउन माग बढी भइरहे पनि चाँडो घटाउने अवस्था नभएको उनले जानकारी दिए। यद्यपि क्रमिक रूपमा घट्दै जाने उनले बताए ।"
कर्णाली प्रदेशमा गृह विद्यालय बनाइँदै,"विद्यालय व्यवस्थापन समितिको सक्षम नेतृत्वबाट विद्यार्थीको सिकाइलाई गुणस्तरीय बनाउने उद्देश्यसहित आयोजित सम्मेलनले प्रारम्भिक बालविकास उमेर समूहका सबै बालबालिकालाई बाल विकासमा भर्ना गर्ने घोषणा गरेको छ। दैलेख : कर्णालीमा गृह विद्यालयको अवधारणालाई कार्यान्वयन गरिने भएको छ। सामुदायिक विद्यालय व्यवस्थापन समितिका पदाधिकारीले बालबालिकाको सिकाइ निरन्तरता र घरमै पढ्ने बानीको विकास गर्न हरेक घरमा पढाइ कुनासहितको गृह विद्यालयको अवधारणालाई कार्यान्वयन गर्ने घोषणा गरेका हुन्। अपांगताका कारण विद्यालय जान नसक्ने बालबालिकाका लागि स्थानीय तहसँग सहकार्य गरिनेछ। सेभ द चिल्ड्रेन, पिपल इन नीड (पिन) लगायतका विकास साझेदारको सहयोग र सहकार्यमा सामाजिक विकास मन्त्रालयद्वारा आयोजित पदाधिकारीहरूको प्रथम कर्णाली प्रदेश सम्मेलनबाट १३ बुँदे घोषणापत्र जारी गर्दै यस्तो घोषणा गरिएको हो। विद्यालय व्यवस्थापन समितिको सक्षम नेतृत्वबाट विद्यार्थीको सिकाइलाई गुणस्तरीय बनाउने उद्देश्यसहित आयोजित सम्मेलनले प्रारम्भिक बालविकास उमेर समूहका सबै बालबालिकालाई बाल विकासमा भर्ना गर्ने घोषणा गरेको छ। यौनिक तथा लैंगिक अल्पसंख्यक समुदायसहित विद्यालय बाहिर रहेका सबै बालबालिकालाई भर्ना गरी पढाइलाई निरन्तरता दिने घोषणापत्रमा उल्लेख छ। व्यवस्थापन समितिका पदाधिकारीले आफ्नो विद्यालयलाई सतप्रतिशत विद्यार्थी भर्ना भएको विद्यालय घोषणा गरी कार्यान्वयन गर्ने घोषणा गरेका छन्। विद्यालयको भौतिक पूर्वाधार सुधार गरी विद्यालयलाई बालमैत्री, बालिकामैत्री, अपांगतामैत्री, वातावरणमैत्री तथा सुरक्षित बनाई बालबालिका रमाएर, सुरक्षित र भयरहित महसुश गरि सिक्ने वातावरण सुनिश्चित गरिने घोषणापत्रमा उल्लेख छ। सामुदायिक विद्यालय व्यवस्थापन समिति महासंघ कर्णालीका अध्यक्ष गोविन्द कोइरालाका अनुसार विद्यालयमा बालिका तथा लंैगिक समावेशी सञ्जाल गठन तथा विद्यालयमा गुनासो सुनुवाइ संयन्त्र विकास गरी कार्यान्वयन गर्ने घोषणा गरिएको छ। शिक्षकको पेशागत विकासको लागि सहयोग गरी बालबालिकाको सिकाइप्रति शिक्षकलाई जवाफदेखि बनाउन शिक्षकसँग कार्यसम्पादन सम्झौता गरिने कोइरालाले बताए। उनका अनुसार सम्मेलनले विद्यालयमा सहभागितामूलक विद्यालय सुधार योजना निर्माण गरी पूर्ण कार्यान्वयन गर्ने र उक्त योजनालाई वार्षिक अद्यावधिक गर्ने घोषणा गरिएको छ। सम्मेलनले विद्यालयको सम्पूर्ण गतिविधिलाई पारदर्शी बनाउने, बालबालिकाको विद्यालयमा निरन्तरता र स्वास्थ्य तथा पोषणका लागि दिवा खाजाको प्रभावकारी कार्यान्वयन गर्ने घोषणापत्रमा उल्लेख छ। अभिभावकसँग सहकार्य गरी विद्यालयलाई जंक फुड मुक्त विद्यालय बनाइनेछ। कर्णालीका १० वटै जिल्लाको सामुदायिक विद्यालयका व्यवस्थापन समितिका १ सय ७४ जना पदाधिकारीले हस्ताक्षर गरेको घोषणपत्रमा सिकाइमा कमजोर भएका बालबालिका पहिचान गरी उपचारात्मक कक्षा सञ्चालन वा शिक्षण सिकाइ सुनिश्चित गर्ने उल्लेख छ। स्थानीय तहमा शिक्षा नीति र योजना निर्माण, कार्यान्वयन तथा शिक्षालाई प्राथमिकतामा राखेर बजेट विनियोजन गर्न व्यवस्थापन समितिले निरन्तर पैरवी गर्नेछन्।"
काठमाडौंरक्सौल रेल मार्ग प्राथमिकतामा,"दुई देश जोड्ने सो रेलमार्ग निर्माण भएर रेल सञ्चालनमा आएपछि भारतबाट आयात हुने सामान सीमासम्म ल्याउन र त्यहाँबाट राजधानीसम्म लाग्ने लागत कम हुने अपेक्षा गरिएको छ। काठमाडौं : बारम्बार चर्चामा आउने एउटा परियोजना हो काठमाडौंरक्सौल रेलमार्ग। भारतीय विदेश सचिव विनयमोहन क्वात्रा नेपाल भ्रमणमा आएसँगै यसपटक पुनः यो विषयको उठान भएको छ। यसको निर्माणमा दुवै देशको चासो बढेको छ। यसै क्रममा प्रक्रियागत कार्यलाई दु्रतरूपमा अगाडि बढाउने सहमति पनि भएको छ। भारतीय दूतावासले सार्वजनिक गरेको विज्ञप्तिमा भनिएको छ, क्वात्राको भ्रमणको क्रममा प्रस्तावित काठमाडौंरक्सौल रेल परियोजनालाई अघि बढाउन आवश्यक पर्ने प्रक्रियागत कार्यलाई दु्रतरूपमा अगाडि बढाउने सहमति भएको छ। यसअघि उपप्रधान एवं भौतिक पूर्वाधार तथा यातायातमन्त्री नारायणकाजी श्रेष्ठसँग भएको भारतीय विदेशसचिव क्वात्राको भेटमा काठमाडौंरक्सौल रेलका बारेमा विषय उठान भएको उपप्रधानमन्त्रीको सचिवालयले जनाएको छ। विषय उठानका क्रममा मन्त्री श्रेष्ठले यो रेलमार्ग नेपालको आर्थिक विकासका लागि महत्वपूर्ण रहेको बताएका थिए। अघिल्लो आर्थिक वर्ष २०७८०७९ को बजेटमा काठमाडौंरक्सौल रेलमार्ग र काठमाडौंरसुवागढी रेलमार्गको डीपीआर सम्पन्न गरिने उल्लेख थियो। अहिले काठमाडौंरक्सौल रेलमार्गको फाइनल लोकेसन सर्भे (एफएलएस)को काम अन्तिम चरणमा छ। रेल विभागका महानिर्देशक रोहितकुमार विसुरालका अनुसार भारत सरकारको आर्थिक सहयोगमा उक्त अध्ययनको कार्य अघि बढिरहेको छ। नेपाल र भारतबीच सन् २०२१ को अक्टुबरमा एफएलएस अघि बढाउने सम्बन्धमा सम्झौता भएको थियो। भारतको कोंकण रेलवे कर्पोरेसनले एफएलएस गरिरहेको छ भने सम्झौता भएको १८ महिनामा उक्त सर्भे सम्पन्न गर्ने भनिएको छ। भारतको आर्थिक सहयोगमै सन् १०१९ मा रेलमार्गको प्रिलिमिनरी इन्जिनियरिङ कम ट्राफिक (पीईटी) सर्वेक्षण सम्पन्न गरी नेपाललाई बुझाएको थियो। काठमाडौंसम्म ब्रोडगेज प्रविधिमा रेल विद्युतीय चलाउने तयारी गरिएको छ। काठमाडौंरक्सौल रेलमार्गको पीईटी सर्वेक्षण भएको ४ वर्ष बिते पनि निर्माणको थप प्रक्रिया अघि बढ्न सकेको छैन। नेपालको राजधानीलाई भारतको विहार राज्यको रक्सौलसँग जोड्ने गरी रेलमार्ग निर्माण गर्ने योजना बनाएर अध्ययन भइरहेको छ। भारतीय विदेश सचिवको नेपाल भ्रमणपछि रेलमार्ग निर्माणको कामले गति पाउने अनुमान गरिएको छ। अध्ययनको चरणमा नै रहेकाले कति लगानी हुने र कसरी जाने सम्बन्धमा अहिले भन्न नसकिने भौतिक पूर्वाधार तथा यातायात मन्त्रालयका सचिव केशव कुमार शर्मा बताउँछन्। पीईटी सर्भेले देखाएको विवरणअनुसार रेलमार्ग निर्माणको लागत १ खर्ब ६५ अर्ब ५० करोड ४४ लाख ६० हजार भारु (२ खर्ब ५४ अर्ब नेपाली रुपैयाँ) लाग्नेछ। कुल १ सय ३५ किलोमिटर ८ सय ८६ मिटर लामो रेलमार्गमा ३९ वटा सुरुङ र ४१ वटा महत्वपूर्ण पुल रहनेछन्। सुरुङको कुल लम्बाइ ४१ किलोमिटर ८ सय ७० मिटर रहनेछ। रेलमार्गमा कुल ४० वटा घुम्ती रहनेछन्। रेलमार्गको डिजाइन स्पिड १ सय २० किमि प्रतिघण्टा रहेको छ। उल्लेखित तथ्य सिनियर डिभिजिनल इन्जिनियर तथा रेल विभागका प्रवक्ता अमन चित्रकारले संयुक्त राष्ट्रसंघको एसिया तथा प्रशान्त क्षेत्रका लागि आर्थिक तथा सामाजिक आयोगमा दिएको प्रस्तुतीकरण उल्लेख छ। रेलले १ मिटर उचाइ पुग्न ५० मिटर बाटो पार गर्नुपर्नेछ। अर्थात् रेलमार्गको अधिकतम भिरालोपन ११५ डिग्रीको रहनेछ। यस रेलमार्गमा भारतीय प्रकारको ब्रोड गेज प्रयोग गरिनेछ। रक्सौलबाट आउने क्रममा रेल बाराको जितपुर, निजगढ, मनवानपुरको शिखरपुर, सिस्नेरी हुँदै काठमाडौं आइपुग्नेछ। यसबीचमा कुल १३ वटा रेल स्टेसन रहनेछन्। रेल रक्सौल, विरगञ्ज, बगही, पिपरा, डुमरवाना, ककडी, निजगढ, चन्द्रपुर, धियाल, शिखरपुर, सिस्नेरी, साथीखेल र चोभारमा रोकिनेछ। पाँच वर्षमा निर्माण हुने रेलमार्गको वित्तीय प्रतिफल दर ५६५ प्रतिशत रहने अनुमान गरिएको छ। रेलमार्ग निर्माणका क्रममा भौगोलिक बनावट, भौगर्विक जटिलता, भूकम्पीय जोखिम र सञ्चालन असहजताका कारण जटिलता तथा चुनौती आउने अनुमान गरिएको छ। सन् २०१२ मा भारत सरकारसँग दुई देशको सीमा जिल्ला जोड्ने गरी पाँच ठाउँमा रेलमार्ग निर्माण गर्ने सहमति भएको थियो। भारत सरकारको अनुदान सहयोगमा पाँच स्थानमा रेल निर्माण गर्ने भनिएकोमा एउटा काठमाडौंरक्सौल र अर्को बथनाहादेखि विराटनगरको रेलमार्गको काम अघि बढेको छ। जसमा बथनाहादेखि विराटनगरको रेलमार्ग निर्माण सम्पन्न भए पनि सञ्चालनमा आउन सकेको छैन। काठमाडौंरक्सौल रेलमार्गको अध्ययन प्रक्रिया सन् २०१६ मा भारतीय प्रधानमन्त्री नरेन्द्र मोदीको नेपाल भ्रमणपछि अघि बढेको पूर्वअर्थसचिव रामेश्वर खनाल बताउँछन्। मोदीको भ्रमणपछि केही समय रोकिए पनि भारतको आर्थिक सहयोगमा यस परियोजनाको पीईटी अध्ययन सुरु भएको थियो। चीनले काठमाडौंकेरुङ रेलमार्ग बनाउने सम्बन्धमा बेल्ट एन्ड रोड इनिसियटिभमा (बीआरआई) मा नेपालसँग सम्झौता गरेपछि यो रेलमार्गको काम भारतले अघि बढाएको खनाल बताउँछन्। जसरी सुरु भए पनि यो परियोजना नेपालका लागि आवश्यक छ, उनले भने। दुईतिहाइभन्दा बढी व्यापार भारतसँग हुने भएकाले पनि यो परियोजना बन्दा नेपाललाई फाइदा नै हुने विज्ञहरू बताउँछन्। चीनतर्फबाट केरुङकाठमाडौं जोड्ने रेलको पूर्व सम्भाव्यता अध्ययन सुरु हुनु र काठमाडौंरक्सौल रेलको अध्ययन पनि हुनुले व्यापारिक रूपमा नेपालले फाइदा लिन सक्ने तर्क पूर्वसचिव देवेन्द्र कार्कीको छ। उनले भने, दुवै छिमेकी देशहरूसँग आर्थिक तथा व्यापारिक सम्बन्ध बलियो बनाउनका लागि पनि यो परियोजना आवश्यक छ। नेपालमा आउने तयारीवस्तुदेखि कच्चापदार्थको स्रोत पनि भारत भएकाले यो परियोजना बन्न पर्ने भनाइ पूर्वसचिव खनालको छ। काठमाडौं आउने ढुवानी ट्रकमध्ये करिब ८५ प्रतिशत भारतबाट नै आउने हो। त्यसकारण ढुवानी मूल्य कम गर्नका लागि पनि र पछि गएर मध्यपहाडी क्षेत्रमा उद्योगको विकास गर्नका लागि पनि यो रेलमार्गका आवश्यकता छ, उनी भन्छन्। पूर्वाधार विज्ञ आशिष गजुरेलका अनुसार विभिन्न नाका भएर हरेक दिन ५ सयभन्दा बढी मालबाहक ट्रक काठमाडौं उपत्यका भित्रिने गरेका छन्। चोभारसम्म रेल आयो भने राजमार्गमा ठूला सवारीको चाप घट्ने तथा यस्तै लागत र समय पनि कम हुने उनको तर्क छ। अहिले वीरगन्जबाट काठमाडौं आउने मालबाहक ट्रक पृथ्वी राजमार्ग हुँदै भित्रिन्छन्, गजुरेलले भने, चोभारसम्म रेल आए सो राजमार्गमा ठूला गाडी विरलै देखिनेछन्। यसबाहेक यात्रुबाहक रेल पनि काठमाडौं आउँदा, यात्रा खर्च निकै कम हुनेछ। यो रेलमार्ग आर्थिक रूपान्तरणको एउटा सम्वाहक बन्ने उनको भनाए छ। काठमाडौंसम्म रेल ल्याउन भारत सरकार पनि सकारात्मक छ। प्रभावकारी कूटनीतिक पहल हुने हो भने नेपालले सित्तैमा रेल पाउँछ, उनले भने।भारतले आफ्नै स्वास्र्थअनुसार आफ्नै प्रविधिको ब्रोड गेजको रेल ल्याउला नि ! भन्ने प्रश्नमा गजुरेलको जवाफ छ, भारतको प्रविधि ब्रोड गेजको हो। उनीहरूले बनाइदिए भारतकै रेल काठमाडौंसम्म आउन सक्छ। यसले केही समस्या गर्दैन। चीनको रेल आयो भने रक्सौल जाँदैन, भारतबाट आउने रेल केरुङ पुग्दैन। फरक पर्दैन। गजुरेलका अनुसार स्ट्यान्डर्ड गेज संसारभर चलेको प्रविधि हो र नेपालले अबलम्बन गरिनुपर्ने स्ट्यान्डर्ड गेज प्रविधि नै हो तर, भारतले सित्तैमा बनाइदिने हो भने स्वीकार किन नगर्ने ? भन्ने प्रश्न उनी गर्छन्। चोभारसम्म सित्तैमा रेल आउँछ भने ब्रोड वा स्ट्यान्डर्ड गेजको विषयमा तर्क वितर्क गरिरहनु पर्ने आवश्यकता म देख्दिनँ, उनले भने, प्यासेन्जर रेलमात्र चलाएर सस्टेनेबल हुँदैन, कार्गो रेल सञ्चालन अहम् आवश्यकता हो। दुई देश जोड्ने सो रेलमार्ग निर्माण भएर रेल सञ्चालनमा आएपछि भारतबाट आयात हुने सामान सीमासम्म ल्याउन र त्यहाँबाट राजधानीसम्म लाग्ने लागत कम हुने अपेक्षा गरिएको छ। भारतबाट आयात हुने सामानको ठूलो हिस्सा वीरगन्जबाट आउने र त्यो सामानमध्ये काठमाडौंमा आइपुग्ने धेरै भएकाले पनि लागत कम हुनेछ। आयातका लागि कम लागत हुँदा त्यसले सामानको समेत मूल्य पनि घट्न जाने अपेक्षा गरिएको छ। तर, यो परियोजना कसरी बनाउने भन्ने सम्बन्धमा भने टुंगो लागेको छैन। परियोजना अध्ययनको चरणमा नै भएकाले यसको लगानीको मोडल एकिन नभएको भौतिक मन्त्रालयका सचिव केशव कुमार शर्मा बताउँछन्। पीईटीमा आएको लागतभन्दा अब आउने अध्ययनको लागत भिन्न हुनसक्छ भन्दै शर्माले अहिले नै लगानीको मोडालिटीको सम्बन्धमा छलफल गर्ने समय नभएको स्पष्ट पारे। तर, अहिले नेपाल आर्थिक रूपमा यति ठूलो आयोजना बनाउन सक्ने अवस्थामा भने नरहेको उनको भनाइ छ। एफएलएसको रिपोर्ट आएपछि लागत आउँछ, त्यसका अन्य अवयवहरूको बारेमा थाहा हुन्छ, अनि लगानीको मोडालिटीको बारेमा कुरा सुरु हुन्छ, भन्दै शर्माले अहिलेको अवस्थमा परियोजना बनाउनका लागि अन्य स्रोत परिचालन गर्न अवस्था रहेको बताए। भारतको पहलमा नै अघि बढिरहेको यो परियोजना निर्माणका लागि पनि नेपालले अनुदान बनाउन आग्रह गर्दै आइरहेको स्रोत बताउँछ। परियोजनाको अध्ययन अनुदान गरिरहेको भारतले यसको निर्माण ऋण लगानी वा अनुदान भन्ने सम्बन्धमा भने स्पष्ट नपारेको पूर्वसचिव खनाल बताउँछन्। एफएलएसको रिपोर्ट सार्वजनिक भइसकेपछि मात्र यस सम्बन्धमा भारतले आफ्ने पक्ष राख्न सक्ने तर्क उनको छ। नेपालमा रेल इतिहास १९८४ सालमा चन्द्रशमशेरको शासनकालमा स्थापित नेपाल गभर्मेन्ट रेलवे नेपालको पहिलो रेल्वे सेवा हो। तत्कालीन बेलायती सरकारले भारतको रक्सौलदेखि नेपालको अमलेखगन्जसम्म ३९ किलोमिटर रेल्वे निर्माण गरी सेवा सञ्चालनमा ल्याएको थियो। उक्त समयमा तराईका यस भेकका मानिसले अमलेखगन्जबाट भीमफेदी हुँदै काठमाडौंसम्म पुग्न पैदल यात्रा गर्थे। उक्त रेलसेवा २०२२ सालमा बन्द भयो। पहिलो रेल सञ्चालन भएको ठीक १० वर्षपछि अर्थात् १९९४ सालमा दोस्रो रेलका रूपमा बिहारको जयनगरबाट जनकपुर हुँदै महोत्तरीको बिजलपुरासम्म ५२ किलोमिटर सञ्चालन भयो। दुवै रेल स्टिम (कोइलाबाट चल्ने) इन्जिनले सञ्चालन भइरहेको थियो। जयनगरजनकपुरबिजलपुरा रेल्वे तत्कालीन बेलायती सरकारले नेपाली भूमिबाट जडीबुटी र काठ ओसार्न निर्माण गरेको थियो। उक्त मालवाहक रेलमै कामदार चढ्न डब्बा (बोगी) पनि बनाइएको थियो। आठ वर्ष अघिसम्म धनुषाको पूर्वीदक्षिणी भेगलाई भारतीय बजार जयनगरसँग जोड्न र जिल्लाको पूर्वीक्षेत्रलाई धनुषाको सदरमुकाम जनकपुरसँग जोड्न एकमात्र भरपर्दो साधनका रूपमा उक्त रेलसेवा सञ्चालन भइरहेको थियो। तर २०५९ सालमा आएको बाढीबाट विग्ही पुल क्षतिग्रस्त भएपछि रेल सेवा जनकपुरदेखि जयनगर (२९ किलोमिटर)मा सीमित हुन पुग्यो। एफएलएसको रिपोर्ट आएपछि लागत आउँछ। र, त्यसका अन्य अवयवहरूको बारेमा थाहा हुन्छ। अहिलेको अवस्थमा परियोजना बनाउनका लागि अन्य स्रोत परिचालन गर्न अवस्था छ।केशवकुमार शर्मा, सचिव, भौतिक पूर्वाधार तथा यातायात मन्त्रालय काठमाडौंरक्सौल रेलमार्गको अध्ययन प्रक्रिया सन् २०१६ मा भारतीय प्रधानमन्त्री नरेन्द्र मोदीको नेपाल भ्रमणपछि अघि बढेको थियो। जसरी सुरु भए पनि यो परियोजना नेपालका लागि आवश्यक छ।रामेश्वर खनाल, पूर्व अर्थसचिव दुईतिहाइभन्दा बढी व्यापार भारतसँग हुने भएकाले पनि यो परियोजना बन्दा नेपाललाई फाइदा नै हुन्छ। दुवै छिमेकी देशहरूसँग आर्थिक तथा व्यापारिक सम्बन्ध बलियो बनाउनका लागि पनि यो परियोजना आवश्यक छ।देवेन्द्र कार्की, पूर्व सचिव रेलमार्गले व्यापार सहजीकरण गर्छ। अनुसन्धानले राजमार्गभन्दा रेलमार्गको ढुवानी खर्च २५ देखि ३० प्रतिशतले सस्तो हुने देखाउँछ। काठमाडौं रक्सौल रेलमार्ग निर्माण भएपछि नेपाल भारत व्यापारको लजिस्टिक्स कस्ट ३० प्रतिशतले कम हुन्छ।आशिष गजुरेल, पूर्वाधारविद् स्ट्यान्डर्ड गेजको रेलमार्गका लागि पहल हुँदैछ अमन चित्रकार  प्रवक्ता, रेल विभाग भारतले अध्ययन गरिरहेको काठमाडौंरक्सौल रेलमार्ग ब्रोड गेज (१६७६एमएम)मा बनाउने भनिएको छ। विश्वमा अभ्यास गरिनेमध्ये सबैभन्दा फराकिलो गेज हो यो। विश्वका अधिकांश विकसित देशमा यो गेज विस्थापित भइसकेको छ। भारतले पनि पछिल्लो समयमा यो गेजलाई विस्थापित गर्दै स्ट्यान्डर्ड गेजलाई कार्यान्वयन सुरु गरिसकेको छ। यता, नेपाल आफैले विस्तृत सम्भाव्यता अध्ययन गरेको पूर्वपश्चिम रेलमार्ग स्ट्यान्डर्ड गेज (१४३५एमएम) मा बनाउने भनेर अध्ययन भइरहेको छ। अर्को चिनले पूर्व सम्भाव्यता अध्ययन गरिरहेको काठमाडौंकेरुङ रेलमार्ग पनि स्ट्यान्डर्ड गेजमा नै बनाउने भनिएको छ। यसरी हेर्दा हाम्रो नेपालमा पुरानो मोडल (आउटडेटेड) को ब्रोड गेजदेखि स्ट्यान्डर्ड गेजको रेलको अध्ययन भइरहेको छ। काठमाडौंरक्सौल रेलमार्ग र पूर्वपश्चिम रेल निजगढमा आएर जोडिन्छन्। त्यही भएर विभागले परराष्ट्रसँगको समन्वयमा भारतलाई उनिहरूले गरिरहेको अध्ययनको रिपोर्ट दिन प्रस्ताव पनि गरिएको छ। तर भारतीय पक्षले सो सम्बन्धमा जवाफ दिएको छैन। यसरी नै रेलमार्ग निर्माणको चरणमा गएर सञ्चालनमा आउने हो भने नेपालले यसको व्यवभार धान्न नसक्ने हुन्छ। त्यसैले सरकारले नै नेपालभित्र बन्ने रेलको नीति लिनपर्यो। कस्तो रेल बनाउने भन्ने सम्बन्धमा मन्त्रिपरिषद्बाट नै नीति आउन पर्यो, अझ संसदीय सुनुवाइ गरेर भए पनि नेपालले रेलमा एउटा नीति लिन जरुरी छ। रेलविभाग धेरै अघिदेखि नै भारतसमक्ष स्ट्यान्डर्ड गेजको रेलमार्गका लागि पहल गर्दै पनि आइरहेको छ। किनभने अहिले प्रविधियुक्त समयमा तिव्रगतिका रेल कुदन्का लागि पनि ब्रोर्ड गेजले सम्भव छैन। भारतको अधिकांश रेलमार्ग ब्रोडगेजमा भएकाले सजिलोका लागि नेपालमा पनि त्यही बनाउन पहल गरिरहेको छ। तर हामी आफैंले यसमा स्ट्यान्डर्ड गेजका लागि पहल गर्नुपर्ने हुन्छ। नेपालमा धेरैपछि रेलमार्गको विकास भइरहेको हुँदा अब पुरानो प्रविधिभन्दा पनि अत्याधुनिक प्रविधि नै ल्याउनुपर्छ। नभए कालान्तरमा रेल सञ्चालनपछि यसको मर्मतसम्भार र व्यवस्थापनमा चुनौती आउने देखिन्छ।"
मल खरिद प्रक्रिया सुरु,"चाहिने बेलामा सधैं मलको अभाव हुने भएकाले सरकारले समयमै खरिद प्रक्रिया सुरु गरेको जनाए पनि आपूर्ति गर्ने निकायले समयमै मल नल्याउँदा किसान सधैं मारमा पर्ने गरेका छन्। काठमाडौं : बाली लगाउने सिजनमा प्रायः रासायनिक मल अपुग हुने गर्छ। सरकारले समयमा नल्याउँदा चाहिने बेलामा किसानले मल पाउँदैनन्। आउँदो वर्षका लागि मल खरिद तयारी सुरु भएको कृषि तथा पशुपन्छी विकास मन्त्रालयले जानकारी दिएको छ। मन्त्रालयले अर्धवार्षिक अवधिको प्रगति समीक्षा गर्दै मल खरिद प्रक्रिया सुरु गरेको जनाएको हो। चाहिने बेलामा सधैं मलको अभाव हुने भएकाले सरकारले समयमै खरिद प्रक्रिया सुरु गरेको जनाए पनि आपूर्ति गर्ने निकायले समयमै मल नल्याउँदा किसान सधैं मारमा पर्ने गरेका छन्। कृषि तथा पशुपन्छी विकासमन्त्री ज्वालाकुमारी साहले आउँदो आर्थिक वर्ष (आव) २०८०८१ मा विनियोजन हुने बजेटबाट चालू आवमै खरिद प्रक्रिया सुरु गरिएको बताइन्। अर्थ मन्त्रालयबाट सहमति प्राप्त भइसकेकाले खरिद प्रक्रिया अघि बढाउन तयारी थालिएको चालू आवको हालसम्ममा खरिद व्यवस्थापन भएको (जीटुजीसमेत) बाट ३ लाख २९ हजार मेट्रिकटन मल टेन्डर आह्वान भइसकेको छ। सोमध्ये हालसम्म १ लाख ६० हजार मेट्रिकटन रासायनिक मल आयात भएको छ। १ लाख ४४ हजार ९ सय १३ मेट्रिकटन बिक्री भइसकेको छ। २ लाख २४ हजार मेट्रिकटनको टेन्डर आह्वान गरिएकोमा हालसम्म १ लाख २० हजार मेट्रिकटन आयात भइसकेको छ। ९५ हजार २ सय ७५ मेट्रिकटन बिक्री भएको छ। डीएपी मल १ लाख मेट्रिकटनको आह्वान गरिएकोमा ४० हजार मेट्रिकटन आयात भएको छ। आयातमध्ये ४३ हजार ८ सय २१ मेट्रिकटन डीएपी बिक्री भएको छ। पोटास मल ५ हजार मेट्रिकटन टेन्डर आह्वान गरिएको छ।सरकारले चालू आवमा रासायनिक मल खरिदका लागि विनियोजन गरिएको १५ अर्बमध्ये १२ अर्व ७५ करोड रुपैयाँ खर्च भइसकेको छ। यद्यपि, २०७९ साउन महिनामा थप स्रोत सुनिश्चितता लिएर १६ अर्ब रुपैयाँ बजेट बनाइएको छ। चालू आवको धान सिजनका लागि थप रकम ७ अर्ब ७३ करोड रुपैयाँ थप स्रोत सुनिश्चितताका लागि अर्थमा पत्राचार गरेको मन्त्रालयले जानकारी दिएको छ। मन्त्रालयले २०७८ मंसिर १३ गतेको राष्ट्रियस्तर विकास समस्या समाधान उपसमितिमा पेस भएका विषय अझै निर्णय हुन बाँकी छ। रासायनिक मल ग्लोबल टेन्डर गरी अन्य देशबाट आयात गर्नुपर्ने अवस्था रहेकोमा पर्याप्त स्रोत सुनिश्चितता हुन नसकेको, मलको मूल्यमा निरन्तर वृद्धि र नाकाको सीमितताले समयमै कहिल्यै मल आउन सकेको छैन। हरेक आव रासायनिक मल खरिद प्राथमिकतामा राखी बजेट वृद्धि गरिएको, अनुदानमा मल वितरणको लागि आवश्यक निर्देशिका तयार गरिएको मन्त्रालयले जनाएको छ। मल आयातको चरणबद्ध प्रक्रियागत ढिलाइदेखि ठेक्का हात पारेका कम्पनीले समयमा नल्याइदिँदा मल अभाव भोग्नु परेको पूर्वसहसचिव लेखनाथ आचार्य बताउँछन्। हरेक वर्ष टेन्डर हात पारेर पनि ठेकेदार कम्पनीले मल ल्याउँदैनन्। आव २०७७२०७८ मा कृषि सामग्री कम्पनीमार्फत मात्रै आव्हान गरेको टेन्डरमा आवश्यक पर्ने मलमध्ये १ लाख ५ हजार मेट्रिकटन मल आयात भएकै थिएन। वास्तवमा अब सरकारले मल वितरणको प्रक्रियागत झन्झट पनि बदल्न जरुरी भएको सरोकारवालाहरूले बताउँदै आएका छन्।"
भारतले काठमाडौंरक्सौल रेलमार्गको कुरा राख्नु सकारात्मक,"भारतले नै चासो दिएर यो आयोजनालाई अघि बढाइरहेको हुँदा यो आयोजना अघि बढाउनका लागि भारत तयार नै देखिन्छ। नेपालको भौगोलिक बनावटमा रेलमार्ग सम्भव छ ? विश्वका विकट भौगोलिक बनावट भएका भूभागमा पहाड छेडेर रेलमार्ग बनेका थुप्रै उदाहरण छन्। यूरोप, अमेरिका, चिन, भारतलगायत उदाहरण छन्। नेपालमा पनि सुरुङमार्गको काम अघि बढिसकेको छ भने सिंचाइका लागि पनि सुरुङमार्ग बनिसकेका छन्। नेपाललाई यो रेलमार्गको आवश्यकता किन छ ?नेपालमा हजारौं ट्रक, कन्टेनरहरू भारत र तेस्रो मुलुकबाट आउने वस्तु पनि भारतको बाटो हुँदै रक्सौलदेखि काठमाडौं आइरहेको छ। अहिले सामान ढुवानीको प्रमुख माध्यम नै यातायात भएकाले त्यसको विकल्पमा रेल हुनसक्छ। किनभने हवाइमार्ग सिधा काठमाडौंमा मात्र छ। त्यसकारण पनि रेलमार्गबाट सामान ढुवानी पनि सस्तो पर्छ। दुईतिहाइभन्दा बढी ढुवानी आयातमा भारतसँग आश्रित रहिरहँदा यो रेलमार्गले व्यापारिक रुपमा रणनीतिक महत्व पनि बोकेको छ। सरकारले पनि यसको आवश्यकता देखेर नै काम अघि बढाएको हो। करिब ३ खर्बको लगानी गरेर नेपालले रेलमार्ग बनाउन सक्छ त ?सुरुमा लगानी भने ठूलो पर्ने हुँदा हामीले गर्न सक्दैनौं कि भन्ने लाग्छ। तर, अहिलेको नेपालको आवश्यकतामा रेलमार्ग पर्नुपर्ने हो। सरकारले अन्य पूर्वाधारमा पनि लगानी गर्नुपर्ने त हुन्छ तर पनि रेलमार्ग अघि बढाउने सम्बन्धमा सम्बन्धित निकायले ध्यान दिन जरुरी छ। काठमाडौंरक्सौल रेलमार्गको पछिल्लो विकासक्रम कस्तो छ ?फाइनल लोकेशन सर्भे गर्छौ भनेर भारतीय पक्षले २०२१ अक्टुबरमा नै हामीसँग सम्झौता गरेको हो। भारतको कोंकण रेलवे कर्पोरेसन(केआरकेएल)ले यो अध्ययन गरिरहेको छ। अध्ययन अन्तिम चरणमा रहेको कम्पनीले जनाएको छ। फिल्डबेस्ड कामहरू सकिएको, डिजाइनड्राइभ रिपोर्ट तयार गरिरहेको र त्यसलाई अन्तिम रुप दिने काम भइरहेको छ। यो रेल कुन बाटो हुँदै काठमाडौं आइपुग्छ ?यो रेलमार्ग रक्सौलबाट सुरु हुँदै पर्सा, बारा, रौतहट, निजगढ, मकवानपुर हुँदै ललितपुर आउने भनिएको छ। यसको कुल लम्बाइ करिब १३६ किलोमिटर हुने भनिएको छ। यो सँगै लामा टनेल र अग्ला पुलहरू पनि निर्माण गरिने भनिएको छ। अझ यसको विस्तृत रिपोर्ट आएपछि स्पष्ट भन्न सकिन्छ। यो रेलमार्गले नेपालभारत सम्बन्धलाई कसरी व्याख्या गर्छ ?नेपालको सन्दर्भमा धेरै विषय भारतसँग आश्रित छन्। आर्थिक तथा व्यापारिक रुपमा पनि भारतसँगको परर्निभता बढी नै छ। रेलमार्गले ढुवानीमा केही सस्तो बनाउन पनि यो रेलमार्ग हाम्रो आवश्यकता हो। भारतीय विदेश सचिवको भ्रमणले यो आयोजना अघि बढाउन कसरी मद्दत गर्छ ? भारतका विदेशसचिव विनयमोहन क्वात्राले प्रधानमन्त्री तथा मन्त्रीहरूलाई नै भेटेर काठमाडौंरक्सौल रेलमार्गको बारेमा जिज्ञासा राख्नु सकारात्मक पाटो हो। भारतले अनुदानमा नै अर्बौ रुपैयाँ लगानी गरेर अहिले फाइनल लोकेशन सर्भे पनि गरिरहेको छ। भारतले नै चासो दिएर यो आयोजनालाई अघि बढाइरहेको हुँदा यो आयोजना अघि बढाउनका लागि भारत तयार नै देखिन्छ। यो मौकालाई नेपालले आफ्नो हितमा प्रयोग गर्न सक्नुपर्छ। यो भ्रमणबाट नेपालको अपेक्षा कस्तो छ ? फाइनल लोकशन सर्भे अन्तिम चरणमा भएकोले काठमाडौंरक्सौल रेलमार्गको अन्तिम लगानी सार्वजनिक हुन्छ। यसपछि यो रेलमार्ग अघि बढाउन सकिन्छ कि सकिँदैन भन्नेमा नै हामी स्पष्ट हुन जरुरी छ। बनाउने हो भने यो रेलमार्ग कसरी बनाउने सम्बन्धमा नेपालले मुद्दा उठाउनु पर्छ। भारतीय विदेशमन्त्रीले यसमा चासो देखाइसकेको हुँदा अब नेपालले पनि आफ्नो धारणा बनाउनुपर्छ। खर्च जोहोको कुरा हुनसक्छ, जनशक्ति परिचालनका कुरालगायतमा नेपालले अब छलफल गर्न जरुरी छ। प्रस्तुति : सुनिता कार्की"
कञ्चनपुरमा सुक्खा बन्दरगाह बन्दै,"जिल्लाको दोधाराचाँदनी नगरपालिका१, २ र ३ मा शुक्लाफाँटा राष्ट्रिय निकुञ्जको मध्यवर्ती वन क्षेत्रको जग्गा प्रयोग गर्ने गरी सुक्खा बन्दरगाह बनाउने तयारी गरिएको छ। महेन्द्रनगर : सरकारले सुदूरपश्चिम प्रदेशको कञ्चनपुरमा सुक्खा बन्दरगाह निर्माण गर्ने भएको छ। जिल्लाको दोधाराचाँदनी नगरपालिका१, २ र ३ मा शुक्लाफाँटा राष्ट्रिय निकुञ्जको मध्यवर्ती वन क्षेत्रको जग्गा प्रयोग गर्ने गरी सुक्खा बन्दरगाह बनाउने तयारी गरिएको छ। नेपाल इन्टरमोडल यातायात विकास समितिले सुक्खा बन्दरगाहको ईआईएमा सुझाव माग गरेको छ। प्रस्तावित आयोजनाले वन क्षेत्रको १ सय ८९ हेक्टर जग्गा भूउपयोग परिवर्तन हुने भनी प्रस्ताव गरेको छ। सुक्खा बन्दरगाहमा सडक, रेल्वे प्लेटफर्म, गोदाम, पार्किङ क्षेत्र, भन्सार, तौल पुल, कन्टेनर यार्ड, यात्रु टर्मिनल, पशुपन्छीखाद्य जाँच केन्द्र प्रयोगशाला, बैंक, प्रहरी केन्द तथा प्रशासनिक भवन निर्माण हुनेछन्। जसमा गोदामको क्षेत्रफल आयाततर्फ सात हजार वर्गमिटर, निर्यातका लागि दुई हजार पाँच सय वर्गमिटर, रेल्वे वेयर हाउस १७ हजार पाँच सय वर्गमिटर र १० हजार वर्गमिटर क्षेत्रफलको कन्टेनर स्ट्याकिङ यार्ड निर्माण हुनेछ। सोमबार कञ्चनपुर पुगेका संघीय सरकारको उद्योग वाणिज्य तथा आपूर्ति मन्त्रालयका सचिव मधुकुमार मरासिनीले सरकारले दोधारा चाँदनीमा बन्ने सुक्खा बन्दरगाहलाई प्राथमिकताका साथ अघि बढाएको बताए। उनले प्रष्ट पारे, छिट्टै कार्यालय स्थापना गरेर पूर्वाधार निमार्णको काम अगाडि बढाउँछांै। नेपाली कांग्रेसका प्रमुख सचेतक रमेश लेखक पनि महाकाली नदीमा पक्की पुल निमार्ण सम्पन्न भइसकेकाले सुक्खा बन्दरगाहको निर्माण अगाडि बढाएर त्रिदेशीय नाकाको रूपमा विकास गर्नुपर्ने बताउँछन्। कञ्चनपुर उद्योग वाणिज्य संघले आयोजना गरेको औद्योगिक व्यापार मेला तथा कञ्चनपुर पर्यटन महोत्सवको उद्घाटन गर्न सोमबार महेन्द्रनगर पुगेका प्रधानमन्त्री प्रचण्डले पनि कञ्चनपुरको दोधराचाँदनी नगरपालिकामा प्रस्तावित सुक्खा बन्दरगाह निमार्ण गरिने बताएका थिए। सुक्खा बन्दरगाहको वातावरणीय प्रभाव मूल्यांकन (ईआईए)को काम सम्पन्न भएर स्वीकृतिको चरणमा छ, प्रधानमन्त्री दाहालले भने, यस लगत्तै यस क्षेत्रमा पूर्वाधार निमार्णको काम अगाडि बढ्नेछ। उनले भारतीय पक्षले सुक्खा बन्दरगाह निमार्ण गर्ने सहमति जनाइसकेको बताउँदै छिट्ट एमओयूमा हस्ताक्षर गर्ने तयारी रहेको बताए। उनले सुक्खा बन्दरगाहले सुदूरपश्चिमको मात्रै नभई राष्ट्रकै विकासमा ठूलो योगदान पुग्ने बताएका छन्। प्रस्तावित सुक्खा बन्दरगाह र महाकाली नदीमा निर्मित चार लेनको पक्की पुलको निरीक्षण गर्दै बन्दरगाह निर्माणपछि सुदूरपश्चिम प्रदेशका साथै समग्र मुलुकको आर्थिक विकासमा महत्वपूर्ण योगदान पुग्ने बताए। सुक्खा बन्दरगाह त्रिदेशीय साझेदारीको रणनीति अनुसार निमार्ण हुनेछ, उनले भने, हाम्रो दुई ठूला छिमेकी देशले हासिल गरेको आर्थिक विकासबाट नेपालले लाभ लिनेछ। उनले भारत र चीनको विकासबाट लाभ लिने उपायको खोजीमा रहेको बताउँदै सुक्खा बन्दरगाहले निमार्णले नेपाल, भारत र चीन तीनवटै देशलाई फाइदा पुग्ने बताए। सुदूरपश्चिमको विकासमा कुनै कसर बाँकी नराख्ने बताए। महाकाली करिडोर, कैलालीको हरैयामा विशेष आर्थिक क्षेत्र र दैजीछेला औद्योगिक क्षेत्रको काम अघि बढाउँछौं, उनले भने, महाकाली सिँचाइ तेस्रो चरण र अन्य रणनीतिक महत्वका आयोजना महत्वका साथ अगाडि बढाउँछौं। त्यसैगरी उनले आफ्नो भारत भ्रमणमा सुक्खा बन्दरगाह र महाकाली सिचाँइ आयोजना उच्च प्राथमिकताका साथ उठाउने बताए।"
पोखरामा अन्तर्राष्ट्रिय उडान कहिलेदेखि? मन्त्री भन्छन् पात्रो हेरेर भन्न सक्दिनँ,"पोखरा : संस्कृति पर्यटन तथा नागरिक उड्डयन मन्त्री सुदन किराँतीले बिहीबार पोखरा अन्तर्राष्ट्रिय विमानस्थलको निरीक्षण गरेका छन्। मन्त्री भएपछि पहिलो पटक पोखरा आएका मन्त्री किराँतीले पोखरा अन्तर्राष्ट्रिय विमानस्थमै पहिलो पटक आएको सुनाए। पोखरा अन्तर्राष्ट्रिय विमानस्थलमा भएको पत्रकार सम्मेलनमा बोल्दै मन्त्री किराँतीले पोखरा अन्तर्राष्ट्रिय विमानस्थलबाट छिट्टै अन्तर्राष्ट्रिय उडान हुनेगरी पहल भइरहेको तर कहिलेबाट हुन्छ भन्ने पात्रो हेरेर भन्न नसक्ने सुनाए। किनकि हामी नेपालमा छौं यसैले यो मितिबाटै हुन्छ भन्न नसकिनले उनले बताए। नेपालको आकाशलाई असुरक्षित भनेर युरोपियन युनियनले कालो सूचीमा राखेको र यो हटाउने प्रयास पनि भइरहेको मन्त्री किराँतीले सुनाए। पोखरामा फागुन १ गते भएको दुःखद विमान दुर्घटनापछि असुरक्षित हवाईयात्रा भन्दै विमान नचढ्ने अवस्था आएकोप्रति पत्रकारको प्रश्नमा मन्त्री किराँतीले यस्तो घट्ना फेरि नदोहोरियोस् भनेर आफूले काम गरिरहेको सुनाए। यसैका लागि पनि आफू पोखरा आएको उनले बताए। दुर्घटनाको प्रारम्भिक रिपोर्ट बुधबार सार्वजनिक भएको सुनाउँदै अन्तिम रिपोर्ट आएपछि के कारणले भएको हो भन्ने दुधको दुध पानीको पानीको रूपमा सार्वजनिक गर्ने बताए। मन्त्री किराँतीले आफू मन्त्री भएर कुर्सीमा बसेको बिहीबार ३१ दिन पुगेको सुनाउँदै अन्तर्राष्ट्रिय उडानका लागि व्यापक कूटनीतिक पहल भएको पनि सुनाए। वायु सेवा निगमको तर्फबाट पनि समिति गठन भएर विभिन्न देशमा अन्तर्राष्ट्रिय उडानका लागि पहल भइरहेको उनले बताए। हाम्रो तर्फबाट अत्याधिक कोसिस भइरहेको र छिट्टै अन्तर्राष्ट्रिय उडान हुनुपर्छ भन्ने आफ्नो धारण रहेको उनको भनाइ छ। भारत, चीनलगायतका देशसँग कूटनीतिकरूपमा पहल भइरहेको पनि उनले बताए। काठमाडौंदेखि कोलोम्बो, बेंग्लोरलगायतका स्थानहरूसँग कुरा अघि बढिरहेको उनले सुनाए। कुर्सीमाथि बस्नु भनेको बाघमाथि चढेर घोडा कुदाउनुजस्तो रहेको बताउँदै उनले अब बाघ कुदाउनुपर्ने बताए।"
पूर्वप्रधानमन्त्री खनाल भारत प्रस्थान,"भारतीय कम्युनिष्ट पार्टी माक्सवादी लेनिनवादी लिबरेसन पार्टीको ११औँ अखिल भारतीय महाधिवेशनमा सहभागी हुन पूर्वप्रधानमन्त्री नेता खनाल त्यसतर्फ प्रस्थान गरेका हुन्। काठमाडौं :नेकपा एकीकृत समाजवादीका सम्मानित नेता झलनाथ खनाल भारत प्रस्थान गरेका छन्। भारतीय कम्युनिष्ट पार्टी माक्सवादी लेनिनवादी लिबरेसन पार्टीको ११औँ अखिल भारतीय महाधिवेशनमा सहभागी हुन पूर्वप्रधानमन्त्री नेता खनाल त्यसतर्फ प्रस्थान गरेका हुन्। भारतको पटनामा हुने महाधिवेशनमा नेता खनालले भारतीय कम्युनिष्ट,वामपन्थी र समाजवादीका शीर्ष नेताहरूसँग भेटघाट गर्ने कार्यक्रम तय भएको खनालको सचिवालयले जनाएको छ । पार्टीका विदेश विभाग प्रमुखसमेत रहेका नेता खनाल नेतृत्वको भ्रमण प्रतिनिधिमण्डलमा पार्टी उपाध्यक्ष प्रमेश हमाल,नेता खनालका पत्नी रविलक्ष्मी चित्रकार र पार्टी विदेश विभाग सचिव डा शंकर खतिवडा छन्। प्रतिनिधिमण्डलको दुई दिनको कार्यक्रम सकेर काठमाडौं फर्कने कार्यक्रम छ ।"
"प्रतिनिधिसभा नियमावली मस्यौदा तयार,बुधबार संसद्मा पेश गरिने","प्रतिनिधिसभा नियमावली मस्यौदा समितिले तयार पारेको मस्यौदा सभामुख देवराज घिमिरेलाई बुझाउने तयारी छ । काठमाडौंः प्रतिनिधिसभा नियमावली मस्यौदा तयार भएको छ । प्रतिनिधिसभा नियमावली मस्यौदा समितिले तयार पारेको मस्यौदा सभामुख देवराज घिमिरेलाई बुझाउने तयारी छ । आज समिति बैठकमा सांसद्हरूलाई मस्यौदामा हस्ताक्षर गराइँदैछ। अब प्रतिनिधिसभा बैठकमा नियमावली पेश हुने र त्यसपछि स्वीकृत भए कार्यान्वयनमा आउनेछ । एउटा संसद्मा नटुंगिएको महाभियोग प्रस्ताव अर्को संसद्मा लैजान सांसदहरू सहमत भएका छन् । प्रतिनिधिसभा नियमावली मस्यौदा समितिमा प्रतिनिधिसभाको कार्यकाल ५ महिना भन्दा कम भएर महाभियोग टुग्याउन नसके निर्वाचनपछि आउने संसद्ले स्वीकार्नु पर्नेमा समिति सदस्यहरू एक भएका हुन् । यस्तै,पुर्पक्षका लागि थुनामा गएपछि सांसद स्वतः निलम्बन हुने मस्यौदामा उल्लेख छ । संसदीय समितिको सदस्यमा स्वार्थ बाझिने सांसदलाई समितिको सदस्य नबनाउने प्रावधान राखिएको छ । संसदीय समिति १० वटा राख्ने सहमति भएको छ । यस्तै नियमावली पारित गर्दा प्रतिनिधि सभाको प्रमुख विपक्षी दलबारे स्पष्ट पारिनुपर्ने नेपाल मजदुर किसान पार्टीको माग छ । गत माघ १० गते २१ सदस्यीय समिति गठन भएको थियो ।"
कुलपतिद्वारा पद तथा गोपनियताको सपथ ग्रहण,"काठमाडौं : नवनियुक्त ३ जना कुलपतिहरुले पद तथा गोपनियताको सपथ ग्रहण गरेका छन्। बिहीबार बिहान बालुवाटारमा प्रधानमन्त्री पुष्पकमल दाहाल प्रचण्डले नवनियुक्त ३ कुलपतिहरुलाई पद तथा गोपनियताको सपथ गराएका हुन्। यसरी सपथ ग्रहण गर्नेहरुमा नेपाल सङ्गीत तथा नाट्य प्रज्ञाप्रतिष्ठानका कुलपति निशा शर्मा, नेपाल प्रज्ञा प्रतिष्ठानका कुलपति भूपाल राई, नेपाल ललितकला प्रज्ञाप्रतिष्ठानका कुलपतिमा नारदमणी हार्तम्छाली रहेका छन्। सो अवसरमा प्रधानमन्त्रीले उनीहरुलाई बधाइ तथा सफल कार्यकालको शुभकामना दिएका छन्।"
माओवादीको बटम लाइन राष्ट्रपतिमा राष्ट्रिय सहमति : उपप्रधानमन्त्री श्रेष्ठ,"बीरेन्द्रनगर : नेकपा माओवादी केन्द्रका बरिष्ठ उपाध्यक्ष एवं उपप्रधानमन्त्री नारायणकाजी श्रेष्ठले राष्ट्रिय सहमतिकै आधारमा राष्ट्रपति चयन हुने बताएका छन्। सुदूरपश्चिम प्रदेशका विभिन्न जिल्लामा मन्त्रालयको कामको सिलसिलामा जाने क्रममा सुर्खेत विमानस्थलमा आयोजित पत्रकार सम्मेलनमा माओवादी उपप्रधानमन्त्री श्रेष्ठले यस्तो बताएका हुन्। भौतिक पूर्वाधार तथा यातायात मन्त्री समेत रहेका श्रेष्ठले राष्ट्रिय सहमतिकै आधारमा राष्ट्रपति चयन गर्न माओवादीको मुख्य अडान रहेको प्रष्ट पारे। उनले भने, 'हामीले संसदमा सरकारलाई विस्वासको मत दिने सबै दलहरूको भावनालाई सम्बोधन गर्नुपर्ने अवस्था छ। प्रमुख प्रतिपक्षलाई पनि विस्वासमा ल्याउनु पर्ने अवस्था छ। विगतको जस्तो प्रतिगमन नदोहोरिने गरी विस्वासको वातावरण हामीले खोजेका छौँ। हामी कुनै पनि हालतमा प्रतिगमनलाई अगाडि बढ्न दिदैनौँ।' वर्तमान सरकारले नेपालको इतिहासमै संसदमा सर्वाधिक समर्थन हासिल गरेकाले राष्ट्रपतिको चयनमा पनि बृहत् राष्ट्रिय सहमति गर्न खाजिएको उनले बताए। 'हामीले कुनै पनि दल विशेषलाई भनेका छैनौँ। कुन दलको उम्मेदवारलाई राष्ट्रपति बनाउने सहमति पनि गरेका छैनौँ।' सरकारका मुख्य चार कार्यभार संघीय सरकारका भौतिक पूर्वाधार तथा यातायात मन्त्री एवं उपप्रधानमन्त्री श्रेष्ठले वर्तमान सरकारका चारवटा मुख्य राष्ट्रिय कार्यभार रहेको बताएका छन्। उनका अनुसार राष्ट्रिय स्वाधिनताको रक्षा र सुदृढिकरण, ठुलो संघर्ष गरेर ल्याएको नेपालको लोकतन्त्र, संघीयता र संविधानको रक्षा, राजनीतिक परिवर्तनबाट भएका उपलब्धिलाई माध्यम बनाएर आर्थिक समृद्धि र शान्ति प्रक्रियाका बाँकी कामहरू पूरा गरेर संक्रमणकालीन न्यायसँग सम्बन्धित सबै कामहरू वर्तमान सरकारका राष्ट्रिय कार्यभार हुन्। मुलुकमा सुशासन कायम गरेर सामाजिक न्याय सहितको समृद्धि हासिल गर्न मुख्य रूपमा सरकार लागि परेको छ। उनले भने, 'सरकारले आफ्ना नीति तथा कार्यक्रमहरू सार्वजनिक पनि गरिसकेको छ। ती नीति तथा कार्यक्रमहरूलाई प्रभावकारी कार्यन्वयन गर्न राष्ट्रिय सहमति र सहकार्य अपरिहार्य छ। सुशासन र समृद्धि सरकारको मुख्य एजेण्डाहरू हुन्। यसका लागि सरकारले उपयुक्त वातावरण बनाउदै अगाडि बढ्छ। संघीयताका लागि संघर्ष गरेको पाटीले सरकारको नेतृत्व गरिरहेकाले संघीयताको सफल कार्यान्वयन गर्न पनि सरकार प्रतिबद्ध छ। संघीयतालाई कमजोर बनाउने कुरा यो सरकारलाई सह्य हुदैन।' हाम्रा कारणले गठबन्धन भत्किँदैन उपप्रधानमन्त्री श्रेष्ठले नेकपा माओवादी केन्द्रका कारणले यो गठबन्धन नभत्किने बताएका छन्। उनले भने, 'कसैले चाहेर यो गठबन्धन भत्किँदैन। तर हामीलाई मुलुकमा स्थायित्वका लागि सरकारलाई संसदमा रहेका सबै दलहरूले दिएको समर्थनलाई सरकारले कदर गर्नैपर्छ। अहिलेको गठबन्धन भित्रका दलहरूले राजनीतिक स्थायित्वका लागि सहि दृष्टिकोण, सही नीति र सही कदम र विस्वासको वातावरण बनाउन सक्नुपर्छ।' यस्तै उपप्रधानमन्त्री श्रेष्ठले रेशम चौधरीको मुद्दा राजनीतिक प्रकृतिको भएकाले राजनीतिक रूपमा नै समाधान गर्ने बाटोमा सरकार प्रतिबद्ध रहेको बताए।"
राष्ट्रपतिमा ओलीप्रचण्डबीच जुटेन सहमति,"कांग्रेसलाई समेत लिएर राष्ट्रिय सहमतिका आधारमा राष्ट्रपति चयन गर्नुपर्ने प्रचण्डको अडानपछि एमाले अध्यक्ष ओली सशंकित बनेका छन्। काठमाडौं : प्रधानमन्त्री पुष्पकमल दाहाल 'प्रचण्ड'ले राष्ट्रपतिको विषयमा एमाले र माओवादीबीच भएको सहमति पालना नगर्ने संकेत गरेका छन्। बिहीबार बिहान बालुवाटारमा नेकपा एमालेका अध्यक्ष केपी शर्मा ओलीले पूर्व सहमति अनुसार एमालेले राष्ट्रपति पाउनुपर्ने अडान राखेपनि प्रचण्डले त्यसलाई अस्वीकार गरेका हुन्। कांग्रेसलाई समेत लिएर राष्ट्रिय सहमतिका आधारमा राष्ट्रपति चयन गर्नुपर्ने प्रचण्डको अडानपछि एमाले अध्यक्ष ओली सशंकित बनेका छन्। बालकोटमा पुस १० मा प्रचण्ड प्रधानमन्त्री हुने र राष्ट्रपति एमालेले लिने, सभामुख आधाआधा कार्यकाल लिने मुख्य सहमति भएको थियो। जस अनुरूप एमालेबाट देवराज घिमिरे सभामुख भएका छन्। प्रधानमन्त्री र सभामुखमा सम्झौताअनुसार परिणाम पनि आइसकेका छन्। तर, अब राष्ट्रपतिका विषयमा भएको सम्झौता के हुन्छ भन्ने चर्चाको विषय बनेको छ। बालुवाटार स्रोतका अनुसार आजको बैठकमा ओलीसमक्ष प्रचण्डले राष्ट्रिय सहमति बनाएर राष्ट्रपति निर्वाचनमा जानुपर्ने तर्क गरेका छन्। पुस २६ गते कांग्रेससहित २ सय ६७ सांसद्बाट विश्वासको मत पाएपछि प्रचण्डको बोली फेरिएको छ। पछिल्लो समयमा माओवादी केन्द्रले सार्वजनिक रुपमा राष्ट्रिय सहमतिमा राष्ट्रपति चयन हुनुपर्ने बताइरहेको छ। एमाले नेताहरु भने एमालेको उम्मेदवार राष्ट्रपति बन्ने यस अगाडि नै सहमति भएको अभिव्यक्ति दिइरहेका छन्। कांग्रेसले विश्वासको मत दिएपछि ओलीले संसदमा भनेका थिए, कांग्रेसको यस व्यवहारलाई सरकारमाथि विश्वास गरेको मान्न सकिँदैन। मैले त्यति बेलै भनेको थिएँ मतदान मात्रै गरेको भए त ठीकै हो। ढोक्सा थापेको हो भने गल्ती हो। ढोक्सा बेलुका थापिन्छ, अँध्यारोमा माछा पार्न खोजिन्छ। तर मंगलबार अनेरास्ववियुको २३औं महाधिवेशन उद्घाटनमा नेकपा एमाले अध्यक्ष केपी शर्मा ओलीले पनि गठबन्धन तोडिने संकेत गरेका छन्। पाँच दलीय गठबन्धन तोडेर अर्को सरकार बनाएका छौं। यो सफलताको कुरा हो। कथमकदाचित यो स्थिति फेरियो भने,उनले संकेत गरे,संसद्को बनावट नै अस्थिरताको कारक बनेको छ। स्थिरता, स्थायित्व हुन नदिने प्रयास भइरहेको छ । यो देश वर्वाद पार्न भित्र, बाहिरका शक्तिहरू क्रियाशील छन्। हामी सचेत हुनुपर्छ। ओलीसँगको भेट्नु अगाडि आज बिहान पनि प्रचण्डले कांग्रेस उपसभापति पूर्णबहादुर खड्का र रास्वपाका सभापति रवि लामिछानेसँग छुट्टाछुट्टै भेट गरेका छन्। राष्ट्रपति निर्वाचनलाई लिएर नेपाली कांग्रेसले सत्ता गठबन्धनलाई भत्काएर एमालेलाई एक्ल्याउने कसरत गरेको छ। गत निर्वाचनमा मोर्चाबन्दी गरेर एमालेविरुद्ध निर्वाचनमा लडेको कांग्रेसले राष्ट्रपति निर्वाचनमा पुन: माओवादी केन्द्रलाई आफ्नो पक्षमा ल्याउने प्रयास गरेको हो। पछिल्लो समय कांग्रेस र माओवादी केन्द्रका शीर्ष नेताहरुको भेटघाट बाक्लिएको छ। बिहीबार बिहान पनि कांग्रेस उपसभापति पूर्णबहादुर खड्कासँग प्रधानमन्त्री प्रचण्डले छलफल गरेका हुन्। उनीहरुबीच राष्ट्रपति, उपराष्ट्रपतिको निर्वाचनको विषयमा छलफल भएको बालुवाटार स्रोतले जनाएको छ। माओवादी केन्द्रले समेत कांग्रेसले दिने उमेदवारप्रति लचक हुने संकेत देखाएको छ। यस अगाडि प्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्डसँग कांग्रेस सभापति शेरबहादुर देउवा, महामन्त्री गगन थापा लगायतका नेताहरुले विभिन्न चरणमा छलफल गरेका छन्। कांग्रेसले माओवादी केन्द्रसँगको सहमतिमै राष्ट्रपति पदको उम्मेदवार टुंगो लगाउने तयारी गरिरहेको छ। केन्द्रदेखि प्रदेशसम्म सत्ता बाहिर रहेको कांग्रेस माओवादीलाई फकाएर पुरानो गठबन्धन पुन : बिउँत्याउन सक्दो प्रयास गरिरहेको छ। राष्ट्रपति निर्वाचनका लागि फागुन १३ गते उम्मेदवारी दर्ता गर्ने कार्यतालिका रहेको छ। राष्ट्रपतिको निर्वाचनमा माओवादी केन्द्रको मतभार निर्णायक छ।"
चन्द्र भण्डारीको निवासमा भएको त्यो कहाली लाग्दो घटना,"भण्डारीकी भाइ बुहारी जानुका भण्डारीले भान्साको छेउमै आमा जल्दै गरेको देखिन् । भाइले अवस्था भयावह देखेपछि हारगुहार गरे । बैठक कोठाकै छेउमा चन्द्रको शरीरमा आगो दन्किरहेको थियो । काठमाडौंः नेपाली कांग्रेसका नेता एवं सांसद् चन्द्र भण्डारीको घरमा ग्यास सिलिण्डर विस्फोट भएको छ । विस्फोटबाट घाइते भएकी नेता भण्डारीकी आमा हरिकला भण्डारीको उपचारका क्रममा निधन भएको छ। उनको कीर्तिपुरस्थित वर्न अस्पतालमा उपचारका क्रममा बिहीबार बिहान मृत्यु भएको हो । सोही घटनामा घाइते भएका भण्डारीको स्वास्थ्य अवस्था जटिल भएपछि थप उपचारका लागि मुम्बई लगिएको छ । श्री एयरलाइन्सको एयर एम्बुलेन्समार्फत् भारतको मुम्बइस्थित नेसनल स्किन वर्न अस्पताल लगिएको हो। उनको नेपालमा यथोचित उपचार सम्भव नभएपछि कृत्रिम स्वासप्रश्वास दिएर त्यसतर्फ लगिएको हो। उनीसँगै ६ जनाको मेडिकल टिम पनि गएको छ। प्रहरीले घटनामाथि अनुसन्धान थालेको छ। घटना बुधबार राति १० बजेतिरको हो । बुद्धनगरस्थित चन्द्रकी आमा हरिकला खाना खाएर भान्सा कोठा बन्द गरी बैठक कोठामा आराम गरिरहेकी थिइन् । चन्द्र बाहिरै खाना खाएर निवास पुगेका थिए । घरको माथिल्लो तलामा चन्द्रका भाइ बुहारी बस्छन् । नेता भण्डारीले भाइ बुहारीलाई गेट बन्द गराएको जानकारी गराएर सुत्ने तयारीमा थिए । भाइ बुहारीले केही पड्केको जस्तो आवाज सुने । लगत्तै उनीहरू तल्लो तलामा झरे । जहाँ चन्द्र र उनकी आमा बस्छन्। भण्डारीकी भाइ बुहारी जानुका भण्डारीले भान्साको छेउमै आमा जल्दै गरेको देखिन् । भाइले अवस्था भयावह देखेपछि हारगुहार गरे । बैठक कोठाकै छेउमा चन्द्रको शरीरमा आगो दन्किरहेको थियो । उनी आमालाई बचाउ बचाउ भन्दै कराउँदै थिए। बुहारी जानुकाले अन्नपूर्णसँग भनिन्, उहाँ(चन्द्र)ले आगो लाग्दा लाग्दै आफ्नो कोठामा गएर शरीर सिरकले छोप्नुभयो । त्यसपछि त्यहि पल्टिनुभयो । यता हरिकला हरे राम हरे राम भन्दै कराउँदै थिइन्। मैले आमा आमा भन्दा उहाँले हरे राम हरे राम भनिरहनुभएको थियो । आमाको शरीरमा आगो थियो, आमालाई छुन सकिनँ,' जानुकाले भनिन्, म त्यहाँ जाँदा आमा लडिरहनुभएको थियो । नजिकैबाट आगो निभाउन एक बाल्टिन पानी खनाए ।' ग्यास लिक भएपछि सबै कोठामा आगो लागेको एक प्रत्यक्ष दर्शीले बताएका छन्। राति एक्कासी ठूलो आवाज आएपछि घर बाहिर निस्किदा छेउमै रहेको सांसद भण्डारीको घरबाट चिच्याएको आवाज आएको ती प्रत्यक्ष दर्शीले बताए। उनले भने, 'भित्र जाँदा माननीय भण्डारीले बैठक कोठाबाट मलाई लैजाओ लैजाओ भन्नुभयो, 'तुरुन्तै गाडीमा हालेर उहाँलाई सिभिल अस्पताल लगियो । आमालाई प्रहरीको गाडीबाट लगियो।'"
सांसद चन्द्र भण्डारीलाई एयर एम्बुलेन्समार्फत् मुम्बइ लगियो,"उनको नेपालमा यथोचित उपचार सम्भव नभएपछि कृतिम स्वासप्रश्वास दिएर त्यसतर्फ लगिएको हो। उनीसँगै ६ जनाको मेडिकल टिम पनि गएको छ। काठमाडौं : ग्यास सिलिण्डर विस्फोबाट घाइते भएका नेपाली कांग्रेस सांसद डाचन्द्रकान्त भण्डारीलाई थप उपचारका लागि मुम्बइ लगिएको छ। श्री एयरलाइन्सको एयर एम्बुलेन्समार्फत् भारतको मुम्बईस्थित नेसनल स्किन वर्न अस्पताल उपचारका लागि लगिएको हो। उनको नेपालमा यथोचित उपचार सम्भव नभएपछि कृतिम स्वासप्रश्वास दिएर त्यसतर्फ लगिएको हो। उनीसँगै ६ जनाको मेडिकल टिम पनि गएको छ। क्रिटिकल केयर हेड डाप्रदीप तिवारी,एनेस्थेसिया क्रिटिकल केयर डावृहस्पति,फ्लाइट डाक्टर इएमएस रोसन शर्मा,प्यारामेडिक्स इआर दिनेश राई,सागर महर्जन र राज तामाङ गएका हुन्। बुधबार राती आगलागी हुँदा सांसद भण्डारी र उनकी आमा हरिकला भण्डारी घाइते भएका थिए। घाइते आमा छोरा दुवैजनालाई कीर्तिपुरस्थित कीर्तिपुर वर्न अस्पताल भर्ना गरिएको थियो। अस्पतालले उपलब्ध साधन र स्रोतबाट यथोचित उपचार नेपालमा सहज नहुने देखिएकाले देशबाहिरका सुविधा सम्पन्न स्वास्थ्य संस्थामा लैजान सिफारिस गरेको थियो। आमा हरिकलाको भने उपचारका क्रममा आज बिहान निधन भएको छ। भण्डारीको स्वास्थ्य अवस्था जटिल रहेको उपचारमा संलग्न चिकित्सकले बताएका छन्। नेता भण्डारीको २५३० प्रतिशत शरीर जलेको अस्पतालले जनाएको छ।"
एमालेले सर्वस्वीकार्य राष्ट्रपति दिन्छ : लेखराज भट्ट,"धनगढी : नेकपा एमालेका केन्द्रीय सचिव तथा सुदूरपश्चिम प्रदेशका ईञ्चार्ज लेखराज भट्टले नेकपा एमालेले सर्वस्वीकार्य व्यक्तिलाई नै राष्ट्रपतिमा उठाउने बताएका छन्। पार्टीले सञ्चालन गरेको दुई महिने मीसन ग्रासरुट अभियानका बारेमा जानकारी दिन अत्तरियास्थित उनकै निवासमा आयोजना गरिएको पत्रकार सम्मेलनमा यस्तो बताएका हुन। प्रधानमन्त्री पुष्पकमल दाहाल अथवा माओवादीले राष्ट्रिय सहमतिको राष्ट्रपति भनिरहनु भएको छ। त्यो भनेको नेकपा एमाले भित्रैबाट सबैले स्वीकार गरेको राष्ट्रिय व्यक्तित्व भन्ने हुनुपर्छ। किनकि दाहालले प्रधानमन्त्री बन्दा राष्ट्रपति एमालेलाई दिने सहमति भएको थियो, नेता भट्टले भने। उनले देशलाई अहिलेको गठबन्धन आवश्यक रहेको बताए। देशमा स्थायित्व र देशको आर्थिक अवस्थामा सुधार ल्याउनका लागि अहिलेको गठबन्धन नै आवश्यक छ। राष्ट्रपतिको चुनावका कारणले गठबन्धनमा फेरबदल भयो भने फेरि देशमा अस्थिरता आउछ, झन आर्थिक अवस्था खस्किन्छ, यो चिन्ताको विषय हो, नेता भट्टले भने। उनले सुदूरपश्चिममा विश्वासको मत नपाउनुमा रेशम चौधरी कन्भीन्स हुन नसक्नु कारण रहेको बताए। हामीसँग २१ जना थिए। उन्मुक्तिका ७ जनाले विश्वासको मत दिएन भने हामीसँग बहुमत पुग्थेन। रेशम चौधरीको रिहाइका लागि प्रक्रिया अगाडि बढाइएको थियो, तर रेशमको भनाइ रिहाइको टाइमलाइन थियो, त्यो पनि लिखितमा। सवोच्च अदालतमा विचाराधीन रहेको मुद्दामा लिखित गरेपछि यत्ती नै दिनभित्र भनेर लेखेर दिने सम्भव थिएन। हामीले झुटो लिखत गरेनौं। अनी रेशमले मानेनन। नेकपा एमालेले भोलि (शुक्रबार) देखि ७ वटै प्रदेशमा मीसन ग्रासरुट अभियान सञ्चालन गर्ने छ। त्यसका लागि एमालेले देशैभरी पदाधिकारीहरू खटाएको छ। सुदूरपश्चिमका लागि पार्टीका उपाध्यक्ष तथा अर्थमन्त्री विष्णु पौडेललाई खटाएको छ। एमालेले प्रदेश हुँदै प्रत्येक पालिकासम्म पार्टी सुद्धीकरण तथा सुदुढीकरण अभियान सुरु गर्न लागेको हो। एमालेको मिसन ग्रासरुट अभियानको पार्टी अध्यक्ष केपी शर्मा ओलीले शुक्रबार ७ वटै प्रदेशमा भर्चुअल प्रविधिबाट उद्घाटन गर्नेछन्।"
"स्ववियु निर्वाचनको कार्यतालिका सार्वजनिक, २७ गते मनोनयन दर्ता","काठमाडौं : स्वतन्त्र विद्यार्थी युनियन (स्ववियु) निर्वाचनको कार्यतालिका सार्वजनिक भएको छ। त्रिवि विद्यार्थी कल्याण तथा खेलकुद निर्देशनालयका निर्देशक पशुपति अधिकारीले पत्रकार सम्मेलनमार्फत् कार्यतालिका सार्वजनिक गरेका हुन्। कार्यतालिकाअनुसार समानुपातिक र प्रत्यक्षतर्फको उम्मेदवारी दर्ता फागुन २७ गतेलाई तोकिएको छ। मतदान भने चैत ५ गते बिहान ८ बजेदेखि दिउँसो ४ बजेसम्म तोकिएको छ। त्यस्तै फागुन २८ गते बिहान ११ बजेदेखि दिउँसो २ बजेसम्म उम्मेदवारको नामावलीमाथि दाबी विरोध र फागुन २८ गते साँझ ५ बजे उम्मेदवारको अन्तिम नामावली प्रकाशनको समय तोकिएको छ। स्ववियु निर्वाचनको कार्यतालिका प्रकाशनपछि क्याम्पसको वार्षिक प्रणालीअन्तर्गतका स्नातक प्रथम वर्षको विद्यार्थी भर्ना बन्द गरिएको छ। निर्देशनालयका निर्देशक अधिकारीले स्ववियु निर्वाचनको प्रचार प्रसार फागुन २९ गतेदेखि चैत २ गते राति १२ बजेसम्म समय तोकिएको छ। त्रिविमा २८ वर्ष उमेरहद र मिश्रित निर्वाचन प्रणालीमा निर्वाचन गर्न लागिएको हो। निर्वाचनमा विसं २०५१ चैत १८ गते जन्ममिति र सोभन्दा पछि जन्मेका विद्यार्थी उम्मेदवार हुन पाउनेछन्। निर्वाचनका लागि त्रिविले माघ २२ गते नै स्ववियु निर्वाचनसम्बन्धी निर्देशिका पारित गरेको छ। स्ववियुको अध्यक्ष, सचिव र कोषाध्यक्ष तथा ५० प्रतिशत सदस्य प्रत्यक्ष निर्वाचन प्रणाली र उपाध्यक्ष र सहायक सचिव तथा ५० प्रतिशत सदस्य समानुपातिक निर्वाचन प्रणालीबाट चयन हुनेछन्। स्ववियु कार्यसमिति दुई सय विद्यार्थी बराबर ११ सदस्यीय कार्यसमिति, दुई सय एकदेखि एक हजारसम्म विद्यार्थी भए १३ जनाको कार्यसमिति, एक हजार एकदेखि तीन हजारसम्म भए १९ जनाको र तीन हजार एकदेखि पाँच हजारसम्म २१ सदस्यीय कार्यसमिति हुने उल्लेख गरिएको छ । निर्वाचन देशभरिका त्रिविमा ६२ आङ्गिक र एक हजार ४० सम्बन्धन प्राप्त क्याम्पसमा निर्वाचन हुँदैछ। त्रिविमा स्ववियु निर्वाचन विसं २०१८१९ देखि प्रत्यक्ष प्रणालीमा हुँदै आएको थियो। विसं २०३० सम्म प्रत्येक वर्ष स्ववियु निर्वाचन हुँदै आएकामा विसं २०३६ देखि प्रत्येक दुईदुई वर्षमा निर्वाचन हुँदै आएको थियो त्रिविमा विसं २०७३ देखि मिश्रित निर्वाचन प्रणालीमा स्ववियु निर्वाचन भएको थियो। विसं २०७३ मा उपत्यकामा नौ र उपत्यका बाहिर १७ क्याम्पसमा निर्वाचन भएको थियो। प्रत्येक दुईदुई वर्षमा हुने स्ववियु निर्वाचन त्रिविमा विगत एक दशकदेखि हुनसकेको छैन। प्रत्येक दुईदुई वर्षमा हुने निर्वाचन २०६५ सालयता नियमित हुन सकेको छैन। विसं २०६५ चैत ६ गतेपछि एकैपटक आठ वर्षमा २०७३ चैत १५ गते स्ववियु निर्वाचन भएको थियो।"
कांग्रेस नेता भण्डारी र उनकी आमालाई उपचारका लागि भारत लाने तयारी,नेता भण्डारी र उनकी आमालाई अस्पतालमा उपलब्ध हालको स्रोत र साधनले उपयुक्त उपचार गर्न असम्भव भएकोले विदेश लैजान सिफारिस गरिएको हो। काठमाडौं : ग्यास सिलिण्डर विस्फोट भइ गम्भीर घाइते भएका नेपाली कांग्रेसका नेता चन्द्र भण्डारी र उनकी आमा हरिकला भण्डारीलाई उपचारका लागि भारत लैजाने तयारी गरिएको छ। कीर्तिपुर अस्पतालले विदेशमा उपचार गर्न सिफारिस गरेपछि उनीहरुलाई उपचारका लागि भारत लाने तयारी गरिएको हो। नेता भण्डारी र उनकी आमालाई अस्पतालमा उपलब्ध हालको स्रोत र साधनले उपयुक्त उपचार गर्न असम्भव भएकोले विदेश लैजान सिफारिस गरिएको कीर्तिपुर अस्पतालले जारी गरेको विज्ञप्तिमा उल्लेख छ। आमा र छोरा दुवै जनालाई उपचारको लागि एयर एम्बुलेन्समार्फत भारत लाने तयारी गरिएको पारिवारिक स्रोतले अन्नपूर्णलाई जानकारी दिएका छन्। काठमाडौंको बुद्धनगरस्थित घरमा बुधबार बेलुकी खाना पकाउने क्रममा ग्यास सिलिण्डर विस्फोट हुँदा आमा छोरा जलेर घाइते भएका हुन्। प्रतिनिधि सभाका सदस्यसमेत रहेका भण्डारी र उनकी ८६ वर्षीया आमालाई सिभिल अस्पताल हुँदै घटनाको करिब एक घण्टापछि कीर्तिपुर अस्पताल लगेर आइसीयूमा राखेर उपचार थालिएको थियो। अस्पतालका अनुसार आगोले जलेर नेता भण्डारीको शरीरको २५ प्रतिशत र उनकी आमाको करिब ७० प्रतिशत भागमा असर पुर्याएको छ।
गृहमन्त्री नियुक्त गर्न प्रधानमन्त्रीलाई सांसदको दबाब,"काठमाडौं : गृहमन्त्री नियुक्त गर्न प्रधानमन्त्री पुष्पकमल दाहाल प्रचण्डलाई सांसदहरूले संसद्बाटै दबाब दिएका छन्। बुधबार काठमाडौंको नयाँ बसपार्कमा क्षेत्रमा भएको यातायात मजदुर र व्यवसायीहरूको प्रदर्शन सँगै लुटपाट र तोडफोडको घटनालाई लिएर सांसदहरूले मुलुकमा गृहमन्त्री नभएको अनुभूत भएको बताए। उनीहरूले सांसदहरूले गृहमन्त्री नियुक्तिको माग राखेका हुन्। राप्रपाका प्रमुख सचेतकसमेत रहेका सांसद ज्ञानेन्द्र शाहीले भने संसारका कुनै देशमा देखिने दृश्य जस्तो गोंगबुमा देखियो, यो देशमा गृहमन्त्रालयको संयन्त्र छ। तर, गृहमन्त्री किन खाली ? प्रधानमन्त्री नै सबै मन्त्रालयमा हुने भए अरू मन्त्रालय किन बनाएको ? उनले गृहमन्त्री तत्काल नियुक्त गर्नसमेत माग राखेका छन्। नेपाली कांग्रेसका सांसद प्रकाशशरण महतलगायतले पनि काठमाडौंको नयाँ बसपार्क क्षेत्रमा भएको तोडफोड र लुटपाटको घटनाप्रति सरकारको ध्यानाकर्षण गराएका हुन्। रास्वपाका सांसद शिशिर खनालले पनि घटनाप्रति सरकारले गम्भीर हुनुपर्ने धारणा राखे। सांसदहरूले सुरक्षा व्यवस्था राम्रो नहुँदा घटना भएको भन्दै प्रधानमन्त्री प्रचण्डलाई सांसदहरूले गृहमन्त्री नियुक्तिका लागि दबाब दिएका हुन्। नेपाली कांग्रेसका सांसद अर्जुननरसिंह केसीले सर्वोच्च अदालतमा एक वर्षदेखि रिक्त रहेको प्रधान्यायाधीशको विषयमा सरकार गम्भीर बन्न ध्यानाकर्षण गराए। बैठकमा बोल्दै जनताको सार्वभौमताको संरक्षक अदालत कामुको भरमा चलेको विषयमा सरकार गम्भीर नभएको बताए। निवर्तमान प्रधानन्यायाधीश चोलेन्द्रशमशेरको महाभियोग प्रस्ताव अझै नटुंगिएकोमा आपत्ति जनाएका हुन्। उनले भने, संविधानको धारा १११ को उपधारा १० मा पहिलो संसदमा भएको कानुनहरू स्वतः निष्क्रिय हुने व्यवस्था छ। प्रतिनिधिसभामा नियमावलीमा कुनै निश्चित व्यवस्था छैन। उनले आफूले कसैको साइड नलिएको बताउँदै संसद सचिवालयका महासचिवले दिएको पत्रलाई अन्यथा मान्नु नहुने तर्क गरे। जनयुद्ध दिवसमा बिदा दिनु राणाकालीन प्रवृत्ति सरकारले जनयुद्ध दिवसमा बिदा दिनु राणाकालीन प्रवृत्ति दोहोरिएको टिप्पणी नेपाल मजदुर किसान पार्टीका सांसद प्रेम सुवालले गरे। सुवालले राणाकालमा मन्त्रीहरूले मनलाग्दी बिदा दिने गरेको र अहिलेको सरकारमा पनि त्यही प्रवृत्ति देखिएको भन्दै आपत्ति जनाएका हुन्। उनले नेपालमा राणा शासनको बिदा फेरि आएको हो ? भन्दै प्रश्न गरे। देवशमशेर ८ महिना मन्त्री हुँदा २ महिना जुवा फुकुवा गरेको भन्ने आएको छ। भीमशमेशर ८ पटक जुवा फुकाएको र ५ दिन सिंदुर जात्रा गर्न बिदा दिएको भन्ने छ, उनले भने के नेपालमा राणा शासनको बिदा फेरि सुरु भएको हो ? सुवालले बेलायतमा ८ दिन र अमेरिकामा १४ दिन मात्रै वार्षिक बिदा दिने गरेको भन्दै नेपालले पनि उनीहरूबाट पाठ सिक्नुपर्ने बताए। सुवालले राष्ट्रपतिको सवारीका क्रममा सधैंजसो सडक जाम हुँदा नागरिकले दुःख पाउने गरेको बताए। उनले भने, म आफैं पनि दुई घन्टा जाममा फसे। राष्ट्रपतिको यात्रा सडक जाम नहुने गरी गृहमन्त्रीको जिम्मेवारी लिनु भएका प्रधानमन्त्रीले किन जिम्मा लिनु भएन यसबारे संसदमा बोल्न दिनु जरुरी छ। सन्दीपको विषयमा प्रश्न राष्ट्रिय स्वतन्त्र पार्टी (रास्वपा)की सांसद सुमना श्रेष्ठले नेपाली क्रिकेट टोलीमा नाबालिग बलात्कारका आरोपित सन्दीप लामिछानेलाई नेपाली क्रिकेट टिमको सदस्य बनाएकोमा प्रश्न उठाइन्। नेपाली टोलीमा बलात्कारका आरोपित रहनुले राष्ट्रसामु प्रश्न उठेको उनको भनाइ छ। सांसद श्रेष्ठले बलात्कारका आरोपीलाई राष्ट्रको प्रतिनिधि बनाउने र न्याय निरुपणमा भएको ढिलाइले पीडितलाई मानसिक असर पर्ने बताइन्। न्यायपालिकाको काम चुस्तदुरुस्त र पारदर्शी हुनुपयो। सबैको पहुँचमा हुनुपयो। त्यसो नहुँदा समाज कानुनी मुद्दामा पनि विभाजन हुन थालिसकेको छ। सन्दीप लामिछानेको मुद्दा हेरौं, त्यो कहिलेसम्म छिनोफानो गर्छौं ? यतिका समय लाग्ने हो भने आरोपितको नाम सार्वजनिक किन गरियो ? उनले भनिन्।"
मधेस प्रदेश : सात वटा विषयगत समिति गठन,"जनकपुरधाम : मधेस प्रदेशको सात विषयगत समिति गठन गरिएको छ। बुधबार बसेको प्रदेश सभा बैठकमा विभिन्न सातवटा विषयगत समिति गठन भएको हो। बैठकमा सभामुख रामचन्द्र मण्डलले दलीय सहमतिमा विभिन्न विषयगत समिति गठन गरेका हुन्। प्रदेशसभामा प्रतिनिधित्व गरेका सातवटै संसदीय दलहरूले एकएक विषयगत समिति पाएका छन्। जसअनुसार सार्वजनिक लेखा समितिमा अभिराम शर्मा, उपेन्द्र महतो, कनिष पटेल, चन्दन कुमार सिंह, जनार्दन सिंह क्षेत्री, मञ्जु देवी थापा मगर, मनिष कुमार सुमन, युवराज भट्टराई, रामअशिष यादव, रेखा ठाकुर, लखन दास तत्मा, शंकर प्रसाद चौधरी, शेषनारायण यादव र हरिनारायण महतो रहेका छन्। त्यस्तै अर्थ तथा योजना समितिमा जंगीलाल राय, जयनव खातुन, दिपेन्द्र ठाकुर, प्रमोद यादव, फुलो देवी, माला कुमारी कर्ण, राजकुमार गुप्ता, रामबाबु यादव, श्याम प्रसाद पटेल, संजय कुमार महतो, सकिल मिया र सतिश कुमार सिंह रहेका छन्। त्यस्तै कृषि तथा भूमि व्यवस्थापन समितिमा अनिता कुमारी साह, कौशल किशोर राय, निलम कुमारी रजक, पल्टी देवी महरा, पल्टी देवी यादव, बच्चा राउत अहिर, मो रजि हैदर, मो समिम, रमेश प्रसाद कुर्मी, लक्ष्मी देवी, शाहिदा खातुन, शारदा देवी थापा र उर्मीला देवी सिंह रहेका छन्। त्यस्तै प्रदेश मामिला समितिमा कृष्ण प्रसाद यादव, जिवछी कुमारी यादव, त्रिलोकी प्रसाद, भरत प्रसाद साह, रमिता प्रधान, राजपति देवी दैसवाल, ललबाबु राउत, विरेन्द्र प्रसाद सिंह, बेची लुंगेली, सरोज कुमार सिंह र हसिना खातुन रहेका छन्। त्यस्तै प्राकृतिक श्रोत तथा वातावरण समितिमा इन्दु कुमारी साह, गोविन्द बहादुर न्यौपाने, जितेन्द्र प्रसाद सोनार, त्रिभुवन साह, देवनारायण थारु, नागेन्द्र साह, नुरुन नेशा, मनोज कुमार सिंह, बिन्दु कुमारी यादव, शारदा दास पहाडी र ममता कुमारी मण्डल रहेका छन्। त्यस्तै महिला बालबालिका तथा सामाजिक न्याय समितिमा अन्जना पण्डित अनिरुद्ध कुमार सिंह, किरण कुमारी, किशोरी देवी, कुमरकान्त झा, जयचन्द प्रसाद पटेल, फकिरा महतो, भाग्यश्री कुमारी चौधरी, मञ्जु कुमारी मण्डल खँग, रानी कुमारी तिवारी, रुपा यादव, ललिता दास, विना देवी शर्मा र सकुन्ती देवी रहेका छन्। त्यस्तै विकास समितिमा शारदा शंकर प्रसाद कलवार, कञ्चन विक्छा, जयनुल राइन, जवाहरलाल कुशवाहा, प्रमोद कुमार जैशवाल, शोभा देवी, मो समिर, मिना कुमारी लामा, रत्नेश्वर गोइत यादव, रविन्द्र दास श्रेष्ठ, राजेन्द्र प्रसाद चौधरी थारु, रामसरोज यादव, शंभु कुमार साह, सुनिल कुमार यादव र विमला अन्सारी रहेका छन्।"
राज्यलाई नोक्सान पुर्याउनेलाई हामी छुट दिँदैनौं : मन्त्री श्रेष्ठ,"डोटी : नेकपा माओवादी केन्द्रका वरिष्ठ उपाध्यक्ष एवं उपप्रधानमन्त्री नारायणकाजी श्रेष्ठले राष्ट्रपति चयन गर्दा नेपालको राजनीति र राष्ट्रिय एकताको प्रक्रिया ठीक दिशाबाट अगाडि बढ्नेगरी सरकार लागिरहेको बताएका छन्। दिपायलमा बिहीबारदेखि सुरु भएको तेस्रो प्रादेशिक महोत्सवको उद्घाटनमा आएका उपप्रधानमन्त्री श्रेष्ठले ऐतिहासिक समर्थनका साथ यो सरकारलाई संसदमा विश्वासको मत प्राप्त भएको कुरालाई समेत सम्बोधन हुनेगरी राष्ट्रिय सहमतिकै आधारमा राष्ट्रपति चयन गर्न माओवादी लागिरहेको बताए। सुदूरपश्चिम प्रदेश सरकारको विषयमा कुरा गर्दै उनले भएको सरकारलाई चल्न दिनु, त्यसलाई सरकारको रूपमा दिनु र सहकार्य गर्नु स्वाभाविक रहेको बताए। त्यसैले यो विषय राजनीतिक दलहरुको छलफलकै एजेण्डामा रहेको उनले बताए। 'विकास निर्माणका आयोजनाहरू टेण्डर भएर पनि समयमा काम सम्पन्न हुन नसकेकाहरूलाई हामीले पहिलो प्राथमिकतामा राखेका छौं। सकेसम्म बाँकी काम गराउने हाम्रो उद्देश्य हो। तर काम सम्पन्न गर्ने स्थित छैन भने हामी टुलुटुलु हेरेर बस्ने छैनौं। टेण्डर गरेर वर्षौंसम्म राज्य र जनतालाई नोक्सानी पुर्याउने काममा हामी छुट दिन सक्दैनौं,' उनले भेन। उपप्रधानमन्त्री श्रेष्ठलाई धनगढी, खुटिया, दिपायल हुँदै बझाङको ताक्लाकोट जोड्ने द्रूतमार्ग, करिब नौ वर्षदेखि सेती नदीमा अलपत्र अवस्थामा रहेको मोटरेवल पुल, सहजपुर, बिपीनगर, बोगटान हुँदै दिपायल जोड्ने सडक, सेती लोकमार्ग तथा पर्यटकीय स्थल खप्तड जाने सडक लगायतका विकास निर्माणका विषयमा छिटो पहल गरिदिन भन्दै डोटीका राजनीतिक दलको तर्फबाट संयुक्तरूपमा ज्ञापन पत्र बुझाइएको थियो।"
मधेसमा भोलिबाट एमालेको मिसन ग्रास रुट अभियान,"ढल्केवर(धनुषा) : नेपाल कम्युनिस्ट पार्टी(एमाले)ले मधेस प्रदेशमा मिसन ग्रास रुट अभियान चलाउने भएको छ। बिहीबार जनकपुरमा सम्पन्न पार्टीको मधेश प्रदेश कमिटीको सचिवालय बैठकले शुक्रबारबाट मिसन ग्रास रुट अभियान चलाउने निर्णय गरेको हो। पार्टी केन्द्रीय कमिटीले तय गरेको मिसन ग्रास रुट अभियानलाई शुक्रबार जनकपुरको भान्सा घरबाट शुभारम्भ गरिने प्रदेश कमिटी सचिवालय सदस्य सोमप्रसाद शर्माले जानकारी दिए। उनका अनुसार यो अभियान आगामी वैशाख ९ गतेसम्म भब्य रूपमा चलाइने छ। बैठकले महोतरी, रौतहट र पर्साको जिल्ला अधिवेशन गर्न निर्देशन गर्ने निर्णय समेत गरेको छ। बैशाख १४१५ गते महोत्तरी, वैशाख १७१८ गते पर्सा र वैशाख २०२१ गते रौतहटको जिल्ला अधिवेशन सम्पन्न गर्न निर्देशन गर्ने निर्णय भएको प्रदेश कमिटी सचिवालय सदस्य शर्माले बताए।"
प्रधानमन्त्री प्रचण्ड र रास्वपा सभापति लामिछानेबीच बालुवाटारमा छलफल,बिहीबार बिहान माओवादी केन्द्रका अध्यक्षसमेत रहेका प्रचण्ड भेट्न लामिछाने प्रधानमन्त्रीको सरकारी निवास बालुवाटारमा पुगेका हुन्। काठमाडौं : प्रधानमन्त्री पुष्पकमल दाहाल 'प्रचण्ड' भेट्न राष्ट्रिय स्वतन्त्र पार्टीका सभापति रवि लामिछाने बालुवाटार पुगेका छन्। बिहीबार बिहान माओवादी केन्द्रका अध्यक्षसमेत रहेका प्रचण्ड भेट्न लामिछाने प्रधानमन्त्रीको सरकारी निवास बालुवाटारमा पुगेका हुन्। उनीहरुबीच समसामयिक राजनीति र राष्ट्रपति निर्वाचनबारे छलफल भएको बालुवाटार स्रोतले जनाएको छ। माओवादीले गृहमन्त्री आफूले राख्न चाहेपछि लामिछाने र प्रचण्डबीच पछिल्लो समयमा खटपट रहेको छ। उपप्रधान तथा गृहमन्त्री बनेका लामिछानेलाई सर्वोच्च अदालतले नेपाली नागरिकता विवादमा दोषी ठहर गरिदिएपछि उनको सांसद पद खारेज भएको थियो। तर उनले प्रक्रिया पुर्याएर पुन: नागरिकताको प्रतिलिपि लिएपछि लामिछानेले गृहमन्त्री दाबी गरेपनि प्रधामन्त्री प्रचण्डले उनलाई नियुक्त गर्न चाहेनन्। गृह मन्त्रालयका लागि लामिछाने आफैंले पनि पटकपटक प्रधानमन्त्री प्रचण्डलाई भेटेर दबाब दिएका थिए। प्रधानमन्त्री प्रचण्डले लामिछानेको मुद्दा टुंगो नलागेसम्म धैर्यता गर्नुपर्ने र राष्ट्रपति निर्वाचनका विषयमा पनि राष्ट्रिय सहमति गर्नुपर्ने बताउँदै आएका छन्। रास्वपाले भने गृहमन्त्रीमा आफ्नो दावी कायम राखे पनि नपाएपछि रास्वपाले आफ्ना मन्त्रीसमेत फिर्ता गरेको छ। तर सत्ता साझेदार दलको बैठकमा सहभागी भइरहेको छ। रवि लामिछानेको सांसद पद खारेज भएपछि उक्त निर्वाचन क्षेत्रमा बैशाख १० गते निर्वाचन हुने कार्यतालिका सार्वजनिक भएको छ।
लोकप्रिय नारा लिएर आउने पार्टीले देश चलाउन सक्दैन : प्रकाशमान सिंह,काठमाडौं : नेपाली कांग्रेसका नेता प्रकाशमान सिंहले लोकप्रिय नाराले मात्रै देश चलाउन नसकिने बताएका छन्। बिहीबार काठमाडौंमा आयोजित कार्यक्रममा नेता सिंहले कांग्रेस एमाले लगायत पुराना दललाई समेत सरकार चलाउन मुस्किल परिरहेका बेला लोकप्रिय नारा लिएर आउने पार्टीले देश चलाउन नसक्ने बताए। उनले लोकप्रिय नारा दिएर सत्तामा पुगेपछि के हुन्छ भन्ने यसपटक देखिएको बताए। राजनीति लगायत जुनसुकै क्षेत्रमा स्थापित हुन योगदान गर्नुपर्ने र धरातल बुझ्नुपर्ने उनको भनाइ छ। त्यस्तै नेता सिंहले मिश्रित निर्वाचन प्रणालीका कारण एउटै दलको बहुमत आउन मुस्किल भएको जिकिर गरे। जनताले नै मिलिजुली सरकार बनाउने म्याण्डेड दिएको अवस्थामा दलहरु पनि त्यसै अनुसार अघि बढ्नुपर्ने उनको भनाइ छ। नेता सिंहले आफूले निर्वाचनमा उठ्दा जनतासामु गरेका प्रतिबद्धताहरूलाई प्राथमिकतामा राखेको बताए।
जसपाले बोलायो केन्द्रीय कार्यकारिणी समितिको बैठक,"काठमाडौं : जनता समाजवादी पार्टी, नेपालको केन्द्रीय कार्यकारिणी समितिको बैठक फागुन ७ गते आइतबार बस्ने भएको छ। विधान अधिवेशनको तयारी, विभिन्न पार्टीसँग भइरहेको एकता प्रयास, समसामयिक राजनीतिक लगायतका एजेण्डाहरुमा बैठक केन्द्रित हुने छ। पार्टी केन्द्रीय कार्यालय बालकुमारीमा बिहान ११ बजे बैठक सुरु हुने छ।"
प्रधानमन्त्री प्रचण्ड र एमाले अध्यक्ष ओलीबीच भेटवार्ता जारी,बिहीबार बिहान प्रधानमन्त्री प्रचण्ड र ओलीबीच बालुवाटार छलफल भएको हो। काठमाडौं : प्रधानमन्त्री पुष्पकमल दाहाल 'प्रचण्ड' र नेकपा एमालेका अध्यक्ष केपी शर्मा ओलीबीच भेटवार्ता भएको छ। बिहीबार बिहान प्रधानमन्त्री प्रचण्डसँग छलफल गर्न ओली बालुवाटार पुगेका हुन्।गत पौष १० गते प्रधामन्त्री माओवादी र राष्ट्रपति एमालेलाई दिने सहमति भएको थियो। पुस २६ मा कांग्रेससहित २ सय ६७ सांसद्बाट विश्वासको मत पाएपछि प्रचण्डको बोली फेरिएको छ। पछिल्लो समयमा माओवादी केन्द्रले सार्वजनिक रुपमा राष्ट्रिय सहमतिमा राष्ट्रपति चयन हुनुपर्ने बताइरहेको छ। एमाले नेताहरु भने एमालेको उम्मेदवार राष्ट्रपति बन्ने यस अगाडि नै सहमति भएको अभिव्यक्ति दिइरहेका छन्। ओलीले राष्ट्रपति अन्य पार्टीलाई नछाड्ने अडान दोहोर्याइ रहेका छन्। प्रचण्डसँगको यस अगाडिको भेटमा ओलीले पूर्वसहमति अनुसार नै राष्ट्रपति चयन हुनुपर्ने धारणा राखेका हुन्। राष्ट्रपति निर्वाचनको मिति नजिकिन थालेपछि नेताहरुले छलफल तीब्र बनाएका हुन्। ओलीसँगको भेट्नु अगाडि आज बिहान पनि प्रचण्डले कांग्रेस उपसभापति पूर्णबहादुर खड्का र रास्वपाका सभापति रवि लामिछानेसँग छुट्टाछुट्टै भेट गरेका छन्। प्रधानमन्त्री प्रचण्डले विश्वासको मत पाएपछि उनी कांग्रेसतिर ढल्किइरहेका छन्। राष्ट्रपति निर्वाचनलाई लिएर नेपाली कांग्रेसले सत्ता गठबन्धनलाई भत्काएर एमालेलाई एक्ल्याउने प्रयास गरिरहेको छ। राष्ट्रपति निर्वाचनका लागि फागुन १३ गते उम्मेदवारी दर्ता गर्ने कार्यतालिका रहेको छ। राष्ट्रपतिको निर्वाचनमा माओवादी केन्द्रको मतभार निर्णायक छ।
उपचारका क्रममा सांसद चन्द्र भण्डारीकी आमाको निधन,बुधबार राती ग्यास सिलिण्डर विष्फोटबाट घाइते भएकी भण्डारीको कीर्तिपुर अस्पतालमा उपचारका क्रममा निधन भएको हो। काठमाडौं :ग्यास सिलण्डरबाट घाइते भएकी नेपाली कांग्रेस सांसद चन्द्र भण्डारीकी आमा हरिकला भण्डारीको निधन भएको छ। बुधबार राती ग्यास सिलिण्डर विष्फोटबाट घाइते भएकी भण्डारीको कीर्तिपुर अस्पतालमा उपचारका क्रममा निधन भएको हो। अस्पतालका कार्यकारी निर्देशक डानिजिना ताम्राकारले हरिकला भण्डारीको निधन भएको पुष्टि गरिन्। कांग्रेस नेता भण्डारीको सोही अस्पतालमा उपचार भइरहेको छ। थप उपचारका लागि उनीहरूलाई भारत लैजान अस्पतालले सिफारिस गरेको थियो। काठमाडौंको बुद्धनगरस्थित घरमा बुधबार बेलुकी खाना पकाउने क्रममा ग्यास सिलिण्डर विष्फोट हुँदा आमा छोरा जलेर घाइते भएका थिए। प्रतिनिधि सभाका सदस्यसमेत रहेका भण्डारी र उनकी ८६ वर्षीया आमालाई सिभिल अस्पतालहुँदै कीर्तिपुर अस्पताल लगेर आइसीयूमा उपचार थालिएको थियो।
सांसद चन्द्र भण्डारीको स्वास्थ्य अवस्था बुझ्न देउवा अस्पतालमा,"अस्पताल पुगेर देउवाले ग्यास सिलिण्डर विष्फोटबाट घाइते भएका कांग्रेस नेता एवं सांसद डाचन्द्रकान्त भण्डारीको स्वास्थ्य अवस्थाबारे जानकारी लिएका छन्। काठमाडौं : नेपाली कांग्रेस सभापति एवं पूर्वप्रधानमन्त्री शेरबहादुर देउवा कीर्तिपुर अस्पताल पुगेका छन्। अस्पताल पुगेर देउवाले ग्यास सिलिण्डर विष्फोटबाट घाइते भएका कांग्रेस नेता एवं सांसद डाचन्द्रकान्त भण्डारीको स्वास्थ्य अवस्थाबारे जानकारी लिएका छन्। देउवासँगै अर्थमन्त्री विष्णु पौडेल,कांग्रेस उपसभापति धनराज गुरुङ,कांग्रेस प्रमुख सचेतक रमेश लेखक,कांग्रेस नेता बालकृष्ण खाडलगायत नेताहरू अस्पताल पुगेका हुन्। यसैबीच सभामुख देवराज घिमिरेले पनि अस्पताल पुगी नेता भण्डारीको स्वास्थ्य अवस्थाको जानकारी लिएका छन्। बुधबार राति ग्यास सिलिण्डर पड्किएर सांसद भण्डारी र उनकी आमा हरिकला भण्डारी घाइते भएका थिए। उपचारका क्रममा नेता भण्डारीको आमा हरिकलाको निधन भएको छ। अस्पतालमा उपलब्ध स्रोत र साधनले उपचार गर्न असम्भव भएकाले विदेश लैजान सिफारिस गरिएको छ।"
ग्यास सिलिण्डर विष्फोट हुँदा कांग्रेस नेता चन्द्र भण्डारी र आमा हरिकला गम्भीर घाइते,"काठमाडौंको बुद्धनगरस्थित घरमा बुधबार बेलुकी खाना पकाउने क्रममा ग्यास सिलिण्डर विस्फोट हुँदा आमाछोरा जलेर घाइते भएका हुन्। काठमाडौं : ग्यासको सिलिण्डर विस्फोट हुँदा नेपाली कांग्रेसका नेता चन्द्र भण्डारी र उनकी आमा हरिकला भण्डारी घाइते भएका छन्। काठमाडौंको बुद्धनगरस्थित घरमा बुधबार बेलुकी खाना पकाउने क्रममा ग्यास सिलिण्डर विस्फोट हुँदा आमाछोरा जलेर घाइते भएका हुन्। प्रतिनिधि सभाका सदस्यसमेत रहेका भण्डारी र उनकी ८६ वर्षीया आमाको कीर्तिपुर अस्पतालमा उपचार भइरहेको नेपाली कांग्रेसका महामन्त्री विश्वप्रकाश शर्माले जानकारी दिए। ग्यास सिलिन्डर बिस्फोटबाट गम्भीर घाइते नेपाली काँग्रेसका नेता, सांसद चन्द्र भण्डारी र उहाँको ८६ वर्षीया माताको किर्तिपुरको अस्पतालमा उपचार भइरहेको छ।मध्यराती ट्वीटमा शर्माले लेखेका छन्, अस्पतालबाट भर्खर फर्किएको छु। ममतामयी माता र आदरणीय चन्द्र दाई दुवैको सिघ्र स्वास्थलाभकालागि भगवानसँग प्रार्थना गर्दछु। अस्पतालका अनुसार आगोले जलेर नेता भण्डारीको शरीरको २५ प्रतिशत र उनकी आमाको भने करिब ७० प्रतिशत भागमा असर पुर्याएको छ।"
राष्ट्रपतिमा एमालेलाई एक्ल्याउने प्रयास गर्दै कांग्रेसमाओवादी : प्रचण्ड र उपसभापति खड्काबीच भेट,"बिहीबार बिहान पनि कांग्रेस उपसभापति पूर्णबहादुर खड्का प्रधानमन्त्री प्रचण्डसँग छलफल गर्न बालुवाटार पुगेका हुन्। काठमाडौं : राष्ट्रपति निर्वाचनलाई लिएर नेपाली कांग्रेसले सत्ता गठबन्धनलाई भत्काएर एमालेलाई एक्ल्याउने प्रयास गरेको छ। गत निर्वाचनमा मोर्चाबन्दी गरेर एमालेविरुद्ध निर्वाचनमा लडेको कांग्रेसले राष्ट्रपति निर्वाचनमा पुन: माओवादी केन्द्रलाई आफ्नो पक्षमा ल्याउने प्रयास गरेको हो। पछिल्लो समय कांग्रेस र माओवादी केन्द्रका शीर्ष नेताहरुको भेटघाट बाक्लिएको छ। बिहीबार बिहान पनि कांग्रेस उपसभापति पूर्णबहादुर खड्का प्रधानमन्त्री प्रचण्डसँग छलफल गर्न बालुवाटार पुगेका हुन्। उनीहरुबीच राष्ट्रपति, उपराष्ट्रपतिको निर्वाचनको विषयमा छलफल भएको बालुवाटार स्रोतले जनाएको छ। माओवादी केन्द्रले समेत कांग्रेसले दिने उमेदवारप्रति लचक हुने संकेत देखाएको छ। यस अगाडि प्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्डसँग कांग्रेस सभापति शेरबहादुर देउवा, महामन्त्री गगन थापा लगायतका नेताहरुले विभिन्न चरणमा छलफल गरेका छन्। कांग्रेसले माओवादी केन्द्रसँगको सहमतिमै राष्ट्रपति पदको उम्मेदवार टुंगो लगाउने तयारी गरिरहेको छ। केन्द्रदेखि प्रदेशसम्म सत्ता बाहिर रहेको कांग्रेस माओवादीलाई फकाएर पुरानो गठबन्धन पुन : बिउँत्याउन सक्दो प्रयास गरिरहेको छ। गत पौष १० गते प्रधामन्त्री माओवादी र राष्ट्रपति एमालेलाई दिने सहमति भएको थियो। पुस २६ मा कांग्रेससहित २ सय ६७ सांसद्बाट विश्वासको मत पाएपछि प्रचण्डको बोली फेरिएको छ। पछिल्लो समयमा माओवादी केन्द्रले सार्वजनिक रुपमा राष्ट्रिय सहमतिमा राष्ट्रपति चयन हुनुपर्ने बताइरहेको छ। प्रधानमन्त्री प्रचण्डले विश्वासको मत पाएपछि कांग्रेसतिर ढल्किइरहेका छन्। कांग्रेसले विश्वासको मत दिएपछि ओलीले भनेका थिए, कांग्रेसको यस व्यवहारलाई सरकारमाथि विश्वास गरेको मान्न सकिँदैन। मैले त्यति बेलै भनेको थिएँ मतदान मात्रै गरेको भए त ठीकै हो। ढोक्सा थापेको हो भने गल्ती हो। ढोक्सा बेलुका थापिन्छ, अँध्यारोमा माछा पार्न खोजिन्छ। मंगलबार अनेरास्ववियुको २३औं महाधिवेशन उद्घाटनमा नेकपा एमाले अध्यक्ष केपी शर्मा ओलीले पनि गठबन्धन तोडिने संकेत गरेका छन्। पाँच दलीय गठबन्धन तोडेर अर्को सरकार बनाएका छौं। यो सफलताको कुरा हो। कथमकदाचित यो स्थिति फेरियो भने,' उनले संकेत गरे, 'संसद्को बनावट नै अस्थिरताको कारक बनेको छ। स्थिरता, स्थायित्व हुन नदिने प्रयास भइरहेको छ । यो देश वर्वाद पार्न भित्र, बाहिरका शक्तिहरू क्रियाशील छन्। हामी सचेत हुनुपर्छ। राष्ट्रपति निर्वाचनका लागि फागुन १३ गते उम्मेदवारी दर्ता गर्ने कार्यतालिका रहेको छ। राष्ट्रपतिको निर्वाचनमा माओवादी केन्द्रको मतभार निर्णायक छ।"
क्वात्राको नेपाल भ्रमणमा भारतको मुख्य दुई चासो,"हाम्रा अधिकांश नेताले आफू प्रधानमन्त्री बनेपछि पहिलो विदेश भ्रमण भारतमा गर्दै आएका छन्। काठमाडौं : भारतले नेपालमा मुख्यतः दुई प्रमुख विषयमा चासो राखेको पाइएको छ। पहिलो राजनीतिक स्थायित्व र दोस्रो आर्थिक समृद्धि। राष्ट्रपति, प्रधानमन्त्रीसहित राजनीतिक दलका शीर्ष नेतृत्वसँगको भेटमा भारतीय विदेशसचिव विनयमोहन क्वात्राले पनि भारतले नेपालमा राजनीतिक स्थायित्व हेर्न चाहेको बताए। उनले त्यस क्रममा पछिल्लो राजनीतिक घटनाक्रम र खस्किँदै गएको अर्थतन्त्रको विषयमा राष्ट्रपति, प्रधानमन्त्रीलगायत शीर्ष नेताहरूसँग चासो राखेका छन्। विदेशसचिव क्वात्राले नेपाल बसाइका क्रममा राष्ट्रपति विद्यादेवी भण्डारी, प्रधानमन्त्री पुष्पकमल दाहाल प्रचण्ड, कांग्रेस सभापति शेरबहादुर देउवा, एमाले अध्यक्ष केपी शर्मा ओली, एकीकृत समाजवादी अध्यक्ष माधवकुमार नेपाललगायत शीर्ष नेतासँग भेट गरेका थिए। ती भेटमा विदेशसचिव क्वात्राले फागुन २५ मा हुने राष्ट्रपति निर्वाचनको विषयमा पनि चासो राखेको स्रोतले बताएको छ। उनले शीर्ष नेतृत्वसमक्ष भारतले नेपालको विकास र आर्थिक समृद्धिका लागि राजनीतिक स्थायित्व होस् भन्ने चाहेको धारणा राखेका थिए। कांग्रेस सभापति देउवा, एमाले अध्यक्ष ओली र माओवादी अध्यक्ष दाहालसँग छुट्टाछुट्टै भेटे पनि क्वात्राले सन्देश भने एउटै दिन खोजे। त्यो हो जो राष्ट्रपति बने पनि भारतलाई केही फरक पर्दैन तर भारत सधैं नेपालमा राजनीतिक स्थायित्व चाहन्छ। क्वात्राको भनाई उद्धृत गर्दै एक शीर्ष नेताले अन्नपूर्ण पोस्ट्सित भने, नेपालका राजनीतिक दल र नेताहरूले मिलेर राष्ट्रपति छान्नुहोस्, तपाईंहरू सक्षम हुनुहुन्छ। नेपालमा स्थायित्व कायम गर्न भारतको सहयोग सदैव रहन्छ। नेपालको आन्तरिक राजनीतिक मामिलामा बेलाबेला हस्तक्षेप गर्ने गरेको आरोप भारतमाथि लागे पनि उसले त्यसलाई नकार्दै आएको छ। राष्ट्रपति र उपराष्ट्रपतिको निर्वाचनमा भारतले अस्वाभाविक चासो राखेको छैन, कांग्रेसका एक नेताले अन्नपूर्ण पोस्ट्सित भने, विदेशसचिवको भ्रमण आर्थिक विकास र द्विपक्षीय हितमा केन्द्रित रह्यो। नेपालमा भारतीय राजदूतको जिम्मेवारी सम्हालिसकेका क्वात्राले राष्ट्रपति, उपराष्ट्रपति निर्वाचन र त्यसका लागि अहिले भइरहेका सम्भावित समीकरणबारे चासो राख्नु स्वाभाविक भएको ती नेताको भनाइ छ। परराष्ट्रसचिवस्तरीय बैठकमा सहभागी हुन आएका क्वात्राले उनका समकक्षी परराष्ट्रसचिव भरतराज पौड्यालसँग पनि द्विपक्षीय छलफल गरे। क्वात्राले कांग्रेस नेता एवं पूर्वगृहमन्त्री बालकृष्ण खाणसँग पनि भेट गरेका थिए। त्यस क्रममा समसामयिक राजनीति अवस्था र आर्थिक विकासबारे छलफल भएको नेता खाँणले बताए। अन्तर्राष्ट्रिय विमानस्थलहरू सञ्चालनमा भारतलाई सहयोगका लागि आग्रह गरेको उनले सुनाए। उहाँले नेपाल अति निकट छिमेकी देश भएकाले आर्थिक स्थायित्वमा सहयोग र सहकार्य निरन्तर रहने बताउनुभयो। भारतीय प्रधानमन्त्री नरेन्द्र मोदीजीको नेपाल भ्रमणका क्रममा भएका प्रतिबद्घताअन्र्तगत लुम्बिनीको समग्र विकासका लागि आउने दिनमा थप सहयोग नेपालले अपेक्षा गरेको छ, नेता खाणले भने, नेपालको सधैं हित चाहने भन्दै राष्ट्रपति निर्वाचनबाट जनताले चाहेको सर्वस्विकार्य व्यक्तिलाई छान्न पनि आग्रह गर्नुभयो। कस्तो व्यक्ति छान्दा राम्रो हुन्छ भन्ने कुरामा नेपाल आपैँ सक्षम छ भन्नुभयो। जनमत पार्टीका अध्यक्ष सीके राउतसँग पनि क्वात्राको भेट भएको थियो। त्यस क्रममा नेपालको राजनीतिमा नयाँ व्यक्तिहरू नेतृत्वमा तहमा आएकामा क्वात्राले खुसी व्यक्त गरेको राउतले सुनाए। नेपालमा नयाँ पार्टीहरू नेतृत्वमा आएका छन्। नेपालले आर्थिक समृद्धि गर्ने बेला पनि यही हो। नयाँसँगै पुराना पार्टीहरू मिलेर नेपालकै हितमा आर्थिक क्रान्ति गर्नुपर्ने अवसर आएको छ। भारतको चाहना पनि नेपालमा दिगो सरकार, दिगो शान्ति चाहन्छ, क्वात्राको भनाइ उद्धृत गर्दै राउतले भने, त्यसो हुँदा सहकार्य र सहयोग पनि दिगो ढंगले हुन सक्छ। राष्ट्रपतिको निर्वाचनको विषय नितान्त नेपालको हो। कस्तो व्यक्ति छान्ने भन्ने विषयमा नेपाल स्वतन्त्र छ। क्वात्राले भारतीय कम्पनीले सञ्चालन गरिरहेको जयनगरकुर्था रेल सञ्चालनको म्याद नवीकरणको विषयमा चासो राखेका थिए। यस्तै रक्सौलकाठमाडौं रेलवे निर्माण सम्बन्धमा पनि प्रारम्भिक छलफल भएको थियो। उनले भनेका थिए, नेपालको दिगो राजनीतिक भविष्यका लागि राष्ट्रपति निर्वाचन महत्वपूर्ण पाटो भएकाले सबैले विश्वास गर्ने र जनताले पनि विश्वास गर्ने व्यक्तिका नाममा राष्ट्रिय सहमति होस् शुभकामना छ। हाम्रा अधिकांश नेताले आफू प्रधानमन्त्री बनेपछि पहिलो विदेश भ्रमण भारतमा गर्दै आएका छन्। माओवादी केन्द्रका अध्यक्ष दाहालले त प्रधानमन्त्री बनेपछि भारतीय टेलिभिजनलाई अन्तर्वार्ता दिँदै आफ्नो विदेश भ्रमण भारतबाट हुने बताइसकेका छन्। विदेशसचिव क्वात्राले प्रधानमन्त्री दाहालसँगको भेटमा भारत भ्रमणका बेला छलफल हुन सक्ने सम्भावित विषय वस्तुबारे छलफल गरेको प्रधानमन्त्रीनिकट स्रोतले बताएको छ। दाहाल प्रधानमन्त्री बनेपछि उनका भारतीय समकक्षी नरेन्द्र मोदीको बधाई सन्देश लिएर बालुवाटार पुगेका भारतीय राजदूत नवीन श्रीवास्तवले त्यही बेला भारत भ्रमणको निम्तो दिएका थिए। आन्तरिक राजनीतिक व्यवस्थित नभइसकेकाले प्रधानमन्त्री दाहाल स्वयं राष्ट्रपतिको निर्वाचनअघि भारत जान चाहनुहुन्न। राष्ट्रपतिको निर्वाचनपछि उपयुक्त समय मिलाएर उहाँले भारत भ्रमण गर्नुहुन्छ, माओवादीका एक नेताले भने। भारतबाट फर्किएपछि प्रधानमन्त्री दाहाल बोआओ सम्मेलनमा भाग लिन चीन जानेछन्। चीनमा मार्च अन्तिम साता बोआओ सम्मेलन हुँदै छ। त्यसका लागि प्रधानमन्त्री दाहालले मार्च २० मा चीन भ्रमणको तयारी गरेका छन्। यद्यपि, परराष्ट्र मन्त्रालयले प्रधानमन्त्री दाहाल बोओओ सम्मेलनमा सहभागी हुनेबारे केही बोलेको छ्रैन। क्वात्राको दुई दिने औपचारिक भ्रमणका क्रममा विकास साझेदारीलगायत विषयमा पनि छलफल भएको थियो। ऊर्जा सहकार्य, व्यापार तथा आर्थिक सहकार्य, संस्थागत सम्पर्क र जनताजनताबीचको सम्बन्धसहित भारत र नेपालबीचको बहुआयामिक सहयोगका विविध पक्षबारे कुराकानी भएको थियो। दुवै देशका परराष्ट्रसचिवले प्रधानमन्त्रीको भ्रमणका क्रममा गत वर्ष गरिएका प्रतिबद्धता कार्यान्वयनमा भएको प्रगतिको पनि समीक्षा गरेका थिए। गत वर्ष अन्तरदेशीय कनेक्टिभिटी, जलविद्युत् सहयोग, संस्कृति, व्यापार तथा वाणिज्यलगायत विविध क्षेत्रमा प्रतिबद्धता जनाइएको थियो। रेलमार्ग कनेक्टिभिटीको सम्बन्धमा दुवै पक्षले जयनगरकुर्थाबिजलपुरबर्दिबास र जोगबनीविराटनगर रेल परियोजनाका बाँकी खण्डको निर्माण चाँडै सम्पन्न गरी सञ्चालनमा ल्याउने विषयमा समझदारी भएको छ। दुवै पक्षबीच ऊर्जा सहकार्यमा भएको प्रगतिको चर्चा चलेको थियो। जसअन्तर्गत नेपाल ४५२६ मेगावाट विद्युत् भारततर्फ निर्यात गर्न सक्षम भएको जनाइएको छ। यसले भारतलाई बिजुली प्रदान गरेको छ भने नेपालमा थप राजस्व स्रोतको सिर्जना गरेको छ। नेपालले दीर्घकालीन रूपमा भारततर्फ विद्युत् निर्यातका लागि मार्गप्रशस्त गर्न भारतीय पक्षसँग अनुरोध गरेको छ। भारत र नेपालबीच सन् २०२२ अप्रिलमा भएको ऊर्जा क्षेत्र सहकार्यसम्बन्धी संयुक्त दृष्टिकोण पत्रको पूर्ण कार्यान्वयनका लागि प्रतिबद्धता जनाउँदै दुई देशका परराष्ट्र सचिवले उपक्षेत्रीय सन्दर्भमा पारस्परिक सहकार्यका हातेमालो गर्ने प्रतिबद्धता पनि जनाएका छन्।"
जलेर घाइते भएका सांसद चन्द्र भण्डारी र उनकी आमाको आईसियूमा उपचार हुँदै,"काठमाडौंको बुद्धनगरस्थित घरमा बुधबार राति ग्यास विष्फोट भएको हो। काठमाडौं : ग्यासको सिलिण्डर विस्फोट हुँदा घाइते भएका नेपाली कांग्रेसका नेता चन्द्र भण्डारी र उनकी ८६ वर्षीया आमा हरिकला भण्डारीको आइसियूमा उपचार भइरहेको छ। सिलिण्डर विस्फोटपछि घाइते भएका सांसद भण्डारी र उनकी आमाको कीर्तिपुर अस्पतालमा आइसियूमा उपचार भइरहेको अस्पतालका बर्न्स, प्लाष्टिक तथा रिकन्स्ट्रक्टिभ विभागका चिकित्सक डा किरण नकर्मीले जानकारी दिए। डा नकर्मीले भने,हामीले २० प्रतिशतदेखि माथि जलन भएकाहरुलाई गम्भीर मान्छौँ । सांसद भण्डारीको २५ देखि ३० प्रतिशत जलन भएको अवस्था छ । उहाँको आमाको ७० प्रतिशत बढी जलन भएको अवस्था छ। हामीले थप इभ्यालुसन पनि गर्दैछौँ । उनका अनुसार सांसद भण्डारीको अनुहार हात र खुट्टामा बढी जलन भएको बताए। काठमाडौंको बुद्धनगरस्थित घरमा बुधबार राति ग्यास विष्फोट भएको हो।"
काठमाडौंरक्सौल रेल मार्ग प्राथमिकतामा,"दुई देश जोड्ने सो रेलमार्ग निर्माण भएर रेल सञ्चालनमा आएपछि भारतबाट आयात हुने सामान सीमासम्म ल्याउन र त्यहाँबाट राजधानीसम्म लाग्ने लागत कम हुने अपेक्षा गरिएको छ। काठमाडौं : बारम्बार चर्चामा आउने एउटा परियोजना हो काठमाडौंरक्सौल रेलमार्ग। भारतीय विदेश सचिव विनयमोहन क्वात्रा नेपाल भ्रमणमा आएसँगै यसपटक पुनः यो विषयको उठान भएको छ। यसको निर्माणमा दुवै देशको चासो बढेको छ। यसै क्रममा प्रक्रियागत कार्यलाई दु्रतरूपमा अगाडि बढाउने सहमति पनि भएको छ। भारतीय दूतावासले सार्वजनिक गरेको विज्ञप्तिमा भनिएको छ, क्वात्राको भ्रमणको क्रममा प्रस्तावित काठमाडौंरक्सौल रेल परियोजनालाई अघि बढाउन आवश्यक पर्ने प्रक्रियागत कार्यलाई दु्रतरूपमा अगाडि बढाउने सहमति भएको छ। यसअघि उपप्रधान एवं भौतिक पूर्वाधार तथा यातायातमन्त्री नारायणकाजी श्रेष्ठसँग भएको भारतीय विदेशसचिव क्वात्राको भेटमा काठमाडौंरक्सौल रेलका बारेमा विषय उठान भएको उपप्रधानमन्त्रीको सचिवालयले जनाएको छ। विषय उठानका क्रममा मन्त्री श्रेष्ठले यो रेलमार्ग नेपालको आर्थिक विकासका लागि महत्वपूर्ण रहेको बताएका थिए। अघिल्लो आर्थिक वर्ष २०७८०७९ को बजेटमा काठमाडौंरक्सौल रेलमार्ग र काठमाडौंरसुवागढी रेलमार्गको डीपीआर सम्पन्न गरिने उल्लेख थियो। अहिले काठमाडौंरक्सौल रेलमार्गको फाइनल लोकेसन सर्भे (एफएलएस)को काम अन्तिम चरणमा छ। रेल विभागका महानिर्देशक रोहितकुमार विसुरालका अनुसार भारत सरकारको आर्थिक सहयोगमा उक्त अध्ययनको कार्य अघि बढिरहेको छ। नेपाल र भारतबीच सन् २०२१ को अक्टुबरमा एफएलएस अघि बढाउने सम्बन्धमा सम्झौता भएको थियो। भारतको कोंकण रेलवे कर्पोरेसनले एफएलएस गरिरहेको छ भने सम्झौता भएको १८ महिनामा उक्त सर्भे सम्पन्न गर्ने भनिएको छ। भारतको आर्थिक सहयोगमै सन् १०१९ मा रेलमार्गको प्रिलिमिनरी इन्जिनियरिङ कम ट्राफिक (पीईटी) सर्वेक्षण सम्पन्न गरी नेपाललाई बुझाएको थियो। काठमाडौंसम्म ब्रोडगेज प्रविधिमा रेल विद्युतीय चलाउने तयारी गरिएको छ। काठमाडौंरक्सौल रेलमार्गको पीईटी सर्वेक्षण भएको ४ वर्ष बिते पनि निर्माणको थप प्रक्रिया अघि बढ्न सकेको छैन। नेपालको राजधानीलाई भारतको विहार राज्यको रक्सौलसँग जोड्ने गरी रेलमार्ग निर्माण गर्ने योजना बनाएर अध्ययन भइरहेको छ। भारतीय विदेश सचिवको नेपाल भ्रमणपछि रेलमार्ग निर्माणको कामले गति पाउने अनुमान गरिएको छ। अध्ययनको चरणमा नै रहेकाले कति लगानी हुने र कसरी जाने सम्बन्धमा अहिले भन्न नसकिने भौतिक पूर्वाधार तथा यातायात मन्त्रालयका सचिव केशव कुमार शर्मा बताउँछन्। पीईटी सर्भेले देखाएको विवरणअनुसार रेलमार्ग निर्माणको लागत १ खर्ब ६५ अर्ब ५० करोड ४४ लाख ६० हजार भारु (२ खर्ब ५४ अर्ब नेपाली रुपैयाँ) लाग्नेछ। कुल १ सय ३५ किलोमिटर ८ सय ८६ मिटर लामो रेलमार्गमा ३९ वटा सुरुङ र ४१ वटा महत्वपूर्ण पुल रहनेछन्। सुरुङको कुल लम्बाइ ४१ किलोमिटर ८ सय ७० मिटर रहनेछ। रेलमार्गमा कुल ४० वटा घुम्ती रहनेछन्। रेलमार्गको डिजाइन स्पिड १ सय २० किमि प्रतिघण्टा रहेको छ। उल्लेखित तथ्य सिनियर डिभिजिनल इन्जिनियर तथा रेल विभागका प्रवक्ता अमन चित्रकारले संयुक्त राष्ट्रसंघको एसिया तथा प्रशान्त क्षेत्रका लागि आर्थिक तथा सामाजिक आयोगमा दिएको प्रस्तुतीकरण उल्लेख छ। रेलले १ मिटर उचाइ पुग्न ५० मिटर बाटो पार गर्नुपर्नेछ। अर्थात् रेलमार्गको अधिकतम भिरालोपन ११५ डिग्रीको रहनेछ। यस रेलमार्गमा भारतीय प्रकारको ब्रोड गेज प्रयोग गरिनेछ। रक्सौलबाट आउने क्रममा रेल बाराको जितपुर, निजगढ, मनवानपुरको शिखरपुर, सिस्नेरी हुँदै काठमाडौं आइपुग्नेछ। यसबीचमा कुल १३ वटा रेल स्टेसन रहनेछन्। रेल रक्सौल, विरगञ्ज, बगही, पिपरा, डुमरवाना, ककडी, निजगढ, चन्द्रपुर, धियाल, शिखरपुर, सिस्नेरी, साथीखेल र चोभारमा रोकिनेछ। पाँच वर्षमा निर्माण हुने रेलमार्गको वित्तीय प्रतिफल दर ५६५ प्रतिशत रहने अनुमान गरिएको छ। रेलमार्ग निर्माणका क्रममा भौगोलिक बनावट, भौगर्विक जटिलता, भूकम्पीय जोखिम र सञ्चालन असहजताका कारण जटिलता तथा चुनौती आउने अनुमान गरिएको छ। सन् २०१२ मा भारत सरकारसँग दुई देशको सीमा जिल्ला जोड्ने गरी पाँच ठाउँमा रेलमार्ग निर्माण गर्ने सहमति भएको थियो। भारत सरकारको अनुदान सहयोगमा पाँच स्थानमा रेल निर्माण गर्ने भनिएकोमा एउटा काठमाडौंरक्सौल र अर्को बथनाहादेखि विराटनगरको रेलमार्गको काम अघि बढेको छ। जसमा बथनाहादेखि विराटनगरको रेलमार्ग निर्माण सम्पन्न भए पनि सञ्चालनमा आउन सकेको छैन। काठमाडौंरक्सौल रेलमार्गको अध्ययन प्रक्रिया सन् २०१६ मा भारतीय प्रधानमन्त्री नरेन्द्र मोदीको नेपाल भ्रमणपछि अघि बढेको पूर्वअर्थसचिव रामेश्वर खनाल बताउँछन्। मोदीको भ्रमणपछि केही समय रोकिए पनि भारतको आर्थिक सहयोगमा यस परियोजनाको पीईटी अध्ययन सुरु भएको थियो। चीनले काठमाडौंकेरुङ रेलमार्ग बनाउने सम्बन्धमा बेल्ट एन्ड रोड इनिसियटिभमा (बीआरआई) मा नेपालसँग सम्झौता गरेपछि यो रेलमार्गको काम भारतले अघि बढाएको खनाल बताउँछन्। जसरी सुरु भए पनि यो परियोजना नेपालका लागि आवश्यक छ, उनले भने। दुईतिहाइभन्दा बढी व्यापार भारतसँग हुने भएकाले पनि यो परियोजना बन्दा नेपाललाई फाइदा नै हुने विज्ञहरू बताउँछन्। चीनतर्फबाट केरुङकाठमाडौं जोड्ने रेलको पूर्व सम्भाव्यता अध्ययन सुरु हुनु र काठमाडौंरक्सौल रेलको अध्ययन पनि हुनुले व्यापारिक रूपमा नेपालले फाइदा लिन सक्ने तर्क पूर्वसचिव देवेन्द्र कार्कीको छ। उनले भने, दुवै छिमेकी देशहरूसँग आर्थिक तथा व्यापारिक सम्बन्ध बलियो बनाउनका लागि पनि यो परियोजना आवश्यक छ। नेपालमा आउने तयारीवस्तुदेखि कच्चापदार्थको स्रोत पनि भारत भएकाले यो परियोजना बन्न पर्ने भनाइ पूर्वसचिव खनालको छ। काठमाडौं आउने ढुवानी ट्रकमध्ये करिब ८५ प्रतिशत भारतबाट नै आउने हो। त्यसकारण ढुवानी मूल्य कम गर्नका लागि पनि र पछि गएर मध्यपहाडी क्षेत्रमा उद्योगको विकास गर्नका लागि पनि यो रेलमार्गका आवश्यकता छ, उनी भन्छन्। पूर्वाधार विज्ञ आशिष गजुरेलका अनुसार विभिन्न नाका भएर हरेक दिन ५ सयभन्दा बढी मालबाहक ट्रक काठमाडौं उपत्यका भित्रिने गरेका छन्। चोभारसम्म रेल आयो भने राजमार्गमा ठूला सवारीको चाप घट्ने तथा यस्तै लागत र समय पनि कम हुने उनको तर्क छ। अहिले वीरगन्जबाट काठमाडौं आउने मालबाहक ट्रक पृथ्वी राजमार्ग हुँदै भित्रिन्छन्, गजुरेलले भने, चोभारसम्म रेल आए सो राजमार्गमा ठूला गाडी विरलै देखिनेछन्। यसबाहेक यात्रुबाहक रेल पनि काठमाडौं आउँदा, यात्रा खर्च निकै कम हुनेछ। यो रेलमार्ग आर्थिक रूपान्तरणको एउटा सम्वाहक बन्ने उनको भनाए छ। काठमाडौंसम्म रेल ल्याउन भारत सरकार पनि सकारात्मक छ। प्रभावकारी कूटनीतिक पहल हुने हो भने नेपालले सित्तैमा रेल पाउँछ, उनले भने।भारतले आफ्नै स्वास्र्थअनुसार आफ्नै प्रविधिको ब्रोड गेजको रेल ल्याउला नि ! भन्ने प्रश्नमा गजुरेलको जवाफ छ, भारतको प्रविधि ब्रोड गेजको हो। उनीहरूले बनाइदिए भारतकै रेल काठमाडौंसम्म आउन सक्छ। यसले केही समस्या गर्दैन। चीनको रेल आयो भने रक्सौल जाँदैन, भारतबाट आउने रेल केरुङ पुग्दैन। फरक पर्दैन। गजुरेलका अनुसार स्ट्यान्डर्ड गेज संसारभर चलेको प्रविधि हो र नेपालले अबलम्बन गरिनुपर्ने स्ट्यान्डर्ड गेज प्रविधि नै हो तर, भारतले सित्तैमा बनाइदिने हो भने स्वीकार किन नगर्ने ? भन्ने प्रश्न उनी गर्छन्। चोभारसम्म सित्तैमा रेल आउँछ भने ब्रोड वा स्ट्यान्डर्ड गेजको विषयमा तर्क वितर्क गरिरहनु पर्ने आवश्यकता म देख्दिनँ, उनले भने, प्यासेन्जर रेलमात्र चलाएर सस्टेनेबल हुँदैन, कार्गो रेल सञ्चालन अहम् आवश्यकता हो। दुई देश जोड्ने सो रेलमार्ग निर्माण भएर रेल सञ्चालनमा आएपछि भारतबाट आयात हुने सामान सीमासम्म ल्याउन र त्यहाँबाट राजधानीसम्म लाग्ने लागत कम हुने अपेक्षा गरिएको छ। भारतबाट आयात हुने सामानको ठूलो हिस्सा वीरगन्जबाट आउने र त्यो सामानमध्ये काठमाडौंमा आइपुग्ने धेरै भएकाले पनि लागत कम हुनेछ। आयातका लागि कम लागत हुँदा त्यसले सामानको समेत मूल्य पनि घट्न जाने अपेक्षा गरिएको छ। तर, यो परियोजना कसरी बनाउने भन्ने सम्बन्धमा भने टुंगो लागेको छैन। परियोजना अध्ययनको चरणमा नै भएकाले यसको लगानीको मोडल एकिन नभएको भौतिक मन्त्रालयका सचिव केशव कुमार शर्मा बताउँछन्। पीईटीमा आएको लागतभन्दा अब आउने अध्ययनको लागत भिन्न हुनसक्छ भन्दै शर्माले अहिले नै लगानीको मोडालिटीको सम्बन्धमा छलफल गर्ने समय नभएको स्पष्ट पारे। तर, अहिले नेपाल आर्थिक रूपमा यति ठूलो आयोजना बनाउन सक्ने अवस्थामा भने नरहेको उनको भनाइ छ। एफएलएसको रिपोर्ट आएपछि लागत आउँछ, त्यसका अन्य अवयवहरूको बारेमा थाहा हुन्छ, अनि लगानीको मोडालिटीको बारेमा कुरा सुरु हुन्छ, भन्दै शर्माले अहिलेको अवस्थमा परियोजना बनाउनका लागि अन्य स्रोत परिचालन गर्न अवस्था रहेको बताए। भारतको पहलमा नै अघि बढिरहेको यो परियोजना निर्माणका लागि पनि नेपालले अनुदान बनाउन आग्रह गर्दै आइरहेको स्रोत बताउँछ। परियोजनाको अध्ययन अनुदान गरिरहेको भारतले यसको निर्माण ऋण लगानी वा अनुदान भन्ने सम्बन्धमा भने स्पष्ट नपारेको पूर्वसचिव खनाल बताउँछन्। एफएलएसको रिपोर्ट सार्वजनिक भइसकेपछि मात्र यस सम्बन्धमा भारतले आफ्ने पक्ष राख्न सक्ने तर्क उनको छ। नेपालमा रेल इतिहास १९८४ सालमा चन्द्रशमशेरको शासनकालमा स्थापित नेपाल गभर्मेन्ट रेलवे नेपालको पहिलो रेल्वे सेवा हो। तत्कालीन बेलायती सरकारले भारतको रक्सौलदेखि नेपालको अमलेखगन्जसम्म ३९ किलोमिटर रेल्वे निर्माण गरी सेवा सञ्चालनमा ल्याएको थियो। उक्त समयमा तराईका यस भेकका मानिसले अमलेखगन्जबाट भीमफेदी हुँदै काठमाडौंसम्म पुग्न पैदल यात्रा गर्थे। उक्त रेलसेवा २०२२ सालमा बन्द भयो। पहिलो रेल सञ्चालन भएको ठीक १० वर्षपछि अर्थात् १९९४ सालमा दोस्रो रेलका रूपमा बिहारको जयनगरबाट जनकपुर हुँदै महोत्तरीको बिजलपुरासम्म ५२ किलोमिटर सञ्चालन भयो। दुवै रेल स्टिम (कोइलाबाट चल्ने) इन्जिनले सञ्चालन भइरहेको थियो। जयनगरजनकपुरबिजलपुरा रेल्वे तत्कालीन बेलायती सरकारले नेपाली भूमिबाट जडीबुटी र काठ ओसार्न निर्माण गरेको थियो। उक्त मालवाहक रेलमै कामदार चढ्न डब्बा (बोगी) पनि बनाइएको थियो। आठ वर्ष अघिसम्म धनुषाको पूर्वीदक्षिणी भेगलाई भारतीय बजार जयनगरसँग जोड्न र जिल्लाको पूर्वीक्षेत्रलाई धनुषाको सदरमुकाम जनकपुरसँग जोड्न एकमात्र भरपर्दो साधनका रूपमा उक्त रेलसेवा सञ्चालन भइरहेको थियो। तर २०५९ सालमा आएको बाढीबाट विग्ही पुल क्षतिग्रस्त भएपछि रेल सेवा जनकपुरदेखि जयनगर (२९ किलोमिटर)मा सीमित हुन पुग्यो। एफएलएसको रिपोर्ट आएपछि लागत आउँछ। र, त्यसका अन्य अवयवहरूको बारेमा थाहा हुन्छ। अहिलेको अवस्थमा परियोजना बनाउनका लागि अन्य स्रोत परिचालन गर्न अवस्था छ।केशवकुमार शर्मा, सचिव, भौतिक पूर्वाधार तथा यातायात मन्त्रालय काठमाडौंरक्सौल रेलमार्गको अध्ययन प्रक्रिया सन् २०१६ मा भारतीय प्रधानमन्त्री नरेन्द्र मोदीको नेपाल भ्रमणपछि अघि बढेको थियो। जसरी सुरु भए पनि यो परियोजना नेपालका लागि आवश्यक छ।रामेश्वर खनाल, पूर्व अर्थसचिव दुईतिहाइभन्दा बढी व्यापार भारतसँग हुने भएकाले पनि यो परियोजना बन्दा नेपाललाई फाइदा नै हुन्छ। दुवै छिमेकी देशहरूसँग आर्थिक तथा व्यापारिक सम्बन्ध बलियो बनाउनका लागि पनि यो परियोजना आवश्यक छ।देवेन्द्र कार्की, पूर्व सचिव रेलमार्गले व्यापार सहजीकरण गर्छ। अनुसन्धानले राजमार्गभन्दा रेलमार्गको ढुवानी खर्च २५ देखि ३० प्रतिशतले सस्तो हुने देखाउँछ। काठमाडौं रक्सौल रेलमार्ग निर्माण भएपछि नेपाल भारत व्यापारको लजिस्टिक्स कस्ट ३० प्रतिशतले कम हुन्छ।आशिष गजुरेल, पूर्वाधारविद् स्ट्यान्डर्ड गेजको रेलमार्गका लागि पहल हुँदैछ अमन चित्रकार  प्रवक्ता, रेल विभाग भारतले अध्ययन गरिरहेको काठमाडौंरक्सौल रेलमार्ग ब्रोड गेज (१६७६एमएम)मा बनाउने भनिएको छ। विश्वमा अभ्यास गरिनेमध्ये सबैभन्दा फराकिलो गेज हो यो। विश्वका अधिकांश विकसित देशमा यो गेज विस्थापित भइसकेको छ। भारतले पनि पछिल्लो समयमा यो गेजलाई विस्थापित गर्दै स्ट्यान्डर्ड गेजलाई कार्यान्वयन सुरु गरिसकेको छ। यता, नेपाल आफैले विस्तृत सम्भाव्यता अध्ययन गरेको पूर्वपश्चिम रेलमार्ग स्ट्यान्डर्ड गेज (१४३५एमएम) मा बनाउने भनेर अध्ययन भइरहेको छ। अर्को चिनले पूर्व सम्भाव्यता अध्ययन गरिरहेको काठमाडौंकेरुङ रेलमार्ग पनि स्ट्यान्डर्ड गेजमा नै बनाउने भनिएको छ। यसरी हेर्दा हाम्रो नेपालमा पुरानो मोडल (आउटडेटेड) को ब्रोड गेजदेखि स्ट्यान्डर्ड गेजको रेलको अध्ययन भइरहेको छ। काठमाडौंरक्सौल रेलमार्ग र पूर्वपश्चिम रेल निजगढमा आएर जोडिन्छन्। त्यही भएर विभागले परराष्ट्रसँगको समन्वयमा भारतलाई उनिहरूले गरिरहेको अध्ययनको रिपोर्ट दिन प्रस्ताव पनि गरिएको छ। तर भारतीय पक्षले सो सम्बन्धमा जवाफ दिएको छैन। यसरी नै रेलमार्ग निर्माणको चरणमा गएर सञ्चालनमा आउने हो भने नेपालले यसको व्यवभार धान्न नसक्ने हुन्छ। त्यसैले सरकारले नै नेपालभित्र बन्ने रेलको नीति लिनपर्यो। कस्तो रेल बनाउने भन्ने सम्बन्धमा मन्त्रिपरिषद्बाट नै नीति आउन पर्यो, अझ संसदीय सुनुवाइ गरेर भए पनि नेपालले रेलमा एउटा नीति लिन जरुरी छ। रेलविभाग धेरै अघिदेखि नै भारतसमक्ष स्ट्यान्डर्ड गेजको रेलमार्गका लागि पहल गर्दै पनि आइरहेको छ। किनभने अहिले प्रविधियुक्त समयमा तिव्रगतिका रेल कुदन्का लागि पनि ब्रोर्ड गेजले सम्भव छैन। भारतको अधिकांश रेलमार्ग ब्रोडगेजमा भएकाले सजिलोका लागि नेपालमा पनि त्यही बनाउन पहल गरिरहेको छ। तर हामी आफैंले यसमा स्ट्यान्डर्ड गेजका लागि पहल गर्नुपर्ने हुन्छ। नेपालमा धेरैपछि रेलमार्गको विकास भइरहेको हुँदा अब पुरानो प्रविधिभन्दा पनि अत्याधुनिक प्रविधि नै ल्याउनुपर्छ। नभए कालान्तरमा रेल सञ्चालनपछि यसको मर्मतसम्भार र व्यवस्थापनमा चुनौती आउने देखिन्छ।"
निजामती सेवा ऐनबारे कर्मचारीसँग सामान्य प्रशासन मन्त्रीले गरे छलफल,"काठमाडौंः संघीय मामिला तथा सामान्य मन्त्री अमनलाल मोदीले संघीय निजामती ऐनका विषयमा सबै मन्त्रालयका प्रशासन महाशाखाका प्रमुखहरूसँग छलफल गरेका छन्। सिंहदरबारस्थित मन्त्रालयको सभाहलमा मन्त्री मोदीले बिहीबार छलफल गरेका हुन्। छलफलमा क्रममा प्रशासन महाशाखामा प्रमुखहरूले निजामती ऐनमा छड्के प्रवेश, श्रेणीगत वा तहगत व्यवस्था, आरक्षण लगायतका सन्दर्भमा राय राखेका थिए। सेवामा रहेका निजामती कर्मचारीहरूलाई अन्यायमा पर्ने गरी ऐन नल्याउन महाशाखाका प्रमुखहरूले सुझाव दिएका थिए। छलफलका क्रममा सुझावसहित विज्ञका रूपमा प्रस्तुती राखेका जनप्रशासन क्याम्पस, त्रिभुवन विश्वविद्यायका सह प्राध्यापक डा नरेन्द्रराज पौडेलले कर्मचारी क्षेत्रमा नैतिकताको खडेरी भएको बताए। नेपालमा नैतिकताको धरातल निकै कमजोर छ, कर्मचारी क्षेत्रमा नैतिकताको खडेरी नै छ उनको सुझाव थियो, कर्मचारीलाई कसरी नैतिकताको कसीमा बाँध्ने हो, अन्तर्राष्ट्रिय अभ्यास समेत हेरेर ऐनमा केही व्यवस्था राखौँ। मन्त्रालयका सचिव कृष्णहरि पुस्करले छलफलमा प्राप्त सकारात्मक सुझावहरूलाई मन्त्रालयले ग्रहण गर्ने बताए। मन्त्री मोदीले भावी पुस्ताको भविष्यसँग मुलुक र जनताको हितलाई केन्द्रमा राखेर ऐन ल्याउने तयारी भइरहेको बताए। देश र जनतालाई सम्झेर सुझाव दिन मन्त्री मोदीले छलफलका सहभागीहरूलाई आग्रह गरे। ऐनका विषयमा बाहिर सकारात्मक माहौल बनाउन भूमिका निर्वाह गर्न समेत मन्त्री मोदीले निर्देशन दिए। तपाईंहरू यो समाजको अब्बल र बौद्धिक मान्छे हुनुहुन्छ, ऐनका सन्दर्भमा बाहिर सकारात्मक वातावरण निर्माण गर्ने दायित्व तपाईंहरूको पनि हो, तपाईंहरूबाट म यो भूमिकाको अपेक्षा गर्न चाहन्छु, मन्त्री मोदीले भने। सकारात्मक परिणामका लागि क्रियाशीलता बढाइराखेका मन्त्री मोदीले ऐनका विषयमा यसअघि पूर्वप्रधानमन्त्री, मन्त्रालयका पूर्वमन्त्री, विभिन्न राजनीतिक दलका प्रमुख सचेतक, पूर्वसचिव, विज्ञ, कर्मचारी संगठनका पदाधिकारी लगायतसँग छलफल गरिसकेका छन्।"
सशस्त्र प्रहरीद्वारा ६ लाख बराबरको अवैध सामान बरामद,"विराटनगर : सशस्त्र प्रहरीले ३ दिनको अवधिमा प्रदेश १ का विभिन्न स्थानबाट ६ लाख मूल्य बराबरका अवैध सामान बरामद गरेको छ। तस्करीको सामान ओसारपसारमा प्रयोग गरिएको अटो टेम्पोका चालक पनि पक्राउ परेका छन्। सशस्त्र प्रहरी बल प्रदेश १ का प्रमुख डीआईजी कमल गिरीको निर्देशनमा खटिएको टोलीले भारतबाट तस्करी गरेर नेपालतर्फ ल्याइएका किराना सामान, सूर्ति, साइकल, ड्रम, माछा, कपडा, चिनी, हरियो मटर, मोटरपार्टस् लगायतका सामान बरामद गरेको हो। मोरङको रंगेली नगरपालिका५ आँपगाछीबाट सशस्त्रका सहायक निरीक्षक कुमार लम्साल नेतृत्वको टोलीले मंगलबार ७० किलो मुङ्ग्री माछा बरामद गरेको छ। भारतबाट ल्याइएको २१ हजार मूल्य बराबरको माछा पशु चिकित्सक, क्वारेन्टाइनका प्रतिनिधि, सुरक्षाकर्मीलगायतको रहोबारमा नष्ट गरिएको सशस्त्रले जनाएको छ। माछा ओसारपसारमा प्रयोग गरिएको मोटरसाइकल सशस्त्रले आवश्यक कारबाहीका लागि विराटनगर भन्सार कार्यालयमा बुझाएको छ। मोटरसाइकलको भन्सार मूल्य १ लाख कायम भएको छ। सुनसरीको भोक्राहानरसिंह गाउँपालिका६ फूलचोकबाट मंगलबार नै सशस्त्रले तस्करीको कपडा बरामद गरेको छ। को २ ह २२५२ नम्बरको अटोमा राखेर भारतबाट भन्सार छली गरेर ल्याउँदै गरेको कपडा सशस्त्र प्रहरी निरीक्षक भूपेन्द्रकाजी निरौला नेतृत्वको टोलीले नियन्त्रणमा लिएको हो। सशस्त्रले अटो र चालक सुनसरीको इनरुवा नगरपालिका८ का ३५ वर्षीय शिवनारायण साहुलाई पनि नियन्त्रणमा लिएको छ। बरामद भएको कपडा, अटो र चालकलाई आवश्यक अनुसन्धान र कारबाहीका लागि सेतुबन्ध भन्सार कार्यालयमा बुझाइएको सशस्त्रले जनाएको छ। कपडाको १ लाख ११ हजार ८ सय र अटोको २ लाख गरेर भन्सार मूल्यांकन ३ लाख ११ हजार ८ सय रुपैयाँ कायम भएको छ। त्यस्तै विराटनगर महानगरपालिका१८ भेडियारीबाट सशस्त्रले १८ हजार ६ सय २० रुपैयाँ बराबरको हरियो मटर र मोटरपार्टस् बरामद गरेको छ। भारतबाट तस्करी गरेर ल्याउँदै गर्दा सशस्त्रका सहायक निरीक्षक हरिभक्त निरौला नेतृत्वको टोलीले मंगलबार बरामद गरेर उक्त सामान आवश्यक कारबाही र अनुसन्धानका लागि विराटनगर भन्सार कार्यालयमा बुझाएको हो। निरौला नेतृत्वकै टोलीले विराटनगर१८ बाटै सोमबार १४ हजार बराबरको साइकल र प्लाष्टिकका ड्रम बरामद गरेको छ। सुनसरीको कोसी गाउँपालिका८ चारकुनेबाट सोमबार २७ हजार २ सय ८० रुपैयाँ बराबरको चिनी र कपडा बरामद भएको छ। सशस्त्रका निरीक्षक मनोज खनाल नेतृत्वको टोलीले बरामद गरेर सामान सेतुबन्ध भन्सार कार्यालयमा बुझाएको छ। यसैबीच मोरङको रतुवामाई नगरपालिका२ बाट सशस्त्रले २१ हजार ३ सय मूल्य बराबरको अवैध किराना सामान र सूर्ति बरामद गरेको छ। सशस्त्रका निरीक्षक विकाश न्यौपाने नेतृत्वको टोलीले सोमबार सामान बरामद गर्दै आवश्यक कारबाहीका लागि विराटनगर भन्सारमा बुझाएको हो। झापाको मेचीनगर नगरपालिका७ गैरीगाउँबाट सशस्त्रले गत आइतबार ७४ हजार २ सय ३० रुपैयाँ बराबरको लत्ताकपडा बरामद गरेको छ। तस्करी गरेर भारतबाट ल्याउँदै गरेको कपडा सशस्त्रका नायव निरीक्षक उमेशलाल चौधरी नेतृत्वको टोलीले बरामद गरेको हो। सामान आवश्यक कारबाहीका लागि मेची भन्सार कार्यालय काँकडभिट्टामा बुझाइएको सशस्त्रले जनाएको छ। डीआईजी गिरीले नेपालभारत सीमा क्षेत्रबाट हुने चोरी तस्करी नियन्त्रणमा सशस्त्र सक्रिय भएर लागेको जानकारी दिए। चोरी तस्करीलगायतका अवैध धन्दा नियन्त्रणका लागि सक्रियता बढाइएको छ, उनले भने, सीमा क्षेत्रलाई विशेष निगरानीमा राखेर सशस्त्रले काम गरिरहेको छ। गिरीले तस्करीलगायतका अवैध गतिविधि नियन्त्रण गर्न नेपाल प्रहरीसमेतका सुरक्षा निकाय र समुदायसँग पनि समन्वय भइरहेको बताए।"
फागुन ११ गतेदेखि धरान एक्स्पो,"धरान : यही फागुन ११ गतेदेखि धरान एक्स्पो हुने भएको छ। सुनसरी उद्योग वाणिज्य संघको आयोजनामा फागुन ११ देखि २० गतेसम्म धरान रंगशालामा एक्स्पो हुन लागेको हो। स्थानीय उत्पादनको बिक्री वितरणलाई प्रवर्द्धन गर्ने उद्देश्यले धरान एक्स्पोको आयोजना गरिएको सुनसरी उद्योग वाणिज्य संघका अध्यक्ष विजय श्रेष्ठले बिहीबार पत्रकार सम्मेलन गरी जानकारी दिएका छन्। उनले सुनसरीका १२ स्थानीय निकायमा उत्पादन भएका सबै वस्तुहरू एक्सोमा प्रदर्शनीमा राखिने बताए। प्रदेश १ सरकार र धरान उपमहानगरपालिकाको सहयोगमा आयोजना गरिएको धरान एक्स्पोमा ११३ वटा स्टल रहने कार्यक्रम संयोजक गोपाल श्रेष्ठले बताए। उनले एक्स्पोमा धरानको अर्गानिक बेसार, कालो बङुर, लोकल रक्सी र जिल्लाभरीका कृषि उत्पादनलाई बिक्री वितरणमा राखिने बताए। धरान एक्स्पोलाई थप मनोरञ्जन प्रदान गर्न हरेक दिन राष्ट्रिय स्तरका कलाकार ल्याएर मनोरन्जन प्रदान गरिने कार्यक्रमका प्रचार सचिव शशी साहले बताए। दैनिक ३० हजार जनाले अवलोकन गर्ने धरान एक्स्पोबाट १० करोडको कारोबार हुने अपेक्षा गरिएको संघका कोषाध्यक्ष प्रभाव खतिवडाले बताए। उनले स्थानीय उत्पादनसँगै धनकुटा, इलाम, तेह्रथुम लगायतका पहाडी जिल्लाको उत्पादनलाई समेत प्राथमिकता दिएर बिक्री वितरणका लागि राखिने बताए। पछिल्लो समय धरानको व्यापार व्यवसाय घट्दै गएकाले व्यावसायिक शाख पुनर्जीवित गराउनका लागि एक्स्पोको आयोजना गरिएको संघका उपाध्यक्ष रामस्वरूप शर्माले बताएका छन्।"
डडेल्धुरा महोत्सव सुरु,डडेल्धुरा : पाँचौं संस्करणको डडेल्धुरा महोत्सव सुरु भएको छ। महोत्सवको प्रतिनिधिसभा सदस्य तथा नेपाली कांग्रेसकी केन्द्रीय सदस्य नेतृ आरजु राणा देउवाले उद्घाटन गरिन्। डडेल्धुरा उद्योग वाणिज्य संघको आयोजनामा सुरु भएको महोत्सव १४ गतेसम्म सञ्चालन हुने छ। महोत्सवमा झण्डै १ सय ५० स्टल राखिएको छ। महोत्सवमा ७२ लाख खर्च हुने ५ करोडको कारोबार हुने अनुमान गरिएको छ।
त्रिभुवन अन्तर्राष्ट्रिय विमानस्थलका पसललाई १५ लाख जरिवाना,"काठमाडौं : त्रिभुवन अन्तर्राष्ट्रिय विमानस्थलमा सञ्चालित ९ वटा पसलहरू कारबाहीमा परेका छन्। उनीहरूलाई वाणिज्य, आपूर्ति तथा उपभोक्ता हित संरक्षण विभागले कारबाही गर्दै १५ लाख जरिवना तिराइएको छ। विभागका निर्देशक होमनाथ भट्टराईले उपभोक्तासँग मनोमानी ढंगले रकम असुली गरेको भन्दै ती पसलहरूलाई कारबाही गरेको बताए। उनका अनुसार कारबाही पर्नेमा अन्तर्राष्ट्रिय र आन्तरिक टर्मिनलमा रहेका एयरपोर्ट टी कफी एण्ड कन्फेक्सनरी सप, कार्की मल्टिपल ट्रेड एण्ड सप्लायर्स, एबीपी मार्ट, ओम नवदुर्गा इन्टरप्राइजेज, न्यु कन्फेक्सनरी स्टोर, एयरपोर्ट टी कफी एण्ड कन्फेक्सनरी सप, होटल स्वनिङ (कफि एण्ड कन्फेक्सनरी), पीडी इन्टरप्राइजेज र होटल स्वनिङलाई कारबाही गरिएको हो। 'पसलमा उपभोक्ता खुद्रा मूल्यभन्दा बढी रकम असुल गरी बस्तु बिक्री गरिरहेका व्यवसायिक फर्महरूलाई उनीहरूले गरेको कसूरको मात्रा र गाम्भिर्यता समेतका आधारमा बजार अनुगमन टोलिले जम्मा रु १५ लाख जरिवाना गरेको छ। उक्त फर्महरुलाई उपभोक्ता हित संरक्षण प्रतिकूल हुनेगरी कुनै पनि काम कारबाही नगर्नुनगराउनु हुन निर्देशन दिइएको छ,' विभागद्वारा जारी विज्ञप्तिमा भनिएको छ।"
नेपालको पानी अन्तर्राष्ट्रिय बजारमा बिक्री गरिन्छ : खानेपानी मन्त्री,"काठमाडौं : खानेपानी मन्त्री अब्दुल खानले नेपालको खानेपानी अन्तर्राष्ट्रिय बजारमा बिक्री वितरण गर्ने लक्ष्यका साथ अघि बढिरहेको बताएका छन्। बिहीबार सिंहदरबारमा खानेपानी समस्या समाधानका लागि टोल फ्रि नम्बर सार्वजनिक गर्दै मन्त्री खानले मुलुकभर नै सर्वसुलभ रूपमा खानेपानी पुर्याएर अन्तर्राष्ट्रिय बजारमा समेत बिक्री वितरण गर्ने लक्ष्यका साथ अघि बढिरहेको बताएका हुन्। उनले खाडी मुलुकमा मात्रै नेपालको खानेपानी बिक्री गर्न सके मुलुकको अर्थतन्त्रमा समेत सहयोग पुग्ने धारणा राखे। सिंहदरबारमा खानेपानी पुर्याउने र कल सेन्टरको काम पूरा भएको भन्दै उनले अब मन्त्रालयको ध्यान विमानस्थल, बसपार्क लगायत सार्वजनिक स्थानमा धारा जडान गर्नेमा रहेको बताए। उनले जनताको घरको धारामा आउने पानीप्रति विश्वास बढाउनका लागि प्रधानमन्त्रीलाई नै धाराको पानी खुवाउने कार्यक्रम गर्न लागिएको बताए। मन्त्री खानले अहिले पानीको व्यापार अनियन्त्रित हुँदै गएको र पानी माफियातन्त्र देखिएकाले यसलाई नियन्त्रण गर्ने जिकिर गरे। उनले काठमाडौंको सुन्दरीजलमा नै सरकारले जार बोतल उत्पादन गर्ने उद्योगहरू स्थापना गर्न सकिने धारणा राखे। मन्त्री खानले खानेपानी सम्बन्धी सम्पूर्ण गुनासो समस्या कल सेन्टरमार्फत राख्न सक्ने र सरकारले समाधान गर्ने प्रतिवद्धता जनाए।"
२० जना मोटरसाइकल चालकलाई कारबाही,काठमाडौं : प्रयोजन विपरीत सवारी साधन चलाउने २० जना मोटरसाइकल चालकलाई बिहीबार ट्राफिक प्रहरीले कारबाही गरेको छ। निजी प्रयोजनमा दर्ता भई भाडा लिएर यात्रु बोक्ने गरेको पाइएपछि चालकलाई कारबाही गरिएको हो। काठमाडौं उपत्यका ट्राफिक प्रहरी कार्यालय रामशाहपथबाट खटिएको ट्राफिक प्रहरीले उपत्यकाको विभिन्न स्थानबाट मोटरसाइकलका चालकलाई कारबाही गरिएको प्रवक्ता एवं प्रहरी बरिष्ठ उपरीक्षक राजेन्द्रप्रसाद भट्टले जानकारी दिए।
नागरिकता प्रतिलिपि सिफारिसमा वडाध्यक्षको मनमानी,"जनकपुरधाम : ५७ वर्षीय हरिचन पंडित पछिल्लो ९ दिनदेखि क्षिरेश्वरनाथ नगरपालिका९ इच्छापुरको वडा कार्यालय धाइरहेका छन्। वडाअध्यक्ष अवध किशोर यादव हुनत उनका गाउँले नै हुन् तर, अहिले यादवलाई भेट्न र सानो काममा उनको सिफारिस लिन पंडितलाई देउता खोज्नु सरह नै भएको छ। इच्छापुरकै स्थायी बासिन्दा रहेका पंडितको नागरिकता करिब २५ दिन अगाडि जनकपुर आउने क्रममा खल्तीबाट खसेर हराएको थियो। २०४६ जेठ १८ गते जारी भएको पंडितको २८३२२३६५ नम्बरको वंशजको नागरिकता हराएपछि उनलाई प्रतिलिपि लिन वडाअध्यक्षको सिफारिस चाहिने भयो। गत १९ गते पंडितले वडा कार्यालयबाट नेपाली नागरिकताको प्रमाण पत्रको प्रतिलिपि पाउँ भन्ने सिफारिस पत्र लिएर वडाअध्यक्ष यादवलाई सिफारिस गराउन पुगे। वडा कार्यालयमा आकलझुकल मात्रै भेटिने वडाअध्यक्ष यादवलाई गाउँकै चिया पसलमा चिया खाँदै गर्दा भेटेर पंडितले सिफारिस गरिदिन फारम थमाए। वडाअध्यक्ष यादवले सिफारिस पनि गरे तर, सिफारिस पत्र भने पंडितलाई दिएनन्। कागजमा सही गरेर वहाँले गोजीमा राख्नुभयो। मैले भने वडाअध्यक्षजी मलाई कागज दिनुस् म अगाडीको कामका लागि जनकपुर सिडिओ कार्यालय जानु छ तर, उनले भने पहिला मेरो भाईको उधारो लिएको रकम चुत्ता गर अनि मात्रै कागज दिन्छु, पंडितले अन्नपूर्णकर्मीसामु दुखेसो पोख्दै भने, मैले धेरै दिन अगाडि उसको भाई जोगी यादवसँग ६० हजार रुपैयाँ कर्जा लिएको थिए पछि त्यो रकम ब्याजसहित चुक्ता समेत गरिसकें तर, पनि अझैं पैसा बाँकी छ सबै बुझा अनि मात्रै नागरिकताको सिफारिस गर्छु भन्दै फर्काइदिए। वडाअध्यक्षले सिफारिसको कागज नदिएपछि पंडित घर फर्किए। उनले श्रीमती फूलो देवीलाई वडाअध्यक्ष यादवको मनोमानी बारे सुनाए। उमेरमा निकै कान्छो रहेका वडाअध्यक्षले पहिला आफूलाई काकी भन्दै आएको सम्झेर फूलो श्रीमानको सिफारिसको कागज माग्न चिया पसलमा पुगिन् तर, वडाअध्यक्ष यादवले कागज दिन मानेनन्। हामीले के गल्ती गरेका छौं र तपाईले कागज नदिने भन्दै बाबु छोरा गरी फकाउन खोजे तर, वडाअध्यक्षले कागज दिएन्। धेरै भनेपछि गोजीबाट कागज निकालेर त्यसमा आफ्नो सही गरेको ठाउँमा डटपेनले केरमेट गरेर कागज सडकमा फाल्यो, फुलोले सुनाइन्, कागज त्यसरी रिसाएर सडकमा फालेपछि मैले जे भएपनि काम त भयो भनेर ठाने र त्यो कागज लिएर वडा कार्यालय गए तर, त्यहाँ गएपछि कर्मचारीहरुले कागजमा वडाअध्यक्षले आफ्नो सही आफैंले केरमेट गरेको भनि नयाँ सिफारिस ल्याउन पठायो। र पछिल्लो ९ दिनदेखि कागजमा सिफारिस माग्दा दिन मानेको छैन्। यता, वडाअध्यक्ष अवध किशोर यादवले आफूलाई पंडित परिवारले गाली गरेको हुनाले सार्वजनिक रुपमा माफी नमागेसम्म प्रतिलिपि सिफारिस नगर्ने अडान लिएका छन्। बरु मलाई जेलै हाल्न भन्नुस् तर, म उनीहरूको नागरिकता सिफारिस गर्दिनँ, वडाअध्यक्ष यादवले भने, मलाई गाली गर्नेको नागरिकता त म कहिले सिफारिस गर्दिन्। यता, धनुषाका प्रमुख जिल्ला अधिकारी काशीराज दाहालले यस विषयमा आफूले बुझेर पीडित पक्षलाई सहज रूपमा नागरिकताको प्रतिलिपि उपलब्ध गराउन सहयोग गरिदिने आश्वासन दिएका छन्।"
शैक्षिक प्रदर्शनीमा ८ हजारले गरे अवलोकन,भक्तपुर : भक्तपुरको ख्वप कलेजमा भएको शैक्षिक प्रदर्शनी आठ हजार बढीले अवलोकन भ्रमण गरेका छन्। भक्तपुरसहित काठमाडौं उपत्यका र उपत्यका बाहिरका विभिन्न विद्यालयबाट आएका विद्यार्थीले प्रदर्शनी अवलोकन गरेका ख्वप कलेजका प्राचार्य रूपक जोशीले बताए। बिहान १० बजेदेखि सुरु प्रदर्शनी साँझ ५ बजेसम्म चलेको थियो। प्रदर्शनीमा दुई सय ४० वटा स्टल राखिएको थियो।
सूर्याज्योति दि अमेजिङ मोटर र्याली शनिबार हुने,"काठमाडौं : १० औं 'सूर्याज्योति दि अमेजिङ मोटर र्याली' शनिबार हुने भएको छ। मोटर र्याली काठमाडौंको प्रदर्शनी मार्गबाट सुरु भई चितवन, पोखराको बिन्दबासनी मन्दिर चोक, पोखरा बाग्लुङ हाईवे हुँदै केजीएच हिमालयन फ्रन्ट होटल सारङकोटमा पुगेर समापन हुने छ। रोटरी क्लब अफ बागमती र केजीएच फाउण्डेसनको र्याली हुन लागेको हो। यसको दूरी ३५० किलोमिटर हुने छ। यसमा ५० वटा गाडी र १५० जनाको सहभागी हुने छन्। नेपाल टुरिजम बोर्डको सहयोगमा हुने यस मोटर ऱ्यालीले आन्तरिक पर्यटन प्रवर्द्धनमा टेवा पुर्याउने आयोजकले जनाएको छ। कार्यक्रमले नेपाल पर्यटन बोर्डको 'देश दर्शन"" भन्ने नारालाई जनमानसमा पुर्याउने, आँखामा लाग्ने क्यान्सर रोगबारे जनचेतना अभिवृद्धि गर्न लिएको '  ' नारालाई पनि जनचेतना फैलाउने उद्देश्य राखिएको छ। यस्को अतिरिक्त सुरक्षित ड्राईभिङलाई यस्ता हाईवेहरूमा गाडी चलाउन प्रोत्साहन गर्ने कार्यक्रमको लक्ष्य छ। यो कुनै एउटा गाडीले अर्को गाडीलाइ उछिनेर पहिलो हुने गाडी विजयी हुने प्रतियोगिता होइन् यो साधारण आम व्यक्तिहरूले चलाउने गाडीको स्पीडलाई ध्यान दिएर  (,  र ) का आधारमा विजेता घोषणा गरिने छ। सहभागीहरूलाई विभिन्न स्थानमा रहने ६ वटा चेक प्वाइन्टटमा बसेका स्वयमसेवीले विभिन्न कार्यहरू दिने छन् । जुन कार्य तोकिएको स्थान वा यात्राको दौरानमा पूरा गर्नुपर्ने हुन्छ। प्रथम हुनेलाई शिल्ड, प्रमाण पत्र तथा नेपाल एयरलाइन्सबाट प्राप्त काठमाडौंबैकंककाठमाडौंको हवाई टिकट प्रदान गरिने छ। त्यस्तै दोस्रो हुनेलाई शिल्ड, प्रमाण पत्र तथा बुद्ध एयरबाट प्राप्त माउन्टेन फ्लाइटको टिकट प्रदान गरिने छ। तेस्रो हुनेलाई शिल्ड प्रमाणपत्र तथा बुद्ध एयरबाट प्राप्त काठमाडौं पोखरा काठमाडौंको टिकटका साथै वाटर फ्रन्ट रिर्सोटको तर्फबाट २ रात ३ दिनको बसाई प्रदान गरिने छ। साथै पोखरा महानगरपालिका१८ स्थित शान्ता माध्यमिक विद्यालयका विद्यार्थीलाई आयोजकको तर्फबाट खेलकुदका सामग्री वितरण गरिने र     गरिने कार्यक्रम छ। सोही विद्यालयमा फागुन ८ गते सोमबार रोटरी क्लब अफ बागमती, केजीएफ फाउण्डेसन र सूर्याज्योतीको आयोजनामा बृहत निःशुल्क स्वास्थ्य शिविर सञ्चालन गरिनेछ। जसमा महिलाहरूको पाठेघर मुखको क्यान्सर परीक्षण गरिने छ। तिलगंगा आँखा अस्पतालका डाक्टर, हिमालयन आँखा अस्पताल पोखराका डाक्टरले निःशुल्क आँखा परीक्षण गरी औषधि तथा चश्मा वितरण गरिनुका साथ साथै गण्डकी मेडिकल कलेजका डाक्टरले दन्त परीक्षण गरिने छ। त्यसैगरी कान्ति बाल अस्पतालका डाक्टरबाट बालबालिकाको स्वास्थ्य परीक्षण गरिनुका साथै औषधि वितरण गरिने छ।"
रसुवा भन्सारका पूर्वअधिकृतविरुद्ध दुई करोड बढीको भ्रष्टाचार मुद्दा दायर,"काठमाडौं : अख्तियार दुरुपयोग अनुसन्धान आयोगले रसुवा भन्सार कार्यालयका तत्कालीन भन्सार अधिकृत दानबहादुर केसीविरुद्ध दुई करोड बढीको भ्रष्टाचार मुद्दा दायर गरेको छ। सरकारी सेवामा रहँदा उनले अवैध तरिकाले दुई करोड १० लाख १० हजार ४८२ रुपैयाँ आर्जन गरेको आयोगले जनाएको छ। विसं २०४३ साउन १ देखि सरकारी सेवामा प्रवेश गरेका उनले २०७८ असार ३० गतेसम्मको अवधिमा तीन करोड ५१ लाख १६ हजार २० रुपैयाँ हुनुपर्नेमा केसीले ५ करोड ६१ लाख २६ हजार ५०२ रुपैयाँ खर्च तथा लगानी गरेको आयोगको दाबी छ। उक्त खर्च घर निर्माण, जग्गा खरिद र रजिष्ट्रेशन दस्तुर, संगोलमा रहँदा नै जग्गा खरिद गर्दा भएको निजको भागमा पर्न आउने खर्च, छोराछोरीहरुको अध्ययन खर्च, संचय कोषको कर्जा भुक्तानी, स्वआर्जित घर बहाल कर, पैत्रिक घर बहाल कर, बीमाको प्रिमियम भुक्तानीमा भएको खर्च, छोरीहरूलाई दिएको रकम, शेयर खरिदमा भएको खर्च, सवारी साधन खरिदमा भएको खर्च, निजी भ्रमणमा भएको खर्च, औषधी उपचार खर्च, सुन खरिदसमेत गर्दा भएको खर्च र बैंक मौज्दातसमेत रहेको आयोगद्वारा जारी विज्ञप्तिमा उल्लेख छ। भ्रष्टाचार निवारण ऐन २०१७ को दफा १५ एवं प्रचलित भ्रष्टाचार निवारण ऐन २०५९ को दफा २० को उपदफा (१) बमोजिमको कसुरमा उक्त रकम बिगो कायम गरी साविक भ्रष्टाचार निवारण ऐन, २०१७ को दफा १५ मा उल्लेख भएवमोजिम सोही ऐनको दफा ३ एवं प्रचलित भ्रष्टाचार निवारण ऐन, २०५९ को दफा २० को उपदफा (२) बमोजिम कैद तथा जरिवानाको सजाय हुन तथा केसीले जाँच अवधिमा गैरकानुनी रुपमा आर्जन गरेको सम्पत्ति निजको नाममा रहेको बैङ्कमा मौज्दात रकम र श्रीमती सुसिला पण्डितको नाममा हाल कायम रहेको आंशिक स्रोत नपुगेको हिस्साको र जाँच अवधि पछि खरिद गरेका सम्पत्तिबाट समेत साविक भ्रष्टाचार निवारण ऐन २०१७ को दफा ३, १६ ग, दफा २९ को उपदफा (१) र प्रचलित भ्रष्टाचार निवारण ऐन २०५९ को दफा २० को उपदफा (२), दफा ४७ तथा अख्तियार दुरुपयोग अनुसन्धान आयोग ऐन, २०४८ को दफा २९ (ख) बमोजिम जफतअसुल उपर गरी पाउन मागदाबी गरिएको छ।"
शिवरात्रिको पूर्वसन्ध्यामा साधुहरूको र्याली (फोटो फिचर),काठमाडौं : शिवरात्रिको पूर्वसन्ध्यामा पशुपतिनाथ मन्दिर परिसरमा साधुसन्तको घुइँचो लागेको छ। शिवरात्रिका लागि भारतलगायत देशबाट हजारौं साधुसन्तहरू पशुपतिनाथ मन्दिरमा आउने गर्छन्। उनीहरू एक साताअघि नै आइपुग्ने गरेको पशुपति क्षेत्र विकास कोषले जानकारी दिएको छ। शिवरात्रि पर्वको पूर्वसन्ध्यामा बिहीबार पशुपतिनाथ मन्दिर परिसरमा साधुहरूले र्याली निकालेको छ। शिवरात्रिको एक दुई दिअघि उनीहरूले हरेक वर्ष र्याली गर्दै आएका छन्। यस वर्षको शिवरात्रिमा २० लाखभन्दा बढी सर्वसाधारणले पशुपतिनाथ मन्दिर परिसरमा दर्शन गर्ने अपेक्षा गरिएको छ। त्यसका लागि ५० हजार सुरक्षाकर्मी खटिने पशुपति क्षेत्र विकास कोषले जनाएको छ।
तस्करीको कपडासहित अटो चालक पक्राउ,विराटनगर : विराटनगर महानगरपालिका१३ स्थित जतुवा नहरबाट तस्करीको कपडा (कुर्तासलवार)सहित एक जना अटो चालकलाई प्रहरी बिहीबार दिउँसो पक्राउ गरेको छ। मोरङ प्रहरीका प्रवक्ता डीएसपी टीकाबहादुर कार्कीले अटो चालक सुनसरीको बर्जु गाउँपालिका३ का ४१ वर्षीय प्रेम गुरुङलाई पक्राउ गरिएको जानकारी दिए। उनका अनुसार इलाका प्रहरी कार्यालय रानीका प्रहरी निरीक्षक महेन्द्र दर्नाल नेतृत्वको टोलीले दिउँसो १२:३५ बजेतिर को २ ह १६३३ नम्बरको अटो पनि नियन्त्रणमा लिएको छ। भारतबाट तस्करी गरेर ल्याएको कपडा लोड गरिएको अटो र चालकलाई नियन्त्रणमा लिइएको कार्कीले बताए। साथै १ लाख ३५ हजार ५ सय मूल्य बराबरको अवैध कपडा नियन्त्रणमा लिइएको उनको भनाइ छ। बरामद गरिएको कपडा तथा नियन्त्रणमा लिइएको अटोसहित चालकलाई आवश्यक अनुसन्धान र कारबाहीका लागि विराटनगर भन्सार कार्यालयमा बुझाइएको जानकारी कार्कीले दिए। कपडासहित अटोको भन्सार मूल्यांकन ५ लाख ३३ हजार ५ सय रुपैयाँ भएको छ।
कर्णाली चिनाउने कर्णाली उत्सव,"वीरेन्द्रनगर : कर्णाली चिनाउने कर्णाली उत्सव कुडा कर्नालीका चौथो संस्करण शुक्रबारदेखि सुरु हुने भएको छ। कर्णालीको आर्थिक, सामाजिक तथा आर्थिक रूपान्तरणका लागि गन्थन, मन्थन र चिन्तन गर्दै कर्णालीको समग्र विकास र समृद्धिका लागि बृहत् छलफल हुने आयोजकले जनाएको छ। यस अगाडिका तीन वटा संस्करणबाट थप उत्साहित हुँदै चौथो संस्करण गर्न लागिएको कर्णाली उत्सव मुल आयोजक समितिका संयोजक कमल लम्सालले बताए। संघीयताको मर्म, छाउ र भाउ, कर्णालीको खस भाषा र संस्कृति, काला पहाडका तोडा, कर्णालीको पहिचानका विषयमा बहस गर्दै कर्णालीलाई उपेक्षित, दुर्गम र अविकासको शिकार बनाइकोमा यसलाई कसरी बदल्न सकिन्छ भन्ने विषयमा खरो बहस हुनेछ। एत्सव मुल आयोजक समितिका संयोजक लम्सालले भने, 'यही फागुन ५ गतेदेखि ७ गतेसम्म सुर्खेतको बुलबुले तालमा सञ्चालन हुने यो उत्सवमा विभिन्न १६ वटा विषयगत सत्रहरू, कर्णालीका हिरोहरू भनेर चिनिने पैकेलाका कथाहरू, यहाँको लोक बाजाका प्रस्तुतीहरूका साथै कर्णाली कन्सर्टका रूपमा सांस्कृतिक झाँक्रिहरू पनि राखिनेछ।' यो उत्सवमा चर्चित अनुहारहरू नेपाली कांग्रेसका महामन्त्री तथा लोकप्रिय नेता विश्वप्रकाश शर्मा, युवा जेताहरू गेनेन्द्र शाही, सोविता गौतम, कर्णालीका हिरो पैकेलाहरू चर्चित गायक सुरज पण्डित, कोशल हमाल, खैरुन निशा, मिस पवि, वीरेन्द्रनगर सहरका योजनाकार माधवभक्त माथेमा लगायतका व्यक्तिहरू सहभागी हुनेछन्। कर्णाली खेल्दोछ, यो सहर त्यो रहर, भोट भेट, शिक्षा रस्मर्पण, दलित दलिल, भोक र भोजन, रेडियोको रस, संघीयताका ५ वर्ष, कर्णाली नदी प्रणाली, कर्णालीमा लगानी, रूपान्तरण पुस्तान्तरण, सङ्लो समाज सङ्लो राजनीति, समावेशी शासन, डिजिटल डेमोक्रेसी, कर्णालीदेखि काठमाडौंसम्म लगायतका विषयवस्तुहरू उत्सवमा समावेश गरिएका छन्।"
चुम उपत्यकामा अहिंसा शताब्दी महोत्सव हुने,"गोरखा : हिमाल पारिको चुम उपत्यकामा अहिंसा क्षेत्र(स्याग्या) घोषणा भएको १०० वर्ष पुगेको अवसरमा अहिंसा शताब्दी महोत्सव हुने भएको छ। श्याग्या शताब्दी महोत्सव मूल आयोजक समितिले चुम चुमनुब्री गाउँपालिका७ छेकम्पारको राजेन गुम्बामा आगामी वैशाख ६ गतेदेखि ९ गतेसम्म श्याग्या (अहिंसा) शताब्दी महोत्सव आयोजना गर्न लागेको हो। गोरखा सदरमुकाममा पत्रकार सम्मेलन गरी आयोजकले सो कुराको जानकारी गराइएको हो। तिब्बतको सिमाना रहेको चुम उपत्यकालाई २०७७ सालमा नै अहिंसा क्षेत्र घोषणा गरिएको थियो। अहिंसा उपत्यका घोषणा भएको १०० वर्ष पूरा भइसके पनि कोरोना महामारीका कारण आयोजना गर्न कठिनाइ भएकाले २०८० को वैशाखमा गर्न लागिएको महोत्सव मूल समारोह समितिका अध्यक्ष तथा गाउँपालिका अध्यक्ष निमा लामाले बताए। नेपाल वुद्धको जन्मभूमि भएकाले विश्वसमा शान्तिको सन्देश दिन, अहिंसा क्षेत्रको चिनारी, निरन्तरता, प्रचार प्रसार र जैविक विविधता संरक्षणमा योगदान पुर्याउने उद्देश्यले महोत्सव आयोजना गरिएको उनले जानकारी दिए। वैशाख ६ गते सुरु हुने महोत्सव प्रधानमन्त्रीले उद्घाटन गर्ने कार्यक्रम तय भएको लामाले बताए। पहिलो दिन उद्घाटन, प्रकृति पूजा, शान्ति दीप प्रज्वलन, अहिंसा क्षेत्र निरन्तरताका लागि प्रधानमन्त्रीले हस्ताक्षरमार्फत प्रतिवद्धता जनाउने कार्यक्रम छ। ७ गते शान्तिको पदयात्रा, धर्म गुरुबाट क्षमापूजा, वुद्धका प्रवचन र साँस्कृतिक कार्यक्रम हुनेछन्। ८ गते अहिंसा क्षेत्र संरक्षणका लागि युवाहरुको छलफल गोष्ठी आयोजना गरिएको छ। अहिंसा क्षेत्रलाई निरन्तरता दिन पुस्तान्तरण आवश्यक रहेकाले नयाँ पुस्तामा पनि यसबारे छलफल लामाले बताए। महोत्सवमा परम्परागत खेलकुदको प्रतियोगिता घोडेजात्रा कार्यक्रम पनि राखिएको छ। अहिसाको अभियान, चुमबासीको पहिचान भन्ने मुल नाराका साथ आयोजना गर्न लागिएको महोत्सवले सम्पूण चुमवासीहरुको सामाजिक तथा साँस्कृति प्रतिबद्धतालाई अझ बलियो बनाउने कुरामा हामी विस्वस्त छौ, अध्यक्ष लामाले भने। चुम महोत्सव आयोजनाका लागि १ करोड २६ लाख ३५ हजार रुपैयाँ खर्च लाग्ने अनुमान गरिएको छ। हाल पालिकाले ३० लाख बजेट विनियोजन गरिएको छ भने मनास्लु संरक्षण क्षेत्र आयोजना (एमक्याप)ले आठलाख रुपैयाँ बजेट विनियोजन गरिएको छ। बाँकी रकम संकलनका लागि काम भइरहेको उनले बताए।"
अण्डाभित्र ब्राउन सुगर ल्याउने दुई जना पक्राउ,झापा : झापाका सीमा नाकाबाट लागूऔषध भित्र्याउन कारोबारी तथा प्रयोगकर्ताले नयाँ नयाँ तरिका अपनाउन थालेका छन्। यसै क्रममा काँकडभिट्टा नाकामा अण्डाभित्र लुकाएर ब्राउन सुगर ल्याउने दुई जनालाई प्रहरीले पक्राउ गरेको छ। पक्राउ पर्नेहरूमा अर्जुनधारा नगरपालिका३ निवासी २४ वर्षीय ऐतराज इवा र सोही ठाउँका २७ वर्षीय प्रकाश खाती रहेको प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। प्रहरीका अनुसार बिहीबार दिउँसो साढे २ बजेको समयमा इलाका प्रहरी कार्यालय र लागूऔषध नियन्त्रण ब्युरो काँकडभिट्टाबाट खटिएको संयुक्त प्रहरी टोलीले मेचीनगर६ स्थित पुरानो मेची पुलमा भारतबाट नेपालतर्फ आइरहेका दुवै जनालाई शंका लागि चेकजाँच गरेका थिए। इवाले दाहिने हातमा अण्डाको क्यारेट बोकेका थिए। प्रहरीले क्यारेट खोलेर हेर्दा १२ पिस अण्डामध्ये बीचमा रहेको एउटा अण्डालाई सानो दुलो बनाई त्यसभित्र हरियो रंगको प्लास्टिकको पोकामा ब्राउन सुगर लुकाएर राखेका थिए। अण्डा फुटाउँदा हेर्दा ५ ग्राम ब्राउन सुगर फेला परेको थियो। यता पक्राउ परेका दुवै जनालाई आवश्यक कारबाहीका लागि इलाका प्रहरी कार्यालय काँकडभिट्टामा राखिएको छ।
पुराना योजनाहरूको भुक्तानीका लागि उच्चस्तरीय समिति गठन,"जनकपुरधाम : मधेस प्रदेशसभाले पुराना योजनाहरूको भुक्तानीका लागि उपसभामुखको संयोजकत्वमा उच्च स्तरीय संसदीय छानविन समिति गठन गरेको छ। बिहीबार बसेको मधेस प्रदेशको पहिलो अधिवेशनको सातौं बैठकले उपसभामुख बबिता कुमारी राउत इशरको संयोजकत्वमा १७ सदस्यीय उच्च स्तरीय संसदीय छानविन समिति गठन गरिएको हो। समितिको सभापतिमा उपसभामुख बबिता कुमारी राउत इशर र सदस्यहरूमा प्रदेशसभा सदस्यहरू कनिस पटेल, रतनेश्वर गोइत यादव, श्याम प्रसाद पटेल, सुनिल कुमार यादव, बच्चा राउत अहिर, राजकुमार गुप्ता, मो समिर, हरिनारायण महतो, चन्दन कुमार सिंह, शम्भु कुमार साह, जयनुल राईन, रानी कुमारी तिवारी, उर्मिला देवी सिंह, कञ्चन विच्छा, विमला अन्सारी तरन्नुम, अनिरुद्ध कुमार सिंह र प्रमोद कुमार जयसवाल रहेका छन्। समितिको कार्यअवधि कार्य प्रारम्भ भएको मितिदेखि ३० दिनसम्म रहने छ। समितिले सभामुखको निर्देशनमा आफ्नो कार्यविधि आफैं नियमित गर्ने अर्थमन्त्री संजयकुमार यादवले बताए। समितिले सरकारको आर्थिक वर्ष २०७८७९ मा कार्यसम्पन्न भई भुक्तानी हुन बाँकी रहेका योजनाहरूको स्थलगत निरीक्षण र नापजाँच गर्नुका साथै सरकारका निकायहरूसँग कागजात माग गर्ने, सरकारको पदाधिकारीहरूसँग बयान लिने, सरकारको प्राविधिकहरूलाई काममा खटाउने र आवश्यक परेमा विज्ञ एवम् प्राविधिकहरूलाई करारमा राखी काम समेत गराउन सक्नेछ। आवश्यक परे उपसमिति बनाएर समितिमा नपरेका प्रदेशसभा सदस्यहरूलाई पनि काममा संलग्न गराउन सकिने बताइएको छ। बिहीबारको बैठकमा अर्थमन्त्री यादवले प्रदेशसभा कार्य सञ्चालन नियमावली २०७५ को नियम १५२ बमोजिम विशेष समिति गठनको प्रस्ताव पेश गरेका थिए। अर्थमन्त्री यादवले पेश गरेको प्रस्तावमा भनिएको छ, प्रदेश सरकारको विभिन्न निकायहरूमा आर्थिक वर्ष २०७८७९ मा कार्य सम्पन्न भई केही योजनाहरूको भुक्तानी बाँकी रहेको अवस्था सर्वविदितै छ। जसले गर्दा चालू आर्थिक वर्ष २०७९८० मा प्रदेश सरकारको काम कारवाहीले गति लिन सकिरहेको छैन भने अर्कोतिर भुक्तानी नहुने समस्या पटक पटक आइरहेको अवस्था समेतलाई मध्यनजर गर्दै सभाबाट सरकारलाई निर्देशन दिँदै यो समस्याको समाधान गर्न तथा पछि पनि यस्तो समस्या नआउने गरी योजनाहरूको छानविन गरी यकिनसहितको निर्देशनका लागि उपसभामुख इशरको नेतृत्वमा समितिको कार्यक्षेत्र, कार्यअवधि, कार्यविधिसहित उच्च स्तरीय संसदीय छानविन समिति २०७९ को प्रस्ताव पेश गर्दछु। सभामुख मण्डलले अर्थमन्त्री यादवले प्रस्तुत गरेको प्रस्तावलाई निर्णयार्थ प्रस्तुत गरेसँगै सर्वसम्मतिबाट स्वीकृत भएको थियो। अर्को सूचना नभएसम्मका लागि मधेस प्रदेशसभाको बैठक स्थगित भएको छ।"
"नुवाकोटमा बस दुर्घटना हुँदा तीन जनाको मृत्यु, २३ घाइते",काठमाडौं : नुवाकोटको विदुर नगरपालिका१२ चैनपुरमा बस दुर्घटना हुँदा तीन जनाको मृत्यु भएको छ। मृत्यु हुनेमा विदुर नगरपालिका३ का ७३ वर्षीय बाबुराम दर्जी र तारकेश्वर गाउँपालिका घर भई विदुर नगरपालिका६ मा बस्ने ६ वर्षीय रामप्रसाद अर्याल रहेका छन्। बट्टार स्थित हावाघरबाट तारकेश्वर गाउँपालिका१ दाङसिङ जाँदै गरेको बा २ ख ८४५ नम्बरको बस अपराह्न ४ बजे दुर्घटना हुँदा २ जनाको घटनास्थलमा र १ जनाको त्रिशुली अस्पतालमा मृत्यु भएको जिल्ला प्रहरी कार्यालय नुवाकोटका प्रवक्ता एवं डीएसपी खगेन्द्रबहादुर खड्काले बताए। अस्पतालमा मृत्यु हुने महिलाको नाम खुल्न बाँकी छ। दुर्घटनामा २३ जना यात्रु घाइते भएका छन्। घाइतेको त्रिशुली अस्पतालमा उपचार भइरहेको छ। बसका चालक र सहचालक प्रहरीको सम्पर्कमा नरहेको समेत प्रवक्ता खड्काले बताए। दुर्घटना हुनुको कारण खुलेको छैन। बस सडकबाट करिव ५० मिटर तल खसेको थियो।
सर्जिकलका सामग्री बरामद,"विराटनगर : तस्करीको आशंकामा प्रहरीले विराटनगर महानगरपालिका५ कोचाखालबाट बिहीबार बिहान सर्जिकलका सामग्री (शल्यक्रिया गर्दा प्रयोग हुने सामग्री) बरामद गरेको छ। जिल्ला प्रहरी कार्यालय मोरङबाट खटिएको टोलीले बिहान साढे ६ बजेतिर को १ ह १३२५ नम्बरको सीटी सफारीसहित उक्त सामग्री नियन्त्रणमा लिएको हो। सफारी चालक विराटनगर१२ का ५६ वर्षीय शिवशंकर मण्डललाई पनि पक्राउ गरिएको मोरङ प्रहरी प्रमुख एसपी दीपक पोखरेलले जानकारी दिए। उनका अनुसार सफारीमा राखी भारतबाट तस्करी गरेर नेपालतर्फ ल्याउँदै गरेका बेला १ लाख ५० हजार मूल्य बराबरको सामग्री नियन्त्रणमा लिइएको हो। बरामद गरिएको सामग्रीसहित सफारी र चालकलाई आवश्यक अनुसन्धान र कारबाहीका लागि राजस्व अनुसन्धान कार्यालय इटहरीमा बुझाइएको एसपी पोखरेलले बताए। तर, सामग्रीका धनी सन्तोषकुमार सिंहले भने वैधानिक हिसाबले ढुवानी भइरहेका बेला सामान नियन्त्रणमा लिएर प्रहरीले दुःख दिएको गुनासो गरेका छन्। उनका अनुसार विराटनगर१२ को कान्ति सर्जिकल एण्ड सप्लायर्सबाट नोबेल शिक्षण अस्पतालनजिक रहेको एमडी सर्जिकल सप्लायर्समा पठाउँदै गरेका बेला सामानसहित सफारी र चालकलाई प्रहरीले नियन्त्रणमा लिएको हो। एउटा सप्लायर्सबाट अर्कोमा पठाउँदै गरेका बेला सामान र सफारी नियन्त्रणमा लिएर तथा सफारी चालकलाई पक्राउ गरेर प्रहरीले दुःख दियो, उनले भने, भ्याट बिल देखाउँदा पनि प्रहरीले छाडेन। सिंहका अनुसार भ्याटसहित सामान ४६ हजार २ सय ७३ रुपैयाँ ५० पैसा बराबरको मात्रै थियो। प्रक्रिया पूरा गरेर चुस्तदुस्त हिसाबले मेडिकल सामग्री ढुवानी गर्दा प्रहरीले दुःख दिने नियत राखेको उनको गुनासो छ।"
रोकिएन अवैध उत्खनन कार्य,"सन्धिखर्क : निर्माणाधीन पटौटी तम्घास फास्ट ट्रयाक र घुम्ती पाल्पा सडकको जिल्ला स्तरीय अनुगमन टोलीले अनुगमन गरेको छ। प्रमुख जिल्ला अधिकारी मीना अर्यालका अनुसार सडक निर्माण कार्य गुणस्तरीय रूपमा काम भए नभएको र सडक निर्माणको जिम्मा पाएको निर्माण व्यवसायीले तोकिएको समयमा काम सम्पन्न गर्ने अवस्था भए नभएकाबारे अनुगमन गरिएको हो। सडक निर्माणमा प्रयोग गरिने ढुंगा, गिट्टी, बालुवा वातावरणीय प्रभाव अध्ययन नगरेर नै निजी जग्गाको प्रयोग गरिएको भेटिएकोले तत्काल वातावरणीय प्रभाव मूल्यांकन अध्ययन गरेर मात्र प्रयोग गर्न निर्देशन दिएको छ। पाणिनी ८ मधुलेखमा अबैध रुपमा पहाड उत्खनन् गरेको अवस्थामा एक एक्साभेटर समेत फेला पारेको छ। अनुगमन टोली आएको थाहा पाएपछि उत्खनन गरिरहेको एक्साभेटर छाडेर चालक भागेका थिए। उक्त गाडीलाई कानुन अनुसार कारबाही गर्न निर्देशन दिएको छ। पटौटी तम्घास फास्ट ट्रयाकको पटौटी, दुर्गाफाट हँुदै रिडी खोलामा बन्न लागेको पुल तथा सोही क्षेत्रको सडक तथा घुम्ती पाल्पा सडकको घुम्तीदेखि दुर्गाफाँटसम्मको सडकको अनुगमन गरिएको जिल्ला समन्वय प्रमुख जीवनारायण कोइरालाले बताए। अनुगमन टोलीमा जिल्ला समन्वय प्रमुख जीवनारायण कोइराला, प्रमुख जिल्ला अधिकारी मीना अर्याल, प्रहरी नायव उपरीक्षक मुकुन्द रिजाल, पाणिनि गाउँपालिकाका अध्यक्ष टेकराज न्यौपाने, प्रमुख प्रशासकीय अधिकृत हुमलाल भुसाल, सडक पूर्वाधार कार्यालयका इन्जिनियर अशोक दुवाडी, निर्माण व्यवसायी संघका अध्यक्ष ऋषिराम अधिकारी, नेपाल पत्रकार महासंघका लुम्बिनी प्रदेश सदस्य प्रेमनारायण आचार्य लगायतको टोलीले अनुगमन गरेको हो।"
परिवारै मिलेर देवरबाट गराए बलात्कार,"कलिलो उमेरमै विवाह बन्धनमा बाँधिन बाध्य उनी पलपल भयानक हिंसामा परेकी हुन्। गौशाला (महोत्तरी) : यो कुनै चलचित्रको कथानक होइन। न हो उपन्यासकै कथा। यो त भयानक हृदयविदारक घटना हो। एक किशोरीले गत असारमा गौशाला नगरपालिका५ का युवकसँग मागीविवाह गरिन्। तर, परिवारै मिलेर देवरबाट बलात्कार गराए। पीडितले प्रहरीमा गएर उजुरी दिइन्। तर, प्रहरीले परिवारकै जिम्मा लगायो। त्यसपछि ससुराले मन्दिरमा लगेर देवरसँगै विवाह गराए। घर फर्किएपछि पनि यातना दिन छाडेनन्। ती पीडितले न्याय मागिरहेकी छन्। श्रीमान् हुँदाहुँदै देवरसँग यौनसम्बन्ध कायम गर्नुपर्ने बाध्यता छ, उनले अन्नपूर्ण पोस्ट्सित भनिन्, देवरसँग शारीरिक सम्बन्ध बनाउन नमान्दा श्रीमान्, देवर, नन्द अनि ससुराले नै मुखमा कपडा कोचेर कुटपिट गर्दै आएका छन्। न्याय माग्दा देवरसँग मेरो विवाह गराइदिएको उनको भनाइ छ। तैपनि ममाथिको अत्याचार बन्द हुँदैन। के गरूँ ? कहाँ जाऊँ ? के ठेगान छैन, उनको दुखेसो छ, माइत जाऊँ भने गरिबीका कारण बुवाआमा आर्थिक संकटमा छन्। ससुरालीमा जब श्रीमान् नै सहारा दिँदैन भने अरूले सहारा दिने कुरा पर जाओस्। परिवारै मिलेर देवरबाट बलात्कार गराएको उनको गुनासो छ। प्रायः रातिको समयमा श्रीमान् बेडमा पल्टेको हुन्छ। म पनि श्रीमान्सँगै सुतेकी हुन्छु। देवर निर्धक्क कोठामा छिर्छन् अनि मलाई श्रीमान्को छेउबाटै जबर्जस्ती हातपात गर्दै अर्को कोठामा लैजान्छन्, १९ वर्षीया पीडितले भनिन्, नजाँदा देवरले बेस्सरी कुटपिट गर्छन्। यसो हुँदासमेत बेडमा पल्टिएका श्रीमान् मौन भई तमासा हेर्न थाल्छन्। श्रीमान्ले मेरो बचाउ गर्नुको सट्टा भाइको पक्षमा समर्थन जनाउँछन्। आवेशमा आएका श्रीमान् बेडबाट उठेर मैमाथि आइलाग्ने गर्छन्। कलिलो उमेरमै विवाह बन्धनमा बाँधिन बाध्य उनी पलपल भयानक हिंसामा परेकी हुन्। बिहेलगत्तै आफूमाथि हिंसा हुन थालेको उनको भनाइ छ। यस्तो घिनौना कार्यमा घरपरिवारका सदस्यहरूले मलाई नै मानसिक तनाव दिनुको साथै कुटपिटसमेत गर्दै आएका छन्, उनले भनिन्, ससुरा, नन्द अनि श्रीमान् नै हिंसामा उत्रिएपछि मलाई सहयोग गर्ने त्यहाँ कोही छैन। उनीहरूले मलाई शारीरिक र मानसिक तनाव दिएर विवश बनाएका छन्। भाइको फोटो देखाएर दाइसँग विवाह किशोरीका बुवा लमीको कुरा सुनेर छोरीको विवाह गर्न राजी भएका थिए। छोरीको विवाह हुँदा आफू पञ्जावमा मजदुरी गरिरहेको थिएँ। पञ्जाव हुँदा घरपरिवारले मोबाइलमा पठाएको केटाको फोटो, घर अनि पसलको फोटोले मलाई पनि आकर्षित गर्यो, उनले भने। त्यसपछि छोरीको विवाह गरिदिन उनले सहमति जनाए। छोरीको विवाह गर्ने उमेर नपुगे पनि सम्पत्तिका लागि विवाह गर्न स्वीकृत दिएँ, उनले भने। दुवैतर्फका परिवारका सदस्यको उपस्थितिमा मन्दिरमा विवाह भयो। आर्थिक अवस्था अत्यन्त कमजोर रहेकाले ऋण लिएर १ लाख रकम खर्च गरेको उनले सुनाए। जसोतसो विवाह सम्पन्न भए पनि छोरीले सुखीसम्पन्न भई ससुरालीमा घरजम बसाएको सपना क्षणभरमै अन्त्य भएको उनको भनाइ छ। भने, जब यहाँ छोरीले बारम्बार पीडा सहँदै आएको खबर थाहा पाएँ। विवाहअघि लमीले आफूलाई पठाएको फोटो ज्वाइँको नभई भाइको रहेको पछि थाहा पाएको उनले सुनाए। छोरीले सुखी अनि खुसी भई जीवनयापन गरिरहेको खवरले मलाई सन्तोष लागेको थियो। त्यसतर्फ घरपरिवारका सदस्यले खासै ध्यान दिएनौं, उनले भने, हरेक बुवाआमा चाहन्छन् कि सन्तानको भविष्य सफल होस्। मैले पनि त्यही कुरामा सहमति जनाएर कहीँ कतै चर्चा गरिनँ। उनका अनुसार सम्धीले कान्छो छोरासँग विवाह गर्ने टुंगो लगाएका थिए। पछि विवाह त ठूलो छोरासँग गराएछन्। यति हुँदा पनि हामीलाई कुनै आपत्ति थिएन। पछि उनका घरपरिवारले छोरीलाई पनि चरम यातना दिँदै आएपछि असह्य भएर हामी न्यायका लागि प्रहरी प्रशासनसमक्ष आयौं, उनले भने, हामीलाई न्याय चाहियो। घर फर्किएपछि पीडित पहिलेझैं हिंसामा परिन्। घरको इज्जत उडायो भन्दै नन्दले कुटपिट गरेको किशोरीका बुवाले बताए। छोरीले माघ अन्तिम साता बाबु पञ्जावबाट घर आएको थाहा पाइन्। अनि छोरीले मसँग फोनमा दुखेसोको वृत्तान्त सुनाइन्। अनि म त छाँगाबाट खसेझैं भएँ, उनले भने, म पैसाको जोहो गरेर छोरीलाई केही दिनका लागि माइती लैजान यहाँ आउँदा मैले कहिले नसोचेको घटनाहरू भइरहेको थाहा पाएँ। अनि मैले छोरीका लागि न्यायको लडाइँ लड्ने निधो गरेँ। प्रहरीबाट फर्किएपछि देवरसँग विवाह पीडितले गत साता इलाका प्रहरी कार्यालय गौशालामा न्यायका लागि उजुरी दिएकी थिइन्। पीडित पक्षका अनुसार त्यसपछि प्रहरीले ससुरासँग कागज बनाएको रहेछ। आइन्दा बुहारीलाई कुटपिट नगर्ने, नागरिकता, विवाहदर्ता बनाइदिने लिखित सर्तसहित ससुराले बुहारीलाई घरतर्फ लगेको प्रहरी स्रोतले जनाएको छ। घर फर्किएपछि पीडित पहिलेझैं हिंसामा परिन्। घरको इज्जत उडायो भन्दै नन्दले कुटपिट गरेको किशोरीका बुवाले बताए। रातिको समयमा म छोरीको घरमा सुतिरहेको थिएँ। जब बिहानको ४ बज्यो अनि खासखुस रूपमा सुरुवात भएको विवाद उग्र नै बन्यो। त्यसपछि म ब्युँझिएर बुझ्न जाँदा बिना कारण रातिको समयमा घरका सदस्यहरू मिलेर छोरीलाई कुटपिटमा उत्रिएका रहेछन्, उनले भने, पछि आफूले सम्झाउँदा छोरीका देवर आफूलाई धम्की दिँदै कुटपिटमा उत्रिन खोजेका थिए। हल्ला भएपछि छिमेकीले मलाई र छोरीलाई बचाए। त्यसपछि पुनः न्यायका लागि इलाका प्रहरी कार्यालय गौशालामा जाँदा देवरसँग विवाह गर्न भनिएको उनको भनाइ छ। आफूले छोरीको घरजम जसरी नि बस्ने भयो भनेर छोरीसँगको सल्लाहमा उक्त प्रस्ताव स्वीकार गरेको उनले बताए। समाजका भद्रभलादमी, ससुराली र माइती पक्ष बसी सामाजिक न्याय खोज्ने पक्षमा सबैले सहमति जनाए। देवरसँग विवाह गराउने निर्णय गरे। सोही दिन मंगलबार ससुराले जेठी बुहारीको विवाह कान्छा छोरासँग गराइदिए। नन्दलाई त्यो सह्य भएन। विवाह गरी घर गएपछि परिवारै मिलेर निर्घात रूपमा कुटपिट गरेको पीडितले सञ्चारकर्मीलाई बताइन्। कुटपिटबाट उनका हातखुट्टा, टाउको र अन्य भागमा चोट लागेको छ। उनको स्थानीय स्तरमा उपचार भइरहेको छ। उनले देवरसँग जर्बजस्ती शारीरिक सम्बन्ध कायम राख्नका लागि विवश पारिएको प्रहरीसमक्ष बताएकी छन्। पहिल्यै तीन श्रीमतीसँग सम्बन्धविच्छेद श्रीमान्बाट सन्तान सम्भव नहुने भएपछि ती पीडित किशोरीलाई परिवारका सदस्यले देवरसँग शारीरिक सम्बन्ध गराउँदै आएको छिमेकीले बताएका छन्। स्थानीयवासीका अनुसार किशोरीका श्रीमान्को यसअघि तीन युवतीसँग विवाह भएको थियो। केही दिनसम्म उनीहरूको सम्बन्ध सुखमय रहन्थ्यो। पछि क्रमिक रूपमा अधिक मात्रामा मानसिक र शारीरिक तनाव दिएपछि बुहारीहरूले बाध्य भएर सम्बन्धविच्छेद गराएका रहेछन्, एक स्थानीयवासीले भने, सम्बन्धविच्छेदका घटना सार्वजनिक भएनन्। त्यो घटना परिवारभित्रै दबाएको हुन्थ्यो। उनीहरूलाई केही मात्रामा पैसा दिएर घटनाको छिनोफानो गर्दै आएका छन्। पीडित किशोरीले आफूलाई कानुनसम्मत रूपमा न्याय दिलाइदिन प्रहरी प्रशासनसमक्ष माग गरेकी छन्। घटनास्थलमा पुगेर सूक्ष्म जानकारी लिएकी महिला अधिकारकर्मी सुनिता झाले भनिन्, घटना अलि जटिल नै छ। मैले हरेक पक्षसँग बुझेकी छु। पीडितलाई जसरी पनि कानुनअनुसार न्याय चाहिन्छ। यस विषयमा अलि गम्भीरतापूर्वक सोचेर फैसला गर्नुपर्ने देखिन्छ।"
मधेस जोड्दै नेवारी संस्कृति,"काठमाडौं : मधेस आन्दोलनपछि तीब्र विकास भएको ठाउँ हो, महोत्तरीको बर्दिबास। जहाँ मधेसीपहाडी समुदायको मिश्रित बस्ती छ। अन्य जातिजस्तै यहाँ नेवार जातिको पनि बाक्लो बसोबास छ। हरेक वर्ष नेवारहरूले सामूहिक रूपमा गर्ने कन्याहरूको इही (बेल विवाह) र बटुकहरूको क्यौतापूजा (ब्रतबन्ध) ले सबैको ध्यान तान्ने गरेको छ। यस वर्ष पनि बर्दिबासस्थित पञ्चधुरा माईस्थान मन्दिरमा इही र क्यौता पूजाको आयोजना गरिएको थियो। जसले बर्दिबास क्षेत्रमा बसोबास गर्ने नेवार जातिलाई भेटघाटको अवसर पनि बनाएको थियो। अझ प्रसाद ग्रहण गर्न जानेहरूलाई नेवार संस्कृतिबारे बुझ्ने मौका पनि मिलेको थियो। नेवारी संस्कृति समृद्ध छ। तर, नयाँ पुस्तालाई जानकारी नहुँदा संस्कृति मासिने खतरा पनि उत्तिकै देखिएको छ। यी सबैलाई महसुस गरेर हामीले सामूहिक रुपमा इही र क्यौता पूजा आयोजना गर्दै आएका छौं, बर्दिबास नेवाः समाजका अध्यक्ष धननारायण श्रेष्ठले भने, स्थानीय सरकारका प्रतिनिधि, बुद्धिजीवीहरूलाई बोलाएर हामीले नेवारी संस्कृति, पहिरन, गीतसंगीतका बारेमा जानकारी गराउँछौं। नेवारी भाषा, संस्कृति र साहित्यलाई संरक्षण गर्न उनले स्थानीय सरकारसँग कार्यक्रम माग गरेको बताए। बर्दिबास क्षेत्रमा अरूभन्दा कम संख्यामा रहेको नेवार जातिको संरक्षण, सम्बद्र्धन र विकासका लागि बर्दिबास नेवाः समाज स्थापना गरिएको छ। यसैबीच संस्थाको सातौं साधारणसभाको आयोजना गरिएको छ। बर्दिबास नगरपालिकाका प्रमुख प्रह्लादकुमार क्षत्रीले नेवाः संस्कृतिसँग आफू नजिक भएर भिजेकाले नेवाः संस्कृतिको विकास र प्रबद्र्धनमा नगरकातर्फबाट सक्दो सहयोग गर्ने बताए।"
उपचारको अभावमा अढाई वर्षदेखि ओछ्यानमै थलिए बस्नेत,"विराटनगर : विराटनगर महानगरपालिका६ बस्दै आएका दुर्घटना पीडित ५० वर्षीय माधव बस्नेतले अझै न्याय पाउन सकेका छैनन्। अढाई वर्षदेखि ओछ्यानलाई नै संसार मानेर बसेका उनले राज्यको साथ पाउन नसकेका हुन्। सबैलाई पीडाबोध गराउने कहानी बोकेर बसेका उनले राज्यलाई गुहार लगाइरहेका छन्। तर, राज्य मौन छ। हाल उनी उपचारको अभावमा ओछ्यानमै छटपट्याइरहेका छन्। २०७७ पौष १ गते काठमाडौंबाट विराटनगर फर्किरहेका बस्नेत साँझको करिब ६ बजे सिराहाको लहानमा मोटरसाइकल दुर्घटनामा परेका हुन्। अनियन्त्रित रूपमा विपरीत दिशाबाट आइरहेको ट्याक्टरले बस्नेत चालक रहेको मोटरसाइकललाई ठक्कर दिँदा उनी यो अवस्थामा पुगेका हुन्। उनी आफ्नो कलेजोको क्यान्सरको शल्यक्रियापश्चात फलोअपका लागि काठमाडौं गएका थिए। २०७५ कात्तिकमा उनले कलेजोको क्यान्सरको शल्यक्रिया गराएका थिए। फलोअपका लागि काठमाडौंस्थित टिचिङ अस्पताल पुगेर फर्किदै गर्दा दुर्घटनामा परेको उनले बताए। उनले भने, बाँच्न त बाँचे। तर, यो जीवन पनि मृत्युसरह भएको छ। खानपिनदेखि दिसापिसाबसम्म सबैकुरामा ओछ्यानकै भर पर्नुपरेको छ। सिराहाको गोलबजार नगरपालिका११ घर भएका वर्ष २६ का सत्रुधन सदायले चलाएको ट्याक्टरको ठक्करबाट बस्नेतको दुर्घटना भएको प्रहरीको भनाई छ। प्रहरीका अनुसार सदायले मादक पदार्थ सेवन गरी ट्याक्टर चलाएको देखिएको छ। सवारी चालक अनुमतिपत्र समेत नभएका सदायले कल्याणपुर१२ घर भएका राम एकवाल महतोको ट्याक्टर चलाएर दुर्घटना गरेको देखिएको जिल्ला प्रहरी कार्यालय सिराहाका प्रहरी उपरीक्षक टेकुनन्द इवा लिम्बुले बताए। त्यतिबेला पीडकलाई पक्षलाई नियन्त्रणमा लिएर कानुनी कारबाही पनि अघि बढाइएको उनले जानकारी दिए। प्रहरीका अनुसार जिल्ला अदालत सिराहाका न्यायाधिश पुष्पराज थपलियाको इजलासले २०७८ पौष २६ गते ट्याक्टर चालकलाई ४ वर्ष कैद र ट्याक्टर धनीलाई आधा सजायको फैसला सुनाएको थियो। चालकलाई २५ हजार रुपैयाँ जरिवाना र धनीलाई १२ हजार ५ सय जरिवानाको फैसला पनि अदालतले गरेको थियो। त्यतिबेला पीडितलाई दुवै जनाबाट क्षतिपूर्ति बापतको न्यून रकम भराउने फैसला पनि भएको देखिएको सिराहा प्रहरीले जनाएको छ। तर, अदालतले क्षतिपुर्ति बापत मात्र १ हजार ५ सय रुपैयाँ तिर्नुपर्ने फैसला गरिदिएपछि आफु मारमा परेको बस्नेतले बताएका छन्। दुर्घटना गराउनेलाई कानुनी कारबाही भएपनि प्रभावकारी उपचारको अभावमा आफ्नो जीवन मरेसरह भएको उनको भनाइ छ। प्रशासनको बेवास्ताका कारण ट्याक्टर धनी पनि पुनः सम्पर्कमा नआएको उनको गुनासो छ। दुर्घटनापश्चात विराटनगरस्थित नोबेल अस्पताल ल्याइएका बस्नेतले हाल काठमाडौं ट्रमा सेन्टरमा आफ्नो उपचार गराइरहेका छन्। नोबेलमा उपचार सम्भव नभएपछि उनलाई काठमाडौं रिफर गरिएको हो। दुर्घटनामा पर्दा शरीरको विभिन्न भागमा चोट लाग्नुका साथै उनको दाहिने खुट्टाको हड्डी कच्याककुच्चुक भएको थियो। सुरुमा विराटनगरस्थित नोबेल अस्पतालमा २ महिना उपचार गराएका उनको हाल कम्मरदेखि मुनिको भाग चल्दैन। दाहिने हातको औंला पनि चल्दैन। काठमाडौं ट्रमा सेन्टरमा उपचार गराएपछि हाल उनका शरीरका अन्य भागको घाउ निको भएपनि हातको औंला र खुट्टा अझै चल्न सकेको छैन। उनी कसैको सहाराबिना उठबस र हिँडडुल गर्न सक्दैनन्। १ महिनापछि फलोअपका लागि पुनः काठमाडौं जानुपर्ने भएको उनले अन्नपूर्णलाई बताए। काठमाडौंमा अपरेशन गरेको पाँच महिना चल्दैछ। १ महिनापछि फलोअप छ, उनले भने, अपरेशन गरेपनि खुट्टा टेक्न मिलेको छैन्। सहारा चाहिन्छ। हातको औंलाहरू पनि चल्दैनन्। दुर्घटना गराउने पक्षबाट पटकपटक गरेर बस्नेतले हालसम्म मात्र रु २ लाख १५ हजार रुपैयाँ प्राप्त गरेका छन्। जबकी उनको उपचारमा हालसम्म २६ लाख रुपैयाँभन्दा बढी रकम खर्च भइसकेको छ। पीडक पक्षले पछि तिरिदिन्छन भन्ने आशमा ऋण खोजेर उपचार गराइरहेको उनी बताउँछन्। उनी भन्छन्, अहिलेसम्म ऋण खोजेर उपचार भइरहेको छ। तर, ऋण तिर्न नसक्दा अर्को तनाव थपिएको छ। उपचारमा अझै १० लाख रुपैयाँभन्दा बढी रकम खर्च हुने डाक्टरको भनाई छ। उपचारको क्रममा दुर्घटना पीडित बस्नेतले सिराहाका तत्कालीन प्रमुख जिल्ला अधिकारी प्रदीपराज कँडेललाई ८ लाख रुपैयाँ खर्चको बिल पेश गरेका थिए। पछि उपचारका क्रममा खर्च बढ्दै गएपछि सोही अनुसार बस्नेतले बिल पेश गर्दै गए। १७ लाखको बिल पेश गर्दा सिराहा तत्कालिन सिडियो लालबाबु कवाडीले दुर्घटनाको क्षतिपुर्ति बापत पीडित माधव बस्नेतलाई १२ लाख ४७ लाख ५०० रुपैयाँ दिनु भनी निर्णय नै गरिदिए। तर, प्रशासनको निर्णयप्रति असहमति जनाउँदै पिडक पिक्षले हाल जिल्ला अदालतमा पुनरावेदन गरेका छन्। मुद्दा अदालत पुगेकाले प्रशासनको तर्फबाट पनि तत्काल केही गर्न नसकिने अवस्था रहेको जिल्ला प्रशासन कार्यालय सिराहाका सहायक प्रमुख जिल्ला अधिकारी आनन्द पौडेलले बताए। उनले भने, अब अदालतको फैसला कुर्नुको अन्य कुनै विकल्प छैन्। विराटनगरमा डेरा बस्दै आएका बस्नेत कोठा र पसलको मासिक १० हजार भाडा तिर्छन्। उनकी श्रीमती स्वस्थानी किराना पसल चलाउँछिन्। तर, पसलको अम्दानीले घरको भाडा तिर्न पनि हम्मेहम्मे पर्छ। आम्दानीको अन्य कुनै बाटो नरहेकाले घर चलाउन समेत गाह्रो भइरहेको श्रीमती स्वस्थानी बताउँछिन्। छोराले प्लस टु सकिसकेको छ। छोरी कक्षा ८ मा पढछे। तर, पैसाको अभावमा उनीहरूको पठनपाठन समेत अगाडि बढाउन सकिएको छैन्। आर्थिक अवस्था कमजोर भएका कारण ओछ्यानलाई नै सर्वश्व ठानेर बसेका विराटनगर निवासी माधव बस्नेतले उपचारका लागि आर्थिक सहयोगको अपेक्षा गरेका छन्। प्राईम कर्मसियल बैंकको विराटनगर शाखामा माधव कुमार बस्नेतको नाममा रहेको ०३४०११७१ पि एस नम्बरको खातामा सक्दो सहयोग गरिदिन उनले आग्रह गरेका छन्। उनलाई ९८४२०६९२७९ मार्फत् सम्पर्क गरेर पनि सहयोग गर्न सकिने जनाइएको छ।"
लागुऔषधसहित सर्लाही र धादिङका चार युवा वीरगन्जमा पक्राउ,"भारतको रक्सौलबाट लागुऔषध लिएर आएका उनीहरूलाई प्रहरीले बुधबार बेलुकी वीरगन्ज महानगरपालिका वडा नंबर १६ स्थित डाँफे होटलबाट पक्राउ गरेको हो । वीरगन्ज : वीरगन्जमा प्रतिबन्धित लागुऔषध सहित सर्लाही र धादिङका चार जना युवक पक्राउ परेका छन् । भारतको रक्सौलबाट लागुऔषध लिएर आएका उनीहरूलाई प्रहरीले बुधबार बेलुकी वीरगन्ज महानगरपालिका वडा नंबर १६ स्थित डाँफे होटलबाट पक्राउ गरेको हो । पक्राउ पर्नेहरूमा सर्लाहीको लालबन्दी नगरपालिका वडा नम्बर ८ का १९ वर्षीय राज मन्सुरी ,१९ वर्षीय विशाल मोक्तान ,वडा नम्बर ७ का २० वर्षीय राजु राना मगर र धादिङको गजुरी नगरपालिका वडा नम्बर २ का २० वर्षीय अजय तमांग रहेका छन् । उनीहरूको साथबाट प्रतिबन्धित लागुऔषध डाइजेपाम५० एम्पुल, नुरफिन५० एम्पुल, फेनारगन५० एम्पुल बरामद भएको पर्साका प्रहरी नायब उपरीक्षक दिपक गिरिले जानकारी दिए । विशेष सूचनाको आधारमा प्रहरी चौकी बसपार्कबाट खटिएको प्रहरी टोलीले होटलमा पुगेर खानतलाशी गर्दा ती युवकहरूले प्लाष्टिकको झोलामा लुकाइ छिपाइ राखेको लागुऔषध बरामद गरेको गिरिले बताए । उनीहरूलाई जिल्ला प्रहरी कार्यालय पर्साको हिरासतमा राखेर अनुसन्धान भइरहेको गिरिले जानकारी दिए ।"
भान्सामा सिलिन्डर बम,"काठमाडौं : ललितपुर मंगलबजारनजिक एक घरमा कात्तिक १९ गते ग्यास सिलिन्डर बिस्फोट हुँदा चार जनाको मृत्यु भयो। मृत्यु हुनेमा घरधनी लक्ष्मीकृष्ण ताम्राकार, छोरी अन्जना, बुहारी रन्जना र नाति निर्जल छन्। महानगरीय प्रहरी परिसर ललितपुरका प्रवक्ता प्रज्वल महर्जनका अनुसार सुरुमा घरको तेस्रो तलामा बालेर छाडेको दियोबाट पर्दा जली आगलागी भएको देखिन्छ। त्यसपछि चौथो तलास्थित भान्साको सिलिन्डर आगोले भेटेर पड्किएको थियो। ललितपुरकै हौगालस्थित तामापित्तल वेल्डिङ गर्ने कारखानामा ग्यास सिलिन्डर पड्किँदा घटनास्थलमै एक र उपचारका क्रममा अन्य दुई जनाको मृत्यु भयो। मृत्यु हुनेमा धु्रव ताम्राकार, राजेश ताम्राकार र सुरेश ताम्राकार छन्। यी दुवै घटनाबारे जानकार भीम शाक्यका अनुसार कात्तिक १९ गते एउटा सिलिन्डर भने केही भएको थिएन। आगलागीकै कारण हो भने दुवै सिलिन्डर पड्किनुपर्ने हो, ललितपुर महानगरपालिका १२ नवाहल टोल सुधार समितिका अध्यक्षसमेत रहेका शाक्य भन्छन्, दुवै घटनामा पड्किएका सिलिन्डर पुरानो र मिति सकिएको भन्ने सूचना पाएको छु। उनका अनुसार सिलिन्डर सुरक्षित र नयाँ भइदिए बिस्फोट हुँदैनथ्यो। सुनसरीको इटहरी उपमहानगरपालिका११ खनारका ८८ वर्षीय दुर्गाप्रसाद काफ्ले पनि १० वर्षअघि यस्तै दुर्घटनामा परेका थिए। हलेसी महादेव दर्शनमा हिँडेका बेला उदयपुर कटारीमा टोलीकी एक महिलाले खाना पकाउने क्रममा एक्कासि ग्यास सिलिन्डरमा आगो बल्यो। उनले पानी ल्याएर खन्याइन्। त्यसपछि बिस्फोट हुँदा काफ्ले गम्भीर घाइते भए। उनी डेढ महिना उपचारपछि निको भए। ती महिलाको भने उपचारका क्रममा मृत्यु भयो। प्रहरीसँग यस्ता घटनाको तथ्यांक छैन। यस्तो प्रकारका घटनालाई भवितव्यअन्तर्गत राखिने भएकाले तथ्यांक नभएको हो, प्रहरी प्रवक्ता वसन्त कुँवर भन्छन्, सिलिन्डर पड्किएर भौतिक तथा मानवीय क्षति हुने क्रम बढेको छ। हामीले तथ्यांक संकलन गर्न थालेका छौं। भान्सामा प्रयोग गर्ने ग्यास सिलिन्डर बिस्फोट हुँदा धनजनको क्षति हुने गरेको छ। यसमा सरकारको लापरबाही मुख्य कारक रहेको उपभोक्ता हित संरक्षण मञ्चका अध्यक्ष ज्योति बानियाँ बताउँछन््। ग्यास सिलिन्डरजस्तो अति संवेदनशील वस्तु गुणस्तरीय छछैन ? लिक भइरहेको पो छ कि ? सरकारी निकायले नियमन गर्नुपर्ने हो, अध्यक्ष बानियाँ भन्छन्, एउटा सिलिन्डर १०१२ वर्षसम्म मात्रै प्रयोग गर्न उपयुक्त देखिन्छ। तर, यहाँ २० औं वर्ष पुराना सिलिन्डर पनि हाम्रा भान्सामा देखिन्छन्। ग्याससँगै लेदो भेटिन्छन्। कसले गर्ने नियमन ? आधिकारिक निकाय नेपाल आयल निगम भए पनि उसको प्राथमिकतामा नपरेको बानियाँ बताउँछन्। राखेको ठाउँमा सिलिन्डर आफैं पड्किन्छ भन्नुमा सत्यता नभएको तर्क गर्छन् एलपी ग्यास उद्योग संघका महासचिव कृष्णभक्त श्रेष्ठ। भन्छन्, सिलिन्डर पड्किन आगोको नजिक पर्नुपर्ने हुन्छ। महासचिव श्रेष्ठका अनुसार नेपालमा ग्यास उद्योगको सुरु २०२८ सालमा भएको हो। अहिले ६० वटा उद्योग छन्। यी उद्योगमा १ करोड ५० लाख सिलिन्डर छन्। देशभर चारवटा कम्पनीमार्फत खाली सिलिन्डर उत्पादन हुन्छ। त्यसपछि प्रत्येक कम्पनीले सिलिन्डरको हाइड्रो जाँच गर्नुपर्छ। सरकारले गुणस्तर चिह्न प्रदान गरेपछि मात्रै ग्यास भरी बजारमा पठाइने हुँदा सिलिन्डरको क्षमतामा प्रश्न गर्ने ठाउँ नरहेको श्रेष्ठको दाबी छ। भन्छन्, सयमा सय सिलिन्डर नै चेकजाँच हुन्छ। ग्यास भरिसकेपछि पनि सिलक्याप लगाउने बेला पुनः चेकजाँच हुन्छ। उनका अनुसार सिलिन्डरको म्याद यति नै भन्ने छैन। उत्पादनको पहिलो ७ वर्षमा पूरै रिफाइन गर्ने र अर्को ५५ वर्षमा पुनः रिफाइन गर्ने गरेका छौ। खराबी नआउँदासम्म प्रयोग गर्ने गरेका छौं, उनी भन्छन्, नेपाल ग्यासको ४० वर्ष पुरानो सिलिन्डर पनि प्रयोगमै छ। उनका अनुसार पुराना र खराबी देखिएका सिलिन्डर स्क्राप काटेर टुक्राटुक्रा बनाउनु गरी कवाडीमा पठाउने गरिएको छ। २०७५ माघसम्म ६० ग्यास उद्योगबाट २९ हजार १ सय ९६ वटा पुराना सिलिन्डर स्क्राप गरिएको थियो। मञ्चकै सदस्य अजय अधिकारी भान्साभान्सामा कमसल सिलिन्डरकै कारण बिस्फोटका घटना बढेको तर्क गर्छन्। भन्छन्, एउटा सिलिन्डर कति वर्ष प्रयोग गर्न पाइने हो भनेर कुनै नियम छैन। कोही १० वर्षमै स्क्राप गरिएका पनि छन्। कोही ४० वर्षसम्म पनि बजारमा चलिरहेको छ। सिलिन्डरको नियमन र अनुसन्धान कसले गर्ने ? उनका अनुसार हरेक ग्यास कम्पनीले प्रत्येक सिलिन्डरको १५ लाख बराबरको बिमा गरेका हुन्छन्। बिमा गर्दाको सिरियल नम्बर पनि सिलिन्डरमा लेखिएको हुन्छ। तर, हामीले पसलबाट ग्यास ल्याउँदा सिरियल नम्बरसहितको बिल पाउँदैनौं। हामीलाई यस्तो बिल किन दिइन्न ?, उनी भन्छन्, पक्कै पनि नापतौल, आयल निगम र ग्यास कम्पनीको मिलेमतो हुनुपर्छ। रिटेष्ट नगरी मिति मात्र फेरेर कमसल सिलिन्डर बजारमा पठाएको हुनुपर्छ। ग्यास कम्पनीले सिलिन्डर पड्किन्न भनेर हुन्छ ? बजारमा गुणस्तरीय पठाउने भए मक्किएका, कुच्चिएका, बिग्रिएका, लिक भएका सिलिन्डर हाम्रा भान्सामा कहाँबाट आए ? यस्ता सिलिन्डरबाट हुने क्षतिको जिम्मा कसले लिन्छ ? हामीले पूरै पैसा तिरेपछि सुरक्षित र सग्ला सिलिन्डर पाउनुपर्ने होइन ? आयल निगमका प्रवक्ता विनितमणि उपाध्यायका अनुसार धेरैजसो दुर्घटना मानवीय लापरबाहीले हुने दाबी गर्छन्। सुरक्षित तरिकाले प्रयोग गर्न जाने जोखिम कम हुन्छ, प्रवक्ता उपाध्याय भन्छन्। उनका अनुसार सरकारबाट गुणस्तर चिह्न प्राप्त सिलिन्डर मात्रै बजारमा जान्छ। यसको अनुगमन तथा नियमन गर्ने निकाय नेपाल गुणस्तर तथा नापतौल विभाग हो। दुर्घटनाबाट जोगिन प्रयोगकर्ता सचेत हुनुपर्ने उनको भनाइ छ। भन्छन्, ग्यास उत्पादक गुणस्तर र सुरक्षा मापदण्डमा आउनै पर्छ। निगमकै ग्यास विभाग प्रमुख नेत्र काफ्लेका अनुसार प्रत्येक महिना देशभर करिब ३२ लाख ४० हजार सिलिन्डर खपत हुन्छ। बर्सेनि १५ देखि २० प्रतिशतका दरले ग्यास खपत बढ्दो छ। महानगरीय प्रहरी परिसर ललितपुरका प्रवक्ता महर्जन ग्यास सिलिन्डर पड्किने कारण एउटै मात्रै नहुने बताउँछन्। घटनाअनुसार कारण फरकफरक हुन्छ। प्रायःजसो रेगुलेटरबाट ग्यास लिक भएर दुर्घटना हुन्छ, उनी भन्छन्, सिलिन्डर राम्रोसँग प्रयोग नगर्ने, कमसल चुल्हा, रेगुलेटर र रबर प्रयोग गर्ने, प्रयोग गरेपछि ग्यास पूर्णतया बन्द नगर्ने जस्ता लापरबाहीले गर्दा धेरैजसो ग्यास सिलिन्डर पड्किने गरेको छ। निगमका ग्यास विभाग प्रमुख काफ्ले थोरै मात्रै पनि सचेतना अपनाए दुर्घटना ९० प्रतिशत घटाउन सकिने तर्क गर्छन्। सिलिन्डरमा हरेक पटक ग्यास भर्दा त्यसभित्र जम्मा भएको लेदो सफा गर्नुपर्ने नियम छ। सरकारले अनुगमन गर्नुपयो। हरेक सिलिन्डरको पहिलो ५ वर्ष र त्यसपछि हरेक ३३ वर्षमा हाइड्रोलिक चेक गर्नुपर्छ। सिलिन्डरको अवस्था सही भएमा थप ५ वर्ष म्याद थप्न सकिन्छ, उनी भन्छन्, म्याद नाघेका, वेल्डिङ गरेर पुनः मर्मत गरेका सिलिन्डर भने प्रयोग गर्न पाइँदैन। सिलिन्डरको यति नै वर्ष म्याद हुन्छ भन्ने कहीँ कतै उल्लेख नगरिएको उनको भनाइ छ। उनका अनुसार दुर्घटना भइहाले प्रत्येक ग्यास उत्पादक कम्पनीले हरेक सिलिन्डरको बिमा गरेका हुन्छन्। ग्यास सिलिन्डर कमसल भएर पड्किएको एकिन भएमा कम्पनीको नियमअनुसार ५ देखी १५ लाखसम्म क्षतिपूर्ति प्रदान गरिनेछ। घाइतेलाई उपचार खर्च तथा मृतक परिवारलाई क्षतिपूर्ति भराउने नियम छ। नेपाल गुणस्तर तथा नापतौल विभागका सूचना अधिकारी संजीवकुमार ठाकुर ४७ वटा ग्यास कम्पनीले गुणस्तर चिह्न प्राप्त गरेका बताउँछन्। अन्य कम्पनी पनि दर्ता र स्वीकृति प्रक्रियामा छन्। ठाकुरका अनुसार विभागले निरन्तर ग्यास उद्योगमा नियमन र अनुसन्धान गर्ने गर्छ। गुनासो आएका उद्योगलाई कारबाहीको सिफारिससमेत गर्दै आएको उनको भनाइ छ। बजारमा पुग्ने ग्यास सिलिन्डरहरू अन्तर्राष्ट्रिय स्तरकै मापदण्डको भएको हुँदा सिलिन्डर आफैं बिस्फोट नहुने तर्क गर्छन् उनी। भन्छन्, सिलिन्डरमा खराबी नदेखिँदासम्म प्रयोगमा ल्याउन सकिन्छ। नोट : अन्नपूर्णपोस्ट् अर्काइभबाट, यो समाचार कात्तिक २६, २०७८ मा प्रकाशित भएको थियो।"
एचएको भरमा स्वास्थ्य चौकी,"स्वास्थ्य चौकीमा ७ महिनादेखि दुई अहेब र १ अनमीको दरबन्दी रिक्त छ। बागलुङ : बागलुङको काठेखोला गाउँपालिका२ भीमापोखराको भीमापोखरा स्वास्थ्य चौकीमा २ सिनियर अहेब, २ अनमी, १ हेल्थ असिस्टेन्ट र कार्यालय सहयोगी गरी ६ जनाको दरबन्दी हो। तर, कार्यरत भने एक हेल्थ असिस्टेन्ट र कार्यालय सहयोगी मात्रै छन्। दरबन्दी अनुसारको जनशक्ति नहुँदा नागरिकलाई स्वास्थ्य सेवा पाउनै समस्या हुने गरेको छ। दरबन्दी त छ नि तर, सेवा दिने जनशक्ति छैन। एक जनाले सेवा दिन मुस्किल पर्छ, हेल्थ असिस्टेन्ट आशिष सापकोटाले भने। स्वास्थ्य चौकीमा ७ महिनादेखि दुई अहेब र १ अनमीको दरबन्दी रिक्त छ। कोभिडको बेला एक जना सिनियर अहेब काजमा पालिकामा तानेको र एक जना अनमी अध्ययन बिदामा रहेको गाउँपालिका स्वास्थ्य शाखा प्रमुख रामचन्द्र लामा बताउँछन्। बर्थिङ सेन्टरसमेत सञ्चालन गरिरहेको स्वास्थ्य चौकीमा दुई जना अनमी नै नहुँदा सेवा प्रभावित भएको छ। अन्य सेवाहरू त मैले एक्लै गरिरहेको छु, हेल्थ असिस्टेन्ट सापकोटाले भने, बर्थिङ सेन्टरको काम अहिले पूर्ण रूपमा प्रभावित छ। दुई जना अनमीहरू नै हुनुहुँदैन त्यसैले अहिले स्वास्थ्य चौकीमा आउने गर्भवतीहरूलाई जिल्लामा पठाउने गरेको छु। उनले सिनियर अनमीले माघ ५ गतेदेखि अवकाश लिएपछि बर्थिङ सेन्टरको सेवा अवरुद्ध भएको बताए। भीमापोखरा जस्तै बिहुँकोट स्वास्थ्य चौकी काठेखोला६ मा पनि अनमी मात्र रहेको स्थानीय हर्क बहादुर कंडेलले बताए। उनले नजिकैको स्वास्थ्य चौकी रहे पनि बिरामी हुँदा जिल्ला सदरमुकाम बागलुङ बजार पुग्नुपर्ने अवस्था रहेको भन्दै गाउँपालिकाले आइतबार आयोजना गरेको सार्वजनिक सुनुवाइ कार्यक्रममा डाक्टर कहिले आउँछन् ? भन्दै प्रश्न गरे। काठेखोला गाउँपालिका स्वास्थ्य शाखाका प्रमुख एवम् जनस्वास्थ्य अधिकृत लामाले स्वास्थ्य चौकीमा दरबन्दी अनुसारको जनशक्ति नहुँदा सेवा अवरुद्ध भएको जनगुनासो आएपछि स्वास्थ्यकर्मी पठाउने तयारी गरिएको बताए। गाउँपालिकाका अन्य वडामा पनि दरबन्दी अनुसारको स्वास्थ्यकर्मी हुनुहुँदैन, लामाले भने, जनशक्ति अभावले स्वास्थ्य सेवा नै अवरुद्ध हुनु दुःखद् हो। हामीले चाँडै जनशक्ति पठाउने तयारी गरेका छौं। त्यसका लागि गाउँपालिका अध्यक्षसँग सल्लाह गरिरहेको छु।"
सोलुखुम्बुमा गाई काट्दै गर्दा ४ जना पक्राउ,"सोलुखुम्बु : सोलुखुम्बु सदरमुकाम सल्लेरीमा गाई काट्दै गर्दा चार जना पक्राउ परेका छन्। पक्राउ पर्नेमा जिल्लाको महाकुलुङ गाउँपालिका५ का वर्ष ३७ का राजकुमार राई, निजका श्रीमती ३९ वर्षीय अस्ती कुमारी राई, वर्ष ४० की फूलमाया रसाइली र निजका छोरा वर्ष २१ का प्रेम रसाइली रहेका छन्। उनीहरूले सोलुदुधकुण्ड नगरपालिका५ क्याम्पस टोलमा गाई काट्दै गरेको भन्ने स्थानीयले दिएको सूचनाको आधारमा बिहीबार पक्राउ गरेको जिल्ला प्रहरी कार्यालय सोलुखुम्बुका प्रहरी नायब उपरीक्षक (डीएसपी) दिपक श्रेष्ठले जानकारी दिए। पक्राउ परेका चारै जना सदरमुकाम सल्लेरीमै कोठा भाडामा लिएर बस्दै आएका थिए। घटनाका विषयमा थप अनुसन्धान भइरहेको जिल्ला प्रहरी कार्यालय सोलुखुम्बुले जनाएको छ।"
सहचालकले बस चलाउँदा मुस्ताङमा दुर्घटना,"जोमसोम : मुस्ताङको जोमसोमबाट पोखरातर्फ जाँदै गरेको म्याग्दी कोरला यातायातको यात्रुबाहक बस दुर्घटना हुँदा १७ जना यात्रु घाइते भएका छन्। बुधबार बिहान ८:३० बजे थासाङ गाउँपालिका३ थम्पु सडकमा बस दुर्घटना भएको हो। ना ७ ख ७४४० नम्बरको बस बेनीजोमसोम सडकबाट बाँया करिब ४५ मिटर तल कालिगण्डकी नदीमा खसेर कालिगण्डकी नदीमा उत्तानो परेको थियो। बसमा दुई भारतीयसहित १७ जना यात्रु थिए। जसमध्ये घाइते १० जनालाई थप उपचारका लागि पोखरा रेफर गरिएको छ भने सामान्य घाइतेको लेते प्राथमिक स्वास्थ्य केन्द्रमा उपचार भइरहेको छ। घाइतेको प्रहरी र स्थानीयबासीले कालिगण्डकी नदीबाट उद्दार गरेका थिए। बस करिव ८ बजे थासाङको छाक्तान भन्ने ठाउँको खाजाघरमा रोकियो। बसमा खाजाघरका सञ्चालक महेन्द्र गौचन पनि चढे। बसको ड्राईभिङ सिटमा चालक नभइ सहचालकले बस चलाएको देखे। बस चढेको केही पर दुई महिला बसमा चढे । ति महिलालाई पछाडि सिट छ बस्नुस् भन्दा उनीहरू सिधै बसको क्याबिनभित्र पसे। कोचाकोच गरेर दुई महिलालाई पनि क्याबिनमा एडजस्ट गराइयो। क्याबिन सिट भरिएकै अवस्थामा बस चल्दै थियो। सहचालकले पछाडी फर्किएर मुन्टो घुमाए। त्यसको लगत्तै बस हेर्दाहेर्दै बाँयातर्फको डिलमुनिबाट एक्कासी कालिगण्डकी नदीमा खस्यो। लेते कटेपछि चालकले नै बस चलाउँलान् भन्ने उनले सोचेका थिए। त्यसो नभए चालकलाई नै बस चलाउन लगाउँछु भन्ने पनि उनको सोच थियो। तर, उनले चालक फेर्ने जुन सोचाई बनाएका थिए, त्यहाँ पुग्न केही मिटर बाँकी रहँदै बस दुर्घटनामा पयो। दुर्घटना भएको बसमा सवार प्रत्यक्षदर्शी महेन्द्र गौचनले चालक कृष्ण रसाईलीले आफु क्याबिन पछाडि बसेर सहचालक अर्जुन ढकाललाई बस चलाउन दिएको बताए। उनले यात्रु सवार बस चालकले नचलाई सहचालकलाई जिम्मेवारी दिनु गैरजिम्मेवार रहेको टिप्पणी गरे। त्यसो त मुस्ताङको खन्तीमा सुरक्षा बिट छ। त्यहाँ सवारी चेकजाँच हुन्छ। तर, बसमा खासै चेकजाँच भएको देखिँदैन। म्याग्दी कोरला यातायात, बसका चालक र बसको काउन्टरमा बस्ने कर्मचारीले जिम्मेवारी बहन गर्न नसक्दा बस दुर्घटना भएको गौचनको भनाइ छ।"
"गोंगबु घटनामा संलग्न अधिकांश चालक र सहचालक,१२ जना पक्राउ","काठमाडौंको गोंगबुस्थित लोत्से मलमा आगजनी,तोडफोड र लुटपाट घटनामा संलग्न १२ जनालाई प्रहरीले पक्राउ गरेको छ । काठमाडौंः काठमाडौंको गोंगबुस्थित लोत्से मलमा आगजनी,तोडफोड र लुटपाट घटनामा संलग्न १२ जनालाई प्रहरीले पक्राउ गरेको छ । प्रहरीको गाडी, अस्थायी बिट र ट्राफिक आइल्याण्ड आगजनीमा संलग्न १२ जनालाई प्रहरीले सार्वजनिक गरेको हो । फागुन १ गते माछापोखरी चोकमा यातायात व्यवसायहरूले ट्राफिक कारबाहीको विषयलगायत विभिन्न १० बुँदे माग राखी गरेको विरोध प्रदर्शनका क्रममा भएको घटनामा संलग्न १२ जनालाई सार्वजनिक गरेको हो । पक्राउ पर्नेहरूमा काभ्रे पाँचखाल घर भइ हाल काठमाडौं बस्दै आएका सुरज मगर,उदयपुर घर भइ तार्केश्वर बस्दै आएका रितेश बस्नेत,मोरङ घर भइ तार्केश्वर बस्दै आएका यमन राइ रहेका छन् । उनीहरू लोत्से मलमा भएको चोरीमा संलग्न रहेको प्रहरीले जनाएको छ । यस्तै,आगजनी र तोडफोडमा संलग्न नुवाकोट घर भई बालाजु बस्दै आएका रोमन नगरकोटी,ककनी घर भई बालाजु बस्दै आएका सुदीप तामाङ,माछापोखरी बस्दै आएका माधव शाही,लोलाङ बस्दै आएका केशर राई,जरङ्खु बस्दै आएका ईन्द्र तामाङ पक्राउ परेका छन् । यस्तै,तार्कोश्वर बस्दै आएका ईलाराज गुरुङ, ढुगेंधारा बस्दै आएका राजन राउत, सामाखुसी बस्दै आएका हरीशरण तामाङ, तार्केश्वर बस्दै आएका विकास गुरुङ, डल्लु बस्दै आएका संविधान परीयार र सामाखुसी बस्दै आएका कवीन खड्की पक्राउ परेका छन् । पक्राउ परेका मध्य अधिकांश व्यक्तिहरु चालक,सहचालक तथा यसअघि विभिनन्न आपराधिक घटनामा संलग्न रहेको काठमाडौं उपत्यका अपराध अनुसन्धान कार्यालयका प्रमुख वरिष्ठ प्रहरी उपरीक्षक डामनोजकुमार केसीले जानकारी दिए । विरोध प्रदर्शनमा प्रदर्शनकारीहरूले प्रहरी भ्यान,प्रहरी विट,ट्राफिक आइल्याण्ड तोडफोड तथा आगजनी गरेको र ल्होत्से मलमा तोडफोड गरी भित्र प्रवेश गरी मोबाइल पसलमा लुटपाट गरेका थिए । घटनामा संलग्न व्यक्तिहरूलाई फागुन ३ गते काठमाडौंका विभिन्न स्थानहरूबाट पक्राउ गरी अपराधिक उपद्रव गर्न नहुने कसूर र चोरी सम्बन्धी कसुर मुद्दामा थप अनुसन्धान तथा कारबाहीका लागि प्रहरी वृत्त,बालाजु र महाराजगंज पठाइएको प्रहरीले जनाएको छ।"
साढे ६ वर्षदेखि पुल निर्माणको काम अलपत्र,"साढे ६ वर्षअघि यो पुल निर्माणका लागि ठेक्का सम्झौता भएको थियो। तर ठेकेदार कम्पनीको लापरबाहीले हालसम्म पनि पुल निर्माणको काम हुन सकेको छैन। जाजरकोट : जाजरकोटको नलगाड १० र रुकुमपश्चिमको आठबीसकोट ५ स्यालाखदी जोड्ने पुल निर्माणको काम अलपत्र परेको छ। साढे ६ वर्षअघि यो पुल निर्माणका लागि ठेक्का सम्झौता भएको थियो। तर ठेकेदार कम्पनीको लापरबाहीले हालसम्म पनि पुल निर्माणको काम हुन सकेको छैन। समयमै पुल नबन्दा स्थानीय बासिन्दाले सास्ती खेप्दै आएका छन्। ३० महिनामा बन्नुपर्ने पुल सम्झौता भएको साढे ६ बर्ष बितिसक्दा पनि निर्माण हुन नसकेको हो। २०७३ असार ३१ गते मृत सञ्जीवनी गाल्वा जेभी बसुन्धारा काठमाडौंले भेरी नदीमा पुल निर्माण गर्न सडक डिभिजन चौरजहारीसँग सम्झौता गरेको थियो। तोकिएको समयमा पुल निर्माण सम्पन्न नभएपछि पछिल्लो पटक थपिएको म्याद अनुसार पनि ०७७ पुस ३० गतेभित्र निर्माण हुनुपर्ने उल्लेख छ। तर, हालसम्म पनि पुल निर्माण हुन सकेको छैन। सडक डिभिजन कार्यालय चौरजहारीले २०७९ कात्तिक २९ गते ठेक्का किन नतोड्ने भन्दै अन्तिम पत्र पठाएको डिभिजन प्रमुख आशुतोष कर्णले बताए। मौखिक तथा लिखित रुपमा पटकपटक ताकेता गर्दा पनि ठेकेदार कम्पनीले सम्झौता अनुसारको काम नगर्दा पुल निर्माणको काम अलपत्र परेको उनले बताए। चेतावनीसहित अन्तिम पटक पत्र लेखेका छौं उनले भने, अब पनि काम सुरु नगरे ठेक्का सम्झौता तोडिनेछ। तोकिएको समयमा स्पष्टिकरण पेश नभएमा सार्वजनिक खरिद ऐन २०६३ को दफा ५९ बमोजिम कारबाही गरिने पत्रमा उल्लेख छ। पुलको केही काम भए पनि मजदुरले ज्यालासमेत नपाएको नलगाड नगरपालिका १० का सुरेन्द्र थापाले बताए। रुकुमपश्चिमको आठबीसकोट नगरपालिका ५ गोतामकोटका करवीर बस्नेतले काम गरेको रकम नपाएको गुनासो गरे। गोतामकोटकै गुमलाल विकको नेतृत्वमा काम गरेका मजदुरले १० लाखर स्थानीय मजदूर जयलाल भण्डारीको नेतृत्वमा काम गरेको मजदुरले ६ लाख रुपैयाँ पाएका छैनन्। मृत सञ्जीवनी गाल्वा जेभी बसुन्धारा काठमाडौंको नामबाट आफूले काम गर्ने भन्दै अर्का निर्माण व्यवसायी रत्नबहादुर खड्काले बैंक ग्यारेन्टीसमेत राखेर काम सुरु गरेका थिए। तर, सम्झौता मितिभन्दा बढी समय लगाएपछि पेश्की रकम कार्यालयले फिर्ता लिएको थियो। पेश्की फिर्ता लिएपछि काम नगर्ने भन्दै खड्काले काम छोडेका छन्। कूल ९ करोडमा उक्त पुल निर्माण गर्ने सम्झौता भएको थियो।"
१२ वर्षदेखि अलपत्र संग्रहालय भवन,"बागलुङ : बागलुङको कालिका भगवती मन्दिरको गेट नजिकै रहेको यो अलपत्र निर्माणाधीन भवन बागलुङ संग्रहालयको हो। १२ वर्षअघि हालको बागलुङ नगरपालिका१ मा रहेको रामरेखा सामुदायिक वनको जग्गामा तामझामसाथ शिलान्यास भएको भवन अझै बन्न सकेको छैन। भवन निर्माण सम्पन्न भएर पर्यटकहरूको पर्खाइमा हुनुपर्ने भवन अहिले जोगीहरूको ओत लाग्ने स्थलको रुपमा परिणत भएको छ। भवन निर्माणमा कसैले चासोसमेत नदिँदा संग्राहलय बनाउने काम अलपत्र छ। तत्कालीन जिल्ला विकास समितिको आर्थिक सहयोगमा आदिवासी जनजाति संग्राहलय बनाउने भनेर निर्माण सुरु गरेको भवन सबै जातिको पहिचान झल्कने बागलुङ संग्रहालय बनाउने सहमतिपछि अलपत्र परेको हो। नेपाल आदिवासी जनजाती समन्वय समिति बागलुङको अगुवाइमा २०६७ असारमा शिलन्यास गरिएको भवनको आर्थिक वर्ष २०६७०६८ मा निर्माण थालनी भएर दुई वर्षसम्मको बजेटले पहिलो तला ढलान गरिएको छ। एक तला ढलान भएको भवनमा तत्कालीन जिबिसबाट २५ लाख रुपैयाँ लगानी भएको छ। भवनको स्वामित्व र स्रोतको विवादले निर्माण रोकिएको भवन निर्माण समितिका तत्कालीन अध्यक्ष गणेश थापाले बताए। मन्त्री परिषद्ले नियुक्ती गरेर पठाएको उपाध्यक्ष, जिल्लाका राजनीतिक दल, जिल्ला समन्वय समितिका प्रमुखसहितको सर्वदलीय बैठकले आदिवासी जनजाति संग्राहलय बनाउने निर्णय गरेको हो, थापाले भने, पछि नाममा विवाद भएपछि सामुदायिक बनले बागलुङ संग्राहलय राख्ने भनेपछि त्यसमा हामीले आदिवासी जनजातीबाट निर्मित बागलुङ संग्रहालय भनेर राखिनुपर्ने माग राखेका थियौं। एक तला निर्माणपछि नाममा विवाद र स्रोत जुटाउने कुरामा कसैले जिम्मेबारी नलिँदा अलपत्र भयो। थापाले स्वामित्व लिने कुरामा सवै अग्रसर बनेपनि स्रोत जुटाउने कुरामा सवैले बेवास्ता गरेको बताए। संग्रहालय निर्माणमा एक पक्षीय रुपमा हेराइ भयो, थापाले भने, साझा सम्पत्तिको रुपमा हेर्न सकेनौं।"
लुम्बिनी प्रदेश स्थापना दिवस ६१ जनालाई पदक प्रदान,"दाङ : लुम्बिनी प्रदेश सरकारले आफ्नो स्थापना दिवस मनाएको छ। प्रदेशको स्थायी राजधानी राप्ती उपत्यकामा (राप्ती गाउँपालिका३ सिरिचौर) औपचारिकरुपमा समारोह आयोजना गरी प्रदेश सरकारले स्थापना दिवस मनाएको हो। २०७४ साल फागुन ३ गते पहिलो पटक प्रदेशमा सरकार गठन भएको थियो। सोही अवसरलाई प्रदेश सरकारले स्थापना दिवसको रुपमा मनाउँदै आएको छ। विभिन्न समुदायको झाँकीसहितको कला संस्कृति प्रस्तुत गरेर दिवस मनाइएको छ। प्रदेश सरकार स्थापना दिवसको अवसरमा विभिन्न ६१ जनालाई विभूषित गरिएको छ। प्रदेश प्रमुख जनसेवा पदकबाट मरणोपरान्त जनार्दन यादव, जितबहादुर थापालाई विभूषित गरिएको छ। यादवलाई संघीयता र गणतन्त्रको स्थापनामा सहयोग पुयाएको र थापालाई जनयुद्धमार्फत लोकतान्त्रिक गणतन्त्र स्थापनामा विशेष योग्दान पुयाएको भन्दै विभूषित गरिएको छ। थापा घाइतेसमेत छन्। मुख्यमन्त्री प्रज्ज्वलदीप पदकबाट डा मोहिउद्दिन किदवाई, डा राजन पाण्डेलाई विभूषित गरिएको छ। डाक्टर किदवाईलाई नेपालमै अधिक जनताको शल्यक्रिया गरी जनस्वास्थ्यमा उल्लेख्य योगदान गरेको र पाण्डेलाई तराईका थारू समुदायमा समस्याको रुपमा रहेको सिकलसेल एनेमिया र थालेसिमियासम्बन्धी स्वास्थ्य समस्या पत्ता लगाइ उक्त रोगको उपचारलाई प्रभावकारी बनाउने सम्बन्धमा अध्ययन अनुसन्धानमा सहयोग पुयाएको भन्दै विभूषित गरिएको हो। प्रदेश रत्नबाट पत्रकार नारायण खड्कालाई सम्मान गरिएको छ। भने दाङबाट विमल रिजाल, डा किशोर खत्री, टोपबहादुर घर्ती, शिवु खनाल, डा कृष्ण सर्वहारी र पूर्णबहादुर चौधरीलाई पदक प्रदान गरिएको थियो। मुख्यमन्त्री लीला गिरीको अध्यक्षता तथा प्रदेश प्रमुख अमिक शेरचनको प्रमुख आतिथ्यतमा कार्यक्रम सम्पन्न भएको थियो। भेरी अस्पताल नेपालगन्जका डा राजन पाण्डेलाई मुख्यमन्त्री प्रज्ज्वलदीप पदकबाट विभूषित गरिँदै।"
केहीबेरमै चन्द्र भण्डारीलाई मुम्बइ लगिदै,कीर्तिपुरस्थित वर्न अस्पतालमा उपचाररत चन्द्र भण्डारीलाई केहिबेरमा थप उपचारका लागि मुम्बइ लगिदैछ। काठमाडौंः कीर्तिपुरस्थित वर्न अस्पतालमा उपचाररत चन्द्र भण्डारीलाई केहिबेरमा थप उपचारका लागि मुम्बइ लगिदैछ । स्वास्थ्य तथा जनसंख्या मन्त्री पदम गिरीले ग्यास सिलिण्डर विष्फोटबाट घाइते भएका सांसद भण्डारीलाई भारतको मुम्बइस्थित नेशनल वर्न सेन्टरमा लैजाने तयारी भएको जानकारी दिए । आज दिउँसो २ बजे श्री एयरलाइन्समार्फत् मुम्बइ लैजाने तयारी भएको स्वास्थ्य तथा जनसंख्या मन्त्री गिरीको सचिवालयले जनाएको छ । कांग्रेस नेता एनपी साउँदले भण्डारीलाई केहीबेरमै मुम्बइ लैजाने तयारी भइरहेको अन्नपूर्णलाई जानकारी दिए। स्वास्थ्य अवस्था जटिल भएपछि भण्डारीलाई भारत लैजान अस्पतालले सिफारिस गरेको थियो। बुधबार राति खाना पकाउने क्रममा ग्यास सिलिण्डर विष्फोट हुँदा कांग्रेस सांसद भण्डारी र उनकी आमा हरिकला भण्डारी घाइते भएका थिए। दुवैजनालाई उपचारका लागि कीर्तिपुर अस्पताल भर्ना गरिएको थियो। उपचारकै क्रममा हरिकला भण्डारीको आज बिहान निधन भएको छ।
गोंगबु घटना छानविन गर्न डीआइजीको नेतृत्वमा समिति गठन,"प्रहरी प्रधान कार्यालयले घटनाबारे छानविन गर्न उपत्यका प्रहरी कार्यालय रानीपोखरीका प्रहरी नायब महानिरीक्षक (डीआईजी) मसउद आलम खाँको नेतृत्वमा पाँच सदस्यीय छानबिन समिति गठन गरेको हो । काठमाडौंः गोंगबु घटना छानविन गर्न समिति गठन भएको छ । प्रहरी प्रधान कार्यालयले घटनाबारे छानविन गर्न उपत्यका प्रहरी कार्यालय रानीपोखरीका प्रहरी नायब महानिरीक्षक (डीआईजी) मसउद आलम खाँको नेतृत्वमा पाँच सदस्यीय छानबिन समिति गठन गरेको हो । केन्द्रीय प्रहरी प्रवक्ता पोषराज पोखरेलले समिति गठन भएको अन्नपूर्णलाई जानकारी दिए । समितिमा उपत्यका प्रहरीका प्रहरी वरिष्ठ उपरीक्षक (एसएसपी) हिमालय श्रेष्ठ,काठमाडौं जिल्ला प्रहरी परिसरका एसपी सिताराम रिजाल,उपत्यका प्रहरी कार्यालयका एसपी सानुराम भट्टराई र प्रहरी नायब उपरीक्षक (डीएसपी) खुमलाल भुसाल सदस्य छन् । फागुन १ गते यातायात मजदुरहरूको विरोध प्रदर्शनमा प्रदर्शनकारीहरूले प्रहरी भ्यान,प्रहरी विट,ट्राफिक आईल्याण्ड तोडफोड तथा आगजनी गरेको र ल्होत्से मलमा तोडफोड गरी मोबाइल पसलमा लुटपाट गरेका थिए । सो घटनामा संलग्न १२ जनालाई प्रहरीले पक्राउ गरिसकेको छ ।"
दाङमा ग्याँस सिलिन्डर पड्किँदा दुई जना घाइते,दाङ : दाङको तुलसीपुरमा खाना पकाउने ग्याँस सिलिन्डर पड्किँदा दुई जना घाइते भएका छन्। खाना पकाउने क्रममा ग्याँस सिलिन्डर पट्किँदा दुई जना घाइते भएको दाङ प्रहरीले जनाएको छ। दाङको तुलसीपुर उपमहानगरपालिका१६ लहलौराका ५० वर्षीय कुसुम केसी र चितवनको भरतपुर महानगरपालिका५ घर भइ हाल तुलसीपुर१६ मा बस्दै आएका २९ वर्षीय आशिष खनाल घाइते भएका छन्। तुलसीपुर१६ मा रहेको कृषि बिउ उत्पादन कम्पनीमा खाना पकाउने क्रममा सिलिन्डर ग्याँस पड्किँदा केसीको कम्मर मुनीको भाग जलेको छ भने खनालको दुवै हात र खुट्टा जलेको अवस्था छ। दुवै जनाको राप्ती प्रादेशिक अस्पताल तुलसीपुरमा सामान्य उपचारपछि थप उपचारका लागि जिल्ला बाहिर रिफर गरिएको छ। घाइतेमध्य कुसुमको अवस्था अवस्था गम्भीर छ भने आशिषको अवस्था मध्यम रहेको प्रहरीले जनाएको छ।
कर्णाली प्रदेशमा गृह विद्यालय बनाइँदै,"विद्यालय व्यवस्थापन समितिको सक्षम नेतृत्वबाट विद्यार्थीको सिकाइलाई गुणस्तरीय बनाउने उद्देश्यसहित आयोजित सम्मेलनले प्रारम्भिक बालविकास उमेर समूहका सबै बालबालिकालाई बाल विकासमा भर्ना गर्ने घोषणा गरेको छ। दैलेख : कर्णालीमा गृह विद्यालयको अवधारणालाई कार्यान्वयन गरिने भएको छ। सामुदायिक विद्यालय व्यवस्थापन समितिका पदाधिकारीले बालबालिकाको सिकाइ निरन्तरता र घरमै पढ्ने बानीको विकास गर्न हरेक घरमा पढाइ कुनासहितको गृह विद्यालयको अवधारणालाई कार्यान्वयन गर्ने घोषणा गरेका हुन्। अपांगताका कारण विद्यालय जान नसक्ने बालबालिकाका लागि स्थानीय तहसँग सहकार्य गरिनेछ। सेभ द चिल्ड्रेन, पिपल इन नीड (पिन) लगायतका विकास साझेदारको सहयोग र सहकार्यमा सामाजिक विकास मन्त्रालयद्वारा आयोजित पदाधिकारीहरूको प्रथम कर्णाली प्रदेश सम्मेलनबाट १३ बुँदे घोषणापत्र जारी गर्दै यस्तो घोषणा गरिएको हो। विद्यालय व्यवस्थापन समितिको सक्षम नेतृत्वबाट विद्यार्थीको सिकाइलाई गुणस्तरीय बनाउने उद्देश्यसहित आयोजित सम्मेलनले प्रारम्भिक बालविकास उमेर समूहका सबै बालबालिकालाई बाल विकासमा भर्ना गर्ने घोषणा गरेको छ। यौनिक तथा लैंगिक अल्पसंख्यक समुदायसहित विद्यालय बाहिर रहेका सबै बालबालिकालाई भर्ना गरी पढाइलाई निरन्तरता दिने घोषणापत्रमा उल्लेख छ। व्यवस्थापन समितिका पदाधिकारीले आफ्नो विद्यालयलाई सतप्रतिशत विद्यार्थी भर्ना भएको विद्यालय घोषणा गरी कार्यान्वयन गर्ने घोषणा गरेका छन्। विद्यालयको भौतिक पूर्वाधार सुधार गरी विद्यालयलाई बालमैत्री, बालिकामैत्री, अपांगतामैत्री, वातावरणमैत्री तथा सुरक्षित बनाई बालबालिका रमाएर, सुरक्षित र भयरहित महसुश गरि सिक्ने वातावरण सुनिश्चित गरिने घोषणापत्रमा उल्लेख छ। सामुदायिक विद्यालय व्यवस्थापन समिति महासंघ कर्णालीका अध्यक्ष गोविन्द कोइरालाका अनुसार विद्यालयमा बालिका तथा लंैगिक समावेशी सञ्जाल गठन तथा विद्यालयमा गुनासो सुनुवाइ संयन्त्र विकास गरी कार्यान्वयन गर्ने घोषणा गरिएको छ। शिक्षकको पेशागत विकासको लागि सहयोग गरी बालबालिकाको सिकाइप्रति शिक्षकलाई जवाफदेखि बनाउन शिक्षकसँग कार्यसम्पादन सम्झौता गरिने कोइरालाले बताए। उनका अनुसार सम्मेलनले विद्यालयमा सहभागितामूलक विद्यालय सुधार योजना निर्माण गरी पूर्ण कार्यान्वयन गर्ने र उक्त योजनालाई वार्षिक अद्यावधिक गर्ने घोषणा गरिएको छ। सम्मेलनले विद्यालयको सम्पूर्ण गतिविधिलाई पारदर्शी बनाउने, बालबालिकाको विद्यालयमा निरन्तरता र स्वास्थ्य तथा पोषणका लागि दिवा खाजाको प्रभावकारी कार्यान्वयन गर्ने घोषणापत्रमा उल्लेख छ। अभिभावकसँग सहकार्य गरी विद्यालयलाई जंक फुड मुक्त विद्यालय बनाइनेछ। कर्णालीका १० वटै जिल्लाको सामुदायिक विद्यालयका व्यवस्थापन समितिका १ सय ७४ जना पदाधिकारीले हस्ताक्षर गरेको घोषणपत्रमा सिकाइमा कमजोर भएका बालबालिका पहिचान गरी उपचारात्मक कक्षा सञ्चालन वा शिक्षण सिकाइ सुनिश्चित गर्ने उल्लेख छ। स्थानीय तहमा शिक्षा नीति र योजना निर्माण, कार्यान्वयन तथा शिक्षालाई प्राथमिकतामा राखेर बजेट विनियोजन गर्न व्यवस्थापन समितिले निरन्तर पैरवी गर्नेछन्।"
मानिसको महत्त्व,"एक दिन एउटा विद्यालयमा जीवनलाई कसरी उत्प्रेरित गर्ने भन्ने विषयमा कक्षा सञ्चालन भइरहेको थियो। शिक्षकले आफ्नो खल्तीबाट एक हजाररुपैयाँको नोट निकालेर विद्यार्थीलाई सोध्न थाले, यदि मैले यो एक हजार रुपैयाँको नोट बाटोमा फ्याके भने तिमीहरूले टिप्छौं कि टिप्दैनौं ? के गर्छौं भन ? उनको कुरा सुन्नासाथ सबै विद्यार्थीले एक्कै स्वरमा भने, अवश्य पनि टिप्छौं सर। त्यो एक हजारको नोटलाई मुठ््ठीभित्र कच्याककुचुक पारेर भुइँमा फ्याँक्दै शिक्षकले फेरि सोधे, के अब पनि तिमीहरू यो हजारको नोटलाई टिप्छौं त ? फेरि पनि कक्षाका सबै विद्यार्थीले एकै स्वरमा भने, टिप्छौं सर। त्यसपछि शिक्षकले एक हजारको त्यो नोटलाई भुइँबाट टिपेर खुट्टा कुल्चिए र त्यसलाई विद्यार्थीतिरै फालिदिए। त्यसपछि उनले फेरि विद्यार्थीलाई सोधे, ल अब भन, अझै पनि तिमीहरू त्यो हजारको नोटलाई टिप्छौं त ? यस पटक पनि सबै विद्यार्थीले टिप्छौं सर, भनेर जवाफ फर्काए। त्यसपछि एउटा विद्यार्थी उठेर एक हजारको नोटलाई पटकपटक फालेर के सिकाउन खोजेको हो भनेर सोधे। उनको कुरा सुनेपछि शिक्षकले भने, हामी मानिसहरू पनि यो एक हजारको नोटजस्तै हौं। जिन्दगीको उतारचढावहरूमा हाम्रो हालत पनि यही नोटको जस्तै हुन सक्छ। एक हजारको नोटलाई कच्याककुचुक पारे पनि, घृणा गरेर लात्तीले हिर्काए पनि, फोहोर पारे पनि यसको महŒव रत्तिभर कम हुँदैन। त्यसरी नै हाम्रो जीवनमा आइपर्ने समस्या र कठिन परिस्थितिहरूले पनि हाम्रो महŒवलाई घटाउन सक्दैन। हामीले जतिसुकै संघर्ष गर्नुपरे पनि हामी मानिस नै रहन्छौं। जो पहिले पनि थियौं र पछि पनि रहन्छौं। नैतिक शिक्षा : परिस्थिति जस्तोसुकै भए पनि आफैंले आफूलाई सम्मान गर्न सिक्नु पर्छ। दुःखमा आत्तिने र खुसीमा मात्तिने गर्नु हुँदैन।"
रेबिज लागेर लैनो भैंसीको मृत्यु,"वीरेन्द्रनगर : सुर्खेतको गुर्भाकोट नगरपालिकाहुनो भैसीको मृत्यु भएको छ। गुर्भाकोट नगरपालिका२ दहस्थित नेत्रलाल शर्मा गैरेको दुहुनो भैंसी रेबिज लागेर मृत्यु भएको हो। उक्त भैंसीमा गत सोमबारदेखि मुखबाट याल निकाल्ने, मानिसलाई झम्टन खोज्ने, कुकुर जसरी कराउने लगायतका रेबिज रोगको लक्षणहरू देखिएका थिए। भैंसीलाई सुरक्षित साथ बाधिएर राखिएको थियो। भैंसी बाँधेको किलामै मंगलबार मरेको भैसी पालक किसान गैरेले बताए। भैंसीमा रेबिज देखा परे लगत्तै घर परिवारलाई रेबिजविरुद्धको खोप लगाएइको छ। भैंसीको मृत्यु भएपछि डोजरले खाडल खनी मंगलबार साँझ गाडिएको छ। अन्य पशुचौपायामा पनि रेबिज हुन सक्ने भन्दै सतर्कता अपनाउन वडा कार्यालयले आग्रह गरेको छ। कर्मचारीहरूलाई सतर्क रहन आग्रह गर्ने र खोप अभियानलाई प्रभावकारी बनाउन निर्देशन गरिसकेका छौँ। कुकुर, स्याल र चमेराको टोकाइबाट सर्ने रबिजलाई नियन्त्रण गर्न घर े पालुवा तथा छाडा कुकुरहरूलाई रबिज बिरुद्धको खोप अभियान तीव्र रूपमा संचालन गरिएको छ। आबश्यकताअनुसार खोपको व्यवस्थापन गरिएको छ।"

शीर्षक,विवरण
काठमाडौंमा बालेनसँग मतान्तर घटाउँदै केशव स्थापित,"काठमाडौं : काठमाडौं महानगरपालिकामा पाँच वडाको मतगणना जारी छ। वडा नम्बर ३२, १, २, ३, ४ को मतगणनामा स्वतन्त्र उम्मेदवार बालेन शाहले अग्रता लिएका छन्। ३ हजार ४९ मतगणना हुँदा शाहले ९८० मत प्राप्त गरेका छन्। उनका प्रतिद्वन्द्वी केशव स्थापितले ८ सय मत प्राप्त गरेका छन्। यसअघि २१८ मतान्तर भएका स्थापितले अहिले बालेनसँग मतान्तर १८० मतमा झारेका छन्। यस्तै सत्ता गठबन्धनकी उम्मेदवार सिर्जना सिंहले ५९४ मत प्राप्त गरेकी छन्। उपमेयरतर्फ सुनिता ढंगोलले सबैभन्दा धेरै ९२० मत प्राप्त गरेकी छन्। उनको प्रतिस्पर्धी सत्ता गठबन्धनका उम्मेदवार रामेश्वर श्रेष्ठले २४६ मतमात्रै प्राप्त गरेका छन्। राप्रपा उम्मेदवारले २०८ मत प्राप्त गरेका छन्। उपमेयरमा सुनिताले लोकप्रिय मत पाएकी हुन्। मुख्य निर्वाचन कार्यालयका सहायक निर्वाचन अधिकृतकाअनुसार अहिले काठमाडौंमा पाँच वटा वडाको निरन्तर मतगणना भइरहेको छ।"
"आईपीएल : हैदरावादविरुद्ध कोलकाताको सानदार जित, प्लेअफ सम्भावना कायमै","काठमाडौं : इन्डियन प्रिमियर लिग (आईपीएल) क्रिकेटमा कोलकाता नाइट राइडर्सले सानदार जित हासिल गरेको छ। शनिबार राति महाराष्ट्र क्रिकेट एसोसिएसन स्टेडियममा सनराइजर्स हैदरावादलाई ५४ रनको फराकिलो अन्तरले पराजित गर्दै कोलकाताले प्लेअफमा पुग्ने सम्भावना कायमै राखेको हो। टस जितेर ब्याटिङ रोजेको कोलकाताले निर्धारित २० ओभरमा ६ विकेट गुमाउँदै १७७ रनको योगफल तयार पार्यो। जवाफी ब्याटिङ गरेको हैदरावाद ८ विकेटको क्षतिमा १२३ रनमा समेटियो। हैदरावादका लागि अभिषेक शर्माले ४३ रन बनाए। एडन मर्करमले ३२ र शशांक सिंहले ११ रन जोडे। कोलकाताका आन्द्रे रसेलले ३ विकेट लिए। टिम साउथीले २ र उमेश यादवले १ विकेट लिए। यसअघि कोलकाताका लागि १७७ रनको योगफल तयार पार्ने क्रममा आन्द्रे रसेलले अविजित ४९ रन जोडे। साम बिलिंग्सले ३४, अजिक्य रहाणे २८, नीतिश राणाले २६ रन जोडे। हैदरावादका उमरन मलिकले ३ विकेट लिए। भुवनेश्वर कुमार र मार्को जन्सनले ११ विकेट लिए। जितसँगै १३ खेलबाट १२ अंक जोडेको कोलकाताले प्लेअफ सम्भावना कायमै राखेको छ। अर्कोतिर पराजित हैदरावादको प्लेअफ सम्भावना जटिल बनेको छ। आज आईपीएलमा दुई खेल हुँदैछन्। पहिलो खेल वानखेडे स्टेडियममा दिउँसो ३:४५ बजे चेन्नाई र गुजरातबीच हुनेछ। दोस्रो खेलमा साँझ ७:४५ मा ब्राबोर्ने स्टेडियममा लखनऊ र राजस्थान भिड्ने छन्।"
सिरहा नगरपालिकामा कांग्रेस मेयर उम्मेदवारको गृह वडामा जसपा विजयी,सिरहा : सिरहा नगरपालिका वडा नम्बर १ को वडाध्यक्षमा जनता समाजवादी पार्टीका महेशकुमार यादव १ सय मत अन्तरले विजयी भएका छन्। यादवले ५११ मत प्राप्त गरेका छन् भने निकटतम प्रतिद्वन्दी नेपाली कांग्रेसका राजदेव यादवले ४११ मत प्राप्त गरेका थिए। एमालेका झुगुर यादवले १४५ र एकीकृत समाजवादीका उम्मेदवारले १३४ मत प्राप्त गरेका छन्। वडाध्यक्षमा निर्वाचित यादव २०७४ को स्थानीय तह निर्वाचनमा कांग्रेसबाट ३४१ मत प्राप्त गरि विजयी भएका थिए। यो वडा प्रतिनिधि सभा निर्वाचन क्षेत्र ३ मा पर्छ। कांग्रेस क्षेत्रीय कार्यसमितिले यादवकै नाम वडा अध्यक्षको लागि सर्वसम्मतले गरेको थियो। प्रदेश समितिले टिकट दिएन। उनी टिकट नपाएपछि कांग्रेस परित्याग गरि वैशाख ११ मा जसपा नेपाल प्रवेश गरेका थिए। वडाध्यक्षको उम्मेदवार भएका थिए।
"काठमाडौंमा झन् पछि परे केशव स्थापित, बालेनको निरन्तर अग्रता",काठमाडौं : स्थानीय तह निर्वाचनअन्तर्गत काठमाडौं महानगरपालिका प्रमुखका स्वतन्त्र उम्मेदवार बालेन शाहले अग्रता बढाउँदै लगेका छन्। तीन हजार ७२७ मत गणना हुँदा शाहले १ हजार २२८ मत प्राप्त गरेका छन्। उनका प्रतिस्पर्धी एमालेका केशव स्थापितले ८७८ मत पाएका छन्। स्थापित शाहभन्दा ३७६ मतले पछाडि छन्। त्यस्तै नेपाली कांग्रेसबाट गठबन्धनको उमेदवार सिर्जना सिंहले ७१९ मत प्राप्त गरेकी छन्। उपमेयरकी उम्मेदवार सुनिता डंगोलले पनि १२ सयभन्दा बढी मत प्राप्त गरेकी छन्।
"पोखरा : मेयरमा एमाले, उपमेयरमा गठबन्धन अगाडि",कास्की : कास्कीको पोखरा महानगरपालिकामा नेकपा एमालेको अग्रता कायमै छ। तीन सय मत गणना हुँदा मेयरमा एमाले र उपमेयरमा सत्ता गठबन्धनले अग्रता लिएको छ। हाल यहाँ वडा नम्बर १ र १२ को मत गणना भइरहेको छ। मेयरमा एमालेका कृष्ण थापाले ११३ मत प्राप्त गरेर अगाडि छन् । गठबन्धन उम्मेदवार धनराज आचार्यले उनलाई १०९ मतसहित पछ्याइरहेका छन्। उपमेयरमा गठबन्धन उम्मेदवारले अग्रता लिएकी छन्। कांग्रेसबाट गठबन्धन उम्मेदवार कोपिला रानाभाटले १२७ मत प्राप्त गरेकी छन्। उनकी प्रतिस्पर्धी एमालेकी मञ्जुदेवी गुरुङले ११५ मत प्राप्त गरेकी छन्।
"स्थानीय निर्वाचन : १४ पालिकाको नतिजा सार्वजनिक, एमालेको धेरै जित","काठमाडौं : स्थानीय तह निर्वाचनअन्तर्गत विभिन्न पालिकाको मतगणना भइरहेको छ। केही पालिकाको मतपरिणाम समेत आइसकेको छ। निर्वाचन आयोगकाअनुसार १४ पालिकाको मतगणना सकिएर नतिजा पनि आइसकेको छ। १४ पालिकामध्ये ६ मा एमालेले जित निकालेको छ। त्यस्तै कांग्रेसले ५ पालिकामा जितेको छ। एकीकृत समाजवादीले २ र माओवादी केन्द्रले १ पालिका जितेको छ। एमालेबाट चामे गाउँपालिकामा लोकेन्द्र बहादुर घले निर्वाचित भएका छन्। सेफोक्सुण्डो गाउँपालिकामा धावा गुरुङ निर्वाचित भएका छन्। डिस्याङ गाउँपालिकामा कान्छा घले, लोघेकर दामोदरकुण्ड गाउँपालिकामा लोप्साङ छोम्पेल विष्ट निर्वाचित भएका छन्। लोमङ्थाङ गाउँपालिकामा टसी न्हर्बु गुरुङ र बारागुङ मुक्तिक्षेत्र गाउँपालिकामा रिङजीन नामगेल गुरुङ निर्वाचित भएका छन्। कांग्रेसबाट नार्पाभूमि गाउँपालिकामा कोन्जो तेन्जिङ लामा विजय भएका छन्। नार्सो गाउँपालिकामा धनबहादुर गुरुङ, घरपझोङ गाउँपालिकामा मोहनसिंह लालचन, गन्यापधुरा गाउँपालिकामा इन्द्रबहादुर कार्की र रेसुंगा नगरपालिकाबाट खिलध्वज पन्थी निर्वाचित भएका छन्। एकीकृत समाजवादीबाट काइके गाउँपालिका अंगद कुमार राना र छार्का ताङसोङमा सेनाङ गुरुङ निर्विरोध निर्वाचित भएका छन्। माओवादी केन्द्रबाट जगदुल्ला गाउँपालिकामा नारा सिं रोकाया निर्वाचित भएका छन्। त्यसैगरी देशभरका पालिकाको थुप्रै वडाको पनि नतिजा आइसकेको छ। नतिजामा कांग्रेस अगाडि देखिएको छ।"
धरान उपमहानगरपालिका २ को अध्यक्षमा एमालेका रमेश राई विजयी,धरान : धरान उपमहानगरपालिका  २ को अध्यक्षमा एमालेका रमेश राई विजयी भएका छन्। उनले ६९५ मत प्राप्त गरि विजयी बनेका हुन्। राइका निकटतम प्रतिद्वन्दी कांग्रेसका सुधिर लिम्बुले ५ सय ७६ मत प्राप्त गरेका छ्न्।
भरतपुरको मेयर र उपमेयरमा गठबन्धन उम्मेदवार अगाडि,चितवन : भरतपुर महानगरपालिकाको मेयर र उपमेयरमा सत्ता गठबन्धनका उम्मेदवारले अग्रता कायम राखेका छन्। नेकपा माओवादी केन्द्रकी मेयर उम्मेदवार रेणु दाहालले अग्रता कायमै राखेकी छन्। त्यसैगरी कांग्रेसका उपमेयर उम्मेदवार चित्रसेन अधिकारीको पनि अग्रता कायमै छ। रेणुले ५६९ मत प्राप्त गरेकी छन् भने चित्रसेनले ५४० मत प्राप्त गरेका छन्। त्यस्तै एमालेका विजय सुवेदीले ५१९ मत प्राप्त गरेका छन्। स्वतन्त्र उम्मेदवार जगन्नाथ पौडेलले १८८ मत प्राप्त गरेका छन्। उपमेयरमा राप्रपाकी हिमला गुरुङको पक्षमा ३८५ मत खसेको छ।
"अग्रता फराकिलो बनाउँदै बालेन शाह, स्थापित ३५७ मत र सिर्जना सिंह ५२९ मतले पछाडि",काठमाडौं : स्थानीय तह निर्वाचनअन्तर्गत काठमाडौं महानगरपालिका प्रमुखका स्वतन्त्र उम्मेदवार बालेन शाहले अग्रता बढाउँदै लगेका छन्। तीन हजार ६२७ मत गणना हुँदा शाहले १ हजार २२८ मत प्राप्त गरेका छन्। उनका प्रतिस्पर्धी एमालेका केशव स्थापितले ८७१ मत पाएका छन्। स्थापित शाहभन्दा ३५७ मतले पछाडि छन्। त्यस्तै नेपाली कांग्रेसबाट गठबन्धनको उमेदवार सिर्जना सिंहले ६९९ मत प्राप्त गरेकी छन्। उनी बालेनभन्दा ५२९ मतले पछाडि छन्। स्थापितभन्दा १७२ मतले पछाडि छिन्।
"पोखरामा गठबन्धनको अग्रता, मेयरमा ४६ मतको मतान्तर",कास्की : पोखरा महानगरपालिकामा सत्ता गठबन्धनका उम्मेदवारले अग्रता लिएका छन्। विहान साढे तीन बजेसम्म एक हजार मत गणना सम्पन्न हुँदा गठबन्धनमा एकीकृत समाजवादीका मेयर उम्मेदवार धजराज आचार्यले चार सय मत प्राप्त गरेका छन्। नेकपा एमालेका कृष्णबहादुर थापा ३५४ मत प्राप्त गरेका छन्। उपमेयरतर्फ गठबन्धनमा नेपाली कांग्रेसकी उम्मेदवार कोपिला रानाभाटले ४५९ मत प्राप्त गरेकी छन्। एमालेकी मञ्जुदेवी गुरुङले ३७१ मत प्राप्त गरेकी छन्।
रसुवाका २७ मध्ये ५ वडाको मत परिणाम सार्वजनिक,"रसुवा : शुक्रबार भएको स्थानीय तहको निर्वाचनको मतपरिणाम आउने क्रम जारी छ। जिल्लामा पाँचवटा पालिका र २७ वटा वडा छन्। २७ वटा वडामध्ये पाँचवटाको मतपरिणाम सार्वजनिक भइसकेको छ। जसमा कांग्रेसले २, एमालेले २ र माओवादीले एउटा वडाध्यक्ष पद जितेको छ। राति ८ बजेसम्मको नतिजा अनुसार कालिका१ मा माओवादीको प्यानल, नौकुण्ड१ मा कांग्रेस प्यानल, आमाछोदिङ्मो१ एमाले प्यानल, आमाछोदिङ्मो२ मा कांग्रेस प्यानल विजयी भएको छ। उत्तरगया१ मा भने वडाध्यक्ष सहित चार सिटमा एमाले र एउटा खुला सदस्यमा नेपाली कांग्रेसले जितेको छ। नौकुण्ड१ मा नेपाली कांग्रेसका कान्छा तामाङले ५ सय ६९ मत ल्याएर विजयी भए। उनका निकटम प्रतिद्वन्द्वी नेकपा एमालेका राम नेकोरले ३ सय ८६ मत ल्याए। उत्तरगया१ मा नेकपा एमालेका मारसिङ तामाङले ५ सय ६० मत ल्याएर विजयी भए। उनका निकटम प्रतिद्वन्द्वी नेपाली कांग्रेसका बमबहादुर तामाङले ४ सय ९६ मत ल्याए। कालिका१ मा नेकपा (माओवादी केन्द्र) का दावा तामाङले ५ सय ६६ मत ल्याएर विजयी भए। उनका निकटम प्रतिद्वन्द्वी नेपाली कांग्रेसका छेवाङ सेनाम तामाङले ५ सय ४८ मत ल्याए। आमाछोदिङ्मो गाउँपालिका१ मा नेकपा एमालेका साङ लामा तामाङले २ सय ९० मत ल्याएर विजयी भए। उनका निकटम प्रतिद्वन्द्वी नेकपा माओवादी केन्द्रका पासाङदे तामाङले २ सय ४८ मत ल्याए। आमाछोदिङ्मो गाउँपालिका २ मा नेपाली कांग्रेसबाट ल्हाक्पा कामी तामाङले २ सय ५७ मत ल्याएर विजयी भए। उनका निकटम प्रतिद्धन्द्धी नेकपा एमालेका अकाल तामाङले १ सय ९३ मत ल्याए।"
भरतपुरमा रेणुको अग्रता कायमै,चितवन : भरतपुर महानगरपालिकामा नेकपा माओवादी केन्द्रकी उम्मेदवार रेणु दाहालले अग्रता कायमै राखेकी छन्। यसअघि २० मतको अग्रतामा रहेकी रेणुले अहिले ४४ मतको अग्रता कायम गरेकी छन्। १३ सय मत गणना हुँदा रेणुले ४८३ मत प्राप्त गरेकी छन्। त्यस्तै उनका प्रतिद्वन्द्वी एमाले उम्मेदवार विजय सुवेदीले ४३९ मत प्राप्त गरेका छन्। स्वतन्त्र उम्मेदवार जगन्नाथ पौडेल (भुइँकटहर)ले १५४ मत प्राप्त गरेका छन्। उपमेयरमा गठबन्धनका चित्रसेन अधिकारीले ५३६ मत प्राप्त गरेका छन्। राप्रपाकी हिमला गुरुङ ३२० मत प्राप्त गरेकी छन्।
काठमाडौंको मतगणना स्थगित,काठमाडौं : काठमाडौं महानगरपालिकाको मतगणना स्थगित गरिएको छ। मत गणकको विश्रामका लागि गणना स्थगित गरिएको मुख्य निर्वाचन अधिकृतको कार्यालयले जनाएको छ। अहिले विहान केही बेरमा पुन: सुरु हुने बताइएको छ। काठमाडौंमा स्वतन्त्र उम्मेदवार बालेन शाहले अग्रता लिएका छन्।
"बालेन शाहले कटाए एक हजार मत, केशव स्थापित २१५ मतले पछाडि","काठमाडौं : काठमाडौं महानगरपालिकामा पाँच वडाको मतगणना जारी छ। वडा नम्बर ३२, १, २, ३, ४ को मतगणनामा स्वतन्त्र उम्मेदवार बालेन शाहले अग्रता लिइरहेका छन्। ३ हजार २५९ मतगणना हुँदा शाहले १ हजार ५३ मत प्राप्त गरेका छन्। उनका प्रतिद्वन्द्वी केशव स्थापितले ८३८ मत प्राप्त गरेका छन्। स्थापित २१५ मतले पछाडि परेका छन्। यस्तै सत्ता गठबन्धनकी उम्मेदवार सिर्जना सिंहले ६३६ मत प्राप्त गरेकी छन्। उपमेयरतर्फ सुनिता ढंगोलले सबैभन्दा धेरै ९२० मत प्राप्त गरेकी छन्। उनको प्रतिस्पर्धी सत्ता गठबन्धनका उम्मेदवार रामेश्वर श्रेष्ठले २४६ मतमात्रै प्राप्त गरेका छन्। राप्रपा उम्मेदवारले २०८ मत प्राप्त गरेका छन्। उपमेयरमा सुनिताले लोकप्रिय मत पाएकी हुन्। मुख्य निर्वाचन कार्यालयका सहायक निर्वाचन अधिकृतकाअनुसार अहिले काठमाडौंमा पाँच वटा बडाको निरन्तर मतगणना भइरहेको छ।"
धनगढीमा गोपाल हमाल र नृप वडबीच ३५७ मतको मतान्तर,धनगढी : कैलालीको धनगढी उपमहानगरपालिकामा स्वतन्त्र उम्मेदवार गोपाल हमालले अग्रता कायमै राखेका छन्। विहान ५ बजेसम्म १९५३ मत गणना हुँदा हमालले ९०९ मत प्राप्त गरेका छन्। कांग्रेसका नृपबहादुर वडले ५५२ मत प्राप्त गरेका छन्। हमाल र वडबीच ३५७ मतको अन्तर छ। धनगढीमा एमालेका रणबहादुर चन्दले ८३ मत प्राप्त गरेका छन्। उपमेयरतर्फ माओवादी केन्द्रकी शान्ति अधिकारीले ४५८ मत प्राप्त गरेकी छन्। एमालेकी कन्दकला रानाले २४० र स्वतन्त्र उम्मेदवारले ३११ मत प्राप्त गरेकी छन्। निर्वाचन कार्यालयकाअनुसार यहाँ ४०९ मत बदर भएको छ।
भरतपुरमा अग्रता बढाउँदै रेणु दाहाल,चितवन : भरतपुर महानगरपालिकाको मेयरमा नेकपा माओवादी केन्द्रकी मेयर उम्मेदवार रेणु दाहालले अग्रता बढाउँदै लगेकी छन्। विहान ३ बजेसम्म १९०० मत गणना हुँदा रेणुले ६८३ मत प्राप्त गरेकी छन्। उनका निकटम प्रतिद्वन्द्वी नेकपा एमालेका विजय सुवेदीले ६१४ मत प्राप्त गरेका छन्। रेणु र विजयको अग्रता ६९ मतको रहेको छ। यसअघि ५० मतको अग्रता लिएकी रेणुले त्यसलाई बढाएर ६९ पुर्याएकी छन्। स्वतन्त्र उम्मेदवार जगन्नाथ पौडेलले २५० मत प्राप्त गरेका छन्। त्यसैगरी कांग्रेसको उपमेयर उम्मेदवार चित्रसेन अधिकारीले ८०० मत प्राप्त गरेका छन्। उनकी प्रतिद्वन्द्वी राप्रपाकी हिमला गुरुङले ५३२ मत प्राप्त गरेकी छन्। यहाँ वडा नम्बर १ मा मतगणना भइरहेको छ।
स्थानीय तह निर्वाचन : आज यी ठाउँमा हुँदैछ पुन:मतदान,"काठमाडौं : यही वैशाख ३० गते भएको स्थानीय तह निर्वाचनमा राजनीतिक दल, उम्मेदवार र अन्य पक्षको विवादका कारण स्थगन भएका ८५ मतदान केन्द्रमध्ये १९ केन्द्रमा नयाँ निर्वाचन मिति तय गरिएको छ। यी केन्द्रहरुमा आज आइतबारदेखि मंगलबारसम्म मतदान हुनेछ। स्थगन भएकामध्ये १० मतदानस्थलमा पुनः मतदानको मिति तय भएको हो भने अन्य ३४ मतदानस्थलमा निर्णय हुन बाँकी छ। तीमध्ये प्रदेश नं १ को ३, मधेस प्रदेशको २, बागमती प्रदेशको ५, कर्णाली प्रदेशको २ र सुदूरपश्चिम प्रदेशका ५ मतदान केन्द्रमा नयाँ मिति तय भएको हो। निर्वाचन आयोगकाअनुसार आज निर्वाचन हुने मतदानस्थलमा सप्तरीको डाक्नेश्वरी नगरपालिकाकाको जनता माविको २ केन्द्र, कालीकोटको रास्कोट गाउँपालिकाको जनता माविको १, कालीकोटकै पचालभरना गाउँपालिकाको जनता माविको १, बझाङको जयपृथ्वी नगरपालिका, सुनीपिपल चौर माविको २ मतदान केन्द्र रहेको छ। जेठ २ गते निर्वाचन हुने मतदानस्थलमा धनकुटाको शहीदभूमि गाउँपालिकाको ठाकुरदेवी माविको ३ केन्द्र, रामेछापको खाँडादेवी नगरपालिकाको राकमथुमको ३ केन्द्र, बझाङको केदारस्युँ गाउँपालिकाको जगन्नाथ माविका २ केन्द्र, बझाडको सुर्मा गाउँपालिकाको कृष्ण प्राविको १ केन्द्र र सोही पालिकाको आधाबगर माविको २ केन्द्र रहेका छन्। जेठ ३ गते निर्वाचन हुने मतदानस्थलमा काभ्रेपलाञ्चोकको पाँचखाल नगरपालिकाको श्रीराम माविको २ मतदान केन्द्र रहेको आयोगका प्रवक्ता शालिग्राम शर्मा पौडेलले जानकारी दिए। निर्वाचन आयोगको संयुक्त निर्वाचन सञ्चालन केन्द्रमा शनिबार साँझसम्म प्राप्त विवरणअनुसार लुम्बिनी प्रदेशबाहेकका छ वटा प्रदेशका १७ जिल्लाका ४४ मतदानस्थलका गरी ८५ मतदान केन्द्रमा मतदान स्थगन भएको जनाएको छ। पुनः निर्वाचनको मिति तय गर्नुपूर्व स्थगन हुने कारण विश्लेषण, निर्वाचन सामग्रीको भण्डारण, सुरक्षा स्थितिको आंकलन गर्न निर्देशन दिएको छ।"
"अर्घाखाँचीका १० वडाको नतिजा सार्वजनिक, कांग्रेस पहिलो","अर्घाखाँची : अर्घाखाँचीको विभिन्न पालिकाको वडाको मतगणनाको नतिजा सार्वजनिक भएको छ। ६ वडामा कांग्रेसले जितेको छ। ३ वडामा एमालेले जितेको छ। एक वडामा माओवादी केन्द्रले जितेको छ। कांग्रेस १) सन्धिखर्क १ माधव श्रेष्ठ २) भुमिकास्थान १ गाेपाल खनाल ३) पाणिनि १, कमल पाेख्रेल ४) पाणिनि २, चन्द्रकान्त पाैडेल ५) छत्रदेव ५, बालकृष्ण पाेख्रेल ६) शितगंगा १, मानबहादुर सिंजापति एमाले १) पाणिनि ८, राेमबहादुर पाण्डे २) मालारानी १, दधिराम आचार्य ३) भुमिकास्थान १०, खगेश्वर पन्थी माओवादी १) मालारानी ९ मा महेन्द्र खनाल"
"चालकले मापसे गरेर ट्रक हाँक्दा दुर्घटना, ६ जना घाइते","बझाङ : बझाङमा ट्रक दुर्घटना भएको छ। धनगढीबाट बझाङ सदरमुकाम चैनपुर आइरहेको से १ ख ३६९१ नम्बरको मालबाहक ट्रक बझाङ जिल्लाको केदारस्युँ गाउँपालिका वडा न १ मा दुर्घटना भएको हो। ट्रकमा चालकसहित ६ जना सवार रहेका थिए। चालकसहित सवार सबै गम्भीर घाइते भएका छन्। दुर्घटना परेका तलकोट गाउँपालिका वडा न १ का २४ बर्षिका रविन्द्रकुमार धामी, उनकी श्रीमती २२ वर्षीया सुनिता कुमारी रोकाया धामी, चालक बुङ्गल नगरपालिका ७ का हर्क बोहरा, सहचालक सोही ठाउँका मोहन बोहरा, डोटी जोरायल गाउँपालिकाका ४९ बर्षका सुरत मल्ल र बैतडी पाटन नगरपालिकाका ४२ वर्षका तेज विष्टलाई धनगढी रिफर गरिएको छ। मदिरा सेवन गरेर ड्राइभिङ गरेकाले गाडीलाई कन्ट्रोलमा लिन नसक्दा दुर्घटना भएको खुलेको छ। रायल प्रहरी चेकपोष्टले घाइतेको उद्धार गरेको हो। ट्रक सडकबाट करिब ५० मिटर तल खसेको जिल्ला प्रहरी कार्यालयले जनाएको छ।"
रामेछापको दोरम्बा शैलुङ गाउँपालिकाको मतगणनास्थलमा गोली चल्यो,रामेछाप : रामेछापको दोरम्बा शैलुङ गाउँपालिकाको मतगणनास्थलमा गोली चलेको छ। शनिबार साँझ राजनीतिक दलका कार्यकर्ताले होहल्ला गरेपछि स्थिति नियन्त्रणमा लिन हवाई फायर गरिएको इलाका प्रहरी चौकी दोरम्बाले जनाएको छ। मतगणनास्थल बाहिर सत्ता गठबन्धनका कार्यकर्ताले होहल्ला गरी आक्रमणको प्रयास गरेपछि प्रहरीले तीन राउण्ड हवाइ फायर गरेको थियो । मतगणनास्थलमा मत गणना जारी रहेको जानकारी प्राप्त भएको इलाका प्रहरी चौकी दोरम्बाले जनाएको छ। हाल दोरम्बा शैलुङ गाउँपालिकाको वडा नम्बर १ डडुवाको मतगणना भइरहेको छ। प्रहरी कार्यालयले अहिले स्थिति सामान्य रहेको जनाएको छ।
१५ सय मत गणना हुदाँ ३४५ मत बदर,"तनहुँ : जिल्लाको शुक्लागण्डकी नगरपालिकामा मतको गणना भइरहेको छ। ३८ हजार ३२५ मतदाता रहेको यस पालिकामा २५ हजार ९९७ मत खसेको थियो। पालिकामा नपाली कांग्रेस, नेकपा माओवादी केन्द्र, एकीकृत समाजवादी र जनता समाजवादी पार्टीले आवश्यकता हेरेर वडासम्म तालमेल गरेको छ। निर्वाचन आयोगले मतदाता शिक्षा नदिदाँ र राजनीतिक दलका उम्मेदवारहरु पनि भोट माग्ने तर मत कसरी हाल्ने भनेर मतदाताहरुलाई राम्ररी नसिकाउँदा प्रन्ध सय मत गणना गर्दा ३४५ मत बदर भएको छ। यो बदर उपमेयर पदका मतपत्रमा भएको भएको हो। मेयरमासमेत १३५ वटा मत बदर भएको छ।"
लक्ष्मिनियाँ गाउँपालिकामा एमालेको विजयी सुरुवात,जनकपुरधाम : लक्ष्मिनियाँ गाउँपालिकामा नेकपा एमालेले विजयी सुरुवात गरेको छ। धनुषाको लक्ष्मिनियाँ गाउँपालिकाबाट नेकपा एमालेका उम्मेदवार लालजी साहले विजयी सुरुवात गरेका हुन्। लक्ष्मिनियाँ गाउँपालिका मा एमाले (सूर्य) छापबाट १०० मतको मतान्तरले साहको पुरा प्यानल विजयी भएको हो। साहले सूर्य छापमा ६२१ मत ल्याउँदा एकीकृत समाजवादी पार्टीले ५२१ मत प्राप्त गरेको छ।
पाख्रिवास१ मा गठबन्धनले खोल्यो खाता,"धनकुटा : अघिल्लो स्थानीय तह निर्वाचनमा नेकपा एमालेले क्लीनस्वीप गरेको पाख्रिवास नगरपालिकामा लोकतान्त्रिक गठवन्धनले विजयी खाता खोलेको छ। गत २०७४ सालको स्थानीय तह निर्वाचनमा मेयरउपमेयरसहित सबै वडामा जीत हासिल गरेको पाख्रिवास नगरपालिकामा गठवन्धनले विजयी खाता खोलेको हो। पाख्रिवास नगरपालिका वडा नं १ को वडाध्यक्षमा गठवन्धनका भोगेन्द्र पाण्डे सहित पुरै प्यानलले विजयी हासिल गरेको छ। पाण्डेले नेकपा एमालेका उम्मेदवार दुर्गावहादुर थापालाई १ सय ४४ मतान्तरले पराजित गरे। विजयी पाण्डेले ४ सय २३ उनका निकटम प्रतिद्वन्द्वी थापाले २ सय ७९ मत प्राप्त गरे। त्यस्तै खुल्ला वडा सदस्यमा गठवन्धनका रत्नवहादुर अधिकारी, रुद्रवहादुर कार्की, महिला सदस्यमा डम्बरकुमारी अधिकारी धमला र दलित महिला सदस्यमा कोपिला सार्की विजयी भएको जिल्ला निर्वाचन कार्यालय धनकुटाले जनाएको छ।"
नौवहिनी १ मा एमाले विजयी,प्युठान : नौवहिनी गाउँपालिका वडा नम्बर १ स्याउलीवाङमा नेकपा एमालेबाट घनबहादुर बुढा वडाध्यक्षमा विजयी भएका छन्। शनिबार राति सम्पन्न मतगणना अनुसार बुढाले प्रतिस्पर्धी पूर्ण बुढालाई १८४ मतान्तरले पछि पार्दै विजयी भएका हुन्। घनबहादुरले ८९८ र पूर्णले ७१२ मत पाएका छन्। पराजय भएका बुढा एकीकृत समाजवादीका हुन्। यस वडामा ७४ मत बदर भएको छ।
भरतपुरमा रेणुले बढाइन् अग्रता,चितवन : भरतपुर महानगरपालिकामा नेकपा माओवादी केन्द्रबाट गठबन्धन उम्मेदवार रेणु दाहालले अग्रता बढाएकी छन्। यसअघि एमालेका उम्मेदवार विजयी सुवेदीसँग बराबरीमा रहेकी रेणुले सात सय मत गन्दा २० मतले अग्रता लिएकी हुन्। सुवेदीले २५८ मत प्राप्त गर्दा रेणुले २७८ मत पाएकी छन्। स्वतन्त्र उम्मेदवार जगन्नाथ पौडेलले ९४ मत पाएका छन्। उपप्रमुखमा गठबन्धनका चित्रसेन अधिकारीले ३१७ पाएका छन् भने राप्रपाकी हिमला गुरुङले १९९ मत पाएकी छन्।
काठमाडौं महानगर : बालेनको अग्रता कायमै,काठमाडौं : काठमाडौं महानगरपालिकाको प्रमुखमा बालेन शाहले आफ्नो अग्रता कायमै राखेका छन्। उनी ताजा अवस्थामा ५८३ मतका साथ अग्रस्थानमा रहेका छन्। उनलाई पछि पार्दै नेकपा एमालेका उम्मेदवार केशव स्थापित ४८८ मत प्राप्त गरेका छन्। त्यस्तै नेपाली कांग्रेसका सिर्जना सिंहले ३४० मत ल्याएका छन्।
"काठमाडौंमा बालेनको दुई सय बढी मतको अग्रता, उपमेयरमा सुनिता डंगोललाई लोकप्रिय मत","काठमाडौं : काठमाडौं महानगरपालिकाको मेयरमा बालेन शाहले अग्रता बढाएका छन्। अन्य उम्मेदवारभन्दा शाह २१८ मतले अगाडि छन्। राति ११ बजे मुख्य निर्वाचन अधिकृतको कार्यालयले राष्ट्रिय सभागृहबाट सार्वजनिक गरेको पाँच वडाको मतपरिणामअनुसार शाहले ७६८ मत प्राप्त गरेका छन्। त्यसैगरी एमालेका केशव स्थापितले ५५० मत प्राप्त गरेका छन्। कांग्रेसकी सिर्जना सिंहले ४२१ मत प्राप्त गरेकी छन्। राप्रपाका मदनदास श्रेष्ठले १०५ मत प्राप्त गरेका छन्। विवेकशील साझाकी समीक्षा बास्कोटाले १६ मत प्राप्त गरेकी छन्। उपमेयरतर्फ सुनिता डंगोलले सबैभन्दा धेरै ९२० मत प्राप्त गरेकी छन्। उनको प्रतिस्पर्धी सत्ता गठबन्धनका उम्मेदवार रामेश्वर श्रेष्ठले २४६ मतमात्रै प्राप्त गरेका छन्। राप्रपा उम्मेदवारले २०८ मत प्राप्त गरेका छन्। उपमेयरमा सुनिताले लोकप्रिय मत पाएकी हुन्। यही रेसियोमा अघि बढे उनको विजय सुनिश्चित बन्नेछ। मुख्य निर्वाचन कार्यालयका सहायक निर्वाचन अधिकृतकाअनुसार अहिले काठमाडौंमा पाँच वटा बडाको निरन्तर मतगणना भइरहेको छ। वडा नम्बर ३२ मा ७०० मत गणना भएको छ। वडा नम्बर १ मा ७१०, वडा नम्बर २ मा ४८०, वडा नम्बर ३ मा २०० र वडा नम्बर ४ मा २०० मत गणना भएको छ।"
रुपनीको स्थगित निर्वाचन सोमबार,"राजविराज : मतदानका क्रममा शुक्रबार राति हवाइ फायर पछि रोकिएको सप्तरीको रुपनी गाउँपालिका५ बसविट्टीको निर्वाचन सोमबार हुने भएको छ। रुपनी गाउँपालिका१ स्थित निर्वाचन अधिकृतको कार्यालयमा शनिबार बसेको सर्वदलिय बैठकले स्थगित मतदान सोमबार बिहान ७ बजेदेखि ५ बजेसम्म गर्ने निर्णय भएको जिल्ला निर्वाचन अधिकारी रमेशकुमार जोशीले बताए। मुख्य निर्वाचन अधिकृत चन्द्रमणि ज्ञवाली, सप्तरीका प्रमुख जिल्ला अधिकारी जर्नादन गौतम, निर्वाचन अधिकृत कुमार मास्के, गणपति दुर्गाबहादुर थापा, एसपी अविनारायण काफ्ले, सशस्त्र एसपी प्रदिप खडका, राष्ट्रिय अनुसन्धान कार्यालयका उपनिर्देशक नरेश साहलगायतको उपस्थितीमा बसेको सर्वदलीय वैठकमा उक्त सहमति भएको हो। राजनीतिक दलका प्रतिनिधी र उम्मेदवारहरुको सहमतिपश्चात सोमबार निर्वाचन हुने तय भएको निर्वाचन अधिकृत मास्केले बताए। शुक्रबार अपरान्ह सवा ४ बजे वर्षाले रोकिएको मतदान पुनः सुचारु भएको केहीबेरमा साँझ साढे ६ बजे दुई पक्षबीच झडप भएपछि उत्तेजित भिंडलाई नियन्त्रण गर्न प्रहरीले पाँच राउण्ड हवाइ फायर गरेको थियो। हवाइ फायरले मतदाताहरु तितरबितर भएपछि मतदान गर्न पाउने अवस्थाबाट मतदाता वञ्चित भएको भन्दै शुक्रबार मध्यराति निर्वाचन अधिकृतको कार्यालयले निर्वाचन स्थगित गरेको सूचना टाँस गरेको थियो। दलहरुबीच सहमति कायम हुन नसक्दा मतदान कार्यलाई व्यवस्थित ढंगले अघि बढाउन नसकिएकोले स्थगित गर्नुपरेको निर्वाचन दलहरुकै सहमतिमा सोमबार गर्न लागिएको अधिकृत मास्केले बताए। यसअघि शुक्रबार दिउँसो स्थगित भएको डाक्नेश्वरी नगरपालिका२ स्थित जनता मावि हरिराहाको निर्वाचन आइतबार हुने भएको छ।"
"रेसुंगाको मेयर र उपमेयरमा कांग्रेस विजयी, फर्कियो गुमेको विरासत","गुल्मी : रेसुंगा नगरपालिकामा नेपाली कांग्रेसले गुमेको विरासत फर्काएको छ। यसअघि नगरपालिकाको मेयर र उपमेयर दुवैमा एमालेले जितेको थियो। शनिवार राति भएको मतगणनाको अन्तिम नतिजाअनुसार मेयरमा कांग्रेसका जिल्ला सभापति खिलध्वज पन्थी र उपमेयरमा अमृतादेवी कुँवर विजयी भएका छन्। पन्थीले ८ हजार ६१४ प्राप्त गरेका छन्। उनका प्रतिस्पर्धी एमालेका राजेन्द्रप्रसाद पाण्डेयले ७ हजार ३२० मत प्राप्त गरे। त्यस्तै, उपमेयरमा विजयी कुँवरले ८ हजार ६१९ मत प्राप्त गरिन्। प्रतिस्पर्धी एमालेकी रिता पाण्डेले ७ हजार २३१ मत पाइन्।"
"शैल्यशिखर१ मा एमाले विजयी, पालिकामा पनि एमालेको अग्रता",गोकुलेश्वर : दार्चुलाको शैल्यशिखर नगरपालिकाको वडा नम्बर १ मा नेकपा एमालेका उम्मेदवार विजयी भएका छन्। उनले ५९८ मत ल्याएका छन्। उनका प्रतिद्धन्द्धि कांग्रेसका धर्म बहादुर खडायतले ५५९ मत ल्याइ पराजित भएका छन्। निवर्तमान वडाध्यक्षसमेत रहेका भरत बहादुर खडायत पुरै प्यानलसहित विजयी भएका हुन् भने नगरपालिकामा पनि एमालेको अग्रता रहेको छ। वडा नम्बर १ को सम्पूर्ण मत ११८८ मत गणना हुदाँ नगरप्रमुखमा एमालेबाट उम्मेदवार विजयीसिंह धामी ६०६ मतका साथ अग्र स्थानमा रहेका छन्। कांग्रेसबाट नगरप्रमुख पदका उम्मेदवार अमरसिंह धामी ५४२ मत प्राप्त गरेका छन्। त्यस्तै नगरउपप्रमुखमा एमालेका शान्ती खडायत ६४१ मतका साथ अग्रस्थानमा छन् भने कांग्रेसका राजमती बम पालले ५१९ मत ल्याएका छन्र
"कञ्चनपुरको कृष्णपुरमा कांग्रेसको अग्रता, पछ्याउँदै एमाले","काठमाडौं : कञ्चनपुरको कृष्णपुर नगरपालिकामा नेपाली कांग्रेसले अग्रता लिएको छ। वडा नम्बर १ को ५२६ मत गणना गर्दा कांग्रेस उम्मेदवार हेमराज ओझाले १८४ मत प्राप्त गरेका छन्। उनलाई पछ्याउँदै एमालेका लोकेन्द्र पन्तले १८२ मत प्राप्त गरेका छन्। माओवादी केन्द्रका जोगराज चौधरीले ९८ मत प्राप्त गरेका छन्। उपमेयरमा कांग्रेस उम्मेदवार द्रोपती रानाले १७६ मत प्राप्त गरेकी छन्। एमाले उम्मेदवार रमिता रानाले १५७ मत र माओवादी उम्मेदवार गीता मल्लले १०३ मत प्राप्त गरेका छन्। वडा नम्बर एकको अध्यक्षमा कांग्रेसले १९५, माओवादीले १३७ र एमालेले १२४ मत प्राप्त गरेको छ।"
रसुवाको नौकुण्ड१ मा कांग्रेसको प्यानल नै विजयी,रसुवा : रसुवाको नौकुण्ड गाउँपालिका१ को मतपरिणाम सार्वजनिक भएको छ। सार्वजनिक नतिजा अनुसार वडा नम्बर १ मा नेपाली कांग्रेसको प्यानल नै विजयी भएको छ। नेपाली कांग्रेसका कान्छा तामाङले ५ सय ६९ मत ल्याएर विजयी भए। उनका निकटम प्रतिद्वन्द्वी नेकपा एमालेका राम नेकोरले ३ सय ८६ मत ल्याए भने जनता समाजवादी पार्टीका बसन्त लामाले ३ सय ५८ मत ल्याए। २०७४ सालमा भएको निर्वाचनमा नयाँ शक्तिबाट कान्छा तामाङले नै जित हासिल गरेका थिए।
शिल गरिएको डोरी चुडिँदा चापाकोटको मतगणना प्रभावित,स्याङ्जा : मतपेटिका शिल गरिएको प्लाष्टिकको डोरी चुडिँदा चापाकोट नगरपालिकाको मतगणना प्रभावित बनेको छ। स्याङ्जाका १० वटा पालिकामा मतगणना जारी रहेपनि चापाकोट नगरपालिकाको मतगणना शनिबार पनि हुन सकेको छैन्। चापाकोट नगरपालिका६ स्थित मोहमी माध्यमिक विद्यालयमा भएको मतदानका २ वटा मतपेटिकाका डोरी चुडिएपछि यहाँका उम्मेदवारबीच सहमति नजुट्दा मतगणना हुन नसकेको हो। मतपेटिकामा शिलगरी बाँधिएका ५ वटा प्लाष्टिकका डोरीमध्ये एउटा बाकसको २ वटा र एउटा बाकसको १ वटा डोरी चुडिएको बताइएको छ। मतगणना गर्ने भन्दै शनिबार दिनभर पटक पटक बसेको सर्वदलिय बैठकबाट पनि निर्णय हुन नसकेको स्थानीयबासी रामु भट्टराईले जानकारी दिए। स्याङ्जामा ५ नगरपालिकासहित ६ गाउँपालिका छन्।
रसुवाको आमाछोदिङ्मो२ मा कांग्रेस प्यानल नै विजयी,"रसुवा : रसुवाको आमाछोदिङ्मो गाउँपालिका वडा नम्बर २ मा वडाध्यक्षसहित नेपाली कांग्रेसको प्यानल नै विजयी भएको छ। नेपाली कांग्रेसबाट ल्हाक्पा कामी तामाङले २ सय ५७ मत ल्याएर विजयी भए। उनका निकटम प्रतिद्धन्द्धी नेकपा एमालेका अकाल तामाङले १ सय ९३ मत ल्याए भने माओवादी केन्द्रका राम तामाङले १ सय ६५ मत ल्याएका छन्। आमाछोदिङ्मो गाउँपालिका वडा नम्बर २ को सदस्यहरुमा दावा टासी तामाङ, सोनाम पेम्बा तामाङ, महिला सदस्यमा चेन्चेना तामाङ र दलित सदस्यमा दिलमाया विक विजयी भएका छन्।"
"मन्थली नगरपालिकामा १००० मतगणना : एमालेको अग्रता कायमै, कांग्रेस पछि पछि","काठमाडौं : रामेछापको मन्थली नगरपालिकामा मतगणना जारी रहेको छ। मन्थली नगरपालिका वडा नम्बर १ र १४ को १००० मतगणना भएको हो। नगरपालिकाको मेयरमा एमालेबाट लव श्रेष्ठ, कांग्रेसबाट विनोदकुमार कार्की, माओवादी एकीकृत समाजवादी गठबन्धनबाट माओवादीका दिपकराज प्रसाई रहेका छन्। नगरपालिकाको उपमेयरमा एमालेबाट ईश्वरी बस्नेत, कांग्रेसबाट यशोधा श्रेष्ठ, माओवादीएकीकृत समाजवादी गठबन्धनबाट एसका कृष्णबहादुर थापाबीच प्रतिस्पर्धा हुने भएको छ। रामेछापमा सत्ता गठबन्धनबीच तालमेल नमिल्दा कांग्रेस बिना नेकपा माओवादी केन्द्र र एकीकृत समाजवादीबीच गठबन्धन गरेका हुन्। दुईवटै वडामा मेयर र उपमेयरमा एमाले अगाडि रहेको छ। वडा नं १ को वडाअध्यक्ष भने कांग्रेस अगाडि देखिएको छ। मतपरिणाम वडा नम्बर १४  (६०० मतगणना) मेयरप्रमुख : लव श्रेष्ठ (एमाले) २२८ विनोदकुमार कार्की (कांग्रेस) १७७ दिपकराज प्रसाई (माओवादी केन्द्र)  १४५ उपमेयर उपप्रमुख ईश्वरी बस्नेत (एमाले) २३७ यशोधा श्रेष्ठ (कांग्रेस) १५६ कृष्णबहादुर थापा (एस) १३६ वडाध्यक्ष एमाले२३९ कांग्रेस१५२ माओवादी केन्द्र  १६२ वडा नम्बर १  (४०० मतगणना) मेयरप्रमुख : लव श्रेष्ठ (एमाले) १७६ विनोदकुमार कार्की (कांग्रेस) १६५ दिपकराज प्रसाई (माओवादी)  २१ उपमेयर उपप्रमुख ईश्वरी बस्नेत (एमाले) १५२ यशोधा श्रेष्ठ (कांग्रेस) २०२ कृष्णबहादुर थापा (एस) ६ वडाध्यक्ष एमाले१७१ कांग्रेस२०१ माओवादी केन्द्र  २"
सङ्खुवासभाको चिचिलामा मतगणना स्थगित,"सङ्खुवासभा : सङ्खुवासभाको चिचिला गाउँपालिकामा दिउँसो १ बजेबाट मतगणना स्थागित भएको छ। गणनामा दलका प्रतिनिधी बस्ने क्रममा विवाद भई प्रतिनिधिहरु मतगणनास्थल छोडेपछि गणना रोकिएको निर्वाचन अधिकृत शान्ति प्रसाद शर्माले बताए। विवादपछि दलहरु सर्ब दलिय बैठकमासमेत बस्न नमानेपछि मतगणना सुरु हुन नसेको निर्वाचन अधिकृत शर्माले जानकारी दिए। एमालेको तर्फबाट प्रतिनिधिमा शिक्षक राखेको र उनलाई हटाउनुपर्ने भन्दै नेपाली कांग्रेस प्रतिनिधिले मतगणना स्थल छाडेका थिए। शिक्षकलाई प्रतिनिधिमा राख्न नपाईने कुनै निर्देशिकासमेत नभएका कारण विश्वर सिंह राई प्रतिनिधि भएको अधिकृत शर्माले बताए। शर्माले भनेदुई वटा वडाको मत गणना सकिदासम्म उहाँको बारेमा कसैले विरोध जनाएको थिएन, तर वडा नं ३ को मतपत्र निकालेर गणना गर्ने बेला विवाद सुरु भयो। दलहरुबीच सहमति नभएसम्म मतगणना सुरु हुन नसक्ने शर्माले बताए। कांग्रेसका प्रतिनिधिहरु र कार्यकताहरु एमाले प्रतिनिधिलाई बाहिर निकाल्नुपर्छ भन्दै कांग्रेस मतगणनास्थलमा छिरेर हुलहुद्ध गरेको भन्दै नेकपा(माओवादी केन्द्र) र नेकपा (एमाले)ले पनि मतगण बहिस्कार गरेको छ। माओवादी र एमालेले विज्ञप्ती निकाले खोलेर राखिएको वडा नम्बर ३ को मतपत्र धाधलीपूर्ण र असुरक्षित अवस्थामा रहेको भन्दै उक्त मतपत्र बदर गर्नुपर्ने विज्ञप्तीमा उल्लेख गरिएको छ। मतपत्रहरु सुरक्षित नरहेको भन्दै पुन मतदानको माग गरेका छन्। माओवादी चिचिला गाउँकमिटी अध्यक्ष डम्बर जंग गुरुङ र एमाले गाउँकमिटी अध्यक्ष लोकबहादुर घलेद्धार हस्ताक्षरित विज्ञप्तीमा पुन मतादनको माग गरिएको छ। कांग्रेस कार्यकर्ताहरु चिचिला२ का विनोद कुमार राई र मोहन दर्जीलाई आक्रमण गरेको भन्दै आक्रमण गर्नेलाई कारवाहीको माग समेत गरेको छ। कांग्रेस भने शिक्षकलाई पार्टी प्रतिनिधि राख्न नपाउनु पर्ने मागसहित मतगणना स्थलबाट बाहिरिएको थियो। विवादपछि दलहरु छलफलमा नआएपछि मतगणनासमेत अन्योलमा परेको निर्वाचन अधिकृतको कार्यालयले जनाएको छ। चिचिला१ र २ मा कांग्रेसको प्यानल नै विजयी भएको छ। वडा ३ मतगणना सुरु हुनासाथ विवाद सुरुभएको थियो।"
"भरतपुरमा ८१ मतले पछाडि पर्यो एमाले, स्वतन्त्र उम्मेदवारले डेढ सय मत कटाए",चितवन : भरतपुर महानगरपालिकामा नेकपा माओवादी केन्द्रले उम्मेदवार रेणु दाहालले अग्रता अझै बढाएकी छन्। यसअघि २० मतको अग्रतामा रहेकी रेणुले अहिले ८१ मतको अग्रता कायम गरेकी छन्। १२५० मत गणना हुँदा रेणुले ४८३ मत प्राप्त गरेकी छन्। त्यस्तै उनका प्रतिद्वन्द्वी एमाले उम्मेदवार विजय सुवेदीले ४०२ मत प्राप्त गरेका छन्। स्वतन्त्र उम्मेदवार जगन्नाथ पौडेल (भुइँकटहर)ले १५७ मत प्राप्त गरेका छन्। उपमेयरमा गठबन्धनका चित्रसेन अधिकारीले ५३६ मत प्राप्त गरेका छन्। राप्रपाकी हिमला गुरुङ ३२० मत प्राप्त गरेकी छन्।
"प्रतिलिटर १० रुपैयाँले बढ्यो पेट्रोल, डिजेल र मट्टितेलको मूल्य","काठमाडौं : नेपाल आयल निगमले पेट्रोलियम पदार्थको मूल्य वृद्धि गरेको छ। शनिबार राति १२ बजेदेखि लागु हुनेगरी निगमले पेट्रोल, डिजेल र मट्टितेलमा प्रतिलिटर १० रुपैयाँ वृद्धि गरेको हो। मूल्यवृद्धिपछि पेट्रोल प्रतिलिटर १७० रुपैयाँ पुगेको छ। डिजेल र मट्टितेल प्रतिलिटर १५३ रुपैयाँ पुगेको छ। एलपी ग्यास र हवाई इन्धनको मूल्य भने यथावत् छ।"
पोखरामा एमालेको अग्रता,पोखरा : कास्कीको पोखरा महानगरपालिकामा नेकपा एमालेले अग्रता लिएको छ। वडा नम्बर १२ को एक सय मत गणना हुँदा मेयरमा एमाले (सूर्य)ले ३९ मत प्राप्त गरेको छ। गठबन्धन (कलम)ले २७ मत प्राप्त गरेको छ। उपमेयरमा एमालेले ४० मत र गठबन्धनले ३७ मत प्राप्त गरेको छ। मेयरमा एमालेका कृष्ण थापा र गठबन्धनबाट नेकपा एसका धनराज आचार्य उम्मेदवार छन्। उपमेयरमा एमालेकी मञ्जुदेवी गुरुङ र कांग्रेसकी कोपिला रानाभाट उम्मेदवार छिन्।
"सन्धिखर्क १ का कांग्रेस विजयी, मेयर र उपमेयरमा एमालेको अग्रता","अर्घाखाँची : सन्धिखर्क नगरपालिका वडा नम्बर १ को अध्यक्षमा नेपाली कांग्रेसका माधव श्रेष्ठ विजयी भएका छन्। श्रेष्ठ १२ सय ४६ मतका साथ विजयी भएका हुन्। उनका निकटतम प्रतिद्वन्दी एमालेका युवराज बन्जाडेले १ हजार २७ मत प्राप्त गरेका छन्। मेयरमा एमालेका कृष्णप्रसाद श्रेष्ठले १३ सय ५५, उपमेयरमा मिश्रा आचार्यले ९ सय ९४ मत प्राप्त गरि अग्रता कायम गरेका छन्। कांग्रेसका शान्ता भण्डारीले ९ सय ३ मत प्राप्त गरेका छन्। उपमेयरमा नेकपा माओेवादीका राजेन्द्र भुसालले ९ सय ८६ मत प्राप्त गरेका छन्।"
भरतपुरमा रेणु दाहालले लिइन् अग्रता,चितवन : स्थानीय तह निर्वाचनअन्तर्गत चितवनको भरतपुर महानगरपालिकामा नेकपा माओवादी केन्द्रकी मेयर उम्मेदवार रेणु दाहालले अग्रता लिएकी छन्। तीन सय ५० मत गनिसक्दा यहाँ मेयरमा रेणुले १३३ मत पाएकी छन्। एमालेका विजय सुवेदीले उनलाई पछ्याउँदै १२७ मत प्राप्त गरेका छन्। यसअघि सुवेदी अगाडि थिए। अहिले रेणु अगाडि आएकी हुन्। स्वतन्त्र उम्मेदवार जगन्नाथ पौडेलले ४१ मत प्राप्त गरेका छन्। उप मेयरतर्फ कांग्रेसबाट गठबन्धन उम्मेदवार चित्रसेन अधिकारीले १६२ मत प्राप्त गरेका छन्। एमाले उम्मेदवार हिमला गुरुङले ९१ मत प्राप्त गरेकी छन्। वडा अध्यक्ष (वडा नम्बर १) मा कांग्रेस उम्मेदवारले १६४ मत पाएका छन् भने एमालेको उम्मेदवारले १३७ मत पाएका छन्।
जनकनन्दनी१ मा एकीकृत समाजवादीको प्यानल विजयी,"जनकपुरधाम : धनुषाको जनकनन्दनी गाउँपालिका१ को वडा अध्यक्षमा नेकपा (एकीकृत समाजवादी)को पूरै प्यानल विजयी भएको छ। नेकपा एकीकृत समाजवादीको सन्तोष कुमार गोइतको सम्पूर्ण प्यानलसहित निर्वाचित भएका हुन्। गोइतले ४१२ मत ल्याएर विजयी हुँदा उनका निकटतम प्रतिद्वन्दी नेपाली कांग्रेसका देवनाथ मैरता यादवले ३२४ मत ल्याएको निर्वाचन अधिकृत ठूलोबाबु दाहालले जानकारी दिए। सदस्यमा सोही पार्टीका मोहन यादव र रामप्रगास हलुवाई, महिला सदस्यमा सिमला देवी माझी र दलित महिला सदस्यमा अरहुला देवी निर्वाचित भएका छन्।"
सङ्खुवासभाको चिचिला गाउँपालिकामा मतगणना स्थगित,सङ्खुवासभा : प्रतिनिधि बस्ने क्रममा विवाद भएपछि सङ्खुवासभाको चिचिला गाउँपालिकामा मतगणता स्थगित भएको छ। दिउँसो १ बजेबाट स्थगित भएको मतगणना अझै सुरु हुने टुंगो छैन।
पाल्पाको २ वडामा एमाले र एकमा कांग्रेस विजयी,पाल्पा : पाल्पाको २ वडामा एमाले र १ वडामा कांग्रेस विजयी भएको छ। पाल्पाको पुर्वखोला गाउँपालिका वडा नम्बर १ सिलुवामा एमालेका गिरमान आलेसहित प्यालन विजयी भएको छ। एमालेबाट विजयी आलेले १४८८ मत ल्याए भने उप विजेता नेपाली काग्रेसका चुन बहादुर ४८६ मत प्राप्त गरी उपविजेता भए। पाल्पाको माथाँगढी गाउँपालिका वडा नंं ८ बहादुरपुरमा नेपाली काग्रेसका दिल बहादुर ढेंगा सहित सबै सदस्यमा प्यानल विजयी भएका छन्। विजेता वडा अध्यक्ष ढेंगाले ४१० मत प्राप्त भई विजयी भएका उनका प्रतिद्धन्दी नेकपा एमालेका नारायण सिंह थापाले ३०६ मत ल्याई उपविजेता भए। पाल्पाको रम्भा गाउँपालिकामा वडा नंं ५ ताहुमा नेकपा एमालेका खुमकान्त बस्यालको प्यानल विजयी भएको छ। विजेता वडाध्यक्ष बस्याले ११८८ मत प्राप्त गरे भने उनका प्रतिद्वन्द्वी गठबन्धनको तर्फबाट नेपाली कांग्रेसका विष्णुबहादुर कामुले ७७० मत पाएका छन्। बस्याल ४१८ मत अन्तरले विजयी भएका हुन्।
भरतपुरमा रेणुलाई पछ्याउँदै विजय सुवेदी,चितवन : स्थानीय तह निर्वाचनअन्तर्गत चितवनको भरतपुर महानगरपालिकामा नेकपा माओवादी केन्द्रकी मेयर उम्मेदवार रेणु दाहालले अग्रता कायमै राखेकी छन्। तीन सय मत गनिसक्दा यहाँ मेयरमा रेणुले ११६ मत पाएकी छन्। एमालेका विजय सुवेदीले उनलाई पछ्याउँदै ११० मत प्राप्त गरेका छन्। स्वतन्त्र उम्मेदवार जगन्नाथ पौडेलले ३५ मत प्राप्त गरेका छन्। उप मेयरतर्फ कांग्रेसबाट गठबन्धन उम्मेदवार चित्रसेन अधिकारीले १३६ मत प्राप्त गरेका छन्। एमाले उम्मेदवार हिमला गुरुङले ८० मत प्राप्त गरेकी छन्। वडा अध्यक्ष (वडा नम्बर १) मा कांग्रेस उम्मेदवारले १३७ मत पाएका छन् भने एमालेको उम्मेदवारले ११७ मत पाएका छन्।
"धनगढीमा गोपी हमालकै अग्रता, उपमेयरमा गठबन्धन अगाडि",धनगढी : स्थानीय तह निर्वाचनअन्तर्गत कैलालीको धनगढी उपमहानगरपालिकामा स्वतन्त्र उम्मेदवार गोपी हमालले अग्रता कायमै राखेका छन्। तीन सय मत गणना हुँदा हमालले १४३ मत प्राप्त गरेका छन्। स्वतन्त्र उपमेयर उम्मेदवारले ५३ मत प्राप्च गरेका छन्। गठबन्धन (काँग्रेस) मेयर उम्मेदवार नृप वडले ९२ मत प्राप्त गरेका छन्। गठबन्धन माओवादी उपमेयर उम्मेदवारले ७० मत प्राप्त गरेका छन्। एमालेका मेयर उम्मेदवारले ११ र उपमेयर उम्मेदवारले ३६ मत प्राप्त गरेको छ।
अछामका दुई वडामा पुनः मतदान हुने,अछाम : अछामका दुई वडामा पुन मतदान हुने भएको छ। साँफेबगर नगरपालिका१३ बाब्ला र पञ्चदेवल बिनायक नगरपालिका५ लयाटीमा पुन मतदान हुने भएको हो। निर्वाचन आयोगले दुबै स्थानीय तहका निर्वाचन अधिकृतलाई पुन मतदान गराउन निर्देशन दिएको छ। निर्वाचन आयोगले पठाएको निर्देशन अनुसार सोहि अनुसार पुन मतदान हुने सूचना जारी गरेको साँफेबगर नगरपालिकाका निर्वाचन अधिकृत याम नारायण गौलीले बताए। बाब्लाको राष्ट्रिय माविको क र ख केन्द्र र लयाँटीको नवज्योति माविमा पुनः मतदान गर्न आयोगले निर्देशन पठाएको हो। स्थानीय तह निर्वाचन ऐन २०७३ को दफा ४० अनुसार पुनः मतदान गर्ने व्यवस्था मिलाउन अधिकृतलाई भनिएको छ। शुक्रबार भएको मतदानका क्रममा दुवै स्थानका मतदान केन्द्रमा झडप स्थानीय दुवै पक्षबीचमा झडप हुँदा मतदान कार्य दिउँसोबाट रोकिएको थियो। बाब्लास्थित मतदान केन्द्रमा काँग्रेससमाजवादी गठबन्धन र नेकपा एमालेबीच शुक्रबार बिहान करिब ९ बजे तिर भएको थियो। दिनभर मतदान कार्य रोकिएको थियो। हिजै सहायक प्रमुख जिल्ला अधिकारीको रोहवरमा रोकिएको मतदान पुन सुचारु भएपछि मतपेटिका सिलबन्दी गरेर मुचुल्का उठाएर नगरपालिका ल्याईएको छ। बाब्लामा ३४४ मत खसेको छ। उक्त मतदानस्थलमा एक हजार ९६९ मतदाता रहेका छन्। यस्तै स्वतन्त्र उम्मेदवार र काँग्रेस बिच झडप हुँदा लयाँटीमा रहेको क र ख मतदान केन्द्र दिउँसो १२ बजेबाट मतदान रोकिएको थियो। उक्त झडपमा पनि तीन जना घाइते भएका र स्थितिलाई नियन्त्रण लिन प्रहरीले हवाइफायर समेत गर्नुपरेको थियो। लयाँटीको क र ख केन्द्रमा एक हजार ५७५ मतदाता रहेकोमा झडप हुनअघि ४२१ मत खसेका थिए।
भरतपुरमा विजयले रेणुसँग बराबरी गरे मतान्तर,चितवन : स्थानीय तह निर्वाचनअन्तर्गत चितवनको भरतपुर महानगरपालिकामा नेकपा माओवादी केन्द्रकी मेयर उम्मेदवार रेणु दाहाल र एमाले उम्मेदवार विजयी सुवेदीको बराबर मत आएको छ। स्वतन्त्र उम्मेदवार जगन्नाथ पौडेलले ४५ मत प्राप्त गरेका छन्। चार सय गणना गर्दा रेणु र बिजयले समान १५०१५० मत पाएका छन्। यसअघि रेणुले अग्रता लिएकोमा एमालेका विजयले बराबरी गरेका हुन्। उपमेयरतर्फ कांग्रेसबाट गठबन्धन उम्मेदवार चित्रसेन अधिकारीले १८१ मत प्राप्त गरेका छन्। राप्रपा उम्मेदवार हिमला गुरुङले १०६ मत प्राप्त गरेकी छन्।
"रोल्पामा माओवादी र कांग्रेस उम्मेदवारको बराबर मत, गोलाप्रथाबाट माओवादीले बाजी मार्यो","रोल्पा : रोल्पा नगरपालिका२ मा नेकपा माओवादी केन्द्र र कांग्रेसका वडा अध्यक्षका उम्मेदवारले बराबर मत ल्याएका छन्। दुवै उम्मेदवारले ५ सय ४३ मत प्राप्त गरेका हुन्। गोलाप्रथाबाट माओवादी केन्द्रका उम्मेदवार प्रकाश डाँगी विजयी भएका हुन्। दुवै उम्मेदवारको मत बराबर आएपछि मुख्य निर्वाचन अधिकृतको कार्यालयले गोलाप्रथा गराएको हो। कांग्रेसका उम्मेदवार देउचन थापा गोलाप्रथाबाट पराजित भएका छन्। सो वडामा दलित महिला सदस्य, महिला सदस्य र खुला सदस्य भने कांग्रेसले जितेको छ। रोल्पा नगरपालिका१ नं वडामा माओवादी केन्द्रका उम्मेदवार खुमबहादुर थापाले ९ सय ८७ मत ल्याएर प्यानलसहित यस अघि नै विजयी भएका छन्। वडा नं ३ को मत गणना भइरहेको छ। हालसम्म कांग्रेसको उम्मेदवारको मत अग्रता कायम गरेको छ।"
पुतलीबजार १ मा कांग्रेसका उत्तम श्रेष्ठको प्यानलै विजयी,"स्याङ्जा : पुलतीबजर नगरपालिका वडा नम्बर १ मा नेपाली कांग्रेसतर्फका उम्मेदवार उत्तमप्रसाद श्रेष्ठ प्यानलसहित विजयी भएका छन्। आफ्ना प्रतिद्वन्द्वी नेकपा एमालेका निर्मल शेरचनलाई १६६ मतान्तरले पछि पार्दे श्रेष्ठ विजयी भएका हुन। श्रेष्ठले ८ सय १६ मतप्राप्त गर्दा निर्मल शेरचन ६५० मत प्राप्त गरेका छन्। यसैगरी, महिला सदस्य पवित्रदेवी लम्साल, खुल्ला सदस्य विष्णुप्रसाद श्रेष्ठ र हिटलर पौडेल, दलित महिला सदस्य अनिता रुचाल विजयी भएको निर्वाचन अधिकृतको कार्यालय स्याङ्जाले जनाएको छ। यस्तै, नगर प्रमुख र उपप्रमुख पदका उम्मेदवार तुलसीराम रेग्मी र देवी अर्यालले मतगणनादेखि नै अग्रता कायमै छ। पुतलीबजार १ जिल्ला सदरमुकामसहित वडा हो।"
थलारा गाउँपालिका वडा नम्बर २ मा एमाले विजयी,बझाङ : थलारा गाउँपालिका वडा नम्बर २ मा नेकपा एमाले विजयी भएको छ। एमालेका वडाध्यक्ष उम्मेदवार रवीन्द्र खातीको प्यानलसहित विजयी भएको हो। उनले ३६४ मत प्राप्त गरे। उनका प्रतिद्वन्द्वी गठबन्धनका इन्द्र खातीले २११ मत प्राप्त गरे। स्वतन्त्र उम्मेदवार लक्ष्मण खड्काले १०७ मत प्राप्त गरे।
आफ्नै कार्यकर्ताद्धारा कांग्रेसका केन्द्रीय सदस्य शाहविरुद्ध नाराबाजी,अछाम : साँफेबगरमा नेपाली कांग्रेसका कार्यकर्ताहरुले आफ्नै नेताका विरुद्ध नाराबाजी गरेका छन्। नेपाली कांग्रेसका केन्द्रीय सदस्य गोबिन्दबहादुर शाह विरुद्ध नाराबाजी गरेका हुन्। मतगणना सूचारुका लागि केही पनि समन्वय र भूमिका नखेलेको भन्दै कार्यकर्ता आक्रोसित बनेका थिए। साँफेबगरको क्षेत्रिय पार्टी कार्यालय भित्र बसेका शाहविरुद्धमा नाराबाजी गर्दे कुर्सीसमेत तोडफोड गरेका छन्। जिल्लामा केन्द्रीय सदस्य हुदाँहुदै पनि मतगणनाका लागि कुनै पहल गर्न नसकेको भन्दै कार्यकर्ता आक्रोसित भएका नेपाली कांग्रेसका क्षेत्रिय सचिव भीम कुँवरले जानकारी दिए। पार्टीको केन्द्रीय नेता भएर पनि समन्वयकारी भूमिका खेल्न नसकेको एकजना कार्यकर्ताले बताए।
घरमै समाजवादीका नेता खनालको पार्टी पराजित,"इलाम : इलाममा स्थानीय तह निर्वाचनको पछिल्लो मत परिणम अनुसार केही वडाको अन्तीम परिणम आउन सुरु गरेको छ। नेकपा (एकीकृत) समाजवादीका सम्मानित नेता तथा पूर्वप्रधानमन्त्री झलनाथ खनालको जन्मगाउँ इलाम नगरपालिका१ मा खनालकै दलका उम्मेदवार पराजित भएका छन्। गठबन्धनबाट नेपाली कांग्रेसका उम्मेदवार वडाध्यक्षसहित ३ सदस्य विजयी भएका छन्। नेकपा (एस)का वडा सदस्यका उम्मेदवार भने नेकपा एमालेका उम्मेद्धारसंग पराजित भएका छन्। उनको निर्वाचन क्षेत्रको सर्वाधिक चासोका साथ हेरिएको सूर्योदय नगरपालिकामा भने उनकै चिन्हका उम्मेद्धार झिनो मतान्तरले अघि रहेका छन्। खनालको पुख्यौली घर रहेको वडामा गठबन्धनबाट कांग्रेस उम्मेदवार गायत्रीराम बस्नेत विजय भएका हुन्। उनले २०७४ सालको स्थानीय निर्वाचनमा एमालेका वडाध्यक्ष बनेका अम्बिकाप्रसाद गौतमलाई पराजित गरेका छन्। बस्नेतले १ हजार ८१ मत ल्याएका छन् भने प्रतिस्पर्धी गौतमले १ हजार २२ मत ल्याए। महिला वडासदस्यमा कांग्रेसकै मनकुमार गुरुङ, महिला वडा सदस्य डायना राई र दलित महिला सदस्यमा मुनादेवी रसाइली विजयी भएका छन्। गठबन्धनकै तर्फबाट उम्मेदवारी दिएका वडा सदस्यका उम्मेदवार इन्द्रबहादुर कटवाल भने पराजित भएका छन्। उनलाई एमालेका खड्गबहादुर गुरुङले पराजित गरेका हुन्। इलामको माईजोगमाई गाउँपालिका वडा नम्बर १ को मत परिणम भने बराबर भएको छ। अध्यक्षमा नेकपा एमालेका यामकुमार कार्की र गठबन्धनका उम्मेद्धार टेक बहादुर शाहाले १०८४ मत प्राप्त भएको थियो। गोलाप्रथा गरेर अन्तिम विजयी घोषणा गर्ने तयारी गरिएको छ। यस वडामा गाउँपालिका अध्यक्षका उम्मेद्धार नेकाप (एस)का जित बहादुर राईले १०७२ मत प्राप्ति गरेर अग्रता लिएका छन्। नेकपा एमालेका कुश बहादुर थेवेले १०४५ प्राप्त गरेका छन्। उपाध्यक्षमा नेकपा एमालेकी सावित्रा भट्टराईले १०४९ मत प्राप्त गरेर अग्रता लिएकी छन्। उनलाई नेपाली काग्रेसकी प्रविना राईले १०४२ मत प्राप्ति गरेर पछ्याइ रहेकी छिन्। इलामको माङ्सेबुङ गाउँपालिकाको वडा ४ मा एमालेको प्यानल नै विजयी भएको हो। वडाध्यक्षमा नवीन लिम्बू ३ सय २५ मतसहित विजयी भएका छन्। निकटतम् प्रतिद्वन्द्वी नेपाली कांग्रेसका दिलकुमार राईले २ सय ७१ मत ल्याएका छन्। वडा सदस्यमा एमालेकै टेकमान लिम्बू, धनबहादुर राई , महिला वडा सदस्यमा कल्पना राई र दलित महिला सदस्यमा गोमादेवी विक विजयी भएका छन्। यो वडामा कांग्रेस र जनता समाजवादी गठबन्धनका गाउँपालिका अध्यक्षका कांग्रेस उम्मेदवार डिकेन्द्र इदिंगोले ४ सय ८७ र एमालेका हेमन्त राईले ३ सय ४६ मत ल्याएका छन्। उपाध्यक्षमा जसपाका विनोद नेम्बाङको ४ सय २१ र एमालेकी सुनिता सुब्बाको ३ सय ४७ मत आएको छ। इलामको माङ्सेबुङ गाउँपालिका ५ मा राष्ट्रिय जनमुक्ति पार्टी (राजमुपा)को प्यानल विजयी भएको छ। यो वडामा अन्य दलले उम्मेदवारी दिएका छैनन्। वडाध्यक्षमा यसअघिकै वडाध्यक्ष नरेन्द्रकुमार राई ८ सय ३७ मत ल्याएर विजयी भए। त्यही पदका स्वतन्त्र उम्मेदवार सुवदल सेलिङले २ सय २८ मत ल्याएका छन्। महिला वडा सदस्यमा तिलरूपा सवेहाङ यसअघि नै निर्विरोध निर्वाचित भएकी थिइन्। वडा सदस्यमा वीरबहादुर कुरुम्बाङ (८१२) र सुरेन्द्र तुम्बाहाम्फे (७१७) विजयी भए। दलित महिला सदस्यमा गंगामाया विश्वकर्मा (८६३) विजयी बनिन्। २०७४ सालको स्थानीय तह निर्वाचनमा राजमुपाले यही वडामा प्यानल नै जितेको थियो। यो वडामा गठबन्दधनको तर्फबाट गाउँपालिकाको अध्यक्षका उम्मेदवार डिकेन्द्र इदिंगोले ७ सय ९२ मत ल्याएका छन्। अध्यक्षका एमाले उम्मेदवार हेमन्त राईले यो वडामा १ सय ८३ मत ल्याएका छन्। इलामको सन्दकपुर गाउँपालिका १ मा सत्ता गठबन्धनलाई पाखा लगाउँदै नेकपा (एमाले)को प्यानल विजयी भएको छ। यसअघिका वडाध्यक्ष नन्दकुमार राईलाई पराजित गर्दै वडाध्यक्षमा एमालेका रहर कुमार राई विजयी भएका हुन्। रहरकुमारले ४ सय ५५ र उनका निकटतम् प्रतिद्वन्द्वी स्वतन्त्र उम्मेवार नन्दकुमारले ४ सय २२ मत ल्याएका छन्। नन्दकुमार एमालेकै बागी उम्मेदवार थिए। जिल्लाका ८१ वडामध्येमा यो वडा २०७४ सालको स्थानीय निर्वाचनमा माओवादीले वडाध्यक्ष जितेको जिल्लाकै एकमात्र वडा थियो। यहाँको वडाध्यक्षमा नन्दकुमार विजयी भएका थिए। केही समयअघि एमालेमै प्रवेश गरेका नन्दकुमार यसपटक पनि एमालेमा विद्रोह गरी स्वतन्त्र उम्मेदवार बनेका थिए। वडा सदस्यमा चेतबहादुर राई, तोरण मुखिया, महिला वडा सदस्यमा विनु राई विजयी भएका छन्। दलित महिला सदस्यमा दिलमाया कमिनी यसअघि नै निर्विरोध निर्वाचित भएकी छिन्। इलाम फाकफोकथुम गाउपालिका वडा न १ मा नेपाली कांग्रेसका वडा अध्यक्षका उम्मेदवार कर्णबहादूर थेगिम निर्वाचित भएका छन्। थेगिमसहित वडाको प्यानल नै बिजयी भएको हो। थेगिमले ८ सय ४ मत प्राप्त गरि विजयी भएका छन्।"
पाल्पाको २ वडामा एमाले र १ वडामा कांग्रेस विजयी,तानसेन : पाल्पाको २ वडामा एमाले र १ वडामा काग्रेंस विजयी भएको छ। पाल्पाको पूर्वखोला गाउँपालिका वडा नं १ सिलुवामा नेकपा एमालेका गिरमान आलेसहित प्यालन विजयी भएको छ। एमालेबाट विजयी आलेले १४८८ मत ल्याए भने नेपाली कांग्रेसका चुनबहादुर थापाले ४८६ मत प्राप्त गरी उपविजेता भए। पाल्पाको माथाँगढी गाउँपालिका वडा नं ८ बहादुरपुरमा नेपाली कांग्रेसका दिलबहादुर ढेंगासहित सबै सदस्यमा प्यानल विजयी भएका छन्। विजेता वडा अध्यक्ष ढेंगाले ४१० मत प्राप्त भई विजयी भएका उनका प्रतिद्धन्दी नेकपा एमालेका नारायणसिंह थापाले ३०६ मत ल्याई उपविजेता भए। पाल्पाको रम्भा गाउँपालिकामा वडा नं ५ ताहुमा एमालेका खुमकान्त बस्यालको प्यानल विजयी भएको छ। विजेता वडाध्यक्ष बस्याले ११८८ मत प्राप्त गरे भने उनका प्रतिद्वन्द्वी गठबन्धनको तर्फबाट नेपाली कांग्रेसका विष्णुबहादुर कामुले ७७० मत पाएका छन्। बस्याल ४१८ मत अन्तरले विजयी भएका हुन्।
फिदिम १४ मा गठबन्धनका नेम्वाङ बिजयी,फिदिम : फिदिम नगरपालिका वडा नम्बर १४ को बडाध्यक्षमा गठबन्धनको तर्फबाट माओबादी केन्द्रका माजकुमार नेम्वाङ बिजयी भएका छन्। निकटतमा प्रतिद्वन्दी नेकपा एमालेका भिम फागोलाई १७३ मतान्तरले पछि पार्दै नेम्वाङ निर्वाचित भएका हुन्। कुल १४२७ मतमा नेम्वाङले ७११ मत प्राप्त गरेका हुन्। निकटतम प्रतिद्वन्दी फागोले ५३८ मत प्राप्त गरे। फागो निवर्तमान वडाध्यक्ष हुन्।
"काठमाडौंका पाँच वडामा गणना : बालेनले बढाए अग्रता, केशव स्थापित ८३ मतले पछि","काठमाडौं : काठमाडौं महानगरपालिकाको मेयरमा बालेन शाहले अग्रता बढाएका छन्। मुख्य निर्वाचन अधिकृतको कार्यालयले ११८० मतको हालै सार्वजनिक गरेको परिणाममा शाहले ४०२ मतसहित अग्रता लिइरहेका छन्। उनका प्रतिद्वन्द्वी एमाले उम्मेदवार केशव स्थापितले ३१९ मत प्राप्त गरेका छन्। स्थापित ८३ मतले पछाडि परेका छन्। त्यसैगरी कांग्रेस उम्मेदवार सिर्जना सिंहले २०२ मत प्राप्त गरेकी छन्। उपमेयरतर्फ एमालेकी सुनिता ढंगोलले फराकिलो अग्रता लिएकी छन्। उनले ५०२ मत प्राप्त गरेको सहायक निर्वाचन अधिकृतले प्रेस ब्रिफिङमा जानकारी दिए। गठबन्धनका उमपेयर उम्मेदवारले ११० मतमात्रै प्राप्त गरेका छन्। महानगरपालिकामा विहान साढे ९ बजे मतगणना सुरु भएको थियो। महानगरपालिकामा अहिले १, २, ३, ४ र ३२ नम्बर वडामा गणना भइरहेको छ। वडा नम्बर १ मा पाँच सय मत, वडा नम्बर ३२ मा पाँच सय मत र वडा नम्बर दुईमा १८० मत गणना भएको छ। वडा नम्बर ३ र ४ मा भर्खरै सुरु भएको हो।"
"जोशी कुटिएको मत केन्द्रको मतदान कार्य रद्ध, जेठ ४ गते पुनः मतदान",तनहुँ : जिल्लाको व्यास नगरपालिका८ रिस्ती अन्तर्गत गाविस भवन फेदीमा पुनः मतदान हुने भएको छ। शुक्रबार मतदानको क्रममा नेकपा एमालेको जोशी समूहको स्वतन्त्र उम्मेदवार दीपकराज जोशीमाथि कुटपिट भएको थियो। घट्ना पश्चात् जोशी समूहले संयुक्त विज्ञप्ती जारी गरी मतदान रद्ध गर्न माग गरेको थियो। सोही अनुरुप निर्वाचन कार्यालयबाट (क) र (ख) दुवै मतदान केन्द्रमा भएको मतदान रद्ध गरी आउँदो जेठ ०४ गते बुधबार पुनः मतदान गर्न निर्देशन आएको मुख्य निर्वाचन अधिकृत हरिश्चन्द्र ढुङ्गानाले जानकारी दिए। उनका अनुसार अगामी बुधबार विहान ७ बजेबाट अपराह्न ५ बजेसम्म मतदान हुनेछ। विवादित बनेको उक्त मतदान केन्द्रमा शुक्रबार ९२२ मत खसेको थियो। नेपाली कांग्रेसले एकलौटीरुपमा बुथ कब्जा गरेर मतदान गरेको जोशी समूहले आरोप लगाएको थियो। मेयरका उम्मेदवार जोशी मतदान केन्द्रमा प्रवेश गरी आवेगमा आई मतपत्र च्यात्न थालेपछि मतदाताले कुटपिट गरेको प्रहरीले जनाएको थियो। टाउको र जिउमा चोट लागेका घाइते जोशीको अहिले काठमाण्डौस्थित फ्रन्टलाइन हस्पिटलमा उपचार भइरहेको छ।
"मिथिला र बटेश्वरमा कांग्रेसको अग्रता, पछ्याउँदै एमाले","ढल्केवर(धनुषा) : धनुषाको मिथिला नगरपालिका र बटेश्वर गाउँपालिकामा नेपाली कांग्रेसले अग्रता कायम राखेको छ। दुबै पालिकामा नेपाली कांग्रेसले सुरुवातीदेखि नै आफ्नो अग्रता कायम राखेको हो। मिथिला नगरपालिकामा ५ सय मतगणना गर्दा मेयर पदका लागि नेपाली कांग्रेसले २१६ मत ल्याएर अग्रस्थानमा छन्। नेकपा एमालेले २०४ मत प्राप्त गर्दा नेकपा माओवादी केन्द्रले ३१ र नेकपा एकीकृत समाजवादी पार्टीले ७ मत प्राप्त गरेका छन्। मिथिला नगरपालिकाको मेयरमा नेपाली कांग्रेसबाट महेन्द्र महतो, नेकपा एमालेबाट राजाराम महतो र नेकपा माओवादी केन्द्रबाट रामकुमार महतो र नेकपा एकीकृत समाजवादीबाट सुर्यप्रसाद पुडासैनी उम्मेदवार छन्। अहिले मिथिला नगरपालिकामा वडा नं १ को मतगणना भइरहेको छ। यस्तै बटेश्वर गाउँपालिकामा पनि ५५२ मतगणना हुँदा प्रमुखमा नेपाली कांग्रेसले २२० मतकासाथ अग्रता कायम राखेको छ। नेकपा एमालेले १४२ मत ल्याएर पछ्याइरहेका छन्। नेकपा एकीकृत समाजवादी पार्टीले ७८ र नेकपा माओवादी केन्द्रले ७३ मत पाएका छन्। बटेश्वर गाउँपालिकाको प्रमुखका लागि नेपाली कांग्रेसको तर्फबाट रामअशिष महतो, नेकपा एमालेबाट श्याम शुन्दर महतो, नेकपा एकीकृत समाजवादीबाट रामप्रबोध महतो र नेकपा माओवादी केन्द्रबाट पदम लामाले उम्मेदवार छन्। अघिल्लो चुनावमा यी दुबै पालिकाको प्रमुख र उपप्रमुखमा नेकपा एमाले विजयी भएको थियो।"
बारपाक सुलीकोट१ मा कांग्रेसका घलेको प्यानल विजयी,गोरखा : बारपाक सुलीकोट गाउँपालिका१ को वडा अध्यक्षमा नेपाली कांग्रेसका धनबहादुर घले विजयी भएका छन्। ३६४ मत प्राप्त गरी उनको प्यानल नै विजयी भएका हुन्। उनका निकटत्तम प्रतिद्वन्द्वी माओवादी केन्द्रका उम्मेद्वारले २४७ मत प्राप्त गरेको निर्वाचन कार्यालयले जनाएको छ। सो पालिकामा कांग्रेसका अध्यक्षका उम्मेद्वार जीतबहादुर घलेले अग्रता लिएका छन्। ४९६ मतका साथ उनले अग्रता लिएका हुन्। प्रतिस्पर्धी माओवादी केन्द्रले १६७ मत मात्र प्राप्त गरेको छ।
महानगरपालिका मतगणना अपडेट : कहाँ कसको अग्रता ?,"काठमाडौं : देशभरका ६ महानगरको मतगणना जारी छ । अधिकांश महानगरमा मतपरिणाम आउन सुरु भएको छ । काठमाडौं महानगरपालिकामा मेयरका स्वतन्त्र उम्मेदवार बालेन साहले अग्रता कायम गरेका छन् । ३०० मत गणना हुँदा अहिलेसम्म बालेनले ९५ मत प्राप्त गरेका छन् । यस्तै, गठबन्धनका उम्मेदवार सिर्जना सिंहले ७६ मत प्राप्त गर्दा एमालेका उम्मेदवार केशव स्थापितले ४१ मत ल्याएका छन् । विराटनगर महानगरपालिकामा १२०० मत गणना हुँदा नेपाली कांग्रेसका नागेश कोइरालाले ४३४ मत ल्याएका छन् । नेकपा एमालेका सागर थापाले ३१७ मतसहित पछ्याइरहेका छन् । उपमेयरमा नेकपा एमालेका शिल्पा कार्कीले ३६५ मत ल्याएकी छन् । जनता समाजवादीका अमरेन्द्र यादवले २०६ मत ल्याएका छन् । ललितपुर महानगरको मत गणना जारी छ । मतगणनामा कांग्रेसले अग्रता लिएको छ । ललितपुर महानगरको प्रमुखमा नेपाली कांग्रेसबाट चिरीबाबु महर्जन, नेकपा एमालेबाट हरिकृष्ण व्यञ्जनकार, राष्ट्रिय प्रजातन्त्र पार्टीबाट अष्टबहादुर महर्जनलगायत उम्मेदवार छन् । चितवनको भरतपुर महानगरपालिकामा नेकपा एमालेका उम्मेदवारले अग्रता कायम राखेका छन् । समाचार तयार पार्दासम्म एमालेका विजय सुवेदी पहिलो र नेकपा माओवादी केन्द्रका रेनु दाहाल दोस्रो स्थानमा छन् । १५० मतगणना हुँदा विजयले ६६, रेनुले ५१ र कांग्रेसबाट असन्तुष्ट उम्मेदवार जगन्नाथ पौडेलले १३ मत ल्याएका छन् । वीरगंज महानगरमा भने अहिलेसम्म पनि मतगणना सुरु भएको छैन । सर्वदलीय सहमति नहुँदा वीरगन्ज महानगरपालिकामा मतगणना सुरु नभएको हो। वीरगन्जमा सांसद प्रदिप यादव मतदान स्थलभित्र छिर्दा तनावको स्थिति सृजना भएको छ। विरगंजमा एमालेको तर्फबाट विजयकुमार सरावगी, जनता समाजवादी पार्टीको तर्फबाट राजेशमान सिंहले उम्मेदवारी दिएका छन् । पोखरा महानगरमा केहिबेर अघिदेखि मतगणना सुरु भएपनि प्रारम्भिक नतिजा सार्वजनिक भएको छैन । पोखरामा गठबन्धनको तर्फबाट एकीकृत समाजवादीका धनराज आचार्य र एमालेको तर्फबाट कृष्णबहादुर थापाको उम्मेदवारी परेको छ ।"
"धरानमा गठबन्धनको अग्रता कायमै, एमाले तेस्रो स्थानमा","धरान : धरान उपमहानगरपालिकाको मतगणनामा गठबन्धनका उम्मेदवारले अग्रता कायमै राखेका छ्न्। वडा नम्बर १, २ र ३ को एकहजार मत गणना गर्दा गठबन्धनको तर्फबाट कांग्रेसका मेयरका प्रत्यासी किशोर राईले ३ सय ६९ मत प्राप्त गरी अग्रता कायम गरेका छन्। मेयरमा स्वतन्त्र उमेदवार बनेका सामाजिक अभियन्ता हर्क साम्पाङ राइले २ सय ७५ मत प्राप्त गरेका छन्। एमालेकी मेयर पदकी प्रत्यासी मन्जु भण्डारीले २ सय ३ मत प्राप्तगरी तेस्रो स्थान प्राप्त गरेकी छिन्। उपमेयरमा गठबन्धनको तर्फबाट माओबादिका प्रत्यासी अइन्द्र बेघाले ३ सय ९३ मत प्राप्त गरेका छन्। एमालेका पदम लिम्बूले २ सय २७ मत प्राप्तगरी दोस्रो स्थानमा छ्न्।"
"मुगुमा एमाले र गठबन्धनबीच झडप,एक घाइते","मुगु : खत्याड गाउँपालिका७ राउतडी बजारमा गठबन्धन र एमालेबीच झडप हुँदा एकजना घाइते भएका छन्। झडपमा माओवादी केन्द्रको सचिवालय सदस्य कालीबहादुर रावल घाइते भएका हुन् । खत्याड गाउँपालिका७ मतगणना स्थल राउतडी बजारमा शनिबार दिउँसो कांग्रेस, माओवादी र एमालेका कार्यकर्ताबीच झडप हुँदा माओवादी सचिवालय सदस्य ४० वर्षीय कालीबहादुर रावल (प्रसिद्ध) घाइते भएका हुन्। रावलको टाउकोमा चोट लागेको खत्याड गाउँपालिका८ बिष्णु रावतले जानकारी दिए। घाइते भएका रावललाई उपचारका लागि रातापानीमा रहेको प्राथमिक स्वास्थ्य केन्द्रमा लिएको भन्ने जानकारी आफूलाई आएको भएपनि आधिकारीका जानकारी नआएको जिल्ला प्रहरी कार्यलयका डीएसपी सुभाष हमालले बताए। निर्वाचनका दिन वैशाख ३० गते खत्याड गाउँपालिका४ का एमाले कार्यकतालाई कालीबहादुर रावललगायतको टोलीले कुटपिट गरेको निहुँमा दिउँसो २ बजेतिर दुई पक्षबीच झडप भएको बताइएको छ।"
"बाजुरामा एमाले र कांग्रेस कार्यकर्ताबीच झडप, ९ राउन्ड हवाई फायर",बाजुरा : बाजुराको हिमाली गाउँपालिकाको मतदान केन्द्र धुलाचौरमा नेकपा एमाले र नेपाली कांग्रेसका कार्यकर्ताबीच दोहोरो झडप भएको छ। बैशाख ३० गते भएको स्थानीय तहको निर्वाचनपछि मतगणना स्थलमा मतपेटिका ल्याउने क्रममा सिल भाँचिएको विषयमा विवाद हुँदा दोहोरो झडप भएको जिल्ला प्रहरी कार्यालय बाजुराका प्रहरी नयव उपरीक्षक चतुरभुज ओझाले जानकारी दिए। मतपेटीकामा लगाएको तीन सिलमध्ये दुई सिल निस्किएको अवस्थामा देखेपछि एमालेका कार्यकर्ताले सिल निकालेको बारेमा छानबिन हुनुपर्ने भन्दै कार्यालयमा तोडफोड गर्न थालेपछि कांग्रेसका कार्यकर्ताले ढुंगा मुडा प्रहार गरेको ओझाले बताए। स्थिति नियन्त्रणमा लिन प्रहरीले हवाई फायर गरेको प्रहरीले जनाएको छ। विवादले उग्ररूप लिएपछि नेपाल प्रहरीले ९ राउण्ड हावाई फायर गरेको जनाएको छ। अहिले स्थिति सामान्य रहेको छ। थप सुरक्षाकर्मी पठाएको जिल्ला प्रहरी कार्यालय बाजुराले बताएको छ। दुई पक्षबीच झडप भएपछि मतगणना अन्योलमा रहेको छ।
"भरतपुर अपडेट : एमाले नेता विजय सुवेदीको अग्रता कायमै, रेणु पछि पछि","भरतपुर : चितवनको भरतपुर महानगरपालिकामा नेकपा एमालेका उमेदवारले अग्रता कायम राखेका छन्। एमालेका विजय सुवेदी पहिलो र नेकपा माओवादी केन्द्रका रेणु दाहाल दोस्रो स्थानमा छन्। १५० मतगणना हुँदा विजयले ६६, रेणुले ५१ र कांग्रेसबाट असन्तुष्ट उम्मेदवार जगन्नाथ पौडेलले १३ मत ल्याएका छन्।"
नेपालगञ्ज उपमहानगरमा कांग्रेसको अग्रता,"नेपालगंज : स्थानीय तह निर्वाचनअन्तर्गत नेपालगञ्ज उपमहानगरपालिकामा गठबन्धनका उम्मेदवारले प्रारम्भिक अग्रता लिएका छन् । नेपालगञ्ज उपमहानगरपालिका२३ मा १९८ मतगणना हुँदा नेपाली कांग्रेसबाट नगरप्रमुखका उम्मेदवार प्रशान्त विष्टले ७९ मत प्राप्त गरी अग्रता लिएका हुन् । नेकपा (एमाले)का पशुपति दयाल मिश्रले २६ र राप्रपाका नन्दलाल बैश्यले ५ मत प्राप्त गरेका छन् । नगर उपप्रमुखमा जनता समाजवादी पार्टी (जसपा)का कमरुद्धिन राईले ६८, एमालेका शान्ति ढकालले २६ र राप्रपाकी विन्दु चर्तीमगरले ७ मत प्राप्त गरेको प्रमुख निर्वाचन अधिकृत खडानन्द तिवारीले जानकारी दिए । बाँकेको बैजनाथ र नरैनापुर गाउँपालिकामा कांग्रेस, खजुरा गाउँपालिका र राप्ती सोनारीमा एमाले र कोहलपुर नगरपालिकामा नेकपा (माओवादी केन्द्र)ले अग्रता लिएका छन् ।"
रामेछापको गोकुलगंगा गाउँपालिका१ मा कांग्रेसको प्यानलै विजयी,"काठमाडौं : गोकुलगंगा गाउँपालिका१ मा कांग्रेसको प्यानलै विजयी भएको छ। चुचुरेको वडा अध्यक्षमा कांग्रेसका छत्र बहादुर बस्नेत विजयी भएका हुन्। बस्नेतले ७१५ मत प्राप्त गरेका छन्। उनका प्रतिद्वन्द्वि एमालेका मिनबहादुर कार्की (रामजी) ६१९ मत प्राप्त गरे। यसैगरी वडा सदस्यमा दीर्गमाया खत्री, विमला खाती, दुर्गबहादुर थापा र टोपबहादुर खत्री निर्वाचित भएको जिल्ला निर्वाचन कार्यालय रामेछापले जनाएको छ।"
काभ्रेका दुई वडामा माओवादीका उम्मेदवार निर्वाचित,"काभ्रे : जिल्लाका २ वटा वडामा नेकपा माओवादी केन्द्रका उम्मेदवार निर्वाचित भएका छन्। भुम्लु गाउँपालिका१ माओवादी केन्द्रका लेखबहादुर श्रेष्ठ निर्वाचित भएका हुन्। लेखबहादुरले ९ सय ९४ र एमालेका छत्रबहादुर श्रेष्ठले ५ सय ४४ मतप्राप्त गरेको निर्वाचन अधिकृत रुद्र कोइरालाले जानकारी दिए। महाभारत१ मा माओवादी केन्द्रका कान्छामान जिम्वा निर्वाचित भएका छन्। जिम्वाले ७ सय २०, कांग्रेसका ताराबहादुर रानामगरले ३ सय २१ र एमालेका सुविदार श्रेष्ठले २२ मत प्राप्त गरेका छन्। यसअघि धुलिखेल१ मा कांग्रेसका सन्तबहादुर लामा निर्वाचित भएका थिए। काभ्रेमा ३० गते बेलुका देखिनै मतगणना सुरु भएपनि शनिबार ५ बजे सम्ममा ३ वडाको मात्र मत परिणाम आएको छ। काभ्रेका १३ मध्ये १२ स्थानमा मतगणना जारी रहेको जिल्ला निर्वाचन अधिकारी उमेशकुमार राईले जानकारी दिए। पाँचखाल नगरपालिका१३ मा जेठ ३ गते मतदान हुने निर्वाचन कार्यालयले जनाएको छ।"
लाङटाङको मतपेटिका मान्छेबाट बोकाएर ल्याइयो,"रसुवा : जिल्लाको गोसाइँकुण्ड गाउँपालिका४, लाङटाङको मतपेटिका मतगणनास्थलमा ल्याइएको छ। यसपटक मतपेटिका ढुवानीको लागि हेलिकप्टरको व्यवस्था नहुँदा मान्छेले बोकेर ढुवानी गरेका हुन्। दिउँसो साढे ३ बजे मतपेटिका आइपुगेको हो। यसअघि भएका निर्वाचनमा लाङटाङको मतपेटिका हेलिकप्टरमार्फत ल्याउने गरिएको थियो। तर यसपटक गृह मन्त्रालयले हेलिकप्टरको प्रयोग हुने स्थानमा पनि मान्छेले नै ढुवानी गर्ने परिपत्र गरेका कारण शनिबार ल्याइएको हो। जिल्ला निर्वाचन अधिकारी श्रीराम थापाले गोसाइँकुण्ड गाउँपालिकाको मतगणना आज बेलुकीबाट सुरु गरिने बताए। रसुवाको गोसाइँकुण्ड गाउँपालिका४, स्थित लाङटाङमा ८३१९ प्रतिशत मत खसेको छ। यस वडामा ३ सय ६३ मतदाता थिए। जसमा ३ सय २ मत खसेको हो। त्यहाँ १ सय ६२ पुरुष र १ सय ४० महिलाले मतदान गरेका छन्। गोसाइँकुण्ड गाउँपालिका४ स्थित सामुदायिक भवनमा मतदान केन्द्र राखिएको थियो। निर्वाचन गराउनका लागि चार सदस्यीय टोली लाङटाङ गएको थियो। जसमा मतदान अधिकृत गोपी विश्वकर्मा, सहायक मतदान अधिकृत प्रेम शंकर प्रसाद, सहायक कर्मचारी राजकुमार थापा पहारी र कार्यालय सहयोगीको रूपमा नन्दलाल न्यौपाने खटाइएको थियो। जिल्लाको कालिका, उत्तरगया, आमाछोदिङ्मो र नौकुण्डमा मतपेटिका शुक्रबार राति नै गणनास्थलमा पुर्याएर मतगणना सुरु गरिएको छ। जिल्लामा यसपटक करिब ७७ प्रतिशत मत खसेको थियो।"
जनकपुरधाममा उम्मेदवार नउठाएको कांग्रेसलाई ७६ मत,"जनकपुरधाम : जनकपुरधाम उपमहानगरपालिकामा सत्ता गठबन्धनको उम्मेदवारभन्दा उम्मेदवार नभएको नेपाली कांग्रेसको रुख चिन्हमा मत आएको छ । जनकपुरधाममा सत्ता गठबन्धनबाट जनता समाजवादी पार्टीका निवर्तमान मेयर लालकिशोर साहले ४८ मत पाएका छन् । तर, उम्मेदवार नै नभएको नेपाली कांग्रेसको रुख चिन्हमा ५६ मत आएको छ । बागी उम्मेदवार मनोज साहले ३२९ मत ल्याएका छन् भने पाँच दलीय गठबन्धनका उम्मेदवार लालकिशोर साहले ४८ मत ल्याएका हुन् । त्यस्तै, नेकपा एमालेका शिवशंकर साह (हिरा)ले १२५, स्वतन्त्र उम्मेदवार बलराम महतोले ७५, लोसपाका मनोज चौधरी ५७, स्वतन्त्र उम्मेदवार जानकी राम साह ३४ ल्याएको छ । त्यस्तै, उपमेयरमा सत्तारुढ गठबन्धनका तर्फबाट नेपाली कांग्रेसका किशोरी साहले ३८६, नेकपा एमालेका रुणा झाले १४९, लोकतान्त्रिक समाजवादी पार्टीकी रिता मिश्रले ७६ र स्वतन्त्र उम्मेदवार निर्मल चौधरीले ७२ मत ल्याएकी छिन् । लोसपाकी रिता मिश्र निवर्तमान उपमेयर हुन् ।"
"भोजपुरका दुई वडामा एमाले र कांग्रेस, एक वडामा माओवादी विजयी","भोजपुर : शुक्रबार रातिबाट सुरुभएको मत गणनाअनुसार भोजपुरका ८१ वडामध्ये ५ वडाको मत परिणाम आएको छ। प्रारम्भिक मत परिणाम अनुसार नेकपा एमालेले २, नेपाली कांग्रेसले २ तथा माओवादी केन्द्रले १ वडामा विजयी हासिल गरेको छ। जसमध्ये पौवादुङमा गाउँपालिका१ मा नेकपा एमालेका राजेन्द्र तामाङले ४ सय ५९ मत, भोजपुर नगरपालिका१ मा माओवादी केन्द्रका जिरामणी राईले २ सय २३ मत, आमचोक गाउँपालिका१ मा नेपाली कांग्रेसका निम्नुरी शेर्पाले ४ सय १६, साल्पासिलिछो गाउँपालिका१ मा नेपाली कांग्रेसका गणेश बुढाथोकीले ३ सय ७८ मत र हतुवागढी गाउँपालिका१ मा नेकपा एमालेका कुमार विष्टले ४ सय ५९ मत ल्याउँदै विजयी भएका हुन्। पछिल्लो मतपरिणाम अनुसार प्रमुख पदमा भोजपुर नगरपालिका र टेम्केमैयुङ गाउँपालिकामा गठबन्धन र षडानन्द नगरपालिका, साल्पासिलिछो गाउँपालिका, पौवादुङ गाउँपालिका, आमचोक गाउँपालिका, हतुवागढी गाउँपालिकामा नेकपा एमाले र अरुण गाउँपालिकामा नेपाली कांग्रेसले सुरुवाती अग्रता लिएको छ। मतदान सौहार्द र शान्तिपूर्ण सम्पन्न भएपनि भौगोलिक विकटता र प्रतिकूल मौसमका कारण षडानन्द नगरपालिका, रामप्रसादराई गाउँपालिका र आमचोक गाउँपालिकाका वडाहरुबाट मतपेटिका ल्याउन समस्या भएका कारण मत गणनामा ढिलाई भएको थियो।"
पाँचखालमा१३ मा स्थगित मतदान जेठ ३ गते हुने,काभ्रे : काभ्रेको पाँचखाल नगरपालिकाको१३ स्थित श्रीराम माध्यमिक विद्यालय मतदान केन्द्रमा स्थगित भएको मतदान जेठ ३ गते हुने भएको छ। बैशाख ३० गते हुन नसकेको निर्वाचन जेठ ३ गते हुने जिल्ला निर्वाचन कार्यालय प्रमुख उमेश राइले जानकारी दिए। जिल्लामा एक मात्र मतदान केन्द्रमा निर्वाचन पाँचखाल१३मा मतदान रोकिएको थियो। निर्वाचन अधिकृतको कार्यालयले आज उक्त केन्द्रमा जेठ ३ गते मतदान हुने सूचना टास गरिएको छ। वडा न १३ को मतदान अर्को सूचना जारी नहुन्जेल सम्मको लागि स्थगित भएको थियो। दिउँसोबाट मतदान रोकिएको उक्त केन्द्रमा मतदान रोकेर मुख्य निर्वाचन कार्यालय धुलिखेल र निर्वाचन आयोगलाई पत्र काटेर अर्को सूचना जारी नहुन्जेल सम्मको लागि मतदान स्थगित सूचना टासेर स्थगित भएको थियो।
शेरबहादुर देउवाको वडामै कांग्रेस पराजीत,"डडेलधुरा : नेपाली कांग्रेसका सभापति एवम् प्रधानमन्त्री शेरबहादुर देउवाको वडामा वीपी कांग्रेस विजयी भएको छ । गन्यापधुरा गाउँपालिका १ मा वीपी कांग्रेसका उम्मेदवार नरेश भण्डारी अध्यक्षमा निर्वाचित भएका हुन् । यो क्षेत्रमा कांग्रेस वीपी र नेकपा एमालेबीच चुनावी तालमेल भएको थियो । वडाध्यक्षमा निर्वाचित भण्डारीले ३५ मत अन्तरले जितेका हुन् । यस्तै, गन्यापधुरा ३ र ४, अमरगढी १ मा कांग्रेसले जितेको छ । प्रधानमन्त्री देउवाले असीग्राम मावी रुवाखोलाबाट मतदान गरेका थिए । आल्लिताल गाउँपालिकाको १ मा एमाले र परशुराम १ मा माओवादीले जित हाँसिल गरेको छ।"
सहिदभूमि६ को स्थगित मतदान २ गते हुने,"धनकुटा : मतदान प्रक्रियामा नेकपा एमाले र गठवन्धनका प्रतिनिधिबीच विवादका कारण स्थगित भएको सहिदभूमि गाउँपालिका६ को निर्वाचन आगामी जेष्ठ २ गते हुने भएको छ। निर्वाचन अधिकृतको कार्यालय सहिदभूमिले ठाकुरदेवी मावि र ६ नं वडा कार्यालयको तीन मतदान केन्द्रमा आगामी २ गते पूनः मतदान गर्नेगरी निर्णय गरेको हो। विवादको कारण शुक्रवार विहान साढे ११ बजेदेखि यस केन्द्रमा मतदान प्रक्रिया रोकिएको थियो। अशक्त, असहाय, तथा ज्येष्ठ मतदाताहरुको तर्फबाट एउटै व्यक्तिले पटकपटक मतदान गरेको विषयमा विवाद भएको थियो। विवाद सुरु भई मतदान कार्य अवरुद्ध भई पटक पटक सर्वदलीय वैठक राख्दा समेत वेलुकाको ५ बजे सम्म पनि विवादको निरुपण हुन सकेको थिएन। सहिदभूमि निर्वाचन कार्यालयले विवादका वीच मतदान कार्य सञ्चालन गरे थप भौतिक क्षतिसमेत हुने निष्कर्ष निकाली मतदान प्रक्रिया स्थगित गरेको थियो। तीन केन्द्रमा २५ सय १३ मतदाता रहेका छन्। मतदान प्रक्रिया स्थगित हुनुपूर्व ८ सय १२ मत खसेको थियो। तीन वटै केन्द्रमा पूनः नयाँ प्रक्रियाबाट मतदान हुने निर्वाचन अधिकृत रुद्रमणी गिरीले बताए। उनका अनुसार मतदान भएपछि मात्र एकै पटक सबै वटाको मतगणना हुनेछ। निर्वाचन आयोग र मुख्य निर्वाचन अधिकृतसँगको समन्वयमा नयाँ मिति तोकिएको उनको भनाई छ।"
खप्तड छेडेदह१ मा कांग्रेसका रावल विजयी,बाजुरा : खप्तड छेडेदह गाउँपालिका१ मा नेपाली कांग्रेसका उम्मेदवार बिर बहादुर रावल विजयी भएका छन्। उनका प्रतिद्धन्दी नेकपा एमालेका दान बहादुर रोकायालाई पराजित गर्दे रावल विजयी भएको जनाएको छ। विजयी रावलले ६ सय ९ र उनका प्रतिदन्दी नेकपा एमालेका उम्मेद्धार दानबहादुर रोकायाले ५ सय ७० मत ल्याएका छन्। विजयी रावल २०७४ को स्थानीय तह निर्वाचनमा एमालेबाट वडाध्यक्ष विजयी भएका थिए। अघिल्लो महिना मात्रै नेकपा एमाले परित्याग गरी उनलाई कांग्रेसले वडाध्यक्षको उम्मेदवार बनाएको थियो। साबिकको काँडामा गठबन्धन भएको थिएन भने कांग्रेस र एमालेको कडा प्रतिस्पर्धा हुने आकलन गरिएको थियो। गाउँपालिकाका अध्यक्ष नेकपा एमालेका उम्मेदवार दिलबहादुर रावतको ५ सय ८५ मत आएको छ भने नेपाली कांग्रेसका उम्मेदवार खडक बुढाको ५ सय ९६ मत आएको छ। त्यसैगरी उपाध्यक्षमा नेकपा एमालेकी उम्मेद्धार ५ सय ७७ मत प्राप्त गरेको छ भने नेपाली कांग्रेसका उम्मेदवार बिसु नाथले ६ सय ३ मत प्राप्त गरेका छन्। सो वडामा १२ सय ९ मत खसेको थियो।
लिखुतामाकोसी गाउँपालिकामा एमालेको अग्रता कायमै,"काठमाडौं : रामेछाप जिल्लामा गोकुलगंगा गाउँपालिका, मन्थली नगरपालिका, सुनापति गाउँपालिका र लिखुतामाकोसी गाउँपालिकाको मतगणना जारी रहेको छ। लिखुतामाकोसी गाउँपालिकामा एमालेले अग्रता लिएको छ। लिखु तामाकोसीमा एमाले र कांग्रेसबीच प्रतिस्पर्धा देखिएको छ। गाउँपालिका अध्यक्षमा एमालेबाट कमल कडरिया, कांग्रेसबाट केशव महत प्रतिष्पर्धामा रहेका छन्। माओवादीएकीकृत समाजवादीको गठबन्धनबाट नवराज पौडेल उम्मेदवार बनेका छन्।रामेछापमा कांग्रेस बिना नेकपा माओवादी केन्द्र र एकीकृत समाजवादीबीच गठबन्धन भएको हो। लिखु तामाकोशी गाउँपालिकामा १२ हजार ७ सय ४२ मत खसेको छ। शनिबार बिहानबाट वडा नं १ दुरागाउँको मत गणना भइरहेको छ। अहिले वडामा पनि एमालेले अग्रता लिइरहेको छ। १७४९ मत खसेको दुरागाउँमा हालसम्म १२४६ मतगणना भएको निर्वाचन अधिकृतको कार्यालय लिखु तामाकोशी गाउँपालिकाले जनाएको छ। अघिल्लो निर्वाचनमा यो पालिकामा एमालेले एक वडाअध्यक्ष र एक सदस्यबाहेक सबै पदमा विजयी भएको थियो। मतपरिणाम अध्यक्ष कमल कडरिया (एमाले)५८५ केशव महत (कांग्रेस) ५२७ उपाध्यक्ष दिपा पाख्रिन (एमाले)५९७ सरस्वती गुरुङ (कांग्रेस)५०१ वडाध्यक्ष प्रदिप तामाङ (एमाले)६२० रुद्र सुनुवार (कांग्रेस)५१७"
साँफेबगरमा नाराबाजी,अछाम : साँफेबगर नगरपालिकामा मतगणना गर्न ढिलाई गरेको भन्दै नाराबाजी भएको छ। २ बजेदेखि मतगणना हुने भनिए पनि अझै सुरु हुन नसकेको भन्दै कांग्रेस र एकीकृत समाजवादी गठबन्धनका नेता कार्यकर्ताले नाराबाजी गरेका हुन्। साँफेबगर नगरपालिका १३ बाब्लामा मतदानका क्रममा गठबन्धनले एकलौटी गरेको आरोप एमालेको छ। बाब्लामा ३४४ मत खसेको छ। १९६९ मतदाता संख्या रहेको छ।
गुलरिया१ मा कांग्रेसको प्यानल नै विजयी,"गुलरिया : गुलरिया नगरपालिका१ को वडा कार्यसमितिमा नेपाली कांग्रेसको प्यानल नै विजयी भएको छ। नेकपा एमालेका रामसुमिरन यादवलाई ३३५ मतले पछिपार्दै कांग्रेसका जोगीराम थारु प्यानलसहित विजयी भएका हुन्। थारुले १ हजार ३३९ मत प्राप्त गरेका छन्। प्रतिद्वन्दी एमालेका यादवले १ हजार ४ मत प्राप्त गरे। नेकपा माओवादी केन्द्रले २ सय ४८ मत प्राप्त गरेको छ। कुल ३ हजार ८८ खसेको मतमध्ये ९८ मत बदर भएको जिल्ला निर्वाचन कार्यालय बर्दियाले जनाएको छ। अध्यक्षमा जोगीरामसहित महिला सदस्य, दलित सदस्य र दुई जना सदस्य नेपाली काँग्रेसबाट विजयी भएका छन्। सोही वार्डबाट नगरप्रमुख पदमा नेपाली कांग्रेसका मुक्तिनाथ यादवले १ हजार २९९ मत र उपमेयर सावित्रा गौतमले १ हजार २८८ मत प्राप्त गरी अग्र स्थानमा छन्। एमालेबाट नगरप्रमुख पदका उम्मेदवार अमरबहादुर खड्काले ६ सय ८३ र उप्रमुख टिका संसेलीले ७ सय २९ मतले पछ्याउँदै छन्। गुलरिया नगरपालिका वडा नम्वर २ को मत गणना शुरु भएको जनाईएको छ।"
"मन्थली नगरपालिकामा मतगणना जारी : एमालेको अग्रता, कांग्रेस पछ्याउँदै","काठमाडौं : रामेछाप जिल्ला मन्थली नगरपालिकामा मतगणना जारी रहेको छ। मन्थली नगरपालिका वडा नम्बर १ र १४ को मतगणना भइरहेको हो। नगरपालिकाको मेयरमा एमालेबाट लव श्रेष्ठ, कांग्रेसबाट विनोदकुमार कार्की, माओवादी एकीकृत समाजवादी गठबन्धनबाट माओवादीका दिपकराज प्रसाई रहेका छन्। नगरपालिकाको उपमेयरमा एमालेबाट ईश्वरी बस्नेत, कांग्रेसबाट यशोधा श्रेष्ठ, माओवादी एकीकृत समाजवादी गठबन्धनबाट एसका कृष्णबहादुर थापाबीच प्रतिस्पर्धा हुने भएको छ। रामेछापमा सत्तागठबन्धनबीच तालमेल नमिल्दा कांग्रेस बिना नेकपा माओवादी केन्द्र र एकीकृत समाजवादीबीच गठबन्धन गरेका हुन्। मतपरिणाम वडा नम्बर १४  (२०० मतगणना) मेयरप्रमुख : लव श्रेष्ठ (एमाले) ८१ विनोदकुमार कार्की (कांग्रेस) ५६ दिपकराज प्रसाई (माओवादी)  ४९ उपमेयर उपप्रमुख ईश्वरी बस्नेत (एमाले) ८५ यशोधा श्रेष्ठ (कांग्रेस) ५१ कृष्णबहादुर थापा (एस) ५ वडाध्यक्ष एमाले८४ कांग्रेस५० माओवादी केन्द्र  ५२ वडा नम्बर १ (१०० मतगणना) मेयरप्रमुख : लव श्रेष्ठ (एमाले) ३९ विनोदकुमार कार्की (कांग्रेस) ४३ दिपकराज प्रसाई (माओवादी)  ६ उपमेयर उपप्रमुख ईश्वरी बस्नेत (एमाले) ३५ यशोधा श्रेष्ठ (कांग्रेस) ५३ कृष्णबहादुर थापा (एस) ३ वडाध्यक्ष एमाले४१ कांग्रेस५१ माओवादी केन्द्र  २"
लोमान्थाङमा एमाले विजयी,जोमसोम : चीनको स्वशासितक्षेत्र तिब्बतसंग सीमाना जोडिएको लोमान्थाङ गाउँपालिकामा पहिलो पटक नेकपा एमालेले जितेको छ। नेपाली कांग्रेसको दशकौ पुरानो दबदवा ईतिहाँस रहेको लोमान्थाङमा नेकपा एमालेका उम्मेदवार विजयी भएका हुन्। स्थानीय तह निर्वाचन२०७९ को मतपरिणाम सम्पन्न हुँदा नेकपा एमालेका उम्मेदवारहरुले सफलता प्राप्त गरेको हो। निर्वाचन अधिकृत घनश्याम सुवेदीका अनुसार अध्यक्ष पदमा नेकपा एमालेका उम्मेदवार टसी नर्बु गुरुङले ६६८ मत ल्याएर बिजयी भएका छन्। उनका निटकतम् प्रतिद्धन्दी टसी गुरुङले ५१४ मत प्राप्त गरे। अध्यक्ष पदमा एमालेका उम्मेदवार टसी नर्बु गुरुङले ११४ मतान्तरले विजयी हासिल गरेका हुन्। यस्तै लोमान्थाङ गाउँपालिकाको उपाध्यक्ष पदमा नेकपा एमालेकी उम्मेदवार छ्युमी बिष्टले ६३२ मत ल्याई बिजयी भईन्। निटकत् प्रतिद्धन्दी नेपाली कांग्रेसकी छिरिङ ढोका गुरुङले ५२९ मत पाईन्। नेकपा एमालेकी उम्मेदवार बिष्टले १०३ मतान्तरले बिजयी भएकी हुन्। यसैगरी लोमान्थाङ १ मा नेपाली कांग्रेसको प्यानल विजयी भएको छ। वडा २ र ४ मा एमालेको पुरै प्यानल विजयी भएका छन्। वडा नम्बर ४ मा एमाले वडाध्यक्षसहित २ सदस्य जितेको छ। लोमान्थाङ ५ मा वडाध्यक्षसहित १ सदस्य कांग्रेस र २ खुल्ला सदस्य एमालेले जितेको हो। स्थानीय तह निर्वाचन२०७४ मा नेपाली कांग्रेसले २ वटा वडा सदस्यबाहेक पुरै गाउँपालिका आफ्नो कब्जामा पारेको थियो। योसंगै मुस्ताङका ५ स्थानीय तह मध्ये ४ वटा पालिकाको मतगणना सम्पन्न भईसकेको मुख्य निर्वाचन अधिकृत रोमाकान्त ज्ञवालीले जानकारी दिए। मुस्ताङको थासाङ गाउँपालिकामा अहिले मतगणना जारी छ। थासाङमा मतगणनामा विवाद सृजना हुँदा मतगणना स्थगित भएको थियो। अहिलेसम्म मुस्ताङमा नेकपा एमालले ३ अध्यक्ष पद र ३ उपाध्यक्ष पद जितेको छ। कांग्रेसले १ अध्यक्ष पद र १ उपाध्यक्ष पद जितेको छ।
हेटौंडामा झिनो मतले समाजवादीको अग्रता,"हेटौंडा : हेटौंडा उपमहानगरपालिकामा ९ सय ४ मत गणना हुँदा १० मतले गठबन्धन दल नेकपा एकीकृत समाजवादीकी उम्मेदवार मिना लामा अगाडि रहेका छन्। मेयरमा नेकपा एकीकृत समाजवादीका लामाले २ सय ८३, नेकपा एमालेका अनन्त पौडेलले २ सय ७३ र राप्रपाका दिपकबहादुर सिंहले एकसय ९८ मत पाएका छन्। उपमेयरतर्फ गठबन्धन दल नेपाली कांग्रेका राजेश बानियाँले चारसय १८, नेकपा एमालेकी सुमित्रा काफ्लेले ३ सय १९ र राप्रपाकी इन्दिरा डल्लाकोटीले ६१ मत प्राप्त गरेकी छिन्। अहिले हेटौंडाको १ र १९ नम्बर वडाको मतगणना भइरहेको छ। हेटौंडामा ७३ हजार ४ सय १४ मत खसेको छ।"
भूमिकास्थान१ मा कांग्रेसका खनाल निर्वाचित,अर्घाखाँची : अर्घाखाँचीको भूमिकास्थान नगरपालिका१ मा नेपाली कांग्रेसका गोपाल खनाल निर्वाचित भएका छन्। कम्युनिस्टको किल्ला भनेर चिनिने ढाकाबांगमा इतिहासमै पहिलोपटक नेपाली कांग्रेसका गोपाल खनालले ८ सय ४७ मतका साथ विजयी भएका हुन्। उनका निकटतम प्रतिद्वन्दी राष्ट्रिय जनमोर्काचाका भोजराज खनालले ७ सय १६ मत प्राप्त गरेका छन्। पालिका प्रमुख मेयरमा राष्ट्रिय जनमोर्चाका झबिलाल थापाले ९ सय ५५ र एमालेका रेशम थापाले ६ सय ३ मत प्राप्त गरेका छन्। उपमेयरमा नेकपा माओवादीका बालकृष्ण बन्जाडेले ९ सय ३९ र एमालेका बसन्ता पौडेलले २ सय ८३ मत प्राप्त गरेका छन्।
डोल्पाबाट माओवादी केन्द्रले खाता खोल्यो,"काठमाडौं : डोल्पाबाट नेकपा माओवादी केन्द्रले स्थानीय निर्वाचन२०७९मा देशभर पहिलो विजयी भएको छ। माओवादी केन्द्रले डोल्पाको जगदुल्ला गाउँपालिकाबाट विजयी सुरुवात गरेको हो। जगदुल्लामा अध्यक्ष, उपाध्यक्षनै माओवादीले जितेको छ। पालिकाको अध्यक्षमा नारासिंह रोकाया ७ सय ७० मत ल्याएर विजयी भएका हुन्।"
"धनगढी उपमहानगरपालिका : स्वतन्त्र उम्मेदवार हमालको अग्रता कायमै, पछ्याउँदै कांग्रेस",धनगढी :धनगढी उपमहानगरपालिकाको मेयर पदका स्वतन्त्र उम्मेदवार गोपाल हमालले ५५ मत प्राप्त गरी सुरुवाती अग्रता लिएका छन्। सोही पदमा सत्ता साझेदार नेपाली कांग्रेसका नृपबहादुर वडले २२ र एमालेका रणबहादुर चन्दले दुई मत प्राप्त गरेका छन्। वडा नं १ को अध्यक्षमा भने नेपाली कांग्रेसका उम्मेदवार अग्रस्थानमा छन्। उपप्रमुखमा नेकपा माओवादी केन्द्रकी शान्ति अधिकारीले ४० र नेकपा एमालेकी कन्दकला रानाथारुले १० मत ल्याएका छन्। शनिबार मध्याह्नदेखि सुरु भएको मतगणनामा वडा नं १ मा १०० मत गणना हुँदा २१ मत बदर भएको छ । उपमहानगरपालिका कार्यालयको नयाँ भवनमा मतगणना भइरहेको छ।
पोखरा महानगरपालिकाको मतगणना सुरु,पोखरा : पोखरा महानगरपालिकाको मतगणना सुरु भएको छ । साढे १ बजेसम्म मत पेटिका मिलाउने र त्यसअघि नै दलका प्रतिनिधिहरुको नाम र फोटो उपलब्ध गराउने निर्णय भएकाले मतगणना ढिलो गरी सुरु भएको हो । पोखराको मेयरमा एमाले कृष्ण थापा र नेकपा एकीकृत पार्टीका धनराज आचार्यसहित २३ जना उम्मेदवार छन् । उपमेयरमा एमालेकी मञ्जुदेवी गुरुङ र कांग्रेसकी कोपिला रानाभाट चुनावी मैदानमा उत्रिएका छन्। पोखरामा १ लाख ४३ हजार २ सय २८ मत खसेको छ ।
"गोरखा२ मा कांग्रेस, अजीरकोट१ मा माओवादीका अध्यक्ष विजयी",गोरखा : गोरखा नगरपालिका२ मा नेपाली कांग्रेसका वडाअध्यक्ष विजयी भएका छन्। पाँचसय ७६ मत प्राप्त गरी उनी विजयी भएका हुन्। उनका प्रतिस्पर्धी नेकपा एमालेका उम्मेदवारले ४१४ मत प्राप्त गरेका थिए। त्यस्तै अजीरकोट गाउँपालिका१ मा माओवादी केन्द्रका उम्मेदवार मनोज गुरुङ विजयी भएका छन्। ४६४ मत प्राप्त गरी उनी विजयी भएका हुन्। उनका निकटत्तम प्रतिस्पर्धी नेपाली कांग्रेसका उम्मेदवारले ४३३ मत प्राप्त गरेका छन्। दुवै पालिकामा कांग्रेसका प्रमुख र उपप्रमुखले अग्रता लिएका छन्। वडा नं १ र २ को मतगणना सम्पन्न हुँदासम्म गोरखा नगरपालिकामा मेयर पदमा कांग्रेसका राजनराज पन्तले १०५६ मत प्राप्त गरेका छन्। निकटत्तम प्रतिस्पर्धी माओवादी केन्द्रका कृष्ण रानाले ७१० मत प्राप्त गरेका छन्। एमालेकी सम्झना देवकोटाले ६३४ मत प्राप्त गरेकी छन्। त्यस्तै अजीरकोट गाउँपालिकाको प्रमुखमा कांग्रेसका गोविन्द गुरुङले ४६० र माओवादीका दीपक देवकोटाले ४३६ मत प्राप्त गरेका छन्।
अन्नपूर्ण१ दोवाबाट म्याग्दीमा एमालेले खाता खोल्यो,"बेनी : म्याग्दीको अन्नपूर्ण गाउँपालिका वडा नम्बर १ को अध्यक्षमा नेकपा एमालेका दिलिपकुमार गर्बुजाको प्यानल विजयी भएका छन्। स्थानीय तह चुनावको हालसम्म म्याग्दीमा सार्वजनिक भएको मतपरिणाम अनुसार जित हाँसिल गर्ने गर्बुजा एमालेको पहिलो उमेद्वार हुन्। ३३२ मत ल्याएर दोस्रो कार्यकाल वडा अध्यक्षमा विजयी भएका गर्बुजाका प्रतिस्पर्धी कांग्रेसका भविन्द्र गर्बुजाले २२० मत पाए। वडा सदस्यमा एमालेका गोविन चोचाङ्गे, बिर्खबहादुर गर्बुजा, जुनुकुमारी गर्बुजा र शोभा विक निर्वाचित हुनुभएको निर्वाचन अधिकृत जानुका सुवेदीले जानकारी दिइन्। ९९९ मतदाता रहेको दोवामा शुक्रबार भएको निर्वाचनमा ५९९ मत खसेको थियो। दोवाबाट गाउँपालिका अध्यक्षमा एमालेका भरतकुमार पुनलाई ३४१ र कांग्रेसका बलबहादुर फगामीलाई २२१ मत प्राप्त भएको छ। उपाध्यक्षमा एमालेकी दिवाकुमारी पुनलाई ३४० र कांग्रेसकी ललिता तिलिजा पुनलाई २२५ मत प्राप्त भएको छ।"
मकवानपुरको ६ स्थानीय तहमा गठबन्धन अगाडि,"मकवानपुर : मकवानपुरको ६ स्थानीय तहमा गठबन्धन दल र एकमा नेकपा एमालेले अग्रता लिएको छ। गठबन्धन दलले हेटौंडा उपमहानगरपालिका, थाहा नगरपालिका, मनहरी, राक्सिराङ, इन्द्रसरोबर र मकवानपुरगढी गाउँपालिकामा अग्रता लिएको हो। नेकपा एमालेलेले बागमती गाउँपालिकामा अग्रता लिएको छ। हेटौंडा उपमहानगरपालिकामा झिनो मतले गठबन्धन दलले अग्रता लिएको छ। हेटौंडा उपमहानगरपालिकामा एक हजार चारसय मत मत गणना हुँदा गठबन्धन दल नेकपा एकिकृत समाजवादीकी उम्मेदवार मिना लामा २४ मतले अगाडि रहेका छन्। मेयरमा नेकपा एकिकृत समाजवादीका लामाले चारसय ४८, नेकपा एमालेका अनन्त पौडेलले चारसय २४ र राप्रपाका दिपक बहादुर सिंहले तीनसय ५३ मत पाएका छन्। उपमेयरतर्फ गठबन्धन दल नेपाली कांग्रेका राजेश बानियाँले ६ सय ४१, नेकपा एमालेकी सुमित्रा काफ्लेले ५ सय ३९ र राप्रपाकी इन्दिरा डल्लाकोटीले ९४ मत प्राप्त गरेकी छिन्। अहिले हेटौंडाको १ र १९ नम्बर वडाको मतगणना भइरहेको छ। हेटौंडामा ७३ हजार चारसय १४ मत खसेको छ। मकवानपुरको थाहा नगरपालिकामा सत्तारुढ गठबन्धनले आफ्नो अग्रतालाई फराकिलो बनाएको छ। थाहा१ को मतगणनाको क्रममा सत्तारुढ गठबन्धनले करिब तीनसय मतले अग्रता लिएको हो। थाहा१ मा १५ सय मतगणना हुँदा मेयरमा माओवादी केन्द्रका विष्णु विष्ट (आदर्श)ले सातसय सय ९४ मत प्राप्त गरेको छ। नेकपा एमालेका अच्युतम प्रसाद ढकालले पाँचसय नौं मत प्राप्त गरेको छ। उपमेयरमा गठबन्धनका उम्मेदवार नेपाली कांग्रेसका कांग्रेसका भरत गोपालीले ७ सय १८ र नेकपा एमालेकी कल्पना बलामीले पाँचसय ३८ मत प्राप्त गरेकी छिन्। मकवानपुरको मनहरी गाउँपालिकामा नेपाली कांग्रेस र नेकपा माओवादी केन्द्रको गठबन्धनले अध्यक्षमा नेकपा एमालेभन्दा दोब्बर मतले अगाडि रहेको छ। मनहरी१ को १७ सय ८६ मत गणना गर्ने क्रममा गठबन्धनको उम्मेदवारले अग्रता फराकिलो पारेको हो। मनहरीमा गठबन्धनको तर्फबाट कांग्रेसका अध्यक्ष उम्मेदवार रन्जन कालाखेतीले नौं सय ९८ मत पाएको छ। नेकपा एमालेका एकराज उप्रेतीले चारसय ६४ मत पाएको छ। नेकपा एकिकृत समाजवादीका नारायण श्रेष्ठले दुईसय दुई मत पाएको छ। उपाध्यक्षमा गठबन्धन दल नेकपा माओवादी केन्द्रकी सीता पुलामी मगर (रेखा) ले चारसय ६४ मत ल्याउँदै अग्रता कामय गरेको छ। एमालेकी सुजिता थिङले चारसय पाँच र नेकपा एकिकृत समाजवादीका मनिला विष्टले तीनसय १८ मत प्राप्त गरेकी छिन्। इन्द्रसरोबर गाउँपालिकामा पनि गठबन्धन दल नेपाली कांग्रेसले अग्रता लिएको छ। अध्यक्षमा नेपाली कांग्रेसका विश्वलाल लामाले सातसय ४४, नेकपा एमालेका डिके पुडासैनीले छ सय ७४ मत प्राप्त गरेको छ। उपाध्यक्षमा कांग्रेसका निर्मला रुम्बाले सातसय ५५ र एमालेका उमा कुमारी लामाले छ सय ६० मत प्राप्त गरेको छ। मकवानपुरको राक्सिराङ गाउँपालिकामा एकसय मत गणना हुँदा गठबन्धन दल नेपाली कांग्रेसका राजकुमार मल्लले अध्यक्षमा ५२ मत पाएको छ। एमालेका बाबुलाल स्याङ्तानले ४४ मत प्राप्त गरेका छन्। उपाध्यक्षमा नेकपा एमालेका सुन्तलीमाया प्रजाले ४४ र गठबन्धन दल नेकपा माओवादी केन्द्रका बनस्तम थिङले ३३ मत प्राप्त गरेका छन्। मकवानपुरगढी गाउँपालिकामा गठबन्धन दल अघि रहेको छ। अहिले सम्म गाउँपालिका१ र ८ को मतगणनामा गठबन्धन अगाडि देखिएको हो। १ नम्बरको सयमत र वडा नम्बर आठको दुईसयसय मत गणनाहुँदा गाउँपालिका अध्यक्षमा गठबन्धनबाट नेपाली कांग्रेसका दोर्जे लामा स्याङतानले एक सय ७४ मत प्राप्त गरेका छन्। एमालेका विदुर हुमागाईंले ९० मत प्राप्त गरेका छन्। गाउँपालिका उपाध्यक्षमा गठबन्धनबाट माओवादी केन्द्रकी मानकुमारी पाख्रिन नेपालीले एक सय ५१ मत प्राप्त गरेकी छन्। उनलाई पछ्याउँदै एमालेकी सन्तु थिङले ८९ मत प्राप्त गरेकी छन्। मकवानपुरको बागमती गाउँपालिकामा भने नेकपा एमालेले अग्रता कायम गरेको छ। वडा नम्बर १ मा तीनसय मत गन्दा नेकपा एमालेको तर्फबाट अध्यक्षका उम्मेद्वार खेमराज जर्गा मगरले एकसय २९ मत प्राप्त गरेका छन्। गठवन्धनबाट नेकपा माओवादी केन्द्रका उम्मेदवार सर्केश घलानले एकसय २० मत प्राप्त गरेका छन्। उपाध्यक्षमा गठवन्धनको उम्मेद्वार फणिन्द्रकुमार तिमल्सिनाले एकसय ८३ मत प्राप्त गर्दा एमालेकी धनमायाँ स्याङतानले ६२ मत प्राप्त गरेकी छिन्।"
रसुवाको उत्तरगया१ मा एमालेको प्यानल नै विजयी,"रसुवा : रसुवाको उत्तरगया गाउँपालिका१ को मतपरिणाम सार्वजनिक भएको छ। सार्वजनिक नतिजा अनुसार वडा नम्बर १ मा नेकपा एमालेको प्यानलै विजयी भएको छ। नेकपा एमालेका मारसिङ तामाङले ५ सय ६० मत ल्याएर विजयी भए। उनका निकटम प्रतिद्वन्द्वी नेपाली कांग्रेसका बमबहादुर तामाङले ४ सय ९६ मत ल्याए। यस्तै सदस्यहरूमा सन्च घले, बुटि तामाङ र ज्ञानु विक विजयी भएका छन्। २०७४ सालमा भएको निर्वाचनमा वडाध्यक्षमा नयाँ शक्तिबाट बम बहादुर तामाङले जितेका थिए। यस पटक उनी कांग्रेसबाट उम्मेदवार बनेका थिए।"
इच्छाकामना गाउँपालिका १ मा माओवादी उम्मेदवार विजयी,चितवन : चितवनको इच्छाकामना गाउँपालिका वडा १ को अध्यक्षमा गठबन्धनबाट माओवादी केन्द्रका उम्मेदवार सन्तबहादुर राना मगर विजयी भएका छन्। रानाले नेकपा एमालेका उम्मेदवार नन्दलाल गिरीलाई १० मतको अन्तरले पराजित गरेका हुन्। १३४७ मतमा रानाले ६२९ ल्याएका थिए। माओवादी केन्द्रका उम्मेदवार राना मगरले कांग्रेससँगको गठबन्धनबाट उम्मेदवार बनेका थिए। यसअघिको स्थानीय तह निर्वाचनमा उक्त वडामा एमालेले जितेको थियो।
रसुवाको कालिका१ मा माओवादीको प्यानल नै विजयी,"रसुवा : रसुवाको कालिका गाउँपालिका१ को मतपरिणाम सार्वजनिक भएको छ। सार्वजनिक नतिजा अनुसार वडा नम्बर १ मा नेकपा (माओवादी केन्द्र) को प्यानल नै विजयी भएको छ। नेकपा (माओवादी केन्द्र) का दावा तामाङले ५ सय ६६ मत ल्याएर विजयी भए। उनका निकटम प्रतिद्वन्द्वी नेपाली कांग्रेसका छेवाङ सेनाम तामाङले ५ सय ४८ मत ल्याए भने नेकपा एमालेका आङतेम्बाले १ सय ७२ मत ल्याए। महिला सदस्यमा कल्पना तामाङ, दलित महिला सदस्यमा ज्योतिसरा परियार, खुला सदस्यमा लक्षिण लामा तामाङ र उर्पा थोक्रा तामाङ विजयी भएका हुन्। २०७४ सालमा भएको निर्वाचनमा पनि माओवादी केन्द्रले विजयी हासिल गरेको थियो। अहिले वडाध्यक्षमा विजयी भएका तामाङ यसअघि नेपाल पत्रकार महासंघ रसुवाका सचिव तथा जिल्ला खेलकुद विकास समिति रसुवाका अध्यक्ष थिए।"
"भरतपुर महानगरमा एमालेको अग्रता, पछ्याउँदै रेणु",चितवनः भरतपुर महानगरपालिकामा मेयर पदमा एमालेका उम्मेदवार विजयी सुवेदीले सुरुवाती अग्रता लिएका छन् । सवेदीले १०० मत गणना हुँदा ४१ मत ल्याएका हुन् । गठबन्धनको तर्फबाट मेयर पदकी उम्मेदवार नेकपा माओवादी केन्द्रकी रेणु दाहालले ३७ मत प्राप्त गरेकी छिन् । कांग्रेस असन्तुष्ट समूहबाट स्वतन्त्र उम्मेदवार जगन्नाथ पौडेलले ८ मत ल्याएर तेस्रो स्थानमा रहेका छन्।
"दैलेखका तीन वडामा कांग्रेस, दुईमा एमाले, माओवादी र नेमकिपा एकएक वडामा विजयी","दैलेख : दैलेखमा शुक्रवार सम्पन्न स्थानीय तहको निर्वाचनको मत परिणाम सार्वजनिक भईरहेको छ। शुक्रवार रातदेखि नै सुरु भएको मतगणनाको परिणाम सार्वजनिक भईरहेका छन्। अहिले साढे ३ बजेसम्मको प्रारम्भिक मत परिणाम अनुसार जिल्लाको ९० वटा वडामध्ये ७ वटा वडाको मत परिणाम सार्वजनिक भएको छ। जसमा तीन वटा वडामा नेपाली कांग्रेस, दुई वटा वडामा नेकपा एमाले र माओवादी केन्द्र तथा नेपमल मजदुर किसान पार्टी एकएक वडामा जीत हात पारेका छन्। नेपाली कांग्रेसले नौमूले गाउँपालिका वडा नम्बर १ र २, गुराँस गाउँपालिका वडा नं १ मा जीत हात पारेको छ। नौमूले गाउँपालिका वडा नम्बर १ मा रुपेश थापामगर र २ मा दुर्गप्रसाद शर्मा वडाध्यक्ष निर्वाचित भएका हुन्। गुराँस गाउँपालिका वडा नं १ मा धर्मबहादुर रावल वडाध्यक्षमा निर्वाचित भएका हुन्। यस्तै नेकपा एमालेबाट महाबु गाउँपालिका१ मा सर्वराज सार्की र दुल्लु नगरपालिका१ मा तर्कबहादुर खड्का वडाध्यक्षमा निर्वाचित भएका हुन्। नेकपा माओवादी केन्द्रले डुङ्गेश्वर गाउँपालिका१ मा जीत हात पारेको छ। उक्त वडामा माओवादी केन्द्रबाट श्याम राना वडाध्यक्षमा विजयी भएका हुन्। यो वडामा नेपाली काँग्रेस, नेकपा माओवादी केन्द्र र एकीकृत समाजवादी पार्टीबीच चुनावी गठबन्धन थियो। निवर्तमान वडाध्यक्ष एमालेका लोकबहादुर डांगीले गठबन्धनसँग प्रतिस्पर्धा गरेका थिए। यस्तै नेपाल मजदुर किसान पार्टीले चामुण्डाविन्द्रासैनी नगरपालिकामा जीत हात पारेको छ। उक्त वडामा नेपाल मजदुर किसान पार्टीका उदे कामी वडाध्यक्षमा निर्वाचित भएका हुन्। अहिले जिल्लाका ११ वटै स्थानीय तहमा मत गणना जारी छ।"
काठमाडौं महानगरमा ३०० मत गन्दा बालेनको अग्रस्थान कायमै,"काठमाडौं : काठमाडौं महानगरपालिकामा मेयरका स्वतन्त्र उम्मेदवार बालेन साहले अग्रता कायम लिएका छन् । ३०० मत गणना हुँदा अहिलेसम्म बालेनले ९५ मत ल्याएका छन् । यस्तै, गठबन्धनका उम्मेदवार सिर्जना सिंहले ७६ मत ल्याएकी छिन् । एमालेका उम्मेदवार केशव स्थापितले ४१ मत प्राप्त गरेका छ्न्। मेयर पदका स्वतन्त्र उम्मेदवार साहले सुरुवाती अग्रता लिएपछि उनका समर्थकहरु राष्ट्रियसभा गृह पुगेर नाराबाजी गरेका छन् । उनीहरुले नेपालको झण्डा लिएर साहको पक्षमा नाराबाजी गरेका हुन्।"
विजयपछि पूर्वसभामुख महराको घर पुगे वडाध्यक्षको प्यानल,रोल्पा : नेकपा माओवादी केन्द्रका प्रवक्ता एवं पूर्व सभामुख कृष्णबहादुर महराले रोल्पा नगरपालिका१ का माओवादी केन्द्रबाट उम्मेदवार भएर विजयी भएका वडाध्यक्षसहितको प्यानललाई बधाई दिएका छन्। रोल्पा नगरपालिका१ मेबाङस्थित महराको घरमा पुगेका विजयी उम्मेदवारलाई नेता महराले बधाई दिएका हुन्। नगरको १ नम्बर वडा महराको घर रहेको ठाउँ हो। मत गणनास्थल रहेको मुख्य निर्वाचन अधिकृतको कार्यालय रहेको बजार क्षेत्रबाट करिब २० मिनेट पौडेल यात्रामा पुग्न सकिने पूर्वसभामुख महराको घरमै पुगेर विजयी प्यानलले बधाई ग्रहण गरेका हुन्। वडाध्यक्षमा खुमबहादुर थापासहितको प्यानल विजयी भएको हो। थापाले ९ सय ८७ मत लिई विजयी भएको मुख्य निर्वाचन अधिकृतको कार्यालयले जनाएको छ। थापाका प्रत्यासी नेपाली कांग्रेसका उम्मेदवारले ३ सय ७० मत ल्याएर पराजित भए। विजयी थापा प्रवक्ता महराका विश्वास पात्र हुन्।
पर्वतका सबै पालिकामा मतगणना सुरु,कुश्मा : पर्वतमा सातवटै स्थानीय तहमा मतगणना सुरु भएको छ। शुक्रबार सम्पन्न स्थानीय तहको निर्वाचनको मतदान पछि सातवटै पालिकामा मतगणना सुरु गरिएको हो। पर्वतका जलजला गाउँपालिका र पैंयु गाउँपालिकामा गएरातिदेखिनै मतगणना सुरु भएको थियो भने बाँकी ५ स्थानीय तहमा पनि दिउँसोदेखि सुरु भएको छ। पर्वतमा ६५ दशमलव ३८ प्रतिशत मत खसेको थियो। जिल्लाका सातवटै स्थानीय तहमा नेकपा एमाले र गठवन्धनका उम्मेदवारबीच प्रतिस्पर्धा रहेको छ। अहिलेसम्म जलजला गाउँपालिका वडा नं १ बाँसखर्कको मात्र नतिजा सार्वजनिक भएको छ। जसमा नेकपा एमालेका जगबहादुर रोका वडाध्यक्षमा विजयी भएका थिए। पछिल्लो परिणामअनुसार जलजलामा नेकपा एमालेको अग्रता कायमै रहेको छ भने पैंयु गाउँपालिको अध्यक्षमा नेपाली कांग्रेसका उम्मेदवार तोरण मल्ल ठकुरीको अग्रता रहेको छ। उपाध्यक्षमा भने नेकपा एमालेकी यामकुमारी रानाको अग्रता रहेको छ। विहादी गाउँपालिमा वडा नं १ बाच्छाको मतगणना भैरहेको छ। जहाँ एमालेका ओम कुँवरको अग्रता रहेको छ। त्यसैगरी मोदी गाउँपालिका वडा नं १ भुकताङ्लेको मतगणना केहीबेर अघिदेखि सुरु भएको छ। महाशिला गाउँपालिकामा पनि दिउँसे १ बजेदेखि मतगणना सुरु भएको हा। सदरमुकाम कुश्मा नगरपालिकामा मतगणना भर्खरै सुरु भएको छ। वडा नं१ पाङ र वडा नं १४ आर्थर डाँडाखर्कको मतगणना सुरु गरिएको मुख्य निर्वाचन अधिकृत बलराम त्रिपाठीले जानकारी दिए। उता फलेवास नगरपालिकामा पनि वडा नं १ कार्किनेटा र वडा नं ११ पाङराङको मतगणना सुरु भएको छ। दुवै नगरपालिकामा मतपरिणाम सार्वजनिक भैसकेको छैन।
राष्ट्रिय सभागृह अगाडि नेपालको झण्डा लिएर बालेनको पक्षमा नाराबाजी (फोटोफिचर),काठमाडौं : काठमाडौं महानगरपालिकाको मतगणनास्थल राष्ट्रिय सभागृहमा मेयर पदका स्वतन्त्र उम्मेदवार बालेन्द्र साह (बालेन) का समर्थकहरुले नेपालको झण्डा लिएर नाराबाजी गरेका छन् । स्वस्फूर्तरुपमा मतगणना स्थलमा पुगेका युवाहरुले काठमाडौंका मेयर पदमा साहको जित निश्चित भएको भन्दै उनको पक्षमा नाराबाजी गरिरहेका छन् । बालेन साहको समर्थनमा अहिले सभागृह बाहिर युवाहरुको बाक्लो उस्थिति रहेको छ । प्रारम्भिक मतगणनामा काठमाडौंका मेयर पदमा साहले अग्रता लिएको समाचार सार्वजनिक भएसँगै उनका समर्थकहरु स्वस्फूर्तरुपमा रुपमा सभागृह परिसरमा भेला हुन थालेका छन् । मतगणनाको प्रारम्भिक नतिजाअनुसार स्वतन्त्र उम्मेदवार बालेनले काठमाडौं महानगरपालिकाको मेयर पदमा सुरुवाती अग्रता लिएका छन् । एमालेका केशव स्थापित दोस्रो र गठन्धनका तर्फबाट मेयरकी उम्मेदवार सिर्जना सिंह तेस्रो स्थानमा छन् । सरोज बैजुले कैद गरेका तस्बिरहरु।
७९ केन्द्रमा किन भयो मतदान रद्द? यस्ता छन् मुख्य कारणहरु,"काठमाडौं : वैशाख ३० गते भएको स्थानीय तह निर्वाचनमा स्थगन हुने मतदान केन्द्रको सङ्ख्या ७९ पुगेको छ। निर्वाचन आयोगले गएराति २२ बजेसम्म विभिन्न १६ जिल्लाका २८ पालिकाका ४४ मतदानस्थलका ७४ वटा केन्द्रमा स्थगन भएको विवरण सार्वजनिक गरेकोमा हालसम्म निर्वाचन अधिकृतका कार्यालयबाट प्राप्त सूचनाका आधारमा मतदानस्थलसहित केन्द्रको सङ्ख्या थप भएको हो। हालसम्म विभिन्न स्थानमा गरी ७९ मतदान केन्द्रमा स्थगन भएको आयोगले जनाएको हो। आयोगका अनुसार विवाद र भड्पका कारण स्थगन भएकामा कतिपय मतदान केन्द्रमा जति मत खसिसकेको छ, त्यसैलाई आधार मानेर गणना गर्ने कि भन्ने विषयमा छलफल भइरहेकाले स्थगनको कूल सङ्ख्यामा केही थपघट हुन पनि सक्ने छ। कुन कुन मतदान केन्द्रमा किन भयो रद्द निर्वचान आयोगका अनुसार ठाकुरदेवी माविको क, ख र ग मा राजनीतिक दलहरुबीच विवाद हुँदा मतदान स्थगित भएको थियो। त्यस्तै जनप्रेमी आवि पुरानो गाइघाटको क, ख र ग मा ३ बजेपछि पानी परेपछि मतदानमा अवरोध पुगेको थियो। जसका कारण मतदान स्थगित हुन पुग्यो। त्यस्तै परोरिया आविको क र ख मा धाँधली भएको भन्दै ढुंगामुढा भएपछि निर्वाचन स्थगित भएको थियो। त्यस्तै जनता मावि हरिहराको क र ख मा मतदान अधिकृतले फरक चुनाव चिन्हमा मत हालेको भन्दै मतपेटिका फुटाएपछि मतदान रद्द हुन पुगेको थियो। त्यस्तै गाविस भवन बसपिटीमा जसपाबाहेक अन्य राजनीतिक दलहरुले मतदान स्थगित गर्न अनुरोध गरेकाले मतदान अधिकृतले सूचना टाँस गरी स्थगित भएको जानकारी दिएका थिए। त्यस्तै नेरा प्रावि बरगाछीमा एमाले र जसपाका कार्यकर्ताले बुथ कब्जा गरेको भन्दै मतदानमा अवरोध गरेपछि स्थगित हुन पुगेको आयोगले जनाएको छ। त्यस्तै स्वास्थ्य चौकी क र ख मा धाँधली भएको भन्दै राजनीतिक दलहरुले हुलदंगा गरेपछि मतदान स्थगित भएको थियो। त्यस्तै श्री मावि भेडियाहीको क र ख मा अज्ञात समूहले मतपेटिकामा पानी खन्याएपछि मतदान रद्द भयो। श्री मावि चिकनाजेठरियाको क, ख र ग मा अज्ञात समूहले मतपेटिका लुटेर लगेपछि चुनाव स्थगित भएको आयोले जनाएको छ। त्यस्तै प्रावि लक्ष्मीपुरको क र ख मा राजनीतिक दलहरुबीच झडप भएपछि मतदानमा अवरोध सिर्जना भइ चुनाव स्थगित भएको थियो। आदर्श प्राविको क र ख मा पनि राजनीतिक दलहरुले हुलदंगा गरेको र मतदाताहरुलाई लखेटेपछि चुनाव स्थगित भएको थियो। त्यस्तै कंकाली प्राविको क र ख मा अज्ञात समूहले चुनावमा खटिएका कर्मचारीहरुलाई धम्काएपछि चुनाव स्थगित हुन पुग्यो। इनरवा प्राविको क, ख र ग मा भने मतपेटिकामा आगजनी गरेपछि मतदान प्रक्रिया रद्द भएको थियो। त्यस्तै शिवशंकर प्राविको ख मा मुचुल्का गरेको बन्द बाकस लुगेर लगेपछि चुनाव स्थगित भएको हो। राकाथुममा कांग्रेस र एमालेबीच कुटाकुट भएपछि मतदान स्थगित भएको आयोगले जनाएको छ। त्यस्तै श्रीराम मावि ठाटीडाँडा कोशीदेखाको क र ख मा राजनीतिक दलहरुबीच मुठभेड भएपछि निर्वाचन स्थगित हुन पुग्यो। शंकर मावि गर्ज्याङकवोटमा राजनीतिक दलका प्रतिनिधिहरुले मतपेटिका कब्जा गरेको र च्यातेको भन्दै निर्वाचन स्थगित भएको आयोगले जनाएको छ। त्यस्तै भगवती माविमा राजनीतिक दलहरुबीच वादविवाद भएपछि चुनाव स्थगित भयो। चंखेली आधारभूत विद्यालय बोहरावडामा सम्पर्क टुटेपछि मतदान स्थगित भएको थियो। त्यस्तै मालिका माविमा वारेस सम्बन्धी विवाद भएपछि चुनाव स्थगित भयो भने रमालमस्टो मावि स्युना र जनता मावि खार्दुपमा राजनीतिक दलका कार्यकर्ताहरुबीच विवाद भएपछि चुनाव स्थगित भयो। त्यस्तै पिस क्रियटर एकेडेमी हतियारसहित मतदान केन्द्रमा आएपछि चुनाव स्थगित भयो। विजय मावि भिम विकास बस्तीको क, ख र ग केन्द्रमा फर्जी मतदान भएपछि चुनाव स्थगित भएको आयोगले जनाएको छ। त्यस्तै यशोधरा माविमा अर्कै व्यक्तिको मतदाता परिचय पत्र लिएर मतदान गरेपछि चुनाव स्थगित हुन पुग्यो। त्यस्तै कालिका देवी माविमा इच्छाएको व्यक्तिले धेरै मत हालेपछि चुनाव स्थगित भयो। जगन्नाथ माविको क र खमा स्वतन्त्र र नेपाली कांग्रेसका प्रतिनिधिबीच फर्जी मत हालेको विषयमा विवाद भएपछि चुनाव स्थगित भयो। सुनिपिपलचौर माविको क र ख मा मतपेटिकामा अवरोध गरेपछि चुनाव स्थगित भएको आयोगले जनाएको छ। त्यस्तै कृष्ण प्राविमा एकै व्यक्तिले दुई पटक मतदान गर्दा खोज्दा विवाद भइ मतदान अवरोध भएको थियव। आधारबगरमा मावि दोगरेको क र ख मा पनि दुई पटक मतदान गर्न थालेपछि विवाद भएको थियो। त्यस्तै धुराल्सैन माविको क र ख मा एकपक्षीय रुपले मतदान हुन थालेपछि चुनाव स्थगित हुन पुगेको आयोगले जनाएको छ।"
लिम्चुङ्गबुङ्ग४ मा गठबन्धनबाट जसपका वडाध्यक्ष विजयी,उदयपुर : उदयपुरको लिम्चुङ्गबुङ्ग गाउँपालिका वडा नं ४ को वडाध्यक्षमा गठबन्धनका उमेदवार विजयी भएका छन्। गठबन्धनकोतर्फबाट साझा उमेदवार बनेका जनता समाजवादी पार्टीका छत्र राई नेकपा एमालेका उमेदवार ज्ञानबहादुर राईलाई १८ मतले पछि पार्दै विजयी भएका हुन्। ९८७ मत खसेको मध्ये छत्रले ४२८ र ज्ञानबहादुरले ४१० मत प्राप्त गरेका हुन्। उनी जिल्लाकै पहिलो विजयी उमेदवार पनि भएका छन्। जिल्लाका ७५ वडामध्ये सबैभन्दा पहिला लिम्चुङ्गबुङ्ग गाउँपालिका वडानं ४ को नतिजा आएको हो। त्यसैगरी लिम्चुङबुङ गाउँपालिका५ मा गठबन्धनको तर्फबाट वडाध्यक्ष उम्मेदवार नेपाली कांग्रेसका बसन्त राई विजयी भएका छन्। उनले वडामा खसेको ८५५ मत मध्ये ३०४ मत प्राप्त गरेर विजयी हाँसिल गरेका हुन्। उनका प्रतिस्पर्धि एमालेका भुपाल खड्काले २६९ मत प्राप्त गरे। जम्मा पाँचवटा वडा रहेको सो पालिकामा पालिका अध्यक्ष र उपाध्यक्षमा गठबन्धनकै अग्रता रहेको छ।
अछामको रामारोसन २ को अध्यक्षमा माओवादी केन्द्रका परियार विजयी,"अछाम :अछामको रामारोसन गाउँपालिका २ चाफामाण्डौको वडा अध्यक्षमा माओवादी केन्द्रका मीनबहादुर परियार विजयी भएका छन् । उनको पुरै प्यानल विजयी भएको हो । परियारले २ सय ४२ मत ल्याएर विजयी भएका हुन्। नेकपा एमालेले २ सय १८, कांग्रेस ५५ मत प्राप्त गरेका छन् ।"
ताप्लेजुङको फक्ताङ्लुङ बाहेकका गाउँपालिकामा मतगणना जारी,"ताप्लेजुङ : ताप्लेजुङको फक्ताङ्लुङ गाउँपालिकाबाहेक सबै स्थानीय तहमा मतगणना सुरु भएको छ । जिल्ला निर्वाचन अधिकारी दिनेश खनालका अनुसार फुङ्लिङ नगरपालिकासहित ८ वटा पालिकाको मतगणना सुरु भएको हो । ९ स्थानीय तह रहेको जिल्लामा ८९ हजार ६ सय ८० मतदाता रहेका थिए । जसमा ६४ प्रतिशत अर्थात ५७ हजार ८ सय ९१ मत खसेको थियो । फक्ताङ्लुङमा भने भोली आईतबार दिउँसोसम्ममा मात्रै मतपेटिका संकलन हुने सम्भावना रहेको छ । उत्तरी सीमा चीनसँग सिमाना जोडिएको फक्ताङ्लुङ गाउँपालिका वडा नं ७ ओलाङ्चुङगोलाबाट मतपेटिका निर्वाचन अधिकृतको कार्यालय तापेथोक ल्याउने काम भईरहेको खनालले जानकारी दिए । याङ्मामा १८ मत खसेको थियो । यता मेरिङ्देन गाउँपालिका वडा नं ६ नाल्बूमा भने नेकपा एमालेका मनोजकुमार तुम्बाहाम्फेसहित सबै सेटले जितेको छ । तुम्बाहाम्फे ४ सय ५६ मत सहित विजयी भएका छन् । उनका निकटतम् प्रतिद्वन्दी रुख चिन्ह लिएर चुनावी मैदानमा रहेका ठाकुरसिंह लिम्बूले ३ सय २४ मत प्राप्त गरेका छन् । एमालेका वडाध्यक्षका उम्मेदवार १ सय ३२ मतान्तरले विजयी भएका छन् । नेपाल कम्युनिष्ट पार्टी एकीकृत समाजवादीका लिम्बू गठबन्धन गर्दै रुख चिन्ह लिएर चुनावी मैदानमा थिए । त्यहाँ २ खुुल्ला सदस्य, महिला सदस्य र दलित महिला सदस्यमा समेत एमालेका उम्मेदवार विजयी भएका छन् । मतगणना भइरहेको स्थानीय तहमा गठबन्धनका उम्मेदवारले अग्रता लिइरहेका छन् ।"
"सङ्खुवासभामा कांग्रेस अगाडि, एमाले पछ्याउँदै","सङ्खुवासभा : सङ्खुवासभाको १० स्थानीय तह मध्ये ८ स्थानीय तहमा मत गणना सुरु भएको छ। ८ मध्ये ४ स्थानमा नेपाली कांग्रेस र ११ स्थानमा नेकपा (माओवादी केन्द्र) र नेकपा(एमाले) अग्रस्थानमा रहेको छ। खाँदबारी नगरपालिका र चिचिला गाउँपालिका गयराती १२ बजे बाट मदगगना सुरु भएको थियो। मादी नगरपालिका, सिलिचोङ गाउँपालिका, मकालु गाउँपालिका, सभापोखरी गाउँपालिका र पाँचखपन नगरपालिका आजबाट मतगणना सुरु भएको हो। खाँदबारीमा गठबन्धन अगाडि खाँदबारी नगरपालिकामा गठबन्धन दल अगाडि रहेको छ। मेयरमा कांग्रेसका महेश थपलियाले ७१२ र माओवादी केन्द्रका दिव्यराज बरालले ४६२ मत ल्याएका छन्। त्यसैगरी एमालेका जितबहादुर घिमिरको ३०९ र उपमेयरमा महेश्वरा बज्राचार्यको ४२० मत आएको छ। खाँदबारीमा गठबन्धन र एमालेबीच प्रतिस्पर्धा हुने देखिएको छ। मादीमा एमाले अगाडी मादी नगरपालिकामा गठबन्धन भन्दा एमाले अगाडि देखिएको छ। मेयरमा एमालेका जीवन लिङ्थेपले ५६२ र माओवादीका केन्द्रका दावा क्षत्र शेर्पाले ४७५ मत ल्याएका छन्। त्यसैगरी उपमेयरमा कांग्रेसका पासाङ शेर्पाले ५४२ र एमालेकी सुनिता दाहाले ५०५ मत ल्याएका छिन्। मादीकै वाडा नं ९ मा कांग्रेसको प्यानलनै विजयी भएको छ। सिलिचोङमा माओवादी केन्द्रको अग्रता सिलिचोङ गाउँपालिकाको पहिलो चरणको मत परिणाम सार्वजनिक भएको छ। एक सय मत गन्दा माओवादी केन्द्रका उम्मेदवार योगेन्द्र कुलुङ(मञ्जिल) ले अग्रता लिएका छन्। कुलुङले ६५ मत ल्याउँदा नेपाली कांग्रेसका भुपालराज मेवाहाङले २५ मत प्राप्त गरेका छन्। उपाध्यक्ष पदमा माओवादीका देवी कुमारी राईले ४५, नेपाली कांग्रेसका देवीता कुलुङले २५ प्राप्त गरेका छन्। चिचिलामा कांग्रेस अगाडि चिचिला गाउँपालिकामा नेपाली कांग्रेस अगाडि देखिएको छ। अध्यक्षमा कांग्रेसका पासाङ शेर्पाले ५०९ र माओवादी केन्द्रका रिपुप्रसाद राईले ४१३ मत ल्याएका छन्। त्यसैगरी उपाध्यक्षमा कांग्रेसकी मनकला राई ४९८ र माओवादीकी तिर्थमाया राईले ४३४ मत ल्याएकाकी छन्। वडा नं १ र २ दुईमा कांग्रेसको प्यान विजयी भइसकेको छ। कांग्रेसका अध्यक्ष पदका उम्मेदवार पासाङ शेर्पामा यस अघिका गाउँपालिका अध्यक्ष हुन्। मकालुमा पनि कांग्रेस अगाडि मकालु गाउँपालिकामा गठबन्धन अगाडि अग्रस्थानमा छ। अध्यक्षमा नेपाली कांग्रेस ओङ्दी छिरीङ शेर्पा नेपाली ११० ल्याएर अग्रता लिएका छन्। नेकपा एमाले भरतकुमार कटुवाल ६३ मत पाएका छन्। उपाध्यक्षमा नेकपा माओवादी केन्द्र मनकला राई ८६ मत ल्याएकी छन्। ऐमालेकी चमेली राई याम्फु ७६ मत प्राप्त गरेकी छन्। चमेली यस अघिकी गाउँपालिका उपाध्यक्ष हुन्। सभापोखरीमा गठबन्धनको अग्रता सभापोखरी गाउँपालिका अध्यक्षमा कांग्रेसका भिम बहादुर लिम्बुले २३० मतले अग्रता लिएका छन्। एमालेका रत्न सुब्बाले १४५ मत पाएका छन्। उपाध्यक्षमा एकीकृत समाजवादीका लक्ष्मी चापागाईंको १९९ मत छ। एमाले सविता कालाखेलीले १५६ मत पाएकी छन्। एमालेका रत्न सुब्बा यस अघिका गाउँपालिका अध्यक्ष हुन्। पाँचखपन नगरपालिका र धर्मदेवि नगरपालिकाको मत गणना सुरु भएपनि मत पारिणाम आउन सुरु भएको छैन। भोटखोला गाउँपालिकामा भोलिसम्म मात्र मतपेटिका संकलन भई सक्ने बताइएको छ।"
महोत्तरीको सोनमा गाउँपालिकामा विवादपछि मतगणना रोकियो,गौशाला : स्वस्तिक छापको विषयलाई लिएर महोत्तरीको सोनमा गाउँपालिकामा विवाद उत्पन्न हुँदा मतगणना कार्यक्रम स्थगित भएको छ । शनिबार मतगणना सुरु भएको १० मिनेटमै विवाद उत्पन्न भएपछि मतगणना कार्यक्रम स्थगित भएको हो । सोनमा गाउँपालिका वडा नं १ को मतगणना जारी रहेको समयमा व्यालेटमा मधुरोरुपमा लगाइएको छापलाई सदर गराउने क्रममा विवाद भएको हो । यसभन्दा अगाडि त्यस्तै मतपत्रलाई सदर गरेको तरपछि आएको मतपत्रलाई वदर गरेको भन्दै कार्यकर्ताबीच हात हालाहालको अवस्था सिर्जना भएको हो । परिस्थितिलाई साम्य बनाउन अहिले छलफल भइरहेको सोनमाका निर्वाचन अधिकृत दीपककुमार मिश्रले बताए । दुईपक्षलाई सहमतिमा ल्याउने प्रयासलाई निरन्तरता दिने क्रम जारी रहेको मिश्रले जानकारी दिए ।
गोरखा नगरपालिका १ मा कांग्रेसको प्यानलै विजयी,"गोरखा : गोरखा नगरपालिका वडा नम्बर १ मा नेपाली कांग्रेसको प्यानलै विजयी भएको छ । वडा अध्यक्षमा हिक्मतबहादुर कुँवर दोस्रो कार्यकालका लागि वडा अध्यक्षमा निर्वाचित भएका हुन् । उनले ४९२ मत प्राप्त गरेका छन् । उनका निकटत्तम प्रतिद्वन्द्वी माओवादी केन्द्रका उम्मेदवारले ३७१ मत ल्याएका छन् । सो वडाबाट मेयर र उप मेयरमा नेपाली कांग्रेसको अग्रता छ । मेयरमा कांग्रेसका राजनराज पन्तले ४८३, उपमेयरमा सपना पुनले ४९५ मत प्राप्त गरेका छन् । मेयरमा माओवादी केन्द्रका कृष्ण रानाले ३८६, उपमेयरमा जसपाका नारायण खत्रीले २७३ मत प्राप्त गरेका छन् । त्यस्तै, मेयरमा एमालेकी सम्झना देवकोटाले २५४ र उपमेयरमा देवी बस्नेतले २२७ मत प्राप्त गरेका छन् । उम्मेदवारी फिर्ता लिएको भनिएको माओवादी केन्द्रको उप मेयरलाई पनि ११३ मत खसेको छ । अहिले वडा नं २ को मतगणना जारी छ । त्यस्तै,पालुङटार नगरपालिकाको वडा नं १ को जारी मतगणनामा जसपाले अग्रता लिएको छ ।"
काठमाडौं महानगर ३२ को १०० मत गणना : मेयरमा बालेन र उपमेयरमा सुनिताको अग्रता कायमै,"काठमाडौं : काठमाडौं महानगरपालिकाको मेयर पदमा स्वतन्त्र उमेदवार बालेन साह र उपमेयरमा एमालेकी सुनिता डंगोलले अग्रता लिएका छन्। स्वतन्त्र उम्मेदवार बालेनले गठबन्धनका तर्फबाट मेयर पदका उमेदवार कांग्रेसकी सिर्जना सिंह र एमालेका उमेदवार केशव स्थापितलाई पछि पारेका हुन्। यसैगरी गठबन्धनबाट उपमेयरका उम्मेदवार रामेश्वर श्रेष्ठलाई पछि पार्दै डंगोलले अग्रता लिएकी हुन्। काठमाडौं महानगर३२ को १०० मत गणना गर्दा मेयरमा बालेनले ५४, सिंहले १७, स्थापितले १२ र उपमेयरमा डंगोल ४२ , श्रेष्ठले २२ मत प्राप्त गरेका छन्। अहिले काठमाडौं महानगरपालिकाको वडा नम्बर १ र ३२ को मतगणना भइरहेको छ।"
चितवनको खैरहनी नगरको मेयरमा कांग्रेसका खनियाँलाई पछ्याउँदै एमालेका चौधरी,चितवन : खैरहनी नगरपालिकामा गठबन्धनका तर्फबाट मेयर पदमा नेपाली कांग्रेसका शशी खनियाले सुरुवाती अग्रता लिएका छन् । खनियाले ९ सय ८७ मत गन्दा ५ सय ६३ मत ल्याएर अग्रता कायम गरेका छन् । एमालेका लालमणी चौधरीले २ सय ७७ मत ल्याएका छन् । मेयरमा राप्रपाका सागर पाण्डेले ८६ मत ल्याएका छन् । उपमेयरमा गठबन्धनका तर्फबाट नेकपा माओवादी केन्द्रका लक्ष्मी ढकालले ४ सय २३ मत ल्याएकी छन् । लक्ष्मीलाई एमालेकी कविना उप्रेतीले ३ सय ९ मत ल्याएर पछ्याउँदै छिन् । उपमेयरमा राप्रपाकी यमुना डल्लाकोटीले ८४ मत ल्याएका छन् ।
"धरानमा कांग्रेसका उम्मेदवारको अग्रता, पछ्याउँदै स्वतन्त्र","धरान : धरान उपमहानगरपालिकाको मतगणनामा गठबन्धनका उमेदवारले सुरुवाती अग्रता लिएका छन्। वडा नम्बर १, २ र ३ को एकएकसय मत गणना हुँदा गठबन्धनकातर्फबाट कांग्रेसका मेयरका प्रत्यासी किसोर राइले एकसय ११ मत प्राप्तगरी सुरुवाती अग्रता लिएका छन्। मेयरमा स्वतन्त्र उमेदवार बनेका हर्क सम्पाङ्ले ७९मत प्राप्त गरेका छ्न्। एमालेकी मन्जु भण्डारीले ५३ मतप्राप्त गरी तेस्रो स्थानमा छिन्। उपमेयरमा माओवादी केन्द्रका अइन्द्र बेघाले एकसय २५ मत प्राप्त गरेका छ्न्। एमालेका पदम लिम्बूले ७६ मतप्राप्त गरेका छन्। वडानम्बर १ को अध्यक्षमा कांग्रेसका यज्ञमणि आचार्यले ४९ मत प्राप्त गरेका छन्। यहाँ राप्रपाका रोशन अधिकारीले २३ मत प्राप्त गरेका छ्न्। वडानम्ब २ मा कांग्रेसका सुधिर लिम्बू र एमालेका रमेश राइले समान ४७ मतप्राप्त गरेका छन्। धरान३ मा वडाअध्यक्ष बिध्या शाक्यले ६१ मत प्राप्त गरेका छ्न्। एमालेका सुयोग पाखृनले ३३ मत प्राप्त गरेका छ्न्।"
म्याग्दे गाउँपालिकामा एमालेको अग्रता,"तनहुँ : जिल्लाको म्याग्दे गाउँपालिकामा नेकपा एमालेले अग्रता लिएको छ। प्रारम्भिक मत परिणाम अनुसार एमालेका उम्मेदवार श्रीप्रसाद श्रेष्ठले अग्रता लिएका हुन्। ९ यस ८० मत गणना हुँदा गाउँपालिकाको अध्यक्षमा एमाले उम्मेदवार श्रेष्ठले ४६८, कांग्रेस उम्मेदवार मायादेवी रानाले ३४४ र माओवादी केन्द्रका दिलीप श्रेष्ठले ६५ मत पप्त गरेका छन्। यसैगरी उपाध्यक्षमा कांग्रेस उम्मेदवार बालकृष्ण घिमिरेले अग्रता लिएका छन्। घिमिरेले ४१६ मत पाउँदा एमाले उम्मेदवार रत्ना घिमिरेले ३७४ र माओवादी केन्द्रको उम्मेदवार दुर्गा थापाले ५५ मत प्राप्त गरेका छन्। कुल १८ हजार १०५ मतदाता रहेको म्याग्देमा ११ हजार ९४३ मत खसेको छ। जिल्लाको अन्य पालिकाहरु बन्दिपुर, भिमाद र घिरिङमा पनि मतगणना सुरु भएको छ।"
दंगीशरण गाउँपालिका१ मा कांग्रेसको प्यानल विजयी,"दाङ : दंगीशरण गाउँपालिका१ मा वडाध्यक्षसहित सबै सदस्यमा कांग्रेसको प्यानल विजयी भएको छ। वडाध्यक्षमा कांग्रेसका रमेश भण्डारी विजयी भएका छन्। यस्तै सदस्यहरुमा खुल्ला सदस्यतर्फ चन्द्रलाल चौधरी, मिना चौधरी, महिला सदस्य हुमा गिरी, दलित महिला सदस्य लक्ष्मी परियार विजयी भएका छन्।"
म्याग्दीको रघुगंगा१ बेगमा कांग्रेसको प्यानल विजयी,"बेनी : रघुगंगा गाउँपालिका वडा नम्बर १ को अध्यक्षमा नेपाली कांग्रेसका बिलप्रसाद फगामी ४३२ मत ल्याएर विजयी भएका छन्। दोस्रो कार्यकालका लागि वडाध्यक्षमा निर्वाचित फगामीका प्रतिस्पर्धी एमालेका धनबहादुर गुर्बजाले ३५४ मत ल्याए। वडा सदस्यहरुमा कांग्रेसका सोमिता पुन, सुनिता विक, बलमान गौचन र झक्तबहादुर पुन विजयी भएका निर्वाचन अधिकृत अमृत सुवेदीले जानकारी दिए। बेगबाट गाउँपालिका अध्यक्षमा कांग्रेसका भवबहादुर भण्डारीलाई ४३४, एमालेका प्रेमबहादुर कार्कीलाई ३४२, उपाध्यक्षमा काँग्रेसका प्रेमकुमारी पुनलाई ४३७ र एमालेकी यामकुमारी गर्बुजालाई ३५४ मत प्राप्त भएको छ। आठ सय ९८ मत खसेको बेगका दुई वटा मतदान केन्द्रमा एक हजार ४२० जना मतदाता थिए।"
काठमाडौं महानगरको मतगणना छिटो गर्ने तयारी,काठमाडौं : काठमाडौं महानगरपालिकाको मतगणनामा ढिलाइ हुने संकेत देखिएको छ । आज बिहान १० बजेदेखि मतगणना सुरु भएपनि १२ बजेसम्म करिब १०० मत मात्र गणना भएको छ । सुरुवातमा दुई स्थानबाट मात्र गणना थालिएको छ। दलका प्रतिनिधिको संख्या बढाएर अन्य स्थानबाट एकसाथ गणना थाल्ने तयारी गरिएको निर्वाचन अधिकृतको कार्यालयले जनाएको छ । निर्वाचन कार्यालयका अधिकृत प्रेमकुमार श्रेष्ठले विवाद आउन नदिने गरी सानो संख्यामा परीक्षणका रुपमा मतगणना थालिएको बताए। कार्यालयले छसात स्थानबाट एकसाथ गणना गर्ने तयारी गरेको छ । वडा नं १ बाट माथि र वडा नं ३२ बाट तल गन्दै ल्याउने गरी सुरुवात गरिएको छ । यसरी हाल वडा नं १ र ३२ को मतगणना जारी छ । काठमाडौँ महानगरको प्रमुखमा ३५ स्वतन्त्रसहित ५५ जनाको उम्मेदवारी परेको थियो । उम्मेदवारको संख्या बढी हुँदा गणनामा पनि ढिलाइ भइरहेको देखिएको छ ।
निर्वाचन अधिकृतले कस्तो अवस्थामा मतपत्र बदर गर्नुपर्छ ? यस्तो छ कानुनी व्यवस्था,"काठमाडौं : शुक्रबार भएको स्थानीय तहको निर्वाचन मत गणना रातिबाट नै जारी रहेको छ। मुलुकमा ६ महानगरपालिका, ११ उपमहानगरपालिका, २७६ नगरपालिका, ४६० गाउँपालिका र ६ हजार ७४३ वडा छन्। महानगरपालिका, उपमहानगरपालिका र नगरपालिकामा प्रमुखउपप्रमुख, गाउँपालिकामा अध्यक्षउपाध्यक्ष, वडाहरुमा वडाध्यक्ष र सदस्य पदमा निर्वाचनको मत गणना जारी छ। निर्वाचनमा धेरै मतदाताहरूको मत बदर हुने गरेको छ ।निर्वाचित गर्नुपर्ने सङ्ख्याभन्दा बढी हुने गरी उम्मेदवारको निर्वाचन चिन्ह भएको कोठा र उम्मेदवार नरहेको चिन्ह भएको कोठामा छुट्टा छुट्टै मत सङ्केत गरिएकोमा त्यस्तो मत बदर हुने कानुनी व्यवस्था छ । मतगणना गर्दा निर्वाचन अधिकृतले कस्तो कस्तो अवस्थामा मतपत्र बदर गर्नुपर्ने कानुनी व्यवस्था छ। मतपत्र बदर हुने : मतगणना गर्दा निर्वाचन अधिकृतले देहाय बमोजिमको मतपत्र बदर गर्नु पर्नेछ : (क) सम्बन्धित मतदान अधिकृतको दस्तखत नभएको, (ख) औँठाछाप लगाई वा आयोगद्वारा निर्धारित स्वस्तिक चिन्ह बाहेक अन्य चिन्ह वा छाप लगाई मत सङ्केत गरिएको, (ग) मत सङ्केत चिन्ह नबुझिने गरी लतपतिएको वा च्यातिएको, (घ) उम्मेदवारको निर्वाचन चिन्ह रहेको कोठामा मत सङ्केत नगरी अन्यत्र मत सङ्केत गरिएको, (ङ) उम्मेदवार नरहेको निर्वाचन चिन्हमा मात्र मत सङ्केत गरिएको, (च) निर्वाचित गर्नुपर्ने सङ्ख्या भन्दा बढी उम्मेदवारको निर्वाचन चिन्ह भएको कोठामा छुट्टाछुट्टै मत सङ्केत गरिएको, (छ) एकभन्दा बढी उम्मेदवारको निर्वाचन चिन्ह भएको कोठामा मत सङ्केतको चिन्ह पर्ने गरी मत सङ्केत गरिएको, (ज) मत सङ्केत नगरी मतदान अधिकृतलाई फिर्ता दिइएको, (झ) कुनै पनि उम्मेदवारको निर्वाचन चिन्हमा मत सङ्केत नगरिएको, (ञ) आयोगद्वारा निर्धारित मतपत्र बाहेक अन्य मतपत्रद्वारा मतदान गरिएको, (ट) मतपेटिकाभन्दा बाहिर राखिएको, (ठ) जाली मतपत्र, (ड) मतपत्रभित्र रूपैयाँ, कागज वा अन्य कुनै बस्तु संलग्न गरेको, (ढ) पट्ट्याइएको एउटा मतपत्रभित्र अरू मतपत्र समेत एकसाथ पट्याएको, (ण) उम्मेदवारको निर्वाचन चिन्ह रहेको कोठामा र निर्वाचन चिन्ह रहेको कोठाभन्दा बाहिर वा मतपत्रको अन्य कुनै भागमा समेत मतसङ्केत गरेको, उदाहरणार्थ : निर्वाचित गर्नु पर्ने सबै वा केही पदमा सही ढङ्गबाट मत सङ्केत गरेको भए तापनि त्यस्तो मत सङ्केतको अतिरिक्त निर्वाचन चिन्ह रहेको कोठाभन्दा बाहिर वा मतपत्रको अन्य कुनै भागमा समेत मत सङ्केत गरेको रहेछ भने त्यस्तो मतपत्र पूरै बदर गर्नु पर्ने । (त) आयोगले बदर हुने भनी तोकेको मतपत्र । सम्बन्धित पदको मत बदर हुने : (१) दफा २६ मा जुनसुकै कुरा लेखिएको भए तापनि एउटै कागजको सिटमा एक भन्दा बढी पदको मतपत्र रहेको र कुनै पदको मतपत्रबाट एकजना उम्मेदवार मात्र निर्वाचित हुने अवस्थामा जुन पदको मतपत्र बदर हुने हो त्यस्तो मतपत्र मात्र बदर गरी अन्य पदको मतपत्र सदर हुने अवस्थाको भएमा सदर गरी मत गणना गर्नु पर्नेछ । (२) कुनै पदको लागि निर्वाचित गर्नुपर्ने सङ्ख्या भन्दा बढी उम्मेदवारको निर्वाचन चिन्ह भएको कोठामा वा निर्वाचित गर्नुपर्ने सङ्ख्या भन्दा बढी हुने गरी उम्मेदवारको निर्वाचन चिन्ह भएको कोठा र उम्मेदवार नरहेको चिन्ह भएको कोठामा छुट्टा छुट्टै मत सङ्केत गरिएकोमा त्यस्तो मत बदर गर्नु पर्नेछ । उदाहरणार्थ : अध्यक्ष वा प्रमुखको पदमा एकजना निर्वाचित गर्नु पर्नेमा उम्मेदवार भएको वा नभएको निर्वाचन चिन्ह रहेको कुनै दुईवटा कोठामा मत सङ्केत गरिएकोमा सो पदको मत बदर गर्ने तथा वडा सदस्य पदमा दुईजना निर्वाचित गर्नु पर्नेमा उम्मेदवार भएको वा नभएको निर्वाचन चिन्ह भएका दुईभन्दा बढी कोठामा मतसङ्केत गरिएकोमा सो पदको मत बदर हुने । (३) दुईजना वडा सदस्य निर्वाचित हुने मतपत्रमा एकजना उम्मेदवारको निर्वाचन चिन्ह रहेको कोठामा सही ढङ्गबाट मत सङ्केत भएको र अर्को निर्वाचन चिन्हमा बदर हुने गरी मत सङ्केत भएकोमा सही ढङ्गबाट मतसङ्केत भएको मत सदर गरी अर्को मत बदर गर्नु पर्नेछ ।"
"काठमाडौं महानगर : बालेनलाई पछ्याउँदै सिर्जना, केशव तेस्रोमा","काठमाडौं : काठमाडौं महानगरपालिकामा मेयरका स्वतन्त्र उम्मेदवार बालेन साहले अग्रता कायम लिएका छन् । २०३ मत गन्दा अहिलेसम्म बालेनले ७६ मत ल्याएका छन् । बालेनले वडा नम्बर १ मा २२ र वडा नम्बर ३२ मा ५४ मत ल्याएका छन् । यस्तै, गठबन्धनका उम्मेदवार सिर्जना सिंहले ४६ मत प्राप्त गरेकी छिन् । एमाले उम्मेदवार केशव स्थापितले ३२ मत ल्याएका छन् । वडा नम्बर ३२ मा १०३ मत गणना हुँदा ३ मत बदर भएको छ।"
धरान उपमहानगरपालिकामा कांग्रेसलाई पछ्याउँदै स्वतन्त्र उम्मेदवार,धरान : धरान उपमहानगरपालिकाको मतगणना जारी छ। मतपरिणामअनुसार गठबन्धनका उम्मेदवारले सुरुवाती अग्रता लिएका छन् । वडा नम्बर १ मा १ सय मत गन्दा गठबन्धनका तर्फबाट कांग्रेसका मेयरका प्रत्यासी किसोर राईले ७१ मत प्रप्त गरी सुरुवाती अग्रता लिएका हुन् । मेयरमा स्वतन्त्र उम्मेदवार बनेका हर्क सम्पाङ्ले ५८ मत प्राप्त गरेका छ्न्। एमालेकी मन्जु भण्डारीले ३६ मत प्राप्त गरी तेस्रो स्थानमा छन्। उममेयरमा माओवादी केन्द्रका अइन्द्र बेघाले ७६ मत प्राप्त गरेका छ्न् । एमालेका पदम लिम्बूले ४४ मत प्राप्त गरेका छन् । वडा नम्बर १ को अध्यक्षमा कांग्रेसका यज्ञमणि आचार्यले ४९ मत प्राप्त गरेका छन । यहाँ राप्रपाका रोशन अधिकारीले २३ मत प्राप्त गरेका छ्न् । वडानम्ब २ मा कांग्रेसका सुधिर लिम्बू र एमालेका रमेश राइले समान ४७ मत प्राप्त गरेका छन् ।
सोरुङ्गछविसेको घटनामा एमालेले भन्यो: गठबन्धन सरकारबाट राज्यशक्तिको चरम दुरुपयोग,"उदयपुर : उदयपुरको कटारी नगरपालिका १० सोरुङ्गछविसे घटनामा नेकपा एमाले उदयपुरले राज्यसत्ताको चरम दुरुपयोग भएको आरोप लगाएको छ । एमाले अध्यक्ष परमेश्वर घिमिरेले शनिबार एक प्रेस विज्ञप्ति जारी गर्दै सामान्य विवाद समाधान गर्नुको साटो राज्यशक्तिको दुरुपयोग गरी सामान्य नागरिकमाथि गोली प्रहार गर्नु निन्दनीय भएको बताएका छन् । विज्ञप्तिमा गठबन्धन सरकारद्वारा परिचालित प्रशासनले निर्दोष मतदातालाई छातिमा गोली हानेर हत्या गर्नुले कानुनी राज्यलाई नै धज्जी उडाएको बताइएको छ । एमालेले घटनाको यर्थात जनतासामु ल्याउन र मृतक परिवारलाई व्यवस्थापन गर्दै क्षतिपूर्ति उपलब्ध गराउन माग गरेको छ । विज्ञप्तिमा घाइतेको स्वास्थ्य उपचार खर्च व्यहोर्न, क्षतिपूर्ति उपलब्ध गराउन र गोली हान्ने मतियारलाई अविलम्ब कानुनी कारबाही गर्नसमेत माग गरिएको छ । स्थानीयले भने गठबन्धन नेपाली कांग्रेस र नेकपा (माओवादी केन्द्र)का कार्यकर्ताले फर्जिमत खसाल्न लाग्दा विवाद सृजना भएपछि प्रहरीले गोली चलाएको बताएका छन् । अन्तिम समयमा गठबन्धनका २५३० जनाको समूहमा आएका कार्यकर्ताले जबरजस्त फर्जिमत खसाल्न लाग्दा नेकपा एमाले र विप्लव नेतृत्वको नेपाल कम्युनिष्ट पार्टीले प्रतिवाद गर्दा प्रहरीले गोली चलाएको बताएका छन् । दुबै पार्टीले नेपाली कांग्रेसकै कारण विवाद सृजना भएको दावी गरेका छन् । शुक्रबार दिउँसो ५:३० बजे प्रहरीले चलाएको गोली लागेर १९ वर्षीय नविन कटुवालको घटनास्थलमा नै मृत्यु भएको थियो । उनको छातिमा गोली लागेको छ । प्रहरीले चलाएको गोली लागेर घरमा बसिरहेका स्थानीय १३ वर्षीय मन श्रेष्ठ घाइते भएका छन् । उनको खुट्टामा गोली लागेको छ । बाहिरबाट ढुंगामुढा प्रहारगर्दा प्रहरी जवान विष्णु तामाङ्ग घाईते भएका छन् । उनको टाउकोमा चोट लागेको छ । मृतक कटुवाल नेत्र विक्रम चन्द (विप्लव) नेतृत्वको नेपाल कम्युनिष्ट पार्टीकोतर्फबाट स्वतन्त्र उमेदवार बनेका गौरबहादुर कटुवालका भतिज हुन् । विप्लवका जिल्ला सेक्रेटरी लक्ष्मण पौडेलले भने आफ्नो पार्टीका कार्यकर्ताको प्रहरीको गोली लागि ज्यान गएको बताएका छन् । प्रजिअ यादवले मदतान प्रकृया ५ :२० मा सकिसकेपछि दलका कार्यकर्ताबीच विवाद सृजना हुँदा प्रहरीमाथि ढुंगामुढा गर्दा शान्तिसुरक्षाका लागि गोली चलाइएको बताए । उनले भने, मतदान सकेर दलका प्रतिनिधिले मुचुल्कामासमेत हस्ताक्षर गर्दैगर्दा अकास्मात बाहिरबाट ढुगांमुढा हान्न थालेपछि प्रहरीले जवाफी फाइरिङ गरेको हो ।' उनले भने, स्थितिलाई नियन्त्रणमा लिन मतदानस्थल सुरक्षार्थ खटिएका नेपाल प्रहरीको टोलीले गोली फायर गरेको हो।' कालिका मावि सोरूङ छविसे मतदान केन्द्रमा प्रहरी सहायक निरीक्षकको कमाण्डमा ४ जना प्रहरी र ८ जना म्यादी प्रहरी गरी जम्मा १२ जना रहेका थिए । त्यसैगरी प्रहरी निरीक्षकको कमाण्डमा मोबाइल गस्ती र बाहिरी भागमा नेपाली सेना पनि रहेको जिल्ला प्रहरी कार्यालयका एसपी सुबासचन्द्र वोहोराले बताए । प्रहरीले एसएलआरबाट ४ राउण्ड र थ्रिनटथ्री राईफलबाट ४ राउण्ड गरी जम्मा ८ राउण्ड गोली फायर गरेको जनाएको छ । कटारी१० मा वडाध्यक्षका लागि नेकपा एमालेबाट क्षेत्रबहादुर खड्का, कांग्रेसबाट बलबहादुर कार्की, नेकपा एकीकृत समाजवादीबाट लेटनारायण श्रेष्ठ र स्वतन्त्रबाट गौरबहादुर कटुवाल उम्मेदवार छन् । यसैबीच प्रमुख जिल्ला अधिकारी बिरेन्द्रकुमार यादवसहितको टोली घटनास्थल पुगेको छ । घटनाको विस्तृत विवरण बुझ्न प्रजिअसहित सुरक्षा प्रमुखको टोली घटनास्थल पुगेको हो ।"
एमालेको पकड मानिएको फालेलुङ ६ मा समाजवादीका राई विजयी,फिदिम : नेकपा (एमाले) को पकड मानिएको पाँचथरको फालेलुङ गाउँपालिका वडा नम्बर ६ को वडाध्यक्षमा गठबन्धनका अमरवीर राईसहितको प्यानल विजयी बनेको छ । नेपाली कांग्रेस फालेलुङ ६ का सभापति समेत रहेका अमर कलम चिन्हबाट चुनाब लेडेका थिए । भागबण्डाको क्रममा यो वडा एकीकृत समाजवादीलाई परेपछि आन्तरिक सहमतिको आधारमा उनी कमल चिन्हबाट चुनावी मैदानमा उत्रिएका थिए । वडाध्यक्षको निकटतम प्रतिद्वन्दी एमालेकी पनिता राईलाई ४२ मतले पछि पार्दै अमर विजयी बनेका हुन् । अमरले चार सय २३ मत प्राप्त गर्दा पनिताले तीन सय ७५ मत पाएकी हुन् । यो वडामा कुल एक हजार तीन सय ३६ मतदातामध्ये आठ सय ७० जनाले मतदान गरेका थिए ।
मकवानपुरका ३ वडामा कांग्रेसका उम्मेदवार विजयी,हेटौंडा : मकवानपुरमा नेपाली कांग्रेसले तीन वटा वडा अध्यक्ष जितेको छ। इन्द्रसरोबर गाउँपालिका१ मा गठबन्धन दल नेपाली कांग्रेसबाट सुभाष थापा मगर वडाध्यक्ष निर्वाचित भएका हुन्। उनले ७ सय ५३ र नेकपा एमालेका राजन बस्नेतले पाँचसय ९४ मत ल्याएका थिए। मकवानपुरको भीमफेदी गाउँपालिका१ नम्बर वडामा पनि नेपाली कांग्रेसका सोमबहादुर स्याङतान ९ सय १० मत प्राप्त गर्दै विजयी भएका छन्। उनका प्रतिस्पर्धी नेकपा एमालेकी पञ्चमाया स्याङतानले ६ सय ५५ प्राप्त गरिन्। वडा नम्बर १ मा १६ सय ४१ मत खसेकोमा ७२ मत बदर भएको थियो। मनहरी गाउँपालिका१ मा नेपाली कांग्रेसका शिव प्रसाद खनाल विजयी भएका छन्। उनले एक हजार ९७ मत प्राप्त गरे। खनालका निकटतम प्रतिस्पर्धी नेकपा एमालेका उम्मेदवार भीमसेन अधिकारीले ३ सय सय ९० पाए। १ हजार ७ सय मत खसेको उक्त वडामा कांग्रेसको प्यानल नै विजयी भएको हो। अन्य राजनीतिक दलहरुले भने मकवानपुरमा खाता खोल्न सकेको छैनन्।
बझाङको तलकोट गाउँपालिकामा एमालेको अग्रता,"बझाङ : बझाङको तलकोट गाउँपालीकाको अध्यक्षमा एमालेका कलकबहादुर रोकायले अग्रता लिएका छन्। १०० मतगणना गर्दा एमालेबाट रोकायाले ५३ मत ल्याएका हुन्। यस्तै नेकपा एकीकृत समाजवादीबाट नारायण धामीले ३९ मत ल्याएका छन्। यस्तै उपाध्यक्षमा एमालेबाट पार्वती भण्डारीले ४१, काँग्रेसबाट जयकुमारि ऐडीले ५५ मत ल्याएकी छिन्। वडाअध्यक्षतर्फ एमालेबाट रामचन्द्र रावल ५५, काँग्रेसबाट रोशन कुँवर ४९ मत ल्याएका छन्।"
ताप्लि गाउँपालिकामा एमालेको अग्रता,"उदयपुर : उदयपुरको ताप्लि गाउँपालिकामा नेकपा एमालेका अध्यक्षका उम्मेदवार बाबुराम राईले अग्रता लिएका छन्। वडानं १ मा ८०० मत गणना गर्दा राईले गठबन्धनबाट नेकपा माओवादी केन्द्रका उम्मेदवार ढुंगराज विकभन्दा २८१ मतले अग्रता लिएका हुन्। राईले ३७५ र विकले ९४ मत प्राप्त गरेका छन्। त्यसैगरी, उपाध्यक्षमा गठबन्धनन नेपाली कांग्रेसका उमेदवार धना मगरले एमालेका उम्मेदवार मानकुमारी थापालाई २४९ मतले पछि पारेकी छिन्। मगरले ४०८ र थापाले १३१ मत प्राप्त गरेकी छिन्। वडाध्यक्षमा नेकपा एमालेका उमेदवारले २९७ र कांग्रेसका उमेदवारले ८२४९ मत प्राप्त गरेका छन्। यस्तै उदयपुरको चौदण्डीगढी नगरपालिकामा एमालेले अग्रता लिएको छ। वडानं १ मा ६०५ मत गणना गर्दा एमालेका उम्मेदवार कालुमान लामाले प्रतिष्पर्धी कांग्रेसका खगेन्द्र राईलाई ७६ मतले पछि पारेका छन्। लामाले २७६ र राईले २०० मत प्राप्त गरेका छन्।"
मुस्ताङको लोमान्थाङमा एमालेलाई पछ्याउँदै कांग्रेस,"जोमसोम : उपल्लो मुस्ताङमा लोमान्थाङ गाउँपालिकामा नेकपा एमालेका उम्मेदवारले अग्रता लिएका छन् । लोमान्थाङको वडा १,२,४ र ५ नम्बर वडाको मत गणना हुँदा नेकपा एमालेका उम्मेदवारले कांग्रेसका उम्मेदवारलाई उछिन्नदै अग्रता कायम गरेका हुन् । यसअघि २ वटा वडाको मत गणना हुँदा अध्यक्ष पदमा नेपाली कांग्रेसका उम्मेदवार टसी गुरुङले ३१६ मत र उपाध्यक्ष पदमा कांग्रेसकी उम्मेदवार छिरिङ ढोका गुरुङले २५६ मत प्राप्त गरेकी थिइन् ।अध्यक्ष पदमा एमालेका उम्मेदवार टसी नर्बु गुरुङले १९२ मत र उपाध्यक्ष पदमा एमालेकी छ्युमी बिष्टले २४९ मत पाएकी थिइन् । तर, थप २ वटाको मत गणना हुँदा नेकपा एमालेका उम्मेदवार टसी नर्बु गुरुङले ४९३ मत र उपाध्यक्षमा छ्युमी बिष्टले ४८८ मत ल्याई अग्रता लिएका हुन् ।यस्तै, कांग्रेसका टसी गुरुङले अध्यक्ष पदमा ४५७ मत र उपाध्यक्षमा ४५० मत प्राप्त गरेका छन् । अहिले अन्तिम वडा नं ३ को मतगणना जारी छ । यस्तै, लोमान्थाङ१ मा कांग्रेसले पुरै सेट जितेको छ ।वडा २ मा एमालेले पुरै सेट जितेको छ । वडा ४ मा वडाध्यक्षसहित दुई सदस्य एमालले जितेको छ भने एक सदस्य कांग्रेसले जितेको छ ।वडा ५ मा वडाध्यक्षसहित एक सदस्य कांग्रेसले जितेको छ भने दुई खुल्ला सदस्य एमालेले जितेको छ ।"
ललितपुर महानगरपालिकामा मतगणना सुरु,"काठमाडौंः ललितपुर महानगरपालिकामा मतगणना सुरु भएको छ। बिहान ७ बजे बसेको सर्वदलीय बैठकको निर्णयपछि वडा नम्बर १ बाट मतगणना सुरु गरिएको हो । महानगरको प्रमुखमा नेपाली कांग्रेसबाट चिरीबाबु महर्जन, नेकपा एमालेबाट हरिकृष्ण ब्यञ्जनकार, राष्ट्रिय प्रजातन्त्र पार्टीबाट अष्टबहादुर महर्जनलगायत उम्मेदवार रहेका छन् । उपप्रमुखमा नेकपा एमालेबाट मञ्जली शाक्य (आस्था), नेकपा माओवादी (केन्द्र) बाट बाबुराज बज्राचार्य, राष्ट्रिय प्रजातन्त्र पार्टीबाट स्वर्णिमा शाक्यलगाय उम्मेदवार छन् ।"
दैलेखको नौमूले गाउँपालिका१ मा कांग्रेस विजयी,दैलेख : दैलेखको नौमूले गाउँपालिका१ को वडाध्यक्षमा रुपेशकुमार रानामगर विजयी भएका छन् । उनले चार सय मत प्राप्त गरेका छन् । उनका निकटतम् प्रतिस्पर्धी नेकपा एमालेका नामाखर शर्माले ३ सय ८६ मत प्राप्त गरेका छन् । यस्तै एकीकृत समाजवादीका हरिबहादुर थापामगरले ३ सय मत प्राप्त गरेका छन् । वडा सदस्यमा नेपाली कांग्रेसकै लालबहादुर हमाल र भुवन शाही विजयी भएका छन् । महिला सदस्यमा नेकपा एमालेकी करिमा सुनार विजयी भएकी छन् । दलित महिला सदस्यमा नरमा सुनार विजयी भएको निर्वाचन अधिकृतको कार्यालयले जनाएको छ ।
चिचिलामा कांग्रेसले दुई वडा जित्यो,सङ्खुवासभा : सङ्खुवासभाको चिचिला गाउँपलिकाको दुई वटा वडामा नेपाली कांग्रेसले विजय हासिल गरेको छ । चिचिला वडा नम्बर १ मा पूर्णकुमार राई र २ मा पनि कांग्रेसकै दिनेशकुमार राई विजयी भएका हुन्। राईले ३३६ मत ल्याएका छन् भने उनका निकटतम प्रतिद्वन्द्वी माओवादीका विरसिं गुरुङले २२१ मत प्राप्त गरेका छन् । यस वडामा कांग्रेस प्यानल नै विजयी भएको छ । त्यसै गरी वडा नम्बर २ मा पनि कांग्रेसका दिनेशकुमार राई वडा अध्यक्षमा ४०२ मत ल्याएर विजयी भएका छन् । उनका निकटकतम प्रतिद्वन्द्वी नेकपा माओवादी केन्द्रका विकास राईले ३३३ ल्याएका छन् । वडा नम्बर २ मा कांग्रेस प्यानल नै विजयी भएको छ ।
लमही नगरपालिकामा कांग्रेसको सुरुवाती अग्रता,"दाङ : लमही नगरपालिकामा नेपाली कांग्रेसले सुरुवाती अग्रता लिएको छ । नगरको वडा नम्बर १, ५ र ९ को ३०३ मत गन्दा नेपाली कांग्रेसका नगर प्रमुख पदका उम्मेदवार जोगराज चौधरीले ९३, नेकपा एमालेका दण्डिराम चौधरीले ८४ र नेकपा माओवादि केन्द्रका बसन्तराज शर्माले ७९ मत प्राप्त गरेका छन्। उपप्रमुखमा नेपाली कांग्रेसका लक्ष्मी योगी ९९, नेकपा एमालेका सुशिला शर्मा ७८ र नेकपा माओवादी केन्द्रका गंगा पाण्डे ६६ मत प्राप्त गरेकी छिन्। लमही नगरपालिका यस अघि नेकपा एमालेका उम्मेदवारले जितेका थिए।"
चौविसे गाउँपालिका१ मा कांग्रेसका दिपककुमार श्रेष्ठ विजयी,"धनकुटा : चौबिसे गाउँपालिकाको वडामा गठबन्धनले प्यानलसहित खाता खोलेको छ। मत गणनाको भर्खरै सम्पन्न अन्तिम मत परिणाम अनुसार चौविसे गाउँपालिका वडा नं १ को वडाध्यक्षमा गठबन्धनतर्फबाट उम्मेदवार बनेका नेपाली कांग्रेसका दिपककुमार श्रेष्ठ (देवेन्द्र) विजयी भएका हुन्। उनले निकटम प्रतिद्वन्दी नेकपा एमालेका श्रीकृष्ण श्रेष्ठलाई ४१ मतले पराजित गरे। विजयी दिपककुमारले ५ सय २७ मत प्राप्त गरे। भने उनका प्रतिद्वन्द्वी श्रीकृष्णले ४ सय ८६ मत प्राप्त गरे। पराजित श्रेष्ठ यस वडाका निवर्तमान वडाध्यक्ष समेत हुन्। त्यस्तै सदस्य तर्फ नेपाली कांग्रेसका उम्मेदवारहरु विजयी भएका छन्। खुल्ला सदस्य तर्फ नगरवहादुर मगर ५ सय ४, बलवहादुर मगर ५ सय ३६, महिला सदस्य तर्फ लता श्रेष्ठ ५ सय ३२ र दलित महिला सदस्य तर्फ इन्दिरा विश्वकर्मा ५ सय २६ मत ल्याउर विजयी भएको जिल्ला निर्वाचन कार्यालय धनकुटाका सूचना अधिकारी सुरज श्रेष्ठले बताए। धनकुटा जिल्ला भरि ६० वडा मध्ये चौविसे गाउँपालिका वडा नं १ को मात्रै अन्तिम मत परिणाम सार्वजनिक भएको हो। गाउँपालिकाको अध्यक्ष तथा उपाध्यक्षमा गठवन्धनका उम्मेदवारहरुले नै प्रारम्भिक अग्रता लिइरहेका छन्। सहिदभूमि गाउँपालिका बाहेक सबै स्थानीय तहको मतगणना धमाधम भइरहेको छ। अधिकांश स्थानीय तहमा गठवन्धनले प्रारम्भिक अग्रता लिइरहेको छ।"
विराटनगर महानगरपालिकाको मेयरमा कांग्रेसको अग्रता,विराटनगर : विराटनगर महानगरपालिकाको मेयरमा गठबन्धनबाट नेपाली कांग्रेसका उम्मेदवार नागेश कोइरालाले २६९ मत ल्याएर अग्रता लिएका छन्। एमाले उम्मेदवार सागर थापाले १८१ मत प्राप्त गरेका छन्। स्वतन्त्र उम्मेदवार उमेश यादव ७० मत प्राप्त गरेका छन्। उपमेयरमा गठबन्धनबाट जसपा उम्मेदवार अमरेन्द्र यादवले १५२ र एमाले उम्मेदवार शिल्पा कार्कीले २२६ मत प्राप्त गरेकी छन्।
पाल्पाको पूर्वखोला १ मा एमाले र माथागढी ८ मा कांग्रेस विजयी,तानसेन : पाल्पामा नेकपा एमाले र नेपाली कांग्रेसले विजय खाता खोलेका छन्। पाल्पाको पूर्वखोला १ नं वडा सिलुवामा नेकपा एमालेका गिरमान आलेसहित प्यालन विजयी भएको छ । एमालेबाट विजयी आलेले १४८८ मत ल्याए भने उप विजेता नेपाली कांग्रेसका चुनबहादुर ४८६ मत प्राप्त गरी उपविजेता भए। पाल्पाको माथाँगढी गाउँपालिका वडा नं ८ बहादुरपुरमा नेपाली कांग्रेसका दिलबहादुर ढेंगासहित सबै सदस्यमा प्यानल विजयी भएका छन्। विजेता वडा अध्यक्ष ढेंगाले ४१० मत प्राप्त भइ विजयी भएका उनका प्रतिद्वन्दी नेकपा एमालेका नारायण सिंह थापाले ३०६ मत ल्याइ उपविजेता भए। पाल्पाका सबै पालिकामा मतगणना सुरु भएको छ।
चाँगुनारायणमा एमाले र मध्यपुर थिमिमा कांग्रेसको अग्रता,"भक्तपुर : चाँगुनारायण नगरपालिकामा नेकपा (एमाले)ले अग्रता लिएको छ। मतगणनाअनुसार एमालेतर्फबाट प्रमुख पदकी उम्मेदवार बिना बाँस्तोलाले २३८, नेपाली कांग्रेसका जीवन खत्रीले २२५ मत प्राप्त गरेका छन् । नगरको उपप्रमुखमा एमालेको तर्फका उम्मेदवार रमेश बुढाथोकीले २४० र नेपाली कांग्रेसका सुभद्रा काफ्लले १२६ मत प्राप्त गरेका छन् । चाँगुनारयण नगरमा उम्मेदवारका प्रतिनिधि समयमा नआउँदा मतगणना ढिला सुरु भएको थियो । मध्यपुर थिमिमा कांग्रेसको अग्रता कायमै मध्यपुर थिमि नगरपालिकामा नेपाली कांग्रेसले अग्रता कायम राखेको छ । मध्यपुर थिमिको जारी मतगणनामा वडा नं १ को एक हजार २०० मत गणना भएकामा नगरप्रमुखमा नेपाली कांग्रेसका सुरेन्द्र श्रेष्ठले ६३९ मत प्राप्त गरी अग्रता लिएको छ । उनका निकटम प्रतिद्वन्द्वी नेकपा एमालेका मदनसुन्दर श्रेष्ठले ४३३ मत प्राप्त गरेका छन् । उपप्रमुखमा गठबन्धनका तर्फबाट नेकपा माओवादी केन्द्रका विजयकृष्ण श्रेष्ठले ४३०, नेकपा एमालेका उत्तरा नेपालले ५१० मत प्राप्त गरेका छन् । त्यस्तै वडाध्यक्षमा नेपाली कांग्रेसका बाबुकाजी डङ्गोलले ६०३, नेकपा एमालेका कृष्णकुमार प्याथले ४३६ मत प्राप्त गरेका छन् । महिला सदस्यमा कांग्रेसका सरस्वती खड्काले ६०६, नेकपा एमालेका राधा हुमागाईंले ४६७, दलित महिला सदस्यमा कांग्रेसका रिमा परियारले ५५५, एमालेका खुस्बु परियारले ५५५, खुला सदस्यमा कांग्रेसका कान्छाराम द्धारेले ५५७, नेकपा माओवादी केन्द्रका रमेश तामाङले ३१८, एमालेका श्याम प्रजापतिले ५५७ र सुरेश बुढाथोकीले ४७० मत प्राप्त गरेका छन् ।  रासस"
मुस्ताङको वारागुङ मुक्तिक्षेत्र गाउँपालिकामा एमालेको प्यानल विजयी,"जोमसोम : मुस्ताङको वारागुङ मुक्तिक्षेत्र गाउँपालिकामा नेकपा एमालेको प्यानल विजयी भएको छ। वारागुङ मुक्तिक्षेत्रको वडा ४ बाहेक अन्य वडामा नेकपा एमालेले वर्चश्व कायम गरेको छ। स्थानीय तह निर्वाचन २०७४ मा नेपाली कांग्रेसले अध्यक्ष जितेको पालिकामा एमालेको उम्मेदवारले ईन्ट्री गरेका छन्। वारागुङ मुक्तिक्षेत्र गाउँपालिकामा नेकपा एमालेका उम्मेदवार रिनजिङ नामगेल गुरुङले ८६७ मत प्राप्त गरी विजय भएका छन्। उनको प्रतिद्धन्दी नेपाली कांग्रेसका उम्मेदवार आङजेन गुरुङले ५७७ मत पाउँदा २९० मतान्तरले एमाले उम्मेदवार विजयी भएका हुन्। यस्तै, वारागुङ मुक्तिक्षेत्र गाउँपालिकाको उपाध्यक्ष पदमा नेकपा एमालेकी उम्मेदवार दिकी गुरुङले ७४९ मत ल्याई विजय भइन्। उनका प्रतिद्धन्दी नेपाली कांग्रेसकी उम्मेदवार धेव आङवो गुरुङले ६७७ मत प्राप्त गरिन्। उपाध्यक्ष पदमा एमाले उम्मेदवारले ७२ मतान्तरले विजय भएकी हुन्। वारागुङ मुक्तिक्षेत्र गाउँपालिकाको वडा १,३ र ५ मा वडाध्यक्षसहित एमालेको प्यानल विजय भएका छन् भने वारागुङ ५ मा कांग्रेसले वडाध्यक्ष र एक सदस्य जितेको छ। यहाँ एमालेका २ जना सदस्य विजय भएका छन्। यस्तै, वारागुङ मुक्तिक्षेत्र४ मा भने नेपाली कांग्रेसले वडाध्यक्षसहितको प्यानल विजय भएको छ। शुक्रबार रातिदेखि सुरु भएको मतगणना शनिबार दिउँसो १२ बजेसम्म ३ वटा पालिकाको मतगणना परिणाम सम्पन्न भइसकेको छ। लोमान्थाङ र थासाङ गाउँपालिकामा मतगणना जारी छ।"
उदयपुरगढी गापामा गठबन्धनको झिनो मतको अग्रता,"उदयपुर : उदयपुरको उदयपुरगढी गाउँपालिकामा गठबन्धन (नेकपा एस)का अध्यक्षका उम्मेदवार मानबहादुर केप्छाकी मगरले झिनो मतले अग्रता लिएका छन्। वडा नं १ मा २०० मत गणना गर्दा मगरले एमालेका उम्मेदवार गोपाल खत्रीलाई २ मतले अग्रता लिएका हुन्। त्यसैगरी उपाध्यक्षमा एमालेका उमेदवार शोभाकुमारी मगरले गठबन्धन कांग्रेसका जितबहादुर खड्कालाई १७ मतले पछि पारेकी छिन्। मगरले ८३ र खड्काले ६६ मत प्राप्त गरेका छन्। वडाध्यक्षमा नेकपा (एस)का उम्मेदवारले ८४ र एमालेका उम्मेदवारले ८१ मत प्राप्त गरेका छन्। वडा नं १ गठबन्धनका अध्यक्षका उम्मेदवार मगरको क्षेत्र हो। उनी यसअघि २०७४ मा गाउँपालिका अध्यक्ष, २०४९ र २०५४ मा सोही वडा अर्थात तावाश्री गाविसको दुई कार्यकालका निर्वाचित अध्यक्ष हुन्। वडा नं १ गठबन्धनका लागि सबैभन्दा बलियो वडा मानिन्छ। अघिल्ला निर्वाचनमा सुर्य चिन्हबाट उम्मेदवार हुँदा अध्यक्ष मगरले सधै काँग्रेसका उम्मेदवारलाई तेब्बर मतले पछि पार्दै विजयी हुँदै आएका थिए।"
काठमाडौं महानगरपालिका : मेयरमा बालेन र उपमेयरमा सुनिताको अग्रता,काठमाडौं : काठमाडौं महानगरपालिकाको मेयर पदमा स्वतन्त्र उमेदवार बालेन साह र उपमेयरमा एमालेकी सुनिता डंगोले सुरुवाती अग्रता लिएका छन्। स्वतन्त्र उम्मेदवार बालेनले गठबन्धनका तर्फबाट मेयर पदका उमेदवार कांग्रेसकी सिर्जना सिंह र एमालेका उमेदवार केशव स्थापितलाई पछि पारेका हुन्। गठबन्धनबाट उपमेयरका उम्मेदवार रामेश्वर श्रेष्ठलाई पछि पार्दै डंगोलले अग्रता लिएकी छन्। अहिले काठमाडौं महानगरपालिकाको वडा नम्बर १ र ३२ को मतगणना भइरहेको छ। दुवै मतदानकेन्द्रको ७० मत गन्दा डंगोलले ५० भन्दा बढी मतले श्रेष्ठलाई पछि पारेकी छन्।
छविस पाथिभेरा गाउँपालिकामा नेकपा एमालेको नाराबाजी : फेरि मतदानको माग,बझाङ : छविस पाथिभेरा गाउँपालिकामा नेकपा एमालेले मतगणना रोकेर विवाद भएको स्थानको मतदान फेरि गर्नु पर्ने माग राख्दै नाराबाजी गरिरहेका छन्। शुक्रबार भएको निर्वाचनमा छविस पाथिभेरा गाउँपालिका वडा नं ६ को वाटपाली माविको मतदान केन्द्रमा माओवादीका कार्यकर्ताहरुले फर्जी मत हालेको र भारतमा रहेका व्यक्तिको समेत मत हालिदिएको भन्दै एमालेले निर्वाचन बहिस्कार गरेको थियो। उक्त स्थानमा फेरि मतदान गराउनु पर्ने माग गर्दै निर्वाचन अधिकृतको कार्यालयमा उजुरी दिएको थियो। तर निर्वाचन कार्यालयले ३ घण्टाभित्र दुबै पक्षलाई मिलेर आउन भनेको र नमिलेको खण्डमा मतगणनालाई अघि बढाउने बताएको थियो। एमाले र गठबन्धनमा रहेका दलहरुबीच सहमती नभएपछि निर्वाचन अधिकृतको कार्यालयले मत गणनाको तयारी थालेपछि एमालेले निर्वाचन अधिकृतको कार्यालयमा नारावाजी गरिरहेको छ। विवादित क्षेत्रमा पुनः मतदान नगरिएको खण्डमा मतगणना गर्न नदिने नेकपा एमाले छविस पाथिभेरा गाउँकमिटीले जनाएको छ।
धनगढी उपमहानगरपालिकाको मतगणना सुरु,"धनगढी : धनगढी उपमहानगरपालिकाको मतगणना सुरु भएको छ । सर्वदलीय बैठकपछि मतगणना सुरु भएको हो । उपमहानगरको नयाँ भवनबाट मतगणना सुरु भएको हो । शुक्रबार भएको स्थानीय तह निर्वाचनमा ९३ हजार १५१ मतदातामध्ये ६३ हजार ७१५ जनाले मतदान गरेका थिए । उपमहानगरपालिकाको मेयरमा गठबन्धनका नृपबहादुर वड, नेकपा एमालेका रणबहादुर चन्द र स्वतन्त्र उम्मेदवार गोपाल हमाल चुनावी मैदानमा छन् ।"
प्यूठान नगरपालिका १ मा गठबन्धनको प्यानल विजयी,"प्यूठान : प्यूठान नगरपालिका वडा नम्बर १ मा सत्तारुढ गठबन्धनको प्यानल विजयी भएको छ । वडा अध्यक्षमा साधना राउत (जिसी)ले ९ सय ५३ र प्रतिस्पर्धी एमालेका गोविन्द बस्नेतले ७ सय ११ मत लिएका छन् । उनीहरुबीचको मतान्तर २ सय ४२ रहेको छ। यस वडामा यसअघि कांग्रेसले जितेको थियो । विजयी भएकी जिसी पनि कांग्रेसकै नेता हुन् । यस्तै, सदस्यमा निर्मला पोखरेल, उषा सुनार, थम्मन खड्का र भुवनेश्वर लम्साल विजयी भएका छन् ।"
पाल्पाका सबै पालिकामा मतगणना सुरु,"तानसेन : पाल्पाको २ वटा नगरपालिका र ८ वटा गाउँपालिकामा मतगणना सुरु भएको छ। माथाँगढी वडा नं ८ को मत परिणाम सार्वजनिक भइसकेको छ। पाल्पाको माथाँगढी गाउँपालिका वडा नं ८ बहादुरपुरमा वडा अध्यक्ष दिलबहादुर ढेंगासहित सबै सदस्यमा नेपाली कांग्रेसमा उम्मेदवारहरु विजयी भएका छन्। विजयी हुने महिला सदस्यमा लालीसरा ढेंगा, दलित महिला सदस्यमा मायाँ विक, खुला सदस्यमा तिलबहादुर ढेंगा र मनिसरा ढेगा रहेका छन्। विजेता वडा अध्यक्ष ढेंगाले ४१० मत प्राप्त भइ विजयी भएका उनका प्रतिद्वन्दी नेकपा एमालेका नारायण सिंह थापाले ३०६ मत ल्याइ उपविजेता भए।"
इलामको माङसेबुङ गाउँपालिका ४ मा एमाले प्यानल विजयी,"तोयानाथ भट्टराई : नेकपा एमालेका नेता सुभाषचन्द्र नेम्वाङको निर्वाचन क्षेत्रमा पर्ने इलामको माङसेबुङ गाउँपालिका ४ मा नेकपा एमाले प्यानल विजयी भएको छ । जिल्लामै पहिलो मत परिणाम आएसंगै एमालेले विजयी सुरूवात गरेको हो । अन्तिम मतपरिणाममा नेकपा एमालेका उम्मेद्वार नविन लिम्बू ५४ मतान्तरका साथ विजयी भए । लिम्बूले ३ सय २५ मत प्राप्त गरी जिल्लामै पहिलोपटक निर्वाचित घोषित भए । उनका निकटतम प्रतिष्पर्धी गठबन्धनका तर्फबाट नेपाली कांग्रेसका दिलकुमार लिम्बूले २ सय ७१ मत मात्र पाए । त्यस्तै स्वतन्त्र उम्मेद्वार आषिश जवेगूले २ सय ६८ मत पाएका थिए । महिला सदस्यमा एमालेकै कल्पना राई (३४४ मत), दलित महिला सदस्यमा गोमादेवी विश्वकर्मा (३३८ मत) र खुल्ला सदस्यहरुमा टेकमान लिम्बू (३४५ मत) र धनबहादुर राई (३१० मत) विजयी भएका छन् । सो वडाबाट गाउँपालिका अध्यक्ष र उपाध्यक्षमा भने गठनबन्धनका उम्मेद्वारले अग्रता कायम गरेका छन् । गाउँपालिका अध्यक्षमा नेपाली कांग्रेसका डिकेन्द्र इदिङ्गोले ४ सय ८७ मत पाएका छन् । एमालेका हेमन्त राईले ३ सय ४६ मत पाएका छन् । उपाध्यक्षमा पनि गठबन्धनकै जनता समाजवादी पार्टी नेपालका विनोद नेम्बाङले ४ सय २१ मत पाएका छन् । एमालेकी सुनिता सुब्बाले ३ सय ४७ मत मात्र पाएकी छिन् । वडामा नेपाली कांग्रेस, नेकपा माओवादी केन्द्र र जनता समाजवादी पार्टीको गठबन्धन बनेको थियो । १ हजार ३ सय ६० मतदाता रहेको सो वडामा ९ सय ४९ मत खसेको थियो । अहिले वडा नम्बर ५ र १ को मतगणना भइरहेको छ ।"
घोराही उपमहानगरपालिका : मेयरमा गठबन्धनका हेमराज शर्मा अगाडि,दाङ : घोराही उपमहानगरपालिकामा सत्तागठबन्धन अगाडि छ । एक सय मत गणना हुँदा सत्ता गठबन्धनका हेमराज शर्माले ५० मत र एमालेका नरुलाल चौधरीले ३५ मत ल्याएका छन् । घोराहीमा कांग्रेस र माओवादी केन्द्रको गठबन्धन बनेको थियो ।
पर्सामा कांग्रेसले खाता खोल्यो,"वीरगन्ज : स्थानीय तहको निर्वाचनमा पर्सा जिल्लामा नेपाली कांग्रेसले जितको पहिलो खाता खोलेको छ । धोबिनी गाउँपालिकाको वडा नम्बर १ को वडा अध्यक्षमा जित हात पार्दै कांग्रेसले जितको खाता खोलेको हो । उक्त वडाको वडा अध्यक्षमा कांग्रेसका उम्मेदवार बन्धु साह तेली निर्वाचित भएका हुन् । तेलीले ५ सय ७४ मत पाएका हुन् । उनका निकटतम प्रतिद्वन्दी जसपाका उम्मेदवारले ४ सय ७७ मत मात्रै पाएका छन् । उक्त वडामा महिला सदस्य , दलित महिला सदस्य र खुल्ला एक सदस्यमा पनि कांग्रेसकै उम्मेदवार विजयी भएका छन् भने बाँकी एक खुल्ला सदस्यमा जसपाका उम्मेदवार निर्वाचित भएका छन् ।"
म्याग्दीको मालिका१ निस्कोटमा कांग्रेस विजयी,"बेनी : म्याग्दीको मालिका गाउँपालिका१ मा नेपाली कांग्रेसका उम्मेदवार विजयी भएका छन् । स्थानीय तह निर्वाचनको मतगणनाको पहिलो पटक मालिकाको परिणाम सार्वजनिक भएको हो । नेपाली कांग्रेसका वडा अध्यक्षका उम्मेदवार टंकप्रसाद पुनले ४६२ मत प्राप्त गरेर विजयी भएको निर्वाचन अधिकृतको कार्यालयले जनाएको छ । उनका प्रतिस्पर्धी एमालेका वुद्धी पुनले ४०७ मत प्राप्त गर्नुभयो । नेपाली कांग्रेसको प्रदेशसभा क्षेत्र (ख)का सभापति रहेका पुन यसअघि २०७४ को स्थानीय तह चुनावमा पनि वडा अध्यक्षमा निर्वाचित भएका थिए। यस्तै, नेकपा (माओवादी केन्द्र)का तिलक पुनले ९८, राप्रपाका समबबहादुर घर्तीले १० र मंगोल नेशनलका कुशल पुनले २९ मत प्राप्त गरेका छन् । वडा सदस्यमा कांग्रेसका हरिबहादुर पुन, मानसिंह सापकोटा, तनदेवी पुर्जा र कौशिला पटेल विजयी भएका छन् । एक हजार ६३ मत खसेको सो वडाबाट गाउँपालिका अध्यक्षमा कांग्रेसका श्रीप्रसाद पुनलाई ४३६, एमालेका वेगप्रसाद गर्बुजालाई ३९८, माओवादीका रेशमबहादुर जुग्जालीलाई १६५ र मंगोल नेशनल अर्गनाइजेशनका खमबहादुर रोकालाई ३३ मत प्राप्त भएको सहायक निर्वाचन अधिकृत हेमराज काफ्लेले बताए । सो वडामा २१ मत वदर भएको छ ।"
रोल्पाको ७ वडामा माओवादी र १ मा कांग्रेस विजयी,रोल्पा : रोल्पाका ७ वडामा माओवादी केन्द्रका उम्मेदवार विजयी भएका छन् भने १ वडामा नेपाली कांग्रेसका उम्मेदवार विजयी भएका छन् । जिल्लाको सदरमुकाम रहेको रोल्पा नगरपालिकाको १ नं वडामा माओवादी केन्द्रका उम्मेदवार खुमबहादुर थापाले ९ सय ८७ मत लिई प्यानल सहित विजीय भएका हुन् । उनका प्रत्यासी नेपाली कांग्रेसका उम्मेदवारले ३ सय ७० मत ल्याए । थबाङ गाउँपालिका१ उवामा माओवादी केन्द्रका गोवर्द्धन घर्तीमगर प्यानलसहित विजयी भएका छन् । त्रिवेणी गाउँपालिका१ करेटीमा माओवादी केन्द्रकै वडा अध्यक्षका उम्मेदवार देउराम घर्तीमगरको प्यानल विजयी भएको निर्वाचन अधिकृतको कार्यालयले जनाएको छ । निकटमप्रतिद्वन्द्वी कांग्रेसका उमेदवार दिलबहादुर घर्तीमगरले ४ सय १२ मत ल्याए । सुनिलस्मृति गाउँपालका१ घोडागाउँका माओवादी केन्द्रका उम्मेदवार पवन कवर प्यानलसहित विजयी भएका छन् । कांग्रेस र एमालेसहितको गठबन्धनका उम्मेदवारलाई पराजित गरेका हुन् । माडी गाउँपालिका१ मा माओवादी केन्द्रका उम्मेदवार रोहितसिंह घर्तीमगरले ८ सय ९० लिई विजयी भए । कांग्रेस एमालेका गठबन्धनका उम्मेदवार मोहनसिंह वलीले ८ सय ४५ मत ल्याए । ४५ मतान्तरमा वली पराजित भएका हुन् । परिवर्तन गाउँपालिका१ मा पनि माओवादी केन्द्रका उम्मेदवार मैते बुढामगरको प्यानल विजयी भएका छन् । बुढामगर ७ सय ६३ मत ल्याएका हुन् । प्रत्यासी नेपाली कांग्रेसका उम्मेदवार दिलमन पुनगरको ४ सय ७३ मत ल्याएका थिए । लुंग्री गाउँपालिका(७ मा माओवादी केन्द्रका उम्मेदवार हिराबहादुर पुन विजयी भएका छन् ।गंगादेव गाउँपालिका१ मा नेपाली कांग्रेसबाट वडा अध्यक्षको उम्मेदवार बनेका अमृतबहादुर वलीको प्यानल विजयी भएका छ । उनले ३ सय ८५ मत सहित विजयी हासिल गरेका हुन् । प्रत्यासी एमालेका उम्मेदवारले २ सय ४० मत ल्याएको थियो । रोल्पा जिल्लामा एक नगरपालिका र ९ वटा गाउँपालिका छन् । दश पालिकामा ७२ वडा रहेका छन् । मध्यरातिसम्म सबै मतदान केन्द्रबाट पालिकामा रहेका निर्वाचन अधिकृतको कार्यालयमा मतपेटिका ल्याइएको थियो । कतिपय पालिकामा शुक्रबार बेलुकादेखि र केही पालिकामा आज बिहानबाट मत गणना भइरहेको मुख्या निर्वाचन अधिकृतको कार्यालयले जनाएको छ।
उदयपुरका दुई स्थानीय तहबाहेक सबैमा मतगणना कार्य सुरु,"उदयपुर : उदयपुरका दुई स्थानीय तहबाहेक सबै ठाउँमा मतगणना कार्य सुरु भएको छ। आठ स्थानीय तहमध्ये छ वटामा मतगणना सुरु भएको हो। मुख्य निर्वाचन अधिकृत दीपक खनालकाअनुसार त्रियुगा नगरपालिका र कटारी नगरपालिका बाहेकका अन्य चार गाउँपालिका र तीन नगरपालिकामा मतगणना सुरु भएको हो। त्रियुगाको वडानं १२ मा ५१ प्रतिशत मत खसेपछि विवाद सृजना हुँदा मतदान कार्य स्थगित भएको हो भने। कटारी नगरपालिका १० सोरुङ्गछविसेस्थित कालिका माध्यमिक विद्यालयमा मतदान कार्य सकिसकेपछि प्रहरीले चलाएको गोली लागि एकको मृत्यु भएपछि प्रकृया अवरुद्ध भएको हो। खनालले भने, सोरुङबाट मतपेटीका कटारी नगरपालिकाको निर्वाचन कार्यालय आइपुगेको छैन्, यता त्रियुगा नगरपालिका १२ मा रहेको जनप्रेमी आधारभूत विद्यालयको मतदान केन्द्रमा विवादको कारण रोकिएको हो। उदयपुरमा जम्मा एक लाख ४० हजार ८ सय मत खसेको निर्वाचन कार्यालयले जानकारी दिएको छ।"
अर्घाखाँचीमा कांग्रेसको विजयी सुरुआत,अर्घाखाँची : अर्घाखाँचीको पाणिनि गाउँपालिका वडा नम्बर १ मा नेपाली कांग्रेसको प्यानलनै विजयी भएको छ । वडा नम्बर १ पणेनामा नेपाली कांग्रेसका कमल पोख्रेल ८ सय १३ मतका साथ विजयी भएका हुन्। उनका निकटतम प्रतिद्वन्दी एमालेका रुद्र पोख्रेलले ६ सय ५९ मत प्राप्त गरेका छन्। पालिका अध्यक्षमा कांग्रेसका अच्युत गौतमले ७ सय ७२ र एमालेका टेकराज न्यौपानेले ७ सय २४ मत प्राप्त गरे।
"रसुवाको तीन पालिकामा कांग्रेस, एउटामा माओवादीको अग्रता","रसुवा : शुक्रबार भएको स्थानीय तहको निवार्चनको मतगणना जारी छ । जिल्लाको पाँचवटा गाउँपालिकामध्ये चारवटाको मतगणना चलिरहेको छ । शनिबार बिहान ११ बजेसम्मको तथ्यांक अनुसार आमाछोदिङ्मो, नौकुण्ड र उत्तरगयामा नेपाली कांग्रेस तथा कालिकामा नेकपा माओवादी केन्द्रले अग्रता लिएको छ । कालिका गाउँपालिकामा ८ सय मत गन्दा अध्यक्षमा ४ सय २७ मत सहित माओवादी अगाडि छ भने १ सय ६२ मत ल्याएर कांग्रेसले पछ्याइरहेको छ । उपाध्यक्षमा नेपाली कांग्रेसको २ सय ९६ र नेकपा एमालेको १ सय ६१ मत छ । नौकुण्डमा अध्यक्षमा ३ सय ३० मतका साथ कांग्रेस पहिलो र १ सय २७ मतका साथ एमाले दोस्रो छ । उपाध्यक्षमा जनता समाजवादी पार्टीको २ सय १० र नेकपा एमालेको ७१ मत छ । उत्तरगयाको अध्यक्षमा ४ सय ३३ मतका साथ कांग्रेस पहिलो, ३ सय ९५ मतका साथ एमाले दोस्रो छ । उपाध्यक्षमा कांग्रेसको ४ सय ३८ र एमालेको ४ सय १२ मत आएको छ । आमाछोदिङ्मो गाउँपालिकामा ३ सय ४९ मत सहित कांग्रेस पहिलो र २ सय ५८ मतका साथ एमालेका अध्यक्ष दोस्रो छन् । उपाध्यक्षमा २ सय ६४ मतका साथ माओवादी पहिलो र २ सय ३४ मतका साथ एमाले दोस्रो छ ।"
धुलिखेल १ मा कांग्रेसको प्यानल विजयी,"धुलिखेल : धुलिखेल नगरपालिका वडा न १ मा नेपाली कांग्रेसका उम्मेदवार सन्तबहादुर लामा वडा अध्यक्ष निर्वाचित भएका छ्न्। कांग्रेस उम्मेदवार लामाले एमाले वडा अध्यक्ष उम्मेदवारभन्दा १०६ मत बढी ल्याएर जितेका हुन्। धुलिखेल वडा न १ मा नेपाली कांग्रेसका वडा अध्यक्ष सहित ४ जना सदस्यले नै जितेका छन्। धुलिखेल वडा न १ को मत परिणाममा मेयरका स्वतन्त्र उम्मेदवार बिदुर बस्नेत अघि देखिन्छ । बस्नेतले ५ सय ७२ मत पाएका छ्न् भने एमाले उम्मेदवार अशोक ब्यन्जु ले ४ सय ६७ मत पाएका छ्न्। उपमेयरमा रुख चिह्नमा ५८७, सूर्यमा ४८२ मत खसेको छ ।"
धरान उपमहानगरपालिकाको मतगणना सुरु,"धरान : धरान उपमहानगर पलिकाको मतगणना सुरु भएको छ। शनिबार बिहान पौने ११ बजेदेखि मत गणना सुरु भएको हो। सुरुमा धरान १,२ र ३ वडाको मत गणना सुरु गरिएको निर्वाचन अधिकृत पुष्कर नेपालले बताए। उनले तीन ठाउँमा मत गणना सुरु गरिएको बताए। नेपालले राजनितिक दलहरुले प्रतिनिधि ढिलो पठाएका कारण ढिलो मत गणना सुरु गरिएको बताए। धरानमा ६२ हजार ८ सय ९७ मत खसेको छ।"
"लिखु तामाकोसी गाउँपालिकामा एमालेको अग्रता, कांग्रेस पछ्याउँदै","काठमाडौं : रामेछापको लिखु तामाकोसी गाउँपालिकामा एमालेले अग्रता लिएको छ। लिखु तामाकोसीमा एमाले र कांग्रेसबीच प्रतिस्पर्धा देखिएको छ। लिखु तामाकोशी गाउँपालिका अध्यक्षमा एमालेबाट कमल कडरिया, कांग्रेसबाट केशव महत, माओवादीएकीकृत समाजवादीको गठबन्धनबाट नवराज पौडेल प्रतिस्पर्धामा छन्। रामेछापमा कांग्रेस बिना नेकपा माओवादी केन्द्र र एकीकृत समाजवादीबीच गठबन्धन भएको छ। सत्ता गठबन्धनभित्र भागबण्डा नमिलेपछि कांग्रेस र माओवादीसमाजवादीको छुट्टाछुट्टै उम्मेदवारी दिएका थिए। लिखु तामाकोशी गाउँपालिकामा १२ हजार ७ सय ४२ मत खसेको छ। शनिबार बिहानबाट वडा नं १ दुरागाउँको मत गणना भइरहेको छ। अहिले वडामा पनि एमालेले अग्रता लिइरहेको छ। हालसम्म ६४६ गगणना भएको निर्वाचन अधिकृतको कार्यालय लिखु तामाकोशी गाउँपालिकाले जनाएको छ। अघिल्लो स्थानीय तहमा एमालेले एक वडाअध्यक्ष र एक सदस्यबाहेक सबै पदमा विजयी भएको थियो। लिखु तामाकोशी गाउँपालिका (रामेछाप) अध्यक्ष कमल कडरिया (एमाले)३०१ केशव महत (कांग्रेस)२६८ नवराज पौडेल (एकीकृत समाजवादी) २७ उपाध्यक्ष दिपा पाख्रिन (एमाले)३१० सरस्वती गुरुङ (कांग्रेस)२४८ ध्रुवकुमार कार्की (माओवादी) २८ वडाध्यक्ष प्रदिप तामाङ (एमाले)३०९ रुद्र सुनुवार (कांग्रेस)२६० अम्बर बहादुर गुरुङ (माओवादी) ३१"
पोखरा महानगरको मतगणना २ बजेपछि,पोखरा : पोखरा महानगरपालिकाको मतगणना २ बजेपछि सुरु हुने भएको छ । साढे १ बजेसम्म मत पेटिका मिलाउने र त्यसअघि नै दलका प्रतिनिधिहरुको नाम र फोटो उपलब्ध गराउने निर्णय भर्खरै सकिएको सर्वदलीय बैठकले गरेको हो । पोखराको मेयरमा एमाले कृष्ण थापा र नेकपा एसका धनराज आचार्यसहित २३ जना उम्मेदवार छन् । उपमेयरमा एमालेकी मञ्जुदेवी गुरुङ र कांग्रेसकी कोपिला रानाभाट उम्मेदवार छिन् । पोखरामा १ लाख ४३ हजार २ सय २८ मत खसेको छ ।
प्यूठानका सबै पालिकामा मतगणना सुरु,"प्यूठान : प्यूठानका नौ वटै स्थानीय तहमा मतगणना सुरु भएको छ। प्यूठान नगरपालिका, सरुमारानी गाउँपालिका, मल्लरानी गाउँपालिका र ऐरावती गाउँपालिकाले गए रातीदेखि गणना सुरु गरेका थिए। स्वर्गद्धारी, झिमरुक, माण्डवी, गौमुखी र नौवहिनी गाउँपालिकामा शनिबार बिहान ११ बजेदेखि गणना सुरु भएको छ। हालसम्म सरुमारानी गाउँपालिकाको वडा नम्बर ६ को मात्र अन्तिम नतिजा आइसकेको छ। त्यहाँ एमालेका तिलबहादुर बुढामगर सहितको प्यानलले जितेको छ।"
पाल्पाको माथागढी ८ मा कांग्रेसका दिलबहादुर ढेंगासहित प्यानल विजयी,"तानसेन : पाल्पाको २ वटा नगरपालिका र ८ वटा गाउँपालिकामा मतगणना सुरु भएको छ । माथागढी ८ को मत परिणाम सार्वजनिक भइसकेको छ । पाल्पाको माथागढी गाउँपालिका ८ बहादुरपुरमा वडा अध्यक्ष दिल बहादुर ढेंगासहित सबै सदस्यमा नेपाली कांग्रेसका उम्मेदवारहरु विजयी भएका छन् । विजयी हुने महिला सदस्यमा लालीसरा ढेंगा, दलित महिला सदस्यमा माया विक,खुला सदस्यमा तिलबहादुर ढेंगा र मनिसरा ढेगा रहेका छ । विजेता वडा अध्यक्ष ढेंगाले ४१० मत प्राप्त गरे भने उनका प्रतिद्वन्दी नेकपा एमालेका नारायण सिंह थापाले ३०६ मत ल्याए। पाल्पाका सबै पालिकामा मतगणना सुरु भएको छ ।"
काठमाडौंको मेयरमा बालेनको सुरुवाती अग्रता,"काठमाडौंः काठमाडौं महानगरपालिकामा बालेन साहले सुरुवाती अग्रता लिएका छन् । स्वतन्त्र उम्मेदवार साहले वडा नं १ र वडा नं ३२ को मतगणनामा सुरुवाती अग्रता लिएका हुन् । वडा नं १ मा ५० मत गन्दा बालेन अगाडि छन् । कांग्रेस दोस्रो र सूर्य तेस्रोमा छ । यस्तै, वडा नं ३२ मा बालेन पहिलो, कांग्रेस दोस्रो र एमाले तेस्रो स्थानमा छ । साहले लौरो चिन्हबाट चुनाव लडेका थिए। काठमाडौं महानगरपालिकाको मेयर पदमा गठबन्धनबाट सिर्जना सिंह र एमालेबाट केशव स्थापित उठेका छन्।"
बुटवलमा कांग्रेस पछ्याउँदै राप्रपा,"बुटवल : बुटवल उपमहानगरपालिकामा कांग्रेसले अग्रता लिएको छ। एक हजार एक सय मत गणना हुँदा कांग्रेस पहिलो, राप्रपा दोस्रो र एमाले तेस्रो स्थानमा छ। कांग्रेसका खेलराज पाण्डे अगाडि छन्। राप्रपाका मृगेन्दकुमार शेरचन दोस्रो र एमालेका बाबुराम भट्टराई तेस्रो स्थानमा छन्।"
नवलपरासीको मत परिणाम आउन ४ दिन लाग्ने,परासी : पश्चिम नवलपरासीको मत परिणाम आउन ४ दिन लाग्ने अनुमान गरिएको छ । ३ नगरपालिका र ४ गाउँपालिका गरी कुल ७ स्थानीय तह रहेको जिल्लामा शनिबार बिहानदेखि मत गणना सुरु भएको छ। गाउँपालिकाहरुको ३ दिन र नगरपालिकाको परिणाम आउन ४ दिन लाग्ने जिल्ला निर्वाचन अधिकारी सुजाता खत्रीले जानकारी दिइन् । जनशक्ति अभावका कारण कुनै पालिकामा एउटा वडाको मात्र र कुनैमा भने २ वटा वडासम्मको मत गणना गरिएको उनले बताइन् । जिल्लाबाट कुल ३ सय ८४ जनप्रतिनिधिहरु चुनिने छन् । त्यसका लागि २१ सय ९ जनाले उमेदवारी दिएका छन् । जिल्लामा कुल ७७७६ प्रतिशत मत खसेको छ । २ लाख ३७ हजार १ सय २५ मतदातामा १ लाख ८४ हजार ३ सय ८२ मत खसेको हो ।
भोजपुरको साल्पासिलिछो गाउँपालिका१ मा कांग्रेस विजयी,"भोजपुर : भोजपुरको साल्पासिलिछो गाउँपालिका१ मा नेपाली कांग्रेसले विजयी सुरुवात गरेको छ । अन्तिम मत परिणाम अनुसार नेपाली कांग्रेसका गणेश बुढाथोकीले ३ सय ७८ मत ल्याउँदै विजयी भएका हुन् । उनका प्रत्यासी एमालेका मीनबहादुर थापालाई १८ मतले हराउँदै बुढाथोकी विजयी भएका हुन् । थापाको कुल ३ सय ६० मत छ । भोजपुरका ९ स्थानीय तहमध्ये हतुवागढी, टेम्केमैयुङ, पौवादुङमा, अरुण, साल्पासिलिछो गाउँपालिका र भोजपुर नगरपालिकामा मत गणना भइरहेको छ । मतदान सौहार्द र शान्तिपूर्ण सम्पन्न भएपनि भौगोलिक विकटता र प्रतिकूल मौसमका कारण षडानन्द नगरपालिका, रामप्रसादराई गाउँपालिका र आमचोक गाउँपालिकाका वडाहरुबाट मतपेटिका ल्याउन समस्या भएका कारण मत गणनामा ढिलाई भएको हो ।"
गठबन्धन दल र एमालेले प्रतिष्ठाको विषय बनाएको भरतपुर महानगरको मतगणना सुरु,चितवन : भरतपुर महानगरपालिकाको मतगणना सुरु भएको छ। भरतपुरमा गठबन्धनका तर्फबाट नेकपा माओवादी केन्द्रकी रेणु दाहाल र एमालेको तर्फबाट विजय सुवेदी मेयर पदका उमेदवार छन्। दाहाललाई कांग्रेस र नेकपा एकीकृत समाजवादीको समर्थन छ। राप्रपाले एमालेका उमेदवार सुवेदीलाई साथ दिएको छ। गठबन्धनका उमेदवारप्रति असहमति जनाउँदै कांग्रेसको असन्तुष्ट पक्षबाट मेयरमा जगन्नाथ पौडेलको समेत उमेदवारी छ। भरतपुर महानगरपालिकाको मेयर पदलाई गठबन्धन दल र नेकपा एमालेले प्रतिष्ठानको विषय बनाएको छ । मतगमणना स्थलमा कडा सुरक्षा व्यवस्था गरिएको छ।
एमालेको किल्ला भत्काउँदै मुस्ताङको घरपझोङमा कांग्रेसको इन्ट्री,"जोमसोम : मुस्ताङ सदरमुकाम घरपझोङ गाउँपालिकामा नेपाली कांग्रेसले बाजी मारेको छ । स्थानीय तह निर्वाचन २०७४ मा नेकपा एमालले अध्यक्ष र उपाध्यक्ष पद जितेकोमा त्यो रेकर्ड कांग्रेसले ५ वर्षपछि उल्टाएको छ । घरपझोङ गाउँपालिकाको अध्यक्ष पदमा नेपाली कांग्रेसका उम्मेदवार मोहनसिंह लालचन ७६० मतले विजय भएका छन् । उनका निकटम् प्रतिद्वन्दी नेकपा एमालेका उम्मेदवार सञ्जयकुमार थकालीले ७५८ मत प्राप्त गरे । घरपझोङको अध्यक्ष पदमा कांग्रेसका उम्मेदवार लालचन २ मतको अन्तरले विजय भएका हुन् । यस्तै, घरपझोङको उपाध्यक्ष पदमा नेपाली कांग्रेसकी उम्मेदवार जमुना थकालीले ६९३ मत प्राप्त गरी विजयी भइन् । उनका निकतम् प्रतिद्वन्दी नेकपा एमालेका उम्मेदवार मिमकुमारी शेरचनले ६१८ मत प्राप्त गरिन् ।उपाध्यक्ष पदमा ७५ मत अन्तरले कांग्रेस उम्मेदवार थकाली विजय भएकी हुन् । घरपझोङ गाउँपालिका वडा३ को वडाध्यक्ष पदमा नेकपा एमालेका उम्मेदवार फडिन्द्र थकालीसहित एमालेको प्यानल विजयी भएको छ । यस्तै, घरपझोङ ४ को वडाध्यक्ष पदमा कांग्रेसका यमप्रसाद थकालीसहितको प्यानल विजय भएको हो । यसअघि स्थानीय तह निर्वाचनअन्तर्गत घरपझोङ १,२ र ५ वडामा कांग्रेस,एमाले,माओवादी केन्द्र र समाजवादीका उम्मेदवार निर्विरोध भएका थिए । केन्द्र तहको सत्ता गठबन्धनले जिल्लामा मिलेर निर्वाचनमा सहकार्य गर्ने निर्णय गरेको थियो । गठबन्धनकै कारण घरपझोङमा नेपाली कांग्रेसले अध्यक्ष पद जित्न सफल भएको हो ।"
घोराही उपमहानगरपालिकामा मतगणना सुरु,"दाङ : घोराही उपमहानगरपालिकामा मतगणना सुरु भएको छ । घोराहीस्थित उद्योग वाणिज्य संघको सभाहलमा कडा सुरक्षा र तारजालीभित्र मतगणना भइरहेको छ। घोराहीमा गठबन्धनको तर्फबाट माओवादी केन्द्रका हेमराज शर्मा पोख्रेल मेयरमा उम्मेदवार छन् । यस्तै, एमालेबाट नरुलाल चौधरी उम्मेदवार छन् । उपमेयरमा गठबन्धनबाट कांग्रेसका भूपबहादुर डाँगी र एमालेबाट हुमाकुमारी डिसी उम्मेदवार छन् । यता दंगीशरण गाउँपालिका १ मा वडाध्यक्षमा कांग्रेसका रमेश भण्डारी विजयी भएका छन् । सो वडामा कांग्रेसको प्यानल विजयी भएको छ ।"
दार्चुलाको मालिकार्जुन१ मा एमालेको प्यानलै विजयी,दार्चुला : दार्चुलाको मालिकार्जुन गाउँपालिकामा१ मा नेकपा एमालेको प्यानल नै विजयी भएको छ। नेकपा एमालेका रमेश बोहरा २ सय ९१ मत ल्याएर वडा अध्यक्ष निर्वाचित भएका हुन्। बोहराका प्रतिद्वन्द्वी काँग्रेसका गौर सिंह बोहराले १ सय ४८ मत ल्याएका थिए। भने स्वतन्त्रबाट दुर्गा चैसिरले १ सय ३६ मत मात्रै ल्याएका थिए । ४ जना वडा सदस्य पनि एमालेकै निर्वाचित भएका छन्।
स्याङ्जामा २ वडामा कांग्रेस विजयी : फेदिखोला ५ मा डिल र हरिनास१ मा इन्द्र विजयी,"स्याङ्जा : स्याङ्जाको फेदीखोला गाउँपालिका ५ बागेमा नेपाली कांग्रेसका डिलबहादुर गुरुङ विजयी भएका छन्। आफ्ना प्रतिस्पर्धीलाई ४१ मतान्तररले गुरुङ विजयी भएका हुन्। गुरुङले ४ सय मत प्राप्त गरेर विजयी भएका हुन्। उनका निकटतम प्रतिस्पर्धी एमालेका चेतनदास शर्माले ३ सय ५९ मत प्राप्त गरे। यस्तै अन्य सदस्यमा कांग्रेसकाबाट महिला सदस्यमा पार्वती क्षेत्री, खुल्ला सदस्यमा कमल लामिछाने क्षेत्री, थमनबहादुर गुरुङ बिजयी भए। यो सँगै अध्यक्षसहित ४ सदस्य कांग्रेसको र एक सदस्यमा एमाले विजयी भएको हो। दलित महिला सदस्यमा भने नेकपा एमालेबाट कौशिला परियार विजयी भएको निर्वाचन अधिकृत विनोद पौडेलले जानकारी दिए। यसैगरी, हरिनास गाउँपालिका १ मा पनि नेपाली काँग्रेसका ईन्द्रबहादुर गुरुङ वडा अध्यक्षमा निर्वाचित भएका छन्। उनले ८ सय ४ मत ल्याउँदा उनका प्रतिस्पर्धी नेकपा एमालेका मिलनराज श्रेष्ठले ५ सय ४२ मत पाए। त्यस्तै सदस्यमा लक्ष्मी बिक, देवीमाया दर्जी, तेजबहादुर थापा र प्रेमबहादुर मानन्धर विजयी भएका हुन्। फेदिखोला र हरिनास गाउँपालिकामा कांग्रेस र माओवादीबीच गठबन्धन छ।"
"देउमाई नगरपालिकामा हवाइ फायर, मतगणना स्थल तनावग्रस्त",इलाम : इलामको देउमाई नगरपालिकाको मतगणना स्थलमा स्वस्तिक छाप र मोबाइलसहित एक जना करारका कर्मचारी भेटिएपछि बढेको तनावपछि अहिले प्रहरीले तीन राउन्ड हवाइ फायर गरेको छ। मतगणना स्थलमा नगरपालिकाका एकजना कर्मचारीको साथमा स्वस्तिक छाप र मोबाइल भेटिएपछि विवाद उत्पन्न भएको हो । विवादपछि गणनास्थल बाहिर झडपको अवस्था सृजना भएको पत्रकार टीका खतिवडाले बताए। गठबन्धन दलका नेता कार्यकर्ताले पुन मतदानको माग गरेका छन्।
तुलसीपुर उपमहानगरपालिकाका उपमेयरका उम्मेदवार सुशील गन्दर्भ पक्राउ,"दाङ : दाङको तुलसीपुर उपमहानगरपालिकाका उपमेयरका उम्मेदवार सुशील गन्दर्भ पक्राउ परेको छन्। खुकुरी प्रहार गरेको भन्दै उनलाई प्रहरीले पक्राउ गरेको हो। राती दुई समुहबीच भएको झडपमा खुकुरी प्रहार हुँदा तुलसीपुर ४ रक्षाचौरका चार जना घाइते भएका छन्। इलाका प्रहरी कार्यालय तुलसीपुरका प्रहरी नायब उपरीक्षक श्यामु अर्यालका अनुसार तुलसीपुर ४ स्थित गन्दर्भकै घर नजिकै दुईपक्षबीच झडप भएको हो। नजिकै पूजामा मदिरा खाएर यसरी झडप भएको हुन सक्ने प्रहरीले बताएको छ। पुजामा गएको बेलामा मदिरा सेवन गरेपछि सामान्य विवाद भएछ, अर्यालले भने, त्यसपछि खुकुरी हानाहानको अवस्था सिर्जना भएको देखिन्छ। दिउँसो निर्वाचनमा सामान्य विवाद भएको र त्यसैलाई लिएर साँझ झडप भएको स्रोतले बताएको छ।दिउँसो रक्षाचौर स्कुल स्थित मतदान केन्द्रमा मतदान भइरहेको थियो, त्यही बेला केही युवाहरुले मतदान स्थलमै प्रचार गरिरहेका थिए, त्यसपछि गन्दर्भका छोरा सुमनले किन यसरी प्रचार गरेको भनी ती युवाहरुलाई भनेपछि केही विवाद भएको थियो।"
काठमाडौं महानगरपालिकाको मतगणना सुरु,"काठमाडौं : काठमाडौं महानगरपालिकाको मतगणना सुरु भएको छ । सुरुमा काठमाडौँ महानगरपालिका वडा नं १ नक्सालबाट मतगणना सुरु गरिएको हो । तीन लाख बढी मतदाता रहेको महानगरमा एक लाख ८९ हजार मत खसेको काठमाडौं जिल्ला निर्वाचन अधिकृत प्रेमप्रसाद पौडेलले जानकारी दिए। महानगरमा सत्ता गठबन्धनको मेयर उम्मेदवार कांग्रेसकी नेतृ सिर्जना सिंह, एमालेबाट मेयरमा केशव स्थापित र स्वतन्त्र उम्मेदवार बालेन शाहको चर्चा छ।"
बझाङको खप्तडछान्ना१ मा समाजवादीको प्यानल नै विजयी,बझाङ : बझाङको खप्तडछान्ना गाउँपालिका१ मा एकीकृत समाजवादीको प्यानल नै विजयी भएको छ। एकीकृत समाजवादीका देविभक्त जोशी ४४० मत ल्याएर वडा अध्यक्ष निर्वाचित भएका हुन्। जोशीका प्रतिद्वन्दी एमालेका सुरेश खत्रीले २३८ मत मात्रै ल्याएका छन्। ४ जना वडा सदस्य पनि सबै गठबन्धनकै निर्वाचित भएका छन्।
कमलबजार नगरपालिका १० को अध्यक्षमा कांग्रेसका बिष्ट विजयी,अछाम : अछामको कमलबजार नगरपालिका १० घोडासैनको वडा अध्यक्षमा नेपाली कांग्रेसका भिमबहादुर बिष्ट विजयी भएका छ्न्। वडा सदस्यमा एक जना एमालेका उम्मेदवार विजयी भएका छन् भने बाँकी ४ जना कांग्रेसका उम्मेदवार विजयी भएका हुन्। बिष्टले ४ सय ६० मत ल्याएर विजयी भएका हुन्। बिष्टका प्रतिद्वन्द्धि नेकपा एमालेका हस्त बिस्टले ३ सय ३८ मत प्राप्त गरेका छन्।
त्रियुगा नगरपालिका  १२ मा पुनः मतदान कि मतगणना ?,"उदयपुर : उदयपुरको त्रियुगा नगरपालिका १२ मा पुनःमतदान वा झरेको मतगणना गर्ने भन्ने विषयमा टुङ्गो नलाग्दा गणना कार्य प्रभावित बनेको छ। शुक्रबार दिउँसो मतदान कार्य जारी रहँदा विवाद सिर्जना भएपछि मतदान कार्य स्थगित भएको हो। स्थगित मतदान प्रकृयाको विषयमा निर्वाचन आयोगको निर्णयको प्रतिक्षामा रहेको मुख्य निर्वाचन अधिकृत दिपक खनालले बताए। उनले भने, हामीले स्थलगत अनुगमन पश्चात त्यहाँबाट आएका सुझाव र समस्याका विषयमा आयोगलाई जानकारी गराइसकेका छौं, हालसम्म कुनै त्यस्तो निर्णयको जानकारी नआएकाले स्थगित नै छ।' रद्ध गरी पुनः मतदान गर्ने वा झरेको मतकै आधारमा गणना गर्ने भन्ने आयोगको निर्णयको प्रतिक्षामा छौं।' खनालले भने, सायद दिउँसोसम्म केहि निर्णय होला त्यसपछि समाधान खोजिन्छ।' जनप्रेमी माध्यमिक विद्यालयमा निर्वाचन प्रकृया चलिरहँदा बर्षात भएपछि मतदान प्रकृया अवरुद्ध भएको थियो। बर्षातका कारण मतपत्र सुरक्षित गरी मतदान प्रकृया अगाडि बढाउन खोज्दा स्थानीयले अवरोध गरेका थिए। मतदान कार्य स्थगन भइरहँदा मिश्रित प्रतिकृया आएको छ। धेरैजसोले ५१ प्रतिशत मत खसिसकेकाले सोही मतलाई सदर गरेर गणना कार्य अघि बढाउनु पर्ने भनाई छ भने अर्को थरीले रद्द गरी पुनः मतदान गर्नु पर्ने सुझाव आएको छ। पुनः मतदान गर्दा सबै पार्टीको नेतृत्वदेखि कार्यकर्तासम्म सोही वडामा केन्द्रित हुने र मतदाता प्रभावितदेखि लिएर धम्की, आर्थिक चलखेल, झडप हुने सम्भावना रहेकाले झरेको मतलाई नै सदर गर्नु पर्ने प्रतिक्रिया छ। त्रियुगा नगरपालिका क्षेत्रमा वडा नं १२ बाहेक ३८ हजार ४५८ मत अर्थात ६७ दशमलव ८४ प्रतिशत मतदान भएको मुख्य निर्वाचन अधिकृतको कार्यालयले जनाएको छ।"
अछामको रामारोशन१ मलातिकाकोटमा माओवादीको प्यानल नै विजयी,"अछाम : अछामको रामारोशन गाउँपालिका १ मलातिकाकोटको वडा अध्यक्षमा माओवादी केन्द्रका चक्रबहादुर साउद विजयी भएका छ्न्। उनको पूरै प्यानल नै विजयी भएको हो । साउद ५ सय १९ मत ल्याएर निर्वाचित भएका हुन् । कांग्रेस र नेकपा (एकीकृत समाजवादी) गठबन्धनले वडा अध्यक्षमा १ सय ६८, नेकपा (एमाले)ले ३ सय ८० मत प्राप्त गरेका छन् ।"
स्थानीय तह निर्वाचन २०७९ : निजी क्षेत्र उत्साहित,"काठमाडौं : शुक्रबार सम्पन्न निर्वाचनबाट नयाँ विकासको अनुभूत गर्न पाउने निजी क्षेत्रले आशा लिएको छ। निर्वाचनले केही भएपनि आशा जगाएको उनीहरूको भनाइ छ। आधारभूत पूर्वाधार निर्माणमा जोडसँगै उद्योग, कलकारखानाको निर्वाध संचालनसँगै औद्योगिक वातावरण बन्ने अपेक्षा निजी उद्योगिव्यवसायीको छ। स्थानीय सरकार र निजी क्षेत्र हातेमालो गरेर अघि बढ्नु पर्ने एक स्वर छ। यस निर्वाचनले चयन गर्ने नयाँ जनप्रतिनिधिले मुलुकलाई सम्वृद्ध, र आत्मर्निभर बनाउने नेपाल चेम्बर अफ कमर्शका अध्यक्ष राजेन्द्र मल्लले बताए। आफूले पनि यही अपेक्षासहित मतधिकारकोे प्रयोग गरेको उनको भनाइ छ। स्थानीय तह, केन्द्र सरकार तथा उद्योगिव्यवसायीले औद्योगिक वातावरण निर्माणका लागि सहकार्य गरेर अघि बढ्नुपर्नेमा उनको जोड छ। शान्तिपूर्वक मत खसालेको बताउने नेपालगंज१० की मतदाता तथा उद्योगी भवानी राणाले स्थानीय निर्वाचन व्यवसायीका लागि महत्वपूर्ण हुने बताइन्। कोभिडपछिको पुनारोत्थानका लागि स्थानीय विकास र आर्थिक रुपान्तरणका लागि निजी क्षेत्रसँग सहकार्य गरेर स्थानीय जनप्रतिनिधि अघि बढ्नुपर्ने बताइन्। नयाँ संविधान जारी पछिको दोस्रो स्थानीय तहको निर्वाचनले स्थानीय मुद्दालाई प्राथमिकतामा राख्न जरुरी रहेको नेपाल उद्योग वाणिज्य महासंघका वरिष्ठ उपाध्यक्ष चन्द्र ढकालले बताए। उद्योगधन्दाको संचालन सिधा स्थानीय तहमा नै ठोकिने भएको हुँदा रोजगारी सृजना, पूर्वाधार विस्तार, व्यवसायको प्रबद्र्धनका लागि काम गर्न जरुरी रहेको बताए। ढकालले काठमाडौं४ मा मत खसालेका छन्। आधारभूत पूर्वाधार शिक्षा, स्वास्थ्य, खानेपानी, सडक, फोहोरमैला व्यवस्थापनमा निर्वाचित स्थानीय जनप्रतिनिधिले काम गर्नुपर्ने होटल संघ नेपाल(हान)की अध्यक्ष सृजना राणाले बताइन्। १५ नं वडामा मतदान गरेकी राणाले पर्यटन प्रबद्र्धन गर्न पनि आधारभूत पूर्वाधारको विकास हुनुपर्ने उनको तर्क छ। नयाँ नेतृत्वसँगै नयाँ क्रियाकलाप र नयाँ ढंगले व्यापार अघि बढ्ने विश्वास नेपाल उद्योग परिसंघका उपाध्यक्ष हेमराज ढकालको छ। स्थानीय तहमा नै रौजगारी सृजना गरी वैदेशिक रोजगारीमा जाने युवालाई रोक्ने, उत्पादन बढाउनका लागि स्थानीय स्रोतहरूको परिचालन, उद्योग दर्ताका लागि एकिकृत कानुनी व्यवस्था जस्ता पक्षमा नयाँ नेतृत्वले काम गर्न जरुरी रहेको उनको भनाइ छ। देउराली जनता फर्मास्यूटिकल्सका कार्यकारी निर्देशक हरिभक्त शर्मा स्थानीय निर्वाचन भनेको स्थानीय सरकारको निर्माण गर्ने बताउँदै जनताले आफ्नो स्थानीय तहको विकासको आवश्यकता परिपूर्ति गराउने प्रतिनिधि चयन गर्न जरुरी रहेको बताउँछन्। क्षमतावान जनप्रतिनिधि आउन सके नेपालको व्यवस्थापकीय खडेरी र सबै चूनौतिलाई सम्बोधन गर्न सक्ने भनाइ शर्माको छ। शर्माले काठमाडौं महानगरपालिका बाँसबारी वडा नम्बर ३ मा मत खसालेका छन्। थापाथलीका ११ का मतदाता तथा उद्योगी पशुपति मुरारकाले यस निर्वाचनपछि सम्पूर्ण पालिकाको मूहार फेरिनुपर्ने बताउँछन्। राजधानीको स्वास्थ्य, शिक्षा, सडक, खानेपानी, वातावरण प्रदुषण जस्ता मुख्य समस्याहरूको समाधान हुन जरुरी रहेको मुरारका भन्छन्। विभिन्न गाउँपालिका वा नगरपालीकाले गैरकानुनी रुपमा लगाएका करका कारण उद्योग स्थापनादेखि संचालनमा समस्या भएकोले यस्ता क्रियाकलाप अब दोहोर्याउन नहुने सुझाव मुरारकाको छ। ललितपुर१६ का मतदाता तथा नेपाल हस्तकला महासंघका अध्यक्ष प्रचण्डमान श्रेष्ठ जनताले रुचाएका व्यक्ति नै जनप्रतिनिधि भएर आउने बताउँछन्। कोभिडका कारण खस्किएको हस्तकला व्यवसायलाई उकास्न पनि स्थानीय सरकारले कार्यक्रम ल्याउन पर्ने बताए। निर्यातमुखी र मौलिक पहिचानका कारण विश्वप्रसिद्ध रहेका हस्तकलालाई व्यवसायीक वातावरण दिन जरुरी रहेको उनको भनाइ छ। बुढानीलकण्ठका मतदाता तथा उद्योगी सुरज वैद्य स्थानीय चुनाव सौहार्दपूण रहेको बताउँदै निर्वाचनमा चुनावी चिन्ह भन्दा पनि व्यक्ति र उसको योजना महत्वपूर्ण हुने मत राख्छन्। नेपालमा चिन्ह वा पार्टी हेरेर मात्र मत दिने चलनका कारण परिवर्तन आउन नसकेको उनको तर्क छ। उम्मेदवारको भिजन र मिसनलाई अवलोकन र आंकलन गर्ने समय नै छोटो भएको उनको गुनासो छ।"
"भरतपुर महानगरको मतगणनास्थलमा कुर्सी राख्ने की बेञ्च भन्नेमा विवाद, कार्पेट राख्ने सहमति",चितवन : भरतपुर महानगरपालिकाको मतगणना स्थलमा कार्पेट ओछ्याउने सहमति भएको छ। मतगणनास्थलमा कुर्सी राख्ने कि बेञ्च राख्ने विषयमा नेकपा एमाले र गठबन्धन दलबीच भएका विवादका कारण मतगणना ढिलाई भएको हो । मतगणनास्थलमा गठबन्धन दलले कुर्सी राखेको थियो त्यसको एमालेले विरोध गरेर त्यसको सट्टामा बेञ्च राख्न आग्रह गरेको थियो । तर मुख्य निर्वाचन अधिकृत प्रकाश अधिकारीले बेञ्च राख्दासमेत गणनामा अप्ठेरो हुने भनेपछि एमाले र गठबन्धन दल कार्पेट ओछ्याउनेमा सहमत भएका हुन् । मतगणना स्थलमा कार्पेट ओछ्याइसकेपछि मतगणना सुरु हुने छ । केहबेरपछि गणना सुरु हुने तयारीमा गणकहरु जुटेका छन् ।
रसुवाको आमाछोदिङ्मो१ मा एमालेको प्यानलै विजयी,रसुवा : रसुवाको आमाछोदिङ्मो गाउँपालिका१ को मतपरिणाम सार्वजनिक भएको छ। सार्वजनिक नतिजा अनुसार वडा नम्बर १ मा नेकपा एमालेको प्यानलै विजयी भएको हो। नेकपा एमालेका साङलामा तामाङले २ सय ९० मत ल्याएर विजयी भए। उनका निकटम प्रतिद्वन्द्वी नेकपा माओवादी केन्द्रका पासाङदे तामाङले २ सय ४८ मत ल्याए भने नेपाली कांग्रेसका देवि तामाङले २ सय ४१ मत ल्याए। २०७४ सालमा भएको निर्वाचनमा वडाध्यक्षमा नयाँ शक्तिले विजयी हासिल गरेको थियो। यसपटक नयाँ शक्तिको टिम नै एमालेमा प्रवेश गरेका कारण विजयी भएको हो।
मल्कवाङमा आफ्नो पक्षमा मत नदिएको भन्दै कुटपिट : आठ जना घाइते,"बेनी : म्याग्दीको धवलागिरी गाउँपालिका५,मल्कवाङमा गए राती भएको कुटपिटबाट आठ जना घाइते भएका छन्। निर्वाचनमा आफ्नो पक्षमा मत नदिएको भन्दै नेकपा एमाले सर्मथकले नेपाली काँग्रेसका कार्यकर्तालाई कुटपिट गरेको नेपाली कांग्रेसले आरोप लगाएको छ। मध्यरातमा आफ्नो पक्षमा मत नदिएको भन्दै पोखराबाट आएकाको नेतृत्वमा कुटपिट गर्दा स्थानीय झग छन्त्याल, रस्मी छन्त्याल, खिम छन्त्याल, सनम छन्त्याल, द मति छन्त्याल, बालकुमारी छन्त्याल, दिलकुमारी छन्त्याल र खिमसरा छन्त्याल लगायत घाइते भएका वडा अध्यक्षका प्रत्यासी अमर छन्त्यालले बताए। मलाई कुटपिट गर्न खोज्दै आएको अवस्थामा उहाँहरूलाई कुटिएको छ, उनले भने हामीले प्रहरीलाई जानकारी गराइसकेका छौं। उनका अनुसार घटनामा नेकपा एमालेका समर्थकहरूले आफ्नो पक्षमा भोट नदिएको भन्दै कुटपिट गरेका थिए। मतदान शान्तिपूर्ण रुपमा सम्पन्न भएको अवस्थामा मध्यरातमा अराजकता देखाइएको भन्दै कुटपिट गर्नेविरुद्ध किटानी जायरी दिने बताए। कुटपिटबाट घाइते भएकी झग छन्त्यालका अनुसार महिलाहरूलाई समेत हातपात गरेपछि गाउँ नै आंतकित भएको बताइन्। निर्घात कुटपिट गरेका छन्, सम्झाउन जानेलाई समेत कुटे, हामीले सबै घटनाका बारेमा प्रहरीलाई भनिसकेका छौं, उनले भनिन्। उनले दोषीलाई कारबाही गर्न माग गरेकी छिन्। कुटपिटबाट घाइते भएकाको स्वास्थ्य चौकीमा उपचार गरिएको थियो। यता घटनाका बारेमा कुटपिटको आरोप लगाइएको नेकपा एमाले वडा कमिटीले भने कुनै प्रतिक्रिया दिएको छैन। यता जिल्ला प्रहरी कार्यालयले शनिबार बिहानसम्म पीडित पक्षले प्रहरीमा उजुरी नदिएको जनाएको छ।"
भरतपुरमा मतगणना हुन अझै १ घण्टा लाग्ने,भरतपुर : भरतपुर महानगरपालिकाको मतगणना अझै सुरु भएको छैन। राती बसेको सर्वदलीय बैठकले बिहान ९ बजे सुरु गर्ने सहमती गरेको थियो। अहिले उमेदवारको प्रतिनिधि टुंगाउने प्रक्रिया चलेको छ। गणक एउटा दलको तीन जना र स्वतन्त्र उमेदवारको हकमा एक जना प्रतिनिधि राख्ने व्यवस्था गरिएको छ। अन्य तयारी सकिएको हुनाले करिब आधा घन्टा समय लाग्ने मुख्य निर्वाचन अधिकृतको कार्यालयका प्रवक्ता पुरुषोत्तम पौड्यालले जानकारी दिए। अब सर्बदलीय बैठक बसेपछि गणना सुरु हुनेछ।
छथर जोरपाटीमा गठबन्धन र धनकुटा नगरमा एमालेको अग्रता,"धनकुटा : छथरजोरपाटी गाउँपालिकाको अध्यक्षमा गठबन्धनको तर्फबाट उम्मेदवार नेपाली कांग्रेसका छत्र सुब्बाले अग्रता लिएका छन्। ३ सय ९२ मत गणना हुँदा छत्र सुब्बाले १ सय ८७ मत, नेकपा एमालेका शेरवहादुर लिम्बूले १ सय ७४ मत प्राप्त गरेका छन्। त्यस्तै उपाध्यक्षमा गठवन्धनको तर्फबाट उम्मेदवार बनेकी गिता खेवाले १ सय ९०, एमालेको तर्फबाट उम्मेदवार वनेकी गोमा कार्कीले १ सय ४८ मत प्राप्त गरेकी छिन्। वडा नं ६ को वडाध्यक्षमा गठबन्धनका दिपक गुरुङले २ सय २९ र एमालेका निलबहादुर थापाले १ सय ४२ मत प्राप्त गरेको निर्वाचन अधिकृतको कार्यालय छथरजोरपाटीले जनाएको छ। यस्तै धनकुटा नगरपालिकाको पनि प्रारम्भिक मतपरिमाण सार्वजनिक भएको छ। ४ सय मत गणना हुँदा धनकुटा नगरप्रमुखमा नेकपा एमालेका चिन्तन तामाङले अग्रता लिएका छन्। उनले २ सय ७ मत प्राप्त गरेका छन्। भने उनका निकटम प्रतिद्वन्दी गठवन्धनको तर्फबाट उम्मेदवार बनेको नेपाली कांग्रेसका दिनेश राई १ सय ६९ मत प्राप्त गरेका छन्। उपप्रमुखमा नेकपा एमालेकी भीमा खनालले १ सय ६५ र गठबन्धनका गणेशकुमार विष्टले १ सय ७० मत प्राप्त गरेका छन्। वडा नं १ को वडाध्यक्षमा कांग्रेस र २ नं वडाको वडाध्यक्षमा नेकपा एमालेका उम्मेदवारले अग्रता लिइरहेका छन्। जिल्लाको सहिदभूमि गाउँपालिका वाहेक अन्य पालिकाहरुमा मतगणना भइरहेको जिल्ला निर्वाचन कार्यालय धनकुटाले जनाएको छ।"
मोरङको कानेपोखरीमा एमालेको अग्रता कायमै,विराटनगर : मोरङको कानेपोखरी गाउँपालिकामा नेकपा (एमाले)ले अग्रता कायमै राखेको छ। २४ सय मतगणना हुँदा प्रमुख र उपप्रमुख दुवै पदमा एमाले अगाडि रहेको हो। अध्यक्षमा एमाले उम्मेदवार राजमति इङ्नामले ९६७ र कांग्रेसका उम्मेदवार सञ्जय भट्टराईले ६०७ मत ल्याएका छन्। उपाध्यक्षमा एमाले उम्मेदवार भोलाप्रसाद अधिकारीलाई १०२४ र कांग्रेसकी मनकुमारी गुरुङलार्य ७४८ मत प्राप्त भएको छ। माओवादी केन्द्रबाट अध्यक्षका उम्मेदवार सूर्य धिमालले ६६५ र उपाध्यक्षमा माओवादीकी तारा ओझाले ५०२ मत पाएका छन्।
"रेसुंगा नगरपालिकाका तीन वडामा कांग्रेस, १ वडामा एमाले विजयी","गुल्मी : रेसुंगा नगरपालिका गुल्मीमा शनिबार बिहानसम्म मेयर, उपमेयर दुबै पदमा नेपाली कांग्रेसले अग्रता लिएको छ। मेयर पदका उमेदवार कांग्रेसका खिलध्वज पन्थीले २ हजार २ सय ९२ र एमालेका राजेन्द्रप्रसाद पाण्डेयले १ हजार ७ सय ७० मत पाएका छन्। उपमेयरमा कांग्रेसकी अमृतादेवी कुवँरले २ हजार ३ सय ६१ र एमालेकी रिता पाण्डेले १ हजार ६ सय ५९ मत पाएकी छन् । अहिलेसम्म तीन वडाको नतिजा आइसकेको छ । वडा नम्बर १ मा एमालेका रामप्रसाद पन्थी, २ मा कांग्रेसका हिराबहादुर थापा, ३ र ४ मा कांग्रेसकै बाबुराम खत्री र लिलाधर आचार्य विजयी भएका छन् ।"
ताप्लेजुङको मेरिङदेन गाउँपालिका६ नाल्बुमा एमालेको प्यानलै विजयी,"ताप्लेजुङ : ताप्लेजुङको मेरिङदेन गाउँपालिका वडा नं ६ नाल्बुमा नेकपा एमाले वडाध्यक्षसहित वडाका सबै सदस्य पदमा विजयी भएको छ। एमाले उम्मेदवार मनोजकुमार तुम्बाहाम्फे ४ सय ५६ मतसहित विजयी भएका छन्। उनका निकटतम् प्रतिद्धन्द्धि रुख चिन्ह लिएर चुनावी मैदानमा रहेका ठाकुरसिंह लिम्बूले ३ सय २४ मत प्राप्त गरेका छन्। एमालेका वडाध्यक्षका उम्मेदवार १ सय ३२ मतान्तरले विजयी भएका हुन्। नेपाल कम्युनिष्ट पार्टी एकिृकत समाजवादीका लिम्बू गठबन्धन गर्दै रुख चिन्ह लिएर चुनावी मैदानमा थिए। त्यहाँ २ खुल्ला सदस्य, महिला सदस्य र दलित महिला सदस्यमा समेत एमालेका उम्मेदवार विजयी भएका छन्।"
जो मतदान गर्न छुटे,"धनगढी : कैलालीको मोहन्याल गाउँपालिका२ नारंगेका नन्दवीर घर्तीमगर ७५ वर्षका भए। हरेक निर्वाचनमा मतदान गरेका उनले यसपालि मतदानस्थलसम्म जान नसकेका कारण भोट हाल्न पाएनन्। हिँडेर जान चार घण्टा लाग्छ, फर्किंदा उकालो पर्ने भएकाले झन् समय लाग्छ, बुवालाई बोकेर लान सकिएन, नन्दवीरका छोरा तोपबहादुर घर्तीले भने। श्रीमती र म भोट हालेर फर्किरहेका छौं। घर पुग्न ९साढे ९ बज्छ। नारंगेका लालबहादुर घर्ती अपांगता भएका व्यक्ति हुन्। हिँड्न सक्ने भएका बेला मत हाल्न जान्थे। परिवारमा भाइहरू मात्र छन्। कुनै सन्तान छैनन्। यसअघिका चुनावमा उनले पनि भोट हालेका थिए, स्थानीय कमल रानाले भने, नेतालाई भोट मात्र दिएर के गर्नु बाटोघाटो बनाउने कसैले होइन। नारंगेदेखि केही घण्टा कच्ची सडकको यात्रामा मतदान केन्द्र पुगिन्छ। तर वर्षाले सडक बिग्रिएपछि सवारी चल्न सकेनन्। अनि उनीहरू मतदानबाट वञ्चित भए। हाम्रो गाउँका १० जनाभन्दा बढी वृद्धवृद्धाले मतदानस्थलसम्म जान नसकेकाले मतदान गर्न सकेनन् रानाले भने। नारंगेमा ९० जना मतदाता छन। तीमध्ये केही बाहिर छन्। घरमै भएकाले पनि मतदानस्थल टाढा हुँदा मत हाल्न नपाएका हुन्। नारंगेका प्रेम रस्कोटी र लालबहादुर गाहामगरले पनि हिँड्न नसकेका कारण मतदान गर्न पाएनन्। मोहन्याल गाउँपालिका२ कै फिसल्ले गाउँका पनि धेरै ज्येष्ठ नागरिकले मतदानस्थल टाढा भएका कारण मत हाल्न पाएनन्। हाम्रो गाउँमा गहतबहादुर घर्ती, रम्भा बुढा, निर्मला लामासहितका ज्येष्ठ नागरिकले मत हाल्न पाएनन् निर्मला लामाका छोरा परम लामाले भने, श्रीमती र म भोट हालेर आयौं, आमालाई बोकेर लान सकिएन। साविकको पण्डोन गाविसका मतदाताले महेन्द्र मावि कोल्तडीमा मतदान गर्छन्। त्यहाँ पुग्न हिँड्ने सक्नेलाई अढाई घण्टा र अरूलाई चार घण्टासम्म लाग्छ। मोहन्याल गाउँपालिकाकै राजकाँडा, जुतेसुली, मालचाना र नौलाकोटका मतदाताले पनि दुई घण्टा हिँडेर कुइनेमा रहेको अरनिको निमाविमा जानुपर्ने बाध्यता छ। स्थानीय वीरेन्द्र रावलले त्यहाँबाट पनि ज्येष्ठ नागरिक र अपांगता भएका व्यक्ति मतदानबाट वञ्चित भएको बताए। अछामको मेल्लेख गाउँपालिका४ कुस्कोट, साँफेबगर नगरपालिका४, तुर्माखाँद, चौरपाटी, मेल्लेख, रामारोशन गाउँपालिका र पञ्चदेवल विनायक नगरपालिकाका केही मतदानस्थल पुग्नै २ देखि ३ घण्टा लाग्छ। त्यहाँका पनि अधिकांश ज्येष्ठ नागरिक मतदानबाट वञ्चित भएका छन्। तुर्माखाँद गाउँपालिका२ भुलुको सूर्य मावि, ३ नं वडाको भैरवी मावि, चौरपाटी गाउँपालिका२ सोकटको दसपल्लेपानी मावि, रामारोशन५ को यशोदा मावि, मेल्लेख गाउँपालिका२ को नन्दामाता मावि डाँडासिरी, ४ नं वडाको बासुकी मावि र पञ्चदेवल विनायक नगरपालिका८ को कुइकाले मावि, ९ नं वडाको भवानी मावि मतदानस्थलमा आउनुपर्छ।"
सरुमारानी ६ मा एमालेको प्यानलै विजयी,प्यूठान :प्यूठान सरुमारानी गाउँपालिका वडा नम्बर ६ को वडाअध्यक्षमा नेकपा एमालेका तिलबहादुर बुढामगर विजयी भएका छन्। उनले ६ सय ९५ र उनका प्रतिस्पर्धी नेकपा माओवादी केन्द्रका बोमबहादुर पुनले ४ सय ४३ मत लिएका छन्। उनीहरुबीच मतानतर २ सय ५२ भएको छ। यहाँ एमालेविरुद्ध सबै दल मिलेका थिए।
तेह्रथुमको म्याङलुङ२ मा कांग्रेस वडाध्यक्ष तुम्बाहाङफे विजयी,तेह्रथुम : तेह्रथुमको म्याङलुङ नगरपालिका२ मा नेपाली कांग्रेसको विजय सुरुवात भएको छ। वडाध्यक्षमा नेपाली कांग्रेसका उम्मेद्धार हेमराज तुम्बाहाङफे विजयी भएका छन् । उनले ५ सय ९ मत प्राप्त गर्दा उनका प्रतिस्पर्धी नेकपा एमालेका शम्भु तुम्बाहाङफेले ४ सय ७५ मत प्राप्त गरेका छन् । ४३ वटा वडा रहेको तेह्रथुममा अन्य वडाहरुको मतगणना धमाधम भै रहेको छ।
भरतपुर१६ मा ८ क्रियापुत्रीले गरे मतदान,"भरतपुर : भरतपुर १६ स्थित दुर्गाशेषकान्त उच्च माविमा ८ जना क्रियापुत्रीले मतदान गरेका छन्। आमाको शोमा रहेका छोराहरु बैकुण्ठ बहादुर रेग्मी ,कैलाश रेग्मी ,भगवान रेग्मी र दिपक रेग्मी बुहारीहरु अयोध्यामाया रेग्मी ज्ञानु रेग्मी, भवानी रेग्मी, रेखा रेग्मीले मतदानस्थलमा पुगेर आफ्ना प्रतिनिधिहरु मार्फत मतदान गरेका हुन्। रेग्मीका कान्छा छोरा नेपाली कांग्रेसको महाधिवेसनको महासमिति सदस्य , नेपाली जनसम्पर्क समिति साउदी अरव निवर्तमान सभापति हाल सल्लाहकार हुन्। उनी आमाको निधन भएको तेस्रो दिन घर आइपुगेका थिए। निर्वाचनको समयमा आफ्नो मताधिकार प्रयोग गर्न पछि किन पर्ने भन्दै मतदान गरेको उनले बताए। मतदानस्थलमा उनीहरुका प्रतिनिधि रुपक रेग्मी, शुसान्त रेग्मी, सुमित्रा रेग्मी, बुहारी सुमिना रेग्मी, रश्मि रेग्मी, दिपजंग रेग्मी, भान्जा मोहन रेग्मीले मतदान गरेका हुन्। आमा खिलाकुमारी रेग्मीको ९३ वर्षको उमेरमा निधन भएको शुक्रबार निर्वाचनको दिन पाँचौं दिन हो।"
हेटौंडा उपमहानगरपालिकाको मतगणना सुरु,"हेटौंडा : हेटौंडा उपमहानगरपालिकाको मतगणना सुरु भएको छ। आज बिहान आठ बजेबाट मतगणना सुरु भएको हो। हेटौंडाको वडा नम्बर १ बाट मतगणना सुरु गरिएको हो। हेटौंडा२, १८ र १९ को मतगणना पनि सुरु गरिएको मुख्य निर्वाचन अधिकृत डिल्लिरत्न श्रेष्ठले जानकारी दिए। हेटौंडाको शिद्धार्थ माध्यमिक विद्यालयको भवनमा मतगणना सुरु गरिएको हो। शुक्रबार राती नै मतपेटीका जम्मा भएपनि दलहरुबीच आज बिहानबाट मात्रै मत गणना गर्ने सहमति भएको थियो। मुख्य निर्वाचन अधिकृतको कार्यालयको अनुसार हेटौंडाको कुल १ लाख ४ हजार ४ सय ७३ मतदाता रहेको हेटौंडामा ७३ हजार ४ सय १४ मत खसेको थियो। हेटौंडासँगै मकवानपुरको थाहा नगरपालिका, इन्द्रसरोबर गाउँपालिका, मनहरी गाउँपालिका र भीमफेदी गाउँपालिका पनि मतगणना सुरु भएको मुख्य निर्वाचन अधिकृतको कार्यालयहरुले जानकारी दिएको छ। जिल्लामा ७१ प्रतिशत मतदान भएको प्रदेश निर्वाचन कार्यालय हेटौंडाको प्रारम्भिक अनुमान छ।"
"ओलीको गृहनगर दमक नगरपालिकामा एमालेको अग्रता, पछ्याउँदै गठबन्धन",दमक : एमाले अध्यक्ष केपी शर्मा ओलीको गृहनगर झापाको दमक नपरपालिकामा एमालेले अग्रता लिएको छ । एमालेबाट मेयरकी उमेदवार गीता अधिकारीले १ सय ३९ मत ल्याएर अगाडि छिन् । गठबन्धनका तर्फबाट राप्रपाबाट मेयरका उम्मेदवार बनेका राम थापाले १ सय २० मत ल्याएका छन् । उपमेयरमा गठबन्धनको तर्फबाट नेपाली कांग्रसकी रेगिना भट्टराइले १ सय ३२ मत ल्याएकी छन् उपमेयरमा एमालेकी अम्बिका खनालले १ सय १० मत ल्याएकी छन् ।
"सोलुखुम्बुमा काङ्ग्रेस र माओवादीबीच झडप, एक जनाको मृत्यु",सोलुखुम्बु : सोलुखुम्बुको सोताङ गाउँपालिकामा काङ्ग्रेस र माओवादी कार्यकर्ताबीच झडप हुँदा एक जनाको मृत्यु भएको छ। शुक्रबार साँझ मतदातालाई घर लैजाने विषयमा भएको दोहोरो झडपमा हुँदा माओवादी कार्यकर्ता ३५ वर्षीय सुदिप राईको मृत्यु भएको जिल्ला प्रहरी कार्यालय सोलुखुम्बुले जनाएको छ। वडा नम्बर ३ मा भोट खासल्न आएकी बिरामी बृद्ध महिलाको मृत्यु भएपछि काँग्रेस र माओवादी कार्यकर्ताबीच झडप भएको थियो। झडपको क्रममा घाइते भएका राइको जिल्ला अस्पताल फाप्लुमा उपचारका क्रममा मृत्यु भएको प्रहरी नायव उपरीक्षक सुनिलजंग शाहाले जानकारी दिए। उनका अनुसार काँग्रेस कार्यकर्ताको ढुंगा प्रहारबाट माओबादी निकट रहेका राईको टाउकोमा गम्भीर चोट लागेको थियो। त्यस्तै घटनामा केही काँग्रेस कार्यकर्ता घाइते भएका छन्। घटनामा सम्लग्न ३ जनालाई प्रहरीले नियन्त्रणमा लिएर अनुसन्धान प्रकृया अगाडि बढाएको जिल्ला प्रहरी कार्यालयले जनाएको छ। मतदान गर्न बोकेर बृद्ध महिला ल्याएको तर मतदान गरिसकेपछि भने घर पुर्याउन बेवास्ता गरेको आरोप काँग्रेसले लाएपछि दुई समूहबीच झडप भएको हो। दमको बिरामी ती बृद्ध महिलाको भने हिजो साँझ नै मृत्यु भएको थियो।
बाजुराको बुढीनन्दा नगरपालिका ८ को मतदान स्थगित,बाजुरा : बाजुरा जिल्लाको बुढीनन्दा नगरपालिका ८ को मतदान स्थगित गरिएको छ। बैशाख ३० गते शुक्रबार भएको स्थानीय तहको निर्वाचनमा नेपाली कांग्रेश र नेकपा एमालेका कार्याकर्ताबीच दोहोरो झडप भएपछि मतदान स्थगित भएको बुढीनन्दा नगरपालिकाका निर्वाचन अधिकृत्त गोकर्ण प्रसाद उपाध्यायले जानकारी दिए। नेपाली कांग्रेश र नेकपा एमालेका कार्यकर्ताबीच दोहोरा झपडका कारण निर्वाचनमा खटिएका कर्मचारीहरु असुरक्षित भएकाले मतदान स्थगित गरिएको पाध्यायले बताए। पार्टीका कार्याकर्ता हातमा कुखुरी तरवार आँसी हतौडा लगाएतका हात हतियार बोकेर आउन थालेपछि सिमित सुरक्षाका बीच असुरक्षा महसुर भएकोले मतदान स्थगित भएको उनले बताए। साढे बाह्र बजेसम्म १ सय ३४ मत मात्र खसेको र पछि झडपका कारण मतदाता मतदान स्थलमा उपस्थित भएर मतदान गर्न नपाएर मतदान रोकिएको हो। पालिकाका अन्य ९ वडामा भने शान्तिपूर्वक मतदान भएको र मतपेटिका सबै निर्वाचन अधिकृत्तको कार्यालयमा ल्याइसकेको निर्वाचन अधिकृत्त पाध्यायले बताए।
रसुवाको चार वटा गाउँपालिकाको मतगणना हुँदै,"रसुवा : रसुवाको पाँचवटा गाउँपालिकामध्ये चारवटाको मध्यरातिबाट मतगणना सुरु भएको छ। जिल्ला निर्वाचन कार्यालय रसुवाका अनुसार उत्तरगया, कालिका, नौकुण्ड र आमाछोदिङ्मो गाउँपालिकाको मतगणना सुरु गरिएको हो। गोसाइँकुण्ड गाउँपालिकाको भने शनिबार बिहान हेलिकप्टरबाट मतपेटिका ल्याएपछि मात्र मतगणना सुरु हुने जिल्ला निर्वाचन अधिकारी श्रीराम थापाले बताए। शुक्रबार भएको स्थानीय तहको निर्वाचनमा रसुवामा ७७ प्रतिशत मत खसेको थियो। जिल्लाको उत्तरगयामा ८ हजार ४ सय २, कालिकामा ८ हजार ६ सय ५६, गोसाइँकुण्डमा ५ हजार ८ सय ९०, नौकुण्डमा १० हजार ५ सय ३७ र आमाछोदिङ्मो गाउँपालिकामा ५ हजार ६० मतदाता रहेका छन्। जिल्लामा ३८ हजार ५ सय ४५ मतदाता रहेका छन्। जसमा १९ हजार ६ सय ८९ पुरुष र १८ हजार ८ सय ८५ महिला रहेका छन्।"
प्यूठान नगरपालिकामा सत्ता गठबन्धनको सुरुवाती अग्रता,प्यूठान : प्यूठान नगरपालिकामा भएको मतगणनामा सत्तारुढ दलको गठबन्धनले सुरुवाती अग्रता लिएको छ। गठबन्धनबाट मेयर पदका उमेदवार नेकपा माओवादी केन्द्रका विष्णुबहादुर योगीले ५ सय २६ र एमालेका विजयविराज विष्टले ३ सय ४८ मत पाएका छन्। यो वडा नम्बर १ को मतपरिणाम हो। मतगणना जारी छ। उपमेयरमा गठबन्धनकै नेपाली कांग्रेसका देबेन्द्र बर्माले ५ सय ६१ र एमालेकी पवित्रा जिसीले ३ सय ४० मत पाएकी छिन्। उक्त परिणाम ९ सय ७७ मत गणनाको हो। प्यूठान नगरपालिका १ मा यस अघि नेपाली कांग्रेसले जितेको थियो। नगरपालिकाभरी कुल १९ हजार २ सय ९ मत खसेको छ।
किन घट्यो मतदान ?,"काठमाडौं : स्थानीय निर्वाचनको माहोल उत्साहजनक थियो। परिस्थिति कतै पनि प्रतिकूल थिएन। शुक्रबार मौसमले पनि साथ दिएकै थियो। तर, अपेक्षाकृत रूपमा मतदान हुन सकेन। प्रारम्भिक विवरणले अघिल्लो निर्वाचनको तुलनामा १० प्रतिशत कम मात्रै मतदान भएको देखाएको छ। काठमाडौं महानगरपालिकामै ५२ प्रतिशत मतदाता मात्रै चुनावमा सहभागी भएका छन्। देशभर ६५ प्रतिशत पनि नपुग्ने अवस्था देखिएको छ। निर्वाचन आयोगले अधिकतम ६४ प्रतिशत मतदान भएको प्रारम्भिक अनुमान गरेको छ। उसले ६५ देखि ७० प्रतिशत मतदान हुने अनुमान थियो। प्रारम्भिक विवरणप्रति आयोगका पदाधिकारीले चिन्ता प्रकट गरेका छन्। जबकि २०७४ सालको निर्वाचनमा ७४ प्रतिशत मतदान भएको थियो। प्रमुख निर्वाचन आयुक्त दिनेशकुमार थपलियाले अपेक्षाअनुसार मतदान नभएकोमा चिन्ता व्यक्त गरे। अपेक्षाअनुसार मतदान भएन। हामीले ६५ देखि ७० प्रतिशतसम्म होला भन्ने अनुमान गरेका थियौं। यति पनि नपुग्ने अवस्था आयो। यो चिन्ताको विषय हो, थपलियाले भने। धेरै मतदाता भएको काठमाडौं महानगरपालिकालगायत शिक्षित मतदाता भएको स्थानमै कम मतदान भएको थपलियाको भनाइ छ। काठमाडौं महानगरमा ५२ प्रतिशत मतदान भयो। यो सन्तोषजनक होइन, थपलियाले भने। धेरै मतदाता भएको स्थानमा कम मतदान भएको हुँदा प्रतिशत घटेको उनको ठम्याइँ छ। उनका अनुसार कतिपय स्थानमा ५० प्रतिशत मात्रै मतदान भएको छ। कतिपय स्थानमा ७४ प्रतिशतसम्म मतदान भएको छ। आयोगका सहसचिव तुलसीबहादुर श्रेष्ठ मतदान किन कम भयो भन्ने विषयमा अध्ययन गर्नुपर्ने बताउँछन्। तुलनात्मक रूपमा मतदान कम भयो। किन, के कारणले भयो भन्ने विषयमा आयोगले विश्लेषण गर्न भ्याएको छैन, श्रेष्ठले भने। पूर्वप्रमुख निर्वाचन आयुक्त नीलकण्ठ उप्रेती मतदान कम हुनुमा राजनीतिप्रतिको वितृष्णा हुन सक्ने विश्लेषण गर्छन्। मौसमको प्रतिकूलता पनि नभएको र सुरक्षा थ्रेटको अवस्था पनि नरहेका बेला यति कम हुनु चिन्ताको विषय भएको उप्रेतीको भनाइ छ। नेताहरू जिताएर के भयो र ? उही राजनीतिक खिचातानी, झगडा। दलभित्र, अन्तरदलीय विवाद। सरकारका कामकारबाहीले निर्वाचनप्रति नै वितृष्णा त आएको होइन ?, उनी भन्छन्, न प्रकृतिको असजिलो अवस्था नै छ। यति थोरै मतदान हुनु चिन्ता गर्ने विषय नै हो। अपेक्षाअनुसार मतदान भएन। हामीले ६५ देखि ७० प्रतिशतसम्म होला भन्ने अनुमान गरेका थियौं। यति पनि नपुग्ने अवस्था आयो। यो चिन्ताको विषय हो। दिनेशकुमार थपलिया, प्रमुख निर्वाचन आयुक्त लोकतन्त्र परिपक्व भएको देशमा पनि कम नै मतदान हुने भए पनि नेपालको अवस्था भने त्यो नरहेको उप्रेती बताउँछन्। उनका अनुसार परिपक्व लोकतन्त्र भएका देशमा मतदान कम नै हुन्छ। किनभने त्यहाँ विकासले गति लिइसकेको हुन्छ। मतदान कममा बढी व्यस्त हुन्छ। तर हाम्रोमा लोकतान्त्रिक संस्कार अझै अभाव नै छ, उनी भन्छन्। ७ सय ५३ स्थानीय तहमा ३५ हजार २ सय २१ जनप्रतिनिधि चयन गर्न एकै चरणमा शुक्रबार छिटपुटबाहेक उल्लासपूर्वक मतदान भएको हो। बिहान ७ देखि साँझ ५ बजेसम्म मतदानको समय तोकिएको थियो। प्रमुख आयुक्त थपलियाले छिटपुटबाहेक निर्वाचन शान्तिपूर्ण भएको जानकारी दिए। केही स्थानमा छिटपुट घटना र केही ठाउँमा अप्रिय घटना भए पनि समग्रमा निर्वाचन शान्तिपूर्ण रूपमा सम्पन्न भएको छ, उनले भने। स्थानीय तह निर्वाचनमा भाग लिने भनी दर्ता भएका ७९ राजनीतिक दलमध्ये ६५ वटाले चुनावी प्रतिस्पर्धा गरेका छन्। उम्मेदवारको संख्या १ लाख ४५ हजार ११ छ। ३ सय ९० निर्विरोध भइसकेका छन्। १ करोड ७७ लाख ३३ हजार ७ सय २३ मतदाता छन्। २०७४ मा १ करोड ४० लाख ७२ हजार ४ सय २४ मतदाता थिए। १ करोड ४ लाख ८९ हजार २ सय ४ अर्थात् ७४१६ प्रतिशतले मतदान गरेका थिए। २०७४ को चुनाव वैशाख ३१, असार १४ र असोज २ गरी तीन चरणमा भएको थियो। मतदानस्थल १० हजार ७ सय ५६ र मतदान केन्द्र २१ हजार ९ सय ५५ वटा तोकिएका थिए। २ लाख ६० हजार ५ सय ९७ सुरक्षाकर्मी खटिएका थिए। मतदातामा भने उत्साह नै देखिएको थियो। कोही स्टेचरमा कोही अक्सिजनसहित पनि भोट हाल्न पुगे। ज्येष्ठ नागरिक, अपांगता भएका व्यक्तिहरूले पनि मताधिकार प्रयोग गरे। शोकमा परेका, सुत्केरी, बिरामी व्यक्तिहरूको सहभागिता रह्यो। ८६ वर्षीय नारायण श्रेष्ठ दम्पतीले भोट हाले। राम्रो होस्, बूढाबूढी हेरियोस्, श्रेष्ठले भने । नीर बलामीले भने यसपटक भोट हाल्न पाएनन्। ७० वर्षीय बलामी परिचयपत्र र नागरिकतासहित मतदान केन्द्रमा पुगेका थिए। तर त्यहाँ उनको नाम नभेटिएको भन्दै फर्काइयो। मैले कति पटक पहिला हालिसके। मेरो नाम कहाँ गयो ?, उनले प्रश्न गरे। उनका छोरो सुरेन्द्र बलामी बुबाको नाम कसरी हरायो भन्दै प्रश्न गर्छन्। ७७ ठाउँमा मतदान स्थगित विवादका कारण ७७ मतदान केन्द्रमा निर्वाचन रोकिएको छ। जुुन १६ जिल्लाका २८ पालिकाका २८ मतदानस्थलअन्तर्गतका रहेको आयोगले प्रेस विज्ञप्तिमा जनाएको छ। उक्त स्थानहरूमा आयोगले अन्यथा निर्देशन दिएमा बाहेक निर्वाचन अधिकृतले मतदान केन्द्रमा पुनः मतदान हुने मिति र समय यथाशीघ्र तोकी सूचना प्रकाशन गरी मतदान गराउनेछन्, विज्ञप्तिमा लेखिएको छ, लुम्बिनी र गण्डकी प्रदेशका कुनै पनि मतदान केन्द्रमा मतदान स्थगित भएको जानकारी प्राप्त भएको छैन। मौसमको प्रतिकूलता र दलबीचको झगडा, विवादका कारण मतदान कम भएको प्रमुख आयुक्त थपलियाले बताए। कतिपय ठाउँमा अप्रिय घटनासमेत भए। हामीले सबै ठाउँमा एकै चरणमा मतदान सम्पन्न हुने अपेक्षा गरेका थियौं, उनले भने, तर, दलहरूको बीचमा उत्पन्न विवादले उग्र रूप लिएको र वर्षाका कारणसमेत गरी केही ठाउँमा मतदान सम्पन्न हुन सकेन। मतदान कम हुनुमा राजनीतिप्रतिको वितृष्णा हुन सक्छ। मौसमको प्रतिकूलता पनि नभएको र सुरक्षा थ्रेटको अवस्था पनि नरहेका बेला यति कम हुनु चिन्ताको विषय हो। नीलकण्ठ उप्रेती, पूर्वप्रमुख निर्वाचन आयुक्त उनले कतिपय ठाउँमा वर्षाका कारणले पनि सबै मतदाताले सहभागी हुन नसकेको अवस्थालाई ध्यानमा राख्दै ती स्थानहरूमा मतदान अधिकृतले मतदान स्थगन गरेको जानकारी दिए। उनका अनुसार मतदानका लागि अर्को मिति भने तोकिएको छैन। स्थगन गरिएका मतदान केन्द्रमा सम्बन्धित निर्वाचन अधिकृतको कार्यालय र त्यहाँको वस्तुस्थितिसमेतको अध्ययन गरेर पुनः मतदानको मिति तोक्ने तयारीमा छौं, उनले भने। प्रमुख आयुक्त थपलियाका अनुसार दुर्गम र हिमाली जिल्लाबाट शनिबार हेलिकप्टरबाट मतपेटिका गणनास्थलमा ल्याइनेछ। स्थगित भएका र हिमाली दुर्गम जिल्लाबाहेक मतपेटिका लगत्तै मतगणनास्थलमा लगिएको छ। यो समाचार तयार पर्दासम्म कतिपय स्थानमा मतगणना नै सुरुवात भइसकेको छ। लज्जास्पद कार्यसमेत भयो थपलियाले राजनीतिक दल र उम्मेदवारहरूबाटै मतदानलाई प्रभावित पार्ने प्रयास गरेको बताएका छन् । उनले केही ठाउँमा उम्मेदवारकै प्रतिनिधिबाट लाजमर्दो घटना भएको दुःखेसो पोखे।यति तयारी गरेर भइरहेको मतदान रोकौं भनेर सांसद र स्थानीय नेतृत्वबाटै प्रस्ताव आए। कतिपय ठाउँमा त उम्मेदवारकै प्रतिनिधिले मतपेटिकामा आक्रमण गर्ने काम पनि भयो। यो त लज्जास्पद कुरा भयो, उनले भने। थपलियाले सप्तरी, बझाङ, बारा र रौतहटका केही मतदान केन्द्रहरूमा अप्रत्याशित र अवाञ्छित गतिविधिहरू भएको बताए। उम्मेदवारका प्रतिनिधिबाटै त्यस्ता गतिविधि भएका छन्, दलका नेता र उम्मेदवारहरूबाटै त्यस्तो घटना घटाइनु दुःखद् कुरा हो। कतिपय घटना त मैले भन्नसमेत लजाउनुपर्ने अवस्था छ, उनले भने। उनले सुरक्षा व्यवस्था र राजनीतिक दलको व्यवस्थापनको विषय चिन्तित तुल्याएको पनि बताए। काठमाडौंमा शान्तिपूर्ण, बाहिर केही ठाउँमा अशान्त काठमाडौं उपत्यकाका तीनवटै जिल्लामा शान्तिपूर्ण मतदान भए पनि बाहिर छिटपुट घटना भएका छन्। राष्ट्रिय मानव अधिकार आयोग अध्यक्ष तपबहादुर मगरले निर्वाचन शान्तिपूर्ण हुन नसकेको बताएका छन्। पत्रकार सम्मेलन नै गरेर अध्यक्ष मगरले अनुगमनका क्रममा सोचेजस्तो शान्तिपूर्ण रूप निर्वाचन नभएको बताए। आयोगले गरेको अनुगमन र प्राप्त सूचनाको आधारमा मतदान कार्य अपेक्षा गरे जस्तो शान्तिपूर्ण हुन नसकेको देखिन्छ, अध्यक्ष मगरले भने। उनले मतदाता शिक्षा अभावका कारण मतदान गर्ने तरिकामा मतदाता अल्मलिएको बताए। कतिपय मतदानस्थलमा खानेपानीको व्यवस्था नहुँदा मतदाता बेहोस भएको, शौचालयको अभाव, ज्येष्ठ नागरिक, असहाय, अपांगता भएका मतदाताहरूलाई सहज रूपमा मतदान गर्न सक्ने व्यवस्था नमिलाइएको पाइएको पनि उनले बताए। आयोगले गरेको अनुगमनको क्रममा प्राप्त जानकारीअनुसार सप्तरी, काभ्रेपलाञ्चोक, अछाम, कपिलवस्तु, दाङलगायत जिल्लाका केही मतदान केन्द्रमा मतदान स्थगित भएको उनले बताए। त्यस्तै बाजुरा, बझाङ, हुम्ला, जुम्ला, अछाम, कालीकोट, दोलखा, रामेछाप, काभ्रेपलाञ्चोक, सर्लाही, सप्तरी, रौतहट, धनुषा र महोत्तरीलगायतका जिल्लाका केही मतदान केन्द्रहरूमा झडप हुँदा केही व्यक्ति घाइते भएको जनाइएको छ। केही स्थानमा भएको हवाई फायरले मतदान प्रभावित भएको पाइएको आयोगको निष्कर्ष छ। मगरले आयोगले मतदान स्थगन भएका क्षेत्रहरूमा शान्ति सुरक्षाको मापन गरी तत्काल मतदान गराउन निर्वाचन आयोग र नेपाल सरकारलाई आग्रह गरेको बताए। आयोगले स्थगित भई सुचारु भएका मतदान केन्द्रमा दलहरूले शान्तिपूर्ण रूपमा भाग लिन र झडपमा घाइते भएकाहरूको उपचार गर्न सरकारसँग आग्रह गरेको छ। आयोगले अध्यक्षसहितको सातवटा उच्चस्तरीय सात वटा टोलीले अनुगमन गरेको थियो। आयोग अध्यक्ष मगरका अनुसार आयोगको ४५ वटा टोलीले मानव अधिकारको अवस्था बारेमा अनुगमन गरेको छ। ७७ वटै जिल्लामा अनुगमन गरेको छ। भयरहित वातावरणमा निर्वाचन सम्पन्न : देउवा कांग्रेस सभापति एवं प्रधानमन्त्री शेरबहादुर देउवाले निर्वाचन शान्तिपूर्ण एवं भयरहित वातावरणमा निष्पक्ष, धाँधलीरहित र उत्साहपूर्ण रूपमा सम्पन्न भएको बताएका छन्। निर्वाचनमा जनताको उत्साहपूर्ण र सक्रिय सहभागिता, सहयोग र समर्थनले सरकार दलहरूलाई थप प्रेरणा मिलेको देउवाले प्रेस विज्ञप्तिमा जनाएका छन्। संघीय लोकतान्त्रिक गणतन्त्र नेपालको संविधान जारी भएपछिको दोस्रो स्थानीय तहको निर्वाचनमा देशभरका पालिकाहरूमा अत्यन्त उत्साहपूर्ण रूपमा मतदान सम्पन्न भएको छ, देउवाले भनेका छन्, दशकौंको अविराम लोकतान्त्रिक संघर्षयात्राका आरोहअवरोह र चुनौती पार गर्दै अत्यन्त कठिन साधना र समर्पणको फलस्वरूप प्राप्त उपलब्धिलाई जगैदेखि संस्थागत र सुदृढ गर्न सार्वभौम नेपाली नागरिकहरूले देखाउनु भएको उत्साहले लोकतन्त्रप्रतिको नागरिक विश्वासलाई थप प्रमाणित गरेको छ। सत्तारूढ गठबन्धनले हिंसा भड्काउने काम गर्यो ः एमाले एमालेले सत्तारूढ गठबन्धनले उत्तेजनापूर्ण गतिविधि गरी अनावश्यक रूपमा वातावरण बिथोल्ने काम गरेको आरोप लगाएको छ। सत्तारूढ गठबन्धनले अनुचित ढंगले हिंसा भड्काउनेजस्ता कार्यसमेत गरेको एमालेको भनाइ छ। एमाले अध्यक्ष केपी शर्मा ओलीले पाँचदलीय सत्ता गठबन्धनबाट अधिनायकवादी कार्य भएको बताएका छन्। गृह प्रशासन अस्वाभाविक रूपमा असन्तुलित देखिएको अध्यक्ष ओलीले बताए। ओलीद्वारा जारी विज्ञप्तिमा बाजुराको बूढीगंगा नगरपालिकामा निर्वाचन जारी रहेकै बेला रहस्यमय ढंगले सुरक्षाकर्मीलाई हटाई निर्वाचन बिथोल्न खोजिएको उल्लेख छ। केही पालिकाका प्रमुखका उम्मेदवारहरूलाई मतदान केन्द्र निरीक्षणमा बाधा पुर्याइयो। यस प्रकृतिका घटना दर्जनौं स्थानमा भएका छन्, विज्ञप्तिमा उल्लेख छ। ओलीले स्वतन्त्र निर्वाचनविरुद्ध भएका यस्ता घटनाको विरोध गर्दै सरकारको पूर्वाग्रही र पक्षपाती व्यवहारप्रति दुःख व्यक्त गरेका छन्। स्वच्छ निर्वाचन विपरीतका घटना भएका, मतदान केन्द्रको अनधिकृत कब्जा गरिएका र भय त्रास सिर्जना गरी मतदाताहरूलाई आतंकित पारिएका स्थानमा पुनः मतदानको माग गरी विभिन्न जिल्लाबाट उजुरीसमेत गरिएको छ। यसलाई गम्भीरतापूर्वक लिन म निर्वाचन आयोगको ध्यानाकर्षण गराउँछु, ओलीको विज्ञप्तिमा लेखिएको छ। अप्ठ्याराका बाबजुद निर्वाचनलाई सम्पन्न गर्न निष्पक्ष भूमिका खेल्ने निर्वाचन आयोग तथा आयोगद्वारा परिचालित सम्पूर्ण राष्ट्रसेवक कर्मचारी, सुरक्षाकर्मी र सम्बद्ध सबैलाई ओलीले धन्यवाद पनि दिएका छन्। डा भट्टराईलाई सोधियो स्पष्टीकरण आयोगले जसपा संघीय परिषद् अध्यक्ष डा बाबुराम भट्टराईलाई स्पष्टीकरण सोधेको छ। मतदान गर्ने क्रममा मत संकेत गरेको मतपत्र सार्वजनिक गरेको विषयमा डा भट्टराईसँग २४ घण्टे स्पष्टीकरण सोधिएको जानकारी आयोग प्रवक्ता शालिकराम शर्माले दिए। यस्तो कसुरमा निर्वाचन कसुर तथा सजाय ऐनअनुसार मतदान अधिकृतले १५ हजार जरिबाना गर्न सक्छन्।"
दाङमा माओवादी केन्द्रले खाता खोल्यो,"दाङ : दाङको राप्ती गाउँपालिका वडा नं ९ को वडाध्यक्ष पदमा नेकपा माओवादी केन्द्रका रिमबहादुर सुनारी मगर विजयी भएका छन्। यो वडामा कुल ७१४ मत खसेको थियो। यहाँ माओवादी केन्द्र र राष्ट्रिय जनमोर्चाबीचमा चुनाबी तालमेल भएको थियो। माओबादी केन्द्रका अध्यक्षमा मगर ३५८ मत प्राप्त गरी निर्वाचित भएका हुन्। यो वडामा नेपाली काँग्रेसका उम्मेदवारले १९८, नेकपा एमालेका उम्मेदनवारले ७६ , स्वतन्त्र उम्मेदवारहरु गुलाफको फूल १७ र छाता चुनाब चिन्हले जम्मा १ मत प्राप्त गरेको थिए।"
"दिल्लीको एक भवनमा आगलागी, २७ जनाको मृत्यु","नयाँ दिल्ली : दिल्लीको मुन्डका क्षेत्रमा रहेको एक भवनमा भएको भीषण आगलागीमा २७ जनाको मृत्यु भएको छ। दिल्लीका डीसीपी समीर शर्माले घटनाको पुष्टि गरेका छन्। उनले भवनमा लागेको आगो निभाइएको र घाइतेहरूको सञ्जय गान्धी र दीनदयाल उपाध्याय अस्पतालमा उपचार भइरहेको बताए। दिल्लीका डेपुटी चीफ फायर अफिसर सुनील चौधरीका अनुसार अहिलेसम्म २६ जनाको शव निकालिएको छ । प्रारम्भिक जानकारीमा १४ जनाको मृत्यु भएको खबर आए पनि मृतकको संख्या निरन्तर बढिरहेको छ । योसँगै प्रधानमन्त्री नरेन्द्र मोदी र राष्ट्रपति रामनाथ कोविन्दले पनि यस दुर्घटनाप्रति समवेदना व्यक्त गरेका छन् । प्रधानमन्त्री नरेन्द्र मोदीले ट्वीटरमा लेखेका छन्, दिल्लीमा भएको भीषण आगलागीमा मानिसले ज्यान गुमाएकोले एकदमै दुखी छु। शोक सन्तप्त परिवारप्रति मेरो समवेदना छ। घाइतेहरुको शिघ्र स्वास्थ्य लाभको कामना गर्दछु ।' राष्ट्रपति रामनाथ कोविन्दले पनि यस दुर्घटनाप्रति गहिरो समवेदना व्यक्त गरेका छन्। उनले ट्वीटरमा लेखेका छन्, 'दिल्लीको मुन्डका मेट्रो स्टेशन नजिकै भएको आगलागीको यो भयानक घटनाबाट म निकै दुखी छु। शोक सन्तप्त परिवारप्रति मेरो समवेदना छ। घाइतेहरूको शीघ्र स्वास्थ्य लाभको कामना गर्दछु।' केन्द्रीय गृहमन्त्री अमित शाहले ट्वीटरमा लेखेका छन्, दिल्लीको मुण्डकामा भएको आगलागीको घटना निकै दुखद छ। म सरोकारवाला निकायसँग निरन्तर सम्पर्कमा छु, प्रशासन राहत र उद्धारमा जुटेको छ । एनडीआरएफ पनि छिट्टै त्यहाँ पुग्दैछ। मानिसहरूलाई बाहिर निकाल्ने र घाइतेहरूलाई तत्काल उपचार उपलब्ध गराउनु हाम्रो प्राथमिकता हो। साथै दिल्लीका मुख्यमन्त्रीलगायत धेरैले घटनाप्रति दुःख व्यक्त गर्दै मृतकका परिवारप्रति समवेदना व्यक्त गरेका छन्। मृतक र घाइतेका परिवारलाई प्रधानमन्त्री राहत कोषबाट राहत दिने घोषणा गरिएको छ । मृतकका आश्रितलाई दुई लाख रुपैयाँ र घाइतेलाई ५० हजार रुपैयाँ दिने घोषणा गरिएको छ । समाचार एजेन्सी एएनआईका अनुसार मुन्डका पुलिस स्टेशनमा शुक्रबार साँझ लगभग  मा फोनमार्फत आगलागी भएको जानकारी प्राप्त गरेको थियो। त्यसपछि तत्कालै प्रहरी घटनास्थल पुगेको थियो । मुन्डका मेट्रो स्टेशन नजिकै रहेको तीन तले भवनको पहिलो तल्लामा आगलागी भएको प्रहरीले जनाएको छ । बीबीसी"
झडपबीच मतदान,"काठमाडौं : विभिन्न ठाउँमा झडप, हवाईफायर, गोली तथा मुठभेडसँगै स्थानीय तहको निर्वाचन शुक्रबार सम्पन्न भएको छ। राजनीतिक दलका उम्मेदवारबीचको विवाद, मतपेटीका लुट्ने प्रयास तथा कार्यकर्ताबीचको झगडा र केही स्थानमा हावाहुरीसहित आएको मुसलधारे पानीका कारण १६ जिल्लाको २८ स्थानीय तहका ७७ मतदान केन्द्रमा मतदान स्थगन भएको छ। केही ठाउँमा छिटफुट घटनाका बाबजुद पनि निर्वाचन शान्तिपूर्ण तवरले सम्पन्न भएको प्रमुख निर्वाचन आयुक्त दिनेश कुमार थपलियाले बताए। उनले भने, तर, आयोगले सोचेजस्तो मतदान भने हुन सकेन। धेरै मतदाता भएका ठाउँमा कम भोट खसे। काठमाडौं महानगरमै जम्मा ५२ प्रतिशत भोट खसेको छ। उनका अनुसार प्रारम्भिक तथ्यांकका आधारमा देशभर ६४ प्रतिशत मतदान भएको छ। आयोगले ७० देखि ७५ प्रतिशत मतदान हुने अनुमान गरेको थियो। मतदान स्थगन भएका केन्द्रमा त्यहाँको वस्तुस्थिति बुझेर छिटो निर्वाचन गराउने आयोगको तयारी छ। नियोगबाट सञ्चालित कल सेन्टर र निर्वाचान आयोगमा स्थापना भएको सयुक्त निर्वाचन सञ्चालन केन्द्रबाट देशभरको मतदानस्थलको अनुगमन र पर्यवेक्षक गरिएको थियो। आयोगका अनुसार निर्वाचन सम्पन्न भएका स्थानका सबै मतपेटिका सिल गरेर निर्वाचन अधिकृतसम्म ढुवानी गर्ने प्रक्रिया सुरु भइसकको छ। एकै चरणमा निर्वाचन गर्नुपरेका कारण चाहेजस्तो सुरक्षा प्रदान गर्न नसकिएको आयोगको भनाइ छ। थपलियाका अनुसार राजनीतिक दलले सुझबुझपूर्ण तरिकाले निर्वाचन प्रयोग गरेनन्। मतदाताहरू संयमित देखिएनन्। जेजस्तो भए पनि ७७ वटै जिल्लामा एकै चरणमा भएको यो निर्वाचन शान्तिपूर्ण रूपमा सम्पन्न भएको छ। गृह मन्त्रालयका प्रवक्ता फणीन्द्रमणि पोखरेलका अनुसार केही ठाउँका एकाध घटनाबाहेक एकै चरणमा भएको देशभरको मतदान शान्तिपूर्ण ढंगले सम्पन्न भएको छ। जनमतको कदर गर्दे मतपेटिका सुरक्षा गर्ने र मतदाताको सुरक्षाका लागि बाध्यात्मक रूपमा केही ठाउँमा गोली चलाइएको स्वीकार गर्दै पोखरेलले दिनभर सबै मतदान केन्द्रको सुरक्षा व्यवस्था चुस्त राखिएको बताए। गृह मन्त्रालयका प्रवक्ता र प्रमुख निर्वाचन आयुक्तले शान्तिपूर्ण रूपमा निर्वाचन सम्पन्न भएको बताए पनि निर्वाचनको दिन देशभर झडप र मुठभेडका घटना घटिरहे। विभिन्न जिल्लाका मतदान केन्द्र अशान्त बनेका थिए। प्रहरीको गोली लागेर १ युवाले ज्यान गुमाए। उदयपुरको कटारी नगरपालिका१० सोरुङछ बिसेका १९ वर्षीय नवीन कटुवालको प्रहरीको गोली लागेर मृत्यु भएको छ। सोही ठाउँका १३ वर्षीय मन श्रेष्ठ घाइते भएका छन्। प्रहरीले चलाएको गोली कटुवालको छातिमा लागेको थियो। प्रमुख जिल्ला अधिकारी वीरेन्द्रकुमार यादवका अनुसार मतदान सकेर दलका प्रतिनिधिले मुचुल्कामा हस्ताक्षर गर्दा गर्दै बाहिरबाट अकस्मात ढुंगामुढा हान्न थालेपछि प्रहरीले जवाफी फायरिङ गरेको थियो। नेपाल प्रहरीको टोलीले गोली चलाएको हो। यस्तै, भीमसेन थापा गाउँपालिका२ ताराखसे मतदान केन्द्रमा पनि गोली चलेको छ। गोली लागेर निर्वाचन केन्द्रमा खटिएकी कर्मचारी मनिषा थापा मगरको खुट्टामा गोली लागेको छ। रौतहटको यमुनामाइ गाउँपालिका१ स्थित मतदान केन्द्रबाट मतपेटिका लुटिएको छ। त्यस्तै, मतदानको दिन बिहानै बानेश्वरस्थित संसद् भवन अगाडि सिलिन्डर बम विष्फोट भएको छ। काभ्रेको चौरीदेउराली६ स्थित प्रभा उच्च मावि मतदान केन्द्रमा कांग्रेस र एमाले निकट कार्यकताले मतपेटिका तोडफोड गरे। काभ्रेकै तेमाल गाउँपालिका७ स्थित भूमेश्वर आधारभूत विद्यालयमा कांग्रेस र माओवादी कार्यकर्ताबीच झडप हुँदा प्रहरीले १ राउन्ड हवाई फायर गरेको छ। यस्तै, रौतहटको माधवनारायण नपा२ खेसरहियामा पनि कार्यकर्ताले मतपेटिका फुटाएका छन्।"
लोमान्थाङमा कांग्रेसको अग्रता कायमै,जोमसोम : उपल्लो मुस्ताङको लोमान्थाङ गाउँपालिकामा नेपाली कांग्रेसले अग्रता कायम गरेको छ। लोमान्थाङको वडा नं १ र ५ नम्बरको मतगणना हुँदा अध्यक्ष पदमा नेपाली कांग्रेसका टसी गुरुङले ३१६ मत प्राप्त गरेका छन् भने नेकपा एमालेका टसी नर्बु गुरुङले १९२ मत प्राप्त गरेका छन्। उपाध्यक्ष पदमा नेपाली कांग्रसकी छिरिङ ढोका गुरुङले २५६ मत र नेकपा एमालेले २४९ मत प्राप्त गरेका छन्। यसैगरी लोमान्थाङ५ मा नेपाली कांग्रेसका उम्मेदवार १६९ मत प्राप्त गरी विजयी भएका छन्। नेकपा एमाले १६० मत प्राप्त गरेको थियो। लोमान्थाङ५ मा एक दलित महिला सदस्य नेपाली कांग्रेसले जितेको छ भने एमालेले २ खुल्ला सदस्य जितेको छ। लोमान्थाङ१ मा नेपाली कांग्रेसले वडाध्यक्षसहित ४ सदस्य पद जितेको जिल्ला निर्वाचन कार्यालयले जनाएको छ।
फिदिम नगरपालिकामा गठबन्धनको अग्रता,फिदिम : पाँचथरको फिदिम नगरपालिकामा गठबन्धनका उम्मेदवारले सुरुवाती अग्रता लिएका छन्। फिदिम १४ मा तीन सय तीन मत गणना गर्दा गठबन्धनबाट मेयर पदका उम्मेद्धार नेपाली कांग्रेसका मित्रप्रसाद काफ्लेलाई २९ मतको अग्रता छ। काफ्लेले एक सय ५३ मत प्राप्त गर्दा मेयरका निकटतम प्रतिद्धन्द्धी नेकपा (एमाले) का उम्मेदवार पृथ्वी लावतीले एक सय २४ मत प्राप्त गरेका हुन्। उपमेरमा माओवादी केन्द्रका राधाकृष्ण न्यौपानेले एक सय ४६ मत प्राप्त गर्दा निकटतम प्रतिद्धन्दी राप्रपाका जगत थापाले ९३ मत पाएका छन्। वडाध्यक्षमा गठबन्धनमा राजकुमार नेम्बाङले एक सय ५० मत पाएका छन् भने एमालेका भिम फागोले एक सय १५ मत प्राप्त गरेका छन्।
ज्येष्ठ मतदाताले दिए भोट,"भरतपुर १० नमुना टोलकी नन्दकुमारी रिजाल (१०२) नातिनीको सहारामा भोट हाल्न आइन्। डाँडामाथिको घामजस्तै उमेरमा जीवनको आस थिएन। तर देशमा विकासको आस लागेको थियो, उनलाई। बाल मन्दिर मतदान केन्द्रमा उनले आफ्नो मत खसालिन्। हरेक निर्वाचनमा मतदान गरेकी उनलाई शासन फेरिए पनि व्यवस्था नफेरिएकामा चिन्ता थियो। तैपनि उनी मतदानका लागि उत्साहित थिइन्। भोट हाल्यो भने राम्रो हुन्छ विकास हुन्छ भनेर आको हो, उनले भनिन्, मेरो मर्ने बेला भयो मलाई त केही चाहिएको छैन। मतदानका लागि उनलाई जस्तै बुढ्यौली उमेरले धेरैलाई छेकेन। शारीरिक कमजोरी भए पनि आफन्तको सहारामा मतदानस्थल पुगे। मतदान केन्द्रमा वृद्धवृद्धाको उत्साहपूर्ण सहभागिता थियो। भरतपुर१४ शान्तिपुुरका ९४ वर्षीय ऋषिराम सुवेदी मतदानपछि खुसी देखिन्थे। दुई नाति बिदेसिएको पीडा बोकेकी भरतपुर १० रमाइलो चोककी ९४ वर्षीया वसुन्धरा पौडेल ह्विलचियरमा भोट हाल्न आइन्। नारायणी माविमा मतदान गरिन्। निर्वाचनबाट चुनिने जनप्रतिनिधिले गाउँको विकास गर्ने उनीहरूको विश्वास छ। छोराछोरीलाई देश फर्काउने आसमा मतदान ९७ वर्षीया आसमती गुरुङलाई सात पटक भोट हालेको याद छ। आठौं पटक मतदान गर्न उनी कैलाश गाउँपालिका २ घोण्डेटोलबाट छोरीको घर छ्याङदुङमा बिहीबारै आएर बसेकी थिइन्। शुक्रबार बिहान ८ बजे कैलाश२ स्थित कमलादेवी मावि मतदान केन्द्रमा छोरी पम्फीमाया गुरुङको सहारामा उनले मतदान गरिन्। गाउँको विकास नभएपछि छोरा नातिहरू सबैले सहर रोज्दा उनी दुःखी छिन्। गाउँमै राम्रो भए सबै यहीँ बस्ने थिए। जति सन्तान भए पनि एक्लो जस्तै छु, उनले दुःखेसो पोखिन्, छोरा नाति गाउँ फर्काइदिने नेता चाहिएको छु बाबु। मर्नुभन्दा पहिला गाउँमा सडक आएको उनलाई हेर्ने धोको छ। सडक भएपछि छोरा नातिहरू पनि गाउँमै आउँछन् नि, गुरुङले भनिन्। सदरमुकाम हेटौंडाबाट एक दिनको पैदल दूरी र करिब ६ घण्टाको कच्ची सडकको यात्रामा पुगिने कैलाश२ छ्याङदङका भीमबहादुर गुरुङको पनि पीडा उस्तै छ। ८४ वर्ष नाघेका गुरुङले आठ दशकको बीचमा गाउँमा खासै परिवर्तन पाएका छैनन्। कुप्रो शरीर, कष्टपूर्ण यात्रा गर्दै मतदान केन्द्रमा आइपुगेका उनले भने, प्रत्येक निर्वाचनमा नेताले गाउँको विकासमा आश्वासन दिन्छन्। तर काम केही हुँदैन। उनका पनि एक भाइ छोरा मात्र गाउँमा छन्। अरू सबै कोही सहरतिर कोही विदेशमा छन्, उनले भने, नेताले गाउँमा विकास गर्दैैनन्। त्यसैले यहाँ कोही बस्न मान्दैनन्। प्रायः युवा सहर र देश बाहिर हुँदा कमलादेवी मतदान केन्द्रको मतदाता केन्द्रमा जम्मा ४ सय ८४ जना रहेका छन्। तीमध्ये ६० प्रतिशतभन्दा बढी मतदाता ५० वर्ष उमेरमाथिका रहेको निर्वाचन अधिकृत नरेश पुर्वेले बताए। ११३ वर्षीयाले गरिन् मतदान मोरङको सुन्दरहरैंचा नगरपालिका७ की ११३ वर्षीया महेश्वरा अधिकारीले पनि मताधिकार प्रयोग गरिन्। अहिलेसम्म धेरै चुनावमा भोट हालिसकेको छु, उनले भनिन्, यो उमेरसम्म बाँचेर मत दिन पाउनु मेरो सौभाग्य हो। अधिकारीले सन्ततिको भविष्य राम्रो होस् भनेर मत दिएको बताइन्। त्यस्तै मोरङको ग्रामथान गाउँपालिका२ मा १०२ वर्षीय बखतबहादुर कार्कीले पनि मतदान गरेका छन्। उनी नाति कुन्दन कार्कीको सहयोगमा लौरो टेक्दै मतदान केन्द्र पुगेका थिए। बैतडीमा पनि ११३ वर्षीया वृद्धाले मतदान गरेकी छन्। पाटन नगरपालिका४ स्थित उदयदेव आधारभूत विद्यालय मतदान केन्द्रबाट ११३ वर्षीया मानमती भट्टले मतदान गरेकी हुन्। मतदान केन्द्रमा उनले पहिलो मत हालेर मतदानको उद्घाटन गरेको छोरासमेत रहेका जिल्ला समन्वय समितिका प्रमुख सिद्धराज भट्टले बताए। देशमा बलियो व्यवस्था र स्थानीय ठाउँको विकास होस् भनेर मतदान गरेको भट्टले बताइन्। दाङको तुलसीपुर१८ बिजौरीकी ७२ वर्षीया राममती चौधरीले स्थानीय तहको निर्वाचनमा मतदान गर्न पाउँदा खुशी भएको बताइन् । अलमलमा परेकी उनलाई मतदान गर्न नातीले सघाएका थिए । त्यसैगरी, इलामको सूर्योदय नगरपालिका१४ स्थीत सरस्वती मतदान केन्द्रमा १ सय ११ वर्षीय जेष्ठ नागरिक विष्णुमाया अधिकारीले मतदान गरिन् । उनले शुक्रबार सहित ८ पटक मतदान गरेकी हुन् । कृष्ण सारु मगरमकवानपुर, अनिल ढकालचितवन, किशोर बुढाथोकीविराटनगर,शिवराज भट्टधनगढी, गोपाल शर्मा दाङ, तोयानाथ भट्टराई इलाम, शंकर खनालनेपालगन्ज"
घुम्टोभित्र निर्णायक भोट,"जनकपुरधाम : यस पटक पनि राजनीतिक दलले स्थानीय तहमा महिलालाई निर्णयकर्ताको भूमिकामा उम्मेदवार बनाउन निकै कन्जुस्याइँ गरे। यो अवस्था देशभर रह्यो। तर, मधेसमा घुम्टोभित्रको भोट नै निर्णायक रहेको छ। घरभित्रै सीमित भएका महिलाको मतले नै परिणामलाई प्रभावित गर्दै आएको छ। शुक्रबार मधेसका जिल्लाहरूमा महिला मतदाताहरूले निकै उत्साहकपूर्वक मतदान गरे। टन्टलापुर घामको प्रवाह नगरी बिहानैदेखि लाइनमा बसेर मतदान गरेकी नगराइन नगरपालिकाकी शवाना खातुनले भनिन्, राम्रो काम गर्नेलाई भोट दिएको छु। जसले हामी महिलाको लागि तालिम ल्याउँछ, हाम्रो कुरा सुन्छ उसैलाई मोहर लगाएर आएकी छु, यसअघि पालिकामा निर्वाचित जनप्रतिनिधिहरूले महिलाको लागि कुनै कार्यक्रम नल्याएको र सबै बजेट मिलेमतोमा सिध्याएको आरोप उनले लगाइन्। मैले त महिलालाई नै भोट दिएकी छु, जनकपुरधाम उपमहानगरपालिका४ की रोहिणीदेवी झाले भनिन्, एक त पार्टीहरूले महिलालाई हेपेका छन्। प्रमुख पदहरूमा छँदै छैनन्, जुन महिलाले हिम्मत गरेर निर्वाचनमा भाग लिएका छन्, तिनीहरूलाई त भोट हाल्नै पर्छ यो हाम्रो नैतिक जिम्मेवारी पनि हो। मधेसमा महिला बढीजसो घरपरिवारमै सीमित हुने गरेका छन्। उनीहरूले राजनीति वा गाउँ समाजको सभा सम्मेलनमा बढी चासो नराख्ने हुनाले उनको मत पुरुषबाट प्रभावित भएर खस्ने गरेको पाइन्छ। गत निर्वाचनसम्म पनि महिलाको मतमा पुरुषकै बढी मनोमानी हुने अवस्था थियो। तर, यसपालिको निर्वाचनमा अधिकांश महिलाले आफ्नो मतको प्रयोग आफ्नो मनले गरेका छन्। अहिले गाउँगाउँमा इन्टरनेटको पहुँच छ। घरमा बस्ने गृहिणीले पनि चुनावको प्रचारप्रसार सामाजिक सञ्जालमा राम्ररी देखेका छन्। उनीहरूले सोको आधारमा पनि आफूलाई मन पर्ने दल वा नेतालाई भोट हालेका छन्, जनकपुरधाम उपमहानगरपालिका४ कि रेणु साह भन्छिन्, पहिलाको जस्तो अहिले छैन। जसलाई लोग्नेले भन्यो उसैलाई भोट दिने जमाना फरक भइसकेको छ। अब महिलाले सबैलाई चिनेका छन्। उनीहरू आफ्नो विवेकको प्रयोग गरेर मतदान गर्छन्। पछिल्लो तथ्यांकअनुसार मधेस प्रदेशका आठ जिल्लामा कुल मतदाता २९ लाख १० हजार २३ छन्। जसमध्ये महिला मतदाता १३ लाख ३२ हजार ६ सय ४० छन्। पुरुषको संख्या १५ लाख ७७ हजार ३ सय १७ रहेको निर्वाचन आयोगको तथ्यांकमा उल्लेख छ। महिलाको मत निर्णायक भए पनि राजनीतिक दलहरूले महिलालाई उम्मेदवार बनाउन निकै विभेद गरेको जनकपुरधाम उपमहानगरपालिकाकी मेयर पदकी उम्मेदवार विभा ठाकुरको आरोप छ। मतमा पनि महिला नै निर्णायक छन्। विभिन्न परिवर्तनकारी आन्दोलनहरूमा अग्रपंक्तिमा महिला नै हुने गर्छन्। घर, परिवार समाज सबैबाट संघर्ष गरेर महिला राजनीतिमा योगदान दिन आएका हुन्छन्। तर, जब पद र प्रतिष्ठाको कुरा आउँछ अनि पुरुषको गठबन्धन मिल्छ र महिलालाई किनारा लगाइन्छ। महिलाले जनप्रतिनिधिको भूमिकामा साढे चार वर्ष इमान्दारीका साथ काम गरेर देखाएका छन्। तर, उनीहरूलाई उपप्रमुखबाट प्रमुखको पदमा उम्मेदवार बनाइएन। पुरुषहरूमाथि प्रमुखको पदमा रहँदा भ्रष्टाचारीको धब्बा लागे पनि उनीहरूलाई पार्टीले पुनः प्रमुखको टिकट दिएर चुनाव लडायो यो विभेदको पराकाष्ठा हो, जनकपुरधाम उपमहानगरपालिकाकी निवर्तमान उपप्रमुख रीता झा भन्छिन्, महिलाको मत मात्रै पुरुषहरूका लागि प्रयोग हुँदै आएको छ। सरकारमा सहभागी दलहरूबीच स्थानीय तह निर्वाचनमा भएको गठबन्धनको कारण स्थानीय तहका प्रमुख र उपप्रमुखमा महिला प्रतिनिधित्व निकै घटेको छ। यसअघि अधिकांश स्थानीय तहमा महिलाहरू उपप्रमुखको रूपमा निर्वाचित भएका थिए। २०७४ सालमा भएको स्थानीय तहको निर्वाचनबाट देशभरिका ७ सय ५३ स्थानीय तहमा ३५ हजार ४१ जनप्रतिनिधि निर्वाचित भएका थिए। त्यसमध्ये १४ हजार ३ सय ५३ अर्थात् ४० प्रतिशत बढी महिला निर्वाचित थिए। त्यसमा पनि १८ महिला स्थानीय निकायको प्रमुखमा र ७ सय जना उपप्रमुखमा निर्वाचित थिए।"
बझाङका तीन पालिकामा मत गणना सुरुः सबै पालिकामा एमालेको अग्रता,"बझाङ : बझाङमा तीन पालिकामा मतगणना सुरु भएको छ। जिल्लाको वित्थडचिर गाउँपालिका, खप्तडछान्ना गाउँपालिका र मष्टा गाउँपालिकामा मतगणना सुरु गरिएको हो। मतगणना सुरु भएका सबै पालिकामा नेकपा एमालेको अग्रता रहेको छ। मतगणना थालिएको मष्टा गाउँपालिकामा नेकपा एमालेका उम्मेदवारले अग्रता लिएका छन्। पालिकाको अध्यक्षका उम्मेदवार नेकपा एमालेका दिपक रोकायाले मष्टा गाउँपालिकामा यतिबेला अग्रता लिएका छन्। वडा नं १ को ४ सय १ मत गणना भइरहँदा रोकायाले २२५ मतले अग्रता कायम गरेका छन्। त्यसै गरी गठबन्धनका तर्फबाट साझा उम्मेदवार बनेका नेपाली कांग्रेसका ज्ञानबहादुर बोहराले १४४ मत पाएका छन्। त्यसै गरी वित्थडचिर गाउँपालिकामा पनि नेकपा एमालेले अग्रता लिएको छ। वित्थडचिर गाउँपालिकाको वडा नं १ को गणना हुँदा नेकपा एमालेका गाउँपालिका अध्यक्षका उम्मेदवार लोकेन्द्र बोहराले ३४५, नेपाली कांग्रेसबाट पालिका अध्यक्षका उम्मेदवार रहेका अमर महरले १४५ मत र नेकपा एकीकृत समाजवादीका जय बोहराले १५ मत प्राप्त गरेका छन्। यस्तै खप्तडछान्ना गाउँपालिकामा पनि नेकपा एमालेको अग्रता कायम गरेको छ। खप्तड छान्ना गाउँपालिका वडा नं १ मा ४ सय ९४ मतगणना हुँदा नेकपा एमालेले अग्रता कायम गरेको छ। नेकपा एमालेका उम्मेदवार लोकेन्द्रबहादुर सिंहले २ सय ५६ मत पाउँदा गठबन्धनका साझा उम्मेदवार नेपाली कांग्रेसका उत्तमकुमार रोकायाले २ सय ३८ मत पाएका छन्। अब खप्तडछान्न गाउँपालिका वडा नं १ को २ सय ५१ मत गणना हुन बाँकी रहेको छ। दुर्गाथली गाउँपालिकामा र थलारामा दुईपटक सर्वदलीय बैठक बसेर केहीबेरमा मतगणना सुरु हुने भएको छ। छबिस र तल्कोटमा सर्वदलिय बैठक बसिरहेको छ। साइपालमा भने मतपेटिका मतगणनास्थलमा पुगेनन्। जयपृथ्वी नगरपालिका, केदारस्युँ गाउँपालिका र सुर्मा गाउँपालिकामा पुन: मतदान भएपछि मात्रै मतगणना थालिने। बुङ्गलको अत्तोपत्तो छैन।"
विराटनगर महानगरपालिकामा मतगणना सुरु,"विराटनगर : विराटनगर महानगरपालिकाको मतगणना शनिबार बिहान १० बजेबाट सुरु भएको छ। मतगणनास्थल विराटनगर७ स्थित आदर्श विद्यालय हो। एकैपटक ६ ठाउँबाट मतगणना सुरु गरिएको मुख्य निर्वाचन अधिकृतको कार्यालयले जनाएको छ। विराटनगर१, २, १६, १७, १८ र १९ नम्बर वडाको मत गन्न थालिएको छ। विराटनगरमा बिहान ८ बजेदेखि मतगणना सुरु गर्ने भनिएको थियो। तर दलका प्रतिनिधि आइनपुगेको र वर्षा पनि भएकोले मतगणना २ घण्टा ढिलो सुरु भएको हो। विराटनगरमा १९ वटा वडा छन्। सिसी क्यामेरा जडान गरिएको गणनास्थललाई तारजालीले समेत घेरिएको छ।"
दाङको शान्तिनगरमा नेपाली कांग्रेसको सुरुवाती अग्रता,"दाङ : दाङको शान्तिनगर गाउँपालिकामा नेपाली कांग्रेसका उम्मेदवारले सुरुवावाती अग्रता लिएका छन्। ४१२ मत गणना हुँदा गाउँपालिकाको अध्यक्ष पदमा कांग्रेसका उम्मेदवार प्रमोद बस्नेतले १६० मत प्राप्त गरेका छन् भने उपाध्यक्षमा प्रेमाकुमारी बुढाथोकीले १५६ मत पाप्त गरेकी छन्। त्यस्तै गाउँपालिका अध्यक्षमा नेकपा माओबादी केन्द्रका मोहनलाल वलीले ११८ र उपाध्यक्षमा राधिका परियारले ११७ मत प्राप्त गरेकी छन्। गाउँपालिकाको अध्यक्ष पदमा नेकपा एमालेका बिष्णु केसी तेस्रो स्थानमा छन्। उनले ८९ मत प्राप्त गर्दा उपाध्यक्षमा एमालेकी कमला भण्डारीले ८८ मत प्राप्त गरेकी छन्। यो गाउँपालिका अन्तरगत वडा नं१ को वडाध्यक्ष पदमा माओबादी केन्द्रका जंगबहादुर पुन ११९, नेपाली कांग्रेसका दुर्गा घर्ती ११२, स्वतन्त्र उम्मेदवार धारा चुनाब चिन्हकी हिराबहादुर वली ७६ र नेकपा एमालेका उम्मेदवारले ७४ मत प्राप्त गरेका छन्। दाङका ७ स्थानीय तहमा मतगणना सुरु दाङका ७ स्थानीय तहमा मतगणना सुरु भएको छ । लुम्बिनी प्रदेश निर्वाचन कार्यालय दाङका अनुसार लमही नगरपालिकासहित राप्ती, गढवा, राजपुर, दंगीशरण, शान्तिनगर, बबई गाउँपालिकामा मतगणना सुरु भएको हो । तीमध्ये गढवा गाउँपालिकामा एमालेले अग्रता लिएको छ भने राप्ती गाउँपालिकामा माओवादी केन्द्रले अग्रता लिएको छ । अन्य स्थानीय तहमा भने काँग्रेसले अग्रता लिएको छ । १० स्थानीय तहमध्ये घोराही उपमहानगरपालिका र बंगलाचुलीमा केही समयपछि मतगणना सुरु हुनेछ। तुलसीपुर उपमहानगरपालिकामा भने जेठ ३ गते निर्वाचन भएपछि मात्रै हुनेछ । तुलसीपुर उपमहानगरपालिका वडा नं १७ का एमालेका वडाध्यक्षका उम्मेदवार लवरु चौधरीको मृत्युपछि सोही वडामा जेठ ३ गते मात्रै निर्वाचन हुनेछ । दाङमा शुक्रबार भएको निर्वाचनमा २ लाख ८३ हजार ९८ मत खसेको थियो । दाङमा ४ लाख ३ हजार ६ सय ८३ मतदाता रहेका थिए । जिल्लामा जम्मा ७१ १६ प्रतिशत मत खसेको छ ।"
जनकपुर उपमहानगरमा वागिको अग्रता,"जनकपुरधाम : जनकपुर उपमहानगरपालिकामा मतगणनाको सुरुवातिमा नेपाली काङ्रेसका बागी उम्मेदवारले अग्रता कायम राखेको छ । बिहानैदेखि सुरु भएको मतगणनाको शुरुआती चरणमा नेपाली काँग्रेसका बागी उम्मदेवारले मनोज साहले घण्टाघर छापमा ६७ मत ल्याएका छन् । कांग्रेसका बागीलाई स्वतन्त्र उम्मदेवारलाई नेकपा एमालेका उमेदवार शिवशन्कर साह हिराले १८, स्वतन्त्र उम्मेदवार बलराम महतोको आँप चिह्नमा १६ मत परेको छ। अर्का स्वतन्त्र उम्मेदवार जानकीराम साहको लालटिन चिन्हमा ८ मत परेको छ। जसपाका गठबन्धन उम्मेदवार लालकिशोर साह ८, लोकतान्त्रिक समाजवादी पार्टिका उम्मेदवार मनोज चौधरी ५, जनमत पार्टीको ४ मत गन्दा ३४ मत बदर भएको छ ।"
मुस्ताङको लोघेकर दामोदरकुण्डमा एमालेको प्यानल विजयी,"जोमसोम : मुस्ताङको लोघेकर दामोदरकुण्ड गाउँपालिकामा नेकपा एमालेको पूरै प्यानल विजयी भएको छ। स्थानीय तह निर्वाचन अन्तर्गत अध्यक्ष पदमा नेकपा एमाले उम्मेदवार लोप्साङ छोम्फेल बिष्टले ६८९ मत प्राप्त गरी विजयी भएका हुन्। उनका निकटम् प्रतिद्वन्दी नेकपा समाजवादीका देबबहादुर गुरुङले १८५ मत ल्याएका छन् । यसैगरी उपाध्यक्ष पदमा नेकपा एमालेकी उम्मेदवार छिरिङ ल्हामो गुरुङले ६४१ मत पाएर विजयी भएकी छिन्। उनका निटकतम् प्रतिद्वन्दी नेपाली कांग्रेसकी लक्ष्मी गुरुङले २२५ मत पाएकी छिन्। यस्तै, वडा नम्बर २ मा नेकपा एमालेका वडाध्यक्ष विजयी भएका छन् भने वडा नम्बर ५ मा नेकपा एमालेका वडाध्यक्षसहित ३ जना सदस्य विजयी भएका जिल्ला निर्वाचन अधिकारी मदन अर्यालले जानकारी दिए।"
म्याग्दीमा ६६ प्रतिशत मत खस्यो,"बेनी : स्थानीय तह निर्वाचन अन्तरगत शुक्रबार भएको मतदानमा म्याग्दीमा ६६२३ प्रतिशत मत खसेको छ। कुल ८५ हजार ३७५ जना मतदाता रहेकोमा ५६ हजार ५४३ मत खसेको जिल्ला निर्वाचन कार्यालयले जनाएको छ। जिल्ला निर्वाचन अधिकारी भिमप्रसाद घिमिरेले २६ हजार ५१० पुरुष, ३० हजार ३२ जना महिला र एक जना तेस्रो लिङ्गीले मतदान गरेका बताए। ६ वटा स्थानीय तह र ४५ वटा वडा रहेको म्याग्दीमा निर्वाचित हुने २३७ पदका लागि ७१८ जना उमेद्वार प्रतिस्पर्धामा थिए। १० हजार ९४० मतदाता रहेको धवलागिरीमा ६१ दशमलब १८ प्रतिशत अथवा छ हजार ६९४ मत खसेको निर्वाचन अधिकृत भोलाराज रेग्मीले जानकारी दिए। १३ हजार २०१ मतदाता रहेको मालिका गाउँपालिकामा ६७७६ प्रतिशत अथवा आठ हजार ९४६ मत खसेको निर्वाचन अधिकृतको कार्यालयले जनाएको छ। १३ हजार ४१६ मतदाता रहेको मंगला गाउँपालिकामा ६५७२ प्रतिशत अथवा आठ हजार ८१७ मत खसेको निर्वाचन अधिकृत धर्मराज पौडेलले बताए। १३ हजार ९४७ जना मतदाता रहेको रघुगंगा गाउँपालिकामा ६५ प्रतिशत अथवा नौ हजार ११३ मत खसेको निर्वाचन अधिकृतको कार्यालयले जनाएको छ। १२ हजार २६ जना मतदाता रहेको अन्नपूर्ण गाउँपालिकामा ६४ प्रतिशत अथवा सात हजार ८०३ मत खसेको सहायक निर्वाचन अधिकृत पौडेलले जानकारी दिए। २१ हजार ८४२ जना मतदाता रहेको बेनी नगरपालिकामा ६९६४ प्रतिशत अथवा १५ हजार २११ मत खसेको मुख्य निर्वाचन अधिकृतको कार्यालयले जनाएको छ। मुख्य निर्वाचन अधिकृत तेजनारायण पौडेलले शनिबार बिहानदेखि मतगणना सुरु गरिने जानकारी दिए। धवलागिरी गाउँपालिका१ गुर्जाको जनकल्याण मावि मतदान केन्द्र बाहेकको मतपेटिका मतगणना स्थलमा संकलन भइसकेको छ। शनिबार बिहान पैदलमार्ग भएर गुर्जाको मतपेटिका मुना स्थित निर्वाचन अधिकृतको कार्यालयमा ल्याउने तयारी भएको छ। म्याग्दीमा शान्तिपूर्ण वातावरणमा मतदान भएको प्रमुख जिल्ला अधिकारी चिरञ्जिवी रानाले बताए। म्याग्दीका ६ वटा स्थानीय तहमा निर्वाचित हुने २३७ पदका लागि ७१८ जना उमेद्वार प्रतिस्पर्धामा थिए। छ वटै निर्वाचन अधिकृतको कार्यालयमा सिसिटिभी क्यामेरा जडान गरी तारबार लगाएर मतगणना स्थल बनाइएको छ।"
बझाङका चार स्थानीय तहमा तत्काल मतगणना नहुने,"बझाङ : बझाङका चार स्थानीय तहमा तत्काल मतगणना नहुने भएको छ। जयपृथ्वी नगरपालिका, छबिसपाथिभेरा गाउँपालिका, सुर्मा गाउँपालिका र केदारस्युँ गाउँपालिकामा विवाद आइ मतदान स्थगित भएकाले पुन: मतदान भएपछि मात्रै मतगणना हुने भएको हो। छबिसपाथिभेरा गाउँपालिकाको वडा नम्बर ६ मा नेकपा एमालेका वडाध्यक्षका उम्मेदवार कुटपिट गरेर एकलौटी मतदान गरेको भन्दै मतदान स्थगित गरी पुन: मतदान गर्न माग राख्दै नेकपा एमाले निवेदन दिएको हुँदा त्यहाँ मतगणना हुन नसकेको छबिसपाथिभेरा १ वडाध्यक्ष नैन बोहराले बताए। जयपृथ्वी नगरपालिका वडा नम्बर ७ सुवेडास्थित सुनिपिपल मावि मतदानस्थलमा नेकपा माओवादीका एजेन्टले मतपेटी कब्जा गर्न खोजेपछि उत्पन्न झडपले अर्को सूचना जारी नभएसम्मका लागि भन्दै मतदान स्थगन भएको सूचना टाँस भएकाले यहाँ पनि मतगणना हुन नसकेको मुख्य निर्वाचन अधिकृत विष्णुप्रसाद अवस्थीले बताए। यस्तै केदारस्युँ ४ स्थित जगन्नाथ माविमा स्वतन्त्र उम्मेद्वारका आफन्तले फर्जी मत खसालेको भन्दै उत्पन्न विवादले त्यहाँ पनि पुन: मतदान हुने भएको छ। यता सुर्मा गाउँपालिका २ को आधाबगर मावि मतदानस्थल र ३ को कृष्ण मावि काटैमा नेकपा एमाले र नेपाली कांग्रेसबीचको झडपले मतदान स्थगित भइ पुन: मतदान गरेपछि मात्रै मतगणना गरिने नेकपा एमालेका गाउँपालिका उपाध्यक्ष उम्मेदवार माता बोहराले बताइन्।"
मोरङमा १० पालिकाको मतगणना सुरु,"विराटनगर : मोरङको १० वटा पालिकाको मतगणना सुरु भएको छ। ४ वटा नगरपालिका र ६ वटा गाउँपालिकाको मतगणना सुरु भएको हो। बेलबारी, उर्लाबारी, रंगेली र सुनवर्षी नगरपालिका तथा जहदा, धनपालथान, कटहरी, ग्रामथान, कानेपोखरी र मिक्लाजुङ गाउँपालिकामा मतगणना जारी छ। प्रारम्भिक विवरण अनुसार उर्लाबारी नगरपालिका र कानोपोखरीमा नेकपा (एमाले)ले अग्रता लिएको छ। सय मत गन्दा मेयरमा एमालेका गंगाप्रसाद खरेलले ३३, गठबन्धनबाट नेकपा (एकीकृत समाजवादी)का मानबहादुर श्रेष्ठले २२ र नेपाली कांग्रेसका खड्ग फागोले १८ मत प्राप्त गरेका छन्। उपमेयरमा एमालेकी मीना पौडेलले ३३, कांग्रेसकी सीता कार्कीले २० र गठबन्धनबाट नेकपा (माओवादी केन्द्र)की शीला भट्टराईले १० मत प्राप्त गरेका छन्। कानेपोखरीमा ८ सय मत गन्दा एमालेबाट अध्यक्षकी उम्मेदवार राजमति इङ्नामले ३०१, कांग्रेसका सञ्जय भट्टराईले १८४ र माओवादीका सूर्य धिमालले १२९ मत ल्याएका छन्। उपाध्यक्षमा एमालेका भोलाप्रसाद अधिकारीले ३१८, माओवादीकी तारा ओझाले २३८ र कांग्रेसकी मनकुमारी गुरुङले २२८ मत ल्याएका छन्। अन्य पालिकाको पनि प्रारम्भिक मत परिणाम आउने क्रम जारी छ। यसैबीच विराटनगर महानगरपालिकाको मतगणना शनिबार बिहान ८ बजेबाट सुरु गर्ने निर्णय भएको छ। शुक्रबार राति बसेको सर्वदलीय बैठकले यो निर्णय लिएको हो।"
लामो मतपत्रले अलमल,"काठमाडौं : राजधानीकै मतदाताले पनि स्थानीय चुनावमा मतपत्र निकै ठूलो र चुनाव चिह्न धेरै भएकाले झुक्किनुपरेको गुनासो गरेका छन्। मतदाता शिक्षा नपाउँदा मतदानमा कठिन भएको नयाँ मतदाताको अनुभव छ। काठमाडौं महानगरपालिका१२ को मतदान केन्द्र त्रिपुरेश्वरमा भोट हाल्न पुगेकी ८८ वर्षीया जनकदेवी डंगोलले मतपत्र ठूलो भएको र चुनाव चिह्न धेरै हुँदा झुक्किएको बताइन्। यसअघि ५ वटा चुनाव चिह्नमा मतदान गरेको त याद छ, उनले भनिन्, अहिले चिह्नले नै झुक्याउने रैछ। ८० भन्दा बढी देख्छु। २३ जनालाई फरकफरक चिह्नमा भोट हाल्न खोज्यो भने सबै बिग्रने रैछ। काठमाडौं२८ को वाल्मिकी संस्कृत विद्यालय मतदान केन्द्रमा भोट हाल्न पुगेकी रश्मी डंगोल निकै उत्साहित थिइन्। तर, भोट हाल्न कसैले नसिकाउँदा भने आफूले सही ढंगले मत हालेनहालेकोमा उनी दोधारमा छिन। ओहो, हाम्रो देशमा पार्टी पनि कति रैछन्, उनले भनिन्, छाप हान्ने पेपर हेर्दा बल्ल थाहा भयो। कसरी मत हाल्ने कसैले सिकाउनु भएन। टिकटकमा जति देखियो त्यही तरिकाले भोट हालें। कागेश्वरी मनोहरा नगरपालिका ६ का हरिप्रसाद भट्टराई मतपत्र ठूलो भएकोले मतदाता अलमलमा परेको बताए। यति ठूलो मतपत्र हुन्थ्यो भने सरकारले इलेक्ट्रिक पद्घति अपनाउन सक्नुपथ्र्यो, उनले भने, यतिका वर्षपछि जनताले पाएको अधिकारको त सही रूपमा प्रयोग गर्न पाउनुपर्छ। १०१२ पटक मत हालिसकेकालाई केही सहज भए पनि आखाँ नदेख्ने र भित्र गएपछि आत्तिने बानीका मान्छेले मत बिगार्न सक्ने उनले बताए। चुनाव चिह्न धेरै भएकाले चिह्न खोज्दैमा अलमल हुने रहेछ, उनले भने। काठमाडौंकै मध्यबानेश्वरस्थित रत्नराज्य स्कुलमा मत हालेर निस्केकी ६९ वर्षीया यशोदादेवी पोख्रेलले यसपटक मत हाल्न गाह्रो भएको बताइन्। मतपत्र ठूलो छ। चुनाव चिह्न पनि के के हो, के के ?, उनले भनिन्, धेरै भएकाले साह्रै गाह्रो छ। उम्मेदवारलाई छानीछानी मत दिन खोज्दा बदर हुने सम्भावना रहेको उनले बताइन्। इलेक्ट्रिक भोटिङ नआइञ्जेल समस्या नै हुने देखिन्छ, उनले भनिन्, अलिकति बढी मसी भयो भने पनि पट्याउँदा दायाँबायाँ छुन्छ कि भन्नुपर्ने रैछ। काठमाडौं चाबहिलका ७१ वर्षीय श्याम मगरले मान्छे रोज्न थाल्दा मत बिग्रने सम्भावना रहेको बताए। ८० बढी चुनाव चिह्न छन्, उनले भने, एउटै लस्करमा सात छाप लगाउँदा बिग्रने डर छैन। मान्छेका अनुहार हेर्दै भोट दिन थालियो भने ७ भन्दा बढी पनि भोट दिइने रैछ। चिन्ह र अनुहार मतदानस्थलमा आएर हैन घरबाटै मनस्थिति बनाएर आउनपर्ने रैछ। काठमाडौं ३२ की ६२ वर्षीया इन्द्रदेवीलाई मतपत्रमा धेरै चिह्न देखेर सुरुमा अलमलमा परिन्। मैले त, ४५ वटा मात्रै पार्टीको नाम सुनेकी थिएँ, उनले भनिन्, मतपत्रमा कति धेरै चुनाव चिह्न हुन्। नेसनल ट्रेडिङ सेन्टरमा पहिलोपटक भोट हालेका उज्ज्वल श्रेष्ठ विद्युतीय मेसिनबाट भोट हाल्ने व्यवस्था हुनुपर्ने बताउँछन्। उनले भने, अर्को पटक ९० पार्टी होलान्। सबैको चुनाव चिह्न राखेर मतपत्रको साइज अझै बढाउने त ? यो त व्यवहारिक भएन है। हाम्रो देशमा धेरै पार्टी रहेछन्। छाप हान्ने पेपर हेर्दा बल्ल थाहा भयो। कसरी मत हाल्ने कसैले सिकाउनु भएन। टिकटकमा जति देखियो त्यही तरिकाले भोट हालें।"
"१२० वर्षीया बाटुलीले गरिन् मतदान, विश्व रेकर्डमा नाम लेखाउने प्रयास","नुवाकोट : नुवाकोटमा १२० वर्षीया बाटुली लामिछानेले मतदान गरेकी छन्। स्थानीय निर्वाचनमा सहभागीमध्ये सबैभन्दा बढी उमेरकी मतदाता उनै हुन्। नुवाकोट ककनी गाउँपालिका ८ की लामिछानेलाई विश्वकै ज्येष्ठ नागरिक भएको दाबी गरिँदै आएको छ। गत चैत १० गते १२० वर्ष उमेर पुगेकी बाटुलीले शुक्रबार ककनी गाउँपालिका८ को अरुणोदय आधारभूत विद्यालयबाट मतदान गरेकी हुन्। घरदेखि आधा घण्टा दूरीमा पर्ने मतदान केन्द्रमा उनलाई गाडीमा लगिएको थियो। उनले संघीयता कार्यान्वयनसँगै भएको स्थानीय तहको पहिलो निर्वाचनमा पनि मतदान गरेकी थिइन्। सदरमुकाम विदुरदेखि ५० किलोमिटर पूर्वमा रहेको ककनी गाउँपालिका८ थानसिङ छापथोक निवासी उनले मतदान केन्द्र पुगेर आफ्ना छोरा नेत्रप्रसाद लामिछानेको सहयोगमा मतदान गरेको उनका नाति श्याम ढुंगानाले बताए। उनले गत २०७० सालपछि भएका सबै निर्वाचनमा मतदान गर्दै आएकी छन्। सिन्धुपाल्चोकको गिरानचौरमा १९५९ साल चैत १० गते उनी जमिएको जिल्ला प्रशासन कार्यालयले प्रमाणित गर्दै २०७० वैशाख २४ मा नागरिकता दिएको थियो। जिल्ला प्रशासन कार्यालय नुवाकोटबाट खटिएको टोलीले घरमै पुगेर नागरिकता प्रदान गरेपछि उनको नाम मतदाता नामावलीमा पनि लेखाइएको थियो। त्यसपछि भएका सबै निर्वाचनमा हजुरआमाले मतदान गरेको नाति श्याम बताउँछन्। पहिले उहाँको नागरिकता थिएन। नागरिकता नभएकै कारण त्यसअघिका निर्वाचन हेर्न मात्रै पाउनुभयो, उनले भने, संघीयता कार्यान्वयनमा आएसँगै भएका चुनावमा उहाँले मतदान गर्ने पनि पाउनुभयो। बाटुलीलाई विश्वकै ज्येष्ठ नागरिक भएको दाबी गर्दै विश्व रेकर्डमा नाम लेखाउन गाउँपालिका कार्यालयले यसअघि देखिनै प्रयास गर्दै आएको छ। उनलाई सरकारीस्तरबाट भने नेपालकै ज्येष्ठ नागरिक भएको बताउँदै विभिन्न सम्मान तथा पुरस्कारसमेत प्रदान गरेको छ भने सरकारले नै घर बनाइदिएको छ। अहिले उनले सरकारी स्तरबाट मासिक रूपमा नियमित १५ हजार भत्ता पाइरहेकी छन्। सिन्धुपाल्चोकको साबिक बाँसबारी गाउँ विकास समिति १ गिरानचौरमा जन्मिएकी बाटुलीले नुवाकोटको पूर्वी भेगमा रहेको ककनी८ छापथोकमा छविलाल लामिछानेसँग विवाह गरेको सरकारी अभिलेखमा पनि तयार पारिएको छ। हाल उनका एक छोरा, चार नातिनी, पाँचपाँच जना पनाति र पनातिनी साथै एक जनाति छन्। सबै एकै घरमा बस्छन्। छोरा नेत्रप्रसाद जन्मेपछि धन कमाउन परदेसिएका बाटुलीका पति हालसम्म घर फर्किएका छैनन्। जीवित देवीको उपमा पाएकी उनको स्वास्थ्य सामान्य रहेको चिकित्सकले बताएका छन्। उनी अहिले पनि बिहानबेलुका दूधसँग मासिनो गरी पिसेको भात र बाँकी समयमा हर्लिक्स, बिस्कुट र झोल पदार्थ खान्छिन्। दाँत झरेका कारण मुखबाट समयसमयमा र्याल आउनेबाहेक उनीमा खास समस्या नरहेको छोरा नेत्रप्रसाद लामिछाने बताउँछन्। सेतै फुलेका कपाल झरेको छैन। आँखा तेजिला छन्, बोली स्पष्ट नभए पनि अरूले कानमा पुगेर भनेका कुरा सुन्न र बुझ्न सक्छिन्। लामिछानेलाई नेपालले अभिलेखीकरणको प्रक्रियामा ढिलाइ गरेकाले विश्व पहिचान प्राप्तिमा ढिलाइ भएको उनलाई सहयोग गरिरहेका बागमती प्रदेशसभाका सदस्य तथा एमाले नुवाकोटका अध्यक्ष बद्री मैनाली बताउँछन्।"
"जनकपुर उपमहानगरमा मतगणना सुरु, वागीको अग्रता",जनकपुरधाम : जनकपुर उपमहानगरपालिकामा मतगणना शुरु भएको छ । बिहानैदेखि सुरु भएको मतगणनाको शुरुवाती चरणमा नेपाली कांग्रेसका बागी उम्मदेवारले अग्रता लिएका छन् । कांग्रेसका बागीलाई स्वतन्त्र उम्मदेवारले पछ्याएका छन्। मतगणनाका क्रममा नेपाली कांग्रेसका बागी उम्मेद्वार मनोजकुमार साहको घन्टाघर चिह्नमा ३९ मत खसेको छ। स्वतन्त्र उम्मेदवार बलराम महतोको आँप चिह्नमा १० मत परेको छ। अर्का स्वतन्त्र उम्मेदवार जानकीराम साहको लालटिन चिन्हमा ७ मत परेको छ। एमालेका शिवशंकर साह हिराको पक्षमा पनि ७ मत परेको छ । जसपाका गठबन्धन उम्मेदवार लालकिशोर साहको छाता चिन्हमा ३ मत परेको छ।
सुधारतर्फ चुनाव,"काठमाडौं : घरका भित्तामा नारा लेख्ने निहुँमा मारमुङग्री झगडा भएन। पर्खालका भित्ता कब्जा गर्ने प्रवृत्ति देखिएन। सडकमा चुनावी पर्चाको फोहोर देखिएन। नेपालको संविधान जारी भएपछिको दोस्रो पटकको स्थानीय निर्वाचनमा विगतका दृश्यहरू दुर्लभ बने। समयमै निर्वाचन गरेर स्थानीय लोकतन्त्र सबल बनाएका दलहरूको निष्ठा र सिद्धान्त पालनामा भने कमजोर साबित भए। पूर्वकानुनमन्त्री नीलाम्बर आचार्यका अनुसार भित्तामा नारा लेख्नकै लागि दलका कार्यकर्ताबीच झगडा हुन्थ्यो। हामीले लेख्ने भित्तामा किन आएको ? भन्दै आपसमा मारामार हुन्थ्यो, आचार्यले स्मरण गरे, नेताहरूबीचको गालीगलौचलाई छोड्दिने हो भने निर्वाचन प्रक्रिया शिष्ट र सभ्य हुँदै गएको छ। निर्वाचन हुन्छहुँदैन वा सार्ने भन्ने शंकाबीच १ लाख ४५ हजार ११ उम्मेदवार चुनावी मैदानमा उत्रिए। ७५३ पालिकाको लागि ३५ हजार २ सय २१ जनप्रतिनिधि चयन हुँदैछन्। ५५ हजार ६ सय ९८ महिला उम्मेदवार चुनावी मैदानमा देखिए। समानताको सन्देश दिएको छ। यो अभ्यास गर्दै जाँदा सामाजिक न्याय, समानताका प्रयासलाई बल पुग्छ, उनले भने। निर्वाचन समयमै भएकाले स्थानीय तहको लोकतन्त्र बलियो भएको आचार्यको भनाइ छ। नेपाल बार एसोसिएसनका अध्यक्ष गोपालकृष्ण घिमिरेले मुलुकमा लोकतन्त्र बलियो छैन भन्ने आरोप खण्डित भएको बताउँछन्। स्थानीय तह र लोकतन्त्र मजबुत छ भन्ने सन्देश प्रवाह भएको छ, घिमिरेले भने। स्थानीय निर्वाचनपछि संघ र प्रदेशको निर्वाचन पनि समयमा गर्न माहोल बनेको घिमिरे बताउँछन्। नागरिक अभियन्ता श्याम श्रेष्ठका अनुसार, यसपटकको निर्वाचनले जनप्रतिनिधिमा अनुभव थपिनेछ। पूरै ५ वर्ष काम गर्ने हुँदा प्रत्यक्ष लोकतन्त्रको उदाहरण हो। यस खालको व्यवस्था केही मुलुकमा मात्र छ। यो सुन्दर पक्ष हो, उनले भने, वडा तहको व्यक्ति पनि प्रत्यक्ष निर्वाचित हुन्छ। सिद्धान्तबिनाको राजनीति राजनीतिक दलहरूबीचको गठबन्धनले विचार, सिद्धान्त पालनामा कमजोर साबित भएको विश्लेषकहरू बताउँछन्। उम्मेदवार चयनदेखि नै दलहरूले निष्ठा खस्काएका छन्। सुखदुःखमा रहेर घरदैलोमा सेवा प्रवाह गर्ने जनप्रतिनिधि चयनमा केन्द्रियता हाबी भयो। कांग्रेस, माओवादी केन्द्र, एकीकृत समाजवादी, जनता समाजवादी र राष्ट्रिय जनमोर्चाबीच गठबन्धन भयो। एमालेले पनि स्थानीय तहका कतिपय स्थानमा कांग्रेस, माओवादी, समाजवादी, राप्रपा र मधेसवादीसँग सहकार्य गर्यो। गठबन्धनका शीर्ष नेताहरू शेरबहादुर देउवा, पुष्पकमल दाहाल, माधवकुमार नेपाल, उपेन्द्र यादवसँगै विपक्षी केपी शर्मा ओलीबीचको गालीगलौचले सामाजिक सञ्जालसमेत तात्यो। चुनावी मैदानमा सहकार्य सामान्य भए पनि वैचारिक दृष्टिकोण र सैद्धान्तिक आधारबिना समीकरण भयो। चुनावी गठबन्धन बन्यो। पूर्वकानुनमन्त्री आचार्यका अनुसार राजनीतिक दलहरू आफ्नो सिद्धान्तमा अडिग रहन सकेनन्। मतदाताले उम्मेदवार चिन्न पाएनन्। पार्टीका चिह्न रोजे, उनले भने, दलीय पहिचान र सिद्धान्तविपरीत दलहरूबीच गठबन्धन बन्यो। नागरिक अभियन्ता श्रेष्ठ उम्मेदवार चयनमा दलहरू अलोकप्रिय भएको बताउँछन्। दलहरूमा सिद्धान्त विचारमा भिन्नता नै रहेन। हरेक दल उस्तैउस्तै देखिए। सिद्धान्त र विचारको विभाजन मेटिएको छ, उनले भने, कांग्रेस, एमाले, माओवादीदेखि राप्रपा पनि उस्तै देखिए। जनतामा विकल्प ज्यादै थोरै भयो। बारका अध्यक्ष घिमिरेका अनुसार सत्ता गठबन्धन र विपक्षी दलले पनि एकता गर्दै उमेद्वार चयन गठबन्धन हुनु सुन्दर पक्ष भएको बताउँछन्। उनले भने, सत्ताअनुसारको मेलमिलाप हुनु सुन्दर पक्ष पनि हो। कतिपय स्थानमा गठबन्धनभित्र पनि विद्रोही उम्मेदवार उठेको अवस्था छ। यो लोकतन्त्रको सुन्दर पक्ष हो। तर, नागरिक अभियन्ता श्रेष्ठले भने दलहरूबीच एजेण्डाको आधारमा राजनीति हुन नसकेको बताउँछन्। उनी भन्छन्, राजनीति व्यापारमा परिणत भयो। यसले सर्वसाधारणको हित कहिल्यै हुँदैन। अभियन्ता श्रेष्ठका अनुसार निर्णयको अधिकार स्थानीय तहलाई दिनुपथ्र्यो। तर, स्थानीय तहको उम्मेदवार चयनमा केन्द्र हाबी भयो। स्थानीय तहको निर्णय माथिबाट हुनुले संघीयताको अभ्यास कमजोर हुन पुगेको छ, उनले भने, शीर्ष नेताको मुखमा संघीयता तर विचार र आचरणमा केन्द्रियता देखिएको छ। नातावादको आशक्ति शीर्ष नेताहरूले स्थानीय तहको निर्वाचनमा पनि पारिवारिक विरासततर्फ ध्यान दिए । उम्मेदवार चयनमा नातावाद देखियो। शक्तिको आडमा पत्नी, छोरी, छोरा, भाइलाई स्थानीय सरकारको नेतृत्वमा अघि सारे। माओवादी अध्यक्ष पुष्पकमल दाहालले छोरी रेणुलाई भरतपुरमा मेयरमा टिकट दिए। कांग्रेसका नेता प्रकाशमान सिंहले पत्नी सिर्जना सिंहलाई काठमाडौं महानगरपालिकामा मेयरमा टिकट दिलाए। यी दुवै उम्मेदवारलाई विजयी बनाउन शीर्ष नेताहरू नै चुनावी मैदानमा उत्रिए। त्यस्तै, गृहमन्त्री बालकृष्ण खाँणले भाई रामकृष्णलाई तिलोत्तमा नगरपालिकाको मेयरमा उठ्न सफल भए। त्यस्तै, एमाले सचिव लेखराज भट्टका भाइ गोकर्ण भट्टले गोदावरीमा मेयरको उम्मेदवार हुन सफल भए। सभामुख अग्नी सापकोटाका भाइ कृष्णप्रसाद सापकोटाले सिन्धुपाल्चोकको चौतारा साँगाचोकगढी नगरपालिकको मेयरमा टिकट पाए। त्यस्तै, जनता समाजवादी पार्टीका अध्यक्ष उपेन्द्र यादवका छोरा अमरेन्द्रले विराटगर महानगरपालिकामा उपमेयरको उम्मेदवार हुने सौभाग्य पाए। जसपाका नेता एवं सांसद इस्तेयाक राईका भाई कमरुद्दिनले नेपालगन्ज उपमहानरपालिकामा उपमेयरमा टिकट पाए। मधेसका मुख्यमन्त्री लालबाबु राउतले पत्नी जलेखालाई पर्सा जगरनाथपुर गाउँपालिकाको उपाध्यक्षमा उम्मेदवार बनाए। लोकतान्त्रिक समाजवादीका वरिष्ठ नेता शेखरकुमार सिंहले छोरा शतिश कुमारलाई तिलाठी कोइलाडी गाउँपालिकाको अध्यक्षमा पुनः उम्मेदवारी दिलाए। राप्रपाका अध्यक्ष राजेन्द्र लिङदेनका भाइ रविन्द्र प्रसादले झापाको हल्दीवारीमा गाउँपालिकामा पुनः अध्यक्षमा उम्मेदवार बन्न सफल भए। नेपाल मजदुर किसान पार्टीका अध्यक्ष नारायणमान विजुक्छेले भाइ योगेन्द्रमानलाई वडाध्यक्षमा टिकट दिलाए। यी त केही दृष्टान्त हुन्। शीर्ष नेताले योगदान र क्षमताबिना आफन्तलाई अघि सारेपछि कतिपय स्थानमा विद्रोहसमेत भएको छ। नागरिक अभियन्ता श्रेष्ठका अनुसार दलहरूले सक्षमताभन्दा पनि नाता वा निकटताको आधारमा चयन गर्नु नराम्रो पक्ष हो। केही ठाउँहरूमा मात्र सक्षम व्यक्तिले टिकट पाएको देखिन्छ, अभियन्ता श्रेष्ठले भने। बार एसोसिएसनका अध्यक्ष घिमिरे भन्छन, नातेदारले टिकट पाएको गुनासो आउनु चिन्ताजनक छ। यसमा सुधार हुनुपर्छ। शीर्ष नेताले नाता एवं निकट व्यक्तिलाई उम्मेदवारमा रोज्दा कार्यकर्तामा निराशा छाएको छ। पैसाको छेलोखेलो मौन अवधिमा मतदातालाई प्रभावित पार्न भोज खुवाउने मात्र नभई पैसा बाँड्ने कामसमेत भयो। यसले चुनाव भड्किलो एवं खर्चिलो बनायो। पूर्वमन्त्री आचार्य पनि निर्वाचन खर्चिलो भएको स्वीकार्छन्। निर्वाचन आयोगले आँकलन गरेभन्दा उम्मेदवारको बढी खर्च हुन पुगेको अभियन्ता श्रेष्ठ बताउँछन्। खर्च गरेर चुनाव जितेको प्रतिनिधिले भ्रष्टाचार गरे असुल्ने श्रेष्ठको भनाइ छ। भ्रष्टाचारलाई संस्थागत हुनबाट रोक्नुपर्छ। खर्चिलो चुनावी व्यवस्था उल्ट्याउनुपर्छ। सर्वसाधारण व्यक्ति पनि चुनाव लड्न सक्ने बनाउनुपर्छ। उनी भन्छन्, चुनावी खर्च व्यक्तिले नभई राज्यले व्यहोर्ने हुनुपर्छ। राजनीतिक दलको सबल पक्ष स्थानीय तहको लोकतन्त्र बलियो घरका भित्ताापर्खालमा नारा लेखिएन पर्चा पम्लेटको फोहोर भएन तुलनात्मक रूपमा न्यून झडप दुर्बल पक्ष केन्द्रबाट स्थानीय तहको उम्मेदवार चयन उम्मेदवार छनोटमा नातावाद सिद्घान्त, निष्ठाविपरीत गठबन्धनचुनावी तालमेल आचारसंहिता उल्लंघन सुधार्नुपर्ने पक्ष खर्चिलो हुनबाट रोक्ने योग्य, सक्षम र निष्ठावान उम्मेदवार चयन सुरक्षा व्यवस्था मजबुत मतदाता नामावलीशिक्षा"
"भोट दियौं, अब कालापहाड नपठाऊ","दैलेख : उमेर ४० वर्ष। घरको गर्जो टार्न कालापहाड पुगेका दैलेखको ठाटीकाँध गाउँपालिका४ का दिलबहादुर विक मताधिकार प्रयोग गर्न बिहीबार मात्रै गाउँ आइपुगेका हुन्। गाउँमा फल्ने अन्नले वर्षभरि खान नपुग्ने र गाउँमा अरू कुनै रोजगारी नहुँदा उनले अधिकांश समय भारतमै मजदुरी गरेर बिताउँछन्। भारतको कोटद्वारस्थित मजदुरी गर्न पुगेका विकले चुनावलाई उत्सव सम्झन्छन्। गाउँमा रोजगारी नहुँदा कालापहाड जानु उनको बाध्यता हो। उनका लागि भारतमा गरेको मजदुरी नै घरखर्च चलाउने माध्यम बनेको छ। गाउँमा रोजगारी छैन। घरमै बस्दा वर्षभरि खान पुग्दैन, भारतमा कमाउन नगए कसरी बालबच्चा पाल्ने ? भारत नगई बालबच्चाको बिहान साँझको छाक टार्न सकिँदैन्, उनी भन्छन् मजदुरीका लागि भारत पुगे पनि गाउँमा जनप्रतिनिधि चुन्न आउनैपर्यो। उनी यसपटकको भोट खेर जाँदैन भन्नेमा विश्वस्त छन्। यसअघिको धेरै चुनावमा भोट हालेको छु। अहिलेसम्म हामी कालापहाड जानेहरूका लागि भनेर कसैले केही गरेनन्। अहिलेका उम्मेदवारले कालापहाड जानुपर्ने बाध्यताको अन्त्य गरुन्, उनले भने। गाउँमा रोजगारीको सिर्जना गरेर युवा शक्तिलाई गाउँमै रोक्नमा अब निर्वाचित हुने जनप्रतिनिधिको ध्यान जानुपर्ने उनको भनाइ छ। रोजगारीसँगै ग्रामीण भेगमा खानेपानी, गुणस्तरीय शिक्षा, सर्वसुलभ स्वास्थ्य सेवाको भरपर्दो व्यवस्थापन गर्नुपर्ने दायित्व जनप्रतिनिधिकै रहेको विक बताउँछन्। दिलबहादुर जस्तै डुंगेश्वर गाउँपालिका२ का प्रकाश नेपाली उत्साहपूर्वक मतदान गरे। रोजगारीको खोजीमा भारत गएका उनी मतदान गर्न आइपुगेका थिए। २४ वर्षीया नेपाली गाउँमा रोजगारी नपाएपछि भारतका विभिन्न क्षेत्रमा मजदुरी गर्दै आएका छन्। हामी युवाहरूलाई स्थानीय स्तरमै रोजगारी पाउन सकेको भए मजदुरी गर्न भारत धाउनुपर्दैनथ्यो होला, उनले भने, यो समस्या जनप्रतिनीधिको प्राथमिकतामा परोस्। भैरवी गाउँपालिका६ का ८० वर्ष कटेका बाले मिजारले मतदान गरे। जनप्रतिनिधिसँग उनको धेरै अपेक्षा छैन। मेरो त जीवन नै कालापहाड गएर बित्यो, गाउँमा काम नपाउँदा छोरा र गाउँका युवाहरूको पनि भारतमै जीवन बित्ने भयो, उनले भने अब चुनिने जनप्रतिनीधिले युवाहरूका लागि गाउँमै रोजगारी सिर्जना गरिदिए हुन्थ्यो। नारायण नगरपालिका६ की कर्नकला सार्कीले आफूले चुनेको जनप्रतिनिधि नागरिकप्रति जिम्मेवार हुनुपर्ने बताइन्। गाउँमै रोजगारी सिर्जना गरेर कालापहाड र विदेशिने युवाहरूलाई रोक्नुपर्ने उनको भनाइ छ। यी कर्णालीका केही प्रतिनिधिमुलक पात्र मात्रै हुन्। कर्णालीमा गाउँमा रोजगारी नहुँदा बालबालिकादेखि रोजगारी नहुँदा मजदुरीका लागि कालापहाड र खाडी मुलकमा छन्। यो समस्याको समाधान मात्रै भए सबै खुसी हुने स्थानीयका भनाइ छ।"

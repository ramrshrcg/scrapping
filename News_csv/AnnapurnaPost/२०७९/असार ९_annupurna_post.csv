शीर्षक,विवरण
चीनको राजदूतमा श्रेष्ठ नियुक्त,"काठमाडौं : चीनको राजदूतमा विष्णु पुकार श्रेष्ठ नियुक्त भएका छन्। राष्ट्रपति विद्यादेवी भण्डारीले बिहीबार श्रेष्ठलाई जनवादी गणतन्त्र चीनको आवासीय राजदूतमा नियुक्त गरेकी हुन्। 'राष्ट्रपति विद्यादेवी भण्डारीले नेपालको संविधानको धारा २८२ बमोजिम मन्त्रिपरिषद्को सिफारिसमा विष्णुपुकार श्रेष्ठलाई जनवादी गणतन्त्र चीनका लागि नेपालको आवासीय राजदूत पदमा नियुक्त गर्नुभएको छ,' राष्ट्रपति कार्यालयका प्रवक्ता सागर आचार्यद्वारा जारी विज्ञप्तिमा भनिएको छ।"
जिसस सप्तरीको प्रमुखमा कांग्रेसबाट दुई जनाको उम्मेदवारी,"राजविराज : जिल्ला समन्वय समिति सप्तरीको प्रमुख पदका लागि नेपाली कांग्रेसबाट २ जनाको उम्मेदवारी परेको छ। नेपाली कांग्रेसबाट शिवनारायण साह र गुञ्जेश्वर प्रसाद संतले मनोनयन दर्ता गराएको मुख्य निर्वाचन अधिकृतको कार्यालयले जानकारी दिएको छ। दुबै जनाले पार्टीको टिकटबाटै मनोनयन दर्ता गराएकाले पार्टीले आधिकारिकता दिने व्यक्ति नै आधिकारिक उम्मेदवार बन्ने मुख्य निर्वाचन अधिकृत चन्द्रमणि ज्ञवालीले बताए। प्रमुख पदका लागि जनता समाजवादी पार्टी, नेपालबाट छेदी अरगरिया यादवले उम्मेदवारी दिएका छन्। मुख्य निर्वाचन अधिकृतको कार्यालयका अनुसार उपप्रमुख पदका लागि नेकपा (एमाले)बाट देवकान्त चौधरी र लोकतान्त्रिक समाजवादी पार्टी, नेपालबाट शम्भु कुमार यादवले मनोनयन दर्ता गराएका छन्। यसैगरी ३ खुल्ला सदस्य पदका लागि ७ जनाले उम्मेदवारी दिएका छन्। जनता समाजवादी पार्टीबाट अबधेश मुखिया, नेपाली कांग्रेसबाट जागेश्वर यादव, नेकपा (माओवादी केन्द्र)बाट गुल्टेन यादव, जनमत पार्टीबाट बुद्धिलाल चौधरी, लोकतान्त्रिक समाजवादी पार्टीबाट सत्यनारायण मण्डल तथा नेकपा (एमाले)बाट जानुद्दिन मियाँ चुरौटे र रविन्द्रनाथ चौधरीले मनोनयन दर्ता गराएका छन्। महिलातर्फ ३ पदको लागि ६ जनाले मनोनयन दर्ता गराएका छन्। जनता समाजवादी पार्टीबाट आशा देवी झा, आशा कुमारी तामाङ, नेपाली कांग्रेसबाट रन्जिता कुमारी चौधरी, नेकपा (एमाले)बाट बैजनाथ देवी थरुनी, जनमत पार्टीबाट धनवती देवी सरदार र नेकपा (एकीकृत समाजवादी)बाट सविता कुमारी साहले उम्मेदवारी दिएका छन्। दलित अल्पसङ्ख्यकतर्फ १ पदका लागि २ जनाले मनोनयन दर्ता गराएका छन्। जसपाबाट वलदेव सरदार र एकीकृत समाजवादीबाट बौरही भगतले उम्मेदवारी दर्ता गराएको मुख्य निर्वाचन अधिकृतको कार्यालयले जनाएको छ। जिल्ला समवन्य समिति सप्तरीको निर्वाचनका लागि आगामी आइतबार मतदान कार्यक्रम रहेको छ। निर्वाचनमा ३६ जना मतदातामध्ये नेपाली काँग्रेसको १२, जसपाको ८ लोसपाको ५, एमालेको ४ तथा जनमत, माओवादी र नेकपा (एकिकृत समाजवादी) को २२ मतदाता छन्।"
सरकारी वकिल थोकर सरुवा प्रकरणमा पूर्वमहान्यायाधिवक्ता खरेलको यस्तो 'कनेक्सन',"काठमाडौं : बालिका बलात्कार मुद्दा कमजोर बनाउन दिएको दबाब नमान्दा आफ्नो सरुवा गरिएको आरोप लगाउने जिल्ला सरकारी वकिल कार्यालय ललितपुरकी सहायक जिल्ला न्यायाधिवक्ता संगीता थोकरको 'कनेक्सन' पूर्वमहान्यायाधिवक्ता अग्नि खरेलसँग देखिएको छ। थोकर तत्कालीन प्रधानमन्त्री केपी शर्मा ओलीको पालामा महान्यायाधिवक्ता रहेका खरेलको स्वकीय सचिव भएको खुलेको हो। खरेलसँग कनेक्सन भएकाले उनले केही मुद्दामा अस्वभाविक निर्णय गरेको गुनासो अदालत र सेवाग्राहीबाट महान्यायाधिवक्ता कार्यालयमा पहिलेदेखि नै आएको पाइएको छ। अहिले पनि खरेलले थोकरको सरुवामा अस्वभाविक चासो देखाएका छन्। उनको बारेमा पहिलेदेखि नै गुनासोहरु आइरहेको थियो। अदालतबाट पनि, सेवाग्राहीबाट पनि आएको थियो। उनीबाट केही मुद्दाहरु पनि फिर्ता गएका थिए, महान्यायाधिवक्ता कार्यालयका एक सहन्यायाधिवक्ताले भने, उनलाई पछिल्लो केसमा दबाब दिएको हामीलाई जानकारी भएन। तर उनको बारेमा गुनासोहरु आएको र सरुवा गर्ने कुरा चलेको साँचो हो। अर्का सहन्यायाधिवक्ताले सरकारी वकिलको सरुवामा अवधि भन्ने नै नहुने जिकिर गरे। हाम्रो नियमावलीअनुसार आवश्यकताअनुसार महान्यायाधिवक्ताले सरुवा गर्न सक्छ। उहाँको सरुवा नियमित प्रक्रियाअनुसार नै हो, उनले भने। थोकरको मिडियामा आएको अन्तर्वार्ता नै कन्ट्रोभर्सी देखिएको उनको भनाइ छ। उनका अनुसार थोकरले महान्यायाधिवक्ताको सचिवालयबाट आफूलाई नभई अर्को सरकारी वकिललाई दबाब आएको र आफूले दबाब आएको सुनेको भनेकाले विरोधाभाष देखिन्छ। महान्यायाधिवक्ताको सचिवालयले दबाब दिने हो भने सम्बन्धी सरकारी वकिललाई नै भन्थ्यो। अर्कोलाई किन भन्न पर्यो? उनले प्रश्न गरे। उनले जबर्जस्ती करणीको दफा उल्लेख गरेर मुद्दा चलाई अभियुक्त पुर्पक्षका लागि थुनामा रहेको भन्दै आवश्यक मागदाबी पनि भइसकेकाले कमजोर बनाउने कुनै अवस्था नरहेको जिकिर गरे। बकपत्रमा होस्टायल हुने कुरामा त सरकारी वकिलले जिम्मा लिन सक्दैन। मुद्दा दिइसकेपछि सबै जिम्मा अदालतको हुन्छ। सरुवासँग यो केसको सम्बन्ध छ कि छैन भन्ने छानविनबाट आउँला, उनले भने। उनका अनुसार केही मुद्दामा विवादास्पद् निर्णय गरेको भन्दै थोकरलाई यसअघि महान्यायाधिवक्ताको कार्यालयले स्पष्टीकरणसमेत सोधेको थियो। अहिले उनलाई हेटौंडास्थित मुख्य न्यायाधिवक्ता कार्यालयमा सरुवा गरिएको हो। खरेलको अस्वभाविक चासो मुद्दा कमजोर बनाउन नमान्दा सरुवा गरिएको दाबी गर्ने सहायक जिल्ला न्यायाधिवक्ता थोकरको पूर्वमहान्यायाधिवक्ता खरेलसँग सिधा सम्पर्क भएकाले उनले सरुवासम्बन्धी सूचनाहरु पुर्याउने गरेको खुलेको छ। त्यसमा खरेलले चासो राख्दै आएको पाइएको छ। सरुवाका विषयमा आएका समाचार थोकरले खरेललाई शेयर गर्ने गरेको र खरेलले पनि तत्काल प्रतिक्रिया जनाउने गरेका थिए। तर यो गतिविधि पब्लिक फोरममा भएर बाहिर आएको हो। थोकरले सरुवाको विषयमा आएको समाचार सरकारी वकिल परिवार नामको भाइबर ग्रुपमा पठाउने र त्यहाँ खरेलले आईसीईट भन्दै प्रतिक्रिया दिने गरेका थिए। जसको तस्बिरसमेत बाहिरिएपछि थोकरले हटाउने प्रयास गरेकी थिइन्। उनले नसकेपछि पूर्वमहान्यायाधिवक्ता खरेलले नै हटाउन प्रयास गरेको जानकार एक सहन्यायाधिवक्ताले बताए। यो प्रकरणबाट पनि खरेल र थोकरको कनेक्सन बाहिर आएको हो। के भन्छ महान्यायाधिवक्ता कार्यालय? महान्यायाधिवक्ता कार्यालयका प्रवक्ता सञ्जीव रेग्मीले भने थोकरलाई नियमित प्रक्रियाकै आधारमा सरुवा गरेको बताए। सरुवा र उक्त केसको कुनै सम्बन्ध छैन। यहाँका कर्मचारीले दबाब दिने भन्ने कुरा नै आउँदैन, उनले भने। रेग्मीका अनुसार वैशाखमा दायर गरिएको मुद्दा हो यो। मुद्दाका लागि आवश्यक प्रमाण संकलन भइसकेको छ। आवश्यक कानुनी प्रक्रिया पनि सुरु भइसकेको छ। नाबालिकलाई जबर्जस्ती करणी गरेमा १८ वर्षसम्म कैद हुने व्यवस्था छ। सो माग दाबी गरेर मुद्दा दर्ता गरिएको छ। रेग्मीले सुशील चटौत अभियुक्त रहेको जबरजस्ती करणी मुद्दामा अनुसन्धान र अभियोजनका काममा महान्यायाधिवक्ताको कार्यालयबाट दबाब दिइएको र मुद्दा कमजोर बनाएर दायर गर्न भनिएको भन्ने आरोपमा सत्यता नभएको बताए। यसमा छानविन गर्न समिति बनिसकेकोसमेत जानकारी दिए। महान्यायाधिवक्ताको कार्यालय र मातहतका सरकारी वकिल कार्यालयहरु अपराध पीडितको न्यायको लागि र प्रचलित कानुनको प्रभावकारी कार्यान्वयन गरी अभियुक्तलाई सजाय दिलाउने कार्यमा प्रतिबद्ध रही कार्य गर्दै आएको उनले दाबी गरे। महान्यायाधिवक्ताको कार्यालयबाट कुनै पनि मुद्दामा कमजोर अभियोजन गर्न वा बहस पैरवी गर्न निर्देश गर्ने भन्ने कुरा हुँदैन, उनले भने, बालबालिकाविरुद्ध हुने यौनजन्य कसुरका सम्बन्धमा शून्य सहनशीलता अवलम्बन गर्दै प्रभावकारी अनुसन्धान र अभियोजनमार्फत् पीडितको न्याय सुनिक्षित गर्ने कार्यमा प्रतिबद्ध रहेर प्रयास गर्दै आएका छौं। थोकरकै नेतृत्वमा जबरजस्ती करणी कसुरमा १९ वर्षसम्म कैद सजाय र क्षतिपूर्ति अभियोग मागदाबी गरेर मुद्दा दायर भइसकेपछि सरुवाको विषयसँग जोडेर आउनु मनासिव नभएको उनको भनाइ छ। वैशाख ११ मा उहाँकै नेतृत्वमा अभियोगपत्र दायर भएको प्रस्तुत मुद्दामा हाल अभियोजन कमजोर बनाउन दबाब दिएको भन्ने विषय उठाइएको छ, प्रवक्ता रेग्मीले भने। वैशाख १३ को थुनछेक आदेशले प्रतिवादी मुद्दा पूर्पक्षका लागि थुनामा रहेको उनले बताए। आदेशानुसार जेठ ११ को जिल्ला सरकारी वकिल कार्यालय, ललितपुरको पत्रसाथ पीडित, जाहेरवालालाई बकपत्रका लागि उपस्थित गराइएकोमा जाहेरवालाको सोही दिन बकपत्र सम्पन्न भएको र पीडितको जेठ १७ मा बकपत्र सम्पन्न भइ अदालतमा विचाराधीन रहेको छ, रेग्मीले भने। यसरी अदालती प्रक्रियामा विचाराधीन रहेको मुद्दाका विषयमा कसैले पनि अनावश्यक टिप्पणी वा कुरा गर्नु उपयुक्त नहुने उनको भनाइ छ। अभियोजनकर्ताबाट समेत यस्तो विषयमा सञ्चारमाध्यममा बोल्ने, समाचार दिनेलगायतका कार्य गर्न र अन्य सरकारी वकिलका बारेमा टिप्पणी गर्न अभियोजनकर्ताको आचारसंहितालगायतका व्यवस्थालेसमेत सुहाउने कुरा होइन, प्रवक्ता रेग्मीले भने। छानविन समिति गठन जबर्जस्तीकरणी मुद्दा कमजोर बनाउन नमान्दा सरुवा गरिएको थोकरको आरोपमाथि छानविन गर्न महान्यायाधिवक्ता कार्यालयले छानविन समिति गठन गरेको छ। उच्च सरकारी वकिल कार्यालय, पाटनका सहन्यायाधिवक्ता कृष्णमोहन कोइरालाको संयोजकत्वमा तीन सदस्यीय छानविन समिति गठन गरिएको प्रवक्ता रेग्मीले जानकारी दिए। उनका अनुसार समितिलाई यस मुद्दाका विषयमा देखिएको तथ्यगत अवस्था र सम्बन्धित सरकारी वकिल तथा महान्यायाधिवक्ताको कार्यालयका सरकारी वकिलको संलग्नतालगायत उठेका अन्य विषयमा सम्बन्धित मिसिल कागज अध्ययन गरी सम्बन्धित सरकारी वकिल तथा आवश्यक देखिएका अन्य व्यक्तिसँग बुझेर विस्तृत छानबिन गरी सत्य तथ्य र सुझावसहितको प्रतिवेदन १५ दिनभित्र प्रतिवेदन पेस गर्न जिम्मेवारी दिइएको छ। समितिले काम थालिसकेको छ। प्रतिवेदनका आधारमा दोषी देखिएका व्यक्तिहरुलाई कानुनबमोजिम कारबाही गरिने प्रवक्त रेग्मीको भनाइ छ। बलात्कार मुद्दा कमजोर बनाउन वकिलको सरुवा"
मेलिना र मोहितवंशको भटक भटकमा नाजिर र आश्माको रोमान्स,"काठमाडौं : हाँस्य कलाकार हरिवंश आचार्यका सुपुत्र मोहितवंश आचार्यको नयाँ गीत सार्वजनिक भएको छ। भटक भटक बोलको उक्त गीतमा गायिका मेलिना राइले उनलाई साथ दिएकी छन्। डान्सिङ फ्लेबरमा रहेको यस लभ सङमा अभिनेता नाजिर हुसेन र मोडल आश्मा विश्वकर्माले एकसाथ कम्मर मर्काएका छन्। आश्माको कामुक नृत्यले भरिएको गीतलाई सरोज ओलीले लेखेका हुन्। ओलीकाअनुसार यो यसअघिको उनको चर्चित गीत ए है माया कै दोश्रो संस्करण हो। कोभिड महामारीले थिलथिलो बनेको गीतसंगीत उद्योगमा गायकसमेत रहेका ओलीले कोरोना सचेतनासँग जोडेर ए है माया बोलको गीत लिएर आएका थिए। जसलाई युटुयुबमा तीन करोडभन्दा बढीपल्ट हेरिएको छ। भटक भटकमा पनि दीपक शर्माले नै संगीत भरेका छन्। श्यामस्वेत रसाइलीको एरेन्ज रहेको गीतको म्युजिक भिडियोलाई नवराज उप्रेतीले छायांकन गरेका छन्। भुपेन्द्र अधिकारीको सम्पादन, रेनिश फागोको कलर रहेको गीतको म्युजिक भिडियोलाई विक्रम स्वारले निर्देशन गरेका छन्। ए है मायाजस्तै रोमान्टिक छ भटक भटक। दर्शकले पक्कै रुचाउनुहुनेछ,गीतकार ओली विश्वस्त छन्। गीत ओएसआर डिजिटलको युट्युब च्यानलबाट रिलिज भएको हो।"
नवनियुक्त महाप्रबन्धक ज्वारचनले सम्हाले कार्यभार,"काठमाडौं : नेपाल वायुसेवा निगमको निमित्त महाप्रबन्धकमा नियुक्त भएका क्याप्टेन दिपुराज ज्वारचनले कार्यभार सम्हालेका छन्। सरकारले गत ६ असारमा ज्वारचनलाई निगमको निमित्त महाप्रबन्धक बनाउने निर्णय गरेको थियो। ज्वारचनले निगमको एयरबस उडाउँदै आएका छन्। बिहीबार पदभार ग्रहण गरेका उनले सबैबाट पूर्ण सहयोग पाउने अपेक्षा राखेका छन्। समग्रतामा सुधारका लागि अल्पकालीन, मध्यकालीन र दीर्घकालीन योजना र सो को लागि रणनीति एवंम कार्ययोजना बनाई सबैलाई साथ लिएर अघि बढ्ने उनको भनाइ थियो।"
व्यारियरले चिकित्सा शिक्षाका विद्यार्थी मारमा,"काठमाडौं : चिकित्सा शिक्षामा व्यारियर सिस्टम का कारण विद्यार्थीहरु मर्कामा परेका छन्। मुख्यतः त्रिभुवन विश्वविद्यालय चिकित्साशास्त्र अध्ययन संस्थान (आइओएम)अन्तर्गत एमबीबीएस र बीडीएसका सयौं विद्यार्थीहरु मर्कामा परेका हुन्। उनीहरुले अहिलेसम्म १ अर्बभन्दा बढी रकम जफत भएको र त्रिबिले माग सुनुवाइमा कुनै चासो नदेखाएको बताएका छन्। एक हप्तादेखि अनसनरत विद्यार्थीहरुको माग छ, एक पटक मौका परीक्षा दिने व्यवस्था गरियोस्। नेपालका अरु मेडिकल कलेज अनुरुपको परीक्षा प्याट्रन कायम हुनुपर्ने। व्यारियर सिस्टम भन्नाले विश्वविद्यालयको शैक्षिक कार्यक्रमको भर्ना रद्द भइ बहिर्गमनमा परेका विद्यार्थी भन्ने बुझिन्छ। मौका परीक्षा नै नदिई दुइ वर्ष पढिसकेपछि कुनै विषयमा थोरै अंक ल्याउँदा व्यारियरमा पार्ने गरीएको पीडित विद्यार्थीको गुनासो छ। २०५० सालको आइओएम विद्यापरिषद् व्यारियरसम्बन्धी निर्णय अनुसार प्रथम फेज (चरण) उत्तीर्ण नगरी दोस्रो फेज (चरण)मा जान नपाइने उल्लेख छ। त्यस्तै प्रथम फेजका सबै विषयहरु दोस्रो वर्षमा हुने पहिलो नियमित परीक्षा पश्चात अर्को तीन पटकको पुरक परीक्षासम्ममा उत्तीर्ण हुनुपर्ने प्रावधान छ। कसैले अर्को तीन पटकसम्मको परीक्षामा पनि अनुत्तीर्ण भएको देखिएमा त्यसता विद्यार्थीहरुको एमबीबीएसको भर्ना रद्द गरी कार्यक्रमबाट हटाइने गरी व्यारियर सिस्टमको व्यवस्था गरिएको छ। काठमाडौं विश्वविद्यालयमा चिकित्सा शिक्षातर्फ भर्ना भएको १० वर्षसम्म परीक्षा दिन पाउने व्यवस्था छ। स्वतन्त्र विद्यार्थी युनियन र चिकित्सा शास्त्र अध्ययन संस्थानबीच २०७५ चैत ८ मा व्यारियरमा परेका परीक्षार्थी सम्बन्धमा सहमति भएको थियो। व्यारियर सिस्टम परिपमार्जन सन्दर्भमा स्ववीयु र संस्थानबीच भएको सहमतिअनुसार व्यारियरमा परेका परीक्षार्थीहरुलाई पुनः परीक्षा र मौका परीक्षा सम्बन्धमा त्रिविको अध्ययन संस्थान एवं शंकायहरुको नियममा भएको व्यवस्था अनुरुप हुनको लागि यसै शैक्षिकसत्रबाट लागू हुनेगरी विद्या परिषद्बाट सिफारिस गरी स्विकृतीका लागि १५ दिनभित्र त्रिबि प्राज्ञिक परिषद्मा पठाइनेगरी सहमति भएको थियो। त्यही निर्णयअनुसार २०७६ सालमा आइओमले व्यारियरमा परेका विद्यार्थीहरुलाई मौका परीक्षा दिएको थियो। सोही सहमतिबमोजिम २०७६ साउन १७ मा व्यारियरमा परेका विद्यार्थीहरुका लागि आइओएमले मौका परीक्षाको सूचना प्रकाशन गरेको थियो। सहमति बमोजिम झण्डै १५० विद्यार्थीहरु मौका परीक्षामा सहभागी भएका थिए। एक पीडित विद्यार्थीले भने, २०७६ सालमा भएको मौका परीक्षा के आधारमा गराइयो? जबकि २०७६ मा व्यारियरसम्बन्धी नियम प्राज्ञिक परिषद्बाट पारित नै भएको थिएन। प्राज्ञिक परिषद्ले व्यारियरसम्बन्धी विना नियमकै के को आधारमा २०७६ सालमा मौका परीक्षा दिने निर्णय गर्यो? यसबारे प्राज्ञिक परिषद्ले स्पष्टीकरण दिनुपर्छ। हालः चिकित्सा शास्त्र अध्ययन संस्थानले व्यारियरमा परेका विद्यार्थीहरुलाई मौका परीक्षा गराउन आनाकानी गर्दै आएको उनीहरुको गुनासो छ। पटकपटक मौका परीक्षा गराउन नसकिने आइओएमको तर्क छ। परिषद्का सदस्यसमेत रहेका त्रिबिका रजिष्ट्रार पेशल दाहालले व्यारियरको अधिकार डीन कार्यालयलाई दिइएको बताए। उनले भने, आजको विषय होइन यो। स्थापनाकालदेखि नै उठ्दै आएको विषय हो। दुई वर्षको कोर्स ४ कि ५ वर्षमा पास गरिसक्नुपर्ने व्यवस्था छ। त्यतिबेलासम्म पनि पास भएन भने व्यारियर समाप्त हुन्छ। इन्स्टिच्युट एण्ड मेडीसीनले व्यारियरको विषय हेर्दै आएको छ। त्रिबि चिकित्सा शास्त्र अध्ययन संस्थानका प्रशासन शाखा प्रमुख विर्खबहादुर तामाङले चिकित्सा क्षेत्र संवेदनशिल भएकाले व्यारीयरको प्रावधान रहेको बताए। उनले भने, चिकित्सा शिक्षासँग सम्बन्धित विधा भएकाले यो अत्यन्त संवेदनशिल विषय हो। व्यारियर नराख्दा मान्छेको उपचारसँग सम्बन्धित भएकाले अलिकती गाह्रो हुन्छ। एक वर्ष दुई वर्षमा पास हुन सकेनन् भने बेलै अर्को विषय रोज्न सक्छन्। पीडित विद्यार्थी राजीव दासले एमबीबीएस दोस्रो वर्षमा प्रवेश गरेका विद्यार्थी डाक्टर नभइसकेको, ४ वर्ष अझै पढ्न बाँकी रहेको तथा नेपाल मेडिकल काउन्सिलको लाइसेन्स परीक्षा उत्तीर्ण गर्नुपर्ने बाँकी नै रहेकाले चिकित्सा शिक्षाको संवेदनशिलताका नाममा दोस्रो वर्षमै जम्मा चार एटेम्प्टमै डाक्टर हुन अयोग्य सावित गरेर अन्याय गरेको बताए। उनले भने, जबकि एमबीबीएस क्लिनिकल फेजका विद्यार्थीले जति वर्षमा पनि पास हुने व्यवस्था गरेको छ। चिकित्सा शिक्षाको गुणस्तर हेर्ने निकाय नेपाल मेडिकल काउन्सिल भएकाले गुणस्तरसम्बन्धी विश्वविद्यालयले किन चिन्ता लिएको?, उनले भने, अन्य विश्वविद्यालयले एमबीबीएस दोस्रो वर्षमा ६ एटेम्प्टसम्म अनुत्तीर्ण हुँदा पनि अयोग्य नहुने तर, त्रिबिमा ४ एटेम्प्टमा विद्यार्थीहरु अयोग्य हुने यो कस्तो प्रणाली हो। यदी त्यस्तै हो भने अरु विश्वविद्यालयबाट ६ एटेम्प्टमा एमबीबीएस दोस्रो वर्ष पास गर्ने विद्यार्थी डाक्टर बन्न अयोग्य रहेको पुष्टि हुन्छ। चिकित्सा शास्त्र अध्ययन संस्थान स्ववियु सदस्य डा घनश्याम पाण्डे व्यारियरको नाममा विद्यार्थीलाई शिक्षा पाउने अधिकारबाट वञ्चित गर्न नहुने बताए। उनले भने, कम अंक आएका विद्यार्थीलाई मौका परीक्षा दिनुपर्छ। हिजोका दिनमा व्यारियर ल्याउँदा सान्दर्भिक थियो होला। तर आज यो सान्दर्भिक छैन। एकीकृत प्रवेश परीक्षा उत्तीर्ण गरेर आएपछि कलेजको पनि दायित्व हो। चिकित्सा शिक्षा आयोगका उपाध्यक्ष प्राडा श्रीकृष्ण गिरीले राष्ट्रिय पाठ्यक्रम संरचना बनाइरहेको बताए। उनले भने, हामीले राष्ट्रिय पाठ्यक्रम संरचना बनाइरहेका छौं। यो बनेपछि पाठ्यक्रममा एकरुपता हुन्छ। राष्ट्रिय पाठ्यक्रम संरचना निर्माणको अन्तिम चरणमा छौं। अहिले सबै विश्वविद्यालयहरुले आआफ्नो नियम कानुनअनुसार व्यारियर सिस्टम लागू गरिरहेका छन्। एमबीबीएस दोस्रो वर्षका एक विद्यार्थीले भने, विद्या परिषद्को गोलमाल कार्यविधिले गर्दा हामी पीडित विद्यार्थीहरु विभेद् भएको महसुस गरेका छौं। दोस्रो वर्षका विद्यार्थीलाई ४ एटेम्प्टमै अयोग्य हुनेगरी बनाइयो। तर, प्रथम वर्षका विद्यार्थीले जतिपटक परीक्षा दिए पनि र अनुत्तीर्ण भए पनि अयोग्य नहुने व्यवस्था गरियो। र, फेरि क्लिनिकल फेजका विद्यार्थीलाई अनलिमिटेड एटेम्प्ट दिएर हामी दोस्रो वर्षका विद्यार्थीमाथि मात्रै ज्यादती भयो। त्रिविको सामान्य नियम कोर्स ड्युरेसन प्लस फोर इअर्सअनुसार एक वर्षे शैक्षिक कार्यक्रम ५ वर्षमा उत्तीर्ण गर्नुपर्ने, दुई वर्षे शैक्षिक कार्यक्रम ६ वर्षमा उत्तीर्ण गरिसक्नुपर्ने, तीन वर्षे ७ वर्षमा र ४ वर्षे शैक्षिक कार्यक्रम ८ वर्षमा उत्तीर्ण गरिसक्नुपर्ने प्रावधान छ। यही सामान्य नियमलाई टेकेर पाँच वर्षे एमबीबीएस, बीडीएस शैक्षिक कार्यक्रमका विद्यार्थीले १० वर्षमा उत्तीर्ण गरिसक्नुपर्ने अवधि पाउनुपर्ने हो। इक्जिट व्यारियर हटाउँदा एमबीबीएस क्लिनिकल फेजका विद्यार्थीहरुले अनलिमिटेड एटेम्प्ट पाएका छन्। एमबीबीएस बेसिक फेजका विद्यार्थीहरुलाई फोर एटेम्टमै सीमित गरेर विभेद् गरिएको पीडितको गुनासो छ।"
डा पुकारचन्द्र श्रेष्ठकै लागि कानुन संशोधन,"काठमाडौं : सरकारले शहीद धर्मभक्त राष्ट्रिय प्रत्यारोपण केन्द्रको कार्यकारी निर्देशक डा पुकारचन्द्र श्रेष्ठकै लागि नियमावली संशोधन गरेको खुलेको छ। भक्तपुरस्थित शहीद धर्मभक्त राष्ट्रिय प्रत्यारोपण केन्द्रको कार्यकारी निर्देशक श्रेष्ठलाई अनिवार्य अवकाश पाएपछि पनि सोही पदमा काम गर्ने गरी नियमावली संशोधन गरिएको हो। आगामी भदौमा ६० वर्षे उमेरहदका कारण डा श्रेष्ठ अनिवार्य अवकाशमा जाँदैछन्। तर, डा श्रेष्ठको सेवा अवधि बढाउन राष्ट्रिय अंग प्रत्यारोपण विकास समिति गठन आदेश, २०६८ को दफा ६ उपदफा ३ मा (३ क) थप गरेको छ। डा श्रेष्ठलाई उमेरहदका कारण अनिवार्य अवकाश पाए पनि प्रत्यारोपण केन्द्रको कार्यकारी निर्देशकमा नै निरन्तर रहने गरी कानुन संशोधन गरेको पाइएको छ। मानव अंग प्रत्यारोपण विकास समिति (गठन) (तेस्रो संसोधन) आदेश २०७९ मा भनिएको छ, (३क) उपदफा (२) बमोजिम कार्यकारी निर्देशकमा नियुक्त भएका चिकित्सक नेपाल स्वास्थ्य सेवा वा केन्द्रको सेवाबाट अवकाश हुने भएमासमेत उपदफा (३) बमोजिमको अवधिसम्म कार्यकारी निर्देशकको पदमा बहाल रही रहन बाधा पर्ने छैन। डा श्रेष्ठ नेपाल स्वास्थ्य सेवाका १०औं तहका चिकित्सक हुन्। उनको दरबन्दी चिकित्सा विज्ञान राष्ट्रिय प्रतिष्ठान वीर अस्पतालमा हो। सरकारले डा श्रेष्ठलाई काज सरुवा गरी केन्द्रको कार्यकारी निर्देशक बनाएर पठाएको थियो। यो उनको तेस्रो कार्यकाल हो। गठन आदेशको दफा ६ को उपदफा ३(२)मा अस्पतालको कार्यकारी निर्देशक हुन मानव अंग प्रत्यारोपणसम्बन्धी क्षेत्रमा कम्तिमा दश वर्ष काम गरेका नेपाल स्वास्थ्य सेवा वा केन्द्रका चिकित्सकमध्येबाट कार्यकारी निर्देशक नियुक्त गर्न वा तोक्न सक्ने उल्लेख छ। सोही उपदफाको ३(२)मा कार्यकारी निर्देशको पदावधि चार वर्षको हुने उल्लेख छ। गठन आदेशको दोस्रो संशोधनले कार्यकारी निर्देशक हुन नेपाल स्वास्थ्य सेवा वा केन्द्रको प्रत्यारोपणसम्बन्धी १० वर्ष काम गरेको चिकित्सक हुनुपर्ने तोकेको छ। पछिल्लो पटक डा श्रेष्ठ २०७८ असोज ६ मा मानवअंग प्रत्यारोपण केन्द्रको निर्देशकमा पुनः नियुक्त भएका थिए। डा श्रेष्ठलाई हटाएर केपी शर्मा ओली नेतृत्वको सरकारले त्रिवि शिक्षण अस्पतालका मिर्गौला प्रत्यारोपण विशेषज्ञ डा प्रेम ज्ञवालीलाई निर्देशक बनाएको थियो। अहिले फेरि डा श्रेष्ठको सेवा अवधि बढाउन कानुन नै परिवर्तन गरिएको छ। गठन आदेशमा मानव अंग प्रत्यारोपण सम्बन्धी कार्यसमेत गर्नको लागि मानव अंग प्रत्यारोपण विकास समिति नामको एक समिति रहने व्यवस्था छ। समितिको अध्यक्षमा नेपाल सरकारले तोकेको स्वास्थ्य सेवाको विशिष्ट श्रेणी सरहको कर्मचारी रहने प्रावधान छ। मन्त्रालयले तोकेको स्वास्थ्य सेवाको एघारौं तहको कर्मचारी (चिकित्सक), सम्बन्धित मानव अंग प्रत्यारोपणसँग चिकित्सकहरु मध्येबाट दुई जना, मानव अङ्ग प्रत्यारोपणसँग सम्बन्धित संस्थाहरू मध्येबाट एकजना, मानव अंग प्रदान तथा ग्रहण गर्ने व्यक्तिहरूमध्येबाट एकजना सदस्य रहने व्यवस्था छ। कार्यकारी निर्देशक सदस्य सचिव रहने प्रावधान छ।"
"पुतलीबजारको नीति : लोपोन्मुख, अल्पसंख्यक र बेपत्ता परिवारको निशुल्क बिमा","स्याङ्जा : पुतलीबजार नगरपालिकाको ११औं नगरसभाले बिहीबार लोपोन्मुख तथा अल्पसंख्यक समुदाय कुमाल, गन्धर्व र माझी जातिका परिवार र सशस्त्र द्वन्द्वनका क्रममा बेपत्ता पारिएका ब्यक्तिका परिवारलाई निशुल्क स्वास्थ्य बिमा र स्याङ्जा अस्पतालमा ब्लड बैंक सञ्चालनसहित मृर्गौला रोगीहरुका लागि स्याङ्जामै निशुल्क डायलायसिस सेवा सञ्चालन गर्ने नीति पारित गरेको छ। शिक्षा स्वास्थ्य र पूर्वाधार, समुन्नत पुतलीबजारको आधार भन्ने मूल नाराका साथ प्रस्तुत गरिएका नीति कार्यक्रमसहित विभिन्न विधेयक र बजेट पारित गरेको हो। नगरप्रमुख तुलसीराम रेग्मीद्वारा प्रस्तुत नीति तथा कार्यक्रममा एकीकृत कृषि ब्यवस्थापन प्रणालीसहित किसान वर्गीकरण, हाम्रा पाखो गह्रा सबै हराभरा, सुन्तला सुपरजोन कार्यान्वयनमा जोड, हाइटेक सुन्तला नर्सरी, एक घर एक कागती, एक घर एक करेशाबारी, स्थानीय उत्पादनको प्रवद्र्धन र बजारीकरण, रैथाने बालीको संरक्षण, प्रांगारिक खेती प्रणालीलाई प्रबर्छन गर्नेलगायत छन्। यसैगरी, लघु उद्यम विकास कार्यक्रममा क्षमता विकास, प्रविधि हस्तान्तरण, वित्तीय पहुँच र बजारीकरण, इनोभेसन र उद्यमशिलता ब्यवसाय प्रवर्द्धन तथा नवप्रवतन केन्द्र कार्यक्रम सञ्चालन, बेरोजगारलाई उत्पादनमूलक उद्योगमा परिचालन, घरेलु तथा साना उद्योग सञ्चालन, विस्तार र अभिप्रेरित गर्न निजी क्षेत्रसँग सहकार्य गर्ने नीति लिइएको छ। नगरका पर्यटकीय, साँस्कृतिक, ऐतिहासिक स्थानको पहिचानगरी बाह्य तथा आन्तरिक पर्यटक प्रवर्द्धनमा जोड, इको भिलेज सहितको होम स्टे, प्याराग्लाइडिङ, र्याफ्टिङजस्ता साहसिक खेलको प्रवर्द्धन, एक सहकारी एक उत्पादन कार्यक्रम, भूमिहीन तथा अव्यवस्थित सुकुम्बासी परिवारको पहिचानसहित जग्गाधनी प्रमाणपत्र वितरण कार्यक्रमलाई विशेष प्राथमिकतामा राखिएको छ। सबै बालबालिकाको शिक्षामा पहुँच, अपांग, लोपोन्मुखलगायत विपन्न बालबालिकालाई छात्रवृत्ति, शिक्षक दरबन्दी मिलान, ३ कक्षामा स्थानीय पाठ्यपुस्तक लागु, मेयरसँग विद्यार्थी कार्यक्रत्रम, सामुदायिक सिकाइ केन्द्र र मर्दशा आदि शैक्षिक संस्थाको गुणस्तर वृद्धि, एक विद्यालय एक फोकल शिक्षक, शिशुदेखि कक्षा ३ सम्मका बालवालिकाको खाजामा प्रतिविद्यार्थी ५ रुपैयाँ थप, ५ वर्षभित्र बालमैत्री पालिका घोषणा, बालश्रम न्युनीकरण, सबै छात्रालाई निशुल्क स्यानीटरी प्याड, सुत्केरी सट्टा शिक्षकको ब्यवस्था, बहुप्राविधिक शिक्षालय स्थापना, सुरक्षित मातृत्व र पोषण प्रवर्द्धन कार्यक्रम छन्। महिला, बालबालिका, जेष्ठ नागरिक, अपांगता, सामाजिक सुरक्षा तथा समावेशीकरण नीतिअन्तर्गत सबै प्रकारका हिंसा, शोषण तथा विभेद् बहिष्करणविरुद्ध शून्य सहनशिलताको नीति, महिलालाई ब्यवसाय सञ्चालन तथा आयमूलक कार्यक्रममा सहुलियत ऋण तथा वित्तीय सहयोग, अपांगमैत्री संरचना, फोहोरमैला र सेफटीटंकीको उचित ब्यवस्थापन, पुतलीबजारलाई उज्यालोसहित स्याटलाइट सिटी, नगरपालिकाको सडक गुरुयोजना बनाउने उल्लेख छन्। यसैगरी विद्युत्तीय सुशासन, सार्वजनिक परीक्षण र सार्वजनिक सुनुवाइ, सुधारिएको सेवा प्रवाहका लागि पूर्वाधार ज्ञान कार्यक्रम, कार्यसम्पादनमा आधारित कर्मचारी, प्रोत्साहन, स्थानीय जनसहभागिता नीति, अन्तर सरकारसम्बन्धी नीति, सार्वजनिक तथा निजी क्षेत्रको साझेदारी नीति,दिगो विकासका लक्ष्यहरुको स्थानीयकरण लगायत विविध नीतिहरु छन्। यसैगरी सभामा नगरउपप्रमुख देवी अर्यालद्धारा प्रस्तुत आर्थिक वर्ष २०७९०८० को लागि ९० करोड ६४ लाख ८८ हजार बराबरको बजेट बहुमतले पारित भएको छ। बजेटमध्ये ३० करोड ९७ लाख १५ हजार रुपैयाँ पुँजीगततर्फ र ५९ ६७ लाख ७३ चालु खर्चतर्फ विनियोजन भएको छ। बजेटमध्ये संघ सरकारबाट सशर्त अनुदान ४५ करोड ८२ लाख, समानीकरण अनुदानमा १५ करोड ९१ लख र समपुरक अनुदानमा १ करोड ४० लाख छ। प्रदेश सरकारको सशर्त अनुदानमा ५० लाख, समानीकरण अनुदान १ करोड ९२ लाख ७२ हजार, बिशेष अनुदान २० लाख, राजश्व वाँडफाँडबाट १ करोड ४४ लाख ७६ हजार रुपैँया छ। आन्तरिकतर्फ चालु आवको मौज्याद ७ करोड ९१ लख ३५ हजार अनुमान गरिएको छ। प््रादेश सरकारको नवपवर्तन कोष साझेदारी कार्यक्रममा ५ लाख मूल्य श्रुंखला आयोजनाको १८ लाख, सडक बोर्डको ६० लाख र जनसहभागितातर्फ २ करोज आय हुने अनुमान सहितको सो बजेट प्रस्तुत भएको उपप्रमुख अर्यालले सुनाइन्। सभाले विनियोजन बिधेयक २०७९, आथिक बिधेयक २०७९, शैक्षिक बिधेयक २०७९, स्थानीय शिक्षा ऐन प्रतिस्थापक बिधेयक २०७९ र नगरसभाका बिभिन्न समितिमा पदपूर्ति लगायतका प्रस्ताव सर्वसम्मत तथा बहुमतले पारित भएका छन्। सभामा प्रमुख प्रशासकिय अधिकृत रशेम घर्ति, बिभिन्न बिषयगत समितिका संयोजकहरु मनोज पौडेल, इमबहादुर सेन लगायतले सहजीकरण गरेका थिए।"
सन्धिखर्कमा १ अर्ब ११ करोड ६३ लाखको बजेट विनियोजन,"सन्धिखर्क : सन्धिखर्क नगरपालिकाले आगामी बर्ष २०७९८० को लागि १ अर्ब ११ करोड ६३ लाख ९० हजार रुपैयाँको बजेट विनियोजन गरेको छ। सन्धिखर्क नगरपालिकाको ११औं नगर सभामा चालुतर्फ ६५ करोड ४ लाख ५० हजार र पुँजीगततर्फ ४६ करोड ५९ लाख ४० हजार रुपैयाँको बजेट नगर उप प्रमुख मिश्रा आचार्यले प्रस्तुत गरेका थिए। नगर सभामा नगर प्रमुख कृष्ण प्रसाद श्रेष्ठले प्रस्तुत गरेको नीति तथा कार्यक्रममा रहेर चालुतर्फ ५८२६ प्रतिशत र पुँजीगततर्फ ४१७५ प्रतिशत विनियोजन गरिएको हो। आर्थिक विकासमा १० करोड ४२ लाख, सामाजिक विकासमा ६१ करोड ३८ लाख, पुर्बाधार विकासमा २७ करोड ९० लाख, वन वातावरण तथा विपद ब्यवस्थापनमा १ करोड १३ लाख र शुसासन तथा सस्थागत विकासमा १० करोड ८० लाख ९० हजार रुपैयाँ बजेट विनियोजन गरिएको नगरपालिकाका प्रमुख प्रशासकीय अधिकृत नारायण अर्यालले बताए। निशर्ततर्फ ३२ करोड ६१ लाख ९० हजार रुपैयाँको बजेट विनियोजन गरिएको योजना शाखाका दिलीप केसीले बताए।"
वीरेन्द्रनगरमा बर्डफ्लु पुष्टि,"वीरेन्द्रनगर : सुर्खेतको वीरेन्द्रनगर नगरपालिका३ तातापानीस्थित एक टर्की फर्ममा बर्डफ्लु देखिएको पुष्टि भएको छ। केन्द्रीय पशुपन्क्षी रोग अन्वेषण प्रयोगशाला काठमाडौंमा आज गरिएको परीक्षणबाट उक्त फर्मको टर्कीमा बर्डफ्लु देखिएको पुष्टि भएको हो। एक सयबढी टर्की मरेपछि परीक्षणका लागि नमुना काठमाडौँ पठाइएको थियो। पशुपन्क्षी विकास निर्देशनालय सुर्खेतका प्रमुख प्रचण्ड खड्काले टर्की बर्डफ्लुकै कारण मरेको पुष्टि भएको जानकारी दिए। बर्डफ्लु पुष्टि भएसँगै जिल्ला प्रशासन कार्यालयमा बसेको बर्डफ्लु नियन्त्रण समितिको आकस्मिक बैठकले चार किल्ला तोकेर टर्की, कुखुरालाई नष्ट गर्न निर्देशन दिएको छ। पशुपन्क्षी विकास निर्देशनालयले पशु चिकित्सकसहितको टोली पुगेर बर्डफ्लु देखिएको स्थानदेखि ५०० मिटरसम्म क्षेत्रमा पालिएका पंक्षीलाई नष्ट गर्ने तयारीमा रहेको जनाएको छ। बर्डफ्लु फैलिएको फर्ममा सानाठूला गरी करिब एक हजार ५०० बढी टर्की छन्। प्रमुख जिल्ला अधिकारी खगेन्द्रप्रसाद रिजालले बर्डफ्लु फैलिन नदिन सुर्खेत उपत्यकाका किसानलाई सजग गराइएको बताए। उनले भने, 'आफूले पालेको पंक्षीमा शंकास्पद लक्षण देखिएमा उपभोग तथा बिक्री वितरण रोकेर पशु चिकित्सकलाई खबर गर्न आग्रह गरेका छौं।'"
पोखरामा मिर्गौला प्रत्यारोपण सफल,"पोखरा : पोखरा स्वास्थ्य विज्ञान प्रतिष्ठान अन्तर्गतको पश्चिमाञ्चल क्षेत्रीय अस्पतालमा मिर्गौलाको सफल प्रत्यारोपण भएको छ। मानव अंग प्रत्यारोपण केन्द्र भक्तपुरको सहयोगमा त्यहाँका विशेषज्ञसहित क्षेत्रीय अस्पतालका विशेषज्ञ चिकित्सकहरुले बिहीबार ५० वर्षीया महिलामा मिर्गौला प्रत्यारोपण गरेका हुन्। यो अस्पतालमा मिर्गौला प्रत्यारोपण पहिलोपटक भएको हो। भक्तपुरका डा पुकारचन्द्र श्रेष्ठको टिम र पोखराका डा प्रकाश क्षेत्री, डा अनुप चापागाईं डा माया लामा, डा जुजु श्रेष्ठ, डा अमृत केसीको मेडिकल टिमले प्रत्यारोपण गरेको अस्पतालका निर्देशक डा भरत खत्रीले जनाएका छन्। प्रत्यारोपण गरिएका बिरामीको नाम गोप्य राखिएको छ। मिर्गौला प्रत्यारोपण गरिएकी महिलालाई उनकै श्रीमानले मिर्गौला दिएका हुन्। चार घन्टा लामो अप्रेसनपछि मिर्गौला प्रत्यारोपण सफल भएको थियो। बिरामीलाई आईसीयूमा अरुसँग होइन, एक्लै राखेका छौं, पिसाब गराउन डायलाइसिस पनि गर्नुपरेन, आफै गर्नुभयो, डा खत्रीले भने, पहिलो चरण सफल भयो, अब पाँच दिन अस्पतालमै राखेर औषधोपचार गरी डिस्चार्ज गर्छौं। मिर्गौला प्रत्यारोपण गर्नुअघि अंग प्रत्यारोपण स्वीकृति समितिले नाता प्रमाणितलगायत र अंग दान गर्न सक्ने स्वीकृति प्रदान गरेको छ। मिर्गौला प्रत्यारोपणका लागि यस्तो समिति क्षेत्रीय अस्पतालमा बनिसकेको छ। मिर्गौला प्रत्यारोपण गरेका बिरामीले यसअघि नै काठमाडौंमासमेत उक्त प्रक्रिया पूरा गरेका थिए। तर प्रत्यारोपण पोखरामा ल्याएर गरिएको हो। पोखरामासमेत उक्त समितिले स्वीकृति दिएको हो। नेपालमा मिर्गौला दान परिवारका सदस्यलेमात्रै गर्न सक्ने कानुनी व्यवस्था छ। पश्चिमाञ्चल क्षेत्रीय अस्पतालमा नवनिर्मित भवनको अप्रेसन थियटरमै मिर्गौला प्रत्यारोपण गरिएको जानकारी डा प्रकाश क्षेत्रीले दिए। उनकाअनुसार पोखरामै मिर्गौला प्रत्यारोपण नियमित गरिनेछ। गण्डकी प्रदेशभरि सयौं बिरामीको मिर्गौला फेल भई क्षेत्रीय लगायत अस्पतालमा डायलाइसिस गराइरहेका छन्। तिनीहरुको दीर्घकालीन उपचार भनेको मिर्गौला प्रत्यारोपण हो।"
थप ४९ जनामा कोरोना संक्रमण पुष्टि,काठमाडौं : नेपालमा थप ४९ जनामा कोरोना संक्रमण पुष्टि भएको छ। देशभर गरिएको १ हजार २३४ पीसीआर परिक्षणका क्रममा ३३ जना र १ हजार २ सय ६० एन्टीजेन परीक्षणका क्रममा १६ जनामा कोरोना संक्रमण पुष्टि भएको हो। कोरोनाका कारण बिहीबार पनि कसैको मृत्यु भएको छैन। त्यस्तै थप १२ संक्रमित निको हुँदा हालसम्म नेपालमा ९ लाख ६७ हजार ३ सय ४२ जना निको भएका छन्। हाल नेपालमा १ सय ६३ सक्रिय संक्रमित आइशोलेशनमा रहेको स्वास्थ्य मन्त्रालयले जनाएको छ।
फोहोर व्यवस्थापनको दिर्घकालीन समाधान नखोजे भावी पुस्ताले परिणाम भोग्नुपर्ने मन्त्री झाँक्रीको चेतावनी,काठमाडौं : काठमाडौंको टुकुचा खोलाको पानी प्रशोधन गर्न फोहर पानी प्रशोधन केन्द्र निर्माण हुने भएको छ। पानी प्रशोधन केन्द्रको बिहीबार काठमाडौंको थापाथलीमा शहरी विकास मन्त्री रामकुमारी झाँक्रीले शिलान्याश गरेकी हुन्। अधिकार सम्पन्न बागमती सभ्यता एकीकृत विकास समिति अन्तर्गत बागमती सुधार आयोजनाद्वारा एशियाली बिकास बैंकको सहयोगमा निर्माण हुन लागेको उक्त केन्द्रको १७ दशमलव ३ एमएलडी प्रशोधन क्षमता रहने बताइएको छ। कार्यक्रममा मन्त्री झाँक्रीले फोहोर व्यवस्थापनको दिर्घकालीन समाधान नखोजे भावी पुस्ताले समेत समस्या भोग्न सक्ने बताइन्। फोहरलाई स्रोतमा बर्गीकरण गरेर लानुपर्नेमा फोहोर व्यवस्थापन गर्नका लागि अतिरिक्त खर्च गनुपर्ने बाध्यता भएको उनले बताइन्। हाल टुकुचा खोलाको जलाधार क्षेत्र ६ दशमलव ८ बर्ग किलोमिटर रहेको छ। काठमाडौंको व्यस्त भूभाग भएर बग्ने उक्त खोला अव्यवस्थीत शहरीकरणले गर्दा प्रदूषित भएको छ।
चुनावसमेत लड्न नपाउने मागसहित मन्त्री आलेविरुद्ध सर्वोच्चमा रिट दायर,"काठमाडौं : संस्कृति, पर्यटन तथा नागरिक उड्डयनमन्त्री प्रेम आलेविरुद्ध सर्वोच्च अदालतमा रिट दायर भएको छ। अधिवक्ताद्वय किशोर पौडेल र अनुपम भट्टराईले मन्त्री आलेलाई कुनै पनि सार्वजनिक पदमा आउन नहुने र आगामी निर्वाचनमा समेत प्रतिस्पर्धा गर्न रोक लगाउनेगरी आदेश माग गरेका छन्। मन्त्री आले बारम्बार विवादमा आउने गरेको र अश्लील गालीगलौज गरी समाजमा अश्लीलता फैलाउने काम गारेको भन्दै उनीहरुले उक्त आदेश माग गरेका हुन्। 'निजले मन्त्री भएपछि गरेका कामहरु पटकपटक विवादमा आउने गरेका छन्। निजले दिने अभिव्यक्ति निजको स्वतन्त्रता हो तर सार्वजनिक जीवन निर्वाह गर्दा निजले सोबारे संवेदनशील हुनुपर्ने हुन्छ। मन्त्री आलेले पछिल्लोपटक अश्लील शब्द प्रयोग गर्दै नेपाल बायुसेवा निगमका अध्यक्ष युवराज अधिकारीलाई गाली गरेको अडियो सञ्चारमाध्यम तथा सामाजिक सञ्जालमा सार्वजनिक भएको थियो। निजले पहिलोपटक यही पदीय हैसियतमा रहँदा २०७८ फागुन ३ गते सार्वजनिक भएको टेलिफोन सम्वादमा मुम्बई बस्ने जगत ओलीलाई गरेको अश्लील गाली सञ्चारमाध्यम रमा सार्वजनिक भएको थियो,' रिट निवेदनमा भनिएको छ। त्यही भएर मन्त्री आलेलाई संविधानको धारा १३३ (२), (३) अनुसार अन्तरिम आदेश माग गरिएको छ। रिटको पूर्ण पाठ :"
स्वास्थ्य बिमा बोर्डले भन्यो जनशक्ति अभावले भुक्तानी ढिलो भयो,"काठमाडौं : स्वास्थ्य बिमा बोर्डले जनशक्ति अभावका कारण दाबी गरिएको भुक्तानीमा ढिलो भएको बताएको छ। स्वास्थ्य बिमा बोर्डले प्रेस विज्ञप्ति जारी गर्दै हालः दैनिक हुने दाबी बढ्दोक्रममा रहेको कारण दाबी प्रविष्ट हुने र दाबी परीक्षण गर्ने अनुपातमा तादम्यता मिलाउन जनशक्तिको अभावमा केही विलम्ब भएको स्वीकारेको छ। अधिकांश अस्पतालहरुले बिमा बापतको रकम भुक्तानी नहुँदा विमा कार्यक्रमनै बन्द गर्ने घोषणा गरेपछि बोर्डले स्पष्ट पारेको हो। बोर्डले भनेको छ, आर्थिक वर्ष २०७८०७९ मा विगत वर्षका बाँकी रहेका १९ लाख ९ हजार ५७ संख्याका दाबी र चालु आर्थिक वर्ष दाबी ३३ लाख ७५ हजार ८३७ गरी कूल ५२ लाख ८४ हजार ८९४ संख्याका दाबीहरू परीक्षण गरी रू८ अर्ब १३ करोड भुक्तानी भइसकेको छ। बिमा बोर्डमा आगामी आर्थिक वर्षमा यस कार्यलाई वैज्ञानिक प्रविधि अपनाई परीक्षण गर्ने तयारी भइरहेको छ। चालु आर्थिक वर्षको जेष्ठ १५ गते सम्मको १८ लाख ५३ हजार ९ सय ५३ वटा दाबीलाई प्राथमिकताकासाथ परीक्षण गर्ने कार्य भइरहेको छ। स्वास्थ्य बिमा कार्यक्रम सामाजिक स्वास्थ्य सुरक्षाको अवधारणामा सञ्चालित छ। यसमा प्रति परिवारले ३५ सय तिरेर १ लाख सम्मको उपचार बापतको सेवा प्राप्त गरिरहेका छन्। स्वास्थ्य बिमा कार्यक्रम लागू भएको ६ वर्ष पूरा भएको छ र यस अविधमा ७७ जिल्लाका ७४६ वटा स्थानीय तहका करिब ५६ लाख ३९ हजार नागरिक स्वास्थ्य बिमा कार्यक्रममा आबद्ध छन्। देशभरिका ४५० वटा सेवा प्रदायक स्वास्थ्य संस्थासँग बोर्डले सम्झौता गरी बिमा कार्यक्रम सञ्चालन भइरहेको छ। स्वास्थ्य सेवा प्रदायकले बिमितलाई सेवा प्रदान गरिसकेपछि सो वापतको भुक्तानीको लागि बिमा व्यवस्थापन सूचना प्रणालीमार्फत् स्वास्थ्य बिमा बोर्डमा पेस गर्नुपर्ने प्रावधान छ।"
लेखापरीक्षण प्रतिवेदन नबुझाउने बिमा कम्पनीलाई जरिवाना,"काठमाडौं : आर्थिक वर्ष समाप्त भएको १० महिनाभित्र बिमा व्यवसायको लेखापरीक्षण प्रतिवेदन बिमा समितिमा नबुझाउने कम्पनीहरुलाई बिमा समितिले जरिवाना गरेको छ। बिमा ऐन, २०४९ र बिमा नियमावली, २०४९ बमोजिम लेखापरीक्षण नगरेका उक्त कम्पनीलाई जरिवाना गरेको हो। प्रत्येकलाई १० हजार बराबरको जरिवाना गर्ने समितिले निर्णय गरेको बताएको छ। समितिकाअनुसार आर्थिक वर्ष २०७७०७८ को लेखापरीक्षण प्रतिवेदन नबुझाउने बीमा कम्पनीहरू नेपाल पुनर्बीमा कम्पनि लिमिटेड, लाइफ इन्स्योरेन्स कर्पोरेशन (नेपाल) लिमिटेड, एसियन लाइफ इन्स्योरेन्स कंलि, सूर्या लाइफ इन्स्योरेन्स कंलि, प्राइम लाइफ इन्स्योरेन्स कंलि, ज्योति लाइफ इन्स्योरेन्स कंलि, रिलायन्स लाइफ इन्स्योरेन्स कंलि, सिटिजन लाइफ इन्स्योरेन्स कंलि, प्रभु लाइफ इन्स्योरेन्स कंलि र महालक्ष्मी लाइफ इन्स्योरेन्स कंलि रहेका छन्। यसैगरी, आर्थिक वर्ष २०७६०७७ को लेखापरीक्षण प्रतिवेदन नबुझाएका कारण त्यतिबेला जरिवाना गरिएका एक दर्जन कम्पनीलाई आर्थिक वर्ष २०७७०७८ को लेखापरीक्षण प्रतिवेदन नबुझाई विद्यमान कानूनी व्यवस्थाको पुन : दोस्रो पटक उल्लंघन गरेकालाई पनि थप जरिवाना गर्ने निर्णय गरेको समितिका कार्यकारी निर्देशक एवम् प्रवक्ता राजुरमण पौडेलले जानकारी दिए। यस्ता कम्पनीअन्तर्गत राष्ट्रिय बीमा संस्थान, नेशनल लाइफ इन्स्योरेन्स कंलि, नेपाल लाइफ इन्स्योरेन्स कंलि, गुराँस लाइफ इन्स्योरेन्स कंलि, आईएमई लाइफ इन्स्योरेन्स कंलि, युनियन लाइफ इन्स्योरेन्स कंलि, सन नेपाल लाइफ इन्स्योरेन्स कंलि, रिलायबल नेपाल लाइफ इन्स्योरेन्स कंलि, सानिमा लाइफ इन्स्योरेन्स कंलि, दि ओरिएण्टल इन्स्योरेन्स कंलि, नेशनल इन्स्योरेन्स कंलि र राष्ट्रिय बीमा कम्पनी लिमिटेडले दोस्रो पटक पनि उलंघन गरेकाले थप जरिवाना तिर्नु पर्ने छ। दोस्रो पटक उलंघन गरेका कमपनीका लागि पाँच सय रुपैयाँ थप गरी प्रत्येक कम्पनीलाई १० हजार ५ सयका दरले जरिवाना गर्ने निर्णय गरेको उनले बताए। समितिकाअनुसार कानूनी व्यवस्थाको जानी जानी उल्लङ्घन गरेको देखिएकोले बीमा ऐन, २०४९ को दफा ३६ को उपदफा (१) बमोजिम ती कम्पनीहरूलाई जरिवाना गरिएको हो। कानूनी व्यवस्था बमोजिम आर्थिक वर्ष २०७७०७८ को लेखापरीक्षण प्रतिवेदन नबुझाउने बीमा कम्पनीहरू प्रत्येकलाई दश हजार रुपैंयाँका दरले र आर्थिक वर्ष २०७७०७८ को लेखापरीक्षण प्रतिवेदन नबुझाई दोस्रो पटक कानूनी व्यवस्थाको उल्लङ्घन गर्ने बीमा कम्पनीलाई ५ सय रुपैयाँ थप गरी जम्मा १० हजार पाँच सयका दरले जरिवाना गर्नुपर्ने छ। सोहीअनुसार समितिले निर्णय गरेको बताएको हो।"
"सप्तरीमा बस दुर्घटना : एक महिलाको मृत्यु, ११ जना घाइते","राजविराज : सप्तरी जिल्लामा बिहीबार भएको दुर्घटनामा एक ५५ वर्षीया महिलाको मृत्यु भएको छ भने ११ जना घाइते भएका छन्। हनुमाननगर कंकालिनी नगरपालिका१ पूर्वपश्चिम लोकमार्गस्थित कोशी ब्यारेज र कंकालिनी मन्दिरबीच ना५ख १८९८ नम्बरको यात्रुवाहक बस दुर्घटना हुँदा बसमा सवार महिलाको मृत्यु भएको सशस्त्र प्रहरी सुरक्षा बेश भारदहले जनाएको छ। मृतकको पहिचान हुन बाँकी रहेको उद्धार कार्यमा खटिएका सशस्त्र प्रहरी निरीक्षक किसमान तामाङले जानकारी दिए। मोरङको विराटनगरबाट उदयपुरको कटारीसम्म तीव्र गतिमा जाँदै गरेको बस अचानक अनियन्त्रित भइ सडकबाट २० मिटर तल खस्दा दुर्घटना भएको यात्रीहरुले बताए। घाइतेमध्ये उदयपुरको कटारी नगरपालिका३ का ७० वर्षीय मानबहादुर तामाङ र निजकी श्रीमती ६९ वर्षीया बिष्णुकुमारी तामाङको अवस्था गम्भीर भएकाले विराटनगर रेफर गरिएको छ। बस चालक फरार भएको र खोजी भइरहेको सप्तरी प्रहरीले जनाएको छ। घाइते हुनेमा सहचालक झापाको मेची नगरपालिकाका ३८ वर्षीय पदमबहादुर राई, सप्तरीको कञ्चनरुप नगरपालिका२ की २० वर्षीया अस्मिना खातुन, वडा नम्बर३ का १८ वर्षीय आलोककुमार सेख, वडा नम्बर८ का १७ वर्षीय बिबेककुमार साह छन्। यसैगरी सुनसरीको इनरुवा नगरपालिका१ की ३० वर्षीया रिङ्कुकुमारी यादव, ३३ वर्षीय रबिन खड्गा, सुनसरीको बराह क्षेत्र नगरपालिका५ का १८ वर्षीय निर्मल दाहाल, उदयपुरको चौदण्डिगढी नगरपालिका६ का ४० वर्षीय सिताराम रसाईली, मोरङको बिराटनगर उप महा नगरपालिका१३ की ३३ वर्षीय प्रमिला राई घाइते भएका छन्। घाइतेहरुको भारदहस्थित जिल्ला अस्पताल र स्थानीय मेडिकलमा उपचार भइरहेको छ।"
"स्कुलपछि सिटी चलाउने पंकज, सिटी चलाएरै तीन दाजुभाइको पढाइ र घर खर्च चलाउँदै",विराटनगर : विराटनगर ११ का पंकज राउत दैनिक १० घण्टा सिटी सफारी चलाउछँन्। यस वर्ष कक्षा १० को एसईई परीक्षा दिएका राउतले कक्षा ८ देखि नै विद्यालय समय बाहेक सिटी सफारी चलाएर आफूसहित दुई भाइलाई पढाउँदै आएका छन्। परिवारको आर्थिक अवस्था एकदमै कमजोर भएकोले उनको आम्दनीबाट घरपरिवार चलाउनुको साथै पढाइ खर्च जुट्छ। बुवाको द्योगमा लडेर हात भाँचिएपछि राउत सानै उमेरदेखि सिटी सफारी चलाउन लागेको बताउँछन्। १९ वर्षीय राउत दैनिक १० घण्टाभन्दा बढी समय सिटी सफारी चलाउँछन्। एसईईको परीक्षा दिएपछि उनले बिहानदेखि नै सिटी लिएर बजार जाने गरेको बताए। स्कुल हुँदा सिटी चलाएर दैनिक ५ सयदेखि ८ सयसम्म आम्दनी गर्ने गरेका थिए भने अहिले दैनिक १२ सयसम्म आम्दनी गर्ने गरेको बताउँछन्। विराटनगर स्थित जनपथ माविमा अध्ययन गर्ने राउतले पढाइमा पनि प्रथम हुँदै आएका थिए। समाजिक काममा समेत विभिन्न परोपकारी अभियानमा लागेका उनको एसईईको नतिजापछि रुची अनुसारका कलेज पढ्ने सपना छ। होटल म्यानेजमेन्ट पढ्ने योजना बनाएका उनले अब विचार फेरिएको बताए। घरमा आमा बुवाको सेवासहित दुई भाइलाई पढाउनु पर्ने जिम्मेवारीले उनले कमर्स पढ्ने योजना बनाएको सुनाए। कक्षा १० मा पढ्ने आषीश राउत र कक्षा ६ मा पढ्ने कृष्ण राउतलाई उच्च शिक्षा दिन आफूले दिनरात मेहनत गर्ने उनले बताए। घर खर्चको लागि साहुसँग लिएरको रिण चुकाउनु पर्ने भएकाले उनले बुवा अजय राउत र आमा पंकी राउतलाईसमेत ठेला किन्दिएर आँप बेच्ने कामको सुरवात गरेका छन्।
५ देखि १२ वर्षका बालबालिकालाई फाइजर खोप लगाइँदै : पहिलो चरणमा २७ जिल्लामा सुरु,"काठमाडौं : सरकारले बिहिबारदेखि ५ वर्षदेखि १२ वर्ष उमेर समूहका बालबालिकालाई कोभिडविरुद्धको फाइजर खोप लगाउन सुरु गरेको छ। दुई चरणमा गरी ७७ जिल्लाका ३९ लाख बालबालिकालाई दिन लागिएको यो खोप बिहीबारदेखि पहिलो चरणमा भने २७ जिल्लामा सुरु गरिएको हो। खोप अभियानको भक्तपुरस्थित आदर्श माध्यमिक विद्यालयमा युएसएड नेपाल मिसनका अधिकारीहरुले निरीक्षण गरेका छन्। पहिलो चरणमा २७ वटा जिल्लामा १५ असारसम्म खोपको पहिलो मात्रा र दोस्रो मात्रा साउन २ देखि ८ गतेसम्ममा दिइने छ। त्यस्तै, बाँकी रहेको ५० जिल्लामा भाद्र ५ देखि ११ गतेसम्म पहिलो मात्रा र भाद्र २७ देखि असोज १ गतेसम्म दोस्रो मात्रा खोप अभियान संचालन हुने स्वास्थ्य मन्त्रालयले जनाएको छ। पहिलो चरणको खोपका लागि कोभ्याक्सले २२ लाख डोज फाइजर खोप पठाइसकेको छ।"
"एनआरएनएले काठमाडौंमा सार्वजनिक शौचालय बनाइदिने, ट्राफिक लाइट र फोहोर व्यवस्थापनमा पनि सघाउने","काठमाडौं : गैरआवासीय नेपाली संघ (एनआरएनए)को प्रतिनिधिमण्डल र हालसालै निर्वाचित काठमाडौं महानगरपालिकाका मेयर बालेन्द्र शाहबीच भेटवार्ता भएको छ। मेयरको कार्यकक्षमा भएको भेटमा एनआरएनए प्रतिनिधिमण्डलले काठमाडौं महानगरपालिकाको स्तरोन्नति, ट्राफिक व्यवस्थापनको लागि ट्राफिक लाइट, आधुनिक सार्वजनिक शौचालय निर्माणको लागि सहयोग गर्ने प्रतिबद्धता जनाएका थिए। एनआरएनएका कार्यकारी अध्यक्ष कुल आचार्यले ललितपुर महानगरपालिकाको समन्वयमा ललितपुरको शंखमुल पार्क बनाएको स्मरण गराएका थिए। त्यस्तै गत वर्ष नै टेण्डर आह्वान गरी बनाउन लागेको सार्वजनिक शौचालय कलंकी सडक विस्तारले जग्गा अधिग्रहण भएपछि स्थगित भएको र महानगरपालिकाले जग्गा उपलब्ध गराए एनआरएनएले दुईवटा सार्वजनिक शौचालय बनाउने घोषणा गर्दै उक्त शौचालय व्यवस्थापनको निमित्त महानगरपालिकालाई आग्रह गरे। उनले फोहोर व्यवस्थापनको निमित्त विभिन्न देशहरूको उच्चस्तरीय प्रविधिको विषय पनि मेयर शाहलाई जानकारी गराएका थिए। संघका उपाध्यक्ष महेशकुमार श्रेष्ठले काठमाडौं सिटीलाई 'स्मार्ट सिटी' बनाउन सहकार्य र समन्वय गर्न एनआरएनए तयार रहेको बताए। भेटमा मेयर शाहले काठमाडौंको कलासंस्कृति, सम्पदालाई विश्व सञ्जालमा चिनाउनको निमित्त संघलाई आग्रह गरे। त्यस्तै 'कुकुर तिहार' लाई विशेष पर्वको रुपमा विश्वभर मनाउन र त्यो देशको क्यालेन्डरमा उक्त पर्व छपाउन पहल गर्न आग्रह गरेका थिए। एनआरएनएले बनाउन लागेको सार्वजनिक शौचालय बनाउन जग्गा उपलब्ध गराउन, व्यवस्थापन गर्न महानगरपालिका सकारात्मक रहेको मेयर शाहले जवाफ दिएका थिए। भेटमा युरोपका क्षेत्रीय संयोजक चिंतामणि सापकोटा, युरोपका युवा संयोजक रमेश काफ्ले, आईसीसी सदस्य प्रदीप न्यौपानेलगायतका अभियन्ताको उपस्थिति रहेको थियो।"
"सांसदको प्रश्न : काठमाडौंमा हैजा बढ्यो, रोकथाम गर्ने सरकारको योजना के छ ?","काठमाडौं : सांसदहरुले काठमाडौंमा हैजा रोकथाममा सरकारको योजनाबारे जबाफ मागेका छन्। काठमाडौंमा अहिलेसम्म चार जनामा हैजा संक्रमण पुष्टि भएपछि सांसदहरुले हैजा रोकथाममा सरकारको योजनाबारे प्रष्ट्याउन माग गरेका हुन्। प्रतिनिधि सभामा बोल्दै सांसद बिनादेवी बुढाथोकीले हैजाको रोकथाम र नियन्त्रणमा ध्यान दिन सरकारलाई आग्रह गरिन्। उनले भनिन्, फोहोर र प्रदुषणले काठमाडौंमा हैजाका बिरामी भेटीए। स्वास्थ्यकर्मीले हैजाको जोखिममा छ भनेका छन्। यसको रोकथाम र नियन्त्रणमा ध्यान दिन आग्रह गर्छु। सांसद सरिता न्यौपानेले फोहोरले हैजा बढेको भन्दै सरकारसँग रोकथामको योजना मागिन्।"
प्रज्ञा प्रतिष्ठानले नेपालको प्राज्ञिक गरिमालाई अन्तर्राष्ट्रिय रुपमा कृयाशील बनाएको छ : प्रधानमन्त्री,"काठमाडौं : प्रधानमन्त्री शेरबहादुर देउवाले नेपालको ज्ञान, विज्ञान, भाषा, संस्कृती र कलाको उन्ननयका लागि प्रतिष्ठानले अग्रणी भुमीका निर्वाह गरेको बताएका छन्। नेपाल प्रज्ञा प्रतिष्ठानको ६५ औं वार्षिकोत्सव तथा राष्ट्रिय कविता महोत्सव २०७९ को उद्घाटन गर्दै प्रधानमन्त्री देउवाले नेपाली कला संस्कृतिलाई अन्तर्राष्ट्रिय स्तरमा चिनाउन प्रतिष्ठानले महत्वपूर्ण भूमिका खेलेको बताएका हुन्। उनले भने, नेपालको प्राज्ञिक गरिमालाई अन्तर्राष्ट्रिय रुपमा कृयाशील बनाएको छ। नेपालको भाषा, संस्कृति, दर्शनको क्षेत्रमा थप योगदान पुर्याउनेछ भन्ने आशा गरेको छ। प्रतिष्ठानको आर्थिक कठिनाइ भन्ने कुरा आएको छ। यसमा सल्लाह गरेर अघि बढ्छु। सरकारको तर्फबाट आवश्यक सहयोग हुन्छ।"
न्यायाधीश र अधिवक्ताबीचको घुस लेनदेन प्रकरण सदनमा प्रवेश,"काठमाडौं : न्यायाधीश र अधिवक्ताबीचको घुस लेनदेन प्रकरणको बिषयले सदनमा प्रवेश पाएको छ। प्रतिनिधिसभाको बिहीबार बसेको बैठकको बिशेष समयमा सांसद लिलादेवी सिटौलाले न्यायाधीश र अधिवक्ता बीचको घुस लेनदेनको विषय सार्वजनिक भएपछि नेपालको न्यायालय कस्तो छ भनेर जनताले देख्ने गरी बाहिरिनु दुःखद् भएको बताइन्। उक्त घटनाले मुलुकको न्यायालयको अवस्था छर्लङ्ग पारेको उनको भनाइ छ। राज्यको कोषबाट तलबभत्ता बुझ्नेहरू सेटिङमा पैसा कमाउन लागेको उनले आरोप लगाइन्। उनले आर्थिक वृद्धिलगायत विविध कारणले देश डुबिरहेको अवस्थामा त्यसको मौका छोपी सेटिङ गरेर देशका अमूक सङ्गठनमा बस्नेहरू घुसबाट धन कमाइरहेको भन्दै सदनको ध्यानाकर्षण गराइन्। उनले यस्ता गम्भीर विषयमा सबै सांसदहरु, सरकार र प्रतिपक्षको रूपमा विभाजित नभई सिङ्गो आवाज बन्नुपर्नेमा जोड दिइन्। त्यस्तै सांसद सांसद गजेन्द्र बहादुर महतले न्यायालय भष्टाचारको अखडा बनिरहेको भन्दै यसबारेमा व्यवस्थापिका पनि बन्धक भएर बस्न नहुने बताए।"
"लागु औषध कारोबारको ट्रान्जिट बन्दै नेपाल, करिब ५ किलो हिरोइनसहित ३ विदेशी पक्राउ","काठमाडौं : लागु औषध हिरोइनसहित तीन जना विदेशी र एक जना नेपाली पक्राउ परेका छन्। करिब ५ किलो हिरोइनसहित एक जना अफ्रिकन, दुई जना भारतीय र एक जना नेपाली नागरिक पक्राउ परेको लागु औषध नियन्त्रण व्युरोले जनाएको छ। व्युरोका कार्यालय प्रमुख प्रहरी उपरीक्षक जीवन कुमार श्रेष्ठका अनुसार पक्राउ पर्नेमा ३० वर्षीय तान्जानियन नागरिक अब्बु लिकी अब्दल्लाह, भारतीय नागरिक ४३ वर्षीय विक्रम जित सिंह र ४६ वर्षीय मुनिम सिंह, ३० वर्षीय नेपाली नागरिक बिकी रौनियार रहेका छन्। उनीहरु काठमाडौंको बौद्धस्थित एक होटलबाट पक्राउ गरेको श्रेष्ठले बताए। तान्जानियन नागरिक बिक्रेता रहेको र दुई जना भारतीय खरिदकर्ता रहेको प्रहरीको प्रारम्भिक अनुसन्धानबाट खुलेको छ। यसरी परे पक्राउ नेपाललाई ट्रान्जिट बनाएर लागु औषधको कारोबार हुने गरेको प्रहरीले निष्कर्ष निकालेपछि त्यसविरुद्धको अपरेशन सुरु गरेको प्रहरी उपरीक्षक श्रेष्ठले बताए। दक्षिण अफ्रिकाबाट नेपाल आएका केही मानिसहरु पटकपटक लागु औषध हिरोइनसहित पक्राउ पर्न थालेपछि प्रहरीले दक्षिण अफ्रिकाबाट आउने मानिसहरुको निगरानी राखेका थिए। त्यसै क्रममा फ्लाई दुबईको उडानबाट दक्षिण अफ्रिकाको जोहन्सवर्गबाट दुबई हुँदै तान्जानियन नागरिक अब्बलिकी अब्दल्लाह गत असार २ गते ८:४० बजे त्रिभुवन अन्तर्राष्ट्रिय विमानस्थलमा उत्रिएका थिए। उनको गतिविधि शंकास्पद लागेपछि व्युरोबाट खटिएको प्रहरी टोलीले उनको पिछा गरेको थियो। उनले बोकेको सुटकेसभित्रको पिँधमा लुकाएर ल्याएको ५ किलो ९ सय ग्राम हिरोइनसहित व्युरोबाट खटिएको टोलीले बौद्धबाट नियन्त्रणमा लिएको थियो। सोधपुछकै क्रममा भारती नागरिक र नेपाली नागरिकलाई पनि बौद्धकै एक होटलबाट पक्राउ गरेको प्रहरी उपरीक्षक श्रेष्ठले बताए।"
रामेछाप नगरपालिकाले जेष्ठ नागरिकको घरमै स्वास्थ्य परीक्षण गर्ने,"रामेछाप : रामेछाप नगरपालिकाले आफ्नो ११औँ नगरसभाद्वारा ६८ वर्षमाथिका जेष्ठ नागरिकलाई घरघरमै आवश्यक स्वास्थ्य परीक्षण गर्ने र परामर्श गर्ने नीति बनाएको छ। जेष्ठ नागरिक समाजको आधार घरघरमै स्वास्थ्य परीक्षण र उपचार भन्ने नाराका साथ जेष्ठ नागरिकसँग मेयर कार्यक्रम सञ्चालन गर्ने भएको छ। ११औं नगरसभामा पालिकाको नीति तथा कार्यक्रम प्रस्तुत गर्दै उपप्रमुख बालाकुमारी कार्कीले पालिकाको २६ बुँदे नीति प्रस्तुत गरेकी हुन्। कार्कीद्वारा प्रस्तुत गरिएको नीतिहरूमा महिला उद्धमशीलता, युवा लक्षित कार्यक्रम सञ्चालन गर्ने उल्लेख गरिएको छ। रामेछाप नगरलाई पर्यटन प्रवर्द्धन गर्न पर्यटकहरूको रहर फूलैफूलको सहर निर्माण गदै रामेछाप नगरपालिकालाई ऐतिहासिक सहर बनाउने उल्लेख छ। एक घर एक धारा कार्यक्रम सञ्चालन गर्ने, सिँचाइका लागि सिँचाइ सुविधा पुर्याउने र जमिन बाँझो रहने अवस्थाको अन्त्य गर्ने नीति प्रस्तुत गरेको छ। जातीय पहिचान र संरक्षण गर्दै लोपोन्मुख जातीको रुपमा रहेको हायु जातिको संस्कृति र परम्पराको संरक्षण गर्ने भएको छ। गुणस्तरीय र निशुल्क शिक्षालाई प्राथमिकतामा राख्दै आधुनिक र ब्यावसायिक शिक्षाको प्रारम्भ गर्ने उपप्रमुख कार्कीद्वारा प्रस्तुत नीति तथा कार्यक्रममा उल्लेख गरिएको छ। सामुदायिक विद्यालयमा विद्यार्थी भर्ना कार्यक्रमलाई प्रोत्साहन गर्ने उद्देश्यले महँगो शुल्क तिर्ने क्षमता छैन हाम्रो, निजीभन्दा सामुदायिक विद्यालय राम्रो भन्ने कार्यक्रम पनि सञ्चालन गर्ने भएको छ। नगरपालिकाले वैदेशिक रोजगारबाट फर्केका युवालाई नगरमै बसेर व्यवसाय गर्न चाहे प्रोत्साहन स्वरुप अनुदान दिने र कृष्णमा आधुनिकीकरण र व्यवसायीकरण गर्ने कार्यक्रम ल्याएको छ। भौतिक पूर्वाधारको विकासलाई प्राथमिकता दिँदै नगर गौरवका आयोजनालाई निरन्तरता दिने उल्लेख छ। नगरपालिका भित्र निर्माण हुने भौतिक संरचना अपाङ्ग र बालमैत्री बनाउने र बालमैत्री स्थानीय शासनको अवलम्बन गरी बालबालिकाको सर्वपक्षीय विकासका कार्यक्रम सञ्चालन गर्ने भएको छ।"
एकीकृत समाजवादीको सचिवालय बैठक जारी,"काठमाडौंः नेकपा एकीकृत समाजवादीको सचिवालय बैठक सुरु भएको छ। आलोकनगरस्थित पार्टी मुख्यालयमा बैठक सुरु भएको हो। स्थानीय निर्वाचनको समीक्षा, संगठनको सदस्यता वितरण, आगामी संघ र प्रदेशको निर्वाचन लगायतका विषयमा छलफल हुने पार्टीका केन्द्रीय सदस्य मेटमणी चौधरीले अन्नपूर्णलाई जानकारी दिए।"
घुसको डिल गर्ने न्यायाधीश र अधिवक्तालाई पक्राउ गर्न राप्रपाको माग,काठमाडौं : राष्ट्रिय प्रजातन्त्र पार्टीले दुई करोड घुसको डिल गर्ने न्यायाधीश र अधिवक्तालाई पक्राउ गरि अनुसन्धान गर्नुपर्ने भन्दै न्याय परिषद्मा निवेदन दर्ता गरेको छ। पार्टीको सुशासन विभागका प्रमुख तथा राप्रपा प्रवक्ता ज्ञानेन्द्र शाही नेतृत्वको टोलीले घुस काण्ड सार्वजनिक भएपछि काठमाडौं जिल्ला अदालतका न्यायाधीस राजकुमार पोखरेल र अधिवक्ता रुद्र पोखरेललाई पक्राउ गरि थप अनुसन्धान गर्न निवेदन दर्ता गराएको हो। निवेदन दर्तापछि शाहीले तत्काल उनीहरुलाई पक्राउ नगरे थप आन्दोलन गर्ने र सर्वोच्चमा रिट दायर गरिने चेतावनी दिए। मुलुकका बिधिको शासन कायम गर्न पनि सबैलाई बराबरको कानून हुनुपर्ने राप्रपाले जनाएको छ।
वायुसेवा निगमको महाप्रबन्धकमा ज्वारचन,"काठमाडौं : सरकारले क्याप्टेन दिपुराज ज्वारचनलाई नेपाल वायुसेवा निगमको महाप्रबन्धक नियुक्त गरेको छ। निगमको अप्रेसन विभाग प्रमुख ज्वारचनलाई असार ६ गते बसेको मन्त्रिपरिषद् बैठकको निर्णयअनुसार संस्कृति, पर्यटन तथा नागरिक उड्ययन मन्त्रालयले बिहीबार महाप्रवन्धकको जिम्मेवारी बहन गर्ने गरी नियुक्त गरेको हो। ज्वारचनले निगमको एयरबस उडाउँदै आएका छन्। असार ६ गतेको मन्त्रिपरिषद्को निर्णयले ज्वारचनलाई निगमको निमित्त महाप्रबन्धक बनाउने निर्णय गरेको थियो। नवनियुक्त महाप्रबन्धक ज्वारचनले विहीबारै पदभार ग्रहण गरेका छन्। पदभार ग्रहणका अवसरमा सबैबाट पूर्ण सहयोग पाउने अपेक्षा राखे। समग्रतामा सुधारका लागि अल्पकालीन, मध्यकालीन र दीर्घकालीन योजना र सो को लागि रणनीति एवंम कार्ययोजना बनाई सबैलाई साथ लिएर अघि बढ्ने उनको भनाइ थियो। यसैगरी मन्त्रिपरिषद्ले निगमका तत्कालीन अध्यक्ष युवराज अधिकारीको कार्यशैलीप्रति असन्तुष्टि जनाउँदै उनलाई जिम्मेवारीबाट निलम्बन गरेको थियो। आफूसँग पंगा लिएको भन्दै पर्यटनमन्त्री प्रेमबहादुर आलेले तत्कालीन निगमका अध्यक्ष अधिकारीलाई बर्खास्त गर्न मन्त्रिपरिषद् बैठकमा प्रस्ताव लगेका थिए।"
"फाइनल खेलमा पानीभित्रै बेहोस् भइन् पौडीबाज, यसरी गरियो उद्धार (फोटोसहित)","काठमाडौं : अमेरिकी पौडी खेलाडी अनिता अल्भारेज विश्व च्याम्पियनसिपको फाइनलमा प्रतिस्पर्धा गर्दागर्दै बेहोस भएकी छन्। २५ वर्षीया उनी महिला एकल फ्री इभेन्टको फाइनलमा प्रतिस्पर्धा गर्ने क्रममा हंगेरीमा बेहोस भएको डेलीमेलले जनाएको छ। पानीभित्रै बेहोस भएकी उनलाई तत्कालै प्रशिक्षकले उद्धार गरेकी थिइन्। उद्धार गरेका उनलाई तत्कालै अस्पताल पुर्याइएको थियो। अहिले उनको अवस्थामा सामान्य रहेको अधिकारीहरुले जनाएका छन्। 'अनिता ठीक छिन्। डाक्टरले सबै कुराको परीक्षण गरेको छ, जुन नर्मल देखियो। मुटुको धड्कन, अक्सिजन, सुगर, ब्लड प्रेसर सबै ठीक छ,' प्रशिक्षकद्वारा जारी विज्ञप्तिमा भनिएको छ। अनिताले जीवित रहेकोमा आफूलाई भाग्यमानी ठानेकी छन्।"
गाँजासम्बन्धी विधेयक तत्काल संसदमा ल्याउन एमाले सांसद तामाङको माग,"काठमाडौं : नेकपा एमालेका सांसद शेरबहादुर तामाङले गाँजा खेतीलाई नियमन तथा व्यवस्थापन गर्न बनेको विधेयक प्रतिनिधिसभामा ल्याउन सभामुखलाई आग्रह गरेका छन्। संसदमा बोल्दै सांसद तामाङले गाँजासम्बन्धी विधेयक तत्काल छलफलमा ल्याउन माग गरेका हुन्। उनले भने, हामीसँग भएको सम्भावनाको खोजी किन नगर्ने? एउटा समृद्धशाली राष्ट्र बनाऔं त कसले हेप्छ? सभामुख महोदय, गाँजा खेतीलाई नियमन तथा व्यवस्थापन गर्न बनेको विधेयक तत्काल छलफलमा ल्याउन नियमावलीको व्यवस्थाअनुसार अनुमतिको लागि हार्दिक अनुरोध गर्छु। अन्तर्राष्ट्रिय कानुनले नै गाँजा लागुऔषध होइन औषधीय गुण भएको वनस्पति मानेको उनले जिकिर गरे। गाँजा खेतीलाई नियमन तथा व्यवस्थापन गर्न बनेको विधेयक दर्ता भएको पाँच दिनपछि नै विश्व स्वास्थ्य संगठनको सिफारिसमा संयुक्त राष्ट्रसंघले सबै आफ्ना सदस्य राष्ट्रहरुलाई योसम्बन्धी के हो भनेर प्रश्न पठाएको थियो। त्यसमा नेपालले पनि सकारात्मक जवाफ पठाएको छ। गाँजा लागुऔषध होइन औषधीय गुण भएको वनस्पति हो भनेर अन्तर्राष्ट्रिय सम्झौतामा पनि हस्ताक्षर गरेको छ, उनले भने।"
प्रदेश र संघको निर्वाचनमा लोकप्रिय र जनतामा भिजेको उम्मेदवार छानौं : प्रचण्ड,"काठमाडौं : नेकपा माओबादी केन्द्रका अध्यक्ष पुष्पकमल दाहाल प्रचण्डले देशको राजनीतिक धारालाई डोर्याउने चावी जनताले माओबादी केन्द्रलाई दिएको बताएका छन्। पार्टीको प्रशिक्षण कार्यक्रमलाई ललितपुरमा सम्बोधन गर्दै प्रचण्डले स्थानीय तहको चुनावमा माओबादी केन्द्रको एजेण्डाले जितेको बताएका हुन्। उनले भने, कति जित्यौं भनेर हेर्दा एउटा चित्र देखिएला। समग्रमा हामीले जितेको हो। माओबादी केन्द्रको एजेण्डाले जितेको छ। निर्णायक तेस्रो शक्तिका रुपमा रह्यो। विघठनकारीहरुले पराजय व्यहोरे। प्रचण्डले प्रदेश र संघको निर्वाचन संघारमा रहेको र यसको तयारीका लागि प्रारम्भिक छलफल सुरु भएको बताए। उनले भने, पहिलो कुरा त आफ्नो बलियो तयारीमा ध्यान दिनुहोस्। लोकप्रिय उम्मेदवार र विजय हुनसक्ने उम्मेदवार मुख्य हुने रहेछ। संघ र प्रदेशको निर्वाचन पनि जीवन मरणको लडाइ रहेको बताए।"
माओवादी देशको दोस्रो ठूलो र पहिलो वामपन्थी पार्टी बन्छ : प्रचण्ड,"काठमाडौं : नेकपा माओबादी केन्द्रका अध्यक्ष पुष्पकमल दाहाल प्रचण्डले आफ्नो पार्टी आगामी निर्वाचनमा देशको दोस्रो ठूलो र पहिलो वामपन्थी पार्टी बन्ने सम्भावना रहेको बताएका छन् । ललितपुरमा आयोजित पार्टी प्रशिक्षण कार्यक्रममा बोल्दै प्रचण्डले देशको चावी माओबादी केन्द्रको हातमा रहेको भन्दै पहिलो पार्टी बन्ने गरी लाग्न कार्यकर्तालाई आग्रह गरेका हुन् । प्रचण्डले भने, चावी त हाम्रो हातमा छ । कस्तो अवस्थामा छ भने ताला खोल्नलाई एउटा न एउटासँग मिल्नुपर्ने अवस्थामा छ । कांग्रेस र एमालेसँग मिल्न नपर्ने अवस्थामा पुर्याउन जरुरी छ । त्यो सम्भावना मैले देखेको छु । फेरि एकपटक जोडबल गरियो भने सफल भइन्छ । फरक प्रसंगमा प्रचण्डले एसपीपी सैन्य सम्झौता भएको बताए । उनले भने, एसपीपी सम्झौता २०१५ मा केपी ओली प्रधानमन्त्री र रक्षा मन्त्री भएको बेला सैद्धान्तिक सहमति भएको कुरा छ्याङगै छ । पछि त केपी ओलीले पत्र लेखेको बाहिरियो योभन्दा लज्जास्पद झुट के हुन सक्छ ? मैले प्रधानमन्त्री ज्यूलाई यो सम्झौता गर्नुभयो भने गठबन्धन दुर्घटनामा जान्छ भनेको थिएँ ।"
"एकीकृत समाजवादीले भन्यो : मन्त्री चिरस्थायी पद होइन, पार्टीको निर्णय कार्यान्वयन हुन्छ","काठमाडौं : नेकपा एकीकृत समाजवादीको केन्द्रीय सचिवालयको बैठक जारी छ। बिहीबार बसेको बैठकमा गएको स्थानीय तह निर्वाचनको समीक्षा, आगामी निर्वाचनमा पार्टीको सहभागिता, पार्टीको सुदृढीकरण, आगामी निर्वाचनको कार्ययोजनाका बारेमा छलफल भएको थियो। बैठकपछि पार्टीका उपमहासचिव जगन्नाथ खतिवडाले पार्टीबाट सरकारको प्रतिनिधित्व गरेकाहरुले पार्टीको निर्णय मान्नुपर्ने बताए। उनले भने, सरकारको विषयमा पार्टीको निर्णय कार्यान्वयन हुनुपर्छ। अन्तिम शर्त पार्टीको निर्णय हो। पार्टीले जे निर्णय गरेको छ त्यहि निर्णय हुनुपर्छ। मन्त्री चिरस्थायी प्राप्त गरेको चिज होइन। भद्र सहमति के थियो भने एकपटक हुने मन्त्रीले ६ महिना काम गर्नुपर्छ। ६ महिना कटिसक्यो। उनले शुक्रबारदेखि पार्टीको पोलिटब्यूरो बैठक बस्ने जानकारी दिए।"
"रामायण सर्किट रेल जनकपुरधाममा, मुख्यमन्त्री राउतद्वारा स्वागत (फोटो फिचर)","जनकपुरधाम : ५ सय धार्मिक पर्यटकसहित भारतको रामायण सर्किट रेल भारत गौरव टुरिस्टल रेल बिहीबार जनकपुर आइपुगेको छ। नेपाल भारतको साँस्कृतिक सम्बन्धलाई सुदृढ बनाउने उद्देश्यले भारतीय रेल धार्मिक पर्यटकसहित नेपाल आइपुगेको हो। जनकपुरस्थित रेल्वे प्लेटफर्ममा मधेस प्रदेशका मुख्यमन्त्री लालबाबु राउत, पर्यटनमन्त्री शत्रुधन महतो, जानकी मन्दिरका उत्तराधिकारी महन्थ रामरोशन दास वैष्णवलगायत जनप्रतिनिधि तथा जनकपुरबासीहरुले भारतीय पर्यटकहरुलाई स्वागत गरेका छन्। मंगलबार भारतको नयाँ दिल्लीबाट यात्रा सुरु गरेको यस रेललाई जनकपुरमा ब्रोडगेज रेल लिंक भएकै कारण नेपाल ल्याउन सम्भव भएको हो। त्रेतायुगमा राम र सीताको वैवाहिक सम्बन्धलाई जोडेर भारतको अयोध्या र जनकपुरलाई केन्द्रमा राखेर रामायण सर्किटको परिकल्पना गरिएको हो। रामायणमा उल्लेख गरिएका अन्य ठाउँहरुलाई धार्मिक पर्यटनसँग जोड्न भारत सरकारले यस रेलको यात्रा आरम्भ गरेको छ। ४ वर्षपूर्व भारतीय प्रधानमन्त्री नेरन्द्र मोदी जनकपुर आउँदा दुई देशबीच रामायण सर्किट सम्झौता भएको थियो।"
नेपाली उत्पादन बढाउन प्रधानमन्त्रीको नाममा नै कार्यक्रम छ : उद्योगमन्त्री बडू,"काठमाडौं : उद्योग, वाणिज्य तथा आपूर्तिमन्त्री दिलेन्द्र बडूले मुलुकको अर्थतन्त्रलाई आत्मनिर्भर बनाउने र स्वदेशी वस्तुको प्रवर्द्धन गर्ने उद्देश्यसहित सरकार क्रियाशील रहेको बताएका छन्। बिहीबार काठमाडौंमा उद्योग मन्त्रालय, नेपाल घरेलु तथा साना उद्योग महासंघद्वारा नेपाली उत्पादनको बजारीकरणका लागि निर्मित इकमर्शको शुभारम्भ गर्दै मन्त्री बडूले आगामी आर्थिक वर्षको बजेट र नीति तथा कार्यक्रममा सरकारले मुलुकको निर्यातलाई बढाउने, उत्पादनलाई बढाउने नीति लिएकोसमेत बताए। यसका लागि नेपाली उत्पादन बढाउन प्रधानमन्त्रीको नाममा नै कार्यक्रम रहेको र अर्को मेड इन नेपाल मेक इन नेपालको दशकका रुपमा कार्यक्रम अघि बढाएको उनले जानकारी दिए। मन्त्री बडूले साना तथा घरेलु उद्योग नै उत्पादन बढाउने आधार क्षेत्र रहेको जिकिर गरे। उनले स्वदेशी वस्तु उत्पादन, बजारीकरण र निर्यातका लागि सरकार पूर्ण रुपमा निजी क्षेत्रलाई सहयोग गर्न तयार रहेको बताए। मन्त्री बडूले इकमर्शमार्फत स्वदेशी वस्तुको प्रवर्द्धन र बजारीकरणका लागि सहज हुने धारणा राखे। कार्यक्रममा नेपाल उद्योग वाणिज्य महासंघका अध्यक्ष शेखर गोल्छाले साना तथा मझौला उद्योगहरु अर्थतन्त्रको मेरुदण्ड भएको भन्दै यस क्षेत्रको उचित प्रवर्द्धन आवश्यक रहको बताए। साना तथा मझौला उद्योगहरुलाई महासंघको पहलमा बिनाधितो कर्जा उपलव्ध गराउने सरकारको कार्यक्रम आएको भन्दै यसलाई छिटो कार्यान्वयन गर्न सरकारको ध्यानाकर्षण गराए। बिहीबार सार्वजनिक गरिएको इकमर्शबाट स्वदेशी बस्तुको विक्री वितरणसमेत गरिने घरेलु तथा साना उद्योग महासंघले जनाएको छ।"
नागरिकता विधेयक फास्ट ट्रयाकबाट पारित गर्न लालबाबुको माग,"काठमाडौं : नेकपा एमालेका सांसद लालबाबु पण्डितले नागरिकता विधेयक फास्ट ट्रयाकबाट पारित गर्न सरकारसँग माग गरेका छन्। प्रतिनिधिसभामा बोल्दै सांसद पण्डितले नागरिकता विधेयकलाई फास्ट ट्रयाकबाट पारित गरी नागरिकता वितरणको व्यवस्था मिलाउन माग गरेका हुन्। उनले भने, २ लाख ५० हजार युवाहरु नागरिकतासहित पहिचानको खोजीमा रहेका छन्। सरकारले नागरिकता विधेयकलाई फास्ट ट्रयाकबाट पारित गरी नागरिकता वितरणको व्यवस्था मिलाओस् भन्ने माग गर्छु। संघीय निजामति सेवा ऐन राज्य व्यवस्था समितिबाट पास गएको भन्दै सो ऐनलाई यथाशिघ्र संसदबाट पारित गर्न माग आग्रह गरे।"
"एन्फा महासचिवमा किरण, कोषाध्यक्षमा रवीन्द्र","काठमाडौं : अखिल नेपाल फुटबल संघ (एन्फा) को महासचिवमा किरण राई र कोषाध्यक्षमा रवीन्द्र जोशी मनोनीत भएका छन्। एन्फा अध्यक्ष पंकज नेम्बाङ नेतृत्वको कार्यसमितिको बुधबार बसेको पहिलो बैठकले राईलाई महासचिव र जोशीलाई कोषाध्यक्षमा मनोनीत गरेको हो। राई अघिल्लो कार्यसमितिमा प्रवक्ता र जोशी कोषाध्यक्ष नै थिए। एन्फाको विधानमा महासचिव र कोषाध्यक्ष मनोनीत गर्ने प्रावधान छ। यसैगरी अन्तर्राष्ट्रिय सम्बन्ध प्रमुखमा नविन पाण्डेलाई नियुक्त गरिएको छ। बैठकले प्रशिक्षकसँगको विवादपछि प्रशिक्षण छाडेका राष्ट्रिय टोलीका खेलाडीलाई फिर्ता बोलाउने निर्णय पनि गरेको छ। होटलको व्यवस्थापनका विषयमा राष्ट्रिय टोलीका मुख्य प्रशिक्षक अब्दुल्लाह अलमुताइरीसँग विवाद भएपछि उपकप्तान रोहित चन्दसहित १० खेलाडीले प्रशिक्षण छाडेका थिए। सुजल श्रेष्ठ, अनन्त तामाङ, सुमन लामा, विशाल राई, विमल घर्तीमगर, दिनेश राजवंशी, विशाल श्रेष्ठ र अन्जन विष्टले प्रशिक्षण क्याम्प छाडेका थिए। क्याम्प छाडेका खेलाडीको समर्थन गरेको आरोपमा कप्तान किरण चेम्जोङलाईसमेत राष्ट्रिय टोली बाहिर राखिएको थियो। सिनियर खेलाडीबिनाको नेपालले एएफसी एसियन कप छनोटको तेस्रो चरणको छनोट खेल खेलेको थियो। नेपालले खेलेका तीन वटै खेलमा लज्जास्पद् हार बेहोरेको थियो। घटनाबारे छानबिन गर्न गठित समितिले प्रशिक्षकले बारम्बार क्याम्प छाडेर जान भनेपछि खेलाडीले बाध्य भएर होटल छाडेर गएको प्रतिवेदन बुझाएको थियो। बैठकले छानविन समितिको प्रतिवेदन अनुसार प्रशिक्षकको विषयमा कतार फुटबल संघसँग समन्वय गर्न सचिवालयलाई निर्देशन दिएको छ।"
एलन मस्कलाई ४४ अर्ब डलरमा ट्विटर बेच्न बोर्डको स्वीकृति,वासिङटन डिसी : ट्विटरको बोर्ड अफ डाइरेक्टर्सले माइक्रोब्लगिङ साइट एलोन मस्कलाई ४४ अर्ब डलरमा बेच्न अनुमति दिएको छ। ट्वीटरले मंगलबार अमेरिकी सेक्युरिटीज एण्ड एक्सचेन्ज कमिसनमा यस सम्बन्धमा नियामक फाइलिङ गरेको थियो। ट्विटर बोर्डले मस्कलाई ४४ अर्ब डलरमा खरिद गर्न सर्वसम्मतिले अनुमोदन गरेको हो। बोर्डले मर्जर सम्झौता स्वीकार्य भएको र यससँग सम्बन्धित लेनदेन ट्विटर र यसका शेयरधानीहरूको हितमा रहेको बताएको छ। अनुमोदनपछि ट्विटरको शेयर मा करिब ३ प्रतिशत बढेर ३८६० पुगेको छ। मस्कले मंगलबार ट्विटरमा अझै पनि केही नसुल्झिएका समस्याहरू भएको बताए। अझै ट्विटरमा बटहरूको वास्तविक संख्या पत्ता लगाउन कुरिरहेका उनको भनाइ छ। उनले आफू ट्विटरको सीईओ बन्न नचाहेको पनि बताए। ट्विटरमा भएका धेरै बटहरूको कारण मस्कले मेमा ट्विटर लिने सम्झौतालाई होल्डमा राखेका थिए। एजेन्सी
होटलको बरण्डामा भेटियो पुरुषको शव,विराटनगर : मोरङको उर्लाबारी नगरपालिका६ पूर्व बस स्टेन्डनजिक सञ्चालनमा रहेको एउटा होटलको बरण्डामा बिहीबार बिहान पुरुषको शव भेटिएको छ । मोरङ प्रहरीका प्रवक्ता डीएसपी दीपक श्रेष्ठका अनुसार आफूलाई रामकुमार माझी बताउने अन्दाजी ३७ वर्षीय पुरुष शौरभ होटलको बरण्डामा मृत फेला परेका हुन् । मृतकको ठेगाना खुल्न बाँकी रहेको जानकारी दिँदै प्रहरीले उनी भारतीय नागरिक भएको हुनसक्ने अनुमान गरेको छ । मृतक उर्लाबारी आसपासमा काम गर्दै आएको प्रहरीको प्रारम्भिक अनुसन्धानबाट खुलेको छ । बुधबार राति होटलको बरण्डामै सुतेका उनको मृत्यु भएको अवस्थामा भोलिपल्ट बिहान ५:४० बजेतिर शव भेटिएको डीएसपी श्रेष्ठको भनाइ छ । पुरुषको शव देखेपछि स्थानीयले प्रहरीलाई खबर गरेका हुन् । इलाका प्रहरी कार्यालय उर्लाबारीका प्रहरी निरीक्षक मिलन थापा नेतृत्वको टोलीले घटनाको अनुसन्धान थालेपनि मृत्युको कारण खुल्न सकिरहेको छैन । अत्यधिक मादक पदार्थ सेवन (मापसे) गरेका कारण उनको मृत्यु भएको हुनसक्ने प्रहरीको अनुमान छ । मृतकको ठेगाना खुल्न बाँकी रहेको र आफन्त पनि पत्ता नलागेकाले खोजी थालिएको प्रहरीले जनाएको छ । शव पोस्टमार्टमका लागि उर्लाबारीकै मंगलबारे अस्पताल लैजाने तयारी प्रहरीले गरेको छ ।
"भारतमा कोरोना संक्रमण तीव्र गतिमा, पछिल्लो २४ घण्टामा १३ हजार ३१ संक्रमित","नयाँ दिल्ली : भारतमा पछिल्लो २४ घण्टामा १३ हजार ३१३ नयाँ कोरोना संक्रमित थपिएका छन्। साथै सोही समयमा ३८ जना संक्रमितको मृत्यु भएको छ। भारतमा फेरि एकपटक कोरोना महामारीले गति लिएको छ। स्वास्थ्य मन्त्रालयले जारी गरेको प्रतिवेदन अनुसार पछिल्लो २४ घण्टामा १० हजार ९ सय ७२ जना संक्रमणमुक्त भएका छन्। भारतमा हाल सक्रिय संक्रमितको संख्या बढेर ८३ हजार (८३,९९० ) पुगेको छ। हिजो बुधाबार १२ हजार २ सय ४९ नयाँ कोरोना संक्रमित थपिएका थिए भने १३ जनाको मृत्यु भएको थियो। कोरोना संक्रमितको संख्या बढ्दै गएको देखेर केन्द्रीय स्वास्थ्यमन्त्री मनसुख मण्डवीयले बिहीबार अधिकारीहरूसँग बैठक गर्ने भएका छन्। बैठकमा कोरोनाको बढ्दो संक्रमण नियन्त्रण गर्न छलफल हुनेछ। स्रोतका अनुसार बैठकमा चिकित्सा विज्ञहरू पनि सहभागी हुनेछन्। पछिल्ला केही दिनको कोरोना केसको रिपोर्ट हेर्दा संक्रमणको गति बढेको छ। धेरै विज्ञहरूले यसलाई चौथो लहर पनि भनेका छन्। स्वास्थ्य मन्त्रालयले जारी गरेको प्रतिवेदनमा मंगलबार संक्रमितको संख्यामा कमी देखिएको थियो तर, बुधबार र बिहीबार फेरि संक्रमण उकालो लागेको छ।"
बाह्य ऋणको सीमा बढाइने,"काठमाडौं : सरकारले वैदेशिक ऋणको सीमा बढाउने भएको छ। कुल गार्हस्थ्य उत्पादनको एक तिहाइसम्म वैदेशिक ऋण लिन पाउने व्यवस्था गरिने भएको हो। असार ३ गते अर्थ समितिका सभापति कृष्णप्रसाद दाहालले संसद्मा पेस गरेको सार्वजनिक ऋण व्यवस्थापन विधेयकले ऋणको सीमा परिमार्जन गर्न खोजेको हो। विधेयक पास भएमा संघले जस्तै प्रदेश तथा स्थानीय सरकारले पनि ऋणपत्र जारी गर्न पाउने बाटो कानुनी रूपमा खुला हुनेछ। अहिले सरकारले कुनै विदेशी सरकार, विदेशी सरकारी बैंक वा वित्तीय संस्था वा एजेन्सीबाट ऋणको कुल अंक १२ खर्ब रुपैयाँमा नबढ्ने गरी वैदेशिक ऋण लिन पाउने व्यवस्था छ। विधेयकमा उल्लेख भएको ऋणको सीमा पास भएर आएमा मुलुकले कुल गार्हस्थ्य उत्पादनलाई आधार मानी त्यसको एक तिहाइले हुन आउने वैदेशिक ऋण मात्रै लिन पाउनेछ। जीडीपीको एक तिहाइसम्म लिन सकिने चालू वर्षको चैतसम्मको वैदेशिक ऋण ९ खर्ब ७६ अर्ब ४५ करोड केन्द्रीय तथ्यांक विभागको २०७८७९ को अपरिस्कृत तथ्यांकअनुसार कुल गार्हस्थ्य उत्पादन ४८ खर्ब ५१ अर्ब ६२ करोड ५० लाख रुपैयाँ छ। यसअनुसार १ तिहाइ वैदेशिक ऋणको सीमा १६ खर्ब १७ अर्ब २० करोड ८० लाख रुपैयाँ हुन आउँछ। तर सार्वजनिक ऋण व्यवस्थापन कार्यालयको चालू आवको चैतसम्मको तथ्यांकअनुसार मुलुकले लिएको वैदेशिक ऋण ९ खर्ब ७६ अर्ब ४५ करोड रुपैयाँ पुगेको छ। यो अहिले तोकेको सीमाभन्दा कम छ। मुलुकको विकासका निम्ति यो संशोधन जरुरी भएको विधेयक संशोधनकर्ता दिव्यमणि राजभण्डारी बताउँछन्। उनले अर्थ समितिको सार्वजनिक ऋण व्यवस्थापन विधेयक २०७६ माथि दफाबार छलफलमा यस्तो बताएका थिए। उनका अनुसार कुल गार्हस्थ्य उत्पादनका आधारमा वैदेशिक ऋणको सीमालाई बढाउन जरुरी छ। वैदेशिक ऋणको सीमा बढाउने मात्र नभई अब यसको प्रयोग कुनकुन परियोजनामा भइरहेको छ भनेर खोजी गर्न जरुरी भएको भण्डारी औंल्याउँछन्। अहिले बाह्य र आन्तरिक ऋणको तथ्यांकअनुसार मुलुकमा लगानी लागत कत्ति भयो र यसको प्रतिफल कति भयो भनेर हेर्नुपर्छ। जस्तै पोखरा, भैरहवा अन्तर्राष्ट्रिय एयरपोर्टमा कति लगानी भयो र प्रतिफल कति आउँछ भन्ने मन्त्रालयले आकलन गर्न जरुरी छ, उनले भने। छलफलमा अर्का संशोधनकर्ता मीनेन्द्र रिजालले मुलुकले ऋण कति लिनेभन्दा पनि बढी प्रतिफल दिनेमा ऋण लिनुपर्ने सुझाव दिए। भने, यद्यपि मुलुकले कुल जीडीपीको ऋण एक तिहाइ लिनमा आपत्ति छैन। तर प्रतिफलको जस्टिफाई हुनुपर्छ। सो छलफलमा अर्थमन्त्री शर्माले मुलुकले चाहेको लक्ष्य हासिल गर्न ऋण आवश्यक भएको बताएका थिए। अर्थमन्त्री शर्माका अनुसार सामान्य परियोजनामा ऋण लिने र खर्च गर्ने परिपाटी बदल्नु पर्छ। अब परियोजनामा आधारित ऋण लिनुपर्छ। परियोजना आफैंले तिर्ने ऋण लिए जनतामा भार पर्दैन। यसले जीडीपी, पुँजी निर्माणमा सहयोग पुग्छ, उनले भने। कुल गार्हस्थ्य उत्पादनको साढे २ प्रतिशत आन्तरिक ऋण हुनुपर्नेमा साढे ५ प्रतिशत पुगिसकेको छ। यसको सीमा बढ्दा सरकारले आन्तरिक ऋणको नाममा बैंकबाट पैसा लिएर राख्दा बजारमा उत्पादनमूलक क्षेत्रमा कर्जा नपाउने स्थिति आएको र बैंकमा लगानीयोग्य पुँजी अभाव भएको सांसद रिजालको तर्क थियो। राष्ट्रिय प्राकृतिक स्रोत तथा वित्त आयोगले आन्तरिक ऋण साढे ५ प्रतिशत तोक्न सकिने व्यवस्था गरिदिएकाले सरकारले सोहीअनुसार लिएको अर्थ सचिव मधुकुमार मरासिनी बताउँछन्। सार्वजनिक ऋण व्यवस्थापन कार्यालयको तथ्यांकअनुसार चालू आवको चैत्रसम्म कुल सरकारी ऋण १८ खर्ब ५५ अर्ब ६१ करोड रुपैयाँ पुगेको छ। आन्तरिक ऋण ८ खर्ब ७९ अर्ब १५ करोड रुपैयाँ छ। सरकारको कुल बक्यौता ऋण २०७८०७९ को तेस्रो त्रैमासिक अवधिमा ७३३ प्रतिशतले वृद्धि भएको छ। यसअन्तर्गत बाह्य कर्जा २८९ र आन्तरिक ऋण १२७२ प्रतिशतले बढेको कार्यालयको तथ्यांकमा उल्लेख छ। व्यापार घाटा पौने १६ खर्ब"
नेपाल प्रहरीका १७ जना एसएसपीलाई डीआईजीमा बढुवा सिफारिस (नामावली),"काठमाडौं : नेपाल प्रहरीका १७ जना एसएसपीलाई डीआईजीमा बढुवा गर्न सिफारिस गरिएको छ। प्रहरी प्रधान कार्यालयमा बुधबार बसेको बढुवा समितिको बैठकले १७ प्रहरी वरिष्ठ उपरीक्षकहरुलाई प्रहरी नायव महानिरीक्षक पदमामा बढुवाका लागि सिफारिस गरेको प्रहरी अतिरिक्त महानिरीक्षक पुजा सिंहले जानकारी दिइन् । बढुवाको पहिलो नम्बरमा बसन्तबहादुर कुँवर, दोस्रोमा टेकप्रसाद राई, तेस्रोमा अशोक सिंह रहेका छन्। उनीहरुलाई प्रहरी नियमावली २०७१ (संशोधनसहित)को नियम २७ को उपनियम (४) अनुसार सिफारिस गरिएको प्रहरी प्रधान कार्यालयले जनाएको छ। हेर्नुहोस् बढुवा सिफारिसको सूची"
भक्तपुरमा टिपरले मोटरसाइकललाई ठक्कर दिँदा दुई जनाको मृत्यु,काठमाडौं : भक्तपुरमा टिपरले मोटरसाइकललाई ठक्कर दिँदा दुई जनाको मृत्यु भएको छ। गएराति सूर्यविनायक नगरपालिकाको आदर्श चोकमा टिपरले मोटरसाइकललाई ठक्कर दिँदा मोटरसाइकलमा सवार दुवै जनाको मृत्यु भएको प्रहरीले जनाएको छ। जगातीतर्फ जाँदै गरेको बा ८९ प ७८७६ नम्बरको मोटरसाइकललाई विपरीत दिशाबाट आउँदै गरेको बा ४ ख ५२९८ नम्बरको टिपरले ठक्कर दिएको थियो। दुर्घटनामा गम्भीर घाइते भएका उनीहरुको भक्तपुर अस्पतालमा उपचारका क्रममा बिहान ३ बजे मृत्यु भएको भक्तपुर प्रहरीले जनाएको छ। मृत्यु हुनेमा मोटरसाइलमा सवार दुई जना पुरुष व्यक्ति रहेका छन् । मृतकको सनाखत हुन बाँकी रहेको प्रहरीले जनाएको छ। ट्रिपर चालकलाई जगाती प्रहरीले नियन्त्रणमा लिएको छ।
"अप्पर सोलुको आइपिओ खुल्दै, कति कित्ता शेयर बिक्रीमा?",काठमाडौं : अप्पर सोलु हाइड्रो इलेक्ट्रिक कम्पनी लिमिटेडले सर्वसाधारणमा साधारण शेयर निष्काशन गर्ने भएको छ । कम्पनीले यही असार २० गतेदेखि प्रतिकित्ता १०० अङ्कित १९ करोड ५७ लाख ५० हजार मूल्य बराबरको १९ लाख ५७ हजार ५०० कित्ता साधारण शेयरको प्रारम्भिक सार्वजनिक निष्काशन (आइपिओ) बिक्री खुला गर्न लागेको हो । कम्पनीले कूल निष्काशनको दुई प्रतिशतले हुने ३९ हजार १५० कित्ता कर्मचारीहरूलाई र पाँच प्रतिशत अर्थात् ९७ हजार ८७५ कित्ता सामूहिक लगानी कोषलाई छुट्याई बाँकी १८ लाख २० हजार ४७५ कित्ता शेयर सर्वसाधारणका लागि निष्काशन गर्ने जनाएको छ । कम्पनीले सार्वजनिक गरेको आह्वान पत्रानुसार सर्वसाधारणले यही असार २३ गतेसम्म न्यूनतम १० कित्तादेखि अधिकतम एक लाख कित्ता शेयर खरिदका लागि आवेदन दिन पाउने छन् । जसमा मागबमोजिम आवेदन नपरे आगामी साउन २ गतेसम्म बिक्री खुला हुने पत्रमा उल्लेख छ । हाल आइपिओमा आवेदन दिनेको सङ्ख्यामा उल्लेख्य वृद्धि भएकाले निष्काशन बन्द छिटो नै हुने देखिन्छ । कम्पनीले सोलुखुम्बु जिल्लाको सोलु दूधकुण्ड नगरपालिका हुँदै बहने सोलुखोलामा २३५ मेगावाट क्षमताको आयोजना निर्माण गरिरहेको छ । लगानीकर्ताले नेपाल धितोपत्र बोर्डबाट अनुमतिप्राप्त आस्वा सेवामा सहभागी बैंक तथा वित्तीय संस्थाबाट आस्वा प्रणालीमार्फत तथा मेरो शेयरको मोबाइल एप तथा वेबसाइटमार्फत शेयर खरिदका लागि आवेदन दिन सक्नेछन । कम्पनीको धितोपत्र निष्काशन तथा बिक्री प्रबन्धक एनएमबि क्यापिटल लिमिटेड रहेको छ । कम्पनीलाई इक्रा नेपालले इक्रनपीआइआर बिबी प्लस ग्रेडिङ प्रदान गरेको छ । रासस
देख्दैमा सत्य हुँदैन,रामबहादुर शर्मा छोराका साथ मन्दिर नजिकै बस्थे। छोराको नाम श्यामबहादुर थियो। श्याम २५ वर्षका थिए। श्यामबहादुर निकै खुसी देखिन्थे। उनले अस्वाभाविक गतिविधि गरिरहेका थिए। श्यामका गतिविधिले उनलाई देख्ने मान्छेहरू आश्चर्यमा थिए। त्यही नजिकै एकजोडी बूढाबूढी थिए। श्यामका गतिविधिले उनीहरू पनि आश्चर्यमा थिए। निकै खुसी देखिएका श्यामले बुवालाई सोधे। भगवान् गणेश किन यस्ता ? यिनको नाक किन त्यस्तो ? बुवा रामबहादुरले भगवान् गणेशजीको कथा सुनाए। त्यसबारे श्यामलाई पनि थाहा भयो। फेरि श्याम प्रश्न गर्न थाले। यो चराको नाम के हो ? आकाशको रङ किन नीलो ? आदि आदि। श्यामले बच्चाको जस्तै प्रश्न गरिरहेका थिए। ती बूढाबूढीलाई अचम्म लाग्यो। श्यामले जे सोधे पनि बुवा रामबहादुर भने शान्त भएर हरेक प्रश्नको जवाफ दिइरहेका थिए। ती बूढाबूढीलाई अब भने निकै अप्ठ्यारो लाग्यो। उनीहरूले श्याम मानसिक रोगी भएको निष्कर्ष निकाले। त्यहाँ जम्मा भएका मान्छेलाई श्याम मानसिक रोगी भएको बताउन थाले। श्यामलाई डाक्टरकोमा उपचारका लागि लैजान भन्नुपयो भनेर उनीहरू बुवा रामबहादुर भएतिर गए। डराउँदै डराउँदै उनीहरूले श्याम तपाईंको छोरा हो भनेर रामबहादुरलाई सोधे। उनले हो भन्ने जवाफ दिए। त्यसपछि बूढाबूढीले श्यामको उमेर धेरै भए पनि तीनचार वर्षको बच्चा जस्तै भएकाले उपचारका लागि डाक्टरकोमा लैजान आग्रह गरे। त्यो सुनेर रामबहादुर हाँसे। उनले भनेखासमा श्यामको सानैमा आँखाको ज्योति गुमेको थियो। आजैमात्र आँखाको उपचार गरेर यता ल्याएको हो। उसले पहिलोपटक यो संसार देखेको हो। त्यसैकारण ऊ खुसी छ। प्रश्न गरिरहेको छ। रामबहादुरले बूढाबूढीलाई भने त्यसैले तपार्इंहरूले आँखाले जे देख्नुभएको छ। त्यो सत्य होइन। आँखाले देखेको मात्रै सधैं सत्य नहुन सक्छ। नैतिक शिक्षा : देखेकै भरमा कसैप्रति धारणा नबनाउनुहोस्। त्यसैले सत्य र तथ्य जानेर मात्रै अरूप्रति धारणा बनाऔं। नभए आफैं लज्जित हुनुपर्ने हुन्छ।
"सुनको मूल्य बढ्यो, कति पुग्यो?",काठमाडौं : सुनचाँदी बजारमा बिहीबार छापावाल सुनको मूल्य प्रतितोला २०० ले बढेर ९७ हजार ५०० पुगेको छ । पहेँलो धातु अघिल्लो दिन प्रतितोला ९७ हजार ३०० मा कारोबार भएको थियो । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला ९७ हजार छ । यसको मूल्य अघिल्लो दिन प्रतितोला ९६ हजार ८०० थियो । त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला पाँचले घटेर रु एक हजार २५० तोकिएको महासङ्घले जनाएको छ ।
मौरी चराउन झापादेखि पाँचथर,"फिदिम : मौरी पनि चराउनु पर्छ र ?, मौरी कसरी चर्छन् ? नन्दकुमार दंगाललाई यस्तै प्रश्नको जवाफ दिन भ्याइनभ्याइ छ। उनी झापादेखि मौरी चराउँदै पाँचथर आइपुगेका छन्। फिदिम४ थाक्लेमा मौरी चराइरहेका छन्। धेरैले अचम्म मान्दै सोधिरहनु भएको छ। मौरी चरेको हेर्न आउनुहुन्छ, उनले भने। झापा शिवशतासी११ दुधेका दंगाल मेलिफेरा जातका ९३ घार मौरी लिएर पाँचथर आएका हुन्। थाक्लेका आनन्द खनालको बारीमा मौरी राखेका छन्। दिनभरि मौरीको रेखदेख गर्छन्। मौरीको बारेमा बुझ्न पुगेका मानिसलाई विशेषता बताउँछन्। उनले खनालको जमिन भाडामा लिएका छन्। दंगालले घार राखेको पाँच किलोमिटर वरपरको जमिन सर्वेक्षण गरेका छन्। मौरी चर्न पुग्ने जमिनमा विषादी प्रयोग नभएको पाएपछि यहाँ आएको उनले सुनाए। घार भएको ठाउँदेखि पाँच किलोमिटरसम्म मौरी चर्न जान्छ, दंगालले भने, यहाँको ठाउँ उपयुक्त छ। अहिले झापामा वर्षा, झरी, विषादी र गर्मीबाट मौरीलाई बचाउन हम्मे पर्ने उनले सुनाए। यो सिजन तराईमा गर्मी धेरै हुने र आहाराको कमी हुने भएकाले मौरी बचाउन पहाड उक्लिएका हुन्। झापालगायत तराईका जिल्लामा व्यावसायिक रूपमा मौरी पालेका किसान जेठदेखि कात्तिकसम्म मौरी लिएर पहाड चढ्छन्। दंगालले २०७२ सालदेखि व्यावसायिक मौरीपालन थालेका हुन्। विगतमा बराह क्षेत्र र चतरातर्फ लाने गरेका थिए। चतराभन्दा यो ठाउँ उपयुक्त रहेछ, उनले भने, ३० हजार भाडा तिरेर दुई वटा गाडीमा मौरी ल्याएको हुँ। फलफूलमा अत्यधिक मात्रामा विषादी प्रयोग हुन थालेपछि तराईमा मौरी बचाउन किसानलाई मुस्किल पर्न थालेको छ। चरन क्षेत्रको अभावसहित तराईमा गर्मी र विषादीबाट मौरी बचाउन कठिन भएपछि पहाड उक्लन थालेका हांै, दंगाल भन्छन्, मौरीलाई बचाउन पहाड उक्लनुपर्ने किसानको बाध्यता हो। मौरीका लागि चरन क्षेत्रका फलफूलमा विषादी प्रयोग नभएको ठाउँ चाहिन्छ। कात्तिकसम्म यहीँ राख्छु, उनी भन्छन्, त्यसपछि फेरि झापा लिएर जान्छु। दंगालले श्री शतासी महिला मौरीपालन सहकारीमार्फत मौरी पाल्न सुरु गरेका हुन्। यो सहकारीमा ५ सय ५३ सदस्य छन्। जसमध्ये ३५ जनाले व्यावसायिक रूपमा मौरी पालेका छन्। आफूजस्तै अरू किसान पनि मौरी बचाउन अहिले पहाड उक्लिने गरेको उनले बताए। सहकारीमार्फत पाँच सय घारसम्म मौरी पाल्ने किसानहरू छन्, दंगालले भने, अरू किसान पनि अहिले मौरी लिएर पहाडका विभिन्न स्थानमा पुगेका छन्।"
विप्लव नेतृत्वको नेकपाका चार नेताले गरे पार्टी छाडेको घोषणा,"काठमाडौं : नेत्र विक्रम चन्द विप्लवनेतृत्वको नेकपाका चार नेताले पार्टीबाट राजीनामा दिएका छन्। बिहीबार एक संयुक्त विज्ञप्ति जारी गरेर पोलिटब्युरो सदस्य ओमप्रकाश पुनसहित चार जना नेताले राजीनामा दिएको घोषणा गरेका हुन्। पुनसहित केन्द्रीय सल्लाहकार शंकरबहादुर खड्का, महाकाली इन्चार्ज दलबहादुर धामी र विशेष कमिटी सदस्य रमेश परियारले राजीनामा दिएका छन्। विज्ञप्तिमा भनिएको छ,हामी कमरेड किरण देखि कमरेड विप्लवको नेतृत्वमा पार्टी निर्माण तथा पुनर्निर्माण सँगसँगै यहाँसम्म आएको कुरा सर्वविदितै छ। अहिले पनि हामी सोही पार्टीको नीति र निर्णयमा पार्टीले दिएको जिम्मेवारीमा कटिबद्ध भएर नै आएका छौं । तर अब हामी अहिलेको बदलिँदो विश्व राजनीति र राष्ट्रिय राजनीतिलाई मध्यनजर गरी अबको राजनीतिक धारा र बाटो बदल्ने निर्णयमा पुगेका छौं। माओवादी धारलाई एकीकृत र ध्रुवीकृत गर्ने वस्तुगत आवश्यकता महसुस गरी त्यसकै प्रयास स्वरूप पार्टीबाट अलग भएको जारी विज्ञप्तिमा उल्लेख छ।नेपाल कम्युनिष्ट आन्दोलन, त्यसमा पनि महान जनयुद्धको जगमा खडाभइ हाल विभाजित अवस्थामा रहेको माओवादी धारालाई एकीकृत र ध्रुवीकृत गर्ने व्यक्तिगत र सामूहिक पहलमा अधि बढ्नुपर्ने वस्तुगत आवश्यकतालाई महसुस गरी त्यसकै प्रयास स्वरूप हामीले आजकै मिति देखि कमरेड विप्लवले नेतृत्व गरेको नेपाल कम्युनिष्ट पार्टीबाट अलग हुने निर्णय गरेका छौं, विज्ञप्तिमा भनिएको छ। विभाजन नभई एकतावद्ध र एकीकृत कम्युनिष्ट पार्टी निर्माणको दिशामा एकाकार हुन समेत उनीहरुले आह्वान गरेका छन्।"
एम्बरको अनुहार संसारकै सुन्दर,"लन्डन : हलिउड अभिनेत्री एम्बर हर्ड संसारकै सुन्दर अनुहार भएकी महिला बनेकी छन्। वैज्ञानिक मानंकका अनुसार एम्बरको अनुहार संसारकै सुन्दर पाइएको छ। पछिल्लो समय पूर्वपति जोनी डिपसँगको चिसिएको सम्बन्धका कारण चर्चामा रहेकी एम्बर संसारकै सुन्दर अनुहार रहेको अन्तर्राष्ट्रिय सञ्चार माध्यमले जनाएका छन्। हालै प्रकाशित एक रिपोर्टका अनुसार एम्बरको अनुहार बैज्ञानिक मानंक अनुसार लगभग मिल्दोजुल्दो छ। बेलायतका एक कस्मेटिक सर्जनले गरेको लामो अध्ययनको निष्कर्ष अनुसार एम्बरको आँखा, ओठ र अनुहार पर्फेक्ट पाइएको छ। युनिलाडको रिपोर्ट अनुसार बेलायती कस्मेटिक सर्जन डा जुलियन डी सिल्भाको अध्ययनमा एम्बरको अनुहार पर्फेक्ट पाइएको हो। डिजिटल फेसियल म्यापिङ प्रविधि प्रयोग गर्दा उनको अनुहार ९१८५ प्रतिशत पर्फेक्ट पाइएको थियो। ब्युटी फाइ भनिने ग्रिकको गोल्डेन रेसियो सिद्धान्त अनुसार एम्बरको अनुहारको रेसियो १६१८ निस्किएको थियो। सिल्भाले एम्बरको अनुहारको १२ बिन्दुको विश्लेषण गरेका थिए। सिल्भा सन् २०१६ देखि यही विषयको अनुसन्धानमा तल्लिन थिए। उनले विश्वका चर्चित व्यक्तिहरूको आँखा, नाक, मुखसँगै समग्र अनुहारको विश्लेषण गर्दै आएका छन्। लामो अनुसन्धान र विश्लेषणपछि एम्बरको अनुहार करिब ९१८५ प्रतिशत सुन्दर पाइएको थियो। अन्तर्राष्ट्रिय सञ्चार माध्यमसँग कुरा गर्दै डा सिल्भाले गोल्डेन रेसियो संसारकै लागि गोप्य सूत्र माािँदै आएको बताए। ग्रिकका अनुसन्धानकर्ताहरूका अनुसार गोल्डेन रेसियोको अनुपात प्रकृतिमा जताततै हुन्छ र हजारौं वर्षदेखि यसलाई संसारकै गोप्य सूत्र मानिँदै आएको छ, डा सिल्भाले भने। उनका अनुसार चर्चित टेलिभिजन रियालिटी सोकी स्टार किम कार्दसियनको आँखीभौं संसारकै मानिसहरूमध्ये उत्कृष्ट छ। यसैगरी हलिउड अभिनेता स्कारलेट जोहानसनको आँखा सबैभन्दा राम्रो छ भने अभिनेता तथा मोडल इमिली राताजकोब्सीको ओठ संसारकै सुन्दर मानिन्छ। संसारकै सुन्दर पुरुष भने रोबर्ट प्याट्रिन्सन पाइएको छ। उनको औसत ९२१५ छ।"
हिमालतराई जोड्दै रिसोर्ट,"चितवन : मनास्लु हिमाल आधार शिविर क्षेत्रमा खुलेको रिसोर्टमा गर्मी छल्न पुगेका पर्यटकको चहलपहल छ। त्यहाँ उनीहरू चिसो मौसममा रमाउँछन्। तीनै पर्यटक वन्यजन्तु अवलोकनमा रमाउन चितवन झर्छन्। अलग विशेषता भएका यी दुई पर्यटकीय गन्तव्यलाई पर्यटन व्यवसायी लाक्पा ढुण्डुप लामाले जोडेका हुन्। हिमालको मुनाल र तराईको मयूरको नाम जोडेर रिसोर्टको नाम दिइएको छ। उनले तराईबाट हेलिकप्टरमा पर्यटकलाई मनास्लु घुमाउन थालेका छन्। यहाँका व्यवसायी पैसा भएपछि विदेश घुम्न जान्छन्। तर, २५ मिनेटमा हेलिकप्टरमा त्योभन्दा सुन्दर ठाउँ हिमाल पुगिन्छ, लामाले भने, विदेश घुम्न जाने पैसा नेपालमै उपयोग होस् भन्ने हो। मनास्लु पदमार्गअन्र्तगत नामरुङमा नुब्रीफोर सिजन रिसोर्ट छ। उनैले चितवनको पदमपुरमा मुनाल एन्ड मयूर रिसोर्ट बनाएका छन्। जाडोयाममा गोरखाको हिमाली भेग पुग्न पर्यटकलाई कठिनाइ हुन्छ। हेलिकप्टर चढेर दुवै ठाउँ घुम्न प्याकेज बनाएका हुन्। हिमालको मान्छे तल चितवन गर्मी भनेर डराउनुहुन्छ। चितवनको मान्छे हिमाल जान डराउनु हुन्छ। त्यस कारण हिमाल र तराई जोड्ने पुल थाप्ने कन्सेप्ट हो मेरो, होटलका सञ्चालक लाक्पा ढुण्डुप लामाले भने, हामी चार दिनको प्याकेज बनाएर हिमालमा लान्छौं। हिमालको मान्छे तल ल्याउँछौ। वन्यजन्तुमा ख्याति कमाएको चितवनमा घुमेर मनास्लुको नामरुङसम्म हेलिकप्टरमा ओहोरदोहोर गराइनेछ। हिमाली जनजीवन, भोटे संस्कृतिलाई चितवनको आदिवासी थारूलगायतका जनजातिको संस्कृति जोडिएको छ। हिमाल र तराईको हरेक चिजलाई पर्यटनसँग जोड्न खोजिएको हो, सञ्चालक राजेन्द्र चौधरीले भने, चिसो र गर्मीमा अलगअलग विशेषता हो। यसमा पर्यटक मौसमअनुसार जहाँ पनि रमाउँछन्। मुनालको आकारमा रिसोर्टका कोठाहरू बनेका छन्। रिसोर्टमा जडीबुटी गार्डेन छ। होटलमा अर्गानिक खानामात्रै खुवाउने योजना छ। रिसोर्टमै अस्पतालसमेत बनाउने योजना छ। रिसोर्टमा बसेर अस्पतालमा उपचार गराउन सक्नेछन्। यहाँ आउने पाहुनाका लागि क्लिनिक खोल्छौं। हिमालको जडीबुटी ल्याएर उपचार गर्ने व्यवस्था गर्छौ, लामाले भने।होटलमा ५० वटा कोठा छन्। २२ वटा भिल्ला बनेको तयार छन्। भिल्लाको नामकरण वन्यजन्तु र पन्छीको नामबाट गरिएको छ। तीन वटा भीआईपी मुनाल भिल्ला तीन वटा छन्। यसको छतलाई मुनालको आकार दिन लागेका छन्। यसमा अलगै स्विमिङ छ। १४ वटा कोठामा सायना, ज्याकुजी, मसाजको सुविधा छ। दुई वटा मयूर, तीन वटा राइनो, ६ वटा कस्तुरी भिल्ला, आठ वटा पाण्डा, भिल्ला छ।"
गोरखामा ४१ रेक्टर स्केलको भूकम्प,"काठमाडौं : गोरखामा बिहीबार बिहानै भूकम्पको धक्का महसुस गरिएको छ । राष्ट्रिय भूकम्प मापन केन्द्रका अनुसार बिहान ७ : २२ बजेमा गोरखाको थुमी आसपास केन्द्रबिन्दु भएर ४१ रेक्टर स्केलको भूकम्प गएको हो। स्थानीयवासीले भूकम्पको धक्का महसुस गरेको बताएका छन्। बिहीबार बिहानै ३ : ५६ बजेपनि कास्कीको माछापुच्छ्रे गाउँपालिका७ धम्पुस आसपास केन्द्रबिन्दु भएर ४९ रेक्टर स्केलको भूकम्प गएको थियो। भूकम्पको धक्का गण्डकी प्रदेशको पर्वत, म्यादी, बागलुङ, पर्वत, म्यादी र तनहुँसम्म महसुस गरेको स्थानीयवासीले बताएका छन् । भूकम्पबाट हालसम्म क्षतिको कुनै विवरण प्राप्त भएको छैन। भक्तपुर केन्द्रबिन्दु भएर ४७ रेक्टर स्केलको भूकम्प कास्कीको धम्पुस केन्द्रबिन्दु भएर ४९ रेक्टर स्केलको भूकम्प"
सिकलसेल सकस : बिहे अघि रगत जाँच गर्नुपर्ने,"नेपालगन्ज : बर्दिया राजापुरका २४ वर्षका रमेश थारू र २२ वर्षकी सुनिता चौधरी (नाम परिवर्तन) बीच गत वैशाखमा विवाहको कुरो चल्यो। तर, निचोडमा पुग्न पढाइ, धनसम्पत्ति, पारिवारिक स्थिति, आनीबानीभन्दा पनि सिकलसेलथालेसिमिया रोग भएनभएको कुरालाई आधार बनाइयो। त्यसपछि भेरी अस्पताल नेपालगन्जमा आएर रगत परीक्षण गराए। रमेश थालेसिमियाको वाहक भएको थाहा भयो। सुनिता स्वस्थ थिइन्। मैले विवाह गर्न मिल्छ भनेर पठाएँ, सिकलसेलथालेसिमिया विज्ञ भेरी अस्पतालका प्रमुख कन्सल्टेन्ट फिजिसियन डाराजन पाण्डे भन्छन्। डा पाण्डेका अनुसार राजापुरका अरू दुई जोडी पनि रगत परीक्षण गरी विवाह गर्न मिल्ने भनेपछि ढुक्क भएर गए। यीमध्ये कसैमा पनि सिकलसेलथालेसिमिया देखिएन। बर्दियाकै बारबर्दियाका २५ वर्षका धनीराम थारू र २३ वर्षकी बासमती दहित (नाम परिवर्तन) को विवाह परिवारले पक्का गरे। उनीहरूले पनि जेठ तेस्रो साता भेरीमा रगत परीक्षण गराए। बासमती थालेसिमियाको वाहक थिइन्। धनीराम स्वस्थ थिए। उनीहरू पनि विवाह गर्न मिल्ने भन्दै खुसी हुँदै घर फर्के। बारबर्दियाको अर्को जोडी पनि रगत परीक्षण गराई ढुक्क भएर गएको थियो। डा पाण्डेका अनुसार थारू समुदायका युवायुवती ६ महिनायता विवाह गर्नकै लागि जोडी बाँधेर सिकलसेलथालेसिमिया परीक्षण गर्न अस्पताल आउने गरेको बताउँछन्। बारबर्दियाले नगरपालिकाका सबै थारू (२० हजार जना) को सिकलसेलथालेसिमिया परीक्षण गर्दा ११३ प्रतिशतमा सिकलसेल एनिमिया देखिएको छ। ५ प्रतिशतमा बिटा थालेसिमिया फेला परेको छ। जिल्ला स्वास्थ्य कार्यालय बाँकेले कोहलपुरमा १० हजार जनाको परीक्षण गर्दा १५ प्रतिशतमा सिकलसेल पाइएको छ। राप्तीसोनारीमा ५ सय जनाको परीक्षण गरेको प्रारम्भिक रिपोर्टमा १८ प्रतिशतमा यही रोग देखिएको छ। विश्व स्वास्थ्य संगठनले कुल जनसंख्याको एक प्रतिशतमा रोग पाइए जनस्वास्थ्य समस्या हुने मापदण्ड बनाएको छ। बाँके र बर्दियाका यी बस्तीमा परीक्षणको १० प्रतिशतभन्दा माथि भएकाले यी जिल्लाका थारू समुदायमा सिकलसेलथालेसिमिया जनस्वास्थ्य समस्याकै रूपमा रहेको डा पाण्डे बताउँछन्। थारूबाहेक बीसी, योगी, रैदास, अधिकारीलगायत थरका व्यक्तिमा पनि यी रोग भेटिएको छ। तराईमा औलो लाग्ने ठाउँमा बसेका आदिवासी यी रोगको सिकार भएका छन्। सिकलसेलथालेसिमिया रगतको रातो रक्तकोषमा हुने जैविक वंशाणुगत रोग हुन्। सामान्य अवस्थामा रातो रक्तकोषिका गोलो र चिल्लो हुन्छ। सिकलसेल भए राता रक्तकोष हँसिया आकारमा परिणत भई १५ देखि २० दिनसम्म रक्त सञ्चारमा रहन्छन्। जसले शरीरमा रगत बनाउने रातो रक्तकोषिकाको संख्या घटाउँदै लैजान्छ। बनेको रक्तकोषको आयु पनि छोटो हुन्छ। रगत ढिलो बन्दा शरीरमा रगतको कमी हुन जान्छ। सिकलसेल भइसकेपछि शरीरका विभिन्न महत्वपूर्ण अंग र प्रणालीमा यसको प्रभाव देखिन थाल्छ। एकपटक शरीरमा यो प्रणाली विकास भए एकदेखि ५० वर्षसम्म पनि जुनसुकै समयमा रोगको लक्षण देखा पर्न सक्छ। थालेसिमिया रोगको अवस्था पनि उस्तै हो। नेपालको बाँके, बर्दिया, कैलाली, कञ्चनपुर, दाङ र सुर्खेतका थारूमा सिकलसेल रोग रहेको अनुसन्धानले देखाएको छ। दाङ पूर्वका थारूहरूमा थालेसिमिया रोगको समस्या बढी छ। तराईका आदिवासी थारूलाई पहिले औलो लागेन। थारू समुदायमा औलो रोगको महामारीसँग जुध्न गोलाकार रक्तकणिका बनाउने जीनमा प्राकृतिक उत्परिवर्तन भई रोगसँग लड्नसक्ने प्रतिरोधात्मक क्षमताको विकास भयो। र, जसबाट सिकलसेल बनेको भेरी अस्पताल नेपालगन्जका मेडिसिन विभाग प्रमुख डाराजन पाण्डे बताउँछन्। त्यसपछि सिकलसेल थारूका एक पुस्ताबाट अर्को पुस्तामा सरेको उनी बताउँछन्। सिकलसेलथालेसिमिया अरूजस्तो सरुवा रोग होइनन्। तर, बाबा र आमाको जिनबाट सन्तानमा सर्छ। रोगको समयमै पहिचान नगर्दा रोगी दम्पतीबाट जन्मिने बच्चा या त रोगी हुन्छन् या रोगको वाहक हुन्छन्। बाबा र आमा दुवैबाट सिकलसेलको जिन जन्मिने बच्चामा पनि सर्यो भने बच्चा पनि सिकलसेलथालेसिमिया रोगी नै जन्मिन्छ। यही विस्तार रोक्न डापाण्डेले बिहे गराउने पुरोहितजस्तै सिकलसेलथालेसिमियाको कुण्डली बनाएर वितरण गरिरहेका छन्। विवाह गर्न नमिल्ने अवस्था सिकलसेलथालेसिमिया कुण्डलीअनुसार तीन किसिमको अवस्थामा विवाह गर्नु भनेको रोग विस्तार गर्नु हो। जस्तोः बुवा र आमा दुवै सिकलसेलथालेसिमिया भएको छ भने जन्मिने सन्तान पनि रोगी नै हुन्छ। सिंगो परिवार नै रोगी हुन्छ। बाबालाई सिकलसेलथालेसिमिया र आमा वाहक भए पनि जन्मिने सन्तान पनि ५० प्रतिशत बिरामी र ५० प्रतिशत वाहक जन्मिन्छन्। आमालाई सिकलसेलथालेसिमिया र बाबा वाहक छन् भने जन्मिने सन्तान पनि ५० प्रतिशत बिरामी र ५० प्रतिशत वाहक जन्मिन्छन्। बाबा र आमा दुवै सिकलसेलथालेसिमियाको वाहक छन् भने जन्मिने सन्तान २५ प्रतिशत सामान्य, २५ प्रतिशत बिरामी र ५० प्रतिशत वाहक जन्मिने सम्भावना हुन्छ। यस्तो बेला विवाह गर्न आफैंले जोखिम मोल्नुपर्ने हुन्छ। डापाण्डे जोखिम मोलेर विवाह नगर्न सुझाव दिन्छन्। विवाह गर्न मिल्ने अवस्था बाबाआमा दुवैलाई सिकलसेलथालेसिमिया छैन भने सन्तान पनि सामान्य नै जन्मिन्छन्। बाबा सामान्य र आमा सिकलसेलथालेसिमियाको वाहक हो भने सन्तान पनि ५० प्रतिशत सामान्य र ५० प्रतिशत वाहक हुने सम्भावना हुन्छ। बाबा सिकलसेलथालेसिमियाको वाहक छन् र आमा स्वस्थ भए पनि जन्मिने सन्तान पनि ५० प्रतिशत सामान्य र ५० प्रतिशत वाहक हुने सम्भावना हुन्छ। बाबाको स्वास्थ्य अवस्था सामान्य छ तर आमालाई सिकलसेलथालेसिमिया छ भने सन्तान सबै वाहक जन्मिने सम्भावना हुन्छ। आमाको स्वास्थ्य अवस्था सामान्य छ तर बाबालाई सिकलसेलथालेसिमिया छ भने सन्तान सबै वाहक जन्मिने सम्भावना हुन्छ। यी माथिका ५ अवस्थामा विवाह गर्न मिल्छ। राष्ट्रिय जनगणना २०६८ अनुसार नेपालमा थारू जातिको जनसंख्या १७ लाख ३७ हजार ४ सय ७० छ। जुन देशकै कुल जनसंख्याको ६५६ प्रतिशत हो। सबै थारूको सिकलसेल परीक्षण गर्दा कम्तीमा २ लाखभन्दा बढीलाई समस्या भएको हुन सक्ने डा पाण्डेको दाबी छ। उनका अनुसार विभिन्न स्वास्थ्य संस्थामा गरिएको परीक्षणमा अहिलेसम्म ३ हजार ८०० हजार जना थारूमा सिकलसेल एनिमिया रोेग लागेको पुष्टि भएको छ। बाँके, बर्दिया कैलालीलगायत पश्चिम नेपालका ८९४ जनाले भेरी अस्पतालबाट सिकलसेलको उपचार सेवा लिइरहेका छन्। सरकारले सिकलसेलका बिरामीलाई १ लाख रुपैयाँ बराबरको निःशुल्क उपचारको व्यवस्था गरेको छ। भेरी अस्पतालबाट सेवा लिइरहेका बिरामीमध्ये २० जनाको १ लाख रुपैयाँ सकिएको छ। उनीहरू थप उपचार गर्न आर्थिक समस्या देखिएको छ। नेपालमा मात्र होइन। सिकलसेलथालेसिमिया विश्वका अमेरिका, अफ्रिका, बेलायत, साउदी अरब, भारतलगायतका देशको स्वास्थ्य समस्या हो। साउदी अरेबिया, बहराइन, साइप्रस, माल्दिभ्सलगायतका देशमा सिकलसेलथालेसिमिया रोगको विस्तार रोक्न अनिवार्य रगत परीक्षण गर्न कानुनी व्यवस्था नै रहेको डापाण्डे बताउँछन्। उनको सुझाव छ, सिकलसेलथालेसिमियालाई एउटा गोत्र मानौं। रगत परीक्षणपछि सिकलसेलथालेसिमियाको अवस्था बुझेर मात्र विवाह गरे जन्मिने सन्तान पनि स्वस्थ हुन्छ। रोग विस्तार हुनबाट जोगिन्छ। डापाण्डे जन्मेको ६ महिनाभित्रको सबै बच्चाको रगत परीक्षण गरी सिकलसेलथालेसिमियाको पहिचान गर्न सके सम्भावित जोखिमलाई अझ घटाउन सकिने बताउँछन्। यो रोगको उपचार गर्दागर्दा व्यक्तिले घरजग्गा सम्पत्ति सबै बेच्नुपर्ने अवस्थामा पुगेकाले सरकारले स्वास्थ्य बिमा कार्यक्रममा अनिवार्य रूपमा सिकलसेलथालेसिमियाको रोगको औषधिलाई समावेश गर्न सकेमा रोगीलाई राहात हुने थियो। एक लाखको निःशुल्क उपचार सरकारले विपन्न नागरिक औषधि उपाचार कार्यक्रमअन्तर्गत सिकलसेल एनिमियाका बिरामीलाई १ लाख रुपैयाँ बराबरको निःशुल्क उपचारको व्यवस्था गरेको छ। गरिब नेपाली नागरिकलाई गम्भीर स्वास्थ्य अवस्थाको उपचार गर्न सामाजिक स्वास्थ्य सुरक्षा खण्डको गरिब नागरिक सेवा योजनाले कोष प्रदान गर्छ। देशका आधा दर्जन अस्पतालले यो सेवा प्रदान गरेका छन्। सिकलसेल घटाउन धेरै काम भएका छन् दुर्गाबहादुर थारू (कविर), निवर्तमान नगरप्रमुख, बारबर्दिया नगरपालिका बर्दिया सिकलसेल एनिमिया थारू समुुदायको स्वास्थ्य समस्या हो। हुन त यो रोग अरू समुदायमा पनि झिनो रूपमा छ। सन् १९९१ अमेरिकन जर्नल अफ ह्युमन जेनेटिक्स, थारूहरूको रगतमा पाइने अथालसिमिया जिनले गर्दा मलेरियासँग लड्न सक्ने अनुवांशिक प्रतिरोधात्मक क्षमताको विकास भएको हो। यसले गर्दा मृत्युदर १० गुणाले घट्छ। अनुमान सहजै के लगाउन सकिन्छ भने थारूहरूको कैयौं पुस्ता प्रचण्ड गर्मीमा बसे। जहाँ औलोको प्रकोप थियो। सिकलसेल संक्रमित भएपछि यो पुस्ता दरपुस्तामा सर्दै गयो। थारूहरूले औलोसँग लडे। उनीहरूको रोगप्रतिरोधात्मक क्षमता त सेलमै हुने हो। औलोसँग लड्दा सेल नै बाङ्गो भयो भनेर अनुमान लगाउन सकिन्छ। थारूहरूलाई औलो लाग्दैनथ्यो नि त ? थारूले औलोलाई त जिते, तर सेल बाङ्गोटिङ्गो भयो। सिकलसेल भएका थारुलाई औलो कहिल्यै पनि लागेन भन्ने डाक्टरहरूको भनाइ छ। बर्दियाको बारबर्दिया नगरपालिकामा हामीले थारू समुदायका विवाह नभएका एक वर्षदेखि २९ वर्ष उमेर समूहका करिब २० हजार र सिकलसेल भएका व्यक्तिको तीन पुस्ताका व्यक्तिलाई गरी झन्डै २७ हजारजतिको मास स्क्रिनिङ गरेका थियौं। जसमा सिकलसेल रोगी १२४ र एक हजार २०० बाहक भेटिएका थिए। जुन बारबर्दियाका थारू समुदायको कुल जनसंख्याको ११३ प्रतिशतमा सिकलसेल एनिमिया पाइएको थियो। थारू बाहुल्य भएका हरेक स्थानीय सरकारले हामीले गरेजस्तै मास स्क्रिनिङ गर्न जरुरी छ। सिकलसेलका सम्बन्धमा बारबर्दियामा हामीले चारवटा काम गरेका छौं। स्थानीय पाठ्यक्रमका रूपमा कक्षा ९ र १० मा लागू गरेका छौं। यो कक्षामा पढ्ने विद्यार्थीहरूमा सिकलसेल कसरी सर्छ भन्ने पर्याप्त ज्ञान भइसक्यो। यी विद्यार्थीबाट अब सिकलसेल रोगी बच्चा जन्मिदैन। यसो हुँदा सिकलसेल पुस्तामा ब्रेक हुन्छ। यो हामीले रणनीतिक महत्वको काम गरेका हौं। दोस्रो हामीले दुई वर्ष लगाएर नगरका सबै थारू समुदायको विवाह नभएको उमेर (१२९)लाई मास स्क्रिनिङ गर्यौं। त्यसका लागि हामी गाउँगाउँमै पुगेका थियौं। यसमा ठूलो जनशक्ति परिचालन गरिएको थियो। संघीय सरकारको स्वास्थ्य तथा जनसंख्या मन्त्रालयअन्तर्गतको स्वास्थ्य अनुसन्धान परिषद्बाट ४ करोड रूपैयाँ ल्याएर काम गरेका थियौं। तेस्रो काम हामीले आरसी मेमोरियल अस्पताल जयनगरमा उपचार केन्द्र स्थापना गरेका छौं। यहाँका रोगी अब उपचारका लागि अन्त धाइरहनु पर्दैन। चौथो काममा नवजात शिशुको खोपका लागि दिइने बाल कार्डमा १५ महिना पुगेपछि दादुराको खोप अनिवार्य लगाउने हुन्छ। हामीले त्यो बेलामा अनिवार्य रूपमा सिकलसेल जाँच गर्ने भनेर बाल कार्डमा अर्को कोलम थपेका छौं। यहाँ जन्मिने बच्चामा सिकलसेलको अवस्था यसबाट सुरुमै थाहा हुन्छ। यी चारवटा काम थारू समुदायको बसोबास बाक्लो रहेको सबै स्थानीय तहमा लागू गरिदिने हो भने सिकलसेल ब्रेक हुन्छ। नयाँ पुस्तामा जाँदै जाँदैन। अहिले त संघीय र प्रदेश सरकारले पनि सिकलसेललाई प्राथमिकतामा राखेर बजेट विनियोजन गरेका छन्।"
आर्थिक विधेयकको विरोधमा उद्योगी व्यवसायीद्वारा आन्दोलनको घोषणा,"विराटनगर : आर्थिक विधेयक २०७९०८० को विरोधमा उद्योगी व्यवसायीले बिहीबारदेखि दोस्रो चरणको आन्दोलन थाल्ने भएका छन्। नेपाल उद्योग परिसंघ प्रदेश १, उद्योग संगठन मोरङ र मोरङ व्यापार संघले संयुक्त रूपमा आन्दोलनको घोषणा गर्दै विधेयकमा गरिएको त्रुटिपूर्ण व्यवस्थालाई सच्याउन दबाब दिने भएका हुन्। विधेयकका कारण मुलुकका कतिपय उद्योग धरापमा पर्दै गइरहेको ठहर गर्दै उद्योगी व्यवसायीले आन्दोलनको घोषणा गरेका हुन्। यसअघि नै आन्दोलित बनेका उद्योगी व्यवसायीले सरकारबाट विधेयकको विरोधमा हुन पुगेका त्रुटिलाई प्रक्रियागत रूपमा सच्याउने आश्वासन पाएपछि आन्दोलनका कार्यक्रम फिर्ता लिएका थिए। आर्थिक विधेयकका त्रुटिलाई सच्याउने आश्वासन गत जेठ २७ गते सरकारले दिए पनि हालसम्म कुनै कदम नचालेपछि दोस्रो चरणको आन्दोलनलाई अघि बढाउन बाध्य हुनु परेको मोरङ व्यापार संका अध्यक्ष नवीन रिजालले बताए। उनका अनुसार आर्थिक विधेयक २०७९०८० को त्रुटिपूर्ण व्यवस्थाका कारण मुलुकका कतिपय उद्योग धरापमा पर्दै गइरहेका छन्। अर्थ मन्त्रालयको त्रुटिका कारण जिआई वायर उद्योग, वनस्पति ध्यूतेल उद्योग, सेनिटरी प्याड उद्योग, यार्न उद्योग सबैभन्दा बढी मारमा परेको रिजालको भनाइ छ। विधेयकमा भएको अव्यवहारिक व्यवस्थाका कारण नेपालका उद्योगहरु धरापमा परेर उद्योगी र मजदुर विस्थापित हुनुपर्ने बाध्यात्मक अवस्था सृजना भएको छ, उनले भने, प्रभावित उद्योगहरुसहित निजी क्षेत्रका प्रतिनिधिमूलक संस्थाहरु र ट्रेड युनियन निराश हुनु परिरहेको छ। उनका अनुसार दोस्रो चरणको आन्दोलनअन्तर्गत पहिलो दिन बिहीबार कोसी लोकमार्गअन्तर्गत मोरङको बूढीगंगा गाउँपालिकाको गोकुवा चोकस्थित विराटनगरधरान सडकखण्डमा विरोध तथा कोणसभाको कार्यक्रम राखिएको छ। उद्योगी व्यवसायीका समस्यामा सरकार मौन रहेकाले आन्दोलनलाई निरन्तरता दिएर अघि बढाइने रिजालको भनाइ छ। उद्योगी व्यवसायीको आन्दोलनमा नेपाल टेड युनियन कांग्रेस, नेपाल ट्रेड युनियन महासंघ (जिफन्ट), अखिल नेपाल ट्रेड युनियन महासंघ, सामाजवादी ट्रेड युनियन महासंघसमेतका संघ संस्थाले ऐक्यवद्धता जनाएका छन्।"
नेपालको प्रतिद्वन्द्वी यूएई,"काठमाडौं : एसियन क्रिकेट काउन्सिल (एसीसी) महिला टीट्वेन्टी च्याम्पियनसिपको सेमिफाइनलमा नेपालले बलियो टोली संयुक्त अरब इमिरेट्स (यूएई) को सामना गर्ने भएको छ। यूएई समूह एको विजेता बन्दै सेमिफाइनलमा नेपालसँगको भेट पक्का गरेको हो। नेपाल र यूएईबीचको खेल शुक्रबार हुनेछ। मलेसियाको किनरारा ओभलमा बुधबार भएको लिग चरणको आफ्नो अन्तिम खेलमा कतारलाई हराउँदै यूएई समूह विजेता बनेको हो। यूएईले चार खेलमा सात अंक जोड्यो। चार खेलमा ६ अंक जोडेको घरेलु टोली मलेसिया समूहको उपविजेता बन्यो। नेपाल समूह बीको उपविजेता बन्दै सेमिफाइनलमा स्थान बनाएको हो। नेपालले चार खेलमा ६ अंक जोड्यो। लिग चरणका खेलमा नेपालले भुटानलाई ५० रन, कुवेतलाई २५ रन र बहराइनलाई आठ विकेटले पराजित गरेको थियो। हङकङसँग भने नेपाल सात विकेटले पराजित भएको थियो। हङकङ समूह बीको विजेता बन्दै सेमिफाइनलमा पुगेको हो। हङकङले चार खेलमा आठ अंक जोड्यो। हङकङले फाइनल प्रवेशका लागि मलेसियाको सामना गर्नेछ। च्याम्पियनसिपको फाइनल खेल शनिबार हुनेछ। १० टोली सहभागी च्याम्पियनसिपको फाइनल पुग्ने दुई टोली महिला टीट्वेन्टी एसिया कप क्रिकेटमा छनोट हुनेछन्। च्याम्पियनसिपका लागि रुबिना क्षत्रीको कप्तानीमा १५ सदस्यीय नेपाली टोली मलेसियामा भ्रमणमा छ। नेपाली टोलीमा रुबिना क्षत्रीसँगै इन्दु बर्मा, सीता रानामगर, ज्योति पाण्डे, काजल श्रेष्ठ, कविता कुँवर, अप्सरी बेगम, कविता जोशी, डोली भट्ट, सबनम राई, संगीता राई, अस्मिना कर्माचार्य, मनिषा उपाध्याय, बिन्दु रावल र ममता चौधरी छन्।"
कास्कीको धम्पुस केन्द्रबिन्दु भएर ४९ रेक्टर स्केलको भूकम्प,"काठमाडौं : कास्कीमा बिहीबार बिहानै भूकम्पको धक्का महसुस गरिएको छ । राष्ट्रिय भूकम्प मापन केन्द्रका अनुसार राति ३ : ५६ बजे कास्कीको माछापुच्छ्रे गाउँपालिका७ धम्पुस आसपास केन्द्रबिन्दु भएर ४९ रेक्टर स्केलको भूकम्प गएको हो। स्थानीयवासीले भूकम्पको धक्का गण्डकी प्रदेशको पर्वत, म्यादी, बागलुङ, पर्वत, म्यादी र तनहुँसम्म महसुस गरेको बताएका छन् । भूकम्पबाट हालसम्म क्षतिको कुनै विवरण प्राप्त भएको छैन। गत जेठ २८ गते भक्तपुरको चाँगुनारायण आसपास केन्द्रबिन्दु बनाएर ४७ रेक्टर स्केलको भूकम्प गएको थियो।"
लगामविहीन सरकार,"सुन्दै अचम्मका घटना। अर्थमन्त्री अनधिकृत व्यक्तिलाई प्रवेश दिएर बजेट बनाउने। पर्यटनमन्त्री आफ्नै कर्मचारीलाई कुट्ने। प्रदेशमन्त्री प्रेमी खोज्दै महिलामाथि हातपात गर्ने। र पनि, सरकार अनदेखा गरिरहेको छ। लोकतन्त्रको धज्जी उडाइएको छ, त्यो पनि सत्ताको डाडु, पन्यू हातमा लिएकाहरूबाटै। यी त केही देखिएका र सुनिएका प्रतिनिधिमूलक घटना मात्रै हुन्। भ्रष्टाचार, कुशासन र बेथितिले देश थिलथिलो पारिँदैछ। राज्यका संयन्त्रमा खुलेआम लेनदेन चलिरहेको छ। जनताको मतको अपमान भइरहेको छ। हुन त, यो सरकार जनताबाट निर्वाचित होइन। त्यसैकारण उसले जनताप्रति आफ्नो उत्तरदायित्व र जिम्मेवारी बोध गर्दैन। लुट्नु र कमाउनुलाई मात्रै आफ्नो पेसा ठानिरहेको छ। जताततै आर्थिक चलखेल र कसिमनमात्रै देखिन्छ। विकास निर्माण ठप्प छ। हुन त, इतिहासमै पहिलोपटक अनौठो घटना देखियो। देशको ढुकुटीको साँचो हातमा लिएका अर्थमन्त्रीले मध्यरातमा अनधिकृत व्यक्तिलाई मन्त्रालय प्रवेश गराए। देश र समाजले नचिनेका मान्छेले करका दायरामा व्यापक चलखेल गरे। खासखास व्यापारिक घरानालाई फाइदा पुग्ने गरी बजेटमा चलखेल भयो। आर्थिक बेइमानी मात्र होइन, देश र जनतामाथि घात गरियो। सडकदेखि सदनमा यो विषयले प्राथमिकता पायो। हामीलाई लागेको थियो, अर्थमन्त्री जनार्दन शर्माले नैतिकताका आधारमा राजीनामा दिनेछन् र सत्यतथ्य बाहिर ल्याउन सहयोग गर्नेछन्। तर, देश र जनतालाई अचम्मित हुने काम सत्तापक्षबाट भयो। अर्थमन्त्रीको राजीनामा त परै जाओस, संसदीय छानबिन समिति बनाउने आँट सभामुख अग्नि सापकोटाले गर्नु भएन। हुन त सापकोटा कहिल्यै पनि सभामुख बन्न सक्नु भएन। उहाँले अझै पनि आफूलाई अमुक दलको नेताभन्दा माथि उठाउन सक्नु भएन। आरोपका लागि उहाँमाथि आरोप होइन, देश र समाज जानकार छ। संसद् साक्षी छ। उल्टै अर्थमन्त्रीमाथि एमालेले प्रश्न उठाउँदा सभामुख आक्रोशित बन्नुभयो। एमाले प्रमुख सचेतकले उच्चारण गरेको गद्दार शब्दलाई असंसदीय भन्नुभयो र त्यो शब्द संसद्को रेकर्डबाट हटाउन आदेश दिनुभयो। जबकि, त्योभन्दा पहिले स्पष्टीकरण दिने बेला अर्थमन्त्रीले नै गद्दार शब्द उच्चारण गर्नु भएको थियो। त्यतिबेला सभामुख चुप लाग्नुभयो। किनकि, अर्थमन्त्री उहाँको पार्टीको हुनुहुन्थ्यो। एमालेले त्यही शब्द उच्चारण गर्दा सभामुखलाई सह्य भएन। यो नै देश र जनताका लागि विडम्बना हो। सायद, कम्युनिस्ट पार्टी र नेताहरूले सबैभन्दा बढी प्रयोग गरेकै शब्द गद्दार होला। त्यसैकारण गद्दार शब्दसँग सभामुख सापकोटा परिचित नै हुनुहुन्छ। निश्चय नै, पार्टीको सांसद नै सभामुख हुने हो । तर सभामुखका निर्वाचित भइसकेपछि दलबाट अलग हुनुपर्छ। भूमिका फेरिन्छ। यसको अर्थ हो, सभामुख कुनै दल विशेषको मात्रै हुँदैन। सिंगो सभाको साझा नेता हो। विगतमा पनि यही अभ्यास थियो। यसैकारण सभामुखको कार्यशैलीबारे त्यति धेरै प्रश्न पनि उठ्दैनथ्यो। तर सापकोटाले न सभामुखको भूमिका निर्वाह गर्न सकेका छन्, न त दलीय आस्थाभन्दा माथि उठ्न सकेका छन। जहिल्यै विवादमा परिरहन्छन्। विपक्षी दल र सांसदसँग अनुदारको भूमिका निर्वाह गरिरहेका छन्। सायद, सभामुखको भूमिकामाथि प्रश्न उठाएर इतिहासमा सबैभन्दा धेरै दिन संसद् अवरोध यसैपटक भएको होला। हामीलाई लागेको थियो, अब त सभामुख परिवर्तन हुनुभयो होला तर उहाँको स्वभाव र व्यवहारमा परिवर्तन देखिएन। इतिहासले मूल्यांकन गर्ला। फेरि फर्कौं, संसदीय छानबिन समितिको प्रसंगतिर। विगतमा पनि बजेटमाथि प्रश्न उठ्दा तत्कालीन अर्थमन्त्री डा रामशरण महतले राजीनामा दिएका थिए। भरतमोहन अधिकारीका पालामा बजेट चुहावटको आशंकामा संसदीय छानबिन समिति बनेको थियो। अहिलेको अवस्था त त्योभन्दा पनि जटिल र गम्भीर हो। किनकि, देश र समाजले नचिनेको मान्छेहरू प्रवेश गरेर मुलुकको आर्थिक नीति र करबारे निर्णय गरियो। योभन्दा गम्भीर विषय अरू के हुन सक्छ ? यो त वित्तीय रूपमा अपराध नै हो। अर्थमन्त्रीमाथि छानबिन गरेर मात्र पुग्दैन, दोषी भेटिए कारबाही नै गर्नुपर्छ। किनकि, देशको ढुकुटीमाथि मजाक गर्ने अधिकार कसैलाई पनि हुन्न। बजेट भनेको जनताको सम्पत्ति हो। जनतालाई धोखा दिएर कुनै निश्चित व्यापारी घरानालाई फाइदा पुग्ने गरी काम गर्ने मान्छे देश र जनताको नेता हुन सक्दैन। अर्कोतिर, यो घटनामा प्रधानमन्त्रीको रहस्यमय मौनता देखियो। सिंगो देश र जनताले प्रश्न गरिसकेपछि तत्कालै अर्थमन्त्रीलाई पदबाट हटाएर उनीमाथि स्वतन्त्र रूपमा छानबिन गर्ने वातावरण प्रधानमन्त्रीले बनाउनुपर्ने हो। नत्र त नैतिकता नै लजाउने अवस्था आइलाग्छ। सरकारका मन्त्रीका के कुरा गर्नु ? जसले मन्त्री पदकै गरिमा खस्काइरहेका छन्। सुन्दै लाज लाग्ने काम मन्त्रीहरूबाट भइरहेका छन्। पर्यटनमन्त्री आफ्नै कर्मचारीलाई सुन्नै नसकिने गाली गरेर लछारपछार गर्छन्। प्रदेशका एक जना महिला मन्त्री प्रेमी खोज्न भन्दै सर्वसाधारणको घर प्रवेश गर्छिन्। प्रेमी की श्रीमती र छोराछोरीमाथि लछारपछार गर्छिन्। यस्तो हुँदा पनि सरकार भन्ने चरोलाई कुनै लाज छैन। यो सरकारका मन्त्रीलाई हैन, मन्त्री देखेर जनताले लाज मान्नुपर्ने स्थिति छ। न दलीय नियन्त्रण छ, न त जनताको डर। अहिलेका मन्त्री हुन् कि, के हुन् ? छुट्ट्याउनै कठिन। किनकि, मन्त्री भनेको त जनताको सेवक हो। जनतासंग मन्त्री तर्सिनुपर्ने हो, तर यहाँ त , मन्त्री देखेर जनता तर्सिनु परिरहेको छ । सुनिँदैछ, अमुक पार्टीले मन्त्री फिर्ता गर्ने निर्णय गर्छ, उल्टै मन्त्रीहरू पार्टीको निर्णय फिर्ता गराउने ठाउँमा पुग्छन्। यसलाई त लोकतन्त्र होइन, अराजकतन्त्र भन्नुपर्छ। लोकतन्त्रमा त दलीय निर्णय सर्वोपरि हुनुपर्ने हो। हुन त यी सबै बेथितिको जड भनेको यो सरकार निर्माणको आधार र धरातल नै नै कमजोर हुनु हो। जनता वा जनताका प्रतिनिधिले नभई अदालतको परमादेशबाट गठन भएको यो सरकारलाई जनताप्रति कुनै मतलव छैन। को मन्त्री हुने, कुन पार्टीको भागमा के कति पर्छ र कसरी आफ्ना धेरैभन्दा धेरै मान्छेलाई जागिर खुवाउने भन्ने ध्याउन्न मात्रै देखिन्छ। जनताबाट निर्वाचित भएको भए पो जनतासँग डर हुन्थ्यो। तर परमादेशबाट निर्मित सरकारका लागि कमाउ धन्दा फस्टाइरहेको छ। यसको एकमात्र औषधि भनेको छिटोभन्दा छिटो यो सरकारलाई विस्थापित गर्ने नै हो। त्यसका लागि प्रतिनिधिसभाको निर्वाचन छिटो सम्पन्न गर्नुपर्छ। रोपाइँको मौसम छ। किसानलाई मल छैन। नयाँ शैक्षिक सत्र सुरु भइसक्यो, विद्यार्थीका लागि पाठ्यपुस्तक छैन। पेट्रोल र डिजेलको भाउ यति धेरै बढाइयो कि, सर्वसाधारणले सवारीसाधन प्रयोग गर्न नसक्ने अवस्था सिर्जना भइरहेको छ। महँगीले चरम सीमा नाघेको छ। भान्छा महँगो भएर गृहिणी सुस्केरा हाल्ने ठाउँमा पुगेका छन्। सर्वसाधारण जनताको जीवनस्तर दिनप्रतिदिन समस्याग्रस्त बन्दैछ। महँगीले चुल्हो बल्नै कठिन भइसक्यो। यतातिर सरकारको ध्यानै छैन। जताततै बेथिति, महँगी र भ्रष्टाचार मौलाएको छ। अनि, प्रश्न गर्न मन लाग्छ, सरकार कहाँ छ ? जनतालाई सास्ती दिने र आफू मात्रै मोज गर्ने पनि सरकार हुन्छ ? त्यसैले अब त अत्याचार नै भइसक्यो। समाजले प्रश्न गर्ने बेला भइसक्यो। यो सरकारलाई चाँडोभन्दा चाँडो विस्थापन नगर्ने हो भने देश थप संकटतिर धकेलिने निश्चित छ। विज्ञहरू भन्दैछन, कुनै पनि बेला देश श्रीलंकाकै स्थितिमा पुग्न सक्छ। यति हुँदा पनि सरकार र मन्त्रीहरूलाई जनताको कुनै पर्वाह छैन। उनीहरू त रमिता देखाइरहेका छन, मनोरञ्जन लिइरहेका छन्। यो भन्दा देश र जनताका लागि अर्र्को विडम्बना हुन सक्दैन। न त जनताप्रति सरकार जिम्मेवार छ। न त संसद्को नेता नै निष्पक्ष छन्। न त न्यायालय नै प्रभावकारी छ। त्यसैकारण न्यायाधीश र कानुन व्यवसायीबीच पैसाको ठाडै मोलमोलाइ चलिरहेको छ। अडियोहरू सार्वजनिक भइरहेका छन्। तर पनि, न छानबिन हुन्छ, न त कसैमाथि कारबाही नै हुन्छ। जताततै राज्यका संयन्त्र कमजोर र लथालिंग बनाइएका छन्। मुलुकमा गठबन्धनका नाममा चरम बेथिति र विसंगतिको राज चलाइएको छ।  पहाडी, एमाले सांसद हुन्।"
१० गजामै चीनले लगायो बार,"गोरखा : गोरखाको चुमनुब्री गाउँपालिका१ को रुइला नाकामा चीन सरकारले दुई देशीय समन्वय नगरी तारबार लगाएको छ। सीमानामा संरचना बनाउँदा अपनाउनु पर्ने कुनै पनि मापदण्ड पालना नगरी तारबार लगाएको हो। यस विषयमा न परराष्ट्र मन्त्रालय जानकार छ, नत जिल्ला प्रशासन कार्यालय नै। गोरखाका प्रमुख जिल्ला अधिकार शंकरहरि आचार्य यस विषयमा प्रशासनलाई कुनै जानकारी नै नरहेको बताउँछन्, भन्छन्, सीमा क्षेत्रमा तारबार गरिएकाबारे जिल्ला प्रशासन कार्यालय गोरखामा कुनै पनि जानकारी छैन र समन्वय पनि गरिएको छैन। यता परराष्ट्र मन्त्रालय पनि यो विषयमा आंशिक मात्रै जानकार देखिन्छन्। परराष्ट्र मन्त्रालयकी सहप्रवक्ता रीता धिताल दशगजा क्षेत्र छाडेर तारबार वा अन्य संरचना निर्माण गर्न पाउने व्यवस्था भएकाले चीनले त्यसै गरेको हुनुपर्ने बताउँछिन्। भन्छिन्, हाम्रो जानकारीमा रहेसम्म रुई नाकामा दशगजाभन्दा पर तारबार गरिएको छ। सीमास्तम्भभन्दा दशगजा क्षेत्रभित्र तारबार वा कुनै पनि संरचना बनाउँदा दुईपक्षीय सहमति आवश्यक पर्छ। दशगजाभन्दा बाहिर हो भने छलफल गरिरहनु पर्दैन। तर, यस स्थानमा दशगजा क्षेत्रभित्र तारबार लगाएको स्थानीयको दाबी छ। स्थानीय छिरिङ लामा भन्छन्, रुइला नाकामा तारबार लगाएको छ। त्यो पनि दशगजा भित्रै। तारबार भने चीनतर्फको भागबाट फलाममा बाँधिएको छ। तीन वर्षदेखि आवतजावत ठप्प चीनले दशगजा क्षेत्रमा नै तारबार लगाएपछि नेपालचीन आवतजावत पनि बन्द रहेको स्थानीय छिरिङ लामा बताउँछन्। तार लगाएकै तीन वर्ष भएको उनको भनाइ छ। चीनले तारबार लगायो। आवतजावत बन्द छ। आफन्त भेट्न जान पनि पाइँदैन, उनले भने। उनी थप्छन्, साम्दो र रुई भनेको त वारि र पारिको गाउँ हो। यताको आफन्त उता पनि छन्। उताका इष्टमित्र यता पनि छन्। सीमाना बन्द भएपछि बुढाबूढीहरू आफन्त भेट्न नपाएर चिन्ता गरिरहेका छन्। सीमानाका नै तारबारले बन्द गरिदिएपछि अत्यावश्यक दैनिक उपभोग्य सामग्री ल्याउन पनि समस्या परेको स्थानीयको गुनासो छ। चीनले तारबार गरेर गेटमा ताल्चा लगाएको स्थानीयले बताएका छन्। गेटमा ताल्चा लगाएको छ। सीसी क्यामेरा राखेर निगरानी भइरहेको छ भन्ने हल्ला सुनिन्छ तर हामीले देखेका छैनौं, अर्का स्थानीय धावा लामाले भने, उता तिब्बती र चिनियाँ सेना प्रहरी मिलेर डिउटी बसेका हुन्छन्। रुई भञ्ज्याङको वारपार हुने गरी तारबार गरेको हालै त्यहाँ व्यक्तिगत भ्रमण गरेर फर्केका एक सरकारी कर्मचारीले जानकारी दिए। रुई भञ्ज्याङ ढाक्ने गरी वारपार तारबार गरिएको छ, नाम उल्लेख नगरिदिन आग्रह गर्दै उनले भने, तारबार करिब डेढसय मिटर लामो छ। तारबार गरेर गेटमा चापी लगाएको छ। त्यहाँबाट त यसै पनि हिँड्न मिल्दैन। बार कटेर दुवै छेउकुनाबाट पनि मान्छे र पशुचौपाया हिँड्डुल गर्न मिल्दैन। आफूहरू त्यहाँ पुग्नेबित्तिकै चिनियाँ र तिब्बती सुरक्षाकर्मी आइपुगेको उनले बताए। ङुइला नाकामा पनि थियो तारबार चुमनुब्री गाउँपालिका७ छेकम्पारस्थित ङुइला नाकामा पनि तारबार गरिएको थियो। तर, छेकम्पारका सामाजिक अगुवाहरूले दुईपक्षीय छलफल नगरी तारबार लगाइएको भनेर पटकपटक बिरोध गरेपछि त्यसलाई हटाइएको छ। सीमा आयोगका सदस्य रमेश ढुंगेल स्पष्ट सीमांकन नभएको ठाउँमा द्विपक्षीय छलफल नगरी तारबार गर्न नपाइने तर्क गर्छन्। जहाँ स्पष्ट रूपमा सीमांकन गरिएको छ, त्यहाँ दसगजाभन्दा बाहिर संरचना बनाउन सोधिरहनु पर्दैन, तर जहाँ स्पष्ट डिमार्केसन छैन, त्यहाँ दुई पक्षीय छलफल र सहमति नभएसम्म कुनै पनि संरचना बनाउन पाइँदैन, उनी भन्छन्, मलाई लाग्छ, हिमाली भेगमा स्पष्ट डिमार्केसन गरिएको छैन। त्यस्तो संवेदनशील ठाउँमा जुनसुकै संरचना बनाउन पनि दुईपक्षीय सहमति चाहिन्छ। नेपाल सरकारले कुनै पनि सिमानामा आफ्नो तर्क र अडान दह्रोसँग राख्न नसकेको उनको विश्लेषण छ। यस्तो संवेदनशील विषयमा मन्त्रीहरूले ओठे जवाफ दिएजस्तो सतही कुराले हुँदैन, उनी भन्छन्, प्रत्येक १० वर्षमा सीमा पुनरावलोकन गर्ने भन्ने हरेक सन्धि, सम्झौतामा उल्लेख हुन्छ तर हाम्रो कुनचाहिँ सीमानाको १०१० वर्षमा पुनरावलोकन भएको छ ? सीमा सुदृढ गर्न नसक्नु यो कमजोरी सरकारको हो। सयौं वर्षअघि मानसरोबर, कैलाश हाम्रो थियो भन्न नपाइने ? सीमांकन गर्दा हाम्रा अधिकारीहरूले गल्ती गरेका थिए भन्न नपाइने ? आफ्नो भूभागका बारेमा बोलिरहनुपर्छ, लेखिरहनुपर्छ। सीमाका बारेमा बोल्नै हुँदैन भन्नु दासहरूको मनोवृत्ति भएको उनले तर्क गरे। गृह मन्त्रालयका प्रवक्ता फणीन्द्रमणि पोखरेलले भने दुई देशीय सीमा क्षेत्रमा तारबारलगायतका संरचना बनाउँदा दुई देशीय सहमति जुटाउनुपर्ने तर्क गर्छन्। सीमाविद् बुद्धिनारायण श्रेष्ठ पनि दशगजा क्षेत्रभित्र संरचना बनाउँदा दुई देशबीच सहमति हुनुपर्ने बताएका छन्। कोभिड महामारी सुरु भएदेखि चीन सरकारले सीमा क्षेत्रमा तारबार गरेर नाकाबन्दी गरेको छ। नाकाबन्दीका कारण सीमा क्षेत्रका नेपाली गाउँबस्तीको जनजीवन प्रभावित भएको छ। सीमा खुला गर्न माग गर्दै स्थानीयवासी तथा जनप्रतिनिधिहरूले बारम्बार प्रमुख जिल्ला अधिकारी, गृहमन्त्री तथा परराष्ट्र मन्त्रीहरूलाई ध्यानाकर्षण पत्र बुझाउँदै आएका छन्। आफ्नो क्षेत्रमा तारबार गरेका चिनियाँ सुरक्षाकर्मीले सीमा क्षेत्रमा नेपालीहरूलाई घुमफिर गर्न पनि कडाइ गर्ने गरेका छन्। केही दिनअघि एकजना लामा सीमानामा पुगेका थिए। उताका सेनाले कोभिड ड्रेस लगाइदिएर फर्काइदिएछन्, साम्दोका छिरिङ लामाले भने।"
के हो वकिलन्यायाधीश घुस वार्ता ?,"काठमाडौं : व्यवसायी तथा इन्जिनियर इच्छाराज तामाङलाई धरौटीमा छुटाउन कानुन व्यवसायी रुद्रप्रसाद पोखरेल र काठमाडौं जिल्ला अदालतका न्यायाधीश राजकुमार कोइरालाबीच रकम मोलमोलाइको अडियोले बुधबार चर्चा पायो। यो विषय चर्चामा सीमित रहेन, न्यायपरिषद्को बैठकले अडियो टेप प्रकरणमा छानबिन समिति नै गठन गर्यो। तर, यो प्रकरण बाहिरिएसँगै न्यायालयमा न्याय पनि किनबेच हुन्छ भन्ने आरोपलाई थप मलजल गरेको छ। सार्वजनिक अडियो टेपमा सिभिल सहकारी ठगी प्रकरणमा तामाङलाई छुटाउन करोडौंको रकम लेनदेन गर्न सकिने संवाद छ। गत पुस महिनामा तामाङ जेल चलान भएका थिए। उनीमाथि झन्डै ५ अर्ब ७७ करोड ठगीको अभियोग लागेको छ। तीन साता लामो समयसम्म थुनछेक बहस थियो। सोही बेला न्यायाधीश कोइराला र अधिवक्ता पोखरेलबीच संवाद भएको सुनिन्छ। अधिवक्ता पोखरेल र न्यायाधीश कोइराला दुवैले सामाजिक सञ्जालमार्फत निर्दोष भएको जिकिर गरेका छन्। झन्डै ७ महिनापछि टेप सार्वजनिक भएको बताइएको छ। उक्त अडियो टेप पनि १० मिनेट लामो छ। मुद्दा जित्ने मानसिकता संविधान, कानुन र न्यायका मान्य सिद्धान्तका आधारमा स्वच्छ, सक्षम र निष्पक्ष न्याय सम्पादन गर्नु न्यायाधीशको मुख्य जिम्मेवारी हो। तर, पछिल्लो समय प्रधानन्यायाधीशदेखि जिल्ला न्यायाधीशहरू न्याय सम्पादनको विषयमा विवादित बनेका छन्। अधिवक्ता पोखरेलले अडियोमा तत्कालीन प्रधानन्यायाधीश चोलेन्द्रशमशेर जबरामार्फत भन्न लगाउने आश्वासन दिएको टेपमा सुनिन्छ। अन्य न्यायाधीशको नामसमेत जोडिएको छ। अडियोमा प्रधानन्यायाधीश चोलेन्द्रशमशेर जबरामार्फत जिल्ला अदालतका मुख्य न्यायाधीश समक्ष कुरा पुर्याउने पोखरेलका दाबी छ। पोखेरलले १० करोड धरौटी माग गर्न सुझाएका छन्। न्यायाधीश कोइराला आनाकानी गरेको सुनिन्छ। गत फागुन १ गते प्रधानन्यायाधीश जबरामाथि भ्रष्टाचारको अभियोगमा व्यवस्थापिका संसद्मा महाभियोग दर्ता भएको छ। सत्ता गठबन्धन दलका ९५ सांसदले महाभियोग प्रस्ताव दर्ता गराएका थिए। निलम्बित जबरा यस प्रकरणमा पनि तानिएका छन्। बिहानी प्रहर जब पूर्वनासुले बजेट चलाए पर्यटनमन्त्रीद्वारा नेपाल एयरलाइन्सका अध्यक्षमाथि गालीगलौज र हातपात (अडियोसहित) पर्यटनमन्त्री आलेको सार्वजनिक अडियोको ल्याब परीक्षणसहित कारबाहीको माग गर्दै उजुरी प्रेम आलेलाई माधव नेपालले भने, विचार पुर्याएर बोल्नुस् पर्यटनमन्त्री आलेलाई बर्खास्त गर्न माग पूर्वनासु घिमिरेले चलाएका थिए प्रतिस्थापन विधेयक पनि मन्त्री आले र निगमका अध्यक्षबीच टसल : ८ महिनामै अधिकारी निलम्बनमा न्यायालयमा भ्रष्टाचार एवं बिचौलियाबाट हुन सक्ने क्रियाकलाप र त्यसको रोकथामका सम्बन्धमा सर्वोच्च अदालतका न्यायाधीश हरिकृष्ण कार्की संयोजकत्वको समितिले पेस गरेको प्रतिवेदनमा आफूले लिएको पक्षको मुद्दा जित्नैपर्छ भन्ने कानुन व्यवसायीको मानसिकता रहेको उल्लेख छ। केही कानुन व्यवसायीमा व्यावसायिकताको ह्रास हुँदै गएको र केही कानुन व्यवसायीले बिचौलियाको भूमिका निर्वाह गरेको उक्त प्रतिवेदनमा उल्लेख छ। त्यस्तै इमान्दारिता, योग्यता, निष्ठावान न्यायाधीशको नियुक्ति नहुँदा न्यायालयमा विकृति, विसंगति भित्रिन पुगेको प्रतिवेदनमा औंल्याइएको छ। षड्यन्त्र भएको जिकिर न्यून ट्वेन्टी फोर टेलिभिजनको जनतासँग सीधा कुरा कार्यक्रममा अडियो प्रसारितपछि विवादमा तानिएका न्यायाधीश कोइराला र अधिवक्ता पोखरेलले अडियो छानबिनको माग गरेका छन्। अधिवक्ता पोखरेलले सामाजिक सञ्जाल फेसबुकमार्फत आफूउपर भएको षडयन्त्रउपर कानुनी उपचारको खोजीमा रहेको उल्लेख गरेका छन्। अडियोको छानबिन होस्, यस किसिमको वार्तामा म संलग्न छैन, उनले भनेका छन्। यस प्रकरणमा नेपाल बार एसोसिएसन र बार काउन्सिलबाट हुने छानबिनमा उचित र पर्याप्त सहयोग गर्न आफू तयार रहेको अधिवक्ता पोखरेलले बताएका छन्। नेपाल बार एसोसिएसनको सदस्यका हैसियतले कुनै पनि गतिविधिमा सहभागी नहुने गरी मैले स्वयं सदस्यता स्थगन गरेको घोषणासमेत गरेका छन्। कानुन व्यवसायीको हैसियतले कुनै पनि मुद्दाको बहस पैरवी तथा परामर्शमा सहभागी नहुने गरी स्वयंलाई निलम्बन गरेको छुँ उनले भनेका छन्। न्यायाधीश कोइरालाले पनि सामाजिक सञ्जालमार्फत नै आफूबाट कुनै अनुचित कार्य नभएको जिकिर गरेका छन्। विभिन्न प्रभाव र दबाबका बाबजुत निष्पक्ष भूमिका निर्वाह गरेको छुँ। ममाथि न्यायपरिषद्बाट छानबिन होस्। सहयोग गर्ने पूर्ण प्रतिबद्धता व्यक्त गर्छु। उनले भनेका छन्। विवादमा तानिएका न्यायाधीश कोइरालाको बुधबार इजलास तोकिएको छैन। कानुन व्यवसायीको छाता संगठन नेपाल बार एसोसिएसनले व्यवसायी तामाङलाई धरौटीमा छुटाउनका लागि गरिएको मोलमोलाई गरिएको अडियोप्रति गम्भीर ध्यानाकर्षण भएको जनाएको छ। बारकी महासचिव अञ्जिता खनालले प्रेस विज्ञप्ति जारी गर्दै न्यायपालिकाको साख श्रीवृद्धिमा मुख्य भूमिका निर्वाह गर्ने न्यायाधीश, कर्मचारी तथा कानुन व्यवसायीबाटै अवाञ्छित, अमर्यादित र अनुचित कार्यहरूको घोर निन्दा गरेकी छिन्। अडियाको आधिकारिकताका सम्बन्धमा अनुसन्धान तथा छानबिन गरी कसैको संलग्नता रहेको पाइएमा कसूरदारलाई कानुनी दायरामा ल्याउन माग गरेकी छिन्। गत वर्ष प्रधानन्यायाधीश जबरामाथि सहकर्मी न्यायाधीश एवं कानुन व्यवसायीले न्याय सम्पादनमा निष्पक्ष नभएको आरोप लगाउँदै विरोध गरेका थिए। यस वर्ष जिल्ला न्यायाधीश कोइराला पनि विवादमा परेकोले न्यायालयको छवि धमिलिन पुगेको छ। सर्वोच्च अदालतका पूर्वन्यायाधीश बलराम केसीले न्यायकर्मीहरू विवादमा पर्दा जनआस्था खस्किने बताए। गत वर्ष प्रधानन्यायाधीश जबराकै कारण न्यायालय विवादित हुँदा जनविश्वास खस्कियो। महाभियोग प्रस्ताव दर्ता हुँदा न्यायालयप्रति विश्वास पलाएको थियोे, पूर्वन्यायाधीश केसीले भने, यस वर्षको सुरुवातमै सार्वजनिक भएको अडियो टेप काण्डले अलिअलि पलाएको जनविश्वासमा धक्का लाग्ने अवस्था देखियो। यस प्रकरणमा पनि निष्पक्ष छानबिन गरी दोषी पाइएमा कारबाही गर्नुपर्ने उनले बताए। छानबिन गरिँदै न्यायपरिषद्को बुधबार बसेको बैठकले अडियो टेप प्रकरणमा छानबिन समिति गठन गरेको छ। परिषद् सदस्य रामप्रसाद श्रेष्ठको नेतृत्वमा तीन सदस्यीय छानबिन समिति गठन गरेको छ। कायममुकायम प्रधानन्यायाधीश दीपककुमार कार्कीको अध्यक्षतामा बसेको बैठकले समिति गठन गरेको हो। समितिको सदस्यमा उच्च अदालत पाटनका न्यायाधीशद्वय महेशप्रसाद पुडासैनी र महेश शर्मा पौडेल छन्। समितिलाई ४५ दिनभित्र प्रतिवेदन पेस गर्ने समयावधि दिइएको छ। सो समयसम्म न्यायाधीश कोइराला निलम्बनमा रहने छन्। त्यस्तै नेपाल कानुन व्यवसायी परिषद्को बैठकले अडियो टेपको आधिकारिकताको सम्बन्धमा छानबिन गर्ने निर्णय गरेको छ।"
१० गजामै चीनले लगायो बार,"गोरखा : गोरखाको चुमनुब्री गाउँपालिका१ को रुइला नाकामा चीन सरकारले दुई देशीय समन्वय नगरी तारबार लगाएको छ। सीमानामा संरचना बनाउँदा अपनाउनु पर्ने कुनै पनि मापदण्ड पालना नगरी तारबार लगाएको हो। यस विषयमा न परराष्ट्र मन्त्रालय जानकार छ, नत जिल्ला प्रशासन कार्यालय नै। गोरखाका प्रमुख जिल्ला अधिकार शंकरहरि आचार्य यस विषयमा प्रशासनलाई कुनै जानकारी नै नरहेको बताउँछन्, भन्छन्, सीमा क्षेत्रमा तारबार गरिएकाबारे जिल्ला प्रशासन कार्यालय गोरखामा कुनै पनि जानकारी छैन र समन्वय पनि गरिएको छैन। यता परराष्ट्र मन्त्रालय पनि यो विषयमा आंशिक मात्रै जानकार देखिन्छन्। परराष्ट्र मन्त्रालयकी सहप्रवक्ता रीता धिताल दशगजा क्षेत्र छाडेर तारबार वा अन्य संरचना निर्माण गर्न पाउने व्यवस्था भएकाले चीनले त्यसै गरेको हुनुपर्ने बताउँछिन्। भन्छिन्, हाम्रो जानकारीमा रहेसम्म रुई नाकामा दशगजाभन्दा पर तारबार गरिएको छ। सीमास्तम्भभन्दा दशगजा क्षेत्रभित्र तारबार वा कुनै पनि संरचना बनाउँदा दुईपक्षीय सहमति आवश्यक पर्छ। दशगजाभन्दा बाहिर हो भने छलफल गरिरहनु पर्दैन। तर, यस स्थानमा दशगजा क्षेत्रभित्र तारबार लगाएको स्थानीयको दाबी छ। स्थानीय छिरिङ लामा भन्छन्, रुइला नाकामा तारबार लगाएको छ। त्यो पनि दशगजा भित्रै। तारबार भने चीनतर्फको भागबाट फलाममा बाँधिएको छ। चीनले दशगजा क्षेत्रमा नै तारबार लगाएपछि नेपालचीन आवतजावत पनि बन्द रहेको स्थानीय छिरिङ लामा बताउँछन्। तार लगाएकै तीन वर्ष भएको उनको भनाइ छ। चीनले तारबार लगायो। आवतजावत बन्द छ। आफन्त भेट्न जान पनि पाइँदैन, उनले भने। उनी थप्छन्, साम्दो र रुई भनेको त वारि र पारिको गाउँ हो। यताको आफन्त उता पनि छन्। उताका इष्टमित्र यता पनि छन्। सीमाना बन्द भएपछि बुढाबूढीहरू आफन्त भेट्न नपाएर चिन्ता गरिरहेका छन्। सीमानाका नै तारबारले बन्द गरिदिएपछि अत्यावश्यक दैनिक उपभोग्य सामग्री ल्याउन पनि समस्या परेको स्थानीयको गुनासो छ। चीनले तारबार गरेर गेटमा ताल्चा लगाएको स्थानीयले बताएका छन्। गेटमा ताल्चा लगाएको छ। सीसी क्यामेरा राखेर निगरानी भइरहेको छ भन्ने हल्ला सुनिन्छ तर हामीले देखेका छैनौं, अर्का स्थानीय धावा लामाले भने, उता तिब्बती र चिनियाँ सेना प्रहरी मिलेर डिउटी बसेका हुन्छन्। रुई भञ्ज्याङको वारपार हुने गरी तारबार गरेको हालै त्यहाँ व्यक्तिगत भ्रमण गरेर फर्केका एक सरकारी कर्मचारीले जानकारी दिए। रुई भञ्ज्याङ ढाक्ने गरी वारपार तारबार गरिएको छ, नाम उल्लेख नगरिदिन आग्रह गर्दै उनले भने, तारबार करिब डेढसय मिटर लामो छ। तारबार गरेर गेटमा चापी लगाएको छ। त्यहाँबाट त यसै पनि हिँड्न मिल्दैन। बार कटेर दुवै छेउकुनाबाट पनि मान्छे र पशुचौपाया हिँड्डुल गर्न मिल्दैन। आफूहरू त्यहाँ पुग्नेबित्तिकै चिनियाँ र तिब्बती सुरक्षाकर्मी आइपुगेको उनले बताए। चुमनुब्री गाउँपालिका७ छेकम्पारस्थित ङुइला नाकामा पनि तारबार गरिएको थियो। तर, छेकम्पारका सामाजिक अगुवाहरूले दुईपक्षीय छलफल नगरी तारबार लगाइएको भनेर पटकपटक बिरोध गरेपछि त्यसलाई हटाइएको छ। सीमा आयोगका सदस्य रमेश ढुंगेल स्पष्ट सीमांकन नभएको ठाउँमा द्विपक्षीय छलफल नगरी तारबार गर्न नपाइने तर्क गर्छन्। जहाँ स्पष्ट रूपमा सीमांकन गरिएको छ, त्यहाँ दसगजाभन्दा बाहिर संरचना बनाउन सोधिरहनु पर्दैन, तर जहाँ स्पष्ट डिमार्केसन छैन, त्यहाँ दुई पक्षीय छलफल र सहमति नभएसम्म कुनै पनि संरचना बनाउन पाइँदैन, उनी भन्छन्, मलाई लाग्छ, हिमाली भेगमा स्पष्ट डिमार्केसन गरिएको छैन। त्यस्तो संवेदनशील ठाउँमा जुनसुकै संरचना बनाउन पनि दुईपक्षीय सहमति चाहिन्छ। नेपाल सरकारले कुनै पनि सिमानामा आफ्नो तर्क र अडान दह्रोसँग राख्न नसकेको उनको विश्लेषण छ। यस्तो संवेदनशील विषयमा मन्त्रीहरूले ओठे जवाफ दिएजस्तो सतही कुराले हुँदैन, उनी भन्छन्, प्रत्येक १० वर्षमा सीमा पुनरावलोकन गर्ने भन्ने हरेक सन्धि, सम्झौतामा उल्लेख हुन्छ तर हाम्रो कुनचाहिँ सीमानाको १०१० वर्षमा पुनरावलोकन भएको छ ? सीमा सुदृढ गर्न नसक्नु यो कमजोरी सरकारको हो। सयौं वर्षअघि मानसरोबर, कैलाश हाम्रो थियो भन्न नपाइने ? सीमांकन गर्दा हाम्रा अधिकारीहरूले गल्ती गरेका थिए भन्न नपाइने ? आफ्नो भूभागका बारेमा बोलिरहनुपर्छ, लेखिरहनुपर्छ। सीमाका बारेमा बोल्नै हुँदैन भन्नु दासहरूको मनोवृत्ति भएको उनले तर्क गरे। गृह मन्त्रालयका प्रवक्ता फणीन्द्रमणि पोखरेलले भने दुई देशीय सीमा क्षेत्रमा तारबारलगायतका संरचना बनाउँदा दुई देशीय सहमति जुटाउनुपर्ने तर्क गर्छन्। सीमाविद् बुद्धिनारायण श्रेष्ठ पनि दशगजा क्षेत्रभित्र संरचना बनाउँदा दुई देशबीच सहमति हुनुपर्ने बताएका छन्। कोभिड महामारी सुरु भएदेखि चीन सरकारले सीमा क्षेत्रमा तारबार गरेर नाकाबन्दी गरेको छ। नाकाबन्दीका कारण सीमा क्षेत्रका नेपाली गाउँबस्तीको जनजीवन प्रभावित भएको छ। सीमा खुला गर्न माग गर्दै स्थानीयवासी तथा जनप्रतिनिधिहरूले बारम्बार प्रमुख जिल्ला अधिकारी, गृहमन्त्री तथा परराष्ट्र मन्त्रीहरूलाई ध्यानाकर्षण पत्र बुझाउँदै आएका छन्। आफ्नो क्षेत्रमा तारबार गरेका चिनियाँ सुरक्षाकर्मीले सीमा क्षेत्रमा नेपालीहरूलाई घुमफिर गर्न पनि कडाइ गर्ने गरेका छन्। केही दिनअघि एकजना लामा सीमानामा पुगेका थिए। उताका सेनाले कोभिड ड्रेस लगाइदिएर फर्काइदिएछन्, साम्दोका छिरिङ लामाले भने।"
के हो वकिलन्यायाधीश घुस वार्ता ?,"काठमाडौं : व्यवसायी तथा इन्जिनियर इच्छाराज तामाङलाई धरौटीमा छुटाउन कानुन व्यवसायी रुद्रप्रसाद पोखरेल र काठमाडौं जिल्ला अदालतका न्यायाधीश राजकुमार कोइरालाबीच रकम मोलमोलाइको अडियोले बुधबार चर्चा पायो। यो विषय चर्चामा सीमित रहेन, न्यायपरिषद्को बैठकले अडियो टेप प्रकरणमा छानबिन समिति नै गठन गर्यो। तर, यो प्रकरण बाहिरिएसँगै न्यायालयमा न्याय पनि किनबेच हुन्छ भन्ने आरोपलाई थप मलजल गरेको छ। सार्वजनिक अडियो टेपमा सिभिल सहकारी ठगी प्रकरणमा तामाङलाई छुटाउन करोडौंको रकम लेनदेन गर्न सकिने संवाद छ। गत पुस महिनामा तामाङ जेल चलान भएका थिए। उनीमाथि झन्डै ५ अर्ब ७७ करोड ठगीको अभियोग लागेको छ। तीन साता लामो समयसम्म थुनछेक बहस थियो। सोही बेला न्यायाधीश कोइराला र अधिवक्ता पोखरेलबीच संवाद भएको सुनिन्छ। अधिवक्ता पोखरेल र न्यायाधीश कोइराला दुवैले सामाजिक सञ्जालमार्फत निर्दोष भएको जिकिर गरेका छन्। झन्डै ७ महिनापछि टेप सार्वजनिक भएको बताइएको छ। उक्त अडियो टेप पनि १० मिनेट लामो छ। संविधान, कानुन र न्यायका मान्य सिद्धान्तका आधारमा स्वच्छ, सक्षम र निष्पक्ष न्याय सम्पादन गर्नु न्यायाधीशको मुख्य जिम्मेवारी हो। तर, पछिल्लो समय प्रधानन्यायाधीशदेखि जिल्ला न्यायाधीशहरू न्याय सम्पादनको विषयमा विवादित बनेका छन्। अधिवक्ता पोखरेलले अडियोमा तत्कालीन प्रधानन्यायाधीश चोलेन्द्रशमशेर जबरामार्फत भन्न लगाउने आश्वासन दिएको टेपमा सुनिन्छ। अन्य न्यायाधीशको नामसमेत जोडिएको छ। अडियोमा प्रधानन्यायाधीश चोलेन्द्रशमशेर जबरामार्फत जिल्ला अदालतका मुख्य न्यायाधीश समक्ष कुरा पुर्याउने पोखरेलका दाबी छ। पोखेरलले १० करोड धरौटी माग गर्न सुझाएका छन्। न्यायाधीश कोइराला आनाकानी गरेको सुनिन्छ। गत फागुन १ गते प्रधानन्यायाधीश जबरामाथि भ्रष्टाचारको अभियोगमा व्यवस्थापिका संसद्मा महाभियोग दर्ता भएको छ। सत्ता गठबन्धन दलका ९५ सांसदले महाभियोग प्रस्ताव दर्ता गराएका थिए। निलम्बित जबरा यस प्रकरणमा पनि तानिएका छन्। न्यायालयमा भ्रष्टाचार एवं बिचौलियाबाट हुन सक्ने क्रियाकलाप र त्यसको रोकथामका सम्बन्धमा सर्वोच्च अदालतका न्यायाधीश हरिकृष्ण कार्की संयोजकत्वको समितिले पेस गरेको प्रतिवेदनमा आफूले लिएको पक्षको मुद्दा जित्नैपर्छ भन्ने कानुन व्यवसायीको मानसिकता रहेको उल्लेख छ। केही कानुन व्यवसायीमा व्यावसायिकताको ह्रास हुँदै गएको र केही कानुन व्यवसायीले बिचौलियाको भूमिका निर्वाह गरेको उक्त प्रतिवेदनमा उल्लेख छ। त्यस्तै इमान्दारिता, योग्यता, निष्ठावान न्यायाधीशको नियुक्ति नहुँदा न्यायालयमा विकृति, विसंगति भित्रिन पुगेको प्रतिवेदनमा औंल्याइएको छ। न्यून ट्वेन्टी फोर टेलिभिजनको जनतासँग सीधा कुरा कार्यक्रममा अडियो प्रसारितपछि विवादमा तानिएका न्यायाधीश कोइराला र अधिवक्ता पोखरेलले अडियो छानबिनको माग गरेका छन्। अधिवक्ता पोखरेलले सामाजिक सञ्जाल फेसबुकमार्फत आफूउपर भएको षडयन्त्रउपर कानुनी उपचारको खोजीमा रहेको उल्लेख गरेका छन्। अडियोको छानबिन होस्, यस किसिमको वार्तामा म संलग्न छैन, उनले भनेका छन्। यस प्रकरणमा नेपाल बार एसोसिएसन र बार काउन्सिलबाट हुने छानबिनमा उचित र पर्याप्त सहयोग गर्न आफू तयार रहेको अधिवक्ता पोखरेलले बताएका छन्। नेपाल बार एसोसिएसनको सदस्यका हैसियतले कुनै पनि गतिविधिमा सहभागी नहुने गरी मैले स्वयं सदस्यता स्थगन गरेको घोषणासमेत गरेका छन्। कानुन व्यवसायीको हैसियतले कुनै पनि मुद्दाको बहस पैरवी तथा परामर्शमा सहभागी नहुने गरी स्वयंलाई निलम्बन गरेको छुँ उनले भनेका छन्। न्यायाधीश कोइरालाले पनि सामाजिक सञ्जालमार्फत नै आफूबाट कुनै अनुचित कार्य नभएको जिकिर गरेका छन्। विभिन्न प्रभाव र दबाबका बाबजुत निष्पक्ष भूमिका निर्वाह गरेको छुँ। ममाथि न्यायपरिषद्बाट छानबिन होस्। सहयोग गर्ने पूर्ण प्रतिबद्धता व्यक्त गर्छु। उनले भनेका छन्। विवादमा तानिएका न्यायाधीश कोइरालाको बुधबार इजलास तोकिएको छैन। कानुन व्यवसायीको छाता संगठन नेपाल बार एसोसिएसनले व्यवसायी तामाङलाई धरौटीमा छुटाउनका लागि गरिएको मोलमोलाई गरिएको अडियोप्रति गम्भीर ध्यानाकर्षण भएको जनाएको छ। बारकी महासचिव अञ्जिता खनालले प्रेस विज्ञप्ति जारी गर्दै न्यायपालिकाको साख श्रीवृद्धिमा मुख्य भूमिका निर्वाह गर्ने न्यायाधीश, कर्मचारी तथा कानुन व्यवसायीबाटै अवाञ्छित, अमर्यादित र अनुचित कार्यहरूको घोर निन्दा गरेकी छिन्। अडियाको आधिकारिकताका सम्बन्धमा अनुसन्धान तथा छानबिन गरी कसैको संलग्नता रहेको पाइएमा कसूरदारलाई कानुनी दायरामा ल्याउन माग गरेकी छिन्। गत वर्ष प्रधानन्यायाधीश जबरामाथि सहकर्मी न्यायाधीश एवं कानुन व्यवसायीले न्याय सम्पादनमा निष्पक्ष नभएको आरोप लगाउँदै विरोध गरेका थिए। यस वर्ष जिल्ला न्यायाधीश कोइराला पनि विवादमा परेकोले न्यायालयको छवि धमिलिन पुगेको छ। सर्वोच्च अदालतका पूर्वन्यायाधीश बलराम केसीले न्यायकर्मीहरू विवादमा पर्दा जनआस्था खस्किने बताए। गत वर्ष प्रधानन्यायाधीश जबराकै कारण न्यायालय विवादित हुँदा जनविश्वास खस्कियो। महाभियोग प्रस्ताव दर्ता हुँदा न्यायालयप्रति विश्वास पलाएको थियोे, पूर्वन्यायाधीश केसीले भने, यस वर्षको सुरुवातमै सार्वजनिक भएको अडियो टेप काण्डले अलिअलि पलाएको जनविश्वासमा धक्का लाग्ने अवस्था देखियो। यस प्रकरणमा पनि निष्पक्ष छानबिन गरी दोषी पाइएमा कारबाही गर्नुपर्ने उनले बताए। न्यायपरिषद्को बुधबार बसेको बैठकले अडियो टेप प्रकरणमा छानबिन समिति गठन गरेको छ। परिषद् सदस्य रामप्रसाद श्रेष्ठको नेतृत्वमा तीन सदस्यीय छानबिन समिति गठन गरेको छ। कायममुकायम प्रधानन्यायाधीश दीपककुमार कार्कीको अध्यक्षतामा बसेको बैठकले समिति गठन गरेको हो। समितिको सदस्यमा उच्च अदालत पाटनका न्यायाधीशद्वय महेशप्रसाद पुडासैनी र महेश शर्मा पौडेल छन्। समितिलाई ४५ दिनभित्र प्रतिवेदन पेस गर्ने समयावधि दिइएको छ। सो समयसम्म न्यायाधीश कोइराला निलम्बनमा रहने छन्। त्यस्तै नेपाल कानुन व्यवसायी परिषद्को बैठकले अडियो टेपको आधिकारिकताको सम्बन्धमा छानबिन गर्ने निर्णय गरेको छ।"
सिकलसेल सकस : बिहे अघि रगत जाँच गर्नुपर्ने,"नेपालगन्ज : बर्दिया राजापुरका २४ वर्षका रमेश थारू र २२ वर्षकी सुनिता चौधरी (नाम परिवर्तन) बीच गत वैशाखमा विवाहको कुरो चल्यो। तर, निचोडमा पुग्न पढाइ, धनसम्पत्ति, पारिवारिक स्थिति, आनीबानीभन्दा पनि सिकलसेलथालेसिमिया रोग भएनभएको कुरालाई आधार बनाइयो। त्यसपछि भेरी अस्पताल नेपालगन्जमा आएर रगत परीक्षण गराए। रमेश थालेसिमियाको वाहक भएको थाहा भयो। सुनिता स्वस्थ थिइन्। मैले विवाह गर्न मिल्छ भनेर पठाएँ, सिकलसेलथालेसिमिया विज्ञ भेरी अस्पतालका प्रमुख कन्सल्टेन्ट फिजिसियन डाराजन पाण्डे भन्छन्। डा पाण्डेका अनुसार राजापुरका अरू दुई जोडी पनि रगत परीक्षण गरी विवाह गर्न मिल्ने भनेपछि ढुक्क भएर गए। यीमध्ये कसैमा पनि सिकलसेलथालेसिमिया देखिएन। बर्दियाकै बारबर्दियाका २५ वर्षका धनीराम थारू र २३ वर्षकी बासमती दहित (नाम परिवर्तन) को विवाह परिवारले पक्का गरे। उनीहरूले पनि जेठ तेस्रो साता भेरीमा रगत परीक्षण गराए। बासमती थालेसिमियाको वाहक थिइन्। धनीराम स्वस्थ थिए। उनीहरू पनि विवाह गर्न मिल्ने भन्दै खुसी हुँदै घर फर्के। बारबर्दियाको अर्को जोडी पनि रगत परीक्षण गराई ढुक्क भएर गएको थियो। डा पाण्डेका अनुसार थारू समुदायका युवायुवती ६ महिनायता विवाह गर्नकै लागि जोडी बाँधेर सिकलसेलथालेसिमिया परीक्षण गर्न अस्पताल आउने गरेको बताउँछन्। बारबर्दियाले नगरपालिकाका सबै थारू (२० हजार जना) को सिकलसेलथालेसिमिया परीक्षण गर्दा ११३ प्रतिशतमा सिकलसेल एनिमिया देखिएको छ। ५ प्रतिशतमा बिटा थालेसिमिया फेला परेको छ। जिल्ला स्वास्थ्य कार्यालय बाँकेले कोहलपुरमा १० हजार जनाको परीक्षण गर्दा १५ प्रतिशतमा सिकलसेल पाइएको छ। राप्तीसोनारीमा ५ सय जनाको परीक्षण गरेको प्रारम्भिक रिपोर्टमा १८ प्रतिशतमा यही रोग देखिएको छ। विश्व स्वास्थ्य संगठनले कुल जनसंख्याको एक प्रतिशतमा रोग पाइए जनस्वास्थ्य समस्या हुने मापदण्ड बनाएको छ। बाँके र बर्दियाका यी बस्तीमा परीक्षणको १० प्रतिशतभन्दा माथि भएकाले यी जिल्लाका थारू समुदायमा सिकलसेलथालेसिमिया जनस्वास्थ्य समस्याकै रूपमा रहेको डा पाण्डे बताउँछन्। थारूबाहेक बीसी, योगी, रैदास, अधिकारीलगायत थरका व्यक्तिमा पनि यी रोग भेटिएको छ। तराईमा औलो लाग्ने ठाउँमा बसेका आदिवासी यी रोगको सिकार भएका छन्। सिकलसेलथालेसिमिया रगतको रातो रक्तकोषमा हुने जैविक वंशाणुगत रोग हुन्। सामान्य अवस्थामा रातो रक्तकोषिका गोलो र चिल्लो हुन्छ। सिकलसेल भए राता रक्तकोष हँसिया आकारमा परिणत भई १५ देखि २० दिनसम्म रक्त सञ्चारमा रहन्छन्। जसले शरीरमा रगत बनाउने रातो रक्तकोषिकाको संख्या घटाउँदै लैजान्छ। बनेको रक्तकोषको आयु पनि छोटो हुन्छ। रगत ढिलो बन्दा शरीरमा रगतको कमी हुन जान्छ। सिकलसेल भइसकेपछि शरीरका विभिन्न महत्वपूर्ण अंग र प्रणालीमा यसको प्रभाव देखिन थाल्छ। एकपटक शरीरमा यो प्रणाली विकास भए एकदेखि ५० वर्षसम्म पनि जुनसुकै समयमा रोगको लक्षण देखा पर्न सक्छ। थालेसिमिया रोगको अवस्था पनि उस्तै हो। नेपालको बाँके, बर्दिया, कैलाली, कञ्चनपुर, दाङ र सुर्खेतका थारूमा सिकलसेल रोग रहेको अनुसन्धानले देखाएको छ। दाङ पूर्वका थारूहरूमा थालेसिमिया रोगको समस्या बढी छ। तराईका आदिवासी थारूलाई पहिले औलो लागेन। थारू समुदायमा औलो रोगको महामारीसँग जुध्न गोलाकार रक्तकणिका बनाउने जीनमा प्राकृतिक उत्परिवर्तन भई रोगसँग लड्नसक्ने प्रतिरोधात्मक क्षमताको विकास भयो। र, जसबाट सिकलसेल बनेको भेरी अस्पताल नेपालगन्जका मेडिसिन विभाग प्रमुख डाराजन पाण्डे बताउँछन्। त्यसपछि सिकलसेल थारूका एक पुस्ताबाट अर्को पुस्तामा सरेको उनी बताउँछन्। सिकलसेलथालेसिमिया अरूजस्तो सरुवा रोग होइनन्। तर, बाबा र आमाको जिनबाट सन्तानमा सर्छ। रोगको समयमै पहिचान नगर्दा रोगी दम्पतीबाट जन्मिने बच्चा या त रोगी हुन्छन् या रोगको वाहक हुन्छन्। बाबा र आमा दुवैबाट सिकलसेलको जिन जन्मिने बच्चामा पनि सर्यो भने बच्चा पनि सिकलसेलथालेसिमिया रोगी नै जन्मिन्छ। यही विस्तार रोक्न डापाण्डेले बिहे गराउने पुरोहितजस्तै सिकलसेलथालेसिमियाको कुण्डली बनाएर वितरण गरिरहेका छन्। सिकलसेलथालेसिमिया कुण्डलीअनुसार तीन किसिमको अवस्थामा विवाह गर्नु भनेको रोग विस्तार गर्नु हो। जस्तोः बुवा र आमा दुवै सिकलसेलथालेसिमिया भएको छ भने जन्मिने सन्तान पनि रोगी नै हुन्छ। सिंगो परिवार नै रोगी हुन्छ। बाबालाई सिकलसेलथालेसिमिया र आमा वाहक भए पनि जन्मिने सन्तान पनि ५० प्रतिशत बिरामी र ५० प्रतिशत वाहक जन्मिन्छन्। आमालाई सिकलसेलथालेसिमिया र बाबा वाहक छन् भने जन्मिने सन्तान पनि ५० प्रतिशत बिरामी र ५० प्रतिशत वाहक जन्मिन्छन्। बाबा र आमा दुवै सिकलसेलथालेसिमियाको वाहक छन् भने जन्मिने सन्तान २५ प्रतिशत सामान्य, २५ प्रतिशत बिरामी र ५० प्रतिशत वाहक जन्मिने सम्भावना हुन्छ। यस्तो बेला विवाह गर्न आफैंले जोखिम मोल्नुपर्ने हुन्छ। डापाण्डे जोखिम मोलेर विवाह नगर्न सुझाव दिन्छन्। बाबाआमा दुवैलाई सिकलसेलथालेसिमिया छैन भने सन्तान पनि सामान्य नै जन्मिन्छन्। बाबा सामान्य र आमा सिकलसेलथालेसिमियाको वाहक हो भने सन्तान पनि ५० प्रतिशत सामान्य र ५० प्रतिशत वाहक हुने सम्भावना हुन्छ। बाबा सिकलसेलथालेसिमियाको वाहक छन् र आमा स्वस्थ भए पनि जन्मिने सन्तान पनि ५० प्रतिशत सामान्य र ५० प्रतिशत वाहक हुने सम्भावना हुन्छ। बाबाको स्वास्थ्य अवस्था सामान्य छ तर आमालाई सिकलसेलथालेसिमिया छ भने सन्तान सबै वाहक जन्मिने सम्भावना हुन्छ। आमाको स्वास्थ्य अवस्था सामान्य छ तर बाबालाई सिकलसेलथालेसिमिया छ भने सन्तान सबै वाहक जन्मिने सम्भावना हुन्छ। यी माथिका ५ अवस्थामा विवाह गर्न मिल्छ। राष्ट्रिय जनगणना २०६८ अनुसार नेपालमा थारू जातिको जनसंख्या १७ लाख ३७ हजार ४ सय ७० छ। जुन देशकै कुल जनसंख्याको ६५६ प्रतिशत हो। सबै थारूको सिकलसेल परीक्षण गर्दा कम्तीमा २ लाखभन्दा बढीलाई समस्या भएको हुन सक्ने डा पाण्डेको दाबी छ। उनका अनुसार विभिन्न स्वास्थ्य संस्थामा गरिएको परीक्षणमा अहिलेसम्म ३ हजार ८०० हजार जना थारूमा सिकलसेल एनिमिया रोेग लागेको पुष्टि भएको छ। बाँके, बर्दिया कैलालीलगायत पश्चिम नेपालका ८९४ जनाले भेरी अस्पतालबाट सिकलसेलको उपचार सेवा लिइरहेका छन्। सरकारले सिकलसेलका बिरामीलाई १ लाख रुपैयाँ बराबरको निःशुल्क उपचारको व्यवस्था गरेको छ। भेरी अस्पतालबाट सेवा लिइरहेका बिरामीमध्ये २० जनाको १ लाख रुपैयाँ सकिएको छ। उनीहरू थप उपचार गर्न आर्थिक समस्या देखिएको छ। नेपालमा मात्र होइन। सिकलसेलथालेसिमिया विश्वका अमेरिका, अफ्रिका, बेलायत, साउदी अरब, भारतलगायतका देशको स्वास्थ्य समस्या हो। साउदी अरेबिया, बहराइन, साइप्रस, माल्दिभ्सलगायतका देशमा सिकलसेलथालेसिमिया रोगको विस्तार रोक्न अनिवार्य रगत परीक्षण गर्न कानुनी व्यवस्था नै रहेको डापाण्डे बताउँछन्। उनको सुझाव छ, सिकलसेलथालेसिमियालाई एउटा गोत्र मानौं। रगत परीक्षणपछि सिकलसेलथालेसिमियाको अवस्था बुझेर मात्र विवाह गरे जन्मिने सन्तान पनि स्वस्थ हुन्छ। रोग विस्तार हुनबाट जोगिन्छ। डापाण्डे जन्मेको ६ महिनाभित्रको सबै बच्चाको रगत परीक्षण गरी सिकलसेलथालेसिमियाको पहिचान गर्न सके सम्भावित जोखिमलाई अझ घटाउन सकिने बताउँछन्। यो रोगको उपचार गर्दागर्दा व्यक्तिले घरजग्गा सम्पत्ति सबै बेच्नुपर्ने अवस्थामा पुगेकाले सरकारले स्वास्थ्य बिमा कार्यक्रममा अनिवार्य रूपमा सिकलसेलथालेसिमियाको रोगको औषधिलाई समावेश गर्न सकेमा रोगीलाई राहात हुने थियो। सरकारले विपन्न नागरिक औषधि उपाचार कार्यक्रमअन्तर्गत सिकलसेल एनिमियाका बिरामीलाई १ लाख रुपैयाँ बराबरको निःशुल्क उपचारको व्यवस्था गरेको छ। गरिब नेपाली नागरिकलाई गम्भीर स्वास्थ्य अवस्थाको उपचार गर्न सामाजिक स्वास्थ्य सुरक्षा खण्डको गरिब नागरिक सेवा योजनाले कोष प्रदान गर्छ। देशका आधा दर्जन अस्पतालले यो सेवा प्रदान गरेका छन्। दुर्गाबहादुर थारू (कविर), निवर्तमान नगरप्रमुख, बारबर्दिया नगरपालिका बर्दिया सिकलसेल एनिमिया थारू समुुदायको स्वास्थ्य समस्या हो। हुन त यो रोग अरू समुदायमा पनि झिनो रूपमा छ। सन् १९९१ अमेरिकन जर्नल अफ ह्युमन जेनेटिक्स, थारूहरूको रगतमा पाइने अथालसिमिया जिनले गर्दा मलेरियासँग लड्न सक्ने अनुवांशिक प्रतिरोधात्मक क्षमताको विकास भएको हो। यसले गर्दा मृत्युदर १० गुणाले घट्छ। अनुमान सहजै के लगाउन सकिन्छ भने थारूहरूको कैयौं पुस्ता प्रचण्ड गर्मीमा बसे। जहाँ औलोको प्रकोप थियो। सिकलसेल संक्रमित भएपछि यो पुस्ता दरपुस्तामा सर्दै गयो। थारूहरूले औलोसँग लडे। उनीहरूको रोगप्रतिरोधात्मक क्षमता त सेलमै हुने हो। औलोसँग लड्दा सेल नै बाङ्गो भयो भनेर अनुमान लगाउन सकिन्छ। थारूहरूलाई औलो लाग्दैनथ्यो नि त ? थारूले औलोलाई त जिते, तर सेल बाङ्गोटिङ्गो भयो। सिकलसेल भएका थारुलाई औलो कहिल्यै पनि लागेन भन्ने डाक्टरहरूको भनाइ छ। बर्दियाको बारबर्दिया नगरपालिकामा हामीले थारू समुदायका विवाह नभएका एक वर्षदेखि २९ वर्ष उमेर समूहका करिब २० हजार र सिकलसेल भएका व्यक्तिको तीन पुस्ताका व्यक्तिलाई गरी झन्डै २७ हजारजतिको मास स्क्रिनिङ गरेका थियौं। जसमा सिकलसेल रोगी १२४ र एक हजार २०० बाहक भेटिएका थिए। जुन बारबर्दियाका थारू समुदायको कुल जनसंख्याको ११३ प्रतिशतमा सिकलसेल एनिमिया पाइएको थियो। थारू बाहुल्य भएका हरेक स्थानीय सरकारले हामीले गरेजस्तै मास स्क्रिनिङ गर्न जरुरी छ। सिकलसेलका सम्बन्धमा बारबर्दियामा हामीले चारवटा काम गरेका छौं। स्थानीय पाठ्यक्रमका रूपमा कक्षा ९ र १० मा लागू गरेका छौं। यो कक्षामा पढ्ने विद्यार्थीहरूमा सिकलसेल कसरी सर्छ भन्ने पर्याप्त ज्ञान भइसक्यो। यी विद्यार्थीबाट अब सिकलसेल रोगी बच्चा जन्मिदैन। यसो हुँदा सिकलसेल पुस्तामा ब्रेक हुन्छ। यो हामीले रणनीतिक महत्वको काम गरेका हौं। दोस्रो हामीले दुई वर्ष लगाएर नगरका सबै थारू समुदायको विवाह नभएको उमेर (१२९)लाई मास स्क्रिनिङ गर्यौं। त्यसका लागि हामी गाउँगाउँमै पुगेका थियौं। यसमा ठूलो जनशक्ति परिचालन गरिएको थियो। संघीय सरकारको स्वास्थ्य तथा जनसंख्या मन्त्रालयअन्तर्गतको स्वास्थ्य अनुसन्धान परिषद्बाट ४ करोड रूपैयाँ ल्याएर काम गरेका थियौं। तेस्रो काम हामीले आरसी मेमोरियल अस्पताल जयनगरमा उपचार केन्द्र स्थापना गरेका छौं। यहाँका रोगी अब उपचारका लागि अन्त धाइरहनु पर्दैन। चौथो काममा नवजात शिशुको खोपका लागि दिइने बाल कार्डमा १५ महिना पुगेपछि दादुराको खोप अनिवार्य लगाउने हुन्छ। हामीले त्यो बेलामा अनिवार्य रूपमा सिकलसेल जाँच गर्ने भनेर बाल कार्डमा अर्को कोलम थपेका छौं। यहाँ जन्मिने बच्चामा सिकलसेलको अवस्था यसबाट सुरुमै थाहा हुन्छ। यी चारवटा काम थारू समुदायको बसोबास बाक्लो रहेको सबै स्थानीय तहमा लागू गरिदिने हो भने सिकलसेल ब्रेक हुन्छ। नयाँ पुस्तामा जाँदै जाँदैन। अहिले त संघीय र प्रदेश सरकारले पनि सिकलसेललाई प्राथमिकतामा राखेर बजेट विनियोजन गरेका छन्।"
मौरी चराउन झापादेखि पाँचथर,"फिदिम : मौरी पनि चराउनु पर्छ र ?, मौरी कसरी चर्छन् ? नन्दकुमार दंगाललाई यस्तै प्रश्नको जवाफ दिन भ्याइनभ्याइ छ। उनी झापादेखि मौरी चराउँदै पाँचथर आइपुगेका छन्। फिदिम४ थाक्लेमा मौरी चराइरहेका छन्। धेरैले अचम्म मान्दै सोधिरहनु भएको छ। मौरी चरेको हेर्न आउनुहुन्छ, उनले भने। झापा शिवशतासी११ दुधेका दंगाल मेलिफेरा जातका ९३ घार मौरी लिएर पाँचथर आएका हुन्। थाक्लेका आनन्द खनालको बारीमा मौरी राखेका छन्। दिनभरि मौरीको रेखदेख गर्छन्। मौरीको बारेमा बुझ्न पुगेका मानिसलाई विशेषता बताउँछन्। उनले खनालको जमिन भाडामा लिएका छन्। दंगालले घार राखेको पाँच किलोमिटर वरपरको जमिन सर्वेक्षण गरेका छन्। मौरी चर्न पुग्ने जमिनमा विषादी प्रयोग नभएको पाएपछि यहाँ आएको उनले सुनाए। घार भएको ठाउँदेखि पाँच किलोमिटरसम्म मौरी चर्न जान्छ, दंगालले भने, यहाँको ठाउँ उपयुक्त छ। अहिले झापामा वर्षा, झरी, विषादी र गर्मीबाट मौरीलाई बचाउन हम्मे पर्ने उनले सुनाए। यो सिजन तराईमा गर्मी धेरै हुने र आहाराको कमी हुने भएकाले मौरी बचाउन पहाड उक्लिएका हुन्। झापालगायत तराईका जिल्लामा व्यावसायिक रूपमा मौरी पालेका किसान जेठदेखि कात्तिकसम्म मौरी लिएर पहाड चढ्छन्। दंगालले २०७२ सालदेखि व्यावसायिक मौरीपालन थालेका हुन्। विगतमा बराह क्षेत्र र चतरातर्फ लाने गरेका थिए। चतराभन्दा यो ठाउँ उपयुक्त रहेछ, उनले भने, ३० हजार भाडा तिरेर दुई वटा गाडीमा मौरी ल्याएको हुँ। फलफूलमा अत्यधिक मात्रामा विषादी प्रयोग हुन थालेपछि तराईमा मौरी बचाउन किसानलाई मुस्किल पर्न थालेको छ। चरन क्षेत्रको अभावसहित तराईमा गर्मी र विषादीबाट मौरी बचाउन कठिन भएपछि पहाड उक्लन थालेका हांै, दंगाल भन्छन्, मौरीलाई बचाउन पहाड उक्लनुपर्ने किसानको बाध्यता हो। मौरीका लागि चरन क्षेत्रका फलफूलमा विषादी प्रयोग नभएको ठाउँ चाहिन्छ। कात्तिकसम्म यहीँ राख्छु, उनी भन्छन्, त्यसपछि फेरि झापा लिएर जान्छु। दंगालले श्री शतासी महिला मौरीपालन सहकारीमार्फत मौरी पाल्न सुरु गरेका हुन्। यो सहकारीमा ५ सय ५३ सदस्य छन्। जसमध्ये ३५ जनाले व्यावसायिक रूपमा मौरी पालेका छन्। आफूजस्तै अरू किसान पनि मौरी बचाउन अहिले पहाड उक्लिने गरेको उनले बताए। सहकारीमार्फत पाँच सय घारसम्म मौरी पाल्ने किसानहरू छन्, दंगालले भने, अरू किसान पनि अहिले मौरी लिएर पहाडका विभिन्न स्थानमा पुगेका छन्।"
सरकारी वकिल थोकर सरुवा प्रकरणमा पूर्वमहान्यायाधिवक्ता खरेलको यस्तो 'कनेक्सन',"काठमाडौं : बालिका बलात्कार मुद्दा कमजोर बनाउन दिएको दबाब नमान्दा आफ्नो सरुवा गरिएको आरोप लगाउने जिल्ला सरकारी वकिल कार्यालय ललितपुरकी सहायक जिल्ला न्यायाधिवक्ता संगीता थोकरको 'कनेक्सन' पूर्वमहान्यायाधिवक्ता अग्नि खरेलसँग देखिएको छ। थोकर तत्कालीन प्रधानमन्त्री केपी शर्मा ओलीको पालामा महान्यायाधिवक्ता रहेका खरेलको स्वकीय सचिव भएको खुलेको हो। खरेलसँग कनेक्सन भएकाले उनले केही मुद्दामा अस्वभाविक निर्णय गरेको गुनासो अदालत र सेवाग्राहीबाट महान्यायाधिवक्ता कार्यालयमा पहिलेदेखि नै आएको पाइएको छ। अहिले पनि खरेलले थोकरको सरुवामा अस्वभाविक चासो देखाएका छन्। उनको बारेमा पहिलेदेखि नै गुनासोहरु आइरहेको थियो। अदालतबाट पनि, सेवाग्राहीबाट पनि आएको थियो। उनीबाट केही मुद्दाहरु पनि फिर्ता गएका थिए, महान्यायाधिवक्ता कार्यालयका एक सहन्यायाधिवक्ताले भने, उनलाई पछिल्लो केसमा दबाब दिएको हामीलाई जानकारी भएन। तर उनको बारेमा गुनासोहरु आएको र सरुवा गर्ने कुरा चलेको साँचो हो। अर्का सहन्यायाधिवक्ताले सरकारी वकिलको सरुवामा अवधि भन्ने नै नहुने जिकिर गरे। हाम्रो नियमावलीअनुसार आवश्यकताअनुसार महान्यायाधिवक्ताले सरुवा गर्न सक्छ। उहाँको सरुवा नियमित प्रक्रियाअनुसार नै हो, उनले भने। थोकरको मिडियामा आएको अन्तर्वार्ता नै कन्ट्रोभर्सी देखिएको उनको भनाइ छ। उनका अनुसार थोकरले महान्यायाधिवक्ताको सचिवालयबाट आफूलाई नभई अर्को सरकारी वकिललाई दबाब आएको र आफूले दबाब आएको सुनेको भनेकाले विरोधाभाष देखिन्छ। महान्यायाधिवक्ताको सचिवालयले दबाब दिने हो भने सम्बन्धी सरकारी वकिललाई नै भन्थ्यो। अर्कोलाई किन भन्न पर्यो? उनले प्रश्न गरे। उनले जबर्जस्ती करणीको दफा उल्लेख गरेर मुद्दा चलाई अभियुक्त पुर्पक्षका लागि थुनामा रहेको भन्दै आवश्यक मागदाबी पनि भइसकेकाले कमजोर बनाउने कुनै अवस्था नरहेको जिकिर गरे। बकपत्रमा होस्टायल हुने कुरामा त सरकारी वकिलले जिम्मा लिन सक्दैन। मुद्दा दिइसकेपछि सबै जिम्मा अदालतको हुन्छ। सरुवासँग यो केसको सम्बन्ध छ कि छैन भन्ने छानविनबाट आउँला, उनले भने। उनका अनुसार केही मुद्दामा विवादास्पद् निर्णय गरेको भन्दै थोकरलाई यसअघि महान्यायाधिवक्ताको कार्यालयले स्पष्टीकरणसमेत सोधेको थियो। अहिले उनलाई हेटौंडास्थित मुख्य न्यायाधिवक्ता कार्यालयमा सरुवा गरिएको हो। खरेलको अस्वभाविक चासो मुद्दा कमजोर बनाउन नमान्दा सरुवा गरिएको दाबी गर्ने सहायक जिल्ला न्यायाधिवक्ता थोकरको पूर्वमहान्यायाधिवक्ता खरेलसँग सिधा सम्पर्क भएकाले उनले सरुवासम्बन्धी सूचनाहरु पुर्याउने गरेको खुलेको छ। त्यसमा खरेलले चासो राख्दै आएको पाइएको छ। सरुवाका विषयमा आएका समाचार थोकरले खरेललाई शेयर गर्ने गरेको र खरेलले पनि तत्काल प्रतिक्रिया जनाउने गरेका थिए। तर यो गतिविधि पब्लिक फोरममा भएर बाहिर आएको हो। थोकरले सरुवाको विषयमा आएको समाचार सरकारी वकिल परिवार नामको भाइबर ग्रुपमा पठाउने र त्यहाँ खरेलले आईसीईट भन्दै प्रतिक्रिया दिने गरेका थिए। जसको तस्बिरसमेत बाहिरिएपछि थोकरले हटाउने प्रयास गरेकी थिइन्। उनले नसकेपछि पूर्वमहान्यायाधिवक्ता खरेलले नै हटाउन प्रयास गरेको जानकार एक सहन्यायाधिवक्ताले बताए। यो प्रकरणबाट पनि खरेल र थोकरको कनेक्सन बाहिर आएको हो। के भन्छ महान्यायाधिवक्ता कार्यालय? महान्यायाधिवक्ता कार्यालयका प्रवक्ता सञ्जीव रेग्मीले भने थोकरलाई नियमित प्रक्रियाकै आधारमा सरुवा गरेको बताए। सरुवा र उक्त केसको कुनै सम्बन्ध छैन। यहाँका कर्मचारीले दबाब दिने भन्ने कुरा नै आउँदैन, उनले भने। रेग्मीका अनुसार वैशाखमा दायर गरिएको मुद्दा हो यो। मुद्दाका लागि आवश्यक प्रमाण संकलन भइसकेको छ। आवश्यक कानुनी प्रक्रिया पनि सुरु भइसकेको छ। नाबालिकलाई जबर्जस्ती करणी गरेमा १८ वर्षसम्म कैद हुने व्यवस्था छ। सो माग दाबी गरेर मुद्दा दर्ता गरिएको छ। रेग्मीले सुशील चटौत अभियुक्त रहेको जबरजस्ती करणी मुद्दामा अनुसन्धान र अभियोजनका काममा महान्यायाधिवक्ताको कार्यालयबाट दबाब दिइएको र मुद्दा कमजोर बनाएर दायर गर्न भनिएको भन्ने आरोपमा सत्यता नभएको बताए। यसमा छानविन गर्न समिति बनिसकेकोसमेत जानकारी दिए। महान्यायाधिवक्ताको कार्यालय र मातहतका सरकारी वकिल कार्यालयहरु अपराध पीडितको न्यायको लागि र प्रचलित कानुनको प्रभावकारी कार्यान्वयन गरी अभियुक्तलाई सजाय दिलाउने कार्यमा प्रतिबद्ध रही कार्य गर्दै आएको उनले दाबी गरे। महान्यायाधिवक्ताको कार्यालयबाट कुनै पनि मुद्दामा कमजोर अभियोजन गर्न वा बहस पैरवी गर्न निर्देश गर्ने भन्ने कुरा हुँदैन, उनले भने, बालबालिकाविरुद्ध हुने यौनजन्य कसुरका सम्बन्धमा शून्य सहनशीलता अवलम्बन गर्दै प्रभावकारी अनुसन्धान र अभियोजनमार्फत् पीडितको न्याय सुनिक्षित गर्ने कार्यमा प्रतिबद्ध रहेर प्रयास गर्दै आएका छौं। थोकरकै नेतृत्वमा जबरजस्ती करणी कसुरमा १९ वर्षसम्म कैद सजाय र क्षतिपूर्ति अभियोग मागदाबी गरेर मुद्दा दायर भइसकेपछि सरुवाको विषयसँग जोडेर आउनु मनासिव नभएको उनको भनाइ छ। वैशाख ११ मा उहाँकै नेतृत्वमा अभियोगपत्र दायर भएको प्रस्तुत मुद्दामा हाल अभियोजन कमजोर बनाउन दबाब दिएको भन्ने विषय उठाइएको छ, प्रवक्ता रेग्मीले भने। वैशाख १३ को थुनछेक आदेशले प्रतिवादी मुद्दा पूर्पक्षका लागि थुनामा रहेको उनले बताए। आदेशानुसार जेठ ११ को जिल्ला सरकारी वकिल कार्यालय, ललितपुरको पत्रसाथ पीडित, जाहेरवालालाई बकपत्रका लागि उपस्थित गराइएकोमा जाहेरवालाको सोही दिन बकपत्र सम्पन्न भएको र पीडितको जेठ १७ मा बकपत्र सम्पन्न भइ अदालतमा विचाराधीन रहेको छ, रेग्मीले भने। यसरी अदालती प्रक्रियामा विचाराधीन रहेको मुद्दाका विषयमा कसैले पनि अनावश्यक टिप्पणी वा कुरा गर्नु उपयुक्त नहुने उनको भनाइ छ। अभियोजनकर्ताबाट समेत यस्तो विषयमा सञ्चारमाध्यममा बोल्ने, समाचार दिनेलगायतका कार्य गर्न र अन्य सरकारी वकिलका बारेमा टिप्पणी गर्न अभियोजनकर्ताको आचारसंहितालगायतका व्यवस्थालेसमेत सुहाउने कुरा होइन, प्रवक्ता रेग्मीले भने। छानविन समिति गठन जबर्जस्तीकरणी मुद्दा कमजोर बनाउन नमान्दा सरुवा गरिएको थोकरको आरोपमाथि छानविन गर्न महान्यायाधिवक्ता कार्यालयले छानविन समिति गठन गरेको छ। उच्च सरकारी वकिल कार्यालय, पाटनका सहन्यायाधिवक्ता कृष्णमोहन कोइरालाको संयोजकत्वमा तीन सदस्यीय छानविन समिति गठन गरिएको प्रवक्ता रेग्मीले जानकारी दिए। उनका अनुसार समितिलाई यस मुद्दाका विषयमा देखिएको तथ्यगत अवस्था र सम्बन्धित सरकारी वकिल तथा महान्यायाधिवक्ताको कार्यालयका सरकारी वकिलको संलग्नतालगायत उठेका अन्य विषयमा सम्बन्धित मिसिल कागज अध्ययन गरी सम्बन्धित सरकारी वकिल तथा आवश्यक देखिएका अन्य व्यक्तिसँग बुझेर विस्तृत छानबिन गरी सत्य तथ्य र सुझावसहितको प्रतिवेदन १५ दिनभित्र प्रतिवेदन पेस गर्न जिम्मेवारी दिइएको छ। समितिले काम थालिसकेको छ। प्रतिवेदनका आधारमा दोषी देखिएका व्यक्तिहरुलाई कानुनबमोजिम कारबाही गरिने प्रवक्त रेग्मीको भनाइ छ।"
चुनावसमेत लड्न नपाउने मागसहित मन्त्री आलेविरुद्ध सर्वोच्चमा रिट दायर,"काठमाडौं : संस्कृति, पर्यटन तथा नागरिक उड्डयनमन्त्री प्रेम आलेविरुद्ध सर्वोच्च अदालतमा रिट दायर भएको छ। अधिवक्ताद्वय किशोर पौडेल र अनुपम भट्टराईले मन्त्री आलेलाई कुनै पनि सार्वजनिक पदमा आउन नहुने र आगामी निर्वाचनमा समेत प्रतिस्पर्धा गर्न रोक लगाउनेगरी आदेश माग गरेका छन्। मन्त्री आले बारम्बार विवादमा आउने गरेको र अश्लील गालीगलौज गरी समाजमा अश्लीलता फैलाउने काम गारेको भन्दै उनीहरुले उक्त आदेश माग गरेका हुन्। 'निजले मन्त्री भएपछि गरेका कामहरु पटकपटक विवादमा आउने गरेका छन्। निजले दिने अभिव्यक्ति निजको स्वतन्त्रता हो तर सार्वजनिक जीवन निर्वाह गर्दा निजले सोबारे संवेदनशील हुनुपर्ने हुन्छ। मन्त्री आलेले पछिल्लोपटक अश्लील शब्द प्रयोग गर्दै नेपाल बायुसेवा निगमका अध्यक्ष युवराज अधिकारीलाई गाली गरेको अडियो सञ्चारमाध्यम तथा सामाजिक सञ्जालमा सार्वजनिक भएको थियो। निजले पहिलोपटक यही पदीय हैसियतमा रहँदा २०७८ फागुन ३ गते सार्वजनिक भएको टेलिफोन सम्वादमा मुम्बई बस्ने जगत ओलीलाई गरेको अश्लील गाली सञ्चारमाध्यम रमा सार्वजनिक भएको थियो,' रिट निवेदनमा भनिएको छ। त्यही भएर मन्त्री आलेलाई संविधानको धारा १३३ (२), (३) अनुसार अन्तरिम आदेश माग गरिएको छ। रिटको पूर्ण पाठ :"
"पुतलीबजारको नीति : लोपोन्मुख, अल्पसंख्यक र बेपत्ता परिवारको निशुल्क बिमा","स्याङ्जा : पुतलीबजार नगरपालिकाको ११औं नगरसभाले बिहीबार लोपोन्मुख तथा अल्पसंख्यक समुदाय कुमाल, गन्धर्व र माझी जातिका परिवार र सशस्त्र द्वन्द्वनका क्रममा बेपत्ता पारिएका ब्यक्तिका परिवारलाई निशुल्क स्वास्थ्य बिमा र स्याङ्जा अस्पतालमा ब्लड बैंक सञ्चालनसहित मृर्गौला रोगीहरुका लागि स्याङ्जामै निशुल्क डायलायसिस सेवा सञ्चालन गर्ने नीति पारित गरेको छ। शिक्षा स्वास्थ्य र पूर्वाधार, समुन्नत पुतलीबजारको आधार भन्ने मूल नाराका साथ प्रस्तुत गरिएका नीति कार्यक्रमसहित विभिन्न विधेयक र बजेट पारित गरेको हो। नगरप्रमुख तुलसीराम रेग्मीद्वारा प्रस्तुत नीति तथा कार्यक्रममा एकीकृत कृषि ब्यवस्थापन प्रणालीसहित किसान वर्गीकरण, हाम्रा पाखो गह्रा सबै हराभरा, सुन्तला सुपरजोन कार्यान्वयनमा जोड, हाइटेक सुन्तला नर्सरी, एक घर एक कागती, एक घर एक करेशाबारी, स्थानीय उत्पादनको प्रवद्र्धन र बजारीकरण, रैथाने बालीको संरक्षण, प्रांगारिक खेती प्रणालीलाई प्रबर्छन गर्नेलगायत छन्। यसैगरी, लघु उद्यम विकास कार्यक्रममा क्षमता विकास, प्रविधि हस्तान्तरण, वित्तीय पहुँच र बजारीकरण, इनोभेसन र उद्यमशिलता ब्यवसाय प्रवर्द्धन तथा नवप्रवतन केन्द्र कार्यक्रम सञ्चालन, बेरोजगारलाई उत्पादनमूलक उद्योगमा परिचालन, घरेलु तथा साना उद्योग सञ्चालन, विस्तार र अभिप्रेरित गर्न निजी क्षेत्रसँग सहकार्य गर्ने नीति लिइएको छ। नगरका पर्यटकीय, साँस्कृतिक, ऐतिहासिक स्थानको पहिचानगरी बाह्य तथा आन्तरिक पर्यटक प्रवर्द्धनमा जोड, इको भिलेज सहितको होम स्टे, प्याराग्लाइडिङ, र्याफ्टिङजस्ता साहसिक खेलको प्रवर्द्धन, एक सहकारी एक उत्पादन कार्यक्रम, भूमिहीन तथा अव्यवस्थित सुकुम्बासी परिवारको पहिचानसहित जग्गाधनी प्रमाणपत्र वितरण कार्यक्रमलाई विशेष प्राथमिकतामा राखिएको छ। सबै बालबालिकाको शिक्षामा पहुँच, अपांग, लोपोन्मुखलगायत विपन्न बालबालिकालाई छात्रवृत्ति, शिक्षक दरबन्दी मिलान, ३ कक्षामा स्थानीय पाठ्यपुस्तक लागु, मेयरसँग विद्यार्थी कार्यक्रत्रम, सामुदायिक सिकाइ केन्द्र र मर्दशा आदि शैक्षिक संस्थाको गुणस्तर वृद्धि, एक विद्यालय एक फोकल शिक्षक, शिशुदेखि कक्षा ३ सम्मका बालवालिकाको खाजामा प्रतिविद्यार्थी ५ रुपैयाँ थप, ५ वर्षभित्र बालमैत्री पालिका घोषणा, बालश्रम न्युनीकरण, सबै छात्रालाई निशुल्क स्यानीटरी प्याड, सुत्केरी सट्टा शिक्षकको ब्यवस्था, बहुप्राविधिक शिक्षालय स्थापना, सुरक्षित मातृत्व र पोषण प्रवर्द्धन कार्यक्रम छन्। महिला, बालबालिका, जेष्ठ नागरिक, अपांगता, सामाजिक सुरक्षा तथा समावेशीकरण नीतिअन्तर्गत सबै प्रकारका हिंसा, शोषण तथा विभेद् बहिष्करणविरुद्ध शून्य सहनशिलताको नीति, महिलालाई ब्यवसाय सञ्चालन तथा आयमूलक कार्यक्रममा सहुलियत ऋण तथा वित्तीय सहयोग, अपांगमैत्री संरचना, फोहोरमैला र सेफटीटंकीको उचित ब्यवस्थापन, पुतलीबजारलाई उज्यालोसहित स्याटलाइट सिटी, नगरपालिकाको सडक गुरुयोजना बनाउने उल्लेख छन्। यसैगरी विद्युत्तीय सुशासन, सार्वजनिक परीक्षण र सार्वजनिक सुनुवाइ, सुधारिएको सेवा प्रवाहका लागि पूर्वाधार ज्ञान कार्यक्रम, कार्यसम्पादनमा आधारित कर्मचारी, प्रोत्साहन, स्थानीय जनसहभागिता नीति, अन्तर सरकारसम्बन्धी नीति, सार्वजनिक तथा निजी क्षेत्रको साझेदारी नीति,दिगो विकासका लक्ष्यहरुको स्थानीयकरण लगायत विविध नीतिहरु छन्। यसैगरी सभामा नगरउपप्रमुख देवी अर्यालद्धारा प्रस्तुत आर्थिक वर्ष २०७९०८० को लागि ९० करोड ६४ लाख ८८ हजार बराबरको बजेट बहुमतले पारित भएको छ। बजेटमध्ये ३० करोड ९७ लाख १५ हजार रुपैयाँ पुँजीगततर्फ र ५९ ६७ लाख ७३ चालु खर्चतर्फ विनियोजन भएको छ। बजेटमध्ये संघ सरकारबाट सशर्त अनुदान ४५ करोड ८२ लाख, समानीकरण अनुदानमा १५ करोड ९१ लख र समपुरक अनुदानमा १ करोड ४० लाख छ। प्रदेश सरकारको सशर्त अनुदानमा ५० लाख, समानीकरण अनुदान १ करोड ९२ लाख ७२ हजार, बिशेष अनुदान २० लाख, राजश्व वाँडफाँडबाट १ करोड ४४ लाख ७६ हजार रुपैँया छ। आन्तरिकतर्फ चालु आवको मौज्याद ७ करोड ९१ लख ३५ हजार अनुमान गरिएको छ। प््रादेश सरकारको नवपवर्तन कोष साझेदारी कार्यक्रममा ५ लाख मूल्य श्रुंखला आयोजनाको १८ लाख, सडक बोर्डको ६० लाख र जनसहभागितातर्फ २ करोज आय हुने अनुमान सहितको सो बजेट प्रस्तुत भएको उपप्रमुख अर्यालले सुनाइन्। सभाले विनियोजन बिधेयक २०७९, आथिक बिधेयक २०७९, शैक्षिक बिधेयक २०७९, स्थानीय शिक्षा ऐन प्रतिस्थापक बिधेयक २०७९ र नगरसभाका बिभिन्न समितिमा पदपूर्ति लगायतका प्रस्ताव सर्वसम्मत तथा बहुमतले पारित भएका छन्। सभामा प्रमुख प्रशासकिय अधिकृत रशेम घर्ति, बिभिन्न बिषयगत समितिका संयोजकहरु मनोज पौडेल, इमबहादुर सेन लगायतले सहजीकरण गरेका थिए।"
सन्धिखर्कमा १ अर्ब ११ करोड ६३ लाखको बजेट विनियोजन,"सन्धिखर्क : सन्धिखर्क नगरपालिकाले आगामी बर्ष २०७९८० को लागि १ अर्ब ११ करोड ६३ लाख ९० हजार रुपैयाँको बजेट विनियोजन गरेको छ। सन्धिखर्क नगरपालिकाको ११औं नगर सभामा चालुतर्फ ६५ करोड ४ लाख ५० हजार र पुँजीगततर्फ ४६ करोड ५९ लाख ४० हजार रुपैयाँको बजेट नगर उप प्रमुख मिश्रा आचार्यले प्रस्तुत गरेका थिए। नगर सभामा नगर प्रमुख कृष्ण प्रसाद श्रेष्ठले प्रस्तुत गरेको नीति तथा कार्यक्रममा रहेर चालुतर्फ ५८२६ प्रतिशत र पुँजीगततर्फ ४१७५ प्रतिशत विनियोजन गरिएको हो। आर्थिक विकासमा १० करोड ४२ लाख, सामाजिक विकासमा ६१ करोड ३८ लाख, पुर्बाधार विकासमा २७ करोड ९० लाख, वन वातावरण तथा विपद ब्यवस्थापनमा १ करोड १३ लाख र शुसासन तथा सस्थागत विकासमा १० करोड ८० लाख ९० हजार रुपैयाँ बजेट विनियोजन गरिएको नगरपालिकाका प्रमुख प्रशासकीय अधिकृत नारायण अर्यालले बताए। निशर्ततर्फ ३२ करोड ६१ लाख ९० हजार रुपैयाँको बजेट विनियोजन गरिएको योजना शाखाका दिलीप केसीले बताए।"
चीनको राजदूतमा श्रेष्ठ नियुक्त,"काठमाडौं : चीनको राजदूतमा विष्णु पुकार श्रेष्ठ नियुक्त भएका छन्। राष्ट्रपति विद्यादेवी भण्डारीले बिहीबार श्रेष्ठलाई जनवादी गणतन्त्र चीनको आवासीय राजदूतमा नियुक्त गरेकी हुन्। 'राष्ट्रपति विद्यादेवी भण्डारीले नेपालको संविधानको धारा २८२ बमोजिम मन्त्रिपरिषद्को सिफारिसमा विष्णुपुकार श्रेष्ठलाई जनवादी गणतन्त्र चीनका लागि नेपालको आवासीय राजदूत पदमा नियुक्त गर्नुभएको छ,' राष्ट्रपति कार्यालयका प्रवक्ता सागर आचार्यद्वारा जारी विज्ञप्तिमा भनिएको छ।"
जिसस सप्तरीको प्रमुखमा कांग्रेसबाट दुई जनाको उम्मेदवारी,"राजविराज : जिल्ला समन्वय समिति सप्तरीको प्रमुख पदका लागि नेपाली कांग्रेसबाट २ जनाको उम्मेदवारी परेको छ। नेपाली कांग्रेसबाट शिवनारायण साह र गुञ्जेश्वर प्रसाद संतले मनोनयन दर्ता गराएको मुख्य निर्वाचन अधिकृतको कार्यालयले जानकारी दिएको छ। दुबै जनाले पार्टीको टिकटबाटै मनोनयन दर्ता गराएकाले पार्टीले आधिकारिकता दिने व्यक्ति नै आधिकारिक उम्मेदवार बन्ने मुख्य निर्वाचन अधिकृत चन्द्रमणि ज्ञवालीले बताए। प्रमुख पदका लागि जनता समाजवादी पार्टी, नेपालबाट छेदी अरगरिया यादवले उम्मेदवारी दिएका छन्। मुख्य निर्वाचन अधिकृतको कार्यालयका अनुसार उपप्रमुख पदका लागि नेकपा (एमाले)बाट देवकान्त चौधरी र लोकतान्त्रिक समाजवादी पार्टी, नेपालबाट शम्भु कुमार यादवले मनोनयन दर्ता गराएका छन्। यसैगरी ३ खुल्ला सदस्य पदका लागि ७ जनाले उम्मेदवारी दिएका छन्। जनता समाजवादी पार्टीबाट अबधेश मुखिया, नेपाली कांग्रेसबाट जागेश्वर यादव, नेकपा (माओवादी केन्द्र)बाट गुल्टेन यादव, जनमत पार्टीबाट बुद्धिलाल चौधरी, लोकतान्त्रिक समाजवादी पार्टीबाट सत्यनारायण मण्डल तथा नेकपा (एमाले)बाट जानुद्दिन मियाँ चुरौटे र रविन्द्रनाथ चौधरीले मनोनयन दर्ता गराएका छन्। महिलातर्फ ३ पदको लागि ६ जनाले मनोनयन दर्ता गराएका छन्। जनता समाजवादी पार्टीबाट आशा देवी झा, आशा कुमारी तामाङ, नेपाली कांग्रेसबाट रन्जिता कुमारी चौधरी, नेकपा (एमाले)बाट बैजनाथ देवी थरुनी, जनमत पार्टीबाट धनवती देवी सरदार र नेकपा (एकीकृत समाजवादी)बाट सविता कुमारी साहले उम्मेदवारी दिएका छन्। दलित अल्पसङ्ख्यकतर्फ १ पदका लागि २ जनाले मनोनयन दर्ता गराएका छन्। जसपाबाट वलदेव सरदार र एकीकृत समाजवादीबाट बौरही भगतले उम्मेदवारी दर्ता गराएको मुख्य निर्वाचन अधिकृतको कार्यालयले जनाएको छ। जिल्ला समवन्य समिति सप्तरीको निर्वाचनका लागि आगामी आइतबार मतदान कार्यक्रम रहेको छ। निर्वाचनमा ३६ जना मतदातामध्ये नेपाली काँग्रेसको १२, जसपाको ८ लोसपाको ५, एमालेको ४ तथा जनमत, माओवादी र नेकपा (एकिकृत समाजवादी) को २२ मतदाता छन्।"
न्यायाधीश र अधिवक्ताबीचको घुस लेनदेन प्रकरण सदनमा प्रवेश,"काठमाडौं : न्यायाधीश र अधिवक्ताबीचको घुस लेनदेन प्रकरणको बिषयले सदनमा प्रवेश पाएको छ। प्रतिनिधिसभाको बिहीबार बसेको बैठकको बिशेष समयमा सांसद लिलादेवी सिटौलाले न्यायाधीश र अधिवक्ता बीचको घुस लेनदेनको विषय सार्वजनिक भएपछि नेपालको न्यायालय कस्तो छ भनेर जनताले देख्ने गरी बाहिरिनु दुःखद् भएको बताइन्। उक्त घटनाले मुलुकको न्यायालयको अवस्था छर्लङ्ग पारेको उनको भनाइ छ। राज्यको कोषबाट तलबभत्ता बुझ्नेहरू सेटिङमा पैसा कमाउन लागेको उनले आरोप लगाइन्। उनले आर्थिक वृद्धिलगायत विविध कारणले देश डुबिरहेको अवस्थामा त्यसको मौका छोपी सेटिङ गरेर देशका अमूक सङ्गठनमा बस्नेहरू घुसबाट धन कमाइरहेको भन्दै सदनको ध्यानाकर्षण गराइन्। उनले यस्ता गम्भीर विषयमा सबै सांसदहरु, सरकार र प्रतिपक्षको रूपमा विभाजित नभई सिङ्गो आवाज बन्नुपर्नेमा जोड दिइन्। त्यस्तै सांसद सांसद गजेन्द्र बहादुर महतले न्यायालय भष्टाचारको अखडा बनिरहेको भन्दै यसबारेमा व्यवस्थापिका पनि बन्धक भएर बस्न नहुने बताए।"
"एनआरएनएले काठमाडौंमा सार्वजनिक शौचालय बनाइदिने, ट्राफिक लाइट र फोहोर व्यवस्थापनमा पनि सघाउने","काठमाडौं : गैरआवासीय नेपाली संघ (एनआरएनए)को प्रतिनिधिमण्डल र हालसालै निर्वाचित काठमाडौं महानगरपालिकाका मेयर बालेन्द्र शाहबीच भेटवार्ता भएको छ। मेयरको कार्यकक्षमा भएको भेटमा एनआरएनए प्रतिनिधिमण्डलले काठमाडौं महानगरपालिकाको स्तरोन्नति, ट्राफिक व्यवस्थापनको लागि ट्राफिक लाइट, आधुनिक सार्वजनिक शौचालय निर्माणको लागि सहयोग गर्ने प्रतिबद्धता जनाएका थिए। एनआरएनएका कार्यकारी अध्यक्ष कुल आचार्यले ललितपुर महानगरपालिकाको समन्वयमा ललितपुरको शंखमुल पार्क बनाएको स्मरण गराएका थिए। त्यस्तै गत वर्ष नै टेण्डर आह्वान गरी बनाउन लागेको सार्वजनिक शौचालय कलंकी सडक विस्तारले जग्गा अधिग्रहण भएपछि स्थगित भएको र महानगरपालिकाले जग्गा उपलब्ध गराए एनआरएनएले दुईवटा सार्वजनिक शौचालय बनाउने घोषणा गर्दै उक्त शौचालय व्यवस्थापनको निमित्त महानगरपालिकालाई आग्रह गरे। उनले फोहोर व्यवस्थापनको निमित्त विभिन्न देशहरूको उच्चस्तरीय प्रविधिको विषय पनि मेयर शाहलाई जानकारी गराएका थिए। संघका उपाध्यक्ष महेशकुमार श्रेष्ठले काठमाडौं सिटीलाई 'स्मार्ट सिटी' बनाउन सहकार्य र समन्वय गर्न एनआरएनए तयार रहेको बताए। भेटमा मेयर शाहले काठमाडौंको कलासंस्कृति, सम्पदालाई विश्व सञ्जालमा चिनाउनको निमित्त संघलाई आग्रह गरे। त्यस्तै 'कुकुर तिहार' लाई विशेष पर्वको रुपमा विश्वभर मनाउन र त्यो देशको क्यालेन्डरमा उक्त पर्व छपाउन पहल गर्न आग्रह गरेका थिए। एनआरएनएले बनाउन लागेको सार्वजनिक शौचालय बनाउन जग्गा उपलब्ध गराउन, व्यवस्थापन गर्न महानगरपालिका सकारात्मक रहेको मेयर शाहले जवाफ दिएका थिए। भेटमा युरोपका क्षेत्रीय संयोजक चिंतामणि सापकोटा, युरोपका युवा संयोजक रमेश काफ्ले, आईसीसी सदस्य प्रदीप न्यौपानेलगायतका अभियन्ताको उपस्थिति रहेको थियो।"
फोहोर व्यवस्थापनको दिर्घकालीन समाधान नखोजे भावी पुस्ताले परिणाम भोग्नुपर्ने मन्त्री झाँक्रीको चेतावनी,काठमाडौं : काठमाडौंको टुकुचा खोलाको पानी प्रशोधन गर्न फोहर पानी प्रशोधन केन्द्र निर्माण हुने भएको छ। पानी प्रशोधन केन्द्रको बिहीबार काठमाडौंको थापाथलीमा शहरी विकास मन्त्री रामकुमारी झाँक्रीले शिलान्याश गरेकी हुन्। अधिकार सम्पन्न बागमती सभ्यता एकीकृत विकास समिति अन्तर्गत बागमती सुधार आयोजनाद्वारा एशियाली बिकास बैंकको सहयोगमा निर्माण हुन लागेको उक्त केन्द्रको १७ दशमलव ३ एमएलडी प्रशोधन क्षमता रहने बताइएको छ। कार्यक्रममा मन्त्री झाँक्रीले फोहोर व्यवस्थापनको दिर्घकालीन समाधान नखोजे भावी पुस्ताले समेत समस्या भोग्न सक्ने बताइन्। फोहरलाई स्रोतमा बर्गीकरण गरेर लानुपर्नेमा फोहोर व्यवस्थापन गर्नका लागि अतिरिक्त खर्च गनुपर्ने बाध्यता भएको उनले बताइन्। हाल टुकुचा खोलाको जलाधार क्षेत्र ६ दशमलव ८ बर्ग किलोमिटर रहेको छ। काठमाडौंको व्यस्त भूभाग भएर बग्ने उक्त खोला अव्यवस्थीत शहरीकरणले गर्दा प्रदूषित भएको छ।
"एकीकृत समाजवादीले भन्यो : मन्त्री चिरस्थायी पद होइन, पार्टीको निर्णय कार्यान्वयन हुन्छ","काठमाडौं : नेकपा एकीकृत समाजवादीको केन्द्रीय सचिवालयको बैठक जारी छ। बिहीबार बसेको बैठकमा गएको स्थानीय तह निर्वाचनको समीक्षा, आगामी निर्वाचनमा पार्टीको सहभागिता, पार्टीको सुदृढीकरण, आगामी निर्वाचनको कार्ययोजनाका बारेमा छलफल भएको थियो। बैठकपछि पार्टीका उपमहासचिव जगन्नाथ खतिवडाले पार्टीबाट सरकारको प्रतिनिधित्व गरेकाहरुले पार्टीको निर्णय मान्नुपर्ने बताए। उनले भने, सरकारको विषयमा पार्टीको निर्णय कार्यान्वयन हुनुपर्छ। अन्तिम शर्त पार्टीको निर्णय हो। पार्टीले जे निर्णय गरेको छ त्यहि निर्णय हुनुपर्छ। मन्त्री चिरस्थायी प्राप्त गरेको चिज होइन। भद्र सहमति के थियो भने एकपटक हुने मन्त्रीले ६ महिना काम गर्नुपर्छ। ६ महिना कटिसक्यो। उनले शुक्रबारदेखि पार्टीको पोलिटब्यूरो बैठक बस्ने जानकारी दिए।"
रामेछाप नगरपालिकाले जेष्ठ नागरिकको घरमै स्वास्थ्य परीक्षण गर्ने,"रामेछाप : रामेछाप नगरपालिकाले आफ्नो ११औँ नगरसभाद्वारा ६८ वर्षमाथिका जेष्ठ नागरिकलाई घरघरमै आवश्यक स्वास्थ्य परीक्षण गर्ने र परामर्श गर्ने नीति बनाएको छ। जेष्ठ नागरिक समाजको आधार घरघरमै स्वास्थ्य परीक्षण र उपचार भन्ने नाराका साथ जेष्ठ नागरिकसँग मेयर कार्यक्रम सञ्चालन गर्ने भएको छ। ११औं नगरसभामा पालिकाको नीति तथा कार्यक्रम प्रस्तुत गर्दै उपप्रमुख बालाकुमारी कार्कीले पालिकाको २६ बुँदे नीति प्रस्तुत गरेकी हुन्। कार्कीद्वारा प्रस्तुत गरिएको नीतिहरूमा महिला उद्धमशीलता, युवा लक्षित कार्यक्रम सञ्चालन गर्ने उल्लेख गरिएको छ। रामेछाप नगरलाई पर्यटन प्रवर्द्धन गर्न पर्यटकहरूको रहर फूलैफूलको सहर निर्माण गदै रामेछाप नगरपालिकालाई ऐतिहासिक सहर बनाउने उल्लेख छ। एक घर एक धारा कार्यक्रम सञ्चालन गर्ने, सिँचाइका लागि सिँचाइ सुविधा पुर्याउने र जमिन बाँझो रहने अवस्थाको अन्त्य गर्ने नीति प्रस्तुत गरेको छ। जातीय पहिचान र संरक्षण गर्दै लोपोन्मुख जातीको रुपमा रहेको हायु जातिको संस्कृति र परम्पराको संरक्षण गर्ने भएको छ। गुणस्तरीय र निशुल्क शिक्षालाई प्राथमिकतामा राख्दै आधुनिक र ब्यावसायिक शिक्षाको प्रारम्भ गर्ने उपप्रमुख कार्कीद्वारा प्रस्तुत नीति तथा कार्यक्रममा उल्लेख गरिएको छ। सामुदायिक विद्यालयमा विद्यार्थी भर्ना कार्यक्रमलाई प्रोत्साहन गर्ने उद्देश्यले महँगो शुल्क तिर्ने क्षमता छैन हाम्रो, निजीभन्दा सामुदायिक विद्यालय राम्रो भन्ने कार्यक्रम पनि सञ्चालन गर्ने भएको छ। नगरपालिकाले वैदेशिक रोजगारबाट फर्केका युवालाई नगरमै बसेर व्यवसाय गर्न चाहे प्रोत्साहन स्वरुप अनुदान दिने र कृष्णमा आधुनिकीकरण र व्यवसायीकरण गर्ने कार्यक्रम ल्याएको छ। भौतिक पूर्वाधारको विकासलाई प्राथमिकता दिँदै नगर गौरवका आयोजनालाई निरन्तरता दिने उल्लेख छ। नगरपालिका भित्र निर्माण हुने भौतिक संरचना अपाङ्ग र बालमैत्री बनाउने र बालमैत्री स्थानीय शासनको अवलम्बन गरी बालबालिकाको सर्वपक्षीय विकासका कार्यक्रम सञ्चालन गर्ने भएको छ।"
एकीकृत समाजवादीको सचिवालय बैठक जारी,"काठमाडौंः नेकपा एकीकृत समाजवादीको सचिवालय बैठक सुरु भएको छ। आलोकनगरस्थित पार्टी मुख्यालयमा बैठक सुरु भएको हो। स्थानीय निर्वाचनको समीक्षा, संगठनको सदस्यता वितरण, आगामी संघ र प्रदेशको निर्वाचन लगायतका विषयमा छलफल हुने पार्टीका केन्द्रीय सदस्य मेटमणी चौधरीले अन्नपूर्णलाई जानकारी दिए।"
गाँजासम्बन्धी विधेयक तत्काल संसदमा ल्याउन एमाले सांसद तामाङको माग,"काठमाडौं : नेकपा एमालेका सांसद शेरबहादुर तामाङले गाँजा खेतीलाई नियमन तथा व्यवस्थापन गर्न बनेको विधेयक प्रतिनिधिसभामा ल्याउन सभामुखलाई आग्रह गरेका छन्। संसदमा बोल्दै सांसद तामाङले गाँजासम्बन्धी विधेयक तत्काल छलफलमा ल्याउन माग गरेका हुन्। उनले भने, हामीसँग भएको सम्भावनाको खोजी किन नगर्ने? एउटा समृद्धशाली राष्ट्र बनाऔं त कसले हेप्छ? सभामुख महोदय, गाँजा खेतीलाई नियमन तथा व्यवस्थापन गर्न बनेको विधेयक तत्काल छलफलमा ल्याउन नियमावलीको व्यवस्थाअनुसार अनुमतिको लागि हार्दिक अनुरोध गर्छु। अन्तर्राष्ट्रिय कानुनले नै गाँजा लागुऔषध होइन औषधीय गुण भएको वनस्पति मानेको उनले जिकिर गरे। गाँजा खेतीलाई नियमन तथा व्यवस्थापन गर्न बनेको विधेयक दर्ता भएको पाँच दिनपछि नै विश्व स्वास्थ्य संगठनको सिफारिसमा संयुक्त राष्ट्रसंघले सबै आफ्ना सदस्य राष्ट्रहरुलाई योसम्बन्धी के हो भनेर प्रश्न पठाएको थियो। त्यसमा नेपालले पनि सकारात्मक जवाफ पठाएको छ। गाँजा लागुऔषध होइन औषधीय गुण भएको वनस्पति हो भनेर अन्तर्राष्ट्रिय सम्झौतामा पनि हस्ताक्षर गरेको छ, उनले भने।"
"रामायण सर्किट रेल जनकपुरधाममा, मुख्यमन्त्री राउतद्वारा स्वागत (फोटो फिचर)","जनकपुरधाम : ५ सय धार्मिक पर्यटकसहित भारतको रामायण सर्किट रेल भारत गौरव टुरिस्टल रेल बिहीबार जनकपुर आइपुगेको छ। नेपाल भारतको साँस्कृतिक सम्बन्धलाई सुदृढ बनाउने उद्देश्यले भारतीय रेल धार्मिक पर्यटकसहित नेपाल आइपुगेको हो। जनकपुरस्थित रेल्वे प्लेटफर्ममा मधेस प्रदेशका मुख्यमन्त्री लालबाबु राउत, पर्यटनमन्त्री शत्रुधन महतो, जानकी मन्दिरका उत्तराधिकारी महन्थ रामरोशन दास वैष्णवलगायत जनप्रतिनिधि तथा जनकपुरबासीहरुले भारतीय पर्यटकहरुलाई स्वागत गरेका छन्। मंगलबार भारतको नयाँ दिल्लीबाट यात्रा सुरु गरेको यस रेललाई जनकपुरमा ब्रोडगेज रेल लिंक भएकै कारण नेपाल ल्याउन सम्भव भएको हो। त्रेतायुगमा राम र सीताको वैवाहिक सम्बन्धलाई जोडेर भारतको अयोध्या र जनकपुरलाई केन्द्रमा राखेर रामायण सर्किटको परिकल्पना गरिएको हो। रामायणमा उल्लेख गरिएका अन्य ठाउँहरुलाई धार्मिक पर्यटनसँग जोड्न भारत सरकारले यस रेलको यात्रा आरम्भ गरेको छ। ४ वर्षपूर्व भारतीय प्रधानमन्त्री नेरन्द्र मोदी जनकपुर आउँदा दुई देशबीच रामायण सर्किट सम्झौता भएको थियो।"
विप्लव नेतृत्वको नेकपाका चार नेताले गरे पार्टी छाडेको घोषणा,"काठमाडौं : नेत्र विक्रम चन्द विप्लवनेतृत्वको नेकपाका चार नेताले पार्टीबाट राजीनामा दिएका छन्। बिहीबार एक संयुक्त विज्ञप्ति जारी गरेर पोलिटब्युरो सदस्य ओमप्रकाश पुनसहित चार जना नेताले राजीनामा दिएको घोषणा गरेका हुन्। पुनसहित केन्द्रीय सल्लाहकार शंकरबहादुर खड्का, महाकाली इन्चार्ज दलबहादुर धामी र विशेष कमिटी सदस्य रमेश परियारले राजीनामा दिएका छन्। माओवादी धारलाई एकीकृत र ध्रुवीकृत गर्ने वस्तुगत आवश्यकता महसुस गरी त्यसकै प्रयास स्वरूप पार्टीबाट अलग भएको जारी विज्ञप्तिमा उल्लेख छ।नेपाल कम्युनिष्ट आन्दोलन, त्यसमा पनि महान जनयुद्धको जगमा खडाभइ हाल विभाजित अवस्थामा रहेको माओवादी धारालाई एकीकृत र ध्रुवीकृत गर्ने व्यक्तिगत र सामूहिक पहलमा अधि बढ्नुपर्ने वस्तुगत आवश्यकतालाई महसुस गरी त्यसकै प्रयास स्वरूप हामीले आजकै मिति देखि कमरेड विप्लवले नेतृत्व गरेको नेपाल कम्युनिष्ट पार्टीबाट अलग हुने निर्णय गरेका छौं, विज्ञप्तिमा भनिएको छ। विभाजन नभई एकतावद्ध र एकीकृत कम्युनिष्ट पार्टी निर्माणको दिशामा एकाकार हुन समेत उनीहरुले आह्वान गरेका छन्।"
घुसको डिल गर्ने न्यायाधीश र अधिवक्तालाई पक्राउ गर्न राप्रपाको माग,काठमाडौं : राष्ट्रिय प्रजातन्त्र पार्टीले दुई करोड घुसको डिल गर्ने न्यायाधीश र अधिवक्तालाई पक्राउ गरि अनुसन्धान गर्नुपर्ने भन्दै न्याय परिषद्मा निवेदन दर्ता गरेको छ। पार्टीको सुशासन विभागका प्रमुख तथा राप्रपा प्रवक्ता ज्ञानेन्द्र शाही नेतृत्वको टोलीले घुस काण्ड सार्वजनिक भएपछि काठमाडौं जिल्ला अदालतका न्यायाधीस राजकुमार पोखरेल र अधिवक्ता रुद्र पोखरेललाई पक्राउ गरि थप अनुसन्धान गर्न निवेदन दर्ता गराएको हो। निवेदन दर्तापछि शाहीले तत्काल उनीहरुलाई पक्राउ नगरे थप आन्दोलन गर्ने र सर्वोच्चमा रिट दायर गरिने चेतावनी दिए। मुलुकका बिधिको शासन कायम गर्न पनि सबैलाई बराबरको कानून हुनुपर्ने राप्रपाले जनाएको छ।
नागरिकता विधेयक फास्ट ट्रयाकबाट पारित गर्न लालबाबुको माग,"काठमाडौं : नेकपा एमालेका सांसद लालबाबु पण्डितले नागरिकता विधेयक फास्ट ट्रयाकबाट पारित गर्न सरकारसँग माग गरेका छन्। प्रतिनिधिसभामा बोल्दै सांसद पण्डितले नागरिकता विधेयकलाई फास्ट ट्रयाकबाट पारित गरी नागरिकता वितरणको व्यवस्था मिलाउन माग गरेका हुन्। उनले भने, २ लाख ५० हजार युवाहरु नागरिकतासहित पहिचानको खोजीमा रहेका छन्। सरकारले नागरिकता विधेयकलाई फास्ट ट्रयाकबाट पारित गरी नागरिकता वितरणको व्यवस्था मिलाओस् भन्ने माग गर्छु। संघीय निजामति सेवा ऐन राज्य व्यवस्था समितिबाट पास गएको भन्दै सो ऐनलाई यथाशिघ्र संसदबाट पारित गर्न माग आग्रह गरे।"
प्रज्ञा प्रतिष्ठानले नेपालको प्राज्ञिक गरिमालाई अन्तर्राष्ट्रिय रुपमा कृयाशील बनाएको छ : प्रधानमन्त्री,"काठमाडौं : प्रधानमन्त्री शेरबहादुर देउवाले नेपालको ज्ञान, विज्ञान, भाषा, संस्कृती र कलाको उन्ननयका लागि प्रतिष्ठानले अग्रणी भुमीका निर्वाह गरेको बताएका छन्। नेपाल प्रज्ञा प्रतिष्ठानको ६५ औं वार्षिकोत्सव तथा राष्ट्रिय कविता महोत्सव २०७९ को उद्घाटन गर्दै प्रधानमन्त्री देउवाले नेपाली कला संस्कृतिलाई अन्तर्राष्ट्रिय स्तरमा चिनाउन प्रतिष्ठानले महत्वपूर्ण भूमिका खेलेको बताएका हुन्। उनले भने, नेपालको प्राज्ञिक गरिमालाई अन्तर्राष्ट्रिय रुपमा कृयाशील बनाएको छ। नेपालको भाषा, संस्कृति, दर्शनको क्षेत्रमा थप योगदान पुर्याउनेछ भन्ने आशा गरेको छ। प्रतिष्ठानको आर्थिक कठिनाइ भन्ने कुरा आएको छ। यसमा सल्लाह गरेर अघि बढ्छु। सरकारको तर्फबाट आवश्यक सहयोग हुन्छ।"
माओवादी देशको दोस्रो ठूलो र पहिलो वामपन्थी पार्टी बन्छ : प्रचण्ड,"काठमाडौं : नेकपा माओबादी केन्द्रका अध्यक्ष पुष्पकमल दाहाल प्रचण्डले आफ्नो पार्टी आगामी निर्वाचनमा देशको दोस्रो ठूलो र पहिलो वामपन्थी पार्टी बन्ने सम्भावना रहेको बताएका छन् । ललितपुरमा आयोजित पार्टी प्रशिक्षण कार्यक्रममा बोल्दै प्रचण्डले देशको चावी माओबादी केन्द्रको हातमा रहेको भन्दै पहिलो पार्टी बन्ने गरी लाग्न कार्यकर्तालाई आग्रह गरेका हुन् । प्रचण्डले भने, चावी त हाम्रो हातमा छ । कस्तो अवस्थामा छ भने ताला खोल्नलाई एउटा न एउटासँग मिल्नुपर्ने अवस्थामा छ । कांग्रेस र एमालेसँग मिल्न नपर्ने अवस्थामा पुर्याउन जरुरी छ । त्यो सम्भावना मैले देखेको छु । फेरि एकपटक जोडबल गरियो भने सफल भइन्छ । फरक प्रसंगमा प्रचण्डले एसपीपी सैन्य सम्झौता भएको बताए । उनले भने, एसपीपी सम्झौता २०१५ मा केपी ओली प्रधानमन्त्री र रक्षा मन्त्री भएको बेला सैद्धान्तिक सहमति भएको कुरा छ्याङगै छ । पछि त केपी ओलीले पत्र लेखेको बाहिरियो योभन्दा लज्जास्पद झुट के हुन सक्छ ? मैले प्रधानमन्त्री ज्यूलाई यो सम्झौता गर्नुभयो भने गठबन्धन दुर्घटनामा जान्छ भनेको थिएँ ।"
नेपाल प्रहरीका १७ जना एसएसपीलाई डीआईजीमा बढुवा सिफारिस (नामावली),"काठमाडौं : नेपाल प्रहरीका १७ जना एसएसपीलाई डीआईजीमा बढुवा गर्न सिफारिस गरिएको छ। प्रहरी प्रधान कार्यालयमा बुधबार बसेको बढुवा समितिको बैठकले १७ प्रहरी वरिष्ठ उपरीक्षकहरुलाई प्रहरी नायव महानिरीक्षक पदमामा बढुवाका लागि सिफारिस गरेको प्रहरी अतिरिक्त महानिरीक्षक पुजा सिंहले जानकारी दिइन् । बढुवाको पहिलो नम्बरमा बसन्तबहादुर कुँवर, दोस्रोमा टेकप्रसाद राई, तेस्रोमा अशोक सिंह रहेका छन्। उनीहरुलाई प्रहरी नियमावली २०७१ (संशोधनसहित)को नियम २७ को उपनियम (४) अनुसार सिफारिस गरिएको प्रहरी प्रधान कार्यालयले जनाएको छ। हेर्नुहोस् बढुवा सिफारिसको सूची"
के हो वकिलन्यायाधीश घुस वार्ता ?,"काठमाडौं : व्यवसायी तथा इन्जिनियर इच्छाराज तामाङलाई धरौटीमा छुटाउन कानुन व्यवसायी रुद्रप्रसाद पोखरेल र काठमाडौं जिल्ला अदालतका न्यायाधीश राजकुमार कोइरालाबीच रकम मोलमोलाइको अडियोले बुधबार चर्चा पायो। यो विषय चर्चामा सीमित रहेन, न्यायपरिषद्को बैठकले अडियो टेप प्रकरणमा छानबिन समिति नै गठन गर्यो। तर, यो प्रकरण बाहिरिएसँगै न्यायालयमा न्याय पनि किनबेच हुन्छ भन्ने आरोपलाई थप मलजल गरेको छ। सार्वजनिक अडियो टेपमा सिभिल सहकारी ठगी प्रकरणमा तामाङलाई छुटाउन करोडौंको रकम लेनदेन गर्न सकिने संवाद छ। गत पुस महिनामा तामाङ जेल चलान भएका थिए। उनीमाथि झन्डै ५ अर्ब ७७ करोड ठगीको अभियोग लागेको छ। तीन साता लामो समयसम्म थुनछेक बहस थियो। सोही बेला न्यायाधीश कोइराला र अधिवक्ता पोखरेलबीच संवाद भएको सुनिन्छ। अधिवक्ता पोखरेल र न्यायाधीश कोइराला दुवैले सामाजिक सञ्जालमार्फत निर्दोष भएको जिकिर गरेका छन्। झन्डै ७ महिनापछि टेप सार्वजनिक भएको बताइएको छ। उक्त अडियो टेप पनि १० मिनेट लामो छ। संविधान, कानुन र न्यायका मान्य सिद्धान्तका आधारमा स्वच्छ, सक्षम र निष्पक्ष न्याय सम्पादन गर्नु न्यायाधीशको मुख्य जिम्मेवारी हो। तर, पछिल्लो समय प्रधानन्यायाधीशदेखि जिल्ला न्यायाधीशहरू न्याय सम्पादनको विषयमा विवादित बनेका छन्। अधिवक्ता पोखरेलले अडियोमा तत्कालीन प्रधानन्यायाधीश चोलेन्द्रशमशेर जबरामार्फत भन्न लगाउने आश्वासन दिएको टेपमा सुनिन्छ। अन्य न्यायाधीशको नामसमेत जोडिएको छ। अडियोमा प्रधानन्यायाधीश चोलेन्द्रशमशेर जबरामार्फत जिल्ला अदालतका मुख्य न्यायाधीश समक्ष कुरा पुर्याउने पोखरेलका दाबी छ। पोखेरलले १० करोड धरौटी माग गर्न सुझाएका छन्। न्यायाधीश कोइराला आनाकानी गरेको सुनिन्छ। गत फागुन १ गते प्रधानन्यायाधीश जबरामाथि भ्रष्टाचारको अभियोगमा व्यवस्थापिका संसद्मा महाभियोग दर्ता भएको छ। सत्ता गठबन्धन दलका ९५ सांसदले महाभियोग प्रस्ताव दर्ता गराएका थिए। निलम्बित जबरा यस प्रकरणमा पनि तानिएका छन्। न्यायालयमा भ्रष्टाचार एवं बिचौलियाबाट हुन सक्ने क्रियाकलाप र त्यसको रोकथामका सम्बन्धमा सर्वोच्च अदालतका न्यायाधीश हरिकृष्ण कार्की संयोजकत्वको समितिले पेस गरेको प्रतिवेदनमा आफूले लिएको पक्षको मुद्दा जित्नैपर्छ भन्ने कानुन व्यवसायीको मानसिकता रहेको उल्लेख छ। केही कानुन व्यवसायीमा व्यावसायिकताको ह्रास हुँदै गएको र केही कानुन व्यवसायीले बिचौलियाको भूमिका निर्वाह गरेको उक्त प्रतिवेदनमा उल्लेख छ। त्यस्तै इमान्दारिता, योग्यता, निष्ठावान न्यायाधीशको नियुक्ति नहुँदा न्यायालयमा विकृति, विसंगति भित्रिन पुगेको प्रतिवेदनमा औंल्याइएको छ। न्यून ट्वेन्टी फोर टेलिभिजनको जनतासँग सीधा कुरा कार्यक्रममा अडियो प्रसारितपछि विवादमा तानिएका न्यायाधीश कोइराला र अधिवक्ता पोखरेलले अडियो छानबिनको माग गरेका छन्। अधिवक्ता पोखरेलले सामाजिक सञ्जाल फेसबुकमार्फत आफूउपर भएको षडयन्त्रउपर कानुनी उपचारको खोजीमा रहेको उल्लेख गरेका छन्। अडियोको छानबिन होस्, यस किसिमको वार्तामा म संलग्न छैन, उनले भनेका छन्। यस प्रकरणमा नेपाल बार एसोसिएसन र बार काउन्सिलबाट हुने छानबिनमा उचित र पर्याप्त सहयोग गर्न आफू तयार रहेको अधिवक्ता पोखरेलले बताएका छन्। नेपाल बार एसोसिएसनको सदस्यका हैसियतले कुनै पनि गतिविधिमा सहभागी नहुने गरी मैले स्वयं सदस्यता स्थगन गरेको घोषणासमेत गरेका छन्। कानुन व्यवसायीको हैसियतले कुनै पनि मुद्दाको बहस पैरवी तथा परामर्शमा सहभागी नहुने गरी स्वयंलाई निलम्बन गरेको छुँ उनले भनेका छन्। न्यायाधीश कोइरालाले पनि सामाजिक सञ्जालमार्फत नै आफूबाट कुनै अनुचित कार्य नभएको जिकिर गरेका छन्। विभिन्न प्रभाव र दबाबका बाबजुत निष्पक्ष भूमिका निर्वाह गरेको छुँ। ममाथि न्यायपरिषद्बाट छानबिन होस्। सहयोग गर्ने पूर्ण प्रतिबद्धता व्यक्त गर्छु। उनले भनेका छन्। विवादमा तानिएका न्यायाधीश कोइरालाको बुधबार इजलास तोकिएको छैन। कानुन व्यवसायीको छाता संगठन नेपाल बार एसोसिएसनले व्यवसायी तामाङलाई धरौटीमा छुटाउनका लागि गरिएको मोलमोलाई गरिएको अडियोप्रति गम्भीर ध्यानाकर्षण भएको जनाएको छ। बारकी महासचिव अञ्जिता खनालले प्रेस विज्ञप्ति जारी गर्दै न्यायपालिकाको साख श्रीवृद्धिमा मुख्य भूमिका निर्वाह गर्ने न्यायाधीश, कर्मचारी तथा कानुन व्यवसायीबाटै अवाञ्छित, अमर्यादित र अनुचित कार्यहरूको घोर निन्दा गरेकी छिन्। अडियाको आधिकारिकताका सम्बन्धमा अनुसन्धान तथा छानबिन गरी कसैको संलग्नता रहेको पाइएमा कसूरदारलाई कानुनी दायरामा ल्याउन माग गरेकी छिन्। गत वर्ष प्रधानन्यायाधीश जबरामाथि सहकर्मी न्यायाधीश एवं कानुन व्यवसायीले न्याय सम्पादनमा निष्पक्ष नभएको आरोप लगाउँदै विरोध गरेका थिए। यस वर्ष जिल्ला न्यायाधीश कोइराला पनि विवादमा परेकोले न्यायालयको छवि धमिलिन पुगेको छ। सर्वोच्च अदालतका पूर्वन्यायाधीश बलराम केसीले न्यायकर्मीहरू विवादमा पर्दा जनआस्था खस्किने बताए। गत वर्ष प्रधानन्यायाधीश जबराकै कारण न्यायालय विवादित हुँदा जनविश्वास खस्कियो। महाभियोग प्रस्ताव दर्ता हुँदा न्यायालयप्रति विश्वास पलाएको थियोे, पूर्वन्यायाधीश केसीले भने, यस वर्षको सुरुवातमै सार्वजनिक भएको अडियो टेप काण्डले अलिअलि पलाएको जनविश्वासमा धक्का लाग्ने अवस्था देखियो। यस प्रकरणमा पनि निष्पक्ष छानबिन गरी दोषी पाइएमा कारबाही गर्नुपर्ने उनले बताए। न्यायपरिषद्को बुधबार बसेको बैठकले अडियो टेप प्रकरणमा छानबिन समिति गठन गरेको छ। परिषद् सदस्य रामप्रसाद श्रेष्ठको नेतृत्वमा तीन सदस्यीय छानबिन समिति गठन गरेको छ। कायममुकायम प्रधानन्यायाधीश दीपककुमार कार्कीको अध्यक्षतामा बसेको बैठकले समिति गठन गरेको हो। समितिको सदस्यमा उच्च अदालत पाटनका न्यायाधीशद्वय महेशप्रसाद पुडासैनी र महेश शर्मा पौडेल छन्। समितिलाई ४५ दिनभित्र प्रतिवेदन पेस गर्ने समयावधि दिइएको छ। सो समयसम्म न्यायाधीश कोइराला निलम्बनमा रहने छन्। त्यस्तै नेपाल कानुन व्यवसायी परिषद्को बैठकले अडियो टेपको आधिकारिकताको सम्बन्धमा छानबिन गर्ने निर्णय गरेको छ।"
प्रदेश र संघको निर्वाचनमा लोकप्रिय र जनतामा भिजेको उम्मेदवार छानौं : प्रचण्ड,"काठमाडौं : नेकपा माओबादी केन्द्रका अध्यक्ष पुष्पकमल दाहाल प्रचण्डले देशको राजनीतिक धारालाई डोर्याउने चावी जनताले माओबादी केन्द्रलाई दिएको बताएका छन्। पार्टीको प्रशिक्षण कार्यक्रमलाई ललितपुरमा सम्बोधन गर्दै प्रचण्डले स्थानीय तहको चुनावमा माओबादी केन्द्रको एजेण्डाले जितेको बताएका हुन्। उनले भने, कति जित्यौं भनेर हेर्दा एउटा चित्र देखिएला। समग्रमा हामीले जितेको हो। माओबादी केन्द्रको एजेण्डाले जितेको छ। निर्णायक तेस्रो शक्तिका रुपमा रह्यो। विघठनकारीहरुले पराजय व्यहोरे। प्रचण्डले प्रदेश र संघको निर्वाचन संघारमा रहेको र यसको तयारीका लागि प्रारम्भिक छलफल सुरु भएको बताए। उनले भने, पहिलो कुरा त आफ्नो बलियो तयारीमा ध्यान दिनुहोस्। लोकप्रिय उम्मेदवार र विजय हुनसक्ने उम्मेदवार मुख्य हुने रहेछ। संघ र प्रदेशको निर्वाचन पनि जीवन मरणको लडाइ रहेको बताए।"
१० गजामै चीनले लगायो बार,"गोरखा : गोरखाको चुमनुब्री गाउँपालिका१ को रुइला नाकामा चीन सरकारले दुई देशीय समन्वय नगरी तारबार लगाएको छ। सीमानामा संरचना बनाउँदा अपनाउनु पर्ने कुनै पनि मापदण्ड पालना नगरी तारबार लगाएको हो। यस विषयमा न परराष्ट्र मन्त्रालय जानकार छ, नत जिल्ला प्रशासन कार्यालय नै। गोरखाका प्रमुख जिल्ला अधिकार शंकरहरि आचार्य यस विषयमा प्रशासनलाई कुनै जानकारी नै नरहेको बताउँछन्, भन्छन्, सीमा क्षेत्रमा तारबार गरिएकाबारे जिल्ला प्रशासन कार्यालय गोरखामा कुनै पनि जानकारी छैन र समन्वय पनि गरिएको छैन। यता परराष्ट्र मन्त्रालय पनि यो विषयमा आंशिक मात्रै जानकार देखिन्छन्। परराष्ट्र मन्त्रालयकी सहप्रवक्ता रीता धिताल दशगजा क्षेत्र छाडेर तारबार वा अन्य संरचना निर्माण गर्न पाउने व्यवस्था भएकाले चीनले त्यसै गरेको हुनुपर्ने बताउँछिन्। भन्छिन्, हाम्रो जानकारीमा रहेसम्म रुई नाकामा दशगजाभन्दा पर तारबार गरिएको छ। सीमास्तम्भभन्दा दशगजा क्षेत्रभित्र तारबार वा कुनै पनि संरचना बनाउँदा दुईपक्षीय सहमति आवश्यक पर्छ। दशगजाभन्दा बाहिर हो भने छलफल गरिरहनु पर्दैन। तर, यस स्थानमा दशगजा क्षेत्रभित्र तारबार लगाएको स्थानीयको दाबी छ। स्थानीय छिरिङ लामा भन्छन्, रुइला नाकामा तारबार लगाएको छ। त्यो पनि दशगजा भित्रै। तारबार भने चीनतर्फको भागबाट फलाममा बाँधिएको छ। चीनले दशगजा क्षेत्रमा नै तारबार लगाएपछि नेपालचीन आवतजावत पनि बन्द रहेको स्थानीय छिरिङ लामा बताउँछन्। तार लगाएकै तीन वर्ष भएको उनको भनाइ छ। चीनले तारबार लगायो। आवतजावत बन्द छ। आफन्त भेट्न जान पनि पाइँदैन, उनले भने। उनी थप्छन्, साम्दो र रुई भनेको त वारि र पारिको गाउँ हो। यताको आफन्त उता पनि छन्। उताका इष्टमित्र यता पनि छन्। सीमाना बन्द भएपछि बुढाबूढीहरू आफन्त भेट्न नपाएर चिन्ता गरिरहेका छन्। सीमानाका नै तारबारले बन्द गरिदिएपछि अत्यावश्यक दैनिक उपभोग्य सामग्री ल्याउन पनि समस्या परेको स्थानीयको गुनासो छ। चीनले तारबार गरेर गेटमा ताल्चा लगाएको स्थानीयले बताएका छन्। गेटमा ताल्चा लगाएको छ। सीसी क्यामेरा राखेर निगरानी भइरहेको छ भन्ने हल्ला सुनिन्छ तर हामीले देखेका छैनौं, अर्का स्थानीय धावा लामाले भने, उता तिब्बती र चिनियाँ सेना प्रहरी मिलेर डिउटी बसेका हुन्छन्। रुई भञ्ज्याङको वारपार हुने गरी तारबार गरेको हालै त्यहाँ व्यक्तिगत भ्रमण गरेर फर्केका एक सरकारी कर्मचारीले जानकारी दिए। रुई भञ्ज्याङ ढाक्ने गरी वारपार तारबार गरिएको छ, नाम उल्लेख नगरिदिन आग्रह गर्दै उनले भने, तारबार करिब डेढसय मिटर लामो छ। तारबार गरेर गेटमा चापी लगाएको छ। त्यहाँबाट त यसै पनि हिँड्न मिल्दैन। बार कटेर दुवै छेउकुनाबाट पनि मान्छे र पशुचौपाया हिँड्डुल गर्न मिल्दैन। आफूहरू त्यहाँ पुग्नेबित्तिकै चिनियाँ र तिब्बती सुरक्षाकर्मी आइपुगेको उनले बताए। चुमनुब्री गाउँपालिका७ छेकम्पारस्थित ङुइला नाकामा पनि तारबार गरिएको थियो। तर, छेकम्पारका सामाजिक अगुवाहरूले दुईपक्षीय छलफल नगरी तारबार लगाइएको भनेर पटकपटक बिरोध गरेपछि त्यसलाई हटाइएको छ। सीमा आयोगका सदस्य रमेश ढुंगेल स्पष्ट सीमांकन नभएको ठाउँमा द्विपक्षीय छलफल नगरी तारबार गर्न नपाइने तर्क गर्छन्। जहाँ स्पष्ट रूपमा सीमांकन गरिएको छ, त्यहाँ दसगजाभन्दा बाहिर संरचना बनाउन सोधिरहनु पर्दैन, तर जहाँ स्पष्ट डिमार्केसन छैन, त्यहाँ दुई पक्षीय छलफल र सहमति नभएसम्म कुनै पनि संरचना बनाउन पाइँदैन, उनी भन्छन्, मलाई लाग्छ, हिमाली भेगमा स्पष्ट डिमार्केसन गरिएको छैन। त्यस्तो संवेदनशील ठाउँमा जुनसुकै संरचना बनाउन पनि दुईपक्षीय सहमति चाहिन्छ। नेपाल सरकारले कुनै पनि सिमानामा आफ्नो तर्क र अडान दह्रोसँग राख्न नसकेको उनको विश्लेषण छ। यस्तो संवेदनशील विषयमा मन्त्रीहरूले ओठे जवाफ दिएजस्तो सतही कुराले हुँदैन, उनी भन्छन्, प्रत्येक १० वर्षमा सीमा पुनरावलोकन गर्ने भन्ने हरेक सन्धि, सम्झौतामा उल्लेख हुन्छ तर हाम्रो कुनचाहिँ सीमानाको १०१० वर्षमा पुनरावलोकन भएको छ ? सीमा सुदृढ गर्न नसक्नु यो कमजोरी सरकारको हो। सयौं वर्षअघि मानसरोबर, कैलाश हाम्रो थियो भन्न नपाइने ? सीमांकन गर्दा हाम्रा अधिकारीहरूले गल्ती गरेका थिए भन्न नपाइने ? आफ्नो भूभागका बारेमा बोलिरहनुपर्छ, लेखिरहनुपर्छ। सीमाका बारेमा बोल्नै हुँदैन भन्नु दासहरूको मनोवृत्ति भएको उनले तर्क गरे। गृह मन्त्रालयका प्रवक्ता फणीन्द्रमणि पोखरेलले भने दुई देशीय सीमा क्षेत्रमा तारबारलगायतका संरचना बनाउँदा दुई देशीय सहमति जुटाउनुपर्ने तर्क गर्छन्। सीमाविद् बुद्धिनारायण श्रेष्ठ पनि दशगजा क्षेत्रभित्र संरचना बनाउँदा दुई देशबीच सहमति हुनुपर्ने बताएका छन्। कोभिड महामारी सुरु भएदेखि चीन सरकारले सीमा क्षेत्रमा तारबार गरेर नाकाबन्दी गरेको छ। नाकाबन्दीका कारण सीमा क्षेत्रका नेपाली गाउँबस्तीको जनजीवन प्रभावित भएको छ। सीमा खुला गर्न माग गर्दै स्थानीयवासी तथा जनप्रतिनिधिहरूले बारम्बार प्रमुख जिल्ला अधिकारी, गृहमन्त्री तथा परराष्ट्र मन्त्रीहरूलाई ध्यानाकर्षण पत्र बुझाउँदै आएका छन्। आफ्नो क्षेत्रमा तारबार गरेका चिनियाँ सुरक्षाकर्मीले सीमा क्षेत्रमा नेपालीहरूलाई घुमफिर गर्न पनि कडाइ गर्ने गरेका छन्। केही दिनअघि एकजना लामा सीमानामा पुगेका थिए। उताका सेनाले कोभिड ड्रेस लगाइदिएर फर्काइदिएछन्, साम्दोका छिरिङ लामाले भने।"
"लागु औषध कारोबारको ट्रान्जिट बन्दै नेपाल, करिब ५ किलो हिरोइनसहित ३ विदेशी पक्राउ","काठमाडौं : लागु औषध हिरोइनसहित तीन जना विदेशी र एक जना नेपाली पक्राउ परेका छन्। करिब ५ किलो हिरोइनसहित एक जना अफ्रिकन, दुई जना भारतीय र एक जना नेपाली नागरिक पक्राउ परेको लागु औषध नियन्त्रण व्युरोले जनाएको छ। व्युरोका कार्यालय प्रमुख प्रहरी उपरीक्षक जीवन कुमार श्रेष्ठका अनुसार पक्राउ पर्नेमा ३० वर्षीय तान्जानियन नागरिक अब्बु लिकी अब्दल्लाह, भारतीय नागरिक ४३ वर्षीय विक्रम जित सिंह र ४६ वर्षीय मुनिम सिंह, ३० वर्षीय नेपाली नागरिक बिकी रौनियार रहेका छन्। उनीहरु काठमाडौंको बौद्धस्थित एक होटलबाट पक्राउ गरेको श्रेष्ठले बताए। तान्जानियन नागरिक बिक्रेता रहेको र दुई जना भारतीय खरिदकर्ता रहेको प्रहरीको प्रारम्भिक अनुसन्धानबाट खुलेको छ। यसरी परे पक्राउ नेपाललाई ट्रान्जिट बनाएर लागु औषधको कारोबार हुने गरेको प्रहरीले निष्कर्ष निकालेपछि त्यसविरुद्धको अपरेशन सुरु गरेको प्रहरी उपरीक्षक श्रेष्ठले बताए। दक्षिण अफ्रिकाबाट नेपाल आएका केही मानिसहरु पटकपटक लागु औषध हिरोइनसहित पक्राउ पर्न थालेपछि प्रहरीले दक्षिण अफ्रिकाबाट आउने मानिसहरुको निगरानी राखेका थिए। त्यसै क्रममा फ्लाई दुबईको उडानबाट दक्षिण अफ्रिकाको जोहन्सवर्गबाट दुबई हुँदै तान्जानियन नागरिक अब्बलिकी अब्दल्लाह गत असार २ गते ८:४० बजे त्रिभुवन अन्तर्राष्ट्रिय विमानस्थलमा उत्रिएका थिए। उनको गतिविधि शंकास्पद लागेपछि व्युरोबाट खटिएको प्रहरी टोलीले उनको पिछा गरेको थियो। उनले बोकेको सुटकेसभित्रको पिँधमा लुकाएर ल्याएको ५ किलो ९ सय ग्राम हिरोइनसहित व्युरोबाट खटिएको टोलीले बौद्धबाट नियन्त्रणमा लिएको थियो। सोधपुछकै क्रममा भारती नागरिक र नेपाली नागरिकलाई पनि बौद्धकै एक होटलबाट पक्राउ गरेको प्रहरी उपरीक्षक श्रेष्ठले बताए।"
आर्थिक विधेयकको विरोधमा उद्योगी व्यवसायीद्वारा आन्दोलनको घोषणा,"विराटनगर : आर्थिक विधेयक २०७९०८० को विरोधमा उद्योगी व्यवसायीले बिहीबारदेखि दोस्रो चरणको आन्दोलन थाल्ने भएका छन्। नेपाल उद्योग परिसंघ प्रदेश १, उद्योग संगठन मोरङ र मोरङ व्यापार संघले संयुक्त रूपमा आन्दोलनको घोषणा गर्दै विधेयकमा गरिएको त्रुटिपूर्ण व्यवस्थालाई सच्याउन दबाब दिने भएका हुन्। विधेयकका कारण मुलुकका कतिपय उद्योग धरापमा पर्दै गइरहेको ठहर गर्दै उद्योगी व्यवसायीले आन्दोलनको घोषणा गरेका हुन्। यसअघि नै आन्दोलित बनेका उद्योगी व्यवसायीले सरकारबाट विधेयकको विरोधमा हुन पुगेका त्रुटिलाई प्रक्रियागत रूपमा सच्याउने आश्वासन पाएपछि आन्दोलनका कार्यक्रम फिर्ता लिएका थिए। आर्थिक विधेयकका त्रुटिलाई सच्याउने आश्वासन गत जेठ २७ गते सरकारले दिए पनि हालसम्म कुनै कदम नचालेपछि दोस्रो चरणको आन्दोलनलाई अघि बढाउन बाध्य हुनु परेको मोरङ व्यापार संका अध्यक्ष नवीन रिजालले बताए। उनका अनुसार आर्थिक विधेयक २०७९०८० को त्रुटिपूर्ण व्यवस्थाका कारण मुलुकका कतिपय उद्योग धरापमा पर्दै गइरहेका छन्। अर्थ मन्त्रालयको त्रुटिका कारण जिआई वायर उद्योग, वनस्पति ध्यूतेल उद्योग, सेनिटरी प्याड उद्योग, यार्न उद्योग सबैभन्दा बढी मारमा परेको रिजालको भनाइ छ। विधेयकमा भएको अव्यवहारिक व्यवस्थाका कारण नेपालका उद्योगहरु धरापमा परेर उद्योगी र मजदुर विस्थापित हुनुपर्ने बाध्यात्मक अवस्था सृजना भएको छ, उनले भने, प्रभावित उद्योगहरुसहित निजी क्षेत्रका प्रतिनिधिमूलक संस्थाहरु र ट्रेड युनियन निराश हुनु परिरहेको छ। उनका अनुसार दोस्रो चरणको आन्दोलनअन्तर्गत पहिलो दिन बिहीबार कोसी लोकमार्गअन्तर्गत मोरङको बूढीगंगा गाउँपालिकाको गोकुवा चोकस्थित विराटनगरधरान सडकखण्डमा विरोध तथा कोणसभाको कार्यक्रम राखिएको छ। उद्योगी व्यवसायीका समस्यामा सरकार मौन रहेकाले आन्दोलनलाई निरन्तरता दिएर अघि बढाइने रिजालको भनाइ छ। उद्योगी व्यवसायीको आन्दोलनमा नेपाल टेड युनियन कांग्रेस, नेपाल ट्रेड युनियन महासंघ (जिफन्ट), अखिल नेपाल ट्रेड युनियन महासंघ, सामाजवादी ट्रेड युनियन महासंघसमेतका संघ संस्थाले ऐक्यवद्धता जनाएका छन्।"
देख्दैमा सत्य हुँदैन,रामबहादुर शर्मा छोराका साथ मन्दिर नजिकै बस्थे। छोराको नाम श्यामबहादुर थियो। श्याम २५ वर्षका थिए। श्यामबहादुर निकै खुसी देखिन्थे। उनले अस्वाभाविक गतिविधि गरिरहेका थिए। श्यामका गतिविधिले उनलाई देख्ने मान्छेहरू आश्चर्यमा थिए। त्यही नजिकै एकजोडी बूढाबूढी थिए। श्यामका गतिविधिले उनीहरू पनि आश्चर्यमा थिए। निकै खुसी देखिएका श्यामले बुवालाई सोधे। भगवान् गणेश किन यस्ता ? यिनको नाक किन त्यस्तो ? बुवा रामबहादुरले भगवान् गणेशजीको कथा सुनाए। त्यसबारे श्यामलाई पनि थाहा भयो। फेरि श्याम प्रश्न गर्न थाले। यो चराको नाम के हो ? आकाशको रङ किन नीलो ? आदि आदि। श्यामले बच्चाको जस्तै प्रश्न गरिरहेका थिए। ती बूढाबूढीलाई अचम्म लाग्यो। श्यामले जे सोधे पनि बुवा रामबहादुर भने शान्त भएर हरेक प्रश्नको जवाफ दिइरहेका थिए। ती बूढाबूढीलाई अब भने निकै अप्ठ्यारो लाग्यो। उनीहरूले श्याम मानसिक रोगी भएको निष्कर्ष निकाले। त्यहाँ जम्मा भएका मान्छेलाई श्याम मानसिक रोगी भएको बताउन थाले। श्यामलाई डाक्टरकोमा उपचारका लागि लैजान भन्नुपयो भनेर उनीहरू बुवा रामबहादुर भएतिर गए। डराउँदै डराउँदै उनीहरूले श्याम तपाईंको छोरा हो भनेर रामबहादुरलाई सोधे। उनले हो भन्ने जवाफ दिए। त्यसपछि बूढाबूढीले श्यामको उमेर धेरै भए पनि तीनचार वर्षको बच्चा जस्तै भएकाले उपचारका लागि डाक्टरकोमा लैजान आग्रह गरे। त्यो सुनेर रामबहादुर हाँसे। उनले भनेखासमा श्यामको सानैमा आँखाको ज्योति गुमेको थियो। आजैमात्र आँखाको उपचार गरेर यता ल्याएको हो। उसले पहिलोपटक यो संसार देखेको हो। त्यसैकारण ऊ खुसी छ। प्रश्न गरिरहेको छ। रामबहादुरले बूढाबूढीलाई भने त्यसैले तपार्इंहरूले आँखाले जे देख्नुभएको छ। त्यो सत्य होइन। आँखाले देखेको मात्रै सधैं सत्य नहुन सक्छ। नैतिक शिक्षा : देखेकै भरमा कसैप्रति धारणा नबनाउनुहोस्। त्यसैले सत्य र तथ्य जानेर मात्रै अरूप्रति धारणा बनाऔं। नभए आफैं लज्जित हुनुपर्ने हुन्छ।
"अप्पर सोलुको आइपिओ खुल्दै, कति कित्ता शेयर बिक्रीमा?",काठमाडौं : अप्पर सोलु हाइड्रो इलेक्ट्रिक कम्पनी लिमिटेडले सर्वसाधारणमा साधारण शेयर निष्काशन गर्ने भएको छ । कम्पनीले यही असार २० गतेदेखि प्रतिकित्ता १०० अङ्कित १९ करोड ५७ लाख ५० हजार मूल्य बराबरको १९ लाख ५७ हजार ५०० कित्ता साधारण शेयरको प्रारम्भिक सार्वजनिक निष्काशन (आइपिओ) बिक्री खुला गर्न लागेको हो । कम्पनीले कूल निष्काशनको दुई प्रतिशतले हुने ३९ हजार १५० कित्ता कर्मचारीहरूलाई र पाँच प्रतिशत अर्थात् ९७ हजार ८७५ कित्ता सामूहिक लगानी कोषलाई छुट्याई बाँकी १८ लाख २० हजार ४७५ कित्ता शेयर सर्वसाधारणका लागि निष्काशन गर्ने जनाएको छ । कम्पनीले सार्वजनिक गरेको आह्वान पत्रानुसार सर्वसाधारणले यही असार २३ गतेसम्म न्यूनतम १० कित्तादेखि अधिकतम एक लाख कित्ता शेयर खरिदका लागि आवेदन दिन पाउने छन् । जसमा मागबमोजिम आवेदन नपरे आगामी साउन २ गतेसम्म बिक्री खुला हुने पत्रमा उल्लेख छ । हाल आइपिओमा आवेदन दिनेको सङ्ख्यामा उल्लेख्य वृद्धि भएकाले निष्काशन बन्द छिटो नै हुने देखिन्छ । कम्पनीले सोलुखुम्बु जिल्लाको सोलु दूधकुण्ड नगरपालिका हुँदै बहने सोलुखोलामा २३५ मेगावाट क्षमताको आयोजना निर्माण गरिरहेको छ । लगानीकर्ताले नेपाल धितोपत्र बोर्डबाट अनुमतिप्राप्त आस्वा सेवामा सहभागी बैंक तथा वित्तीय संस्थाबाट आस्वा प्रणालीमार्फत तथा मेरो शेयरको मोबाइल एप तथा वेबसाइटमार्फत शेयर खरिदका लागि आवेदन दिन सक्नेछन । कम्पनीको धितोपत्र निष्काशन तथा बिक्री प्रबन्धक एनएमबि क्यापिटल लिमिटेड रहेको छ । कम्पनीलाई इक्रा नेपालले इक्रनपीआइआर बिबी प्लस ग्रेडिङ प्रदान गरेको छ । रासस
"सप्तरीमा बस दुर्घटना : एक महिलाको मृत्यु, ११ जना घाइते","राजविराज : सप्तरी जिल्लामा बिहीबार भएको दुर्घटनामा एक ५५ वर्षीया महिलाको मृत्यु भएको छ भने ११ जना घाइते भएका छन्। हनुमाननगर कंकालिनी नगरपालिका१ पूर्वपश्चिम लोकमार्गस्थित कोशी ब्यारेज र कंकालिनी मन्दिरबीच ना५ख १८९८ नम्बरको यात्रुवाहक बस दुर्घटना हुँदा बसमा सवार महिलाको मृत्यु भएको सशस्त्र प्रहरी सुरक्षा बेश भारदहले जनाएको छ। मृतकको पहिचान हुन बाँकी रहेको उद्धार कार्यमा खटिएका सशस्त्र प्रहरी निरीक्षक किसमान तामाङले जानकारी दिए। मोरङको विराटनगरबाट उदयपुरको कटारीसम्म तीव्र गतिमा जाँदै गरेको बस अचानक अनियन्त्रित भइ सडकबाट २० मिटर तल खस्दा दुर्घटना भएको यात्रीहरुले बताए। घाइतेमध्ये उदयपुरको कटारी नगरपालिका३ का ७० वर्षीय मानबहादुर तामाङ र निजकी श्रीमती ६९ वर्षीया बिष्णुकुमारी तामाङको अवस्था गम्भीर भएकाले विराटनगर रेफर गरिएको छ। बस चालक फरार भएको र खोजी भइरहेको सप्तरी प्रहरीले जनाएको छ। घाइते हुनेमा सहचालक झापाको मेची नगरपालिकाका ३८ वर्षीय पदमबहादुर राई, सप्तरीको कञ्चनरुप नगरपालिका२ की २० वर्षीया अस्मिना खातुन, वडा नम्बर३ का १८ वर्षीय आलोककुमार सेख, वडा नम्बर८ का १७ वर्षीय बिबेककुमार साह छन्। यसैगरी सुनसरीको इनरुवा नगरपालिका१ की ३० वर्षीया रिङ्कुकुमारी यादव, ३३ वर्षीय रबिन खड्गा, सुनसरीको बराह क्षेत्र नगरपालिका५ का १८ वर्षीय निर्मल दाहाल, उदयपुरको चौदण्डिगढी नगरपालिका६ का ४० वर्षीय सिताराम रसाईली, मोरङको बिराटनगर उप महा नगरपालिका१३ की ३३ वर्षीय प्रमिला राई घाइते भएका छन्। घाइतेहरुको भारदहस्थित जिल्ला अस्पताल र स्थानीय मेडिकलमा उपचार भइरहेको छ।"
"स्कुलपछि सिटी चलाउने पंकज, सिटी चलाएरै तीन दाजुभाइको पढाइ र घर खर्च चलाउँदै",विराटनगर : विराटनगर ११ का पंकज राउत दैनिक १० घण्टा सिटी सफारी चलाउछँन्। यस वर्ष कक्षा १० को एसईई परीक्षा दिएका राउतले कक्षा ८ देखि नै विद्यालय समय बाहेक सिटी सफारी चलाएर आफूसहित दुई भाइलाई पढाउँदै आएका छन्। परिवारको आर्थिक अवस्था एकदमै कमजोर भएकोले उनको आम्दनीबाट घरपरिवार चलाउनुको साथै पढाइ खर्च जुट्छ। बुवाको द्योगमा लडेर हात भाँचिएपछि राउत सानै उमेरदेखि सिटी सफारी चलाउन लागेको बताउँछन्। १९ वर्षीय राउत दैनिक १० घण्टाभन्दा बढी समय सिटी सफारी चलाउँछन्। एसईईको परीक्षा दिएपछि उनले बिहानदेखि नै सिटी लिएर बजार जाने गरेको बताए। स्कुल हुँदा सिटी चलाएर दैनिक ५ सयदेखि ८ सयसम्म आम्दनी गर्ने गरेका थिए भने अहिले दैनिक १२ सयसम्म आम्दनी गर्ने गरेको बताउँछन्। विराटनगर स्थित जनपथ माविमा अध्ययन गर्ने राउतले पढाइमा पनि प्रथम हुँदै आएका थिए। समाजिक काममा समेत विभिन्न परोपकारी अभियानमा लागेका उनको एसईईको नतिजापछि रुची अनुसारका कलेज पढ्ने सपना छ। होटल म्यानेजमेन्ट पढ्ने योजना बनाएका उनले अब विचार फेरिएको बताए। घरमा आमा बुवाको सेवासहित दुई भाइलाई पढाउनु पर्ने जिम्मेवारीले उनले कमर्स पढ्ने योजना बनाएको सुनाए। कक्षा १० मा पढ्ने आषीश राउत र कक्षा ६ मा पढ्ने कृष्ण राउतलाई उच्च शिक्षा दिन आफूले दिनरात मेहनत गर्ने उनले बताए। घर खर्चको लागि साहुसँग लिएरको रिण चुकाउनु पर्ने भएकाले उनले बुवा अजय राउत र आमा पंकी राउतलाईसमेत ठेला किन्दिएर आँप बेच्ने कामको सुरवात गरेका छन्।
गोरखामा ४१ रेक्टर स्केलको भूकम्प,"काठमाडौं : गोरखामा बिहीबार बिहानै भूकम्पको धक्का महसुस गरिएको छ । राष्ट्रिय भूकम्प मापन केन्द्रका अनुसार बिहान ७ : २२ बजेमा गोरखाको थुमी आसपास केन्द्रबिन्दु भएर ४१ रेक्टर स्केलको भूकम्प गएको हो। स्थानीयवासीले भूकम्पको धक्का महसुस गरेको बताएका छन्। बिहीबार बिहानै ३ : ५६ बजेपनि कास्कीको माछापुच्छ्रे गाउँपालिका७ धम्पुस आसपास केन्द्रबिन्दु भएर ४९ रेक्टर स्केलको भूकम्प गएको थियो। भूकम्पको धक्का गण्डकी प्रदेशको पर्वत, म्यादी, बागलुङ, पर्वत, म्यादी र तनहुँसम्म महसुस गरेको स्थानीयवासीले बताएका छन् । भूकम्पबाट हालसम्म क्षतिको कुनै विवरण प्राप्त भएको छैन। भक्तपुर केन्द्रबिन्दु भएर ४७ रेक्टर स्केलको भूकम्प कास्कीको धम्पुस केन्द्रबिन्दु भएर ४९ रेक्टर स्केलको भूकम्प"
"सुनको मूल्य बढ्यो, कति पुग्यो?",काठमाडौं : सुनचाँदी बजारमा बिहीबार छापावाल सुनको मूल्य प्रतितोला २०० ले बढेर ९७ हजार ५०० पुगेको छ । पहेँलो धातु अघिल्लो दिन प्रतितोला ९७ हजार ३०० मा कारोबार भएको थियो । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला ९७ हजार छ । यसको मूल्य अघिल्लो दिन प्रतितोला ९६ हजार ८०० थियो । त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला पाँचले घटेर रु एक हजार २५० तोकिएको महासङ्घले जनाएको छ ।
कास्कीको धम्पुस केन्द्रबिन्दु भएर ४९ रेक्टर स्केलको भूकम्प,"काठमाडौं : कास्कीमा बिहीबार बिहानै भूकम्पको धक्का महसुस गरिएको छ । राष्ट्रिय भूकम्प मापन केन्द्रका अनुसार राति ३ : ५६ बजे कास्कीको माछापुच्छ्रे गाउँपालिका७ धम्पुस आसपास केन्द्रबिन्दु भएर ४९ रेक्टर स्केलको भूकम्प गएको हो। स्थानीयवासीले भूकम्पको धक्का गण्डकी प्रदेशको पर्वत, म्यादी, बागलुङ, पर्वत, म्यादी र तनहुँसम्म महसुस गरेको बताएका छन् । भूकम्पबाट हालसम्म क्षतिको कुनै विवरण प्राप्त भएको छैन। गत जेठ २८ गते भक्तपुरको चाँगुनारायण आसपास केन्द्रबिन्दु बनाएर ४७ रेक्टर स्केलको भूकम्प गएको थियो।"
होटलको बरण्डामा भेटियो पुरुषको शव,विराटनगर : मोरङको उर्लाबारी नगरपालिका६ पूर्व बस स्टेन्डनजिक सञ्चालनमा रहेको एउटा होटलको बरण्डामा बिहीबार बिहान पुरुषको शव भेटिएको छ । मोरङ प्रहरीका प्रवक्ता डीएसपी दीपक श्रेष्ठका अनुसार आफूलाई रामकुमार माझी बताउने अन्दाजी ३७ वर्षीय पुरुष शौरभ होटलको बरण्डामा मृत फेला परेका हुन् । मृतकको ठेगाना खुल्न बाँकी रहेको जानकारी दिँदै प्रहरीले उनी भारतीय नागरिक भएको हुनसक्ने अनुमान गरेको छ । मृतक उर्लाबारी आसपासमा काम गर्दै आएको प्रहरीको प्रारम्भिक अनुसन्धानबाट खुलेको छ । बुधबार राति होटलको बरण्डामै सुतेका उनको मृत्यु भएको अवस्थामा भोलिपल्ट बिहान ५:४० बजेतिर शव भेटिएको डीएसपी श्रेष्ठको भनाइ छ । पुरुषको शव देखेपछि स्थानीयले प्रहरीलाई खबर गरेका हुन् । इलाका प्रहरी कार्यालय उर्लाबारीका प्रहरी निरीक्षक मिलन थापा नेतृत्वको टोलीले घटनाको अनुसन्धान थालेपनि मृत्युको कारण खुल्न सकिरहेको छैन । अत्यधिक मादक पदार्थ सेवन (मापसे) गरेका कारण उनको मृत्यु भएको हुनसक्ने प्रहरीको अनुमान छ । मृतकको ठेगाना खुल्न बाँकी रहेको र आफन्त पनि पत्ता नलागेकाले खोजी थालिएको प्रहरीले जनाएको छ । शव पोस्टमार्टमका लागि उर्लाबारीकै मंगलबारे अस्पताल लैजाने तयारी प्रहरीले गरेको छ ।
भक्तपुरमा टिपरले मोटरसाइकललाई ठक्कर दिँदा दुई जनाको मृत्यु,काठमाडौं : भक्तपुरमा टिपरले मोटरसाइकललाई ठक्कर दिँदा दुई जनाको मृत्यु भएको छ। गएराति सूर्यविनायक नगरपालिकाको आदर्श चोकमा टिपरले मोटरसाइकललाई ठक्कर दिँदा मोटरसाइकलमा सवार दुवै जनाको मृत्यु भएको प्रहरीले जनाएको छ। जगातीतर्फ जाँदै गरेको बा ८९ प ७८७६ नम्बरको मोटरसाइकललाई विपरीत दिशाबाट आउँदै गरेको बा ४ ख ५२९८ नम्बरको टिपरले ठक्कर दिएको थियो। दुर्घटनामा गम्भीर घाइते भएका उनीहरुको भक्तपुर अस्पतालमा उपचारका क्रममा बिहान ३ बजे मृत्यु भएको भक्तपुर प्रहरीले जनाएको छ। मृत्यु हुनेमा मोटरसाइलमा सवार दुई जना पुरुष व्यक्ति रहेका छन् । मृतकको सनाखत हुन बाँकी रहेको प्रहरीले जनाएको छ। ट्रिपर चालकलाई जगाती प्रहरीले नियन्त्रणमा लिएको छ।
के हो वकिलन्यायाधीश घुस वार्ता ?,"काठमाडौं : व्यवसायी तथा इन्जिनियर इच्छाराज तामाङलाई धरौटीमा छुटाउन कानुन व्यवसायी रुद्रप्रसाद पोखरेल र काठमाडौं जिल्ला अदालतका न्यायाधीश राजकुमार कोइरालाबीच रकम मोलमोलाइको अडियोले बुधबार चर्चा पायो। यो विषय चर्चामा सीमित रहेन, न्यायपरिषद्को बैठकले अडियो टेप प्रकरणमा छानबिन समिति नै गठन गर्यो। तर, यो प्रकरण बाहिरिएसँगै न्यायालयमा न्याय पनि किनबेच हुन्छ भन्ने आरोपलाई थप मलजल गरेको छ। सार्वजनिक अडियो टेपमा सिभिल सहकारी ठगी प्रकरणमा तामाङलाई छुटाउन करोडौंको रकम लेनदेन गर्न सकिने संवाद छ। गत पुस महिनामा तामाङ जेल चलान भएका थिए। उनीमाथि झन्डै ५ अर्ब ७७ करोड ठगीको अभियोग लागेको छ। तीन साता लामो समयसम्म थुनछेक बहस थियो। सोही बेला न्यायाधीश कोइराला र अधिवक्ता पोखरेलबीच संवाद भएको सुनिन्छ। अधिवक्ता पोखरेल र न्यायाधीश कोइराला दुवैले सामाजिक सञ्जालमार्फत निर्दोष भएको जिकिर गरेका छन्। झन्डै ७ महिनापछि टेप सार्वजनिक भएको बताइएको छ। उक्त अडियो टेप पनि १० मिनेट लामो छ। मुद्दा जित्ने मानसिकता संविधान, कानुन र न्यायका मान्य सिद्धान्तका आधारमा स्वच्छ, सक्षम र निष्पक्ष न्याय सम्पादन गर्नु न्यायाधीशको मुख्य जिम्मेवारी हो। तर, पछिल्लो समय प्रधानन्यायाधीशदेखि जिल्ला न्यायाधीशहरू न्याय सम्पादनको विषयमा विवादित बनेका छन्। अधिवक्ता पोखरेलले अडियोमा तत्कालीन प्रधानन्यायाधीश चोलेन्द्रशमशेर जबरामार्फत भन्न लगाउने आश्वासन दिएको टेपमा सुनिन्छ। अन्य न्यायाधीशको नामसमेत जोडिएको छ। अडियोमा प्रधानन्यायाधीश चोलेन्द्रशमशेर जबरामार्फत जिल्ला अदालतका मुख्य न्यायाधीश समक्ष कुरा पुर्याउने पोखरेलका दाबी छ। पोखेरलले १० करोड धरौटी माग गर्न सुझाएका छन्। न्यायाधीश कोइराला आनाकानी गरेको सुनिन्छ। गत फागुन १ गते प्रधानन्यायाधीश जबरामाथि भ्रष्टाचारको अभियोगमा व्यवस्थापिका संसद्मा महाभियोग दर्ता भएको छ। सत्ता गठबन्धन दलका ९५ सांसदले महाभियोग प्रस्ताव दर्ता गराएका थिए। निलम्बित जबरा यस प्रकरणमा पनि तानिएका छन्। बिहानी प्रहर जब पूर्वनासुले बजेट चलाए पर्यटनमन्त्रीद्वारा नेपाल एयरलाइन्सका अध्यक्षमाथि गालीगलौज र हातपात (अडियोसहित) पर्यटनमन्त्री आलेको सार्वजनिक अडियोको ल्याब परीक्षणसहित कारबाहीको माग गर्दै उजुरी प्रेम आलेलाई माधव नेपालले भने, विचार पुर्याएर बोल्नुस् पर्यटनमन्त्री आलेलाई बर्खास्त गर्न माग पूर्वनासु घिमिरेले चलाएका थिए प्रतिस्थापन विधेयक पनि मन्त्री आले र निगमका अध्यक्षबीच टसल : ८ महिनामै अधिकारी निलम्बनमा न्यायालयमा भ्रष्टाचार एवं बिचौलियाबाट हुन सक्ने क्रियाकलाप र त्यसको रोकथामका सम्बन्धमा सर्वोच्च अदालतका न्यायाधीश हरिकृष्ण कार्की संयोजकत्वको समितिले पेस गरेको प्रतिवेदनमा आफूले लिएको पक्षको मुद्दा जित्नैपर्छ भन्ने कानुन व्यवसायीको मानसिकता रहेको उल्लेख छ। केही कानुन व्यवसायीमा व्यावसायिकताको ह्रास हुँदै गएको र केही कानुन व्यवसायीले बिचौलियाको भूमिका निर्वाह गरेको उक्त प्रतिवेदनमा उल्लेख छ। त्यस्तै इमान्दारिता, योग्यता, निष्ठावान न्यायाधीशको नियुक्ति नहुँदा न्यायालयमा विकृति, विसंगति भित्रिन पुगेको प्रतिवेदनमा औंल्याइएको छ। षड्यन्त्र भएको जिकिर न्यून ट्वेन्टी फोर टेलिभिजनको जनतासँग सीधा कुरा कार्यक्रममा अडियो प्रसारितपछि विवादमा तानिएका न्यायाधीश कोइराला र अधिवक्ता पोखरेलले अडियो छानबिनको माग गरेका छन्। अधिवक्ता पोखरेलले सामाजिक सञ्जाल फेसबुकमार्फत आफूउपर भएको षडयन्त्रउपर कानुनी उपचारको खोजीमा रहेको उल्लेख गरेका छन्। अडियोको छानबिन होस्, यस किसिमको वार्तामा म संलग्न छैन, उनले भनेका छन्। यस प्रकरणमा नेपाल बार एसोसिएसन र बार काउन्सिलबाट हुने छानबिनमा उचित र पर्याप्त सहयोग गर्न आफू तयार रहेको अधिवक्ता पोखरेलले बताएका छन्। नेपाल बार एसोसिएसनको सदस्यका हैसियतले कुनै पनि गतिविधिमा सहभागी नहुने गरी मैले स्वयं सदस्यता स्थगन गरेको घोषणासमेत गरेका छन्। कानुन व्यवसायीको हैसियतले कुनै पनि मुद्दाको बहस पैरवी तथा परामर्शमा सहभागी नहुने गरी स्वयंलाई निलम्बन गरेको छुँ उनले भनेका छन्। न्यायाधीश कोइरालाले पनि सामाजिक सञ्जालमार्फत नै आफूबाट कुनै अनुचित कार्य नभएको जिकिर गरेका छन्। विभिन्न प्रभाव र दबाबका बाबजुत निष्पक्ष भूमिका निर्वाह गरेको छुँ। ममाथि न्यायपरिषद्बाट छानबिन होस्। सहयोग गर्ने पूर्ण प्रतिबद्धता व्यक्त गर्छु। उनले भनेका छन्। विवादमा तानिएका न्यायाधीश कोइरालाको बुधबार इजलास तोकिएको छैन। कानुन व्यवसायीको छाता संगठन नेपाल बार एसोसिएसनले व्यवसायी तामाङलाई धरौटीमा छुटाउनका लागि गरिएको मोलमोलाई गरिएको अडियोप्रति गम्भीर ध्यानाकर्षण भएको जनाएको छ। बारकी महासचिव अञ्जिता खनालले प्रेस विज्ञप्ति जारी गर्दै न्यायपालिकाको साख श्रीवृद्धिमा मुख्य भूमिका निर्वाह गर्ने न्यायाधीश, कर्मचारी तथा कानुन व्यवसायीबाटै अवाञ्छित, अमर्यादित र अनुचित कार्यहरूको घोर निन्दा गरेकी छिन्। अडियाको आधिकारिकताका सम्बन्धमा अनुसन्धान तथा छानबिन गरी कसैको संलग्नता रहेको पाइएमा कसूरदारलाई कानुनी दायरामा ल्याउन माग गरेकी छिन्। गत वर्ष प्रधानन्यायाधीश जबरामाथि सहकर्मी न्यायाधीश एवं कानुन व्यवसायीले न्याय सम्पादनमा निष्पक्ष नभएको आरोप लगाउँदै विरोध गरेका थिए। यस वर्ष जिल्ला न्यायाधीश कोइराला पनि विवादमा परेकोले न्यायालयको छवि धमिलिन पुगेको छ। सर्वोच्च अदालतका पूर्वन्यायाधीश बलराम केसीले न्यायकर्मीहरू विवादमा पर्दा जनआस्था खस्किने बताए। गत वर्ष प्रधानन्यायाधीश जबराकै कारण न्यायालय विवादित हुँदा जनविश्वास खस्कियो। महाभियोग प्रस्ताव दर्ता हुँदा न्यायालयप्रति विश्वास पलाएको थियोे, पूर्वन्यायाधीश केसीले भने, यस वर्षको सुरुवातमै सार्वजनिक भएको अडियो टेप काण्डले अलिअलि पलाएको जनविश्वासमा धक्का लाग्ने अवस्था देखियो। यस प्रकरणमा पनि निष्पक्ष छानबिन गरी दोषी पाइएमा कारबाही गर्नुपर्ने उनले बताए। छानबिन गरिँदै न्यायपरिषद्को बुधबार बसेको बैठकले अडियो टेप प्रकरणमा छानबिन समिति गठन गरेको छ। परिषद् सदस्य रामप्रसाद श्रेष्ठको नेतृत्वमा तीन सदस्यीय छानबिन समिति गठन गरेको छ। कायममुकायम प्रधानन्यायाधीश दीपककुमार कार्कीको अध्यक्षतामा बसेको बैठकले समिति गठन गरेको हो। समितिको सदस्यमा उच्च अदालत पाटनका न्यायाधीशद्वय महेशप्रसाद पुडासैनी र महेश शर्मा पौडेल छन्। समितिलाई ४५ दिनभित्र प्रतिवेदन पेस गर्ने समयावधि दिइएको छ। सो समयसम्म न्यायाधीश कोइराला निलम्बनमा रहने छन्। त्यस्तै नेपाल कानुन व्यवसायी परिषद्को बैठकले अडियो टेपको आधिकारिकताको सम्बन्धमा छानबिन गर्ने निर्णय गरेको छ।"

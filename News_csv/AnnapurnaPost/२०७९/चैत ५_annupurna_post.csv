शीर्षक,विवरण
बैंकव्यवसायी द्वन्द्व,"बैंक पनि नडुब्ने र उद्योगधन्दा पनि चल्न सक्ने मिलन बिन्दुको खोजीमा उसको भूमिका आवश्यक छ। व्यापार व्यवसाय ओरालो लागेको छ। महँगीचाहिँ उकालो लागिरहेको छ। व्यापार व्यवसाय र उद्योगधन्दा चल्न मुस्किल परिरहेको छ। त्यसैको नकारात्मक असर बैंक, वित्तीय संस्थाहरूमा परिरहेको छ र, तिनीहरूको खराब कर्जाको मात्रा क्रमशः बढ्दैछ। बैंक तथा वित्तीय संस्थाहरूकोे निष्क्रिय कर्जा (एनपीएल) गत पुससम्म औसतमा २६३ प्रतिशत पुगेको छ। जबकि गत वर्षको सोही अवधिमा १३१ प्रतिशत मात्रै थियो। उद्योग व्यवसाय चल्न नसकेपछि तिनले कर्जा फिर्ता गर्न सकेका छैनन्। व्यवसायी र उद्योगीहरू अहिले बैंकको ब्याजदर चर्को भएको भन्दै असन्तुष्ट मात्रै होइन आक्रोशित छन्, बैंकहरूसँग द्वन्द्व बढेको छ। त्यसैको परिणाम कतिपय उच्छृंखल गतिविधि पनि देखिँदा त्यो कतै अनिष्टको संकेत त होइन भन्ने त्रास उत्पन्न हुन खोजेको छ। यसै बेला अमेरिका र युरोपमा केही बैंकहरू टाट पल्टिइसकेका छन्। बैंक, वित्तीय संस्थाको आधार भनेको बचतकर्ताहरूको विश्वास हो, वास्तवमा उनीहरू बचतकर्ताहरूको विश्वासले चलेका हुन्छन्। अफवाहकै भरमा त्यो विश्वास डग्मगाउँदा अमेरिकाका सिलिकन भ्यालीलगायत बैंकहरूबाट बचतकर्ताले पैसा झिके र ती संकटमा परे। नेपालमा केही ठूला ऋणीहरू बैंकहरूविरुद्ध आन्दोलित हुँदा त्यसको नकारात्मक असर पर्न सक्ने खतरा छ। लिएको ऋण नतिर्न लबिङइ र आन्दोलन कुत्सित मानसिकताबाट ग्रस्त देखिन्छ। बैंकहरूले व्यवसायी र उद्योगीलाई सहजीकरण गर्नुपर्छ र व्यवसायी तथा उद्योगीले पनि ऋण तिर्न व्यवस्थापन गर्नुपर्छ। ऋण दिएरमात्रै बैंक वित्तीय संस्थाको कर्तव्य पूरा हुँदैन। उद्योगधन्दा र व्यवसायका लागि टिकाउनु उसको कर्तव्य हुन्छ। मैले त ऋण दिने हो, व्यवसाय र उद्योग चलाउने ऋणीले हो भन्ने मानसिकता बैंक, वित्तीय संस्थाले राख्नु हुँदैन। लगानीको सुरक्षा र त्यसको उपयोगितामा बैंक, वित्तीय संस्थाहरूको पनि योगदान हुनुपर्छ। नेपालका हकमा बैंक वित्तीय संस्थामा त्यस मामलामा कमजोर प्रतीत हुन्छन् नै। बैंकले गरेको लगानी सञ्चालकका नाममा मुठीभर व्यक्तिहरूको सम्पत्ति होइन, त्यो त सर्वसाधारणहरूको बचत हो। तसर्थ बैंकहरूले ऋण मिनाहा गर्न सक्दैनन्। पक्कै पनि नेपालमा बैंक वित्तीय संस्थाहरूको ब्याजदर ठूला र विकसित मुलुकको दाँजोमा धेरै छ। बचतलाई प्रोत्साहनका नाममा निक्षेपमा दिइने आकर्षक ब्याजदरबाट बैंकमा पैसा त जम्मा होला तर, त्यसले उद्यमशीलता मुर्झारहेको तर्फ केन्द्रीय बैंकको पनि ध्यानाकर्षण हुन जरुरी छ। बैंक पनि नडुब्ने र उद्योगधन्दा पनि चल्न सक्ने मिलन बिन्दुको खोजीमा उसको भूमिका आवश्यक छ।"
"खोलामा बालुवा, नचाल्दा बल्दैन चुलो","वीरेन्द्रनगर : सुर्खेतको वीरेन्द्रनगर नगरपालिका११ स्थित झुप्रा खोलाको किनारमा बस्दै आएकी सेतु बादीको ९ जनाको परिवार छ। तर, उनीहरूको नाममा जग्गा छैन। उनले हरेक दिन खोलामा बालुवा नचाले उनको चुलो बल्दैन। परिवारको खर्च जोहो गर्ने प्रमुख आधार भनेकै खोलाको बालुवा हो। उनी हरेकदिन बिहान ५ बजे श्रीमान्सहित खोलामा बालुवा चाल्न जान्छिन्। उनले भनिन्, हाम्रो नाममा न जग्गा छ, न रोजगार नै। यही खोलाको बालुवा चालेर घरखर्च धानेका छौं, बालुवा नचाल्दा खर्च नै टर्दैन। यस्तै धेरै पढ्ने सपना बुनेका अमृत बादीको दैनिकी पनि फरक छैन। उनको तीन जनाको परिवार छ। उनी ७ कक्षासम्म पढेका उनी परिवारको खर्च जोहो गर्न नसकेपछि विद्यालय छाडेर खोलाकै बालुवा चाल्न थालेका छन्। उनले पनि हरेक दिन बिहानदेखि साँझसम्म खोलाको बालुवा चालेरै परिवार पाल्दै आएको बताए। झुप्रा खोलाकै बादी समुदायका अगुवा हरि बादीकी छोरी सुशीला बादी कक्षा १२ मा पढ्छिन्। उनी भन्छिन्, मेरा बुवा आमाले खोलामा बालुवा चालेर मलाई यतिसम्म त पढाउनुभयो, अब उच्च शिक्षा हासिल गर्न मलाई बुवाआमाको बालुवा चालेर गरेको कमाईले पुग्दैन। खोलामा बालुवा नचाले चुलो नबल्ने हाम्रो परिवारमा मलाई उच्च शिक्षा पढ्नका लागि खर्च व्यवस्थापन कसरी गर्ने भन्ने पिर छ। यहाँका हरेक बालबालिकाहरू बीचमै बिद्यालय छाड्नुको प्रमुख कारण नै पढाइ खर्चको व्यवस्थापन गर्न नसक्नु हो। यस्तै झुप्रा खोलामै बालुवा चालेर परिवार पाल्ने रूपा बादीको पीडा पनि उस्तै छ। उनको बबईमा बिबाह भयो। तर, उनी माइती नै बस्छिन्। बुवाआमा र श्रीमान् भारत गएका छन्। भाइबहिनी लगायतका परिवार पाल्नका लागि उनी पनि हरेक दिन खोलामा बालुवा केलाउँछिन्। परिवारका सदस्यहरू कोही परदेश त कोही खोलामा बालुवा चालेको पैसाले परिवार पाल्नै सकस हुन्छ। उनले भनिन्, हामीलाई कसरी परिवार पाल्ने भन्ने चिन्ताले नै पिरोल्छ, अन्य पेसा व्यवसाय र उद्यम गर्ने समय पनि हुँदैन। दुई दिन बालुवा नचाले अर्को दिन चुलो बल्न बन्द हुन्छ। झुप्रा खोलामा रहेका १ सय ३ बादी परिवार र अन्य समुदायका ३६ घरधुरी सबैको समस्या उही छ। वर्षौं लगायर बनाएको झुप्रो पनि कहिले बर्खामा खोलामा आएको बाढीले बगाएर लान्छ। खोलामा तटबन्धन पनि छैन। झुप्रा खोलाको १० किलोमिटर दुरीमा रहेको सुब्बाकुनामा विद्युतलाइन छ। तर, त्यो बादी बस्तीमा वर्षौं भयो विद्युत् पुगेको छैन।"
जसका कार्टुन नै काफी,"कार्टुनको क्षेत्रमा वात्स्यायनबाट बढी चिनिएका बरालले आफूलाई यसैका माध्यमबाट आफूलाई सर्वोत्कृष्ट कार्टुनिस्टका रूपमा स्थापित गराएका छन्। पोखरा : कार्टुनकलामा वात्स्यायनको नामै काफी छ। यस क्षेत्रका उनै शिखर व्यक्तित्व चित्रकलामा दुर्गा बराल नामले प्रसिद्ध छन्। वरिष्ठ कार्टुनिस्ट एवं कलाकार दुर्गा बराल अर्थात् वात्स्यायन उमेरले ८० वर्ष पार गरे पनि कला साधनामा क्रियाशील नै छन्। आधा शताब्दीभन्दा बढी समय कला सिर्जनामा बिताएका उनै वात्स्यायनलाई शनिबार पोखराका विभिन्न संघसंस्थाले अभिनन्दन गरेका छन्। अभिनन्दनपछि बरालले, रहरले कला क्षेत्रमा लागेर निरन्तर कला साधनामै छु। मैले नेपाली कार्टुनमा, कला क्षेत्रमा जे जति उपलब्धि हासिल गरेँ त्यो सम्पूर्ण पोखराकै देन हो। कला सिक्न खाएको हन्डर र ठक्करका प्रसंग मात्रै उप्काएनन् इगल आई आर्ट स्टुडियोको सम्झना गर्दै त्यो नै टर्निङ प्वाइन्ट भएको उनले सुनाए। आफू तीन वर्षको हुँदा आमा बितेपछि फुपूको शरणमा गएको प्रसंग उप्काउँदै त्यति बेलाको माटोको टुकी, मण्डला सम्झिए। अगेनाको डिलमा बसेर मण्डला हेर्दा चित्रकलामा लाग्ने प्रेरणा जागेको उनले उल्लेख गरे। उनले क्याम्पसमा बायोलोजी लिएर पढ्दै गर्दा पढाइभन्दा चित्रकलामा ध्यान जाने गरेको सुनाए। गुरुआमा एलियामा जोनको भनाइ उद्धृत गर्दै उनले भने, यति राम्रो आर्ट गर्ने मान्छे किन साइन्स पढेको ? गुरुआमाले छात्रवृत्तिमा विदेश पढ्न जान सुझाएको बरालले सुनाए। कला पढ्ने आफ्नो चाहनामा गुरुआमाको पनि समर्थन पाएपछि कला पढ्न काठमाडौं जान उपाय खोजेको उनले बताए। पोखराको तेस्रापट्टीमा औलो उन्मुलन केन्द्रमा स्टोर किपरको काम गरेर केही पैसा जम्मा गरी उनी काठमाडौं गए। कला पढ्न दिल्ली गए र त्यहाँ भेटिएका पेन्टरले दिल्लीभन्दा नेपालमै अवसर छ भनेर रक्सौलसम्मको टिकट काटेर पठाएको उनले सम्झिए। जनक शिक्षामा किताबका चित्र बनाउने काम पाएँ र केन्द्रबाटै जापान पुगेँ, उनले भने, जनक शिक्षामा काम गर्दा लैनसिंह बाङ्देल, बालकृष्ण सम, अमर चित्रकारहरूसँग भेट्ने र सुन्ने सिक्ने अवसर पाएँ। जापानबाट फर्केपछि काठमाडौंमा उकुसमुकुस महसुस गरी पोखरा फर्केको उनले सुनाए। उनले पोखरा फर्केर केही समय फोटोग्राफीमा काम गरे। त्यसपछि इगल आई स्टुडियो खोले। स्टुडियोमा साधना गरेर २०४० सालमा चोक र तमसुक प्रदर्शनी गरेको र आफूलाई सबैभन्दा बढी मन परेको सिर्जना नै त्यही भएको उनले बताए। कलाकार बालकृष्ण समले बराललाई विश्वविख्यात चित्रकार साल्भाडोर डालीको उपमा दिए। उनै बरालले सामाजिक विषयवस्तु र प्रकृतिका विषयमा अनेकन चित्र बनाए। राजनीति र सामाजिक विकृतिमाथि कार्टुनमार्फत चोटिलो प्रहार गरे। शान्त र हँसिलो स्वभावका वात्स्यायनका कार्टुनमा राजनीतिक विकृतिप्रतिको विद्रोह झल्किन्छ। जुन सिर्जनाले राजनीतिक दल मात्रै होइन, राज्यसत्तामै प्रहारसमेत गरे। उनले विषयलाई अक्षरभन्दा चित्रमा बुझे। समाज र राजनीतिलाई शब्द र आवाज होइन, चित्रमै उतारे। वात्स्यायन दम्पतीलाई शनिबार घरबाटै रथारोहण गराएर विन्ध्यावासिनी मन्दिर पुर्याइएको थियो। पोखरेलीले घर अगाडि श्रद्धास्वरूप तामाको गाग्रीमा पानी भरेर फूल राखेका थिए। बरालले चित्रकलाका माध्यमबाट समाजमा पुर्याएको योगदानको कदर गर्दै जन्मभूमि पोखरा परिक्रमा गरी नागरिक अभिनन्दन गरिएको हो। जसका लागि पोखरेली युवा सांस्कृतिक परिवारको अगुवाइमा झन्डै तीन दर्जन संघसंस्था लागिपरेका थिए। बराल निवास नदीपुरबाट सुरु भएको रथयात्रा पोखरा बजार परिक्रमा गरी विन्ध्यवासिनी मन्दिरमा पुगेर नागरिक अभिनन्दन समारोहमा परिणत भएको थियो। बराललाई कलामा साथसहयोग गर्दै आएकी जीवनसंगिनी पार्वतीलाई पनि रथारोहणमा सँगै राखेर अभिनन्दन गरिएको हो। वरिष्ठ साहित्यकार सरुभक्त श्रेष्ठ, कवि तीर्थ श्रेष्ठलगायतले दम्पतीलाई अभिनन्दन गरेका थिए। चित्रकारितालाई अतियथार्थवादी धारमा डोर्याउन गरेको योगदानको कदर स्वरूप रथारोहणसहित अभिनन्दन गरिएको पोखरेली सांस्कृतिक परिवारका अध्यक्ष उपेन्द्र पौडेलले बताए। बरालले पोखरालाई पानी रंगको चित्रकारितामा स्थापित गर्दै युवालाई चित्रकारितामा लाग्न प्रेरित गर्दै आएका छन्। वात्स्यायनका नामबाट कलामार्फत समाज र राजनीतिका विकृति, विसंगति केलाउँदै बरालले व्यंग्यचित्रकारितामा आफूलाई सर्वोच्च शिखरका रूपमा उभ्याएको साहित्यकार सरुभक्तले बताए। बराल पोखरामा जन्मिएका विश्वस्तरीय व्यंग्यचित्रकार रहेको उनको भनाइ थियो। बराल व्यंग्यचित्रका बादसाह रहेको संस्कृतिकर्मी तीर्थ श्रेष्ठले बताए। कलाका माध्यमबाट समाज र राजनीतिका विकृति तथा विसंगतिलाई चिर्न कसैले सकेको छ भने त्यो नाम वात्स्यायन रहेको उनको भनाइ थियो। बराल कलाका माध्यमबाट साहित्यिक गतिविधि गर्न प्रोत्साहित गर्ने अभिभावकका रूपमा रहेको पनि श्रेष्ठले बताए। २० वर्षको उमेरमा नयाँ सन्देश साप्ताहिकमार्फत कार्टुन करिअर सुरु गरेका बरालले दर्जनौं पुरस्कार एवं सम्मान पाएका छन्। उनले राष्ट्रिय कला प्रदर्शनी, नाफा, बिपी पत्रकारिता पुरस्कार, जगदम्बाश्री, प्रवल गोरखा दक्षिण बाहु चौथो, राष्ट्रिय प्रतिभा पुरस्कार, राष्ट्रिय ललितकला प्रज्ञा सम्मान, शिरोमणि पुरस्कार, वासुदेव लुइँटेललगायत पुरस्कार पाएका छन्। उनी १९९९ चैत ५ गते कास्कीको आर्बा (हालको पोखरा १३) मा जन्मिएका हुन्। पोखरामा वाटर कलर स्कुल सुरु गर्ने श्रेय बराललाई जान्छ। व्यंग्यचित्रकारिताबाट चर्चित रहे पनि उनी पानी रंगको चित्र, फोटोग्राफीमा उत्तिकै दक्ष छन्। व्यावसायिक रूपमा चित्र र फोटोग्राफीसमेत गरेको अनुभव उनीसँग छ। उनले पोखरामा इगल आई स्टुडियो चलाएर चित्र र फोटोग्राफीको व्यवसाय पनि गरेका थिए। उनी सानै उमेरदेखि चित्र कोर्न मन पराउँथे। पेन एन्ड इङ्कमा कोरिएका चित्र (चोक र तमसुक शृंखलामा रचिएका चित्र) तथा एक्रेलिकमा कोरिएका चित्र (द फेसेज अफ टाइम एन्ड कलर्स अफ सेन्सिबिलिटी नामक प्रदर्शनीमा प्रदर्शित कला ) मा उनको मौलिकता देख्न सकिन्छ। चोक र तमसुक शृंखलामा रचिएका चित्र नेपाली कलाको कोसेढुंगा रहेको कवि तीर्थ श्रेष्ठले बताए। बरालको समयको अनुहार र समयका रंगहरूमा देशको पीडा (द्वन्द्वको प्रभाव) समेटिएको कवि श्रेष्ठले बताए। बरालले चार एकल चित्रकला प्रदर्शनी गरेका छन्। उनको पहिलो चित्रकला प्रदर्शनी सन् १९७३ मा काठमाडौंमा भएको थियो। सन् १९८३ मा नेपालभारत सांस्कृतिक केन्द्र काठमाडौं, सन् २००४ मा सिद्धार्थ आर्ट ग्यालरी र चौथो प्रदर्शनी सन् २००६ मा ग्यालरी नाइन लाजिम्पाटमा भएको थियो। स्वदेश तथा विदेशमा थुप्रै सामूहिक चित्रकला प्रदर्शनीमा उनी सहभागी भएका छन्। कार्टुनको क्षेत्रमा वात्स्यायनबाट बढी चिनिएका बरालले आफूलाई यसैका माध्यमबाट आफूलाई सर्वोत्कृष्ट कार्टुनिस्टका रूपमा स्थापित गराएका छन्। साहित्यिक पत्रिका प्रांगण र राष्ट्रपुकार, मातृभूमि, सुरुचि, देशान्तर, गोरखापत्र, कान्तिपुर र द काठमान्डु पोस्टजस्ता पत्रपत्रिकामा काम गरे। बरालले एकल कार्टुन प्रदर्शनी पनि गरेका छन्। उनको प्रकाशित कृतिमा वात्स्यायन एन्ड हिज बाब्र्स : अ कार्टुनिस्ट्स टेक अन पोस्ट १०९० नेपाल (भोल्युम १) छ। वात्स्यायन एन्ड हिज बाब्र्स (भोल्युम २), प्रकाशोन्मुख छ।"
"वैदेशिक लगानी घट्यो, कमाइ ३ गुणा बढी","वैदेशिक लगानी प्रतिबद्धतामा भारी गिरावट आए पनि यसअघि स्थापित विदेशी कम्पनीको कमाई भने आकर्षक छ। काठमाडौं : प्रत्यक्ष वैदेशिक लगानी प्रतिबद्धतामा निकै कमी आएको छ। वैदेशिक लगानी प्रतिबद्धतामा भारी गिरावट आए पनि यसअघि स्थापित विदेशी कम्पनीको कमाई भने आकर्षक छ। चालू आर्थिक वर्षमा लगानी प्रतिबद्धताको अनुपातमा विदेशी कम्पनीले तेब्बर बढी रोयल्टी र लाभांश (डिभिडेन्ड) लगेका छन्। उद्योग विभागका अनुसार चालू आर्थिक वर्षको फागुनसम्म २० अर्ब ५६ करोड रुपैयाँको मात्रै प्रतिबद्धता आएको छ। तर, सोही अवधिमा विदेशी कम्पनीले रोयल्टी र डिभिडेन्ड गरी ६२ अर्ब रुपैयाँ लैजान स्वीकृति पाएका छन्। विदेशी कम्पनीले डिभिडेन्ड (नाफामा आधारित) १३ अर्ब ४६ करोड लैजान स्वीकृति पाएको उद्योग विभागले जनाएको छ। विदेशी कम्पनीले ४८ अर्ब ७६ करोड रुपैयाँ (३० करोड ४७ लाख ५० हजार भारु) १५ करोड १३ लाख रुपैयाँ (११ लाख ४८ लाख यूएस डलर) र ९ लाख ८१ हजार रुपैयाँ (सात हजार युरो) रोयल्टी लैजान स्वीकृति पाएको विभागले जनाएको छ। प्रविधि हस्तान्तरण, लाइसेन्स एग्रिमेन्ट गर्दा विदेशीले आफ्नै मुद्रामा रोयल्टी लैजान पाउने विभागका निर्देशक शंकरसिह धामीले बताए। चालू आवमा ५ वटा प्रविधि हस्तान्तरण सम्झौता भएका छन्। निर्देशक धामीका अनुसार विदेशी लगानीकर्ताले व्यावसायिक भिसा प्राप्त गर्नेे तर लगानी नगर्नेलाई भिसामा कडाइ गरिएको बताए। उनका अनुसार प्रतिबद्धताको सतप्रतिशत लगानी ल्याउनेलाई एक वर्षको भीसाको स्वीकृति पाउँछन्। पछिल्लो समयमा विदेशी लगानीकर्ताले प्रतिबद्धता गर्ने तर कम्पनी, उद्योग तथा कर कार्यालयमा दर्ता लगायतका कार्य नगर्ने, लगानी नभिœयाउने गरेको पाइएको छ। लगानी नआउँदा व्यावसायिक भिसा प्राप्त गरेका विदेशी नागरिकहरू अन्य गतिविधिमा संलग्न भएको हुन सक्ने आशंका गर्न थालिएको छ। यस्तो गुनासो आएपछि विदेशी लगानी र व्यावसायिक भिसा सिफारिस गर्ने कार्यलाई व्यवस्थित र मर्यादित बनाउन लागेका छौं, निर्देशक धामीले भने, प्रतिबद्धता अनुरुप लगानी भिœयाउन भिसामा केरकार गर्न थालेका हौं। विभागका अनुसार साउनदेखि फागुनसम्म १ सय ५९ उद्योगमा २० अर्ब ५६ करोड रुपैयाँ वैदेशिक लगानीको प्रतिबद्धता आएको हो। गत वर्षको सोही अवधिमा ३३ अर्ब १२ करोड रुपैयाँभन्दा बढी प्रतिबद्धता आएको थियो। गत वर्षको तुलनामा १२ अर्ब ५६ करोड रुपैयाँभन्दा बढीले प्रतिबद्धतामा कमी आएको छ। विभागका अनुसार स्वदेशी उद्योगका सेयर खरिद गर्ने विदेशी लगानीकर्ता पनि बढेका छन्। विभागका अनुसार यो आर्थिक वर्षको फागुनसम्म ४३ कम्पनीले स्वदेशी उद्योगको सेयर खरिद गर्नका लागि १० अर्ब ६५ करोड रुपैयाँ ल्याउने प्रतिबद्धता जनाएका छन्। विभागका अनुसार १ सय ३४ साना उद्योग, २२ मझौला र तीन ठूला उद्योगमा प्रतिबद्धता आएको छ। यसबाट ९ हजार ४ सय ७८ जनालाई रोजगारी दिने उल्लेख गरिएको छ। हालसम्म ५ हजार ६ सय ९२ विदेशी कम्पनीले उद्योग स्थापना गर्ने प्रतिबद्धता जनाएका छन्। उनीहरूले ४ खर्ब ३९ अर्ब ८३ करोड रुपैयाँ लगानी गर्ने प्रतिबद्धता जनाएका थिए। तर, नेपाल राष्ट्रबैंकको गत वर्षको अध्ययनले प्रतिबद्धताको ३१ प्रतिशत मात्रै लगानी आउने गरेको देखिएको थियो। भारत, चीन, आयरल्यान्ड, सिंगापुर, सेन्ट कैटस एन्ड नेभिसलगायत ५५ मुलुकबाट वैदेशिक लगानी आउने गरेको छ। विभागका अनुसार फागुनमा १ अर्ब ९२ करोड, माघमा १ अर्ब ३९ करोड, पुसमा ४ अर्ब ८५ करोड, मसिरमा ८० करोड रुपैयाँको प्रतिबद्धता आएको थियो। कात्तिकमा ३ अर्ब ६५ करोड, असोजमा १ अर्ब ८५ करोड, भदौमा ३ अर्ब ४४ करोड, र साउनमा २ अर्ब ६४ करोड रुपैयाँको प्रतिबद्धता आएको थियो।"
बिजुली निर्यात मोडालिटी १ महिनाभित्र,"बिहारसँग कटैया(बिहार)कुशवा (नेपाल) र रक्सौलपरवानीपुर १३२ केभी प्रसारण लाइन जोडिएका छन्। काठमाडौं : नेपालभारतबीचको विद्युत् आदान प्रदान समितिको बैठकले नेपालले बिहार राज्यको प्रसारण ग्रिडमार्फत अन्य राज्यमा विद्युत् निर्यातका लागि मोडालिटी तय गर्ने निर्णय गरेको छ। भारतको राजधानी नयाँ दिल्लीमा शुक्रबार सम्पन्न समितिको १४ औं बैठकले भारतको केन्द्रीय प्रसारण ग्रिडमा नेपालको विद्युत् जोड््ने मोडालिटी एक महिनाभित्रमा तय गर्ने निर्णय गरेको हो। नेपाल विद्युत् प्राधिकरणका कार्यकारी निर्देशक कुलमान घिसिङ र भारतको केन्द्रीय विद्युत् प्राधिकरणका विद्युत् प्रणाली सदस्य अशोककुमार राजपुतको सहअध्यक्षमा बैठक बसेको थियो। नेपालले बिहारसँग प्रसारण लाइन जोडिएका बिन्दुबाट भारतको केन्द्रीय ग्रिडसँग जोडिएर विद्युत् निर्यात हुने छ, प्राधिकरणका कार्यकारी निर्देशक घिसिङले भने, यसका लागि एक महिनाभित्र दुवै पक्षले मोडालिटी टुङ्गो लगाउने छन्, यसबाट वर्षायाममा देशभित्र खपत गरी बढी भएको विद्युत् बिक्रीका लागि थप बजार सुनिश्चित भएको छ। बिहारसँग कटैया(बिहार)कुशवा (नेपाल) र रक्सौलपरवानीपुर १३२ केभी प्रसारण लाइन जोडिएका छन्। गत फागुनको महिलो सातामा सम्पन्न नेपालभारत ऊर्जा सचिवस्तरीय संयुक्त निर्देशक समितिको दसौं बैठकले कटैयाकुशवा र रक्सौलपरवानीपुर १३२ केभी प्रसारण लाइनको दोस्रो सर्किट क्रमशः मार्च २०२३ भित्र र अप्रिलमे २०२३ मा निर्माण सम्पन्न गर्ने निर्णय गरेको थियो। समितिको बैठकले विद्युत् आदान प्रदान सम्झौताअन्तर्गत आयात निर्यात हुने विद्युत्को प्रतियुनिट दर ७२१ भारतीय रुपैयाँ (११ रुपैयाँ ५४ पैसा) तय गरेको छ। विद्युत् आदान प्रदान सम्झौताबमोजिम नेपाल विद्युत् प्राधिकरणले भारतको बिहार, उत्तर प्रदेश र उत्तराखण्डबाट आवश्यक परेका बेलामा विद्युत् आयात गर्दै आएको छ। हालसम्म नेपालसँग बिहार र उत्तर प्रदेश मात्र १३२ केभी प्रसारण लाइनमा जोडिएका छन्। प्राधिकरणका कार्यकारी निर्देशक घिसिङले नेपालले चाहेको बेलामा विद्युत् लिने गरी नयाँ दर तय गरिएको र उक्त दर भारततर्फ निर्यात गर्दा पनि लागू हुने बताए।"
खेलकुद देशको प्रतिष्ठासँग जोडिएको छ,"खेलकुदका पूर्वाधार छँदै छैन भन्ने होइन, तर हामीसँग अन्तर्राष्ट्रिय स्तरका पूर्वाधारको भने कमी छ। खेलकुदका लागि छुट्ट्याइने बजेट हेर्दा पनि निराश हुने अवस्था छ। अब संधै यो अवस्था रहनु हुँदैन। तपाईंले नेपाली खेलकुदको नेतृत्व सम्हालेको करिब १० महिना पुगेको छ। यो अवधिमा नेपाली खेलकुदलाई कसरी बुझ्नु भयो ? राष्ट्रिय खेलकुद परिषद्का बारेमा मिहीन ढंगले अनुसन्धान गरेर नै मैले यसको कार्यकारी नेतृत्व लिएको हुँ। यसका सबल पक्ष र दुर्लभ पक्षबारे म पहिलेदेखि नै जानकार थिएँ। यस संस्थालाई अझै सबलीकरण गर्ने अभियान बोकेर नै म राष्ट्रिय खेलकुद परिषद्मा आएको हुँ। संघीय कानुनअनुसार राष्ट्रिय खेलकुद परिषद्लाई परिमार्जित गर्नु थियो भने राष्ट्रिय खेलकुद प्रतियोगिता पनि नियमित रूपमा आयोजना हुन सकेको थिएन। यीसँगै परिषद्का दुर्लभ पक्षको न्यूनीकरण गरेर अगाडि बढ्नु पनि मेरा सामु चुनौती थिए। मैले आफूले नेतृत्व लिएको छोटो समयमै नवौं राष्ट्रिय खेलकुद प्रतियोगितादेखि सभ्य र भव्य रूपमा सम्पन्न गर्नेदेखि संघीय संरचना अनुरूप खेलकुदलाई अगाडि बढाउनेसम्मको काम गरेको छु। परिषद्को दुर्लभ पक्षबारे पनि कुरा उठाउनु भयो। ती दुर्लभ पक्षहरू केके हुन् ? राष्ट्रिय खेलकुद परिषद्को संघीय कानुन आइसकेको छ। तर, त्यसअनुसार पुनर्संरचना हुन सकेको छैन। राष्ट्रिय संघहरूको साधारणसभासहितको निर्वाचन, कर्मचारीको समायोजन, संघीय कानुनअनुसार प्रादेशिक खेलकुद परिषद्को गठनलगायतका विषयमा काम गर्नुपर्नेछ। अधिकांश प्रदेशमा खेलकुदले सांगठनिक स्वरूप पाए पनि कानुनी स्वरूप र बजेटको स्वरूप र कार्यक्षेत्रमा अस्पष्ट अझै छ। त्यसैले सांगठनिक रूपमा खेल क्षेत्रको पुनर्संरचना गर्नु अहिलेको आवश्यकता हो। यो काम यही आर्थिक वर्षभित्र सम्पन्न गर्ने अभियानमा लागेको छु। यसको मतलब प्रदेश र केन्द्रबीच देखिएको खाडल अब चाँडै पुरिन्छ ?केन्द्र र प्रदेशबीच जुन खाडल थियो, त्यो अब विस्तारै मिल्दै जानेछ। तर, प्रदेशहरूबीच पनि समानता छैन। कतिपय प्रदेशले बजेट छुट्ट्याए पनि आफ्नो कार्यक्षेत्रका बारेमा स्पष्ट हुन सकेका छैनन्। कतिपय प्रदेशमा संरचना बने पनि त्यो अनुरूप योजना बनाउने र बजेट विनियोजन गर्ने काम हुन सकेको छैन। प्रदेशहरूमा दक्ष जनशक्तिको पनि अभाव छ। त्यसैले केन्द्रमा भएका जनशक्ति प्रदेशमा पठाउने र प्रदेशका जनशक्तिलाई पनि दक्ष बनाउनु आवश्यक छ। संघ र प्रदेशको भिन्नभिन्न कानुनका कारण संघहरू प्रदेशमा दर्ता हुन सकिरहेका छैनन् भन्ने छ, वास्तविकता के हो ?यो पुरानो कुरा हो। अहिले अवस्था फेरिएको छ। प्रदेश खेलकुद परिषद्मा धमाधम संघहरू दर्ता भइरहेका छन्। कानुनी रूपमा कहीँ पनि अड्किएको छैन। तर, संघहरूमा सुस्तता भने छ। संघहरूले कार्यकाल सकिएको ३४ वर्ष बितिसक्दा पनि साधारणसभा र अधिवेशन गर्न सकेका छैनन्। संघहरू गम्भीर नदेखिँदा सोचे अनुरूप काम भने हुन सकेको छैन। पछिल्लो समय केही संघ खारेज गरिएका छन्। निर्वाध रूपमा काम गर्दै आएका संघलाई खारेजी गर्नु कत्तिको उपयुक्त थियो ?ऐन कार्यान्वयनको चटारो हामीमा छ। राष्ट्रिय खेलकुद परिषद्ले उपाध्यक्षको संयोजकत्वमा विवाद समाधान समिति गठन गरेको थियो। त्यो समितिले बोलाएको बैठकमा संघका कोही पनि प्रतिनिधि नआउने, परिषद्को निर्देशनलाई अटेरी गर्ने काम पटकपटक भएपछि परिषद्को बैठकको निर्णयअनुसार कार्यान्वयनका लागि मन्त्रालयमा रिपोर्ट बुझाइएको थियो। तत्कालीन युवा तथा खेलकुदमन्त्रीज्यूको निर्देशनअनुसार केही संघ खारेज गरी खेलकुद विकास ऐनअनुसार महासंघ गठन गरिएको छ। यो विषय अहिले अदालतमा विचाराधीन छ। अदालतले जे फैसला गर्छ, परिषद्ले त्यसलाई स्वीकारेर अघि बढ्ने छ। संघहरू एकैपटक साधारणसभामा जान सक्तैनन्। त्यसका लागि सबैभन्दा पहिले विधान संशोधन गर्नु आवश्यक छ। संघहरूसँग अहिले भएको विधानले प्रदेशको परिकल्पनै गरेको छैन। तत्कालीन अवस्थामा क्षेत्रीय खेलकुद विकास परिषद् थियो। अहिले प्रदेश खेलकुद परिषद् गठन भएको छ। खेलकुद विकास ऐन २०७७ अनुरूप विधान संशोधन गर्न संघहरूलाई कसैले रोकेको थिएन। कार्यकाल सकिएको लामो समयसम्म पनि विधानसभा नगरेर संघहरू बसिरहेका छन्। अब ५० वटा मात्रै संघ रहन्छन् भनेर भन्दै आउनु भएको छ, यो सम्भव हुन्छ त ? हाम्रो छिमेकी मुलुक भारतमा जम्मा ५६ वटा संघ छन् भने जापानजस्तो सम्पन्न मुलुकमा त जम्मा ६२ वटा संघ मात्रै छन्। हामीलाई चाहिँ किन दुई सय संघ चाहियो ? करातेको उद्गम राष्ट्र जापानमा करातेको एउटा मात्रै संघ छ। हामीकहाँ चाहिँ करातेको मात्रै दर्जनौं संघ गठन गरिएको छ। यो किन चाहियो ? हिजोका दिनमा खेलकुदमा विकृति भएकै हो। हिजोका दिनमा पैदा भएका समस्या निराकरण गर्न ऐनले स्पष्ट निर्देशन गरेको छ, एउटा खेलको एउटा मात्रै संघ। त्यसैले अब कराते विधाको एउटा मात्रै संघ रहनेछ। त्यो भनेको नेपाल कराते महासंघ हो। अन्तर्राष्ट्रिय महासंघ भएका संघहरूलाई वर्गीकरण गरेर एउटा तहमा राखिने छ भने अन्तर्राष्ट्रिय महासंघ नभएका संघहरूलाई अर्कै तहमा राखिने छ। मुलतः ऐनको मर्म र भावनाअनुसार कराते महासंघले विधानको मस्यौदा तयार गरेर परिषद्मा बुझाएको छ। परिषद्ले पनि त्यसको स्वीकृति पनि दिइसकेको छ। महासंघको निर्वाचनसहितको साधारणसभाले यस विषयमा थप गृहकार्य गरेर विधानलाई पूर्णता दिनेछ। करातेलाई मात्रै महासंघभित्र एकीकृत गर्न सकियो भने धेरै ठूलो संख्यामा संघहरू घट्ने छन्। यसैगरी खेलगत संघहरू मात्रै राष्ट्रिय संघ हुन्छ भनेर ऐनमा स्पष्ट रूपमा भनिएको छ। तर, कतिपय संघहरू खेलगत छैनन्, संस्थागत, पेसागत संघहरू पनि छन्। यी संघलाई अहिलेको ऐनले चिन्दैन। ऐनले नचिनेका ती संघहरू स्वतः खारेजी हुने छन्। खेलकुद पूर्वाधारको अवस्था कस्तो पाउनु भएको छ ? खेलकुदका पूर्वाधार छँदै छैन भन्ने होइन, तर हामीसँग अन्तर्राष्ट्रिय स्तरका पूर्वाधारको भने कमी छ। खेलकुदका लागि छुट्ट्याइने बजेट हेर्दा पनि निराश हुने अवस्था छ। अब संधै यो अवस्था रहनु हुँदैन। खेलकुद देशको प्रतिष्ठाका अभिवृद्धि, अन्तर्राष्ट्रिय कूटनीतिक सम्बन्ध विस्तार र देशको प्रतिष्ठानसँग पनि जोडिएकाले राज्यले प्राथमिकतामा राख्नुपर्छ। यो विषयलाई सरकारले चाँडै सम्बोधन गर्छ भन्नेमा विश्वस्त छु। अर्को कुरा हामीले सरकारको मात्रै मुख ताकेर मात्रै पनि हुँदैन। परिषद्ले पनि आफ्नोतर्फबाट गर्नुपर्ने काम गर्नुपर्छ। सरकारको आन्तरिक कोषमा मात्रै भर नपरी जीटुजी माध्यमसँगै अन्तर्राष्ट्रिय महासंघहरूसँग सहकार्य गरेर पनि पूर्वाधार निर्माण गर्न सकिन्छ। यस्तै निजी क्षेत्रसँग साझेदारी गरेर पनि अन्तर्राष्ट्रिय स्तरका पूर्वाधार निर्माण गर्न सकिन्छ। यही कुरालाई मनन गर्दै एक महिनाभित्र पूर्वाधार विकासका लागि बृहत् सम्मेलन गर्ने योजना बनाएको छु। एसियाली खेलकुदको तयारी किन ढिला भइरहेको छ ? पहिलो चरणको प्रशिक्षण थाल्न संघहरूलाई भनेका छौं। खेलाडी र प्रशिक्षकलाई केही सुविधा प्रदान गरेर पहिलो चरणको प्रशिक्षण चाँडै सुरु गर्दैछौं। माघ अन्तिम साताबाट सुरु गर्ने भनिए पनि केही ढिला भएको छ। संघहरूको सबलीकरण हुन नसक्दा उहाँहरू अल्मिलिएको देखिएको छ। करातेले पहिलो चरणमा खेलाडी छनोट गरिसकेको छ। कतिपय खेलका खेलाडी राष्ट्रिय तथा अन्तर्राष्ट्रिय प्रतियोगितामा व्यस्त छन्। फुटबल र क्रिकेटको अन्तर्राष्ट्रिय प्रतियोगिता चलिरहेको छ। भलिबलका खेलाडी आन्तरिक प्रतियोगिताहरूमा व्यस्त छन्। त्यसैले प्रशिक्षणका लागि यथाशक्य कार्यतालिका पेस गर्न संघहरूलाई भनेको छु। यसको मतलब तत्काल बन्द प्रशिक्षण हुँदैन ? तत्काल बन्द प्रशिक्षण हुँदैन। हाई परफमेन्स कमिटीले तीन तहको प्रशिक्षणको कार्यक्रम निर्धारण गरेको छ। पहिलो चरणमा नियमित प्रशिक्षण हुनेछ। त्यसपछि विशेष प्रशिक्षण र अन्तिममा बन्द प्रशिक्षण हुनेछ। कतिपय खेलका खेलाडीलाई अन्तर्राष्ट्रिय प्रशिक्षणमा पनि पठाउने छौं। गल्फका खेलाडीलाई एक वर्ष अघि नै वैदेशिक प्रशिक्षणमा पठाइसकेका छौं। भर्खरै एथलेटिक्स खेलाडी सन्तोषी श्रेष्ठ पनि वैदेशिक प्रशिक्षणमा गएकी छन्। बक्सिङ, कराते र तेक्वान्दोका केही खेलाडीलाई पनि वैदेशिक प्रशिक्षणमा पठाउने योजना बनाएका छौं। विशेष प्रशिक्षणका दौरान अन्तर्राष्ट्रिय प्रशिक्षक झिकाएर प्रशिक्षण पनि सञ्चालन गर्ने छौं। त्यसपछि अन्तिम चरणमा बन्द प्रशिक्षण सञ्चालन हुनेछ। १९औं एसियाली खेलकुदमा केही खेलको संख्या बढ्ने विषय पनि उठेको छ। यसको सम्भावना कत्तिको छ ? विगतमा २३ वटा खेलको निर्धारण पनि हाई परफमेन्स कमिटीले गरेको थियो। अहिले पनि चार वटा खेल थप्नका लागि सिफारिस गरिएको छ। यसको निर्णय हुन भने बाँकी छ। परिषद्मा जनशक्तिको अवस्था चाहिँ कस्तो छ ? कुनै बेला त्यो जनशक्ति पर्याप्त थियो। क्षमता, कार्यसम्पादनका हिसाबले त्यतिबेला जनशक्ति पर्याप्त थियो। तर, अहिले परिस्थिति फरक छ। खेलकुद विज्ञान हो। यसको निरन्तर विकास भइरहेको छ। त्यो अनुरूप परिषद्को जनशक्ति परिमार्जन हुन सकेको छैन। अहिले नयाँ नयाँ विधा र विभागहरू गठन भइरहेका छन्। यस्तो अवस्थामा हामीले नयाँ जनशक्ति भर्ना गर्न सकेका छैनौं। पुरानै जनशक्तिबाट काम गर्नु परिरहेको छ। १०औं राष्ट्रिय खेलकुद प्रतियोगिता तोकिएकै समयमा हुने कत्तिको सम्भावना छ ? म १० औं राष्ट्रिय खेलकुद तोकिएकै मितिमा हुनुपर्छ भनेर लागेको छु। यही अनुरूप मिति र स्थान निर्धारण गरिएको हो। कर्णाली प्रदेशको राजधानी सुर्खेतमा खेलकुद कम्प्लेक्स निर्माणको चरणमा छ। अहिलेसम्मको कार्यप्रगति हेर्दा त्यो सम्पन्न हुने चरणमा छ। १०औं राष्ट्रिय खेलकुदका लागि पूर्वाधार मात्रै भएर हुँदैन। अन्य पूर्वाधारले पनि फरक पार्नेछ। सबै खेल कर्णाली र सुर्खेतमा हुन्छ कि हुँदैन भनेर पनि हेर्नु पर्दछ। राष्ट्रिय प्रतियोगिताका लागि पूर्वाधारसँगै आवासको पनि व्यवस्थापन हुनु जरुरी हुन्छ। स्वास्थ्य उपचारको अवस्था पनि उक्तिकै राम्रो हुनु पर्दछ। यसका लागि कर्णाली सरकारसँगै केन्द्रीय सरकारले पनि ध्यान दिनु पर्छ। हामी त अधिकभन्दा अधिक खेल कर्णालीमै गर्ने गरी लागिपरेका छौं। नवौं राष्ट्रिय खेलकुदमा पदक जितेका खेलाडीले अहिलेसम्म पनि पुरस्कार रकम पाउन सकेका छैनन्, यो ढिला हुनुको कारण के हो ? नवौं राष्ट्रिय खेलकुदले केही नयाँ आयामहरू कायम गरेको छ। खेलाडीको दर्ता पहिलो पटक अनलाइनमार्फत गरिएको थियो। ४१ वर्षको इतिहासमा पहिलो पटक राष्ट्रिय खेलकुदको ट्रफी निर्माण गर्यौं र त्यसलाई देशभर भ्रमण पनि गरार्यौं। ग्लोबल स्पोर्ट्सको भावना अनुरूप एन्टी डोपिङको व्यवस्था गर्यौं। यस्तै नवौं राष्ट्रिय खेलकुदमा सहभागी खेलाडीको अध्ययन पनि गरेका थियौं। यस्तै परिषद्को आफ्नै एपमार्फत नवौंका बारेमा सम्पूर्ण जानकारी दिएका थियौं। हामीले नवौं राष्ट्रिय खेलकुदमा पुरस्कार राशि पनि बढाएका थियौं। प्रतियोगितामा पहिलो हुनेलाई मात्रै पुरस्कार व्यवस्था गरेका थियौं। उनीहरूको बैंक खाता संकलन गर्न हामीलाई महिनौं लाग्यो। पुरस्कार विजेता खेलाडीका १६ वटा बैंकमा खाता रहेछ। ती खाताको भेरिफिकेसनका लागि बैंकहरूमा पठायौं। बैंकबाट जवाफ आउन पनि महिनौं लाग्यो। पछिल्लो समय कृषि विकास र राष्ट्रिय वाणिज्य बैंकमा रहेका खेलाडीको खातामा पुरस्कार रकम पठाइसकेका छौं। बाँकी रहेका पुरस्कार रकम पनि केही समयभित्र पठाउने छौं।  प्रस्तुति : विष्णु थापा"
बाढी प्रभावित क्षेत्रमा चैते धानखेती,"टीकापुर : कैलालीको भजनी नगरपालिका५ का बहादुर डगौराको ११ जनाको संयुक्त परिवार छ। कृषि उत्पादनकै भरमा घर चलाउँदै आएका उनको झन्डै तीन बिघाभन्दा बढी जग्गा पटकपटक गरी कान्द्रा नदीले कटान गयो। बर्सेनि हुने डुबानले बाँकी रहेको जमिनको उत्पादनसमेत पाउन मुस्किल छ। बाढीका कारण फल्नै आँटेको फाँटमा बालुवा पाटिन्छ त कहिले भित्र्याउने समयमा बाढीले बगाएर लैजान्छ। यही समस्याबाट गुज्रिरहेका डगौराका लागि चैते धान आम्दानीको मुख्य स्रोत बनेको छ। विगत १० वर्षदेखि हरेक फागुनमा उनले चैते धान लगाउने गरेका छन्। आफ्नो डेढ विघासहित अरूको ठेक्का र अधियाँ गरी १० बिघामा चैते धान लगाई रहेको छु, डगौराले भने। वर्षात्का बेला लगाउने धान खेती हात पर्ने सम्भावना न्यून हुन्छ। उनले हिउँदे खेतीका रूपमा लगाएको गहुँ बाली पनि जंगली जनावरले खाइदिने गरेको बताए। डगौराले परिवारको मुख्य आम्दानी नै चैते धान भएको छ। चैते धानबाट राम्रो आम्दानी हुने भए पनि बर्सेनि बढ्दै गएको डिजेल र मलखादको मूल्यले खेती लगाउन मुस्किल भइरहेको डगौराले गुनासो गरे। पानीका लागि डिजल चाहियो, मलखाद पनि बेमौसम भएको हुनाले पाइँदैन, डगौराले भने। यदि पानी र मलखादमा सहयोग हुने हो भने बाढी प्रभावित क्षेत्रका किसानका लागि चैते धान बरदान नै हुन्छ। भजनी नगरपालिका८ की पार्वती चौधरीको परिवारसमेत विगत ६ वर्षदेखि चैते धान लगाउँदै आएको छ। भजनी नगरपालिकाको अधिकांश भाग कान्द्रा, मोहना र पथरैया नदीले घेरिएको छ। बाढीका कारण त्यहाँका किसानले धानबाली भिœयाउन पाउने वा नपाउने कुनै टुंगो हुँदैन। उनको खेतीयोग्य जमिन वर्षामा तलाउ बन्छ। वर्षामा हामीले रोप्न छोडेको त ६ वर्ष भइसक्यो, लगाएर पनि काम छैन, मल, बीउ, मेहनत सबै बाढीले बगाउँछ, चौधरीले भनिन्। ४ बिघामा यो फागुनमा चैते धान लगाउँछौं, असारमा भित्र्याउँछौं, वर्षामा खाली छोड्छौं, असोजमा तोरी लगाउँछौं, यसरी नै हाम्रो परिवार धानेका छौं। डगौरा र चौधरी मात्रै होइनन् बाढी प्रभावित भजनी नगरपालिका३ र ८ का कृषकहरूका लागि मुख्य आम्दानीको श्रोत नै चैते धान बनेको छ। नगरपालिकाको वडा नं १, २, ५, ६ समेत गरी भजनीमा मात्रै ६ शय बढी हेक्टरमा चैते धान खेती हुँदै आएको छ। कृषि ज्ञान केन्द्र कैलालीका अनुसार जिल्लाभरि यस वर्ष १ हजार १ सय हेक्टरमा चैते धान खेती लगाइएको छ। जयमध्ये ६ सय हेक्टर भजनी नगरपालिकामा मात्रै छ। भजनी नगरपालिकाका कृषि तथा पशु सेवा शाखा प्रमुख भेटनरी अधिकृत हरिलाल जैशीले बाढी प्रभावित क्षेत्र हुनाले चैते धान किसानका लागि आम्दानीको राम्रो स्रोत बनिरहेको बताए। हाम्रो नगरपालिकामा ११ हजार हेक्टर कृषियोग्य जमिन छ, वर्षायाममा झन्डै ३ हजार हेक्टर जमिन बाढीको समस्याका कारण बाँझो रहन्छ अधिकृत जैशीले भने। यही जमिनमध्ये अहिले ६ सय बढी हेक्टरमा चैते धान खेती भइरहेको छ। बाढी प्रभावित क्षेत्रका किसानका लागि मुख्य आम्दानीको स्रोत बनिरहेको चैते धान खेती विस्तारका लागि नगरपालिकाले योजना बनाइरहेको जैशीले बताए। कृषकका लागि डिजेल र मलखाद तथा बीउमा अनुदान दिने हो भने चैते धानखेती विस्तार गर्न सकिन्छ, जैशीले भने। नगरपालिकाले समेत चैते धान खेती विस्तारका लागि योजना बनाई रहेको छ। चैते धान खेती बिस्तारका लागि कृषि ज्ञान केन्द्र कैलाली, विभिन्न स्थानीय सरकार र रानी, जमरा, कुलरिया सिँचाइ आयोजना कृषि कार्यक्रमले समेत सहयोग गर्दै आइरहेको छ। जिल्लाको भजनी, टीकापुर, घोडाघोडी नगरपालिका र कैलारी, जोशीपुर, जानकी र बर्दगोरिया गाउँपालिकामा चैते धान लगाइन्छ। त्यसमध्ये वर्षामा डुबान हुने क्षेत्रमा चैते धान खेती भइरहेको कृषि ज्ञान केन्द्रका बाली विकास अधिकृत रामनारायण चौधरीले बताए। बाढीले डुबान हुने क्षेत्रलाई चैते धानमा बढी प्रोत्साहन गर्ने गरिएको छ, उनले भने,। भजनी कैलालीको सबैभन्दा बढी चैते धान लगाउने पालिका हो। वर्षातमा बाढीले जलमग्न हुने भएकाले चैते धान विकल्पका रुपमा गर्ने गरिएको छ। सिँचाइ सुविधा पुयाउन सके चैते धान खेतीको उत्पादन प्रतिहेक्टर ६० क्वीन्टलसम्म हुने गरेको बाली विकास अधिकृत चौधरीले बताए। चैते धान खेतीले खाद्यान्न उत्पादनसँगै चामल आयात प्रतिस्थापन गर्नमा सहयोग पुयाई रहेको छ, उनले भने। चैते धानको उत्पादनसँगै बजार सहज भएकाले पछिल्ला वर्षमा चैते धान खेती गर्ने किसान बढ्दै गएका छन्। चिउरा उत्पादनका लागि राम्रो मानिने हुनाले चैते धान बिक्री गर्न समस्या नरहेको किसानहरू बताउँछन्। बाढी प्रभावित क्षेत्रका किसानका लागि आम्दानीको मुख्य स्रोत बन्दै गएको चैते धान खेती विस्तारका लागि स्थानीय सरकारले पहल गर्नुपर्ने किसानहरूको माग छ।"
बाजुरामा आलु पाठशाला,"आलु धेरै फले पनि बजारीकरण नहुने ढम्कनेको आलु २०७६ कात्तिकमा आलु महोत्सव नै गरेका थिए। महोत्सवपश्चात् ढम्कनेको आलुु पोखरा, काठमाडौं, धनगढी लगायतका सहरहरूमा जाने गरेको छ। यसरी देशका ठूला सहरमा आलुको माग भएपछि स्थानीयहरू आलु खेतीमा हौसिएका छन्। बाजुरा : बाजुराको बडिमालिका नगरपालिका७ ढम्कनेलाई बाजुरा जिल्लाको आलुको राजधानी भनेर चिनिन्छ। ढम्कने गाउमा १ सय बढी घर परिवार छन्। ती सबैको आम्दानीको मुख्य स्रोत भनेको आलु हो। जिल्लाका उत्तरी क्षेत्रका बुढिनन्दा नगरपालिका, स्वामीकार्तिक खापर, जगन्नाथ र हिमाली गाउँपालिकालगायत कर्णाली प्रदेशका हुम्ला मुगु र कालीकोट जिल्लाका केही स्थानीय तहको आवतजावत गर्ने मुख्य बाटोमा पर्ने ढम्कने गाउँका स्थानीय आलुका परिकार बेचेर आम्दानी गरिरहेका छन्। तर, परम्परागत रूपमा गरिएको आलु खेतीले उत्पादन नबढेपछि, त्यहाँ आलु पाठशाला सञ्चालन गरिएको छ। बडिमालिका नगरपालिका ७ का वडा अध्यक्ष धर्मराज पाध्यायले ढम्कनेका स्थानीयलाई आलुमा आत्मनिर्भर बनाउन कृषि पाठशाला सञ्चालन गरेको बताए। गएको मंगलबार कृषि ज्ञान केन्द्र बाजुराले दक्ष प्राविधिक ल्याएर किसानको खेतबारीमै आलु लगाउने विधि सिकाएको कृषि ज्ञानकेन्द्र बाजुराका प्रमुख हरिप्रसाद पनेरुले बताए। आलुको जात पहिचान गर्ने र विउ प्रमाणीकरणका लागि आलुको अनुसन्धान, आलु बालीमा लाग्ने रोग किराको व्यवस्थापन र कम्पोस्ट मल बनाउने तरिका, आलुका प्रजाति, उत्पादन क्षमता लगायतका बारेमा खेतबारीमै पुगेर किसानलाई सिकाइएको वडा अध्यक्ष धर्मराज पाध्यायले बताए। ढम्कनेका कृषकहरूले बर्सेनि आलु खेती गर्दै आएका भएपनि अपेक्षा अनुसारको आलु उत्पादन गर्न नसकेकोले आलुको उत्पादन वृद्धि गर्ने, बजारीकरण गर्ने उद्देश्यले बाजुरा जिल्लाका भिन्नभिन्न ३० ठाउँबाट आलुका बीउ संकलन गरी कृषकहरूको खेतबारीमै कृषक पाठशाला सञ्चालन गरेर लगाइएको कृषि ज्ञान केन्द्र बाजुराका प्रमुख हरिप्रसाद पनेरुले बताए। आलु धेरै फले पनि बजारीकरण नहुने ढम्कनेको आलु २०७६ कात्तिकमा आलु महोत्सव नै गरेका थिए। महोत्सवपश्चात् ढम्कनेको आलुु पोखरा, काठमाडौं, धनगढी लगायतका सहरहरूमा जाने गरेको छ। यसरी देशका ठूला सहरमा आलुको माग भएपछि स्थानीयहरू आलु खेतीमा हौसिएका छन्। हाल ढम्कनेमा १ जना किसानले २० देखि ६० क्विन्टलसम्म आलु फलाउने गरेका छन्। आलु उत्पादन गरेर बजारीकरणभन्दा पनि किसानलाई आलुका परिकारहरू बनाउने तालिम दिएर बिभिन्न परिकार बनाउन सिकाइने वडा अध्यक्ष पाध्यायले बताए। आलुका परिकारमा आलु चिप्स, मम, खीर, समोसा र पकौडालगायत ३० वटा परिकार बनाउने गरी आम्दानीको स्रोत बनाउने उद्देश्य रहेको पाध्यायले बताए।"
बैंकव्यवसायी द्वन्द्व,"बैंक पनि नडुब्ने र उद्योगधन्दा पनि चल्न सक्ने मिलन बिन्दुको खोजीमा उसको भूमिका आवश्यक छ। व्यापार व्यवसाय ओरालो लागेको छ। महँगीचाहिँ उकालो लागिरहेको छ। व्यापार व्यवसाय र उद्योगधन्दा चल्न मुस्किल परिरहेको छ। त्यसैको नकारात्मक असर बैंक, वित्तीय संस्थाहरूमा परिरहेको छ र, तिनीहरूको खराब कर्जाको मात्रा क्रमशः बढ्दैछ। बैंक तथा वित्तीय संस्थाहरूकोे निष्क्रिय कर्जा (एनपीएल) गत पुससम्म औसतमा २६३ प्रतिशत पुगेको छ। जबकि गत वर्षको सोही अवधिमा १३१ प्रतिशत मात्रै थियो। उद्योग व्यवसाय चल्न नसकेपछि तिनले कर्जा फिर्ता गर्न सकेका छैनन्। व्यवसायी र उद्योगीहरू अहिले बैंकको ब्याजदर चर्को भएको भन्दै असन्तुष्ट मात्रै होइन आक्रोशित छन्, बैंकहरूसँग द्वन्द्व बढेको छ। त्यसैको परिणाम कतिपय उच्छृंखल गतिविधि पनि देखिँदा त्यो कतै अनिष्टको संकेत त होइन भन्ने त्रास उत्पन्न हुन खोजेको छ। यसै बेला अमेरिका र युरोपमा केही बैंकहरू टाट पल्टिइसकेका छन्। बैंक, वित्तीय संस्थाको आधार भनेको बचतकर्ताहरूको विश्वास हो, वास्तवमा उनीहरू बचतकर्ताहरूको विश्वासले चलेका हुन्छन्। अफवाहकै भरमा त्यो विश्वास डग्मगाउँदा अमेरिकाका सिलिकन भ्यालीलगायत बैंकहरूबाट बचतकर्ताले पैसा झिके र ती संकटमा परे। नेपालमा केही ठूला ऋणीहरू बैंकहरूविरुद्ध आन्दोलित हुँदा त्यसको नकारात्मक असर पर्न सक्ने खतरा छ। लिएको ऋण नतिर्न लबिङइ र आन्दोलन कुत्सित मानसिकताबाट ग्रस्त देखिन्छ। बैंकहरूले व्यवसायी र उद्योगीलाई सहजीकरण गर्नुपर्छ र व्यवसायी तथा उद्योगीले पनि ऋण तिर्न व्यवस्थापन गर्नुपर्छ। ऋण दिएरमात्रै बैंक वित्तीय संस्थाको कर्तव्य पूरा हुँदैन। उद्योगधन्दा र व्यवसायका लागि टिकाउनु उसको कर्तव्य हुन्छ। मैले त ऋण दिने हो, व्यवसाय र उद्योग चलाउने ऋणीले हो भन्ने मानसिकता बैंक, वित्तीय संस्थाले राख्नु हुँदैन। लगानीको सुरक्षा र त्यसको उपयोगितामा बैंक, वित्तीय संस्थाहरूको पनि योगदान हुनुपर्छ। नेपालका हकमा बैंक वित्तीय संस्थामा त्यस मामलामा कमजोर प्रतीत हुन्छन् नै। बैंकले गरेको लगानी सञ्चालकका नाममा मुठीभर व्यक्तिहरूको सम्पत्ति होइन, त्यो त सर्वसाधारणहरूको बचत हो। तसर्थ बैंकहरूले ऋण मिनाहा गर्न सक्दैनन्। पक्कै पनि नेपालमा बैंक वित्तीय संस्थाहरूको ब्याजदर ठूला र विकसित मुलुकको दाँजोमा धेरै छ। बचतलाई प्रोत्साहनका नाममा निक्षेपमा दिइने आकर्षक ब्याजदरबाट बैंकमा पैसा त जम्मा होला तर, त्यसले उद्यमशीलता मुर्झारहेको तर्फ केन्द्रीय बैंकको पनि ध्यानाकर्षण हुन जरुरी छ। बैंक पनि नडुब्ने र उद्योगधन्दा पनि चल्न सक्ने मिलन बिन्दुको खोजीमा उसको भूमिका आवश्यक छ।"
दान महिमाको शास्त्रीय सार,"दान नगर्नाले दरिद्र हुन्छ, दरिद्रताको कारण पापकर्ममा रुमलिन्छ, पापकर्मका प्रभावले नरकमा पर्छ। यसरी नरक भोग्न पुगेको जीव फेरि जन्ममरणचक्रमा परेर घुमिरहन्छ। संस्कृत भाषाअनुसार दातव्यम् यद् (वस्तुविशेष) तत् दानंम् भनिन्छ। दिन योग्य वस्तुविशेष दिने काम भन्ने अर्थ लाग्ने दान शब्दको तात्पर्य आफ्नो हकमा रहेको धनमाल अर्काको हातमा गरिदिने काम भन्ने हुन्छ। कुनै वस्तुको अधिकारको हस्तान्तरण गर्ने, दिने वा प्रदान गर्ने काम नै दानको अर्थ हो। धार्मिक भावनाले गरिबगुरुवालाई वस्त्र, द्रव्य आदि दिने कामका साथै तिल, जौ, कुश र जलसहित प्रतिज्ञा संकल्पपूर्वक ब्राह्मणलाई द्रव्य, वस्त्र, अन्न आदि दिने कामलाई पनि दान भनिन्छ। हामी सबैको खोज सुख, शान्ति र आनन्दको प्राप्ति हो। ती तीनवटै कुराको प्राप्तिका लागि दान दिइन्छ। सृष्टिचक्रमा मानव चोलालाई सर्वोत्तम मानिएको छ। सनातन वैदिक धर्मले पुनर्जन्म मान्दछ। ठूलै सुकर्मको सञ्चयले मानव जुनी प्राप्त हुन्छ। वेद संसारकै सबैभन्दा पुरानो र प्रामाणिक ज्ञाननिधि हो। वेदले धर्मकर्मको व्यवस्था गरी मानवले तिनको परिपालना गर्नुपर्ने निर्देशन गरेको छ। प्राणीको उत्पत्ति र विनाश पनि कर्मबाटै हुने कुरा हाम्रा शास्त्रले उद्घोष गरेका छन्। श्रीमद्भगवद् गीताले जन्मेपछि प्राणीको मृत्यु र मृत्युपछि पुनर्जन्म हुन्छ भनेको छ। मानवचोला अनित्य भएकोले मानिस जन्मेपछि मर्छ, यो प्राकृतिक सत्य हो। हाम्रो वैदिक धर्मसम्बन्धी सम्पूर्ण कर्मकाण्डपद्धतिभित्र संस्कारपद्धति र पूजापद्धतिको विधान छ। यी दुवै पद्धति कर्मकाण्डपद्धति अन्तर्गतका विषयवस्तु हुन्। कर्म एक प्रकारको क्रियासूचक शब्द हो भने कर्मकाण्ड वेदले विधान गरेको कर्मसमूहको नाम हो। संस्कार पद्धति गर्भाधानदेखि मृत्युसम्म १६ प्रकारका छन्। हाम्रो वैदिक कर्मकाण्डअनुसार मान्छे मरेपछि अन्तिम संस्कार गरिन्छ जसलाई अन्त्यसंस्कार भनिन्छ। दस दानदेखि वार्षिक श्राद्धसम्म गरिने संस्कार अन्त्यसंस्कारभित्र पर्दछन्। शास्त्र भन्छन् : धर्म, अर्थ, काम र मोक्ष मानिसका चार पुरुषार्थ हुन्। जीवन सुखदुःखको भाँडो हो। पतिपत्नी, जहान छोराछोरी, पद प्रतिष्ठा, धनसम्पत्तिको मोहबाट छुटकारा वा मुक्ति नै मोक्ष हो। धर्मशास्त्रले जीवनको मूल लक्ष्य जीवनमरणबाट मुक्ति बताएका छन्। कर्म नगरी मुक्ति हुँदैन। शारीरिक र मानसिक शुद्धिबिनाको कर्म निरर्थक हुन्छ। सार्थक कर्मका लागि इन्द्रिय, मन, चित्त आदिको शुद्धि आवश्यक हुन्छ। इन्द्रिय पनि ज्ञानेन्द्रिय र कर्मेन्द्रिय छन्। शुद्धि नभई मुक्ति असम्भव छ। मन्त्रदान, विद्यादान, अन्नदान, वस्त्रदान, भूमिदान शय्यादान, जीवनदान, वाग्दान, कन्यादान पददान, अष्टदान, दस दान आदि दानका किसिम हुन्। तृष्णा नमेटिइकन भगवद्भक्ति हुन्न। दानको तात्पर्य त्याग हो। त्यस्तो त्याग दानबाट मात्र हुन्छ, दानमा स्वत्व (निजत्व)को त्याग हुने भएकोले शास्त्रले दानको महिमागान गरेका छन्। सत्ययृगमा तपस्याबाट, त्रेतायुगमा यज्ञयागादिबाट, द्वापरयृगमा भगवान्का श्रीविग्रहको पूजा आराधनाबाट र कलियुगमा भगवन्नाम संकीर्तन गर्नाले पाप (विभिन्न दोष) बाट मुक्ति हुने उद्घोष सबै शास्त्रको छ। प्रत्येक मानिसको चाहना मुक्ति हो। कलियुगमा भगवन्नाम संकीर्तन मात्र यमराज र वैतरणी नदीको दुःखद् यातनाबाट मुक्ति हुन्छ भन्ने शास्त्रीय सार बुझिन्छ। दानका विभिन्न नाममध्येको एउटा मुख्यदान दशदान हो। विभिन्न ज्ञात अज्ञात पापबाट मुक्ति पाउने हेतुले मरणासन्न अवस्थामा पुगेपछि वा केही सारसौँदो छँदैमा दशदान गर्नुपर्छ। गाई, भूमि, तिल, सुन, घिउ, वस्र, धान, गुड, चाँदी र नुन समेतका दस वस्तु दान दिने कामलाई दसदान भनिन्छ। मरणासन्न व्यक्तिका छोराछोरी वा आफन्तले कुनै तीर्थमा लगेर वा घरैमा प्रायश्चित्तसहित दशदान गराउने निर्देशन छ। शक्ति भएमा रोगी आफैंले पनि दशदानादी गर्न सकिन्छ। प्रायश्चित्तको अर्थ जीवनमा गरिएका नानाविध पापबाट मुक्तिका लागि देहावसान कालमा देहशुद्धिद्वारा परमेश्वरलाई प्रसन्न गर्ने प्रयास हो। मृत्युपछि हुने विभिन्न यातनाबाट मुक्तिको उद्देश्यले दशदान गरिन्छ। यो दान जीवित अवस्थामा गरिने दान हो। जन्मदेखि मृत्युपर्यन्त उपार्जित सम्पूर्ण पापको नाशर्पूवक शरीर शुद्धिको उद्देश्यले गरिने अर्को महŒवपूर्ण दान अष्टदान हो। अष्टदानमा गाई, भूमि, तिल, फलाम, कपास, सुन, नुन र सप्तधान्यसमेत आठवटा सामग्री दान गरिन्छ जसले महापातक नाश हुन्छन्। आतुरकाल र गहणकालमा दिइएका दानको विशेष महŒव भएकोले आतुरकालमा अष्टदान गर्नुपर्ने विधान छ। भूमिदान गर्न नसक्ने व्यक्तिका लागि गाईदान गर्ने विधान छ। गाईदान पनि पाँच प्रकारको हुन्छ जसलाई पञ्चधेनुदान भनिन्छ। यसभित्र पापापनोद अर्थात् अन्तधेनु, रुद्रधेनु, ऋणधेनु, मोक्षधेनु र वैतरणीधेनु पर्छन्। अन्त्य समयको अन्दाज गरी मरण समयमा पञ्चधेनुदान गरिन्छ। मन, वाणी र शरीरले आजन्म हुन गएका वा गरिएका पापको दोषबाट छुटकाराका लागि गाईको दान गरिन्छ। तीर्थमा, ब्राह्मणका निवासमा, ग्रहणकालमा, संक्रान्ति, अमावास्या, उत्तरायणदक्षिणायन, विषुव (मेष र तुला संक्रान्ति) व्यतिपातयोग, युगादि तिथि (क्रमशः वैशाखशुक्ल तृतीया, कार्तिकशुक्ल नवमी, भाद्रकृष्ण त्रयोदशी, माघकृष्ण अमावस्या) र अन्य पुण्यकालमा पनि गाईदान गर्नुपर्छ। दानमा दिइएका गाईले आधिभौतिक, आधिदैविक र आध्यात्मिक त्रिविध ताप तथा कायिक, वाचिक र मानसिक पापबाट मुक्ति हुन्छ भनिएको छ। दान नगर्नाले दरिद्र हुन्छ, दरिद्रताको कारण पापकर्ममा रुमलिन्छ, पापकर्मका प्रभावले नरकमा पर्छ। यसरी नरक भोग्न पुगेको जीव फेरि जन्ममरणचक्रमा परेर घुमिरहन्छ। त्यसैले अन्तकालमा कृष्णप्रिय गाईको दान गर्नुपर्छ। एकादशी व्रत, गीता, गंगाजल, तुलसीदल, विष्णुको चरणामृत र भगवन्नाम संकीर्तनले मरणकालमा मुक्ति मिल्छ भनिएको छ। सत्पात्रमा दिएको गाईदान लक्ष्यगुना फलदाता हुन्छ। अपात्र (अयोग्य व्यक्ति)लाई दिएको गाईदानले नरक लान्छ। दान दिंदा दाता, दिइने वस्तु र लिने पात्रको शुद्धि हुनुपर्ने पनि शास्त्रको आशय हो। सम्पत्ति अस्थिर र शरीर नश्वर भएकोले श्रद्धा उत्पन्न भएको बेला र सत्पात्र पाइएको बेला दान दिने पुण्यकाल हो भन्ने बझेर दान दिनु, मृत्यु प्रतिदिन नजिक आइरहने भएकोले नपर्खनु। आफ्नो सम्पत्तिअनुसार दिएको र आफ्ना हातले दिएको दान अनन्त फलदायी हुन्छ। मानवले धर्माचरण गर्नुपर्छ जसले परमगति प्राप्त हुन्छ। धर्मसेवनले मानवजीवन सफल हुन्छ। जीवित अवस्थामा आफैं आफ्नो मित्र भएकोले आफ्नै हातबाट दान गर्नुपर्छ, मरेपछि अरुले दान गरिदिँदैनन्। मान्छे मरेपछि उसले गरेका शुभ र अशुभ कर्म जीवका साथै जान्छन्। पुण्य र पापकर्म नभोगी धर छैन। आफ्ना अधीनमा धन भएको बेला आफ्नै हातले दान गर्नु आवश्यक छ। धर्म गरेकै कारण अर्थ, काम र मोक्षको प्राप्ति हुन्छ। धर्म श्रद्धाले गरिन्छ न कि ठूलो धनराशिले। भक्तिले दिएको दान भगवान्ले पनि ग्रहण गर्नुहुन्छ। अतः विधिपूर्वक दान दिनुपर्छ।"
अर्थतन्त्रमा चुनौतीभित्रका सम्भावना,"बैंक ब्याजदर र अन्य कारणले यो वर्ष महँगी उच्च हुँदा उपभोगमा कमी आएको छ। उद्योगको क्षमताको ३० लेखि ६० प्रतिशतसम्म उत्पादन कटौती भएको छ। लक्ष्य असुली गत वर्षभन्दा पनि कम छ। राजस्वले चालू खर्च पनि धान्न सकेको छैन। आर्थिक वर्ष २०७९८० को आधा अवधि सकिँदा हाल सार्वजनिक गरिएका सूचक लक्ष्यभन्दा धेरै माथि रहेकाले बाह्य क्षेत्र सहज अवस्थामा पुगेको राष्ट्र बैंकले जनाएको छ। अर्थ मन्त्रालयको बढी उल्लेख्नीय, महत्वपूर्ण र प्रभावकारी भूमिका रहेको यथार्थ कसैबाट छिपेको छैन। वित्तीय नीतिका लागि अर्थ मन्त्रालय बढी चुस्त र दुरुस्त हुनु जरुरी छ। तर, बिडम्बना यो छ कि राजस्व प्रणाली आयातमा आधारित भएकाले बाह्य क्षेत्रमा सुधार भए पनि सरकारी वित्तमा भने दबाव बढिरहेको छ। साउनयता सरदर मासिक १ खर्ब रुपैयाँ रेमिट्यान्स भित्रिएको राष्ट्र बैंकको तथ्यांक छ। यसले बाह्य क्षेत्रमा देखिने गरी सुधार भएको छ। आयात वृद्धि, निजी क्षेत्रमा जाने कर्जालगायत आन्तरिक आर्थिक गतिविधि बढाउने तथ्यांकमा सुधार नभएको देखिन्छ। बाह्य क्षेत्रमा देखिएको सुधार नेपालमा आर्थिक गतिविधि स्थिर हुँदाको प्रभाव मात्रै रहेको हो। बाह्य क्षेत्र सुधार हुँदैमा आन्तरिक आर्थिक गतिविधिमा भने सुधार हुन्छ भन्न सकिने अवस्था छैन। राष्ट्र बैंकले पनि बाह्य क्षेत्र सुधार भए पनि आन्तरिक अर्थतन्त्र भने दबाबमै रहेको स्वीकार्छन्। ब्याजदर घट्दो क्रममा रहेको र तरलता सुधार हुँदै गएकाले आगामी दिनमा आन्तरिक आर्थिक गतिविधि पनि विस्तार हुने अपेक्षा गर्न सकिने कुरा सार्वजनिक गरेको छ। नेपालमा हालै रेमिट्यान्समा वृद्धि, आयातमा नियन्त्रण र उच्च ब्याजदरका कारण मागमा आएको कमीका कारण अर्थतन्त्रको बाह्य क्षेत्रमा सुधार भएको छ। उच्च आयात र रेमिट्यान्स गिरावटका कारण विदेशी विनियम सञ्चिति घट्दै गएको छ। राष्ट्र बैंकको तथ्यांकअनुसार आर्थिक वर्ष २०७९८० को ७ महिना (साउनदेखि माघ मसान्तसम्म)मा व्यापार घाटा गत आर्थिक वर्षको तुलनामा १८७ प्रतिशतले कम भएर ८ खर्ब २५ अर्ब ७३ करोडमा झरेको छ। रेमिट्यान्स भने २७१ प्रतिशतले वृद्धि भई ६ खर्ब ८९ अर्ब ८८ करोड पुगेको छ। यसको सकारात्मक प्रभावस्वरूप शोधनान्तर स्थिति १ खर्ब ३३ अर्ब रुपैयाँभन्दा बढी बचतमा छ। विदेशी विनिमय सञ्चिति गत असार मसान्तको तुलनामा १३८ प्रतिशतले वृद्धि भएर १३ खर्ब ८३ अर्ब रुपैयाँ पुगेको छ। माघमा उपभोक्ता मूल्यवृद्धि ७८८ प्रतिशत छ। गत वर्ष यही अवधिमा ६२४ प्रतिशत थियो। केन्द्रीय बैंकको विवरणअनुसार गत साउनदेखि माघसम्म खाद्य तथा पेय पदार्थको मुद्रास्फीति ६१९ प्रतिशत छ भने गैरखाद्य र सेवा समूहको मुद्रास्फीति ९२२ प्रतिशत छ। गत वर्ष यस अवधिमा खाद्य तथा पेय पदार्थको मुद्रास्फीति ५९३ प्रतिशत र गैरखाद्य र सेवा समूहको मुद्रास्फीति ६४९ प्रतिशत थियो। नेपालका उद्यमी, व्यवसायी र उपभोक्ताको हीतका लागि सरकारबाट ठोस रचनात्मक आर्थिक कदमको अपेक्षा गर्छ। मुलुकको अर्थतन्त्रलाई चाहिने कुल पुँजीको दुईतिहाई निजी क्षेत्रले लगानी गर्छन्। हाल निजीक्षेत्रको सक्रियताको आवश्यकता महसुस भएको छ। नयाँ अर्थमन्त्रीले बैंक ब्याज दरको अतिरिक्त नेपालको पँुजी बजारमा धितोपत्र बोर्डले सूचीकृत कम्पनीहरूले पुँजीबजारमा पहुँच अवधिलाई र क्षमतालाई समेत सुदृढ गर्नुपर्छ। विप्रेषणको लागत घट्नुपर्ने र विप्रेषण पठाउने मुलुकहरूलाई प्रोत्साहन गर्नुपर्ने देखिन्छ। पर्यटन तथा होटल व्यवसायका लागि विशेष सुविधाको प्याकेज आउनुपर्छ। सरकारले वित्तीय घाटाको लक्षलाई केन्द्रित नगरी आर्थिक विकासमा जोड दिने र सरकार र राजस्व उठ्ति र पुँजीगत खर्चबीचको तालमेल हेर्न नहुने हालको अवस्था छ। यसैबीच विकास साझेदार र मुलुककै तरलताबाट सार्वजनिक खर्चको जोहो गर्नुपर्ने देखिन्छ। सरकारी र सार्वजनिक संस्थानमा उल्लेखनीय खर्च नगरी मितव्ययीतामा शून्य सहनशीलताको नीति अबलम्बन गर्नुपर्ने देखिन्छ। यसतर्फ गम्भीर कार्य योजनासहितको कार्य नयाँ अर्थमन्त्रीबाट अपेक्षित छ। सरकारले आयातभन्दा स्वदेशी उत्पादनमा जोड दिने नीति अबलम्बन गर्नुपर्नेमा तौरतरिका परिवर्तन गर्न ढिलो गर्नु हुँदैन। नेपालमा अर्थमन्त्री हुन सांसद र पार्टीको दया, माया, ममताबाहेक अन्य कुनै योग्यता चाहिँदैन। अर्थतन्त्र बुझेको तर राजनीतिक पृष्ठपोषण नभएको व्यक्ति आएमा कार्यान्वयनमा समस्या देखिने हुन्छ। कुनै विषयबारे र अझ अर्थमन्त्रीले अर्थ मन्त्रालय सम्बन्धमा थाहा पाउनु थप फाइदा हो। सफल अर्थमन्त्री हुन भने यो पूर्वआवश्यकचाहिँ होइन। मन्त्री हुनु भनेको विज्ञताभन्दा शक्ति हो। तपाईंले शक्तिको सही प्रयोग गर्नुहुन्छ कि गर्दैन भन्ने प्रश्न अहं हुन्छ। त्यसैले विषय नबुझेका मन्त्रीहरूलाई गलत टोली दिन्छ, जसले गलत निर्णय हुन्छ। त्यसैले उत्तर सही टोली छनोट गर्न सक्षम हुन अनिवार्य छ। निजी क्षेत्रका प्रतिनिधिले सत्तासमीकरणमा आएको फेरबदलसँगै अर्थ मन्त्रालय नेतृत्वविहीन भएको भन्दै तत्काल नयाँ मन्त्री नियुक्तिको माग गरेका छन्। मुलुकको अर्थतन्त्र संकटमा रहेको अहिलेको अवस्थामा अर्थतन्त्रबारे सुझबुझ भएको अनुभवी व्यक्तिलाई अर्थ मन्त्रालयको जिम्मेवारी दिनुपर्नेमा उनीहरूको जोड थियो। जो तर्कसंगत छैन। राजनीतिभन्दा पनि अर्थतन्त्र बुझेको व्यक्ति अर्थमन्त्री हुनुपर्ने निजी क्षेत्रको राय छ। टेक्नोक्र्याट अर्थमन्त्री भए कुरा बुझ्ने र समस्या समाधान गर्न सजिलो हुने बुझाइ निजी क्षेत्रको छ तापनि उसको टिम र उनको अभिप्राय गलत भए झन् खराब हुन सक्छ जो विगतले देखाएको छ। आर्थिक संकट समाधानका लागि निजी क्षेत्रका सुझावलाई गम्भीर रूपमा लिनुपर्ने छ। बजारमा मागको संकुचन आएको छ। बैंकको एनपीए बढेको छ, अझै बढ्ने देखिएको छ। यसमा सचेत हुनुपर्ने समय आएको निजी क्षेत्रले बताएको छ। अहिलेको समस्या समाधानका लागि नेपाल सरकारसहित, राष्ट्र बैंक, निजी क्षेत्र सबै एकै ठाउँमा हुनुपर्ने धारणा छ। बैंकको ब्याजदरका कारण व्यावसायिक लागत बढ्दै गएको उल्लेख गर्दै कर्जा र निक्षेपबीचको अन्तर स्प्रेड दर तीन प्रतिशतमा सीमित राख्नुपर्ने माग छ। बैंक तथा वित्तीय संस्था नियामकीय सुपरीवेक्षणमा सञ्चालन भइरहे पनि चौतर्फी आक्रमणको निशानामा परेको छ। वित्तीय संस्थाहरूविरुद्ध संगठित र सुनियोजित आक्रमण भइरहेको उल्लेख छ र बैंकिङ क्षेत्रमा नै जोखिम छ। नेपालमा लघुवित्त वित्तीय संस्थाको अवस्था र यसले अर्थतन्त्रमा पुर्याएको योगदानबारे अध्ययन गर्न उच्चस्तरीय समिति गठन भएको छ। नेपाल राष्ट्र बैंक सञ्चालक समितिको बैठकले लघुवित्तको समग्र पक्ष अध्ययनका लागि उच्चस्तरीय समिति गठन गर्ने निर्णय गरेको हो। विश्वका कतिपय मुलुकको अर्थतन्त्रमा अहिले मन्दी आएको छ। नेपालमा पनि मन्दी आउने संकेत देखिएको छ। बैंक ब्याजदर र अन्य कारणले यो वर्ष महँगी उच्च हुँदा उपभोगमा कमी आएको छ। यही कारण बजारमा माग नहुँदा उपभोग्य वस्तुका साथै निर्माण सामग्रीको पनि माग घटेको छ। उद्योगको क्षमताको ३० लेखि ६० प्रतिशतसम्म उत्पादन कटौती भएको छ। लक्ष्य असुली गत वर्षभन्दा पनि कम छ। राजस्वले चालू खर्च पनि धान्न सकेको छैन। राजस्व असुली कम भएपछि सरकारले विकासे आयोजनाको बजेट कटौती गर्ने अवस्था आएको छ।"
कार्यान्वयनमा एक बिमक एक बिमा अभिकर्ता,"काठमाडौं : नेपाल बिमा प्राधिकरणले अनलाइन प्रणाली मार्फत एक बिमक एक बिमा अभिकर्ता व्यवस्थापन सुरु गरेको छ। बिमा ऐन, २०७९ मा समान किसिमको एक बिमक एक बिमा अभिकर्ताको व्यवस्था कार्यान्वयनमा ल्याउन लागेको हो। यसअघि एउटा अभिकर्ताले धेरै बिमा कम्पनीको अभिकर्ता भएर काम गर्दा विकृति आएपछि यसलाई कडाईका साथ कार्यान्वयनमा लागिएको हो। प्राधिकरणको केन्द्रीय कार्यालयमा आइतबार आयोजित कार्यक्रममा प्राधिकरणका अध्यक्ष सूर्यप्रसाद सिलवालले अनलाइन प्रणालीमार्फत एक बिमक एक बिमा अभिकर्ताको व्यवस्थापन गर्ने कार्यको शुभारम्भ गरे। अध्यक्ष सिलवालले भने, 'अनलाइन प्रणालीका माध्यमबाट बिमा अभिकर्ताको व्यवस्थापन भएपछि बिमा अभिकर्ताको परिचय, रहने स्थान र आवद्ध कम्पनी लगायतका बारेमा स्पष्ट जानकारी प्राप्त हुने हुँदा बिमा अभिकर्ताको अनुगमन गर्न सहज हुने छ। बिमा व्यवसाय वृद्धि भएसँगै बिमा अभिकर्ताको सङ्ख्या पनि बढ्ने भएकाले विश्वसनीय ढंगले जिम्मेवारी बोधका साथ बिमा अधिकर्ताले काम गर्नुपर्ने छ।' प्राधिकरणले अनलाइन प्रणाली मार्फत बिमा अभिकर्ताको व्यवस्थापनको कार्यसँगै विभिन्न अनलाइन भुक्तानी सेवा प्रदायकहरूबाट नविकरण दस्तुर भुक्तानी गरी बिमा मध्यस्थकर्ता (बिमा अभिकर्ता र सर्भेयर) को इजाजतपत्र नविकरणको व्यवस्थालाई निरन्तरता दिएको छ। प्राधिकरणमा बिमकहरूमार्फत अनलाइन प्रणालीका माध्यमबाट हालसम्म १ लाख ६३ हजार ९ सय २५ को संख्यामा बिमा अभिकर्ताले स्थायी लेखा नम्बर समेत आवश्यक कागजात समावेश गरी विवरण अद्यावधिक गराएका छन्। बिमा अभिकर्ताको इजाजतपत्र अद्यावधिक गर्नका लागि योग्य देखिएका बिमा अभिकर्ताको सङ्ख्या २ लाख २१ हजार ८ सय ५० मध्ये १ लाख ६३ हजार ९ सय २५ को अद्यावधिक भएको र बाँकी ५७ हजार ९ सय २५ को भने अद्यावधिक गर्ने कार्य प्रक्रियामा रहेको प्राधिकरणले जनाएको छ। अनलाइन प्रणालीमा बिमा अभिकर्ताले प्रविष्ट गरेको स्थायी लेखा नम्बरका आधारमा अध्ययन गर्दा समान प्रकृतिका दुई वा दुईभन्दा बढी बिमा कम्पनीमा कार्य गर्ने बिमा अभिकर्ताहरूको संख्या ५ हजार ४५ रहेको छ। एकभन्दा बढी बिमकमा कार्यरत बिमा अभिकर्ताहरूलाई एउटा बिमक छान्न मिल्ने व्यवस्था वन टाईम पासवर्ड (ओटिपी)मार्फत गरिएको छ। यस्तै, प्राधिकरणका कार्यकारी निर्देशक राजुरमण पौडेलले अनलाइन प्रणालीमार्फत बिमा अभिकर्ताको व्यवस्थापन र इजाजतपत्र नवीकरण कार्यमा कुनै समस्या आउन नदिन र आएमा तत्काल समाधान गर्न निर्देशन दिए। साथै, अनलाइन प्रणाली मार्फत बिमा अभिकर्ता र सर्भेयरको इजाजतपत्र नवीकरण भएको जानकारी इमेल मार्फत सम्बन्धित व्यक्तिलाई जानकारी दिने व्यवस्था समेत मिलाइएको छ। कार्यक्रममा नेपाल बिमा प्राधिकरणका सहायक निर्देशक शम्भु प्रसाद मिश्रले अनलाइन प्रणालीका माध्यमबाट एक बिमक एक अभिकर्ताको व्यवस्थापन र इजाजपत्र नवीकरण लगायतका बारेमा कार्यपत्र प्रस्तुत गरे।"
मोरङ कारागारका चौकीदार अभिषेक गिरी थुनामुक्त,"विराटनगर : जिल्ला कारागार मोरङका चौकीदार अभिषेक गिरी थुनामुक्त भएका छन्। कारागार व्यवस्थापन विभागको फैसला बमोजिम गिरी कारागारमुक्त भएका हुन्। कारागारका नाइके र चौकीदार भएर काम गरेको बापतको प्राप्त सुविधाअनुसार उनी ४ महिनाअघि नै थुनामुक्त भएका हुन्। कैदीबन्दीको कामदारी सुविधासम्बन्धी कार्यविधिअनुसार कैद सजाय कटौतिमा भएपछि उनलाई आइतबार थुनामुक्त गरिएको मोरङ कारागारका जेलर ध्रुवप्रसाद कोइरालाले बताए। स्थानीय प्रशासनको सिफारिसमा कारागार व्यवस्थापन विभागले गिरीलाई कैदमुक्त गर्न आदेश दिएको उनले जानकारी दिए। उनले भने, कैदपूर्जीमा गिरीको कैद भुक्तान अवधि २०८० साउन १६ गतेसम्मको थियो। तर, कारागारमा उनले देखाएको असल व्यवहार र कानुनले दिएको विशेष सुविधाको आधारमा उनी कैदमुक्त भएका हुन्। गिरी २ पटक चौकीदार र नाइकेसमेत भइसकेका कैदी हुन्। कारागार ऐनमा चौकीदार र नाइके भइसकेका व्यक्तिलाई उसको असल आचरणको आधारमा सजायमा केही छुट दिने व्यवस्था छ। सोही व्यवस्थाअनुसार गिरीलाई आइतबार रिहा गरिएको जनाइएको छ। अपहरण तथा शरीर बन्धक मुद्दामा कैद सजाय भुक्तान गरिरहेका गिरी २०७४ चैत २३ गते अगाडि मोरङ कारागारका चौकीदार थिए। कैदीबन्दीलाई यातना, मिटरब्याजको धन्दा र बजारमा चन्दा आतंक मच्चाएको गुनासो आएपछि २०७४ चैत २३ गते उनलाई डिल्लीबजार कारागार सारिएको थियो। तर, नेपाली कांग्रेसका नेता बालकृष्ण खाँण गृहमन्त्री भएपछि २०७८ मङ्सिर ९ गते उनी दोस्रोपटक मोरङ कारागार आएर चौकीदार बनेका थिए। युवती प्रयोग गरेर काठमाडौं उपत्यका खानेपानी लिमिटेडका लेखा सहायक अच्युतप्रसाद रेग्मीलाई बन्धक बनाएर २०७० सालमा फिरौती मागेको घटनामा विराटनगर घर भएका गिरीलाई अदालतले दोषी ठहर गरेको थियो।"
अन्तरिम आदेशका मुद्दालाई सुनुवाइमा प्राथमिकता दिने,"काठमाडौं : सर्वोच्च अदालतले अब अन्तरिम आदेशका मुद्दालाई प्राथमिकता दिएर सुनुवाइ गर्ने भएको छ। सर्वोच्च अदालतको यही चैत ३ गते बसेको पेसी व्यवस्थापन निर्देशन समितिको बैठकले अल्पकालीन अन्तरिम आदेश जारी भई अन्तरिम आदेशको छलफलमा पेस भएका निवेदन र खारेजसम्बन्धी निवेदनहरूको शीघ्र सुनुवाइ गर्ने निर्णय गरेको हो। सर्वोच्च अदालतका प्रवक्ता विमल पौडेलका अनुसार अब अन्तरिम आदेशका मुद्दालाई प्राथमिकता दिएर सुनुवाई निर्णय गर्ने निर्णय गरेको हो। अदालतले आज जारी गरेको प्रेस विज्ञप्तिमा भनिएको छ, 'यस अदालतमा दर्ता भई विधाराधीन अवस्थामा रहेका रिट निवेदनमध्ये प्रारम्भिक सुनुवाइको क्रममा अल्पकालीन अन्तरिम आदेश जारी भई अन्तरिम आदेश जारी गर्नेनगर्ने विषयमा छलफलको लागि अर्को पक्षलाई झिकाइ सुनुवाइ गर्न इजलासबाट आदेश भएका रिट निवेदन लामो समयसम्म सुनुवाइ नभएको देखियो।' अल्पकालीन अन्तरिम आदेशमा मुद्दामा शीघ्र सुनुवाइ गर्ने उल्लेख गर्दै भनिएको छ, 'अल्पकालीन अन्तरिम आदेश दीर्घकालीन आदेशका रूपमा लामो समयसम्म कायम रहने स्थिति सिर्जना हुन गएको देखिँदा अल्पकालीन अन्तरिम आदेश जारी भई अन्तरिम आदेश छलफलका लागि पेसी चढेका र एक पक्षीय सुनुवाइबाट अन्तरिम आदेश जारी भएका मुद्दालाई पेसी व्यवस्थापन गर्ने।' यो निर्णयले अब अभियान फाँटअन्तर्गत पेसी चढेकाबाहेक सबै मुद्दाले सुरुमै पालो पाउने छन् भने सर्वोच्चमा मुद्दा धेरै हुँदा तीन दिनभित्र फैसला गर्ने भनी इजलासबाट पेसी तोकिएको मुद्दा पनि दुई वर्षसम्म पालो नआउने हुँदै आएको छ।"
प्रहरीलाई दुर्व्यवहार गर्ने चालक पक्राउ,नुवाकोट : प्रहरीलाई दुर्व्यवहार गरेको आरोपमा एक जना चालक पक्राउ परेका छन्। वीरगन्जगल्छीदेवीघाटविदुर सडकमार्ग अन्तर्गत बिदुर नगरपालिका४ बट्टारबजारमा प्रहरीलाई दुर्व्यवहार गरेको आरोपमा तनहुँको ब्यास नगरपालिका१ का २९ वर्षीय बलबहादुर नेपाली पक्राउ परेका हुन्। नारायणगढबाट यात्रु बोकेर देवीघाट हुँदै त्रिशूलीतर्फ जाँदै गरेको बा४ख ८९१९ नम्बरको बस रोकेर प्रहरीले चेकजाँच गर्ने क्रममा चालकले दुर्व्यवहार गरेको प्रहरी उपरीक्षक रमेश पण्डितले जानकारी दिए। जिल्ला प्रशासन कार्यालय नुवाकोटबाट अभद्र व्यवहार मुद्दामा पाँच दिनको म्याद थप गरी हिरासतमा राखेर अनुसन्धान भई रहेको उनले बताए। उनका अनुसार चालक नेपालीले मादक पदार्थ सेवन गरेको पाइएको छ।
चितवनमा पाटेबाघ मृत फेला,चितवन : जिल्लाको कालिका नगरपालिका७ स्थित पदमपुर सामुदायिक वन क्षेत्रसँग जोडिएको संरक्षित क्षेत्रमा एउटा पाटेबाघ मृतावस्थामा भेटिएको छ। सो संरक्षित क्षेत्रको केउरेनी घोलमा शनिबार दिउँसो बाघ मृत भेटिएको हो। जिल्ला वन कार्यालय चितवनका सूचना अधिकारी बालकृष्ण खनालका अनुसार अन्दाजी छ वर्षको भाले बाघ खानामा विष परेकाले मरेको हुनसक्ने अनुमान छ। शनिबारै शव परीक्षण गरेर बाघको नमूना परीक्षण सुरु गरिएको छ। बाघको मुख र मलद्वारमा सेतो फिँज र पेटमा बाख्राको अङ्ग भेटिएको उनले जानकारी दिए। यस वर्ष राष्ट्रिय वन क्षेत्रमा बाघ मरेको पहिलो घटना हो। गत वर्ष वन क्षेत्रमा बाघ मरेको थिएन। जिल्लाको राष्ट्रिय वन क्षेत्रमा १२ देखि १४ बाघ रहेको अनुमान छ। रासस
महोत्तरीका अवैध मदिरा भट्टी नष्ट,"प्रहरीले सो स्थानमा रहेको ६ सय लिटर कच्चा पदार्थ नष्ट गर्नुको साथै मदिरा बनाउन प्रयोग हुने ड्रम ८ थान, सानो प्लाष्टिको जार २७ थान बरामद गरी सोही स्थानमा नष्ट गरिएको जिल्ला प्रहरी कार्यालय महोत्तरीले जनाएको छ। महोत्तरी : महोत्तरी प्रहरीले जिल्लाका विभिन्न स्थानमा सञ्चालित अवैध मदिरा भट्टी नष्ट गरेको छ। शनिबार लोहारपट्टी नपा ७ भ्रमरपुरा बजार र बलवा नपा६ देवनवा टोलमा अवैध रुपमा सञ्चालनमा रहेका ६ वटा भट्टी नष्ट गरिएको छ। प्रहरीले सो स्थानमा रहेको ६ सय लिटर कच्चा पदार्थ नष्ट गर्नुको साथै मदिरा बनाउन प्रयोग हुने ड्रम ८ थान, सानो प्लाष्टिको जार २७ थान बरामद गरी सोही स्थानमा नष्ट गरिएको जिल्ला प्रहरी कार्यालय महोत्तरीले जनाएको छ। त्यस्तै प्रहरीले ४० लिटर तयारी मदिरा र मदिरा बनाउन प्रयोग गरिने सामानहरु बरामद गरिएको जिल्ला प्रहरी कार्यालय महोत्तरीका प्रहरी निरीक्षक सरोज राईले जानकारी दिए।"
नेपाल शिक्षक संघ सोलुखुम्बुको अध्यक्षमा राई विजयी,"सोलुखुम्बु : नेपाल शिक्षक संघ जिल्ला कार्यसमिति सोलुखुम्बुको अध्यक्षमा मदन राई निर्वाचित भएका छन्। सल्लेरीमा सम्पन्न ९ औँ जिल्ला अधिवेशनको निर्वाचनबाट २८४ मतका साथ राई विजयी भएका हुन्। उनका प्रतिस्पर्धी महाप्रसाद फूयालले १८१ मत प्राप्त गरे। उनका प्रतिस्पर्धी महाप्रसाद फूयालले १८१ मत प्राप्त गरे। शनिबार राती सकिएको निर्वाचनको अन्तिम मत परिणाम अनुसार उपाध्यक्षमा मदनकै प्यानलका राधादेवी बस्ने निर्वाचित भइन्। राधादेवीले २७७ मत प्राप्त गर्दा निकटतम प्रतिस्पर्धी सीता कुमारी आचार्यले १७३ मत प्राप्त गरिन्। सचिवमा भने महाप्रसाद फूयाल प्यानलका प्रकाश राई विजयी भएका छन्। उनी २४१ मतका साथ विजयी हुँदा निकटतम प्रतिस्पर्धी उत्तरकुमार राईले २०४ मत प्राप्त गरे। अर्का उपाध्यक्षमा राजु दुलाल र अर्थ सचिवमा रेमन्त कुमार बस्नेत निर्वाचित भए। अन्य सदस्यहरुमा पनि मदनकै प्यानलका विजयी भएको बताइएको छ। उनी २४१ मतका साथ विजयी हुँदा निकटतम प्रतिस्पर्धी उत्तर कुमार राईले २०४ मत प्राप्त गरेका छन्। अन्य सदस्यहरुमा पनि मदनकै प्यानलका विजयी भएको बताइएको छ। अधिवेशनबाट १८ सदस्य जिल्ला कार्यसमिति चयन गरिएको छ। संघीय महाधिवेशन प्रतिनिधिमा २७८ मतका साथ लाल प्रसाद बास्तोला, २४८ मतका साथ जनक कुमार थापा र २११ मतका साथ भलाकाजी मगर निर्वाचित भएका छन्। शिक्षक संघ सोलुका ७०२ जना सदस्य मध्ये ४६७ जनाले मतदान गरेका थिए। सर्वसम्मत नेतृत्व चयनको प्रयास गरिएपनि सहमती हुन नसक्दा अन्तत निर्वाचन प्रकृयामा होमिएको थियो। नेपाली कांग्रेसको शुभेच्छु संस्था नेपाल शिक्षक संघको नेतृत्वका लागि उम्मेद्वारी दिए महाप्रसाद फुयालको प्यानल नेता आङ गेलु शेर्पा खेमाका र मदन राईको प्यानल नेता बलबहादुर केसी खेमाका हुन्। नयाँ कार्यसमितिको कार्यकाल ४ वर्षको हुने शिक्षक संघले जनाएको छ। अधिवेशनको शुक्रबार सल्लेरीमा नेपाली कांग्रेसका केन्द्रीय सदस्य एवं पुर्व मन्त्री बल बहादुर केसीले उद्घाटन गरेका थिए।"
भोजपुरको टेम्केमैयुङमा एम्बुलेन्स सञ्चालन,"भोजपुर : जिल्लाको टेम्केमैयुङ गाउँपालिकामा पहिलो पटक एम्बुलेन्स सञ्चालनमा आएको छ। एम्बुलेन्स आएसँगै गाउँपालिकावासी हर्षित बनेका छन्। गाउँपालिकाले रेडक्रस उपपशाखा अन्नपूर्णलाई एम्बुलेन्स हस्तान्तरण गरेको छ। शाखाको पहलमा रेडक्रस केन्द्रीय कार्यालयको अनुदान रकम र गाउँपालिकाको आर्थिक सहयोगमा रेडक्रस उपशाखा अन्नपूर्णले खरिद गरेको हो। एम्बुलेन्स सञ्चालनलाई सहज बनाउनका लागि डाली कोषको सुरुवात गरिएको छ। डाली कोषमा गोविन्द मुकारुङले २५, हजार, टंक प्रसाद रेग्मीले २५ हजार, पालिका अध्यक्ष सरोज बस्नेतले २५ हजार, स्थानीय जीवन किरातीले ११ हजार १ सय ११ र केदार अधिकारीले १० हजार प्रदान गरेका छन्। कोषमा संकलन भएको रकम मुद्दती खातामा राखी त्यसको ब्याजबाट खर्च गरिने रेडक्रस उपशाखा अन्नपूर्णका सभापति केदार अधिकारीले बताए। गत असोज ६ गते काठमाडौंको नाँचघरमा भएको आफ्नो एकल साँझबाट संकलित १ लाख रुपैयाँ गायक भिषण मुकारुङले पनि सहयोग गरेका छन्। उनले एम्बुलेन्स अभावमा दुर्गमका नागरिकले अकालमै ज्यान गुमाउने विगतका समस्यालाई समाधान गर्न एम्बुलेन्स खरिदका लागि व्यक्तिगत रूपमै सहयोग गरेका थिए। कतिपय क्षेत्रमा सर्वसाधरण अझै पनि स्ट्रेचरबाटै बिरामी ओसारपसार गर्ने गरेका छन्। एम्बुलेन्स सञ्चालनले दुर्गम भेगका नागरिकका लागि स्वास्थ्य सेवा सहज हुने गाउँपालिकाकी उपप्रमुख रमादेवी राईले बताइन्। उनले भनिन्, एम्बुलेन्स सेवा हाम्रो गाउँपालिकावासीको सबैभन्दा महत्वपूर्ण आवश्यकता हो, यसले स्वास्थ्य क्षेत्रमा नयाँ आयाम थपेको छ। एम्बुलेन्स सेवामा गर्भवती महिला र ज्येष्ठ नागरिकलाई छुटको व्यवस्था गरिने गाउँपालिकाले जनाएको छ। भौगोलिक अवस्थाका आधारमा सहुलियत भाडा दररेट कायम गरी सेवा प्रदान गरिने भएको छ।"
रेडपाण्डा अध्ययन केन्द्र निर्माण,"फुङ्लिङ : ताप्लेजुङमा रेडपान्डा (रातो हाब्रे) अध्ययन तथा अनुसन्धान केन्द्र निर्माण सम्पन्न भएको छ। फुङ्लिङ नगरपालिका९ हाङ्देवास्थित देउराली सामुदायिक वनमा दुर्लभ वन्यजन्तु रेडपान्डाबारे अध्ययन तथा अनुसन्धानका लागि केन्द्र निर्माण गरिएको हो। जिल्लास्थित हिमाली संरक्षण मञ्च र रेडपान्डा नेटवर्कले केन्द्र निर्माण गरेका हुन्। जैविक विविधता तथा वन्यजन्तुको अध्ययन र अनुसन्धान गर्ने गरी केन्द्र निर्माण गरिएको हिमाली संरक्षण मञ्चका कार्यक्रम संयोजक रमेश राईले जानकारी दिए। राईका अनुसार केन्द्र स्थापनाका लागि रू एक करोड ५७ लाख खर्च भएको छ। निर्माण कम्पनी एसएनपीका आयोजना सुपरभाइजर अमृत भट्टराईका अनुसार संरचना निर्माणमा वातावरणमैत्री कच्चापदार्थ र स्थानीय उत्पादनका सामग्री प्रयोग भएको छ। भट्टराईले गोबर, खरानी, अण्डाको खोल, शुद्ध तोरीको तेल, चुना, माटो, परालको टुक्रालाई मुछेर भवन निर्माण गरिएको बताए। केन्द्र स्थापनाले वन र दुर्लभ वन्यजन्तुको संरक्षणमा सहयोग पुग्ने विश्वास गरिएको देउराली भित्री सामुदायिक वन उपभोक्ता समूहका अध्यक्ष निमाक्रिक्या शेर्पाले बताए। स्थानीय जैविक विविधता संरक्षणलगायत वातावरणमैत्री सेवाको प्रवर्द्धन, सदुपयोगसहित पर्यटन प्रवर्द्धन गरी उपभोक्ता समूहको आयआर्जनमा वृद्धि गर्ने उद्देश्यले पनि केन्द्र निर्माण गरिएको उनको भनाइ छ। दुर्लभ रेडपान्डासहित संरक्षित जंगली जनावर, जडीबुटीलगायत प्रजातिको प्रदर्शनीस्थलका रूपमा विकास गर्ने योजना रहेको उनको भनाइ छ।"
ट्रिपरको ठक्करबाट पैदलयात्रीको मृत्यु,तानसेन : पाल्पामा ट्रिपरको ठक्करबाट पैदलयात्रीको मृत्यु भएको छ। मृत्यु हुनेमा रिब्दिकोट गाउँपालिका२ मसारका ६९ वर्षीय होम बहादुर लामटांगे रहेका छन्। रैनादेवीछहरा गाउँपालिका१ सिद्धेश्वरबाट चुनढुंगा बोकेर बुटबल जाँदै गरेको लु २ ख २४४६ नम्बरको ट्रिपरले मसारमा हिँडिरहेका उनलाई ठक्कर दिएको थियो। ट्रिपर र चालकलाई नियन्त्रण लिएर आवश्यक अनुसन्धान सुरु गरिएको प्रहरीले जनाएको छ।
जसका कार्टुन नै काफी,"कार्टुनको क्षेत्रमा वात्स्यायनबाट बढी चिनिएका बरालले आफूलाई यसैका माध्यमबाट आफूलाई सर्वोत्कृष्ट कार्टुनिस्टका रूपमा स्थापित गराएका छन्। पोखरा : कार्टुनकलामा वात्स्यायनको नामै काफी छ। यस क्षेत्रका उनै शिखर व्यक्तित्व चित्रकलामा दुर्गा बराल नामले प्रसिद्ध छन्। वरिष्ठ कार्टुनिस्ट एवं कलाकार दुर्गा बराल अर्थात् वात्स्यायन उमेरले ८० वर्ष पार गरे पनि कला साधनामा क्रियाशील नै छन्। आधा शताब्दीभन्दा बढी समय कला सिर्जनामा बिताएका उनै वात्स्यायनलाई शनिबार पोखराका विभिन्न संघसंस्थाले अभिनन्दन गरेका छन्। अभिनन्दनपछि बरालले, रहरले कला क्षेत्रमा लागेर निरन्तर कला साधनामै छु। मैले नेपाली कार्टुनमा, कला क्षेत्रमा जे जति उपलब्धि हासिल गरेँ त्यो सम्पूर्ण पोखराकै देन हो। कला सिक्न खाएको हन्डर र ठक्करका प्रसंग मात्रै उप्काएनन् इगल आई आर्ट स्टुडियोको सम्झना गर्दै त्यो नै टर्निङ प्वाइन्ट भएको उनले सुनाए। आफू तीन वर्षको हुँदा आमा बितेपछि फुपूको शरणमा गएको प्रसंग उप्काउँदै त्यति बेलाको माटोको टुकी, मण्डला सम्झिए। अगेनाको डिलमा बसेर मण्डला हेर्दा चित्रकलामा लाग्ने प्रेरणा जागेको उनले उल्लेख गरे। उनले क्याम्पसमा बायोलोजी लिएर पढ्दै गर्दा पढाइभन्दा चित्रकलामा ध्यान जाने गरेको सुनाए। गुरुआमा एलियामा जोनको भनाइ उद्धृत गर्दै उनले भने, यति राम्रो आर्ट गर्ने मान्छे किन साइन्स पढेको ? गुरुआमाले छात्रवृत्तिमा विदेश पढ्न जान सुझाएको बरालले सुनाए। कला पढ्ने आफ्नो चाहनामा गुरुआमाको पनि समर्थन पाएपछि कला पढ्न काठमाडौं जान उपाय खोजेको उनले बताए। पोखराको तेस्रापट्टीमा औलो उन्मुलन केन्द्रमा स्टोर किपरको काम गरेर केही पैसा जम्मा गरी उनी काठमाडौं गए। कला पढ्न दिल्ली गए र त्यहाँ भेटिएका पेन्टरले दिल्लीभन्दा नेपालमै अवसर छ भनेर रक्सौलसम्मको टिकट काटेर पठाएको उनले सम्झिए। जनक शिक्षामा किताबका चित्र बनाउने काम पाएँ र केन्द्रबाटै जापान पुगेँ, उनले भने, जनक शिक्षामा काम गर्दा लैनसिंह बाङ्देल, बालकृष्ण सम, अमर चित्रकारहरूसँग भेट्ने र सुन्ने सिक्ने अवसर पाएँ। जापानबाट फर्केपछि काठमाडौंमा उकुसमुकुस महसुस गरी पोखरा फर्केको उनले सुनाए। उनले पोखरा फर्केर केही समय फोटोग्राफीमा काम गरे। त्यसपछि इगल आई स्टुडियो खोले। स्टुडियोमा साधना गरेर २०४० सालमा चोक र तमसुक प्रदर्शनी गरेको र आफूलाई सबैभन्दा बढी मन परेको सिर्जना नै त्यही भएको उनले बताए। कलाकार बालकृष्ण समले बराललाई विश्वविख्यात चित्रकार साल्भाडोर डालीको उपमा दिए। उनै बरालले सामाजिक विषयवस्तु र प्रकृतिका विषयमा अनेकन चित्र बनाए। राजनीति र सामाजिक विकृतिमाथि कार्टुनमार्फत चोटिलो प्रहार गरे। शान्त र हँसिलो स्वभावका वात्स्यायनका कार्टुनमा राजनीतिक विकृतिप्रतिको विद्रोह झल्किन्छ। जुन सिर्जनाले राजनीतिक दल मात्रै होइन, राज्यसत्तामै प्रहारसमेत गरे। उनले विषयलाई अक्षरभन्दा चित्रमा बुझे। समाज र राजनीतिलाई शब्द र आवाज होइन, चित्रमै उतारे। वात्स्यायन दम्पतीलाई शनिबार घरबाटै रथारोहण गराएर विन्ध्यावासिनी मन्दिर पुर्याइएको थियो। पोखरेलीले घर अगाडि श्रद्धास्वरूप तामाको गाग्रीमा पानी भरेर फूल राखेका थिए। बरालले चित्रकलाका माध्यमबाट समाजमा पुर्याएको योगदानको कदर गर्दै जन्मभूमि पोखरा परिक्रमा गरी नागरिक अभिनन्दन गरिएको हो। जसका लागि पोखरेली युवा सांस्कृतिक परिवारको अगुवाइमा झन्डै तीन दर्जन संघसंस्था लागिपरेका थिए। बराल निवास नदीपुरबाट सुरु भएको रथयात्रा पोखरा बजार परिक्रमा गरी विन्ध्यवासिनी मन्दिरमा पुगेर नागरिक अभिनन्दन समारोहमा परिणत भएको थियो। बराललाई कलामा साथसहयोग गर्दै आएकी जीवनसंगिनी पार्वतीलाई पनि रथारोहणमा सँगै राखेर अभिनन्दन गरिएको हो। वरिष्ठ साहित्यकार सरुभक्त श्रेष्ठ, कवि तीर्थ श्रेष्ठलगायतले दम्पतीलाई अभिनन्दन गरेका थिए। चित्रकारितालाई अतियथार्थवादी धारमा डोर्याउन गरेको योगदानको कदर स्वरूप रथारोहणसहित अभिनन्दन गरिएको पोखरेली सांस्कृतिक परिवारका अध्यक्ष उपेन्द्र पौडेलले बताए। बरालले पोखरालाई पानी रंगको चित्रकारितामा स्थापित गर्दै युवालाई चित्रकारितामा लाग्न प्रेरित गर्दै आएका छन्। वात्स्यायनका नामबाट कलामार्फत समाज र राजनीतिका विकृति, विसंगति केलाउँदै बरालले व्यंग्यचित्रकारितामा आफूलाई सर्वोच्च शिखरका रूपमा उभ्याएको साहित्यकार सरुभक्तले बताए। बराल पोखरामा जन्मिएका विश्वस्तरीय व्यंग्यचित्रकार रहेको उनको भनाइ थियो। बराल व्यंग्यचित्रका बादसाह रहेको संस्कृतिकर्मी तीर्थ श्रेष्ठले बताए। कलाका माध्यमबाट समाज र राजनीतिका विकृति तथा विसंगतिलाई चिर्न कसैले सकेको छ भने त्यो नाम वात्स्यायन रहेको उनको भनाइ थियो। बराल कलाका माध्यमबाट साहित्यिक गतिविधि गर्न प्रोत्साहित गर्ने अभिभावकका रूपमा रहेको पनि श्रेष्ठले बताए। २० वर्षको उमेरमा नयाँ सन्देश साप्ताहिकमार्फत कार्टुन करिअर सुरु गरेका बरालले दर्जनौं पुरस्कार एवं सम्मान पाएका छन्। उनले राष्ट्रिय कला प्रदर्शनी, नाफा, बिपी पत्रकारिता पुरस्कार, जगदम्बाश्री, प्रवल गोरखा दक्षिण बाहु चौथो, राष्ट्रिय प्रतिभा पुरस्कार, राष्ट्रिय ललितकला प्रज्ञा सम्मान, शिरोमणि पुरस्कार, वासुदेव लुइँटेललगायत पुरस्कार पाएका छन्। उनी १९९९ चैत ५ गते कास्कीको आर्बा (हालको पोखरा १३) मा जन्मिएका हुन्। पोखरामा वाटर कलर स्कुल सुरु गर्ने श्रेय बराललाई जान्छ। व्यंग्यचित्रकारिताबाट चर्चित रहे पनि उनी पानी रंगको चित्र, फोटोग्राफीमा उत्तिकै दक्ष छन्। व्यावसायिक रूपमा चित्र र फोटोग्राफीसमेत गरेको अनुभव उनीसँग छ। उनले पोखरामा इगल आई स्टुडियो चलाएर चित्र र फोटोग्राफीको व्यवसाय पनि गरेका थिए। उनी सानै उमेरदेखि चित्र कोर्न मन पराउँथे। पेन एन्ड इङ्कमा कोरिएका चित्र (चोक र तमसुक शृंखलामा रचिएका चित्र) तथा एक्रेलिकमा कोरिएका चित्र (द फेसेज अफ टाइम एन्ड कलर्स अफ सेन्सिबिलिटी नामक प्रदर्शनीमा प्रदर्शित कला ) मा उनको मौलिकता देख्न सकिन्छ। चोक र तमसुक शृंखलामा रचिएका चित्र नेपाली कलाको कोसेढुंगा रहेको कवि तीर्थ श्रेष्ठले बताए। बरालको समयको अनुहार र समयका रंगहरूमा देशको पीडा (द्वन्द्वको प्रभाव) समेटिएको कवि श्रेष्ठले बताए। बरालले चार एकल चित्रकला प्रदर्शनी गरेका छन्। उनको पहिलो चित्रकला प्रदर्शनी सन् १९७३ मा काठमाडौंमा भएको थियो। सन् १९८३ मा नेपालभारत सांस्कृतिक केन्द्र काठमाडौं, सन् २००४ मा सिद्धार्थ आर्ट ग्यालरी र चौथो प्रदर्शनी सन् २००६ मा ग्यालरी नाइन लाजिम्पाटमा भएको थियो। स्वदेश तथा विदेशमा थुप्रै सामूहिक चित्रकला प्रदर्शनीमा उनी सहभागी भएका छन्। कार्टुनको क्षेत्रमा वात्स्यायनबाट बढी चिनिएका बरालले आफूलाई यसैका माध्यमबाट आफूलाई सर्वोत्कृष्ट कार्टुनिस्टका रूपमा स्थापित गराएका छन्। साहित्यिक पत्रिका प्रांगण र राष्ट्रपुकार, मातृभूमि, सुरुचि, देशान्तर, गोरखापत्र, कान्तिपुर र द काठमान्डु पोस्टजस्ता पत्रपत्रिकामा काम गरे। बरालले एकल कार्टुन प्रदर्शनी पनि गरेका छन्। उनको प्रकाशित कृतिमा वात्स्यायन एन्ड हिज बाब्र्स : अ कार्टुनिस्ट्स टेक अन पोस्ट १०९० नेपाल (भोल्युम १) छ। वात्स्यायन एन्ड हिज बाब्र्स (भोल्युम २), प्रकाशोन्मुख छ।"
मोटरसाइकलको ठक्करबाट साइकलयात्रीको मृत्यु,काठमाडौं : ललितपुरको ग्वार्को चोकमा मोटरसाइकलको ठक्करबाट साइकलयात्रीको मृत्यु भएको छ। एक जना घाइते भएका छन्। मृत्यु हुनेमा साइकलयात्री काभ्रेपलान्चोकको धुनखर्क गाउँपालिका घर भई ललितपुरको बाफल बस्ने ३४ वर्षीय बुद्ध तिमिल्सिना रहेका छन्। उनको उपचारका क्रममा ग्वार्को स्थित बी एण्ड बी अस्पतालमा राति सवा ९ बजे मृत्यु भएको हो। घाइते भएका मोटरसाइकल चालक धादिङको धुनिबेंसी नगरपालिका७ घर भएका ३८ वर्षीय तुलसीराम गिरीको मंहाकालस्थित राष्ट्रिय ट्रमा सेन्टर उपचार भइरहेको छ। बागमती प्रदेश ०२००१ ब २२४७ नम्बरको मोटरसाइकलले शनिबार बेलुकी करिब ८ बजे साइकललाई ठक्कर दिएको थियो।
तस्बिर खिच्ने क्रममा भीरबाट लडेर किशोरीको मृत्यु,बलेवा : पर्वतको कुश्मा नगरपालिका१ पाङ अदुवाबारीको भीरबाट लडेर बागलुङकी एक किशोरीको मृत्यु भएको छ। बागलुङको बाङ्गेचौर र पर्वतको अदुवारी जोड्ने लामो झोलुंगे पुल छेउबाट भीरमा खसेकी बागलुङ नगरपालिका२ बस्ने १५ वर्षीया अप्सरा खातुनको मृत्यु भएको हो। लामो पुल घुम्न परिवारसहित पुलको पूर्वतर्फ पर्ने अदुवारी पुगेकी खातुन तस्बिर खिच्ने बेला भीरमा खसेकी थिइन्। पुलको पूर्वतर्फको चौरमा राखिएको नेपाल टेलिकमको बोर्ड नजिकै तस्बिर खिच्ने क्रममा चिप्लिएर खातुन भीरमा लडेको पर्वतका प्रहरी प्रमुख मधुसूधन न्यौपानेले बताए। न्यौपानेका अनुसार खातुनलाई अचेत अवस्थामा उद्धार गरिएको थियो। उद्धारपछि उपचारका लागि धौलागिरि अस्पताल पुर्याउँदै गर्दा उनको मृत्यु भएको हो। घटनाबारे थप अनुसन्धान भइरहेको छ।
साङ्लो जीवनबाट मुक्त,"उदयपुर : उपचार खर्चको अभावमा विगत ६ वर्षदेखि साङ्लोमा बेरिएर बसेका उदयपुरका एक युवालाई उद्धार गरिएको छ। मानसिक सन्तुलन गुमेपछि दिदी हस्तमाया बिकको घरमा साङ्लोले बाँधेर राखिएका त्रियुगा नगरपालिका६ लालपत्ताका २१ वर्षीय रामबहादुर परियारलाई त्रियुगा नगरपालिकाले उद्धार गरेको हो। नगरपालिकाका उपमेयर महेश्वरी राई र सामाजिक अभियन्ता भागवत राउतको नेतृत्वमा बिरामीको उद्धार गरी उपचारार्थ हेटौंडास्थित मानव सेवा आश्रम पठाएको हो। नगरपालिकाले बिरामीलाई मानव सेवा आश्रम हेटौंडा पुर्याउन सवारी साधनको व्यवस्था र उपचारका लागि सहजीकरण गरेको उपमेयर राईले बताइन् । त्रियुगा नगरपालिकाभित्र कोही पनि मानसिक विरामी उपचार अभावमा बस्नु नपरोस् भनेर नगरपालिकाले बिरामीहरूको तथ्यांक संकलन गरी नियमित उद्धार गर्ने कार्ययोजना बनाएको उनले बताइन्। बिरामीले उपचार पाउने भएपछि खुशी हुँदै दिदी हस्तमायाले भनिन्, भाइको उपचारका लागि हामी चिन्तित थियौँ, तर आर्थिक अवस्था थिएन, हाम्रो अवस्था हेरेर नगरपालिकाले जुन सहयोगको भूमिका खेल्यो सधै सम्झने छौ।'"
बाजुरामा आलु पाठशाला,"आलु धेरै फले पनि बजारीकरण नहुने ढम्कनेको आलु २०७६ कात्तिकमा आलु महोत्सव नै गरेका थिए। महोत्सवपश्चात् ढम्कनेको आलुु पोखरा, काठमाडौं, धनगढी लगायतका सहरहरूमा जाने गरेको छ। यसरी देशका ठूला सहरमा आलुको माग भएपछि स्थानीयहरू आलु खेतीमा हौसिएका छन्। बाजुरा : बाजुराको बडिमालिका नगरपालिका७ ढम्कनेलाई बाजुरा जिल्लाको आलुको राजधानी भनेर चिनिन्छ। ढम्कने गाउमा १ सय बढी घर परिवार छन्। ती सबैको आम्दानीको मुख्य स्रोत भनेको आलु हो। जिल्लाका उत्तरी क्षेत्रका बुढिनन्दा नगरपालिका, स्वामीकार्तिक खापर, जगन्नाथ र हिमाली गाउँपालिकालगायत कर्णाली प्रदेशका हुम्ला मुगु र कालीकोट जिल्लाका केही स्थानीय तहको आवतजावत गर्ने मुख्य बाटोमा पर्ने ढम्कने गाउँका स्थानीय आलुका परिकार बेचेर आम्दानी गरिरहेका छन्। तर, परम्परागत रूपमा गरिएको आलु खेतीले उत्पादन नबढेपछि, त्यहाँ आलु पाठशाला सञ्चालन गरिएको छ। बडिमालिका नगरपालिका ७ का वडा अध्यक्ष धर्मराज पाध्यायले ढम्कनेका स्थानीयलाई आलुमा आत्मनिर्भर बनाउन कृषि पाठशाला सञ्चालन गरेको बताए। गएको मंगलबार कृषि ज्ञान केन्द्र बाजुराले दक्ष प्राविधिक ल्याएर किसानको खेतबारीमै आलु लगाउने विधि सिकाएको कृषि ज्ञानकेन्द्र बाजुराका प्रमुख हरिप्रसाद पनेरुले बताए। आलुको जात पहिचान गर्ने र विउ प्रमाणीकरणका लागि आलुको अनुसन्धान, आलु बालीमा लाग्ने रोग किराको व्यवस्थापन र कम्पोस्ट मल बनाउने तरिका, आलुका प्रजाति, उत्पादन क्षमता लगायतका बारेमा खेतबारीमै पुगेर किसानलाई सिकाइएको वडा अध्यक्ष धर्मराज पाध्यायले बताए। ढम्कनेका कृषकहरूले बर्सेनि आलु खेती गर्दै आएका भएपनि अपेक्षा अनुसारको आलु उत्पादन गर्न नसकेकोले आलुको उत्पादन वृद्धि गर्ने, बजारीकरण गर्ने उद्देश्यले बाजुरा जिल्लाका भिन्नभिन्न ३० ठाउँबाट आलुका बीउ संकलन गरी कृषकहरूको खेतबारीमै कृषक पाठशाला सञ्चालन गरेर लगाइएको कृषि ज्ञान केन्द्र बाजुराका प्रमुख हरिप्रसाद पनेरुले बताए। आलु धेरै फले पनि बजारीकरण नहुने ढम्कनेको आलु २०७६ कात्तिकमा आलु महोत्सव नै गरेका थिए। महोत्सवपश्चात् ढम्कनेको आलुु पोखरा, काठमाडौं, धनगढी लगायतका सहरहरूमा जाने गरेको छ। यसरी देशका ठूला सहरमा आलुको माग भएपछि स्थानीयहरू आलु खेतीमा हौसिएका छन्। हाल ढम्कनेमा १ जना किसानले २० देखि ६० क्विन्टलसम्म आलु फलाउने गरेका छन्। आलु उत्पादन गरेर बजारीकरणभन्दा पनि किसानलाई आलुका परिकारहरू बनाउने तालिम दिएर बिभिन्न परिकार बनाउन सिकाइने वडा अध्यक्ष पाध्यायले बताए। आलुका परिकारमा आलु चिप्स, मम, खीर, समोसा र पकौडालगायत ३० वटा परिकार बनाउने गरी आम्दानीको स्रोत बनाउने उद्देश्य रहेको पाध्यायले बताए।"
प्रदेशको नाम खारेजीको माग गर्दै विराटनगरमा प्रदर्शन,विराटनगर : कोशी प्रदेशको नाम खारेज गर्न माग गर्दै विराटनगरमा प्रदर्शन भएको छ। प्रदर्शनका क्रममा स्थानीय प्रशासनले घोषणा गरेको निषेधित क्षेत्रमा प्रदर्शनकारी प्रवेश गरेका छन्। त्यस क्रममा प्रहरीले अश्रुग्याँस र हवाइ फायर गरेको थियो। त्यसको विरुद्धमा आक्रोशित भएका प्रदर्शनकारीले मुख्यमन्त्री कार्यालय अगाडि मुख्यमन्त्री हिक्मतकुमार कार्कीको पुत्ला दहन गर्दै चर्को नाराबाजी समेत गरेका छन्। उनीहरूले एमालेको विरुद्धमा पनि नाराबाजी गरेका छन्। प्रदेश नम्बर १ पुनः नामकरण संयुक्त संघर्ष समितिको आयोजनामा महेन्द्र चोकबाट मुख्यमन्त्री तथा मन्त्रिपरिषदको कार्यालय छेउ रोडशेषमा प्रदर्शनकारी पुगेका थिए। जिल्ला प्रशासन कार्यालयले मुख्यमन्त्री कार्यालय आसपासको क्षेत्रलाई निषेधित क्षेत्र तोकेको थियो। उक्त क्षेत्रमा प्रदर्शनकारी जान खोजेपछि अश्रुग्याँस प्रहार गरिएको प्रहरीको दाबी छ। सो क्रममा केही राउण्ड हवाइ फायर समेत भएको प्रदर्शनमा सहभागीले बताएका छन्।
बाढी प्रभावित क्षेत्रमा चैते धानखेती,"टीकापुर : कैलालीको भजनी नगरपालिका५ का बहादुर डगौराको ११ जनाको संयुक्त परिवार छ। कृषि उत्पादनकै भरमा घर चलाउँदै आएका उनको झन्डै तीन बिघाभन्दा बढी जग्गा पटकपटक गरी कान्द्रा नदीले कटान गयो। बर्सेनि हुने डुबानले बाँकी रहेको जमिनको उत्पादनसमेत पाउन मुस्किल छ। बाढीका कारण फल्नै आँटेको फाँटमा बालुवा पाटिन्छ त कहिले भित्र्याउने समयमा बाढीले बगाएर लैजान्छ। यही समस्याबाट गुज्रिरहेका डगौराका लागि चैते धान आम्दानीको मुख्य स्रोत बनेको छ। विगत १० वर्षदेखि हरेक फागुनमा उनले चैते धान लगाउने गरेका छन्। आफ्नो डेढ विघासहित अरूको ठेक्का र अधियाँ गरी १० बिघामा चैते धान लगाई रहेको छु, डगौराले भने। वर्षात्का बेला लगाउने धान खेती हात पर्ने सम्भावना न्यून हुन्छ। उनले हिउँदे खेतीका रूपमा लगाएको गहुँ बाली पनि जंगली जनावरले खाइदिने गरेको बताए। डगौराले परिवारको मुख्य आम्दानी नै चैते धान भएको छ। चैते धानबाट राम्रो आम्दानी हुने भए पनि बर्सेनि बढ्दै गएको डिजेल र मलखादको मूल्यले खेती लगाउन मुस्किल भइरहेको डगौराले गुनासो गरे। पानीका लागि डिजल चाहियो, मलखाद पनि बेमौसम भएको हुनाले पाइँदैन, डगौराले भने। यदि पानी र मलखादमा सहयोग हुने हो भने बाढी प्रभावित क्षेत्रका किसानका लागि चैते धान बरदान नै हुन्छ। भजनी नगरपालिका८ की पार्वती चौधरीको परिवारसमेत विगत ६ वर्षदेखि चैते धान लगाउँदै आएको छ। भजनी नगरपालिकाको अधिकांश भाग कान्द्रा, मोहना र पथरैया नदीले घेरिएको छ। बाढीका कारण त्यहाँका किसानले धानबाली भिœयाउन पाउने वा नपाउने कुनै टुंगो हुँदैन। उनको खेतीयोग्य जमिन वर्षामा तलाउ बन्छ। वर्षामा हामीले रोप्न छोडेको त ६ वर्ष भइसक्यो, लगाएर पनि काम छैन, मल, बीउ, मेहनत सबै बाढीले बगाउँछ, चौधरीले भनिन्। ४ बिघामा यो फागुनमा चैते धान लगाउँछौं, असारमा भित्र्याउँछौं, वर्षामा खाली छोड्छौं, असोजमा तोरी लगाउँछौं, यसरी नै हाम्रो परिवार धानेका छौं। डगौरा र चौधरी मात्रै होइनन् बाढी प्रभावित भजनी नगरपालिका३ र ८ का कृषकहरूका लागि मुख्य आम्दानीको श्रोत नै चैते धान बनेको छ। नगरपालिकाको वडा नं १, २, ५, ६ समेत गरी भजनीमा मात्रै ६ शय बढी हेक्टरमा चैते धान खेती हुँदै आएको छ। कृषि ज्ञान केन्द्र कैलालीका अनुसार जिल्लाभरि यस वर्ष १ हजार १ सय हेक्टरमा चैते धान खेती लगाइएको छ। जयमध्ये ६ सय हेक्टर भजनी नगरपालिकामा मात्रै छ। भजनी नगरपालिकाका कृषि तथा पशु सेवा शाखा प्रमुख भेटनरी अधिकृत हरिलाल जैशीले बाढी प्रभावित क्षेत्र हुनाले चैते धान किसानका लागि आम्दानीको राम्रो स्रोत बनिरहेको बताए। हाम्रो नगरपालिकामा ११ हजार हेक्टर कृषियोग्य जमिन छ, वर्षायाममा झन्डै ३ हजार हेक्टर जमिन बाढीको समस्याका कारण बाँझो रहन्छ अधिकृत जैशीले भने। यही जमिनमध्ये अहिले ६ सय बढी हेक्टरमा चैते धान खेती भइरहेको छ। बाढी प्रभावित क्षेत्रका किसानका लागि मुख्य आम्दानीको स्रोत बनिरहेको चैते धान खेती विस्तारका लागि नगरपालिकाले योजना बनाइरहेको जैशीले बताए। कृषकका लागि डिजेल र मलखाद तथा बीउमा अनुदान दिने हो भने चैते धानखेती विस्तार गर्न सकिन्छ, जैशीले भने। नगरपालिकाले समेत चैते धान खेती विस्तारका लागि योजना बनाई रहेको छ। चैते धान खेती बिस्तारका लागि कृषि ज्ञान केन्द्र कैलाली, विभिन्न स्थानीय सरकार र रानी, जमरा, कुलरिया सिँचाइ आयोजना कृषि कार्यक्रमले समेत सहयोग गर्दै आइरहेको छ। जिल्लाको भजनी, टीकापुर, घोडाघोडी नगरपालिका र कैलारी, जोशीपुर, जानकी र बर्दगोरिया गाउँपालिकामा चैते धान लगाइन्छ। त्यसमध्ये वर्षामा डुबान हुने क्षेत्रमा चैते धान खेती भइरहेको कृषि ज्ञान केन्द्रका बाली विकास अधिकृत रामनारायण चौधरीले बताए। बाढीले डुबान हुने क्षेत्रलाई चैते धानमा बढी प्रोत्साहन गर्ने गरिएको छ, उनले भने,। भजनी कैलालीको सबैभन्दा बढी चैते धान लगाउने पालिका हो। वर्षातमा बाढीले जलमग्न हुने भएकाले चैते धान विकल्पका रुपमा गर्ने गरिएको छ। सिँचाइ सुविधा पुयाउन सके चैते धान खेतीको उत्पादन प्रतिहेक्टर ६० क्वीन्टलसम्म हुने गरेको बाली विकास अधिकृत चौधरीले बताए। चैते धान खेतीले खाद्यान्न उत्पादनसँगै चामल आयात प्रतिस्थापन गर्नमा सहयोग पुयाई रहेको छ, उनले भने। चैते धानको उत्पादनसँगै बजार सहज भएकाले पछिल्ला वर्षमा चैते धान खेती गर्ने किसान बढ्दै गएका छन्। चिउरा उत्पादनका लागि राम्रो मानिने हुनाले चैते धान बिक्री गर्न समस्या नरहेको किसानहरू बताउँछन्। बाढी प्रभावित क्षेत्रका किसानका लागि आम्दानीको मुख्य स्रोत बन्दै गएको चैते धान खेती विस्तारका लागि स्थानीय सरकारले पहल गर्नुपर्ने किसानहरूको माग छ।"
गम्ने आदत,"फाइदा प्रत्यक्ष मात्र होइन, परोक्ष पनि हुन्छ। आफूले के पाएँ त्यो पनि हेर्नु पर्छ न कि अरूले के पाइरहेछ। कुन कुराले कसकसलाई के के फाइदा पुगेको छ, त्यो गमेर हेर्नु पर्छ। जनावरका सौखिन एक मानिससँग केही भेडा र कुकुर थिए। भेडाको रक्षा गर्न एउटा कुकुर उनले पालेका थिए। जब भेडाहरू चर्न थाल्थे, तब कुकुर निकै सतर्कतापूर्वक तिनको हेरविचार गर्दथे। दिउँसोको समयमा जब ती मानिस खाना खान जान्थे, तब उनले यस खानाबाट कुकुरलाई पनि खुवाउँथे। भेडाहरू प्रतिदिन कुकुरले मालिकसँग खाएको देखेर आपसमा कानेखुसी गर्न थाले। उनीहरूलाई मालिकले कुकुरप्रतिको गरेको विशिष्ट प्रेमबारे गुनासो थियो। एक दिनको घटना हो। जब मालिकले कुकुरलाई खाना खुवाइरहेको थियो, तब भेडाहरूले भने, मालिक ! तपाईंको यो अन्यायपूर्ण व्यवहार अनुचित छ। के भनेको ? स्पष्ट भन, मालिकले सोधे। भेडाहरूले पनि भनेहाले, हामीहरूबाट तपाईंलाई ऊन, दूध तथा बच्चाहरू प्राप्त हुन्छ। तर, तपाईं चाहिँ हामीहरूलाई कहिले पनि केही दिनु हन्न त। हामीहरू आफैं घाँस चरेर मात्र गुजारा गर्दछौं। यो कुकुरबाट तपाईंले केही पनि पाउनु हुन्न। तैपनि तपाईं यसलाई आफूसँगै खुवाउनु हुन्छ। यति भनेर भेडाहरू आफ्नो बाटो लाग्न थाले। सबै कुरा चुपचाप सुनिरहेको कुकुर भुक्यो। ती भेडाले कुकुरतर्फ हेरे। कुकुरले भन्यो, बिल्कुल ठीक भन्यौ तिमीहरूले। तर, के तिमीहरूलाई थाहा छ कि मेरो अनुपस्थितिमा तिमीहरूलाई के हुन्छ ? या त कुनै चोरले तिमीहरूलाई चोरेर लैजान्छ या कुनै ब्वाँसोको आहार बन्छौ। यतिमात्र होइन, मबिना तिमीहरू यहाँ चर्न पनि आउन सक्दैनौ। कुकुर पनि मालिकलाई पुलुक्क हेरेर त्यहाँबाट बाटो लाग्यो। भेडाहरू हेरेको हेर्यै भए। नैतिक शिक्षा : फाइदा प्रत्यक्ष मात्र होइन, परोक्ष पनि हुन्छ। आफूले के पाएँ त्यो पनि हेर्नु पर्छ न कि अरूले के पाइरहेछ। कुन कुराले कसकसलाई के के फाइदा पुगेको छ, त्यो गमेर हेर्नु पर्छ।"
"खोलामा बालुवा, नचाल्दा बल्दैन चुलो","वीरेन्द्रनगर : सुर्खेतको वीरेन्द्रनगर नगरपालिका११ स्थित झुप्रा खोलाको किनारमा बस्दै आएकी सेतु बादीको ९ जनाको परिवार छ। तर, उनीहरूको नाममा जग्गा छैन। उनले हरेक दिन खोलामा बालुवा नचाले उनको चुलो बल्दैन। परिवारको खर्च जोहो गर्ने प्रमुख आधार भनेकै खोलाको बालुवा हो। उनी हरेकदिन बिहान ५ बजे श्रीमान्सहित खोलामा बालुवा चाल्न जान्छिन्। उनले भनिन्, हाम्रो नाममा न जग्गा छ, न रोजगार नै। यही खोलाको बालुवा चालेर घरखर्च धानेका छौं, बालुवा नचाल्दा खर्च नै टर्दैन। यस्तै धेरै पढ्ने सपना बुनेका अमृत बादीको दैनिकी पनि फरक छैन। उनको तीन जनाको परिवार छ। उनी ७ कक्षासम्म पढेका उनी परिवारको खर्च जोहो गर्न नसकेपछि विद्यालय छाडेर खोलाकै बालुवा चाल्न थालेका छन्। उनले पनि हरेक दिन बिहानदेखि साँझसम्म खोलाको बालुवा चालेरै परिवार पाल्दै आएको बताए। झुप्रा खोलाकै बादी समुदायका अगुवा हरि बादीकी छोरी सुशीला बादी कक्षा १२ मा पढ्छिन्। उनी भन्छिन्, मेरा बुवा आमाले खोलामा बालुवा चालेर मलाई यतिसम्म त पढाउनुभयो, अब उच्च शिक्षा हासिल गर्न मलाई बुवाआमाको बालुवा चालेर गरेको कमाईले पुग्दैन। खोलामा बालुवा नचाले चुलो नबल्ने हाम्रो परिवारमा मलाई उच्च शिक्षा पढ्नका लागि खर्च व्यवस्थापन कसरी गर्ने भन्ने पिर छ। यहाँका हरेक बालबालिकाहरू बीचमै बिद्यालय छाड्नुको प्रमुख कारण नै पढाइ खर्चको व्यवस्थापन गर्न नसक्नु हो। यस्तै झुप्रा खोलामै बालुवा चालेर परिवार पाल्ने रूपा बादीको पीडा पनि उस्तै छ। उनको बबईमा बिबाह भयो। तर, उनी माइती नै बस्छिन्। बुवाआमा र श्रीमान् भारत गएका छन्। भाइबहिनी लगायतका परिवार पाल्नका लागि उनी पनि हरेक दिन खोलामा बालुवा केलाउँछिन्। परिवारका सदस्यहरू कोही परदेश त कोही खोलामा बालुवा चालेको पैसाले परिवार पाल्नै सकस हुन्छ। उनले भनिन्, हामीलाई कसरी परिवार पाल्ने भन्ने चिन्ताले नै पिरोल्छ, अन्य पेसा व्यवसाय र उद्यम गर्ने समय पनि हुँदैन। दुई दिन बालुवा नचाले अर्को दिन चुलो बल्न बन्द हुन्छ। झुप्रा खोलामा रहेका १ सय ३ बादी परिवार र अन्य समुदायका ३६ घरधुरी सबैको समस्या उही छ। वर्षौं लगायर बनाएको झुप्रो पनि कहिले बर्खामा खोलामा आएको बाढीले बगाएर लान्छ। खोलामा तटबन्धन पनि छैन। झुप्रा खोलाको १० किलोमिटर दुरीमा रहेको सुब्बाकुनामा विद्युतलाइन छ। तर, त्यो बादी बस्तीमा वर्षौं भयो विद्युत् पुगेको छैन।"
विकट क्षेत्रका अधिकांस महिलामा पाठेघर र आँखाका समस्या,"उदयपुर : जिल्लाको विकट क्षेत्रका अधिकांस महिलामा पाठेघर र जेष्ठ नागरिकमा आँखाको समस्या देखिएको छ। रौतामाई गाउँपालिका, १ नम्बर वडा कार्यालय, वर्ल्ड नेवर्स, मदन भण्डारी आँखा अस्पताल र जिल्ला अस्पतालको सहयोग तथा समन्वयमा हुरेण्डेक उदयपुरले आयोजना गरेको शिविरमा यस्तो समस्या देखिएको हो। शिविरमा स्वास्थ्य परीक्षण गरेका चार सय दुई जना मध्ये ८० प्रतिशत जेष्ठ नागरिकमा मोतियाबिन्दु तथा हाडजोर्नी सम्बन्धी समस्या र महिलामा पाठेघर खस्ने समस्या देखिएको उपचारमा संम्लग्न प्रसुतिरोग विशेषज्ञ डाक्टर रितेशराज कर्णले बताए। स्वास्थ्य सेवा लिन आएका एक सय १० जना महिलामध्ये धेरैमा पाठेघर समस्या देखिएको छ,' उनले भने, त्यसमध्ये जटिल प्रकृतिका तीन जनाको तत्काल अप्रशेन गर्नु पर्ने देखिएको छ। धेरै जनाको रिङप्रेशरी राख्ने, पाठेघरको मुखमा मासु पलाएकाहरूको निकाल्नुपर्ने, सफा गर्नुपर्ने जस्ता समस्या छन्।' फिजिसिय विशेषज्ञ डाक्टर राहुल रौनियारले जेष्ठ नागरिकमा हाडजोर्नी, ग्याष्ट्रिक, दाग, पेट, टाउको, ढाड दुख्ने बालबालिकामा लुतो जस्ता समस्या देखापरेको बताए। उनले फिजिसियनतर्फ एक सय २९ जनालाई सेवा प्रदान गरेको बताए। आँखा रोगतर्फ सेवा लिएका ९९ सय जना महिला र ५० पुरुष गरी १ सय ४९ ले सेवा लिएका छन्। त्यसमध्ये ३७ जनामा मोतियाबिन्दु देखापरेको र ६० जनाको आँखा कमजोर रहेकाले चस्मा लगाउन चिकित्सकले सुझाब दिएको शिविरमा रहेका मदन भण्डारी आँखा अस्पतालका कोषाध्यक्ष कुमार घिमिरेले जानकारी दिए। मोतियाबिन्दुको अप्रेशनका लागि मदन भण्डारी आँखा अस्पताल गाईघाट र चस्माका लागि समन्वय गरी निःशुल्क सेवा प्रवाह गरिने आयोजक हुरेण्डेकका कार्यक्रम संयोजक बिनु सुवेदीले जानकारी दिइन्। उनका अनुसार चस्मा र औषधि रौतामाई गाउँपालिकाका वडाध्यक्ष रुद्र कार्कीले व्यक्तिगत रूपमा निःशुल्क उपलब्ध गराएको उनले बताइन्। पाठेघर खसेका महिलाको निःशुल्क उपचारका लागि वल्र्ड नेवर्सको सहयोगमा हुरेण्डेक उदयपुरले सञ्चालन गरेको नेपाल एकीकृत ग्रामीण विकास परियोजनामार्फत सहयोग गरिने सुबेदीको भनाइ छ। शिविरमा पाठेघर, फिजिसियन, आँखा, इसिजी, युएसजी, आईयुसीडी, इम्पालन्ट, कोलिप, रिङप्रेसरी लगायतको सेवा प्रवाह गरेको उनले बताइन्। गाउँपालिकाका अध्यक्ष बिरेन्द्रकुमार मगरले ग्रामीण बस्तीमा स्वास्थ्य सेवाको अवस्था कमजोर रहेकाले आगामी दिनमा शिविर कार्यक्रमलाई निरन्तरता दिइने बताए। उनले रोग पहिचान र उपचार सेवालाई प्रभावकारी बनाउन पालिकाले विशेष योजना बनाउने बताए। गाउँपालिकाका उपाध्यक्ष भुपेन्द्र थापाले दुरदराजमा रहेकाहरूको स्वास्थ्य सेवामा पहुँच कमजोर रहेको बताए। उनले स्वास्थ्य चौकीमा मेडिकल अधिकृत (एमबीबीएस) पठाउने सरकारको नीति कार्यान्वयन भए मात्र उपचार सेवा प्रभावकारी हुने बताए।"
पशुपतिनाथदेखि दैलेखको पञ्चकोशीसम्म तीर्थयात्रा सुरू,"दैलेख : काठमाडौंको पशुपतिनाथ मन्दिरदेखि दैलेखको पञ्चकोशी तिर्थस्थलसम्मको यात्रा सुरू भएको छ । आइतबार पशुपतिनाथ मन्दिरबाट उक्त यात्रा सुरू गरिएको हो । ऐतिहासिक धार्मिक एवं पर्यटकीय दृष्टिले महत्वपूर्ण स्थल दैलेखस्थित पञ्चकोशी तिर्थस्थललाई संघीय राजधानीसँग जोड्न पशुपतिदेखि पञ्चकोशीको यात्रा सुरु भएको हो । मनघरी फाउण्डेशनको आयोजना तथा दैलेखको दुल्लु नगरपालिका र भैरवी गाउँपालिका, नेपाल उद्योग बाणिज्य महासंघ कर्णाली र दैलेखी सेवा समाज काठमाडौंको सहकार्य उक्त यात्रा प्रारम्भ गरिएको हो । दैलेखको पञ्चकोशी तिर्थस्थललाई पशुपतिनाथसँग जोडेर थप प्रचारप्रसार तथा पर्यटकीय गन्तव्यको रुपमा स्थापित गराउन यात्रा सुरु गरिएको यात्राको परिकल्पनाकार भरतबन्धु थापाले बताए । हामीले पशुपतिदेखि पञ्चकोशीसम्मको यात्रा तय गरेका छौँ, यो यात्राले पश्चिम नेपालको पर्यटन प्रर्वद्धनमा सहयोग पुर्याउनेछ,'थापाले भने । पशुपतिनाथदेखि दैलेखको पञ्चकोशी क्षेत्रसम्म यात्रा गर्दा बागमतीको पशुपतिनाथ, गण्डकीको देवाघाट, लुम्बिनीको लुम्बीनी र बागेश्वरी, कर्णालीको सुर्खेतस्थित देउतीबज्यै र काक्रेविहार तथा दैलेखको पञ्चकोशी क्षेत्र समेटिएको छ । यात्रापछि यात्राका क्रममा कैद गरिएका तस्बीर र भिडियो काठमाडौं र कर्णालीको राजधानी वीरेन्द्रनगर सुर्खेतमा प्रदर्शनी गरिने फाउण्डेशनले जनाएको छ । पशुपतिनाथदेखि पञ्चकोशीसम्मको यात्राले दैलेखको पञ्चकोशी क्षेत्रको पर्यटन प्रर्वद्धनमा सहयोग पुग्ने कर्णाली प्रदेश सभा सदस्य घनश्याम भण्डारीले बताए । धार्मिक,ऐतिहासिक तथा पर्यटकीय हिसावले कर्णालीमा प्रचुर सम्भावना हुँदा हुँदै प्रचार प्रसार हुन नसकेको उनको भनाइ छ । यस क्षेत्रमा पर्यटकीय गतिविधि आशा गरे अनुसार नबढ्नुको मुख्य कारण गन्तव्यको उचित प्रचारप्रसार नहुनु र पर्याप्त पुर्वाधार तयार नबन्नु नै हो, पर्यटकीय हिसाबले महत्वपूर्ण रहेका स्थानलाई नेपाल तथा विश्व माझ थप चिनाउनु आवश्यक ठानेर यो यात्रा थालनी भएको हो, उनले भने । हिन्दुहरुको सर्वाधिक महत्वपूर्ण धार्मिक क्षेत्र पशुपतिनाथदेखि दैलेखको पवित्र तीर्थस्थल पञ्चकोशी, कर्णालीको राजधानी तथा सिंजा क्षेत्रसम्म आन्तरिक र बाह्य धार्मिक पर्यटकहरुलाई निम्तो दिने उद्देश्यले यात्रा प्रारम्भ भएको भक्तपुर जिल्लाका प्रमुख जिल्ला अधिकारी खगेन्द्रप्रसाद रिजालले बताए । ललितपुरका प्रमुख जिल्ला अधिकारी जयनारायण आचार्यले संघीय राजधानीदेखि कर्णाली प्रदेश जोड्न यात्राले महत्वपूर्ण भूमिका खेल्ने बताए । दैलेखबाट संघीय संसदमा प्रतिनिधित्व गर्ने सांसदहरु अमरबहादुर थापा, दिक्पाल शाही, सीताकुमारी राना, सुर्यकुमारी श्रेष्ठ, दिपा शर्मा,कर्णालीका सांसदहरु पूर्णबहादुर खत्री, कृष्णकुमार बिसी, जानकी सिंह, इन्द्राकुमारी शाही लगाएतले यात्रा सफलताको शुभकामना दिएका छन् ।"
पेस्तोलसहित एक जना पक्राउ,"काठमाडौं : सप्तरीमा सशस्त्र प्रहरीले पेस्तोलसहित एक जनालाई पक्राउ गरेको छ। भारतबाट नेपाल आउँदै गरेका सप्तरीको छिन्नमस्ता गाउँपालिका२ का २८ वर्षीय सोनु राय पक्राउ परेका हुन्। कम्मरमा एलाष्टिकले बाँधेर ल्याउँदै गरेको म्याग्जिनसहितको अटोमेटिक एक थान पेस्तोल फेला परेको प्रहरीले जनाएको छ। जिल्लाको तिलाठी कोइलाडी गाउँपालिका१, खाडो खोलास्थित बोर्डर इलाकामा बीओपी तिलाठीबाट खटिएका सशस्त्र प्रहरी निरीक्षकको टोलीले उनीहरूलाई पक्राउ गरेको हो।"
चार वर्षदेखि चीन सरकारले नाकाबन्दी गर्दा उत्तरी गोरखाबासी सकसमा,"मिङ्ग्युरलाई मात्र होइन, चार वर्षदेखि नाकाबन्द हुँदा अत्यावश्यकीय सामान ल्याउन नपाउँदा उत्तरी गोरखाबासीमा दु:खको सीमा छैन। हिमाली हावा पानी भएकाले उत्तरी गोरखाका गाउँबस्तीमा अन्नबाली राम्रोसँग उत्पादन हुँदैन। आवश्यक पर्ने अधिकांश खाद्यसामग्री तिब्बतबाटै आउँछ। गोरखा : चुमनुब्री गाउँपालिका ७ निलेका मिङ्ग्युर दोर्जे लामा र तिब्बतको केरुङ निवासी उनकी हजुरआमाको चार वर्षअघिसम्म नियमित भेट हुन्थ्यो। नाका बाह्रै महिना खुल्ला थियो। उताकाहरु यता आउन नपाए पनि मिङ्ग्युरहरु काम परेका बेला जुनसुकै बेला उता गएर ८२ वर्षकी हजुरआमासँग भेट्न पाउँथे। कोभिडको बहानामा चिनियाँ सरकारले चार वर्षअघि एकातर्फी रुपमा नाकाबन्दी गर्यो। दुईतर्फी आवतजावत ठप्पै भयो। सामान ओसारपोसारसमेत बन्द भयो। हजुरआमाको दुई वर्षअघि मृत्यु भयो। मर्ने बेलामा भेट्न जान पनि पाइएन। दु:खमा परेका परिवारसँग भेटघाट गर्न पनि पाइएन, मिङ्ग्यूरले दु:ख व्यक्त गरे। हाम्रो बारीबाट आउने गौं, जौले दुई महिनालाई पनि पुग्दैन। अरु दिन हामीले खाने खाद्यान्न माथिकै हो, चुमनुब्री १ साम्दोका छिरिङ धारक्याल लामा भन्छन्, पिठो, घ्यूचिया तल पाउँदैन। माथिबाटै ल्याउने हो। तर नाका बन्दले गर्दा तिब्बतको पिठो, घ्यूचिया काठमाडौं ल्याएर काठमाडौंबाट फेरि हाम्रोमा पुर्याउँदा मूल्य आकाश, जमिनको फरक पर्छ। उनका अनुसार साम्दो गाउँबाट रुईला जम्मा १६ किलोमिटर टाढा पर्छ। चार घण्टाको पैदलयात्रामा गाउँबाट सीमाना पुगिन्छ। स्तरीय सडक भएकाले यसअघि तिब्बती व्यापारीले रुईलासम्मै सामान ल्याउने गर्थे। सीमानाबाट गाउँसम्म त आफ्नै याक, चौरीलाई बोकाएर ल्याउने हो। ढुवानी भाडा नै लाग्दैन, छिरिङ भन्छन्, तलबाट ल्याउँदा प्रतिकिलो एकसय नौ रुपैया त ढुवानी भाडा मात्र तिर्नुपर्छ। सामानको मूल्य त कहाँ हो कहाँ। नियमित भेटघाट हुने तिब्बती गाउँका आफन्तसित भेटघाट नभएको चार वर्ष भइसकेको भन्दै उनले चिन्ता व्यक्त गरे। हाम्रा गाउँका सबैको रुई गाउँमा आफन्तहरु छन्। पहिले त वर्षमा एकदुईफेर नाका खुल्थ्यो। आफन्तहरु भेटघाट हुन्थ्यो, उनी भन्छन्, अहिले नभेटेको पनि चार वर्ष भइसक्यो। न्यास्रो लागिरहेको छ। कहिले नाका खुल्ला र आफन्त भेटौँला जस्तो भइरहेको छ। साम्दो र निलेको मात्र यो समस्या होइन, मोटरबाटो नभएको चुमनुब्री गाउँपालिकाका दर्जनौँ गाउँबस्तीमा माछाखोलादेखि खच्चडमा बोकाएर सामान ढुवानी गर्नुपर्छ। माछाखोलाको सामान खच्चडलाई बोकाएर निलेसम्म पुर्याएको ढुवानीभाडा मात्र प्रतिकिलो ७० रुपैयाँ तिर्नुपर्छ। माथिबाट ल्याउँदा आफ्नै याकचौँरीलाई बोकाएर ल्याउने हो। भाडा लाग्दैनथ्यो, मिङ्ग्यूर दोर्जे लामा भन्छन्, हाम्रो अहिंसा क्षेत्रमा याक, चौरी बेच्न पनि पाइँदैन। नाका नखुलेर भारी बोकाउन पनि पाएको छैन। त्यस्सै खुवाएर पालेर राखिरहनु परेको छ। जताततै घाटैघाटा छ। आयात मात्र होइन, नाका नखुल्दा यता संकलन भएका जडिबुटीहरु निर्यात गर्न नपाउँदा कौडीको भाउमा यतै बेच्नु परेको स्थानीयबासीको चिन्ता छ। यता उत्पादन हुने यार्सागुम्बा, कुड्की, बनलसुनलगायतका जडिबुटी चित्त बुझ्दो भाउमा तिब्बतका व्यवसायीलाई बेच्ने गर्थे तर अहिले गाउँकै व्यवसायीलाई पहिलेको भन्दा मूल्य घटाएर बेच्नु परेको उनको भनाइ छ। तिब्बतको सीमाना क्षेत्रमा रहेको नेपालको अन्तिम गाउँ चुमनुब्री १ साम्दो। चार वर्षदेखि बन्द रहेको तिब्बती नाका खुलाउन प्रधानमन्त्री, मन्त्री, सांसद सबैलाई गुहार गर्दा पनि केही उपाय नलागेको गाउँपालिकाका अध्यक्ष निमा लामाको भनाइ छ। एक पटक पनि होइन, पटकपटक, सांसद, मन्त्री, प्रधानमन्त्रीसम्मलाई अनुरोध गर्दा पनि हाम्रो नाका खुलाउन सकिएन, अध्यक्ष लामा भन्छन्, नाका नखुल्दा हाम्रो जनजीवन धेरै नै समस्याग्रस्त भयो भनेर डेलिगेशन गएर पनि भनेका छौँ, ज्ञापनपत्र पनि पटक पटक दिएका छौँ। पहल गर्न बाँकी केही पनि छैन, तैपनि नाका खुलाउन सकिएन। पहल भने अझै पनि गरिरहने उनको भनाइ छ। गोरखा र तिब्बतको रुईलास्थित सीमानाका।"

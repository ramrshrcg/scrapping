शीर्षक,विवरण
सप्तरीको तिरहुत गाउँपालिका अध्यक्ष र उपाध्यक्षमा कांग्रेस विजयी,"राजविराज : पराजयको बदला लिँदै सप्तरीको तिरहुत गाउँपालिकामा नेपाली कांग्रेसका विजयकुमार यादव अध्यक्षमा निर्वाचित भएका छन्। पाँच वर्षपछि भएको स्थानीय तहको निर्वाचनमा निवर्तमान अध्यक्ष हेमन्तकुमार बहडखेरलाई ५७१ मतअन्तरले पराजित गर्दै यादव अध्यक्षमा निर्वाचित भएका हुन्। गत स्थानीय तहको निर्वाचनमा बहडखेरले यादवलाई पराजित गरी अध्यक्ष निर्वाचित भएका थिए। उतिबेला बहडखेरले २ हजार ९४२ मत ल्याउँदा निकटतम प्रतिद्वन्द्वी यादवले २ हजार १०४ मत ल्याएका थिए। गत स्थानीय तहको निर्वाचनमा यादव राजपाबाट उम्मेदवार बनेका थिए भने यसपटक कांग्रेसका उम्मेदवार बनेका थिए। अहिलेसम्म निर्वाचित सप्तरीको ३ वटै पालिकामा निवर्तमान प्रमुख पराजित भएका छन् भने २०७४ को निर्वाचनमा प्रतिद्वन्द्वी रहेका उम्मेदवार निर्वाचित भएका छन्। सप्तकोशी नगरपालिकामा निवर्तमान प्रमुख एमालेका उत्तमकुमार शर्मालाई कांग्रेसका कृष्णप्रसाद ढकालले पराजित गरे भने अग्नीसाइर कृष्णसवरन गाउँपालिकाका निवर्तमान अध्यक्ष कांग्रेसका परशुराम चौधरीलाई एमालेका दिनानाथ चौधरीले पराजित गरे। ढकाल र चौधरी गत निर्वाचनमा तेस्रो स्थानमा थिए। मतगणनाको सुरुवातदेखि नै तिरहुत गाउँपालिकाको प्रतिस्पर्धा त्रिकोणात्मक देखिएकोमा मतगणना सकिँदा निवर्तमान अध्यक्ष बहडखेरले २ हजार ९८६ मत मात्र ल्याए भने नेकपा (एमाले) का दिनेशकुमार यादवले २ हजार ७६१ मत ल्याए। यसैगरी उपाध्यक्षमा ३१ मतको अन्तरले कांग्रेसकी विणादेबी यादवनी निर्वाचित भएकी छन्। विणादेबीले ३ हजार ५१ ल्याएर निर्वाचित हुँदा जसपाकी रामवतीदेबी मण्डलले ३ हजार २० र एमालेकी शोभाकुमारी मेहताले २ हजार ५९३ मत ल्याइन्। वडा अध्यक्षमा कांग्रेसले २, जसपाले २ र एमाले १ स्थान सुरक्षित गरेको छ। वडा नम्बर १ मा जसपाका शिवनारायण महतो, वडा २ मा एमालेका संजिवकुमार यादव, वडा ३ मा जसपाका शिवचन्द्र यादव, वडा ४ मा कांग्रेसका बलराम यादव र वडा ५ मा कांग्रेसकै रमानन्द चौधरी वडा अध्यक्षमा निर्वाचित भएका छन्। मतगणना जारी रहेको १५ पालिकामध्ये जसपाले ४, कांग्रेस र लोसपाले ३३, एमालेले २, माओवादी, एकीकृत समाजवादी र जनमत पार्टीले ११ पालिकामा अग्रता कायम राखेका छन्। निर्वाचित गाउँपालिका अध्यक्ष बिजय यादव र उपाध्यक्ष विणादेबी यादवनी । तस्बिर : अन्नपूर्ण"
मन्त्रीको जिल्लामा मतगणनामा विवाद : मुख्य निर्वाचन अधिकृत फेरिए,"उदयपुर : उदयपुरमा मुख्यनिर्वाचन अधिकृत परिवर्तन भएका छन्। स्वास्थ्य समस्या देखाउँदै शनिबार जिल्ला न्यायाधीश दीपक खनालले राजीनामा दिएपछि सोही ठाउँमा जिल्ला अदालतका अर्का न्यायाधीश उत्तम सिलवाल नियुक्त भएका हुन्। मंगलबार खनालको राजीनामा स्वीकृत भएसँगै बाँकी निर्वाचनका सबै काम पुरा गर्नेगरी निर्वाचन आयोगले सिलवाललाई नियुक्त गरेको हो। नियुक्ति पाएसँगै सिलवालले निर्वाचनका कामहरु सुरु गरेका छन्। मुख्यनिर्वाचन अधिकृतले आफ्नो कार्यालय रहेको स्थानीय तहको निर्वाचन अधिकृतकोसमेत थप जिम्मेवारी पाउने व्यवस्था छ। सोहीअनुसार सिलवालले त्रियुगा नगरपालिकाको निर्वाचन अधिकृतको भूमिका निर्वाह गर्दैछन्। मुख्य निर्वाचन अधिकृत नियुक्त नभएकैकारण बैशाख ३० गतेदेखि स्थगित रहेको निर्वाचनका गतिविधि बढ्न सकेका छैनन्। परराष्ट्रमन्त्री नारायण खड्काको गृहजिल्ला उदयपुरमा बैशाख ३० गने जनप्रेमी आधारभूत विद्यालयमा मतदानका क्रममा विवाद उत्पन्न भएपछि प्रक्रिया स्थगित भएको थियो । स्थगित प्रकृयालाई पुनः मतदान गर्ने वा झरेको मतलाई सदर गर्ने बिषयमा उत्पन्न विवादको न्यायनिरुपण नहुँदा सबै प्रक्रिया स्थगित छ । न्याय निरुपणका लागि निर्वाचन आयोगले मुख्य निर्वाचन अधिकारीलाई नै निर्णय गर्ने अधिकार दिएकाकारण बुधबारसम्म उक्त निर्णय आइसक्ने दलहरुले अनुमान गरेका छन्। प्रमुख राजनीतिक दल नेकपा एमाले, नेपाली कांग्रेस र नेकपा माओबादी केन्द्रको एक पक्षीय नेताहरुले झरेको मतलाई सदर गरेर गणना गर्नुपर्ने बताएका छन् भने माओवादी र नेकपा एसले पुनः निर्वाचन गर्नुपर्ने माग अघि सारेका छन्। समय लम्बिदै जाँदा दलहरु बीच तिक्तता, मतभेद बढ्दै गएको छ भने वडा नं १२ थप पेचिलो बन्दै गएको छ। दलहरुले प्रतिष्ठाको बिषय बनाएका छन्। पुनः मतदान गर्दा धाँधली हुन सक्ने, आचारसंहिता विपरीत गतिविधी हुने, आर्थिक चलखेल, भोजभतेर, नेता र कार्यकर्ता बिच तिक्तता हुने भएकाले खसेको मत गणना गर्नु पर्ने स्थानीयको समेत माग छ।"
षडानन्द नगरपालिकामा गठबन्धन ढाल्दै एमालेका उदास विजयी,"भोजपुर : चुनावी गठबन्धन रहेको भोजपुरको षडानन्द नगरपालिकामा नेकपा एमाले भारी मतले विजयी भएको छ। गठबन्धनबाट नगर प्रमुख पदमा नेपाली कांग्रेसका बीरबल राईलाई १ हजार १५ मतान्तरले हराउँदै नेकपा एमालेका सुरेन्द्र उदास निर्वाचित भएका हुन्। उदासले कुल ६ हजार ७७२ मत ल्याउँदा उनका प्रतिद्वन्द्वी राईले कुल ५ हजार ७५७ मत प्राप्त गरे। यस्तै नगरको उपप्रमुख पदमा भने गठबन्धनको तर्फबाट माओवादी केन्द्रकी प्रमिला राई फराकिलो मतान्तरले विजयी भएकी छन्। उनले पनि एमालेकी मेरिका राईलाई २ हजार ८९९ को विशाल मतान्तरले पछि पार्दै निर्वाचित भएकी छन्। प्रमिलाले कुल ७ हजार २५७ मत ल्याएकी छन् भने उनका प्रतिद्धन्दी मेरिकाले ४ हजार ३५८ मत ल्याएकी थिइन्। भोजपुरको सबैभन्दा धेरै १४ वडा रहेको यस नगरपालिकाको वडा नं १, ५, ७, १०, १२ र १४ एमाले, वडा नं २, ४, ६, ८, ११ र १३ मा नेपाली कांग्रेस, वडा नं ३ माओवादी केन्द्र र वडा नं ९ मा नेकपा एसले जितेको छ।"
"झलनाथको गृहजिल्लामा गठबन्धन : माईजोगमाई प्रमुखमा एकीकृत समाजवादी हार्यो, उपप्रमुखमा कांग्रेस विजयी","इलाम : माईजोगमाई गाउँपालिकामा अध्यक्षमा नेकपा एमालेका उम्मेदवार कुशबहादुर थेवे निर्वाचित भएका छन्। थेवेले ५ हजार १३५ मत प्राप्त गरेका छन्। निकटम प्रतिद्वन्द्वी गठबन्धनबाट एकीकृत समाजवादीका जितबहादुरले ४ हजार ९१३ मत प्राप्त गरेका छन्। पराजित राई निवर्तमान गाउपालिका अध्यक्ष हुन्। उपाध्यक्षमा गठबन्धनबाट नेपाली कांग्रेसकी प्रविना राई ५ हजार १५९ मत प्राप्त गरी विजयी बनेकी छन्। निकटम प्रतिद्वन्द्वी नेकपा एमालेकी सावित्रा भट्टराइले ४ हजार ८८३ मत प्राप्त गरिन्। भट्टराई निवर्तमान उपाध्यक्ष हुन्। पालिकाको वडा नम्बर १ मा एमालेको प्यालन, २ र ३ मा गठबन्धन प्यानल, ४ र ५ मा एमालेको प्यानल र ६ मा एमालेको वडाध्यक्षमा विजयी भएका छन्।"
कानेपोखरी गाउँपालिकामा अध्यक्ष र उपाध्यक्षसहित एमालेले जित्यो पाँच वडा,"मोरङ : कानेपोखरी गाउँपालिका अध्यक्षमा नेकपा एमालेबाट राजमती ईङ्नाम बिजयी भएकी छन्। निकटतम प्रतिद्वन्दी नेपाली कांग्रेसबाट संञ्जय भट्टराईलाई ३ हजार १२९ मतान्तरले पराजित गर्दै उनी बिजयी भएकी हुन्। गाउँपालिका उपाध्यक्षमा नेकपा एमालेबाटै भोलाप्रसाद अधिकारी बिजयी बने। उनले निकटतम प्रतिद्वन्दी नेपाली कांग्रेसबाट मनकुमारी गुरुङलाई १ हजार ७५२ मतान्तरले पराजित गर्दै बिजयी बनेका हुन्। कानेपोखरी गाउँपालिकाका ७ वटा वडामध्ये ५ वटा वडाहरुमा एमाले आफ्नो प्यानलसहित बिजयी भयो भने बाँकी २ वडाहरुमा नेपाली कांग्रेसले नेतृत्व लिएको छ। वडा नं २, ३, ५, ६ र ७ मा एमाले सिङ्गो प्यानलसहित विजयी भएको हो। वडा नं २ बाट वडाध्यक्षमा सुशिल बुढाथोकी, महिला सदस्य सावित्रा चौधरी, दलित महिला सदस्य किना ऋषिदेव, वडा सदस्यहरु केशव दाहाल, भिमबहादुर कार्कीसहित नेकपा एमालेको सिंगो प्यानल नै विजयी बन्यो। वडा नं ३ बाट वडाध्यक्षमा गोपाल कार्की, वडा सदस्यहरु सरस्वती काफ्ले, डिल्लिमान गिरी, लोकबहादुर लिम्बु, अनारवती मुसहरसहित नेकपा एमालेको सिंगो प्यानल नै बिजयी बन्यो। वडा नं ५ बाट वडाध्यक्षमा चरण गुरुङ, वडा सदस्यहरुमा दिपक लुइँटेल, रखिलाल चौधरी, सुशीला धिमाल, प्रमिला परियारसहित नेकपा एमालेको सिंगो प्यानल नै विजयी बन्यो। वडा नं ६ बाट वडाअध्यक्षमा खड्गबहादुर बस्नेत, खुल्ला महिला सदस्य सुशिला श्रेष्ठ, दलित महिला सदस्य दुर्गा नेपाली, खुल्ला सदस्यहरु राजकुमार लिम्बु, नारायणकुमार बस्नेतसहित नेकपा एमालेको सिंगो प्यानल नै विजयी बन्यो। वडा नं ७ बाट वडाध्यक्षमा मोहनप्रसाद अधिकारी, खुल्ला वडा सदस्यहरु जितबहादुर लिम्बु, जीवन सुब्बा (लिम्बु), खुल्ला महिला वडा सदस्य पदमकुमारी कार्की, दलित महिला सदस्य रुविना ताम्राकार (विक) सहित नेकपा एमालेको सिंगो प्यानल नै विजयी बन्यो। १ नं वडामा भने वडाअध्यक्षमा कांग्रेससहित सदस्यहरुमा एमाले र कांग्रेसलाई मिश्रित मत प्राप्त भएको थियो। नेपाली कांग्रेसबाट वडाध्यक्षमा रत्नबहादुर कार्की १,१०८ मत प्राप्त गर्दै विजयी बने भने निकटतम प्रतिद्वन्दी एमालेका तोर्णबहादुर कार्कीले ८५२ मत प्राप्त गरे। महिला दलित सदस्यमा एमालेबाट तुलसादेवी नेपाली, खुल्ला सदस्य एमालेबाट रामजी भण्डारी, महिला सदस्यमा नेपाली कांग्रेसबाट बिमला वुडाथोकी, खुल्ला सदस्य नेपाली कांग्रेसबाट दिपेशकुमार थापा विजयी बने। ४ नम्बर वडामा नेपाली कांग्रेसबाट वडाध्यक्षमा रमेश रावत र सदस्यमा प्रदिप राई विजयी भएभने अन्य वडा सदस्यमा नेकपा एमालेबाट अविन्द्र घिसिङ, श्यामकुमारी विक र साउनी माझी बिजयी भएका छन्। कुल जनसंख्या ४३ हजार १ सय ७७ रहेको कानेपोखरी गाउँपालिकाको कुल मतदाता संख्या ३४,०४५ मध्ये २२ हजार ७३३ जनाले १३ वटा मतदान केन्द्रहरुमा मतदान गरेका थिए।"
काठमाडौंको शंखरापुर नगरपालिकामा राप्रपाका नापित विजयी,"काठमाडौं : काठमाडौं जिल्लाको शंखरापुर नगरपालिकामा राष्ट्रिय प्रजातन्त्र पार्टी (राप्रपा)ले विजयी हासिल गरेको छ। अन्तिम मतपरिणामअनुसार राप्रपाका रमेश नापितले ४ हजार ७ सय मत प्राप्त गरेर विजयी भएका छन्। उनले एकीकृत समाजवादीका उम्मेदवारलाई ४९८ मतान्तरले पराजित गरे। नेकपा एकीकृत समाजवादीका लक्ष्मीप्रसाद श्रेष्ठले ४ हजार २०२ मत प्राप्त गरे। एमालेका कृष्णलाल बजगाईंले ३ हजार ६२२ मत प्राप्त गरेका छन्। माओवादी केन्द्रका मधु केसीले २ हजार २४४ मत प्राप्त गरेका छन्। जसपाका भुवन वाइबाले ९२ मत प्राप्त गरेका छन्। नगर निर्वाचन अधिकृत सीमा निरौलाकाअनुसार उपमेयरमा नेपाली कांग्रेसकी समिता श्रेष्ठले ६ हजार ३६२ मतसहित विजयी भइन्। उनले राप्रपाकी उम्मेदवारलाई झण्डै दोब्बर मतले पराजित गरिन्। राप्रपाकी विजयी कुमारी वाइबाले ३ हजार २९८ मत प्राप्त गरेकी छन्। एमालेकी लक्ष्मी केसीले २ हजार ९४३ मत प्राप्त गरेकी छन्। माओवादी केन्द्रकी चण्डिका दंगालले २ हजार २६२ मत प्राप्त गरेकी छन्। यहाँको वडा नं ३, ६, ७ को वडाध्यक्षदेखि प्यानल नै राप्रपा विजयी भएको छ।"
"शिवालयमा भत्कियो एमालेको किल्ला, कांग्रेसका शेरबहादुर शाही निर्वाचित","जाजरकोट : नेकपा एमालेको गढ मानिने जाजरकोटको शिवालय गाउँपालिकामा गठबन्धनका साझा उम्मेदवार नेपाली कांग्रेसका शेरबहादुर शाही अध्यक्षमा निर्वाचित भएका छन्। यसअघि जितेको एमालेको गढ भत्काउँदै शाहीले चुनाव जितेका हुन्। शाहीले तीन हजार ३०३ मत ल्याएर विजयी भएका हुन्। उनका निकटतम प्रतिद्वन्द्वी एमालेका रंगनाथ योगीले दुई हजार ७१८ मत प्राप्त गरे। उपाध्यक्षमा गठबन्धनबाट उम्मेदवार रहेकी माओवादी केन्द्रकी गीता शाही विजयी भएकी छन्। उनले दुई हजार ६५९ मत प्राप्त गरेर विजयी भएकी हुन्। प्रतिद्वन्द्वी एमालेकी नैनसरा शाहीले दुई हजार ४२९ मत प्राप्त गरिन्। नौ वटा वडा रहेको शिवालय गाउँपालिकामा कांग्रेसले ५, एमाले र माओवादी केन्द्रले दुई दुई वडा जितेको छन। २०७४ सालको स्थानीय तहको निर्वाचनमा एमालेले अध्यक्ष उपाध्यक्ष दुवै पदमा जित हासिल गरेको थियो।"
"केआईसिंह गाउँपालिकामा दोहोरियो कांग्रेस, राप्रपाले एक वडा जित्दा एमाले क्लिन स्वीप","डोटी : डोटीको केआईसिंह गाउँपालिकामा नेपाली कांग्रेसले जित हात पारेको छ। गाउँपालिकाको अध्यक्ष, उपाध्यक्षलगायत चार वटा वडाको नेतृत्वले समेत जितेको छ। कांग्रेसको तर्फका अध्यक्षका उम्मेदवार लोकेन्द्र बहादुर शाही र उपाध्यक्षका उम्मेदवार मिनादेवी बिष्टले दोस्रो पटक जित हात पारेका हुन्। २०७४ सालको स्थानीय तहको निर्वाचनमा समेत उनीहरु दुबैजना निर्वाचित भएका थिए। अध्यक्षमा विजयी भएका शाहीले ४२६३ मत ल्याएका छन् भने उनका निकटतम प्रतिद्वन्द्वी नेकपा माओवादी केन्द्रका केशवनाथ योगीले २६२१ मत ल्याएका छन्। त्यसैगरी उपाध्यक्षमा कांग्रेसको तर्फका मिनादेवी बिष्टले ४०७२ मत ल्याएर विजयी भएकी छन् भने निकटतम प्रतिद्धन्द्धी एकीकृत समाजवादीका निर्मलाकुमारी अवस्थीले २५३६ मत ल्याएकी छन्। ७ वटा वडा रहेको केआईसिंह गाउँपालिकाको १ देखि ४ सम्मका सबै वडामा कांग्रेसले जित हात पारेको छ भने वडा नम्बर ५ मा नेकपा एकीकृत समाजवादीले जितेको छ। त्यसैगरी वडा नम्बर ६ मा माओवादी केन्द्र बिजयी भएको छ भने वडा नम्बर ७ मा राष्ट्रिय प्रजातन्त्र पार्टी विजयी भएको छ। योसँगै डोटीका नौ स्थानीय तहमध्य आठ स्थानीय तहको नतिजा सार्वजनिक भैसकेको छ। जसमा ६ पालिकामा नेपाली कांग्रेसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ। जिल्लाका दिपायल सिलगढी नगरपालिका, बडीकेदार गाउँपालिका, पूबीचौकी गाउँपालिका, आदर्श गाउँपालिका, सायल गाउँपालिका र केआईसिंह गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जितेको छ।"
"मध्यपुर थिमीमा सत्ता गठबन्धन विजयी, एमाले पराजित",काठमाडौं : भक्तपुरको मध्यपुर थिमी नगरपालिकामा सत्ता गठबन्धन विजयी भएको छ। मेयर नेपाली कांग्रेस र उपमेयर नेकपा माओवादी केन्द्रले जितेको छ। एमालेका उम्मेदवार तथा निवर्तमान मेयर मदनसुन्दर श्रेष्ठलाई चार हजार ६३ मतान्तरले पराजित गर्दै मेयरमा कांग्रेसका सुरेन्द्र श्रेष्ठ निर्वाचित भएका छन्। राति सार्वजनिक अन्तिम मतपरिणामअनुसार सुरेन्द्रले १५ हजार ९८ मत पाएका छन् भने मदनले ११ हजार ३५ मत पाएका छन्। नेमकिपाका आशाहरि प्रजापतिले दुई हजार २५ मत पाए। उपमेयरतर्फ निर्वाचित माओवादी केन्द्रका विजयकृष्ण श्रेष्ठले १२ हजार १०२ मत प्राप्त गरेका छन्। प्रतिद्वन्द्वी एमालेकी उत्तरा नेपालले आठ हजार ९६३ मत पाइन्। नेमकिपाकी दीक्षा बाडेले दुई हजार ७२२ मत पाएकी छन्। ९ वडा रहेको मध्यपुर थिमीमा कांग्रेसले ६ वडा जितेको छ। दुई वडामा एमाले र नेमकिपाले एक वडा जितेको छ।
काभ्रेको बेथानचोक५ मा स्वतन्त्र उम्मेदवार विजयी,काभ्रे : काभ्रेको बेथानचोक गाउँपालिका वडा नं ५ मा स्वतन्त्र उम्मेदवार विजयी भएका छन्। स्वतन्त्र उम्मेदवार पुतली चिन्हबाट उठेका राजकुमार वाइबा विजयी भएको निर्वाचन अधिकृत लक्ष्मी प्रसाद रेग्मीले जानकारी दिए। कांग्रेसका उम्मेदवार दिलबहादुर लामालाई पछि पार्दै वडाध्यक्षमा वाइबा विजयी भएका हुन्। स्वतन्त्र उम्मेदवार वाइबाले ४ सय ७२ मत प्राप्त गरे। प्रतिद्वन्द्वी कांग्रेसका दिलबहादुर लामाले ४ सय २५ मत ल्याए। स्वतन्त्र उम्मेदवार वाइबाले ४७ मत अन्तरले जितेका हुन्। विजयी भएका उम्मेदवार नेकपा माओवादी केन्द्रबाट टिकट नपाएपछि स्वतन्त्रबाट उम्मेदवारी दिएर पुतली चिन्न पाएका थिए। योसँगै जिल्लामा स्वतन्त्र बाट जित्ने वडाध्यक्ष २ पुगेका छन्। यसअघि नमोबुद्ध नगरपालिका वडा नम्बर १ बाट स्वतन्त्र उम्मेदवार प्रेम लामा निर्वाचित भएका थिए। लामा कांग्रेसबाट टिकट नपाएपछि स्वतन्त्र उम्मेदवारी दिएर जितेका हुन्।
"एमालेको गढ ढाल्दै पर्सामा कांग्रेसले खाता खोल्यो, ३२ वर्षीय अनोज पालिका प्रमुखमा विजयी","वीरगन्ज : स्थानीय तहको निर्वाचनअन्तर्गत पर्सा जिल्लाको पालिकामा नेपाली कांग्रेसले पहिलो जित निकालेको छ। जिराभवानी गाउँपालिकाको अध्यक्ष र उपाध्यमा कांग्रेसका उम्मेदवार विजयी भएका छन्। १४ वटा पालिका रहेको पर्सामा जारी मतगणनामा मंगलबार राति अन्तिम परिणामा आएको पहिलो पालिका जिराभवानी गाउँपालिकाको अध्यक्ष र उपाध्य दुवै पदमा कांग्रेस विजयी भएको हो। जिराभवानी गाउँपालिकाको अध्यक्षमा ३२ वर्षीय अनोज चौधरी निर्वाचित भएका हुन्। यस्तै उपाध्यक्षमा पनि कांग्रेसकै रेखा चौधरी निर्वाचित भएकी छन्। गाउँपालिका अध्यक्षमा निर्वाचित अनोजले निवर्तमान गाउँपालिका अध्यक्ष एवं नेकपा एमालेका उम्मेदवार रामपृत महतोलाई १ हजार २६१ मतको फराकिलो मतान्तरले पराजित गरेका हुन्। अनोजले ४ हजार ५६० मत पाएका हुन् भने निवर्तमान अध्यक्ष महतोले ३ हजार २९९ मतमात्रै पाए। यस्तै उपाध्यक्षमा विजयी रेखाले पनि एमालेकी उम्मेदवार एवं निवर्तमान गाउँपालिका उपाध्यक्ष उषादेवी थरुनीलाइ १ हजार ७४५ मतको अन्तरले पराजित गरेकी हुन्। निर्वाचन अधिकृत झविन्द्र प्रसाद पाण्डेकाअनुसार उपाध्यक्षमा निर्वाचित कांग्रेसकी रेखाले ४ हजार ७१० मत प्राप्त गरेकी हुन् भने प्रतिस्पर्धी एमाले उम्मेदवार उषाले २ हजार ९६५ मत पाइन्। पाँच वटा वडा रहेको जिराभवानी गाउँपालिकामा अध्यक्ष, उपाध्यक्षसहित तीन वडा पनि कांग्रेसले नै जितेको छ। बाँकी दुई वडाको अध्यक्षमा एमाले उम्मेदवार विजयी भएका छन्। वडा नम्बर ३ , ४ र ५ मा कांग्रेस तथा वडा नम्बर १ र २ को वडाध्यक्षमा एमालेका उम्मेदवार विजयी भएको मुख्य निर्वाचन अधिकृत पाण्डेले जानकारी दिए। जिराभवानी गाउँपालिका अध्यक्षमा निर्वाचित ३२ वर्षिय अनोज, पूर्वगाविस अध्यक्ष स्वर्गीय महादेव महतोका छोरा हुन्। पूर्व फर्मासिस्ट अनोज, आफ्ना बुबाको सपनालाई साकार पार्न भन्दै नेशनल हेल्थ केयरको जागिर छोडेर राजनीतिमा प्रवेश गरेका हुन्। फार्मेसी पेशासँग आबद्ध भई मास्टर इन फार्मेसी गरेका अनोजले आफनो पहिलो प्राथमिकता कृषिमा क्रान्ति ल्याउने रहेको बताएका छन्।"
"पाल्पाको रिब्दीकोट गाउँपालिका एमालेले गुमायो, सत्ता गठबन्धन विजयी","तानसेन : पाल्पाको रिब्दीकोट गाउँपालिकाको अध्यक्षमा नेकपा माओवादी केन्द्रका नारायण बहादुर कार्की विजयी भएका छन्। उपाध्यक्षमा नेपाली कांग्रेसकी कान्ता अधिकारी विजयी भएकी छन्। विजेता दुबै गठबन्धन दलका उम्मेदवार हुन्। नेकपा माओवादी केन्द्रका कार्कीले ९७८ मत अन्तरले नेकपा एमालेका नारायण बहादुर जिसीलाई पराजित गरे। विजेता कार्कीले ५७०४ मत प्राप्त गरे भने जिसीले ४७२६ मत प्राप्त गरी उपविजेता बने। उपाध्यक्ष विजेता अधिकारीले ५५३ मत अन्तरले एमालेकी लक्ष्मी खनाललाई पराजित गरिन्। विजेता अधिकारीले ५४७९ मत प्राप्त गरिन भने खनालले ४९२६ मत प्राप्त गरिन्। ८ वटा वडा रहेको रिब्दीकोट गाउँपालिकामा ४ वटा वडामा नेपाली कांग्रेस, २ वटा वडामा नेकपा एमाले, १ वटा वडामा जनमोर्चा र १ वटा वडामा नेकपा माओवादी केन्द्र विजयी भएको छ। नेपाली काग्रेस बाट वडा नंं २ मा ओम प्रसाद पोखरेल, वडा नंं ३ मा नारायण बहादुर केसी, वडा नंं ५ मा मन बहादुर अस्लामी, वडा नंं ८ चुरा बहादुर छहरी मगर विजयी भएका छन्। नेकपा एमालेबाट वडा नं १ मा चिरञ्जिवी पोखरेल, वडा नंं ७ बाट दान बहादुर कुवँर, नेकपा माओवादी बाट वडा नंं ६ मा प्रकाश रायमाझी र जनमोर्चा नेपाल बाट वडा नंं ४ मा सोम कुमार कार्की विजयी भएका छन। २०७४ सालमा नेकपा एमालेले अध्यक्ष उपाध्यक्षसहित ६ वटा वडामा जित हासिल गरेकोमा अहिले अरु सबै गुमाउँदै २ वटा वडामा सीमित भएको छ। कांग्रेसले १ वटा वडामा जित हासिल गरेकोमा अहिले उपाध्यक्षसहित ४ वटा वडामा जित हासिल गरेको छ। नेकपा माओवादीले १ वटा वडामा जित हासिल गरेकोमा अहिले पालिका अध्यक्ष सहित १ वटा वडामा जित हासिल गरेको छ भने जनमोर्चाले समेत १ वटा वडा अध्यक्ष गठवन्धनकै कारण हात पारेको छ।"
"भरतपुरमा रेणु दाहालले ८ हजार मत कटाइन्, ७ सय मतले पछाडि परे एमालेका विजय",चितवन : भरतपुर महानगरपालिकाको मेयरमा नेकपा माओवादी केन्द्रकी उम्मेदवार रेणु दाहालले ७०४ मतले अग्रता लिइरहेकी छन्। राति १२ बजेसम्म २३ हजार ८५ मत गणना हुँदा रेणुले ८ हजार ४२ मत प्राप्त गरेकी छन्। एमालेका उम्मेदवार विजय सुवेदीले ७ हजार ३३८ मत प्राप्त गरेका छन्। यस्तै स्वतन्त्र उम्मेदवार जगन्नाथ पौडेलले तीन हजार ७९३ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ९ हजार ६९७ र राप्रपाका हिमला गुरुङले ६ हजार ३४ मत प्राप्त गरेका छन्। भरतपुर महानगरपालिकामा एक लाख २७ हजार ८३९ मत खसेको छ।
भरतपुरमा रेणु दाहाल ६०१ मतले अगाडि,चितवन : भरतपुर महानगरपालिकाको मेयरमा नेकपा माओवादी केन्द्रकी उम्मेदवार रेणु दाहालले ६०१ मतले अग्रता लिइरहेकी छन्। राति ११ बजेसम्म २२ हजार ६८६ मत गणना हुँदा रेणुले ७ हजार ८५७ मत प्राप्त गरेकी छन्। एमालेका उम्मेदवार विजय सुवेदीले ७ हजार २५६ मत प्राप्त गरेका छन्। यस्तै स्वतन्त्र उम्मेदवार जगन्नाथ पौडेलले तीन हजार ७३९ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ९ हजार ४७९ र राप्रपाका हिमला गुरुङले ६ हजार मत प्राप्त गरेका छन्। भरतपुर महानगरपालिकामा एक लाख २७ हजार ८३९ मत खसेको छ।
मधुवन नगरपालिकाको मेयरमा कांग्रेसका तेजबहादुर भाट विजयी,"गुलरिया : बर्दियाको मधुवन नगरपालिकाको प्रमुख पदमा नेपाली कांग्रेसका तेजबहादुर भाट र उप्रमुख पदमा अनिता चौधरी विजयी भएका छन्। नेकपा माओवादी केन्द्रका उम्मेदवारलाई पराजित गर्दै कांग्रेसका भाट र चौधरी निर्वाचित भएका हुन्। भाटले ८ हजार ७७५ मत प्राप्त गरेका छन्। उनका निकटतम प्रतिद्वन्दी नेकपा माओवादी केन्द्रका लक्ष्मीप्रसाद शर्माले ७ हजार ९३१ मत प्राप्त गरे। उप्रमुख पदमा कांग्रेसकी चौधरीले ८ हजार ३३५ मत प्राप्त गरी विजयी भएकी छन्। प्रतिस्पर्धी माओवादी केन्द्रकी शुभद्रा चौधरीले ७ हजार ८९९ मत प्राप्त गरिन्। मधुवनमा तेस्रो स्थान पाएको नेकपा एमालेका प्रमुख पदका उम्मेदवार धर्मराज थापाले ५ हजार ८०७ र उपप्रमुख सम्झना विकले ६ हजार ६४ मत प्राप्त गरेका छन्। मधुवन नगरपालिकाको ५ वटा वडा कांग्रेसले, २ वटा माओवादीले र एमालेस्वतन्त्र ११ वडा जितेका छन्। निर्वाचन अधिकृतको कार्यालय मधुवनकाअनुसार कांग्रेसबाट वडा नम्वर १ को अध्यक्ष पदमा मिनबहादुर थापा, ४ मा बलिराम चौधरी, ५ मा दिलिप गुरुङ, ८ मा मेक बहादुर गुरुङ र ९ मा मिनप्रसाद शर्मा पौडेल विजयी भएका छन्। माओवादी केन्द्रबाट वडा नम्वर २ मा आशाराम थारु, ७ मा राजेन्द्र हमाल विजयी भएका हुन्। स्वतन्त्रबाट वडा नम्बर ३ मा नारायण मल्ल तथा एमालेबाट वडा नम्बर ६ मा चन्द्र सिंह गुरुङ विजयी भएका छन्।"
"राजेन्द्र लिङ्देनको गृहपालिका हल्दिबारीको अध्यक्ष र उपाध्यक्ष राप्रपाले जित्यो, गठबन्धन पराजित",काठमाडौं : राष्ट्रिय प्रजातन्त्र पार्टीका केन्द्रीय अध्यक्ष राजेन्द्र लिङ्देनको गृहपालिका झापाको हल्दिबारी गाउँपालिका अध्यक्ष र उपाध्यक्ष राप्रपाले जितेको छ। गाउँपालिका अध्यक्षमा रवीन्द्र लिङ्देन र उपाध्यक्षमा लक्ष्मी मैनाली विजयी भएका छन्। कांग्रेस नेतृत्वको सत्तारुढ गठबन्धन र एमाले नेतृत्वको अर्को गठबन्धनलाई पराजित गर्दै राप्रपाले दोस्रोपटक हल्दिबारीमा भारी मतान्तरले विजय प्राप्त गरेको छ। हल्दिबारीमा राप्रपाले अध्यक्ष लिङ्देनको वडा नं १ सहित अन्य वडासमेत जित्न सफल भएको छ। यो जितसँगै राप्रपाले देशभर दुईवटा पालिकामा विजय हासिल गरेको छ। यसअघि राप्रपाले काठमाडौंको शंखरापुर नगरपालिकामा ३ वटा वडामा प्यानलसहित मेयर पदमा विजय प्राप्त गरेको छ। यसबाहेक देशका केही स्थानीय तहमा राप्रपाको अग्रता कायमै छ भने केहीमा झिनो मतान्तरले पछ्याइरहेको छ।
"नुवाकोटका सात स्थानीय तहको अन्तिम परिणाम, कहाँ को विजयी ?","नुवाकोट : स्थानीय तह सदस्यका लागि भएको निर्वाचन अन्तर्गत नुवाकोटमा १२ मध्ये सात स्थानीय तहको अन्तिम परिणाम आएको छ। विदुर र वेलकोटगढी नगरपालिकामा कांग्रेस माओवादी गठवन्धनका उम्मेदवारहरु अग्रस्थानमा रहेका छन्। नुवाकोटका ८८ मध्ये ६९ वडाको अन्तिम परिणामसमेत आइसकेको जिल्ला निर्वाचन कार्यालय नुवाकोटले जनाएको छ। विदुर र वेलकोटगढी नपाका साथै पन्चकन्या, दुप्चेश्वर र शिवपुरी गापामा मतगणना जारी रहेको छ। तारकेश्वर, म्यागङ, सुर्यगढी, तादी, लिखु, ककनी र किस्पाङ गापाको अन्तिम मतपरिणाम आइसकेको छ। यसमध्ये पांच गापामा कांग्रेस तथा एकएक गापामा नेकपा एमाले र माओवादी केन्द्रका उम्मेदवारहरु विजयी भएको जिल्ला निर्वाचन अधिकारी जयप्रसाद गौतमले जानकारी दिए। सत्तारुढ कांग्रेस र माओवादीले गठवन्धन गरेको वेलकोटगढी नपामा मंगलवार वेलुकीसम्म ११ हजार एकसय ११ मत गणना गर्दा गठवन्धनका माओवादीका उम्मेदवार जगतवहादुर गुरुङले पांचहजार सातसय ४७ मत ल्याएर अग्रता लिएका छन् भने नेकपा एमालेका राजेन्द्ररमण खनालले दुई हजार नौसय ४५ मत पाएका छन्। उपमेयरतर्फ गठवन्धनका कांग्रेसका उम्मेदवार शिव दाहालले ४ हजार ४ सय ७१मत ल्याएर अग्रता लिएका छन् । एमालेकी रुपा सापकोटाले ३ हजार ४ सय ८६ मत ल्याएकी छन्। नुवाकोटको सदरमुकाम रहेको विदुर नपामा मंगलवार वेलुकीसम्म कुल मत गणना ११ हजार ७ सय ५० हुँदा मेयरमा गठवन्धनका कांग्रेसका राजन श्रेष्ठले ६ हजार ५ सय ७ मत ल्याएर अग्रता कायमै गरेका छन् । एमालेका सन्जु पण्डितले ४ हजार ४ सय ३० मत ल्याएका छन्। उपमेयरतर्फ गठवन्धनकी माओवादी केन्द्रकी प्रभा वोगटीले ४ हजार ८ सय ७ मत प्राप्त गरिन् । एमाले अम्विका पौडेलनेपालले ४ हजार ४ सय ७६ मत प्राप्त गरिन्। अन्तिम परिणाम सार्वजनिक भएकोमध्ये तारकेश्वरको अध्यक्ष कांग्रेसका शिव अधिकारी अविरल र उपाध्यक्षमा माओवादी केन्द्रका हरिप्रसाद रिमाल विजयी भएका छन्। पांच वर्ष अगाडि नेकपा एमालेले जितेको सो गापामा कांग्रेस र माओवादीले चुनावी तालमेल गरेका थिए। म्यागङ गापाको अध्यक्षमा कांग्रेसका आशावहादुर तामाङ पुनः विजयी भएका छन् । उनी पहिले पनि अध्यक्ष निर्वाचित भएका थिए भने उपाध्यक्षमा कांग्रेसकै सीता तामाङ विजयी भइन्। लिखु गापामा कांग्रेसका ध्रुव श्रेष्ठ पुनः विजयी भएका छन्। श्रेष्ठ पहिले पनि अध्यक्ष निर्वाचित भएका थिए। लिखुको उपाध्यक्षमा कांग्रेसकै शुभद्रा अधिकारी विजयी भइन्। अध्यक्ष, उपाध्यक्ष दुवैमा नेकपा एमालेका उम्मेदवारहरु निकटतम प्रतिद्वन्दी भएका छन्। सत्ता गठबन्धन दलले गठबन्धनमा आबद्ध दलभन्दा बाहिर गएर चुनावमा तालमेल गर्न रोकेपनि नुवाकोटको किस्पाङ गापामा नेकपा एमाले र माओवादी मिलेर चुनाव जितेका छन्। यसअघि विजयी सत्तारुढ दल कांग्रेसका उम्मेदवारहरुलाई एमाले माओवादी मिलेर हराएका छन्। कांग्रेसका केन्द्रीय सदस्य तथा प्रतिनिधि सभा सदस्य बहादुरसिंह लामातामाङको गृह गाँउपालिकामा माओवादी र एमाले मिलेर कांग्रेससँग चुनाव लडेका थिए। सो गाउंपालिकाको अध्यक्ष, उपाध्यक्ष दुवै पदमा कांग्रेस पराजित भएको छ । कांग्रेसको बलियो पकड रहेको किस्पाङमा एमालेले अध्यक्ष र माओवादी केन्द्रले उपाध्यक्ष जितेको हो। एमालेका वीरबल तामाङले अध्यक्ष र माओवादी केन्द्रका अर्जुनप्रसाद न्यौपानेले उपाध्यक्ष जितेका हुन् । पांच वर्ष अगाडिको निर्वाचनमा दुवै जना आआफ्नो दलवाट अध्यक्ष पदका उम्मेदवार भएका थिए। विजयी तामाङले कांग्रेसका छत्रबहादुर लामालाई पराजित गरेका हुन् । तामाङले ३ हजार ६ सय ३८ मत ल्याएका छन्। उनका प्रतिस्पर्धी कांग्रेसका लामाले ३ हजार ४ सय ५२ मत पाएका छन्। त्यस्तै उपाध्यक्षमा विजयी माओवादी केन्द्रका अर्जुनप्रसाद न्यौपानेले ३ हजार ७ सय १२ मत ल्याएका हुन्। उनले कांग्रेसका दिलकुमारी तामाङलाई हराएका हुन्। दिलकुमारीले ३ हजार २ सय ६० मत पाइन्। ५ वटा वडा रहेको किस्पाङ गाउंपालिकामा एमालेले अध्यक्ष र २ वटा वडा तथा माओवादी केन्द्रले उपाध्यक्ष र तीन वटा वडा लिएर चुनावी तालमेल गरेका थिए। किस्पाङ १ मा कांग्रेसका पशुपति घले, वडा २ मा माओवादी केन्द्रका बद्रीप्रसाद देवकोटा, वडा ३ मा माओवादीका सुरेन्द्रबहादुर तामाङ, वडा ४ मा कांग्रेसका बिनोद तामाङ र वडा ५ मा कांग्रेसका प्रकाश तामाङले जितेका छन्। नुवाकोटको दक्षिणी भेगमा रहेको तारकेश्वर गाँउपालिकामा नेपाली काँग्रेस र माओवादीको गठबन्धन विजयी भएको छ। अध्यक्षमा नेपाली काँग्रेसबाट शिव अधिकारी र उपाध्यक्षमा नेकपा माओवादी केन्द्रका हरिप्रसाद रिमाल विजयी भएका छन्। तारकेश्वर १ मा नेपाली काँग्रेसबाट वडाध्यक्षका उम्मेदवार चक्रबहादुर तामाङ सहित नेपाली काँग्रेसको प्यानलनै विजयी भएको छ। वडा नं २ मा नेकपा एमालेबाट शिव पनेरुको प्यानलै विजयी छ। वडा ३ मा नेपाली काँग्रेसबाट सुर्यमान श्रेष्ठको प्यानलनै विजयी भएको छ। वडा ४ मा नेकपा एमालेका हरि पौडेल, ५ मा नेपाली काँग्रेसबाट अशोक तामाङको प्यानलनै विजयी र वडा ६ मा नेकपा एमालेकै नारायणप्रसाद रिमालले जित हासिल गरेका छन्। उता, नुवाकोटको सुर्यगढी गाउँपालिका नेपाली कांग्रेसले विजय प्राप्त गरेको छ । नेपाली कांग्रेसका उम्मेदवार सन्तवहादुर घलेले अध्यक्ष र मञ्जु बुढाथोकीढकालले उपाध्यक्षमा पुनः विजय प्राप्त गरेका हुन्। यसअघि २०७४ सालमा सम्पन्न भएको स्थानिय निर्वाचनमा पनि उनीहरु दुबैजना अध्यक्ष र उपाध्यक्षमा निर्वाचित भएका थिए । काठमाडौंसँग सीमा जोडिएको नुवाकोटको ककनी गाँउपालिकामा फेरि माओवादीले जितेको छ। माओवादीले अध्यक्ष, उपाध्यक्ष दुवै पदमा जितेको हो । माओवादीका सुमन तामाङले ४ हजार ९ सय ९ मत ल्याएर विजयी भएका हुन्। उपाध्यक्षमा पनि माओवादी केन्द्रकी मिठुमाया लामातामाङ विजयी भएकी छिन् । उनले ४ हजार १ सय ७४ मत पाएकी छन्।"
"भत्कियो मसालको गढ, मोहनविक्रमको वडामा एमाले विजयी",झिमरुक (प्यूठान) : नेकपा मसालको गढ भनेर चिनिने झिमरुक गाउँपालिका वडा नम्वर ५ मा नेकपा एमाले विजयी भएको छ। यो वडा मसालका महामन्त्री मोहनविक्रम सिंहकोसमेत वडा हो। एमालेका दधिराम पोखरेलले राष्ट्रिय जनमोर्चाका देबेन्द्र जिसीलाई ८१ मतले पछि पार्दै विजयी भएका हुन्। पोखरेलले ६३९ र जिसीले ५५८ मत पाएका छन्। चार जना वडा सदस्यमा भने राजमोले जितेको छ। साविक ओखरकोट गाविस मिलाएर यो वडा बनेको हो। ०४९ सालदेखि ०७४ सम्म यहाँ निरन्तर नेकपा मसाल र त्यसको चुनावी मोर्चा राष्ट्रिय जनमोर्चाले एकलौटी सत्ता संचालन गर्दै आइरहेको थियो। ०४९ मा तत्कालिन ओखरकोट गाविसमा विर बहादुर जिसी र ५४ मा रण बहादुर खड्काले अध्यक्ष जितेका थिए। राज्य पुनःसंरचनासँगै ०७४ सालको स्थानीय तह निर्वाचनमा झिमरुक यस वडामा टिकाबहादुर जिसीले जितेका थिए। जिसी अहिले झिमरुक गाउँपालिका अध्यक्षमा चुनाव लडेका छन्। मत गणना चलिरहेको छ। नेपाली कांग्रेस र राजमोले चुनावी गठवन्धन गरेको छ। कुनैबेला शानदार रुपमा एक्लै चुनाव लडेर जित्ने राजमो अहिले अन्य दलको सहारामा चुनावमा सहभागी भएको हो। वडा नम्वर ५ लाई झिमरुक गाउँपालिकाको महत्वपूर्ण वडाको रुपमासमेत हेर्ने गरिएको छ। गाउँपालिकाको केन्द्रदेखि नजिकै पर्ने मच्छि बजारसमेत यसै वडामा पर्दछ।
टोखा नगरपालिकाको मेयरमा एमाले र उपमेयरमा कांग्रेस विजयी,काठमाडौं : काठमाडौं जिल्लाको टोखा नगरपालिकामा नेकपा एमालेले मेयर र नेपाली कांग्रेसले उपमेयर जितेको छ। मेयरमा एमाले उम्मेदवार एवं निवर्तमान मेयर प्रकाश अधिकारी १० हजार ३४० मतसहित विजयी भए। निकटम प्रतिद्वन्द्वी कांग्रेसकी रजनी थापा १० हजार १६६ मत पाएर पराजित भइन्। उनी १७४ मतान्तरले पराजित भएकी हुन्। उपमेयरमा कांग्रेसका मुरारी तामाङ ६१४ मतान्तरले निर्वाचित भएका छन्। तामाङले १० हजार १३२ मत पाउँदा निकटतम प्रतिद्वन्द्वी एमालेकी ज्ञानमाया डंगोलले ९ हजार ५१८ मत प्राप्त गरिन्। काठमाडौंको पालिका प्रमुखमा एमालेको यो पहिलो जित हो। यसअघि शंकरापुरमा राप्रपाले जित निकालेको थियो। बाँकी तीन पालिकामा कांग्रेस विजयी भएको छ। काठमाडौं महानगरपालिकामा भने स्वतन्त्र उम्मेदवार बालेन शाहले दोब्बर मतले अग्रता लिइरहेका छन्।
गायिका बनिन् गाउँपालिका उपाध्यक्ष,"गोरखा : म त चेली उत्तरी गोरखाको बोलको गीतकी गायिक सुनिला गुरुङ धार्चे गाउँपालिकाको उपप्रमुखमा विजयी भएकी छन्। मंगलबार सम्पन्न मतगणना अनुसार चर्चित गायिका गुरुङ माओवादीको तर्फबाट ३,७७९ मत प्राप्त गरी विजयी भएकी हुन्। गोरखा सांस्कृतिक समाजकी कोषाध्यक्षसमेत रहेकी उनी धार्चे गाउँपालिका६ काशिगाउँ निवासी हुन्। उनी कलाकारिता क्षेत्रसंगै हाल राजधानीमा व्यवसाय पनि सञ्चालन गर्दै आएकी छिन्। उनी २०६५ सालदेखि कलाकारिता क्षेत्रमा उदाएकी हुन्। गायन कलाको १५ वर्षको दौरानमा उनले दर्जनौँ गीत गाएकी छिन्। विशेषगरी धार्चे क्षेत्रको लोकगीत संकलन गरी उनले गीति एल्बमहरु, म्युजिक भिडियोहरु बजारमा ल्याएकी छिन्। आफ्नै लगानीका १२ भन्दा धेरै म्युजिक भिडियोहरु बजारमा छन्। धार्चे क्षेत्रका लोकगीत, यस क्षेत्रका प्रवद्र्धनात्मक गीत गाएकी तथा मोडलिङसमेत गरेकी उनी राजनीति र समाजसेवा क्षेत्रमा प्रवेश गरेसंग सानदार विजय हाँसिल गरेकी छिन्। धार्चे गाउँपालिका गोरखाको दुर्गम भेगमा रहेको गाउँपालिका हो। दुर्गम गाउँमा जन्मेर लामो समय देश, विदेश देखे घुमेर अनुभव संगालेकी उनीसित गाउँपालिकाको विकास गर्ने ठूलो सपना छ। सबैभन्दा प्रमुख कुरा म हाम्रो गाउँपालिकाका महिलाहरुको हितमा काम गर्नेछु। बाल बिबाहको बिकराल अबस्था छ। त्यसलाई अन्त्य गर्ने मेरो लक्ष्य हुनेछ, उनी भन्छिन्, समान कामको समान ज्यालाको नीति निर्माणमा पहल गर्नेछु। गर्भवती तथा सुत्केरी महिलामैत्री काम गर्ने पनि मेरो प्राथमिकता हुनेछ। साथै उनले विभिन्न सीपमुलक कार्यक्रम गरी महिलाहरुलाई स्वरोजगार बनाउन पहल गर्ने बताइन्। सुरक्षित सुत्केरी कार्यक्रम अन्तर्गत घरमा सुत्केरी हुने दर घटाउनेछु, उनी भन्छिन्, गाउँका युवाहरु सबै विदेशिएर गाउँ युवा सुन्य भएको छ। युवाहरुलाई सीप सिकाएर स्वरोजगार हुन पहल गर्नेछु। साथै उनले आफ्नो गाउँठाउँका कला, भाषा, संस्कार, संस्कृतिको संरक्षण, विकास, प्रचार प्रसार गर्न पनि पहल गर्ने बताइन्। हाम्रो गाउँमा यति धेरै कला, संस्कृति छ कि, यसको प्रचार प्रसार गर्न सके धेरै राम्रो हुन्छ भन्ने मैले बुझेको छु, उनी भन्छिन्, बाटोघाटो, शिक्षा, स्वास्थ्य शिक्षाका क्षेत्रमा पनि धेरै काम गर्नुपर्ने छ। सबैलाई समेटेर गाउँको सेवामा तल्लीन हुने उनले बताइन्। राजनीति तथा समाजसेवाको क्षेत्रमा लाग्दा आफूभित्र निहित कलाकारिता मर्न नदिन पनि उनले योजना बनाएकी छिन्। मलाई चिनाएकै मेरो कलाकारिताले हो, त्यसैले म जुनसुकै चुनौति सामना गरेर पनि कलाकारिता मर्न दिन्न, उनी भन्छिन्, मेरो नशानशामा गीतसंगीत बगेको छ त्यसैले यसलाई मर्न त म दिँदैदिन्न। मेसोमेलो मिलाएर यसलाई विकास गर्ने मौका पनि चुकाउँदिन।"
धनगढीमा स्वतन्त्र उम्मेदवार गोपाल हमालले मतान्तर बढाउँदै,कैलाली : धनगढी उपमहानगरपालिकामा स्वतन्त्र उम्मेदवार गोपाल हमालले निरन्तर अग्रता कायम राखेका छन्। पछिल्लो मत परिणामअनुसार हमालले ७८१६ मतका साथ अग्रस्थानमा छन्। त्यस्तै सत्ता गठबन्धन एवं नेपाली कांग्रेसका उम्मेदवार नृपबहादु्र ओडले ३८३१ मत ल्याएका छन् भने एमालेका रणबहादुर चन्दले ३३०७ मत ल्याएका छन्। त्यस्तै उपमेयरतर्फ माओवादी उम्मेदवार शान्ति अधिकारिले ३४१६ मतका साथ अग्रस्थानमा छिन्। एमालेकी कन्दकला रानाले ३३०७ मत ल्याएकी छन् भने स्वतन्त्र उम्मेदवार प्रभाकर भण्डारीले १९०० मत ल्याएका छन्।
भारतले नवीन श्रीवास्तवलाई नियुक्त गर्यो नेपालका लागि नयाँ राजदूत,काठमाडौं : भारत सरकारले नेपालका लागि नयाँ राजदूतमा नवीन श्रीवास्तवलाई नियुक्त गरेको छ। भारतीय विदेश मन्त्रालयले मंगलबार चिनियाँ मामिला जानकार श्रीवास्तवलाई नेपाल पठाउने निर्णय गरेको हो। विदेश मन्त्रालयमा पूर्वी एसिया डेस्क हेरिरहेका श्रीवास्तव शुक्रबार नेपाल आउने र अर्को साताबाट कार्यभार सम्हाल्ने भारतीय दूतावासले जनाएको छ। निवर्तमान राजदूत विनयमोहन क्वात्रा भारतीय विदेश मन्त्रालयको सचिव नियुक्त भएपछि उनको ठाउँमा श्रीवास्तव आउन लागेका हुन्। विदेश मन्त्रालयका एडिसनल सेक्रेटरी श्रीवास्तवले भारत चीन तनाव साम्य पार्न महत्वपूर्ण भूमिका खेलेका छन्।
बर्दियाको राजापुरमा माओवादी केन्द्र विजयी,"गुलरिया : बर्दियाको राजापुर नगरपालिकाको प्रमुखमा माओवादी केन्द्रका दीपेश थारु र उपप्रमुखमा मनकला कुमारी चौधरी विजयी भएका छन्। नेपाली कांग्रेसका दिपक जंग शाह र यशोदा थारुलाई पराजित गर्दै राजापुरमा माओवादी केन्द्रले जित हात पारेको छ। प्रमुख पदका थारुले ९ हजार ८०७ मत प्राप्त गरेका छन्। शाहले ९ हजार ७६० मत पाए। उप्रमुख पदमा माओवादी केन्द्रकी चौधरीले १० हजार ८६ मत प्राप्त गरी नेपाली कांग्रेसकी यशोदा थारुलाई पराजित गरिन्। कांग्रेसकी थारुले १० हजार मत प्राप्त गरिन्। प्रमुख पदमा ४७ मत र उपप्रमुख पदमा ४१ मतको मतान्तर रहेको निर्वाचन अधिकृतको कार्यालय राजापुरले जनाएको छ। राजापुर नगरपालिकामा रहेका १० वटा वडाहरुमध्ये ५ वटा वडाको अध्यक्षमा माओवादी केन्द्र, ३ वटामा नेपाली कांग्रेस, एमाले र स्वतन्त्र गरी ११ वडा जितेका हुन्। माओवादी केन्द्रबाट वडा नम्बर ३ मा प्रशान्त थारु, ४ मा विदुर पोखरेल, ६ मा असराज न्यौपाने, ८ मा राजेश थारु र वडा नम्वर १० मा शिवलाल थारु विजयी भएका छन्। नेपाली कांग्रेसबाट वडा अध्यक्षमा वडा नम्वर १ बाट बाबुराम चौधरी, २ मा रामचन्द्र चौधरी र ९ मा विष्णु प्रसाद थारु विजयी भएका हुन्। स्वतन्त्रबाट वडा नम्वर ५ मा रमेश चौधरी, एमालेबाट वडा नम्बर ७ मा रामु थारु विजयी भएका छन्। माओवादी केन्द्रबाट मेयरपदका विजेता दीपेश थारु लुम्बिनी प्रदेस सांसदबाट राजीनामा दिई निर्वाचनमा होमिएका हुन्। माओवादी केन्द्रकी उपप्रमुख मनकला कुमारी चौधरी पुन उपप्रमुखमा निर्वाचित भएकी छन्।"
पाल्पाको तानसेन र रैनादेवी छहरामा कांग्रेसको जित,"तानसेन : पाल्पाको सदरमुकाम तानसेन नगरपालिकाको प्रमुख र उपप्रमुखमा नेपाली कांग्रेस विजयी भएको छ। प्रमुखका उम्मेदवार कांग्रेसका सन्तोषलाल श्रेष्ठ र उपप्रमुखमा नेकपा माओवादी केन्द्रकी प्रतिक्षा सिंजाली गाहा विजयी भइन। उपप्रमख सिंजाली माओवादी केन्द्रकी उम्मेदवार भएपनि उनले रुख चिन्ह लिएर चुनाव लडेकी थिईन। कांग्रेसका नगर प्रमुख उम्मेदवार श्रेष्ठले ११ हजार २ सय ७३ मत ल्याएर नगर प्रमुखमा विजयी भए भने उनका निकटतम प्रतिद्धन्द्धी नेकपा एमालेका धनेन्द्रराज घिमिरेले १० हजार ३ सय ९४ मत ल्याए। श्रेष्ठले ८७९ मत अन्तरले नेकपा एमालेका नगर प्रमुख उम्मेदवार घिमिरेलाई पराजित गरेका हुन्। गठबन्धनबाट उपप्रमुखको उम्मेदवार रहेकी नेकपा माओवादीकी प्रतिक्षा सिंजालीले ११ हजार १ सय ५१ मत ल्याई विजयी भइन्। उपप्रमुख सिंजालीकी निकटतम प्रतिद्धन्द्धी नेकपा एमालेकी शशी श्रेष्ठले १० हजार ३ सय ७२ मत ल्याईन्। उपप्रमुख सिंजालीले ७७९ मत अन्तरले नेकपा एमालेकी उपप्रमुख उम्मेदवार श्रेष्ठ लाई पराजित गरेकी हुन्। कांग्रेसका वडा नं १ बाट सुनिल कुमार बस्याल, वडा नं २ बाट महेश्वरलाल श्रेष्ठ, वडा नं ३ बाट बाबुरत्न शाक्य, वडा नं ४ बाट हेमन्तराज शाक्य, वडा नं ५ बाट रामबहादुर रावल, वडा नं ६ बाट सागरमान महर्जन, वडा नं ७ प्रदिप खनाल, वडा नं ११ बाट यादव बहादुर कार्की, वडा नं १२ मेजर सिंह केसी र वडा नं १३ बाट टुक प्रसाद भट्टराई विजयी भए। नेकपा एमालेका वडा नं ८ बाट सोमनाथ अर्याल, वडा नं ९ बाट राजेश कुमार अर्याल, वडा नं १० बाट हिमलाल पंगेनी र वडा नं १४ शोभाखर भट्टराई विजयी भएका छन्। २०७४ सालको स्थानीयतह निर्वाचनमा नेकपा एमाले नगरप्रमुख, उपप्रमुख सहित ८ वडामा जित हासिल गरेको थियो भने अहिलेको निर्वाचनमा नेकपा एमाले ४ वटा वडामा मात्र सिमित भएको छ। यस्तै पाल्पाकै रैनादेवी छहरा गाउँपालिकाको अध्यक्षमा पनि कांग्रेसकै रुकमांगत भट्टराई, उपाध्यक्षमा नेकपा माओवादी केन्द्रका युवराज थापा विजयी भएका छन्। कांग्रेसका रुकमागतले ४९८ मत अन्तरले एमालेका रामबहादुर राउतलाई पराजित गरे। कांग्रेसका भट्टराईले ६६४३ मत ल्याए भने उनका निकटम प्रतिद्धन्दी नेकपा एमालेका राउतले ६१४५ मत ल्याएका थिए। उपाध्यक्षमा माओवादी केन्द्रका थापाले ५७६ मत अन्तरले नेकपा एमालेकी गिता भट्टराई घिमिरेलाई पराजित गरे। माओवादी केन्द्रका थापाले ६३०७ मत पाएका थिए भने उनका निकटम प्रतिद्धन्दी घिमिरेले ५७३१ मत पाएकी थिईन्। गाउँपालिकाको ८ वटा वडामा कांग्रेसले ४, नेकपा माओवादी केन्द्रले २ र नेकपा एमालेले २ वटा वडामा विजय हासिल गरेको छ। कांग्रेसका वडा नं २ बाट दान बहादुर पौडेल, वडा नं ५ मा हुमान सिंह कार्की, वडा नं ६ मा दोम बहादुर घर्ति, वडा नं ७ मा देवेन्द्र पुन विजयी भएका छन्। माओवादीका वडा नं १ मा सोम बहादुर दर्लामी र वडा नं ३ मा प्रदिप पौडेल विजयी भएका छन्। नेकपा एमाले बाट वडा नं ४ मा गोविन्द बहादुर रायमाझी र वडा नं ८ बाट रोम बहादुर राना विजयी भएका छन्। २०७४ सालको स्थानीय तह निर्वाचनमा कांग्रेसले रैनादेवी छहरामा अध्यक्ष, उपाध्यक्षसहित ६ वटा वडा, नेकपा माओवादी केन्द्रले १ वटा वडा र नेकपा एमाले १ वटा वडामा जित हासिल गरेको थियो।"
स्याङ्जाको अर्जुनचौपारीमा कांग्रेसका उम्मेदवार विजयी,"स्याङ्जा : अर्जुनचौपारी गाउँपालिका अध्यक्ष र उपाध्यक्षमा नेपाली कांग्रेसका प्रकाश तिवारी र सपना गुरुङ विजयी भएका छन्। तिवारीले आफ्ना प्रतिस्पर्धी नेकपा एमालेका चिनुमाया गुरुङ्लाई १ हजार ९ सय ४४ मतान्तरले पछि पार्दै विजयी भएका हुन्। तिवारीको ५ हजार २९१ मत पाउदा गुरुङले ३ हजार ३ सय ४७ मत छ। उपप्रमुखमा गुरुङले १ हजार ६० मतको अन्तरले विजयी भईन। गुरुङले ४ हजार ८ सय २७ मत ल्याउँदा प्रतिस्पर्धी एमालेका टंकप्रसाद खनालले ३ हजार ७ सय ६७ मत पाएका छन्। ६ वटा रहेको गाउँपालिकामा एउटावाहेक सबै वडामा नेपाली कांग्रेस विजयी भएको छ। पालिकाको १ देखि ६ सम्म क्रमशः रणबहादुर थापा, धनबहादुर गुरुङ, शोभाकान्त काफ्ले, भुवनसिंह गुरुङ, बद्रीप्रसाद पौडेल र नारायणप्रसाद ढकाल बिजयी भएका छन्। पालिकामा कांग्रेसकै बहुमत पुगेको छ। अघिल्लो निर्वाचनमा अध्यक्षमा नेपाली कांग्रेसका दिर्घनारायण अर्याल र उपाध्यक्षमा नेकपा एमालेका चिनुमाया गुरुङ् निर्वाचित भएका थिए। उपविजेता गुरुङ अघिल्लो निर्वाचनमा उपाध्यक्ष पदमा निर्वाचित भएकी थिइन्।"
स्याङजाको पुतलीबजारमा कांग्रेस उम्मेदवार विजयी,स्याङजा : पुतलीबजार नगरपालिकाको प्रमुख तथा उपप्रमुखमा नेपाली कांग्रेस विजयी भएको छ। प्रमुखमा कांग्रेसका तुलसीराम रेग्मी र र उपप्रमुखमा देवी अर्याल विजयी भएका हुन्। उनीहरु दुबैले नेकपा एमालेतर्फका प्रमुख र उपप्रमुखका प्रतिस्पर्धी सीमा क्षेत्री र महेश पुरीलाई क्रमश: २ हजार ४९४ र ९ सय ४७ मतले पछि पार्दे विजयी भएका हुन। प्रमुख रेग्मीले १२ हजार ४९४ मत ल्याउँदा प्रतिस्पर्धी क्षेत्रीले १० हजार ९० मत पाएकी थिईन। उपप्रमुख अर्यालले ११ हजार ७४८ मत ल्याउँदा पुरीले १० हजार सात सय ६१ मत पाएका हुन्। पुतलीबजारमा १४ वडा रहेकोमा कांग्रेसले ९ र एमालेले ५ वटा वडामा अध्यक्ष जितेको छ। यसअघि २०७४ सालको स्थानीय तहमा नेकपा एमालेले नै प्रमुख उपप्रमुख जितेको थियो। अघिल्लो निर्वाचनमा पनि सीमा क्षेत्री र तुलसीराम रेग्मीबीच चुनावी प्रतिस्पर्धा थियो। ३७ हजार ७०८ मतदाता रहेको पुतलीबजारमा २५ हजार १४९ जनाले मतदान गरेका थिए।
रामेछाप नगरपालिकामा न्यौपानेको शानदार जित,"रामेछाप : जिल्लाको पुरानो सदरमुकामसमेत रहेको रामेछाप नगरपालिकामा नेपाली कांग्रेसका उम्मेदवार लबश्री न्यौपाने विजयी भएका छन्। न्यौपाने ६ हजार ६ सय ३९ मतका साथ विजयी भएका हुन्। नेकपा एमालेका उम्मेदवार रोशन पाख्रीनलाई ६ सय ५३ मतले पराजित गर्दै विजयी भएका हुन्। यस्तै उपप्रमुखमा कांग्रेसकी बाला कार्की ६ हजार ६ सय ४० मतका साथ विजयी भएकी हुन्। कार्कीले एमालेकी सीता केसीलाई १ हजार २ सय ९३ मततले पराजित गर्दै रामेछाप नगरपालिकाकी उपप्रमुख निर्वाचित भएको निर्वाचन कार्यालयले जानकारी दिएको छ। रामेछाप नगरपालिका गत स्थानीय निर्वाचनमा पनि कांग्रेसले नै जितेको थियो। गत स्थानीय निर्वाचनमा कांग्रेस, एमाले र माओवादीले समान ३३ वडा जितेका थिए भने यो पटक ७ वटा वडासहित कांग्रेले विजयी भएको हो। नगरपालिकामा २ वटा वडा माओवादी केन्द्रले जितेको छ। निर्वाचित भएसंगै न्यौपानेले नगरबासीको आधारभूत आवश्यकतालाई प्राथमिकतामा राखेर काम गर्ने बताए।"
पछिल्लो मत परिणामअनुसार बालेन्द्रले ल्याए १२ हजार ८७७ मत,काठमाडौंः काठमाडौं महानगरको मेयरमा स्वतन्त्र तर्फका उम्मेदवार बालेन्द्र साहले अग्रता कायम राखेका छन्। उनलाई एमालेका केशव स्थापितले पछ्याइरहेका छन्। सत्ता गठबन्धनकी मेयर पदकी उम्मेदवार सिर्जना सिंह तेस्रो स्थानमा छिन्। पछिल्लो मत परिणामअनुसार बालेन्द्रले १२ हजार ८७७ मत प्राप्त गरेका छन्। केशवले ६ हजार ८७८ मत प्राप्त गरेका छन् भने सिर्जनाले ६ हजार १०१ मत पाएकी छिन्।
डोटीको दिपायल सिलगढी नगरपालिकामा कांग्रेस विजयी,"डोटी : डोटीको सदरमुकाममा रहेको पुरानो दिपायल सिलगढी नगरपालिकामा नेपाली कांग्रेस विजयी भएको छ। नगरपालिकाको प्रमुख तथा उपप्रमुखमा नेपाली कांग्रेसका बाजि सिंह खड्का विजयर कल्पना साउद निर्वाचित भएका छन्। एमालेका उम्मेदवारलाई पराजित गर्दै निर्वाचित भएका हुन्। नेकपा एमालेको गड मानिएको दिपायल सिलगढी नगरपालिकामा यसपटक भने नेपाली कांग्रेसले पाँच वटा वडासहित प्रमुख र उपप्रमुख जितेको हो। २०७४ को स्थानीय तहको निर्वाचनमा समेत खड्का नेकपा एमालेका मञ्जु मलासीसंग प्रमुखमा पराजित भएका थिए। नगर प्रमुखमा खड्काले ५१३८ मत प्राप्त गरी जीत हात पारेका छन्। उनका निकटतम प्रतिद्वन्द्वी नेकपा एमालेका लक्ष्मण मलासीले ३५१४ मत ल्याएका छन्। नेकपा एकीकृत समाजवादीसँगको तालमेलमा उठेका नेकपा माओवादी केन्द्रका उम्मेदवार खगेन्द्र बहादुर साउँदले १९८३ मत प्राप्त गरेका छन्। उपप्रमुखमा पनि कांग्रेसकै कल्पना साउदले ४६६८ मत ल्याएर निर्वाचित भएकी छन् भने उनका निकटतम प्रतिद्वन्द्वी एमालेकी रूपा कठायतले ४१२९ मत प्राप्त गरिन्। नेकपा माओवादी केन्द्रसँगको तालमेलमा उपप्रमुखमा उठेका नेकपा एसका ऐश्वर्य भण्डारी बिष्टले ५६८ मत प्राप्त गरिन। ९ वटा वडा रहेको दिपायल सिलगढी नगरपालिकामा ५ वटा वडामा नेपाली कांग्रेसले जित्दा २ वटा वडामा एमाले, १ वडामा माओबादी केन्द्र र १ वडामा स्वतन्त्र उम्मेदवारले जितेका छन्। नेपाली कांग्रेसको तर्फबाट वडा नम्बर १ मा कृष्ण बहादुर साउद, वडा नम्बर ३ मा नारायण सिंह साउद, वडा नम्बर ५ गणेश भण्डारी, वडा नम्बर ८ मा दशरथ बलायर र वडा नम्बर ९ मा हर्क बहादुर साउद विजयी भएका छन्। नेकपा एमालेको तर्फबाट वडा नम्बर ६ मा नरेश मलासी, वडा नम्बर ७ मा कर्ण बहादुर बिष्ट विजयी भएका छन् भने वडा नम्बर २ का स्वतन्त्र उम्मेदवार राजेन्द्र खड्का बिजयी भएका हुन्। योसँगै डोटीका नौ स्थानीय तहमध्ये सात स्थानीय तहको नतिजा सार्वजनिक भइसकेको छ। जसमा पाँच पालिकामा नेपाली कांग्रेसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ। डोटीको दिपायल सपलगढी नगरपालिका, बडीकेदार गाउँपालिका, पूर्वीचौकी गाउँपालिका, आदर्श गाउँपालिका र आदर्श गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जितेको छ। शिखर नगरपालिका र केआईसिंह गाउँपालिकामा मतगणना जारी रहेको छ। दुबैमा नेपाली कांग्रेसले ठूलो मतअन्तरले अग्रता लिएको छ।"
"काठमाडौंमा ६ हजार बढी मतले बालेनको अग्रता, ८ वडाको गणनामा कहाँ कति मत पाए ?","काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले ६ हजार ८३ मतान्तरले अग्रता कायम गरेका छन्। राति १०:१० बजेसम्म ३३ हजार ९२६ मत गणना हुँदा बालेनले १३ हजार १८९ मत प्राप्त गरेका छन्। त्यसैगरी एमालेका केशव स्थापितले ७ हजार १०६ मत प्राप्त गरेका छन्। कांग्रेसकी सिर्जना सिंहले ६ हजार २४७ मत प्राप्त गरेकी छन्। उनी बालेनभन्दा ६ हजार ९४२ मतले पछाडि छिन्। काठमाडौंको १ र २ नम्बर वडाको मत गणना सकिएर दुबै वडा एमालेले जितेको छ। अहिले ३, ४, ५, ६, २९, ३०, ३१ र ३२ नम्बर वडाको गणना भइरहेको छ। गणना भइसकेको १ र २ नम्बर वडामा बालेनले ७८३ र १२१५ मत प्राप्त गरेका छन्। गणना भइरहेको वडाहरु ३ मा १९२६, ४ मा २४८२, ५ मा १२५२, ६ मा ८८०, २९ मा ११९, ३० मा ३७३, ३१ मा १४४१ र ३२ मा २७१८ मत प्राप्त गरेका छन्। अहिले सम्म गणना भइसकेको र भइरहेको १० वडामा सबैमा स्थापित र सिंहभन्दा बालेन नै धेरै मत ल्याएका छन्। स्थापितले गणना भइसकेको १ र २ मा ३६५ र ७२८ मत पाएका छन्। गणना भइरहेको वडाहरु ३ मा १००४, ४ मा १२८७, पाँचमा ९२७, ६ मा ४९१, २९ मा ७१, ३० मा १३१, ३१ मा ८४२ र ३२ मा १२६० मत पाएका छन्। त्यस्तै सिर्जना सिंहले वडा नम्बर १ र २ मा ४५१ र ४९७ मत प्राप्त गरेकी छन्। ३, ४, ५, ६ मा ९४२, ९९१, ६४३, ६४८ मत प्राप्त गरेकी छन्। २९, ३०, ३१, ३२ नम्बर वडामा १००, १६९, ८०६, १००० मत प्राप्त गरेकी छन्।"
यस्तो छ भरतपुरको नयाँ मत परिणाम,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले मतान्तरण बढाएकी छन्। पछिल्लो मतपरिणामअनुसार दाहालले ७३५१ मत पाएकी छन्। एमालेका उम्मेदवार विजय सुवेदीले ७०२८ मत ल्याएका छन्। दाहाल सुवेदीभन्दा ३२३ मतले अघि छिन्। त्यस्तै नेपाली कांग्रेसका बागी उम्मेदवार जगन्नाथ पौडेलले ३५६२ मत ल्याएका छन्। पछिल्लो समय उनले मतान्तर घटाउँदै लगेका छन्। त्यस्तै उपप्रमुखमा नेपाली कांग्रेसका चित्रसेन अधिकारीले ८९०६ मत पाएका छन् भने राप्रपाकी हिमला गुरुङले ५८०३ मत पाएकी छन्।
एमालेले जितेको धनुषाको विदेह नगरपालिकामा एकीकृत समाजवादीका उम्मेदवारको यस्तो हार्दिकता,जनकपुरधाम : धनुषाको विदेह नगरपालिकामा नेकपा एमालेका उम्मेदवार विजयी भएका छन्। एमालेबाट मेयर पदका उम्मेदवार बेचन दास र उपमेयरमा आशा देवी झा निर्वाचित भएका हुन्। एमालेका दासले ४ हजार ४१२ मत ल्याए विजयी भएका हुन् भने उनका निकटतम प्रतिद्वन्द्वी नेकपा (एकीकृत समाजवादी)का राजकिशोर यादव (रोहिता)ले ३ हजार ४२६ मत प्राप्त गरे। यसैगरी एमालेबाट आशादेवी झाले ४ हजार ६५९ मत प्राप्त गरेर विजयी भइन्। निकटतम प्रतिद्वन्द्वी सञ्जना अधिकारीले २ हजार ८२७ मत पाइन्। यसअघि २०७४ सालको स्थानीय निर्वाचनमा दास नेकपा माओवादी केन्द्रबाट निर्वाचित भएका थिए। एमाले र माओवादीको एकतासँगै बनेको नेकपाबाट दुई पार्टी अलग हुँदा दासले एमाले रोजेका थिए। निर्वाचित मेयर दास र उपमेयर झालाई पराजित एकीकृत समाजवादीका यादव र अधिकारीले फूलमाला लगाएर बधाई तथा शुभकामना दिएका थिए। केन्द्रमा दुई पार्टीबीच कटुता भए पनि स्थानीय तहमा भने हार्दिकता देखिएको छ ।
एमालेका निवर्तमान मेयरलाई हराउँदै कांग्रेसका रत्न खड्का निर्वाचित,"जाजरकोट : जाजरकोटको छेडागाड नगरपालिकाको प्रमुखमा नेपाली कांग्रेसका रत्नबहादुर खड्का विजयी भएका छन्। सत्ता गठबन्धनको तर्फबाट उम्मेदवार रहेका खड्काले एमालेका लालबहादुर महतारालाई पराजित गदै छेडागाड नगरपालिकाको नगरप्रमुखमा निर्वाचित भएका हुन्। मुख्य निर्वाचन अधिकृतको कार्यालयका अनुसार खड्काले आठ हजार छ सय पाँच मत प्राप्त गरेर विजयी भएका हुन्। उनका निकटतम प्रतिद्वन्द्वी नेकपा एमालेका महताराले चार हजार ९ सय १८ मत प्राप्त गरेका छन्। महतारा यसअघिका नगरप्रमुख हुन्। एमालेले उनैलाई पुनः उम्मेदवार बनाएको थियो भने सत्ता गठबन्धनका साझा उम्मेदवार खड्का २०७४ सालको निर्वाचनमा एमालेका महतारासँग पराजित भएका थिए। उपप्रमुखमा सत्ता गठबन्धनकै चन्द्रबहादुर थापा अपील निर्वाचित भएका छन्। उनले सात हजार चार सय ६१ मत ल्याएर विजयी भएका हुन्। उनका निकटत प्रतिद्वाद्वी एमालेकी अन्जु थापाले पाँच हजार चार सय ३६ मत प्राप्त गरेकी छन्। १३ वटा वडा रहेको यस नगरपालिकामा चार वटा वडामा नेपाली कांग्रेस, माओवादी केन्द्र पाँच वडामा, एमालेले तीन वडामा र एकिकृत समाजबादीले एक वडामा जित हासिल गरेका छन्।"
अनुयायी बलात्कार प्रकरण : सिद्धबाबाले सफाइ पाएको मुद्दा उल्टियो,"विराटनगर : महिला अनुयायीमाथिको बलात्कार प्रकरणमा सफाइ पाएका विवादास्पद धर्मगुरु सिद्धबाबा रामकृष्णचार्य श्री वैष्णव कृष्णदास भनिने कृष्णबहादुर गिरीविरुद्धको जबरजस्ती करणी मुद्दा उल्टिएको छ। सिद्धबाबालाई सफाइ दिने जिल्ला अदालत सुनसरीको फैसलालाई उच्च अदालत विराटनगरले मंगलबार उल्टाइदिएको हो। उच्च अदालत विराटनगरका कामु मुख्य न्यायाधीश सत्यमोहन जोशी थारु र किरणकुमारी गुप्ताको संयुक्त इजलासले जिल्लाको फैसला बदर गरिदिएको छ। उच्चका सूचना अधिकारी ओमराज सुवेदीका अनुसार थप प्रमाणहरु बुझेर पुनः मुद्दामा इन्साफ गर्न आदेश दिँदै उच्चले जिल्लाको फैसला उल्टाएको हो। उच्चको आदेशअनुसार जिल्ला अदालतले मुद्दामा पेस भएका थप प्रमाणहरु बुझेर पुनः फैसला गर्नुपर्ने उनले बताए। अथेष्ट प्रमाण नबुझिकन गरेको फैसला बदर गर्दै उच्चको इजलासले पीडित र पीडकबीच भएको सम्बादको रेकर्ड परीक्षण गरी पीडित महिलाको स्वास्थ्य परीक्षण गर्ने चिकित्सक तथा दुवै पक्षका साक्षीको बकपत्र गरेर थप प्रमाण जुटाउँदै पुनः मुद्दाको फैसला गर्न भनेको सुवेदीको भनाइ छ। २०७६ कात्तिक ४ गते राति करणी गरेको दाबीसहित एक महिला अनुयायीले २०७६ मंसिर ११ गते जिल्ला प्रहरी कार्यालय सुनसरीमा जाहेरी दिएपछि मुद्दाको प्रक्रिया अघि बढेको थियो। प्रहरीको हिरासतमा बस्नुपर्ने समय भने बिरामी भएको भन्दै उनले विराट नर्सिङ होममा बिताएका थिए। सुनसरी अदालतमा दर्ता भएको मुद्दामा पनि २०७७ मंसिर २२ गते तत्कालीन न्यायाधीश अर्जुनप्रसाद कोइरालाको इजलासले सिद्धबाबालाई सफाइ दिने फैसला सुनायो। जबकि सिद्धबाबाले एक हिसाबबाट बलात्कार स्वीकार गरिसकेको अडियो रेकर्ड प्रमाणका रूपमा पेस गरिएको थियो। रेकर्डमा सिद्धबाबा र पीडित भनिएकी महिलाले दोहोरो सम्बाद गरेको सुन्न सकिन्छ। सफाइअघि नै २०७६ साल पुस १४ गते जिल्ला अदालत सुनसरीका तत्कालीनन न्यायाधीश राधाकृष्ण उप्रेतीको इजलासले उनलाई ३ लाख धरौटीमा पूर्पक्षका लागि छाड्न आदेश दिइसकेको थियो। पछि सहमतिमा करणी गरेको देखिएकाले सिद्धबाबाविरुद्ध बलात्कार नठहरिने फैसला सुनसरी अदालतले गर्यो। आदेशविरुद्ध उच्च अदालत विराटनगरमा पीडित पक्षले पुनरावेदन गर्यो। उच्च अदालत विराटनगरका तत्कालीन मुख्य न्यायाधीश तीलप्रसाद श्रेष्ठ र न्यायाधीश प्रेमराज कार्कीको इजलासले २०७६ माघ ९ गते जिल्लाको आदेश उल्टाउँदै सिद्धबाबालाई थुनामै राखेर मुद्दाको पूर्पक्ष गर्न आदेश दियो। मुख्य न्यायाधीश श्रेष्ठ अहिले सर्वोच्चमा न्यायाधीश छन्। उच्चको आदेश आउने दिन भारततिर भागेका सिद्धबाबालाई ४० दिनपछि फर्किएर हाजिर भएसँगै कारागार चलान गरियो। भाग्नुअघि सुनसरीको चतरास्थित आश्रममा बस्दै आएका थिए। सफाइपछि कारागारबाट आश्रमनै फर्किएका छन्। सिद्धबाबाविरुद्धको मुद्दामा आदेश गर्ने र सफाइ दिने न्यायाधीश कोइराला र उप्रेती भने विवादमा परे। सफाइ पाएको मुद्दालाई उच्चले उल्टाएपछि उनीहरुको आदेश र फैसला नियमसंगत थिएन भन्ने पुष्टि भएको छ। सफाइको फैसलामा भनिएको छ, जाहेरवाली र प्रतिवादी बीच आदानप्रदान भएका म्यासेजहरुबाट सहमतिमै शारीरिक सम्पर्क भएको भन्ने देखिएकोले अभियोग दावीबमोजिम जवरजस्ती करणीको कसूर कायम गर्न मिल्ने देखिएन। जिल्लाको फैसलाविरुद्ध उच्च सरकारी वकिलको कार्यालयले २०७७ फागुन २८ गते उच्च अदालतमा निवेदन दियो। सिद्धबाबा पनि फैसलाविरुद्ध २०७७ चैत २६ गते उच्च अदालतमा पुगेका थिए। दुवै निवेदनलाई लगाउमा राखेर मुद्दाको सुनुवाई गरिएको सूचना अधिकारी सुवेदीले बताए।"
रामेछापमा एकीकृत समाजवादीले वडाअध्यक्षमा खाता खोल्यो,"काठमाडौं : रामेछापको मन्थली नगरपालिका५ सुनारपानीको वडा अध्यक्षमा नेपाल कम्युनिष्ट पार्टी (एकीकृत समाजवादी) निर्वाचित भएको छ। नेपाल कम्युनिष्ट पार्टी (एमाले)का गणेश कार्कीलाई पराजित गर्दै एकीकृत समाजवादीका उम्मेदवार रविन कार्की (नविन) वडा अध्यक्षमा निर्वाचित भएका हुन् । रविनले ४४४ मत ल्याउँदा उनका निकटतम प्रतिद्वन्द्वी गणेशले ४१९ मत प्राप्त गरेका छन्। जिल्लामा नै वडा अध्यक्ष जितेर एकीकृत समाजवादीले खाता खोलेको हो। वडा सदस्यमा नेपाल कम्युनिष्ट पार्टी (एमाले)का रामकुमार सार्की, राधा कार्की, तारा कुमारी बसेल र माओवादी केन्द्रका शम्भु कुमार बसेल निर्वाचित भएका छन्।"
सप्तकोशी र अग्नीसाइरमा एमालेकांग्रेसले खोस्यो एकअर्काको भाग,"राजविराज : मतगणना सम्पन्न सप्तरीको दुई पालिकामा नेपाली कांग्रेस र नेकपा (एमाले) एकले अर्काको गढ भत्काउँदै भाग लगाएका छन्। एमालेको वर्चस्व रहँदै आएको सप्तकोशी नगरपालिका कांग्रेसले र कांग्रेसले गढ ठान्दै आएको अग्नीसाइर कृष्णसवरन गाउँपालिका एमालेले खोसेको छ। संयोग यसपटक सप्तकोशी नगर प्रमुखमा निर्वाचित कृष्णप्रसाद ढकाल र अग्नीसाइर कृष्णसवरन गाउँपालिका अध्यक्षमा निर्वाचित दिनानाथ चौधरी गत निर्वाचनमा तेस्रो स्थानमा थिए। यसअघि २०७४ को स्थानीय तहको निर्वाचनमा सप्तकोशीमा एउटै वडा अध्यक्ष समेत जित्न नसकी क्लिनस्विप रहेको कांग्रेस यो निर्वाचनमा प्रमुख, उपप्रमुखसहित बहुमत वडा अध्यक्षमा विजयी भएको छ। गत निर्वाचनमा १ हजार ५३३ मत ल्याएर तेस्रो स्थानमा रहेका कांग्रेसका कृष्णप्रसाद ढकालले निवर्तमान प्रमुख उत्तमकुमार शर्मालाई १ हजार ५०२ मत अन्तरले पराजित नै गरे। नगर प्रमुखमा ढकालले ४ हजार ४६९ मत ल्याए भने एमालेका शर्माले २ हजार ९६७ मत ल्याए। गत चुनावमा निकटतम प्रतिद्वन्द्वी रहेको माओवादी तेस्रो स्थानमा झरेको छ। नेकपा (माओवादी केन्द्र) का रबिन्द्र चौधरीले २ हजार ३०८ मत ल्याएका छन्। एमालेका शर्मा २०७४ को स्थानीय तहको निर्वाचनमा ३ हजार ३९ मत ल्याई प्रमुखमा निर्वाचित भएका थिए। उक्त निर्वाचनमा माओवादीका ध्रुवकुमार कार्की १ हजार ८८३ मत ल्याई निकट्तम प्रतिद्वन्द्वी रहेका थिए भने ढकाल १ हजार ५३३ मत ल्याई तेस्रो स्थानमा रहेका थिए। सप्तकोशी नगरपालिकाको उपप्रमुखमा पनि नेपाली कांग्रेसकै रीताकुमारी चौधरी निर्वाचित भएकी छन्। रीताले ३ हजार ९५८ मत ल्याएर एमालेकी संगिताकुमारी चौधरीलाई पराजित गरेकी हुन्। एमालेकी संगिताले ३ हजार २ सय मत ल्याइन्। माओवादी केन्द्रकी राजकुमारी चौधरीले २ हजार ३७३ मतमा चित्त बुझाएकी छन्। राजकुमारीले २०७४ को निर्वाचनमा २ हजार १९९ मत ल्याएर निकटतम प्रतिद्वन्द्वी रहेकी थिइन् भने हाल निर्वाचित रीताले १ हजार ४०२ मत ल्याएर तेस्रो नै रहेकी थिइन्। गत निर्वाचनमा ३ हजार २२७ मत ल्याएर उपप्रमुख बनेकी एमालेकी आशा चौधरीको कोभिड१९ का कारण एक वर्ष अघि जेठ ४ गते विहान निधन भएको थियो। यसैगरी गत निर्वाचनमा अग्नीसाइर कृष्णसवरनको ६ नम्बर वडामात्र जित्न सकेको एमालेले यसपटक अध्यक्षमै ९८६ मतअन्तरले जित हासिल गरेको छ। कूल खसेको १२ हजार ४२५ मतमा चौधरीले ४ हजार ८७४ मत ल्याएर अध्यक्षमा निर्वाचित भएको निर्वाचन समितिको कार्यालयले जनाएको छ। निवर्तमान गाउँपालिका अध्यक्ष कांग्रेसका परशुराम चौधरीले ३ हजार ८८८ मत ल्याए। तेस्रो स्थानमा रहेका नेकपा (माओवादी केन्द्र) का रघुकुमार सिन्हाले १ हजार २७३ मत ल्याए। कांग्रेसका परशुराम चौधरी २०७४ को स्थानीय तहको निर्वाचनमा ३ हजार ३९५ मत ल्याई अध्यक्षमा निर्वाचित भएका थिए। एमालेका बद्रीनारायण चौधरी १ हजार ४५३ मत ल्याएर निकट्तम प्रतिद्वन्द्वी हुँदा नेपाल लोकतान्त्रिक फोरमबाट लडेका दिनानाथ १ हजार ४१६ मत ल्याएर तेस्रो भएका थिए। अग्नीसाइर कृष्णसवरण गाउँपालिकाको उपाध्यक्षमा भने मीना चौधरी बिद्रोही उम्मेदवार हुँदा समेत कांग्रेसकी कल्पनाकुमारी चौधरी निर्वाचित भइन्। गत निर्वाचनमा पाँचौ स्थानमा रहेकी कल्पनाले यसपटक ४ हजार २१६ मत ल्याएर एमालेकी शैलेन्द्रीकुमारी लेखी थरुनीलाई पराजित गरिन्। एमालेकी थरुनीले ३ हजार ४५९ मत ल्याइन् । गत निर्वाचनमा थरुनीले १ हजार ३११ मत ल्याएर तेस्रो भएकी थिइन्। यस्तै गत निर्वाचनमा नयाँ शक्तिबाट उम्मेदवारी दिएकी कल्पनाले ५६८ मत मात्र ल्याएर पाँचौ रहेकी थिइन्। गत निर्वाचनमा २९४८ मत ल्याएर उपाध्यक्षमा निर्वाचित कांग्रेसकी मीना चौधरीले यसपटक स्वतन्त्रबाट उम्मेदवारी दिएर ४२८ मतमा चित्त बुझाइन्। गत निर्वाचनमा उपाध्यक्षमा १५६२ मत ल्याएर दोस्रो स्थानमा रहेकी निशाकुमारी चौधरी यस पटक १९१० मत ल्याएर तेस्रो स्थानमा झरिन्। गत निर्वाचनमा नेपाल लोकतान्त्रिक फोरमबाट अध्यक्षका उम्मेदवार बनेका दिनानाथ एमालेबाट, निशा माओवादीबाट वडा अध्यक्षका उम्मेदवार गोपालप्रसाद चौधरी कांग्रेसबाट उठेपछि निराश बनेको लोसपाले सो पालिकामा उम्मेदवारी नै दिन सकेन। केहीबाहेक अधिकांश वडा अध्यक्षको पद समेत एकले अर्काको खोसेका छन्। यसअघि कांग्रेस विजयी रहेको वडा नम्बर १ र ५ मा क्रमश एमालेका सवजुल खलीफा र सबदुल मियाँ निर्वाचित भएका छन्। सबदुल गत वर्ष कांग्रेसका श्रीप्रसाद यादव भन्दा १७१ मत कम ल्याएर निकटतम प्रतिद्वन्द्वी थिए। माओवादीले जितेको वडा नम्बर ३ मा कांग्रेसका गोपालप्रसाद चौधरी थारु र एमालेले जितेको ६ मा कांग्रेसका अशोककुमार आचार्य निर्वाचित भएका छन्। गोपाल गत निर्वाचनमा ३७ मतअन्तरले पराजित भएका थिए। वडा नम्बर ६ मा गत निर्वाचनमा तेस्रो रहेको कांग्रेसले उम्मेदवार परिवर्तन गरेर यसपटक जित हासिल गरेको छ। वडा २ को अध्यक्षमा माओवादीका पशुपतिप्रसाद चौधरी र ४ मा कांग्रेसका तेजनारायण यादवले मात्र आफ्नो पद कायम राख्न सके। सप्तकोशी नगरपालिकाको अधिकांश वडाहरुमा कांग्रेसले कम्युनिष्टको गढ भत्काएको छ। यसअघि ६ वटा वडा जितेको एमालेले ४ वटा वडा कायम राखे पनि माओवादी केन्द्रले जितेको ५ मध्ये ४ वटा वडा गुमाएको छ। स्थानीय तह २०७४ को निर्वाचनमा एमालेले वडा नम्बर १, २, ३, ४, १० र ११ मा जित हासिल गरेको थियो भने माओवादी केन्द्रले ५, ६, ७, ८ र ९ मा जित हासिल गरेको थियो। गत निर्वाचनमा एउटै वडा नजितेको कांग्रेसले यसपटक बहुमत ६ वटा वडामा कम्युनिष्टको गढ भत्काएको छ। कांग्रेसबाट वडा नम्बर १ मा रोहिणीप्रसाद पोखरेल, ४ मा जयराम खंग, ५ मा गोसाइ चौधरी, ७ मा जितन चौधरी, ९ मा राजेन्द्रकुमार यादव र १० मा हरीलाल साह वडा अध्यक्षमा निर्वाचित भएका छन्। एमालेबाट वडा नम्बर २ मा जाहिर हुसेन, ३ मा देवकान्त गोजेवार, ६ मा नन्दीलाल चौधरी र ११ मा डोलेश्वर खडका निर्वाचित हुँदै ४ वडा जोगाएका छन्। गत निर्वाचनमा ५ वडा जितेको माओवादीले वडा नम्बर ८ को वडा अध्यक्षमा मात्र केदारप्रसाद साहलाई निर्वाचित गर्न सकेको छ। जारी १६ वटा पालिकामा समेत अधिकांशमा निर्वाचित पार्टी र प्रमुखहरु पछाडि परेका छन् भने निकटतम प्रतिद्वन्द्वीले अग्रता कायम गरेका छन् । सप्तरीमा हाल कांग्रेस र जसपाले ४४ पालिका प्रमुखमा, लोसपाले ३, एमालेले २, माओवादी, एकिकृत समाजवादी र जनमत पार्टीले ११ पालिका प्रमुखमा अग्रता लिएका छन्।"
भत्कियो एमालेको गढ : लिखुको अध्यक्षमा कांग्रेस र उपाध्यक्षमा एमाले विजयी,"ओखलढुंगा : लिखु गाउँपालिकामा नेपाली कांग्रेसका अशोककुमार कार्की विजयी भएका छन्। उनले नेकपा एमालेका उम्मेदवार मिलनकुमार विष्टलाई २८४ मतान्तरले पछि पार्दै जित हात पारेका हुन्। एमालेको गढका रुपमा रहेको लिखुमा यसपटक कांग्रेसले बहुमत वडासहित प्रमुमा बाजी मारेको छ। कार्कीले ३ हजार ७७६ मत ल्याउँदा एमालेका विष्टले ३ हजार ४९२ मत पाए। शुरुवाति अग्रता हासिल गरेका विष्ट वडा नं ४, ५ र ६ को मत गन्दा पछि परेका हुन्। उपाध्यक्षमा भने नेकपा एमालेकी अस्मिता थापा कांग्रेसको भन्दा ११ सय बढी मत ल्याएर विजयी भएकी छन्। थापाले ४ हजार ११६ मत प्राप्त गरी विजयी हुँदा कांग्रेसकी प्रेमकुमारी दाहालले ३ हजार ९३ मत प्राप्त गरेकी छन्। ९ वडा रहेको यो पालिकामा कांग्रेसले ५, एमालेले ३ र माओवादीले १ वडा जितेका छन्। यसअघि एमालेले ५ वडा र प्रमुख उप्रमुख दुवै जितेको थियो।"
सवारी साधनको भाडा बढ्यो (सूचीसहित),"काठमाडौं : सरकारले सार्वजनिक सवारीसाधनको भाडा बढाएको छ। बुधबारदेखि नै लागू हुनेगरी ५१ प्रतिशतसम्म भाडा बढाएको हो। यात्रुबाहक सवारी ३५, पहाडी बाटोमा सञ्चालन हुने मालबाहक सवारी साधनमा ४६ र तराइको बाटोमा सञ्चालन हुने सवारीमा ५१ प्रतिशत भाडा बढेको हो। सरकारले पेट्रोलियम पदार्थको मूल्यमा घटबढसँगै स्वचालितरुपमा सार्वजनिक सवारी साधनको मूल्य समायोजन हुने व्यवस्था गरेको छ। यातायात व्यवस्था विभागले दुई वा दुईभन्दा बढी प्रदेश भएर राष्ट्रिय रुटमा सञ्चालन हुने सार्वजनिक सवारी साधनहरुमा भाडा बढेको हो। प्रदेश सरकारले यसैका आधारमा भाडा समायोजन गर्नेछन्। इन्धनको बजार मुल्य ५ प्रतिशत वा सोभन्दा बढीले बढेमा वा घटेमा वैज्ञानिक भाडादर समायोजन प्रणालीअनुसार अन्तरप्रदेशको भाडा समायोजन गर्ने व्यवस्था गरिएको छ। सरकारले यसअघि चैत २० गतेदेखि लागू हुने भाडा बढाएको थियो। तर, पछिल्लो पटक वैशाख ३१ गते पेट्रोल प्रतिलिटर १० रुपैयाँ बढेसँगै भाडा बढाइएको हो। भाडादर हेर्न यहाँ क्लिक गर्नुस् :"
बाजुराको बडिमालिका प्रमुख र उपप्रमुखमा पत्रकार,"बाजुरा : जिल्लाको बडिमालिका नगरपालिकामा विगतमा पत्रकारिता गरेका एमालेका उम्मेदवार अमर खड्का प्रमुखमा र नन्दा थापा उपप्रमुखमा निर्वाचित भएका छन्। प्रमुखमा खड्काले ४ हजार १९ मत पाएर विजयी भएका हुन्। उनका प्रतिद्धन्दी नेपाली कांग्रेशका उम्मेदवार धनराज पण्डित भन्दा ४ सय ६७ मत बढी ल्याएर खड्का विजयी भएका छन्। उनका प्रतिद्धन्दी पण्डित पनि पूर्व पत्रकार हुन्। खड्कासंग पराजित पण्डितले ३ हजार ५ सय ५२ मत ल्याएका छन्। प्रमुखमा विजयी खड्काले केही वर्ष पहिलासम्म काठमाण्डौमा दृष्टी साप्ताहिकमा काम गर्दै आएका खड्का बाजुरा आएपछि नेकपा एमालेको राजनीतिमा सक्रिय भए। एमालेका जिल्ला कमिटी सदस्य हुँदै पार्टी प्रचार प्रशार विभाग प्रमुखको जिम्मेवारीसमेत पाएका थिए। यस्तै उपप्रमुख जितेकी नन्दा थापा पनि पत्रकार हुन्। उनले ४ हजार २ सय ३३ मत पाइन्। उनले नेपाली कांग्रेसकी उम्मेदवार राधिका सिंहलाई पराजित गरेकी छन्। उपप्रमुख थापाले प्रतिपक्ष उम्मेदवार सिंह भन्दा ८ सय ८२ मत बढीले जितेकी छन्। थापा उपप्रमुखको उम्मेदवार हुनु अघिसम्म पनि सक्रिय पत्रकारितामा थिइन्। उनी रेडियो बार्जुकी स्टेशन मेनेजर, राजधानी दैनिकलगायतका मिडियामा आवद्ध भएर सक्रिय पत्रकारीता गरिरहेकी थिईन। हाल उनी प्रेस चौतारी नेपाल बाजुराकी अध्यक्ष पनि हुन्।"
"मकवानपुरको राक्सिराङ गाउँपालिका अध्यक्ष कांग्रेस, उपाध्यक्षमा माओवादी विजयी",मकवानपुर : मकवानपुरको राक्सिराङ गाउँपालिकामा गठबन्धन दल विजयी भएको छ। पालिका अध्यक्षमा नेपाली कांग्रेसका राजकुमार मल्ल नौं सय नौं मत अन्तरले विजयी भए। उनले पाँच हजार चार सय ८१ र निकटतम प्रतिस्पर्धी नेकपा एमालेका बाबुला स्याङ्तानले चार हजार पाँचसय ७२ मत प्राप्त गरेको मुख्य निर्वाचन अधिकृतको कार्यालयले जनाएको छ। मल्ल दोस्रो कार्यकाल नेपाली कांग्रेसबाट पालिका अध्यक्ष निर्वाचित भएका हुन्। उपाध्यक्षमा नेकपा माओवादी केन्द्रका बनस्तम थिङ सातसय दश मत अन्तरले विजयी भएका छन्। उनले चार हजार आठसय ३९ मत र निकटतम प्रतिस्पर्धी नेकपा एमालेकी सुन्तलीमाया प्रजाले चार हजार एकसय २९ मत प्राप्त गरे। पालिकामा ११ हजार छ सय ९९ मत खसेको थियो।
वीरगन्ज महानगरमा कांग्रेसले पनि खाता खोल्यो,वीरगन्ज : वीरगन्ज महानगरपालिकामा नेपाली कांग्रेसले पनि खाता खोलेको छ। यसअघि अन्तिम नतिजा आइसकेका ४ वटा वडा मध्ये ३ वटामा जसपाले र एउटामा एमालेले जित हासिल गरेकोमा वडा नम्बर २ मा भने कांग्रेसले जित हात पारेको हो। वीरगन्ज महानगरपालिका२ को वडाध्यक्षमा कांग्रेसका मोहम्मद रियाज मिया तेली विजयी भएका हुन्। तेली ११२१ मतका साथ वडाध्यक्षमा निर्वाचित भएका हुन्। उनका निकटतम प्रतिद्धन्द्धी जसपाका शेख जलसुद्धिनले ८६७ मत प्राप्त गरे। तेलीले निकटतम प्रतिस्पर्धी जलसुद्धिनलाई २५४ मत अन्तरले पराजित गरेका हुन्। तेश्रो स्थानमा रहेका नेकपा एमालेका मतलुन ठकुराइ मियाले भने ७०७ मत मात्रै पाएका छन्।
कांग्रेसका मेयरकै वडामा स्वतन्त्र उम्मेदवार विजयी,वीरगन्ज : पर्साको पर्सागढी नगरपालिकामा निवर्तमान मेयर लोकनारायण यादवकै वडामा स्वतन्त्र उम्मेदवार वडाध्यक्षमा विजयी भएका छन्। पर्सागढी नगरपालिका६ को वडाध्यक्षमा लौरो चिन्ह पाएका स्वतन्त्र उम्मेदवार नवलकिशोर प्रसाद कलवार निर्वाचित भएका हुन्। मङगलबार दिउँसो सकिएको उक्त वडाको मतगणनाको अन्तिम परिणाम अनुसार कलवार ४९८ मतका साथ वडाध्यक्षमा विजयी भएका हुन्। कलवारका निकटतम प्रतिद्धन्द्धी नेकपा एमालेका रामनरेश प्रसाद यादवले भने ४५३ मत पाएका छन्। कांग्रेसका मेयर उम्मेदवारसमेत रहेका निवर्तमान मेयर यादवको वडामा स्वतन्त्र उम्मेदवार कलवारले वडाध्यक्ष जित्दा कांग्रेसका वडाध्यक्षका उम्मेदवार किशोरीलाल अहिर भने ३२६ मत मात्रै पाउँदै तेश्रो स्थानमा सिमित भएका छन्।
भरतपुरमा पाँच ठाउँमा मतगणना स्थल थपिँदै,"भरतपुर : छिटो मत परिणाम दिनका लागि भरतपुर महानगरपालिकाको मतगणना थप ५ ठाउँबाट हुने भएको छ। मत परिणाममा निकै ढिलाइ भएको भन्दै राजनीतिक दलहरु सम्मिलित सर्वदलीय बैठकले थप ५ ठाउँमा मतगणना गर्ने सहमति भएको हो। मतगणना ढिलो हुन थालेपछि सोमबार साँझ सर्वदलीय बैठक बसेर गणना केन्द्र थप गर्न लागिएको माओवादी केन्द्रका बागमती प्रदेश सदस्य गोपाल न्यौपानेले बताए। 'दलहरूको छलफलमा आठ ठाउँ थप्ने कुरा भयो। तर ब्यवस्थापनको हिसाबले पाँच ठाउँमा बनाउन सहमति भएको हो,' उनले भने, 'छिटो मत गणना गर्नका लागि गणनाको केन्द्र थप गर्न सबै दलहरु सहमति भएको हो।' त्यसका लागि मुख्य निर्वाचन अधिकृतको कार्यालय तयारीसमेत थालेको छ। साबिक ठाउँको मतगणनास्थलमध्ये एक ठाउँमा बाटो बनाइ अन्य पाँच ठाउँमा मतगणना गर्ने तयारी भइरहेको मुख्य निर्वाचन अधिकृत प्रकाशकुमार अधिकारीले बताए। उनका अनुसार जाली हाल्ने काम भइरहेको र भोलि (बुधबार)देखि मतगणना सुरु गरिनेछ। अब १२ स्थानबाट मतगणना हुनेछ।"
विराटनगर महानगरको उपमेयरमा ३ हजार बढीको अग्रता,विराटनगर : विराटनगर महानगरपालिकाको उपमेयरमा ३ हजारभन्दा बढीको अग्रता बनेको छ। एमालेबाट उपप्रमुखको उम्मेदवार बनेकी शिल्पा निराला कार्कीले सत्तारुढ गठबन्धनका उम्मेदवारविरुद्धको मतान्तर फराकिलो बनाउँदै लगेकी हुन्। पछिल्लो मतपरिणाम अनुसार शिल्पाले गठबन्धनबाट उपमेयरको उम्मेदवार बनेका जसपाका अमरेन्द्र यादवसँग ३२८४ मतको अग्रता लिएकी छन्। शिल्पाले ८६९० मत पाउँदा प्रतिस्पर्धी अमरेन्द्रले ५४०६ मत मात्रै ल्याएका छन्। अमरेन्द्र जसपा अध्यक्ष उपेन्द्र यादवका छोरा हुन्। हालसम्म उपमेयरमा राप्रपाकी उम्मेदवार विन्दाकुमारी लुइँटेल(आचार्य)ले २५२७ र स्वतन्त्र उम्मेदवार नमिता न्यौपानेले १८९१ मत पाएका छन्। गठबन्धनबाट मेयरका उम्मेदवार कांग्रेसका नागेश कोइरालाले अग्रता कायम नै राखेका छन्। हालसम्मको मतपरिणामअनुसार नागेशले ९८८२ मत पाउँदा उनका प्रतिस्पर्धी एमाले उम्मेदवार सागर थापाले ७६३० मत ल्याएका छन्। नागेश र सागरको मतान्तर २२५२ रहेको छ। मेयरमा स्वतन्त्र उम्मेदवार उमेश यादवले ३२३७ र राप्रपाका प्रल्हाद साहले २०९४ मत प्राप्त गरेका छन्।
निर्वाचन लोकतन्त्रको सुन्दर अभ्यास र आधारः सभामुख,"काठमाडौं : सभामुख अग्नीप्रसाद सापकोटाले आवधिक निर्वाचन लोकतन्त्रको सुन्दर अभ्यास र आधार भएको बताएका छन् । प्रतिनिधिसभाको मंगलबार बसेको बैठकमा सभामुखले हालै सम्पन्न स्थानीय तह निर्वाचनमा सक्रिय सहभागिताले लोकतन्त्रलाई थप मजबुत एवं संस्थागत रुपमा प्रवर्द्धन गर्न योगदान पुगेको बताए। उनले भने, 'राज्य सञ्चालनका लागि महत्वपूर्ण हुने यस बजेट अधिवेशनमा यहाँहरुको सक्रिय सहभागिताले सरकारको वार्षिक नीति तथा कार्यक्रम, बजेट निर्माण एवं विनियोजनलगायतमा महत्वपूर्ण भूमिका रहने अपेक्षासहित पुनः यस एघारौं अधिवेशनमा स्वागत गर्दछु ।'"
अर्घाखाँचीको भुमिकास्थानमा मेयर जनमोर्चा र उपमेयरमा माओवादीका उम्मेदवार विजयी,अर्घाखाँची : भुमिकास्थान नगरपालिकाको मेयरमा राष्ट्रिय जनमोर्चाका झबिलाल थापा र उपमेयरमा नेकपा माओवादीका बालकृष्ण बन्जाडे विजयी भएका छन्। थापा ८ हजार ३ सय २४ मतका साथ विजयी भएका हुन्। उनका निकटतम प्रतिद्वन्द्वी नेकपा एमालेका रेशम थापाले ७ हजार ५ सय २४ मत प्राप्त गरेका छन्। उपमेयरमा नेकपा माओवादी केन्द्रका बालकृष्ण बन्जाडे ७ हजार ५ सय ५८ मतका साथ विजयी भएका हुन्। उपमेयरका निकटतम प्रतिद्वन्द्वी एमालेका बसन्ता पौडेलले ६ हजार ८ सय ६४ मत प्राप्त गरेकी छिन्।
"संसद अवरोध हट्यो, एमालेले भन्यो देश संकटतर्फ धकेलियो, सार्थक बहस हुन जरुरी छ","काठमाडौं : प्रमुख प्रतिपक्षी दल नेकपा एमालेले संसदमा फरक ढंगबाट विरोध गर्ने जनाएको छ। यसअघि निरन्तर संसद अवरोध गर्दै आएको एमालेले संसद सञ्चालन गर्ने दिने र फरक ढंगबाट विरोध गर्ने जनाएको हो। एमाले नेता प्रदीप ज्ञवालीले देश चरम आर्थिक संकटतर्फ धकेलिएकाले त्यस सम्बन्धमा बहस हुन जरुरी रहेको बताए। 'यसअघि हामीले जुन माग मुद्दाका लागि संसद अवरोध गर्दै आएका थियौं। हाम्रा ती मागहरु आज पनि यथावत छन्। देश नै राष्ट्रिय संकटतिर धकेलिरहेको अवस्थामा अब हामी फरक ढंगले विरोध गर्नेछौं,' उनले भने। उनले देश संकटतिर धकेलिरहँदा सरकारले नजरअन्दान गरिरहेको बताए। 'देश संकटमा गएको सरकारलाई नलाग्ला तर प्रत्येक घर र गृहणीलाई महँगीको कति भार छ, हामीले बुझेका छौं,' उनले भने। उनले विदेशी मुद्राको सञ्चिती शून्य अवस्थामा पुगेको पुँजीगत खर्चको अवस्थासमेत नाजुक अवस्थामा रहेको बताए। संकटबाट बचाउन सार्थक बहस आवश्यक रहेको भन्दै अर्थतन्त्रलाई लयमा फर्काउन र रातो बत्तिलाई हरियो बनाउनका लागि एमालेले फरक ढंगबाट विरोध गर्ने उनले बताए। उनले प्रधानमन्त्री र मन्त्रीहरुलाई निन्द्राबाट ब्युँझिनसमेत आग्रह गरे। 'यस्तो संकटमा सरकार र तिनका मन्त्रीहरु अवैध स्रोतहरुबाट आएकालाई साबुन पानीले धुने, स्वयत्त संस्था वा निकायमाथि हस्तक्षेप गर्न उद्यत छन्? यतिका हस्तक्षेप किन र के का लागि?,' उनको प्रश्न थियो।"
पर्वतको जलजलाको अध्यक्षमा कांग्रेस र उपाध्यक्षमा माओवादी केन्द्र विजयी,"बेनी : पर्वतको जलजला गाउँपालिकाको अध्यक्ष र उपाध्यक्षमा नेपाली कांग्रेस र नेकपा (माओवादी केन्द्र) का उम्मेदवार निर्वाचित भएका छन् । मोहनचोकस्थित जलजला गाउँपालिकाको निर्वाचन अधिकृतको कार्यालयमा मंगलबार दिउँसो सम्पन्न मतगणनाको परिणामअनुसार अध्यक्षमा कांग्रेसका राजुप्रसाद आचार्य र उपाध्यक्षमा माओवादीका दिपक आचार्य (आकाश) विजयी भएका हुन् । अध्यक्षमा निर्वाचित राजुले पाँच हजार ६५७ र उपाध्यक्षमा निर्वाचित दिपकले चार हजार ७९२ मत पाएको निर्वाचन अधिकृतको कार्यालयले जनाएको छ । अध्यक्षमा एमालेका लालबहादुर अधिकारीले चार हजार १८४ र उपाध्यक्षमा एमालेकी सुनिता वरुवालले चार हजार ७१५ मत प्राप्त गरे। उपाध्यक्षमा ७७ मतले वरुवाललाई आचार्यले पराजित गरेका हुन् । जलजलाको ९ वटामध्ये पाँचमा एमाले, दुईमा कांग्रेस र दुई वडामा एमालेले जितेको छ। १ मा एमालेका जकबहादुर रोका, २ मा प्रकाश घर्ती, ३ मा एकेन्द्र खत्री, ४ मा भरत खत्री, ५ मा तिलक जिसी, ६ मा कांग्रेसका बलबहादुर पुर्जा पुन, ७ मा माओवादीका टुङ्गनाथ आचार्य, ८ मा कांग्रेसका हरिविकास जिसी र ९ मा माओवादीका गौबहादुर पुर्जा निर्वाचित भएका छन् । जलजला गाउँपालिकाको अध्यक्ष र उपाध्यक्षमा निर्वाचित राजुप्रसाद आचार्य र दिपक आचार्य । तस्बिर : सन्तोष गौतम"
"चुनावमा सत्ताको चरम दुरुपयोग भयो, तर एमाले धुलो टकटकाएर पनि उठ्छ : प्रदीप ज्ञवाली","काठमाडौं : एमाले नेता प्रदीप ज्ञवालीले स्थानीय तह निर्वाचनमा गठबन्धनले सत्ताको चरम दुरुपयोग गरेको बताएका छन्। प्रतिनिधिसभाको मंगलबार बसेको बैठकमा बोल्दै उनले एमालेले खबरदारी गरिरहँदा पनि सत्ताको चरम दुरुपयोग भएको बताए। 'निर्वाचनको निष्पक्षतामा भए गरेका कामहरुको हामीले खबरदारी गरिरह्यौं। तैपनि सरकारले प्रहरी र कर्मचारीलाई यताबाट उता सार्ने काम गर्यो। आचारसंहिता विपरीत प्रधानमन्त्रीले सेनाको हेलिकोप्टर प्रयोग गर्यो। मौन अवधिमा उम्मेदवारलाई धम्काउने काम भयो। यो सत्ताको चरम दुरुपयोग र सेटिङभन्दा कम होइन,' उनले भने। उनले मतदानकै दिन पनि एमाले बाहूल्य रहेको क्षेत्रमा जानाजान मतदान स्थगित गर्ने काम भएको बताए। 'कुनै ठाउँमा एमालेको बढी मतदान खस्ने भएपछि जानाजान मतदान स्थगित गर्ने काम भयो। कतिपय ठाउँमा अनैतिक कार्य भइरहँदा समेत मतदान स्थगित गरिएन। हामीले निवेदन दिँदासमेत सुनुवाइ भएन,' उनले भने। उनले राज्य सत्ताको दुरुपयोग सदनको रेकर्डमा रहनुपर्छ भन्ने मान्यताले आफूले उक्त कुराहरु उठाएको बताए। उनले एमालेलाई टर्च बालेर खोज्नुपर्छ भन्ने अभिव्यक्ति दिनेहरुलाई जवाफ दिए, 'संख्यामा कम होला। अहिले पनि हामी ३० प्रतिशत पालिकामा विजयी भएका छौं। तर गठबन्धनबाट जुन प्रकारको घेराबन्दी गरियो। त्यो लोकतन्त्रमा राम्रो भएन। स्वच्छ प्रतिस्पर्धा गरिएन,' उनले भने। उनले एमालेलाई जति घेराबन्दी गरे पनि धुला टकटकाएर उठ्ने बताए। 'चुनावको परिणाममा हाम्रो गुनासो छैन। तर नेकपा एमालेलाई विभाजन गरेर लोकतन्त्र बलियो हुँदैन। हामी धुलो टकटकाएर पनि उठ्नेछौं,' उनले भने।"
सर्लाहीको बलरा नगरपालिकाको मेयरमा माओवादीका रामाशंकर कुशवाहा विजयी,मलङ्वा : सर्लाहीको बलरा नगरपालिकाको प्रमुखमा माओवादी केन्द्रका रामाशंकर कुशवाहा निर्वाचित भएका छन्। कुशवाहाले लोसपाका अभय कुमार सिंहलाई पछि पार्दै विजयी भएका हुन् । शिक्षक पेशाबाट राजीनामा दिएर चुनाबी मैदानमा उत्रेका कुशवाहा ४ हजार ६ सय ४३ मत ल्याएर विजयी भएका हुन् । उनका निकटम प्रतिद्वन्द्वी सिंहले ३ हजार ६ सय ३१ मत प्राप्त गरेका छन । त्यसैगरी उपप्रमुखमा माओवादीकै कोशिला देवी ४ हजार ३ सय ५१ मत ल्याएर विजयी भएकी छिन् । उनका निकटतम प्रतिद्वन्द्वी लोसपाकी रागन देवीले ३ हजार ७ सय ४० मत प्राप्त गरिन्।
भरतपुरमा मतान्तर बढाउँदै रेणु दाहाल,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले मतान्तरण बढाएकी छन्। पछिल्लो मतपरिणामअनुसार दाहालले ६९२७ मत पाएकी छन्। एमालेका उम्मेदवार विजय सुवेदीले ६६७२ मत ल्याएका छन्। दाहाल सुवेदीभन्दा २५५ मतले अघि छिन्। त्यस्तै नेपाली कांग्रेसका बागी उम्मेदवार जगन्नाथ पौडेलले ३३९१ मत ल्याएका छन्। पछिल्लो समय उनले मतान्तर घटाउँदै लगेका छन्। त्यस्तै उपप्रमुखमा नेपाली कांग्रेसका चित्रसेन अधिकारीले ८४२८ मत पाएका छन् भने राप्रपाकी हिमला गुरुङले ५५०० मत पाएकी छन्।
"गोरखाको भीमसेन, गण्डकी र धार्चे गाउँपालिकामा माओवादी विजयी","गोरखा : अजीरकोट, बारपाक सुलीकोट जितेको माओवादीले गोरखाको भीमसेनथापा, गण्डकी धार्चे गाउँपालिकामा पनि जित हात पारेको छ । सोमबार अजीरकोटमा दीपक देवकोटा, बारपाक सुलीकोटमा विष्णु भट्टले जीत हात पारेका थिए । मंगलबारको नतिजामा भीमसेन थापा गाउँपालिकामा लोकप्रसाद बञ्जरा, गण्डकी गाउँपालिकामा दीपक तिमिल्सिना र धार्चेमा लक्ष्मण गुरुङले जीत हात पारेका हुन् । अजीरकोटमा माओवादीकै अनिता भुजेल, बारपाक सुलीकोटमा पनि माओवादीकै सनमाया गुरुङ विजयी बनेका थिए भने भीमसेनथापा गाउँपालिकामा कांग्रेसकी अमृता वस्ती, गण्डकीमा कांग्रेसकै ललिता अधिकारी र धार्चेमा माओवादीकै सुनिला गुरुङ विजयी भएका हुन् । भीमसेन थापा गाउँपालिकाका अध्यक्षमा विजयी बन्जाराले ४,९८० मत ल्याए भने उनको निकटतम प्रतिद्वन्द्वी नेपाली कांग्रेसका उम्मेदवार रोशन गुरुङले ४,८८५ मत ल्याएका थिए । त्यस्तै, उपाध्यक्षमा पदमा भने नेपाली कांग्रेसकी वस्तीले ४,९४९ मत ल्याएर उपाध्यक्षमा पदमा विजय हाँसिल गरेकी हुन् । गण्डकी गाउँपालिकाको वडा नम्बर १, ५, ६,७ मा माओवादी केन्द्र विजयी बनेको छ भने वडा नम्बर २,३,४ मा नेपाली कांग्रेसले जितेको छ। धार्चे गाउँपालिकामा वडा नं १, २, ४, ५, र ७ माओवादीले जितेको छ भने वडा नं ३ र ६ एमालेले जितेको छ ।"
बजेट सिद्धान्त र प्राथमिकतासम्बन्धी प्रस्ताव संसदमा पेस,काठमाडौं : अर्थमन्त्री जनार्दन शर्माले बजेट सिद्धान्त र प्राथमिकतासम्बन्धी प्रस्ताव संसदमा पेस गरेका छन् । प्रतिनिधि सभाको एघारौं अधिवेशनमा अर्थमन्त्री शर्माले बजेट आउनु पूर्व बजेट सिद्धान्त र प्राथमिकतासम्बन्धी प्रस्ताव पेस गरेका हुन् । सरकारको आगामी आर्थिक वर्ष २०७९८० को नीति तथा कार्यक्रम जेठ ७ मा संसदमा प्रस्तुत गर्ने कार्ययोजना छ ।
स्वास्थ्यसम्बन्धी दुई अध्यादेश संसदमा पेश,"काठमाडौंः औषधि (तेस्रो संशोधन) अध्यादेश, २०७९ र स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन) अध्यादेश, २०७९ संसदमा पेश भएको छ । स्वास्थ्य तथा जनसंख्यामन्त्री विरोध खतिवडाले मंगलबार यी दुई अध्यादेश संसदमा पेश गरेका हुन् । गत वैशाख २५ मा राष्ट्रपति विद्यादेवी भण्डारीले स्वास्थ्यसम्बन्धी अध्यादेश जारी गरेकी थिइन् ।"
नेपाली र भारतीय मोटरसाइकल चोरी गर्ने गिरोह पक्राउ,"विराटनगर : नेपाली र भारतीय नम्बर प्लेटका मोटरसाइकल चोरी गर्ने ठूलो गिरोहलाई मोरङ प्रहरीले पक्राउ गरेर मंगलबार सार्वजनिक गरेको छ। मोरङ प्रहरीका प्रवक्ता डीएसपी दीपक श्रेष्ठका अनुसार विभिन्न समयमा चोरी भएका ७ वटा मोटरसाइकलसहित गिरोहका ७ जनालाई पक्राउ गरिएको हो। विराटनगर महानगरपालिका४ र ५ बाट पक्राउ परेकामध्ये ५ जना मोटरसाइकल चोरी गर्ने र २ जना चोरीका मोटरसाइकल किनबेच एवं व्यवस्थापन गर्ने धन्दामा संलग्न रहेको पाइएको श्रेष्ठले बताए। प्रहरीले मोरङको जहदा गाउँपालिका१ का २० वर्षीय हरिओम मण्डल, पन्नलाल राजवंशी, १८ वर्षीय विशाल राजवंशी, कटहरी गाउँपालिका२ का २४ वर्षीय मनिष बस्नेत र विराटनगर४ का २२ वर्षीय प्रकाश राजवंशीलाई पक्राउ गरेको हो। उनीहरु लामो समयदेखि मोटरसाइकल चोरीमा संलग्न रहेको मोरङ प्रहरी प्रमुख एसपी शान्तिराज कोइरालाले जानकारी दिए। उनका अनुसार चोरीको मोटरसाइकल किनबेच तथा व्यवस्थापन गर्ने धन्दामा संलग्न धनकुटाको साँगुरीगढी गाउँपालिका९ का ३२ वर्षीय थामबहादुर राई र ३५ वर्षीय मानकाजी राईलाई पनि पक्राउ गरिएको छ। सातै जनाविरुद्ध चोरी मुद्दा चलाउन अदालतबाट म्याद थप गरेर अनुसन्धानको बाँकी प्रक्रिया अघि बढाइएको कोइरालाले बताए। पक्राउ परेकाहरुले विभिन्न समयमा चोरी गरेका प्रदेश १०२, ०४६ प ६४०, प्रदेश १०२०४७ प ३९२४, को १३ प ८२७५, प्रदेश १०२०४४ प २५७, को ८ प ६७५, बीआर ३८ डी ४५०४ र बीआर ३८ जेड ८९७२ नम्बरको मोटरसाइकलसमेत प्रहरीले बरामद गरेको छ। मोटरसाइकल चोरी गर्दै गिरोहले भारत र पूर्वी पहाडी जिल्लासम्म पुर्याएर बिक्री गर्ने गरेको प्रहरीको प्रारम्भिक अनुसन्धानबाट खुलेको छ। एउटा मोटरसाइकललाई ४० देखि ६० हजार रूपैयाँसम्ममा बिक्री गर्ने गरेको एसपी कोइरालाको भनाइ छ। मोटरसाइकल चोरी बढेको पाइएपछि नियन्त्रणका लागि मोरङ प्रहरीले डीएपसी राजन कार्कीको नेतृत्वमा विशेष टोली तयार पारेर परिचालन गरेको थियो। विशेष अप्रेशन चलाएको टोलीले चोरी गर्ने गिरोहलाई समातेको हो। मोटरसाइकल चोरी बढेको सूचनाका आधारमा नियन्त्रणमा लिन प्रहरीले सक्रियता बढाएको छ, कोइरालाले भने, त्यसका लागि विशेष टोली नै बनाएर परिचालन गरिएको छ। चोरीमा संलग्न अन्य केही व्यक्तिका बारेमा सूचना आएको र शंकास्पद व्यक्तिको खोजी तीव्र पारिएको उनको भनाइ छ। उनका अनुसार पक्राउ परेकामध्ये केही व्यक्ति यसअघि पनि मोटरसाइकल चोरीमा संलग्न भएर कारबाहीमा परिसकेको खुलेको छ। मोटरसाइकललगायतका सवारीसाधनको चोरी रोक्न विशेष अभियान चलाइएको छ, एसपी कोइरालाले भने, यसमा संलग्नलाई नियन्त्रणमा लिएर कानुनी कारबाही अघि बढाउँछौं। प्रदेश १ को राजधानी विराटनगरमा दैनिकजसो मोटरसाइकल चोरीका घटना भइरहेका छन्।"
काठमाडौंमा बालेन साहले ११ हजार ९६९ मत पाउँदा केशव स्थापित र सिर्जना सिंहले कति पाए ?,काठमाडौंः काठमाडौं महानगरको मेयरमा स्वतन्त्र तर्फका उम्मेदवार बालेन्द्र साहले अग्रता कायम गरेका छन् । उनलाई एमालेका केशव स्थापितले पछ्याइरहेका छन्। सत्ता गठबन्धनकी मेयर पदकी उम्मेदवार सिर्जना सिंह तेस्रो स्थानमा छिन् । ३१ हजार ४६७ मत गणना हुँदा बालेन्द्रले ११ हजार ९६९ मत प्राप्त गरेका छन्। केशवले ६ हजार ५६१ मत प्राप्त गरेका छ्न भने सिर्जनाले ५ हजार ७ सय ६३ मत पाएकी छिन्।
कम्युनिस्टको गढ भत्काउँदै सप्तकोशीमा कांग्रेस विजयी,"राजविराज : कम्युनिस्टको गढ रहेको सप्तरीको सप्तकोशी नगरपालिकामा नेपाली कांग्रेस बहुमतसहित प्रमुख पदहरुमा निर्वाचित भएको छ। यसअघि २०७४ को स्थानीय तहको निर्वाचनमा एउटै वडाध्यक्षसमेत जित्न नसकी क्लिनस्विप रहेको कांग्रेस यो निर्वाचनमा प्रमुख, उपप्रमुखसहित बहुमत वडामा विजयी भएको छ। गत निर्वाचनमा १ हजार ५३३ मत ल्याएर तेस्रो स्थानमा रहेका कांग्रेसका कृष्णप्रसाद ढकालले निवर्तमान प्रमुख उत्तमकुमार शर्मालाई पराजित गरी नगर प्रमुख बनेका छन्। निवर्तमान नगर प्रमुख शर्मालाई १ हजार ५०२ मत अन्तरले पराजित गर्दै नगर प्रमुखमा ढकाल विजयी भएको निर्वाचन समितिले जानकारी दिएको छ। नगर प्रमुखमा ढकालले ४ हजार ४६९ मत ल्याए भने एमालेका शर्माले २ हजार ९६७ मत ल्याए। गत चुनावमा निकटतम प्रतिद्वन्द्वी रहेको माओवादी तेस्रो स्थानमा झरेको छ। नेकपा (माओवादी केन्द्र) का रबिन्द्र चौधरीले २ हजार ३०८ मत ल्याएका छन्। एमालेका शर्मा २०७४ को स्थानीय तहको निर्वाचनमा ३ हजार ३९ मत ल्याई प्रमुखमा निर्वाचित भएका थिए। उक्त निर्वाचनमा माओवादीका ध्रुवकुमार कार्की १ हजार ८८३ मत ल्याई निकट्तम प्रतिद्वन्द्वी रहेका थिए भने ढकाल १ हजार ५३३ मत ल्याई तेस्रो स्थानमा रहेका थिए। सप्तकोशी नगरपालिकाको उपप्रमुखमा पनि नेपाली कांग्रेसकै रीताकुमारी चौधरी निर्वाचित भएकी छिन्। रीताले ३ हजार ९५८ मत ल्याएर एमालेकी संगिताकुमारी चौधरीलाई पराजित गरेकी छिन्। एमालेकी संगिताले ३ हजार २ सय मत ल्याइन्। माओवादी केन्द्रकी राजकुमारी चौधरीले २ हजार ३७३ मतमा चित्त बुझाएकी छिन्। राजकुमारीले २०७४ को निर्वाचनमा २ हजार १९९ मत ल्याएर निकटतम प्रतिद्वन्द्वी रहेकी थिइन्। गत निर्वाचनमा एमालेकी आशा चौधरी ३ हजार २२७ मत ल्याएर उपप्रमुख बनेकी थिइन्। सात महिनाकी गर्भवती उनको कोभिड१९ का कारण एक वर्ष अघि जेठ ४ गते विहान निधन भएको थियो। वडाहरुमासमेत कांग्रेसले कम्युनिस्टको गढ भत्काएको छ। यसअघि ६ वटा वडा जितेको एमालेले ४ वटा वडा कायम राखे पनि माओवादी केन्द्रले जितेको ५ मध्ये ४ वटा वडा गुमाएको छ। स्थानीय तह २०७४ को निर्वाचनमा एमालेले वडा नम्बर १, २, ३,४, १० र ११ मा जित हासिल गरेको थियो भने माओवादी केन्द्रले ५, ६, ७, ८ र ९ मा जित हासिल गरेको थियो। गत निर्वाचनमा एउटै वडा नजितेको कांग्रेसले यसपटक बहुमत ६ वटा वडामा कम्युनिष्टको गढ भत्काएको छ। कांग्रेसबाट वडा नम्बर १ मा रोहिणीप्रसाद पोखरेल, ४ मा जयराम खंग, ५ मा गोसाइ चौधरी, ७ मा जितन चौधरी, ९ मा राजेन्द्रकुमार यादव र १० मा हरीलाल साह वडा अध्यक्षमा निर्वाचित भएका छन्। एमालेबाट वडा नम्बर २ मा जाहिर हुसेन, ३ मा देवकान्त गोजेवार, ६ मा नन्दीलाल चौधरी र ११ मा डोलेश्वर खडका निर्वाचित भएका छन्। माओवादीले वडा नम्बर ८ को वडा अध्यक्षमा मात्र केदारप्रसाद साहलाई निर्वाचित गर्न सकेको छ।"
पाँचथरको मिक्लाजुङमा अध्यक्ष माओवादी र उपाध्यक्षमा कांग्रेसका उम्मेदवार विजयी,फिदिम : पाँचथरको मिक्लाजुङ गाँउपालिकाको अध्यक्षमा माओवादी केन्द्रका अमर माखिम विजयी बनेका छन्। माखिमले निकटतम प्रतिद्धन्दी नेकपा(एमाले)का नरेन्द्र बस्नेतलाई दुई हजार ३९ मतले पराजित गरेका हुन्। माखिमले छ हजार ६५ मत प्राप्त गर्दा बस्नेतले चार हजार २६ मत प्राप्त गरेका हुन्। उपाध्यक्षमा नेपाली कांग्रेसका सन्तकुमार शेर्मा(सन्तोष) विजयी बनेका छन्। शेर्माले निकटतम प्रतिद्धन्दी एमालेकी धनमाया सारु मगरलाई दुई हजार दुई सय ४० मतले पराजित गरेका हुन्। शेर्माले पाँच हजार पाँच सय ४२ मतप्राप्त गर्दा मगरले तीन हजार तीन सय ७२ मत प्राप्त गरेकी हुन्।
ललितपुरमा चिरीबाबु दोब्बर मत बढीले अगाडि,"काठमाडौं : ललितपुर महानगरपालिकाको मेयरमा सत्ता गठबन्धनका उम्मेदवारले निरन्तर अग्रता कायम गरेका छन्। ललितपुरमा मेयरमा नेपाली कांग्रेस र उपप्रमुखमा नेकपा एमाले अगाडि रहेको छ। प्रमुखमा सत्ता गठबन्धनबाट कांग्रेसका उम्मेदवार चिरीबाबु महर्जनले ८५३४ मत ल्याउँदा एमालेका हरिकृष्ण ब्यञ्जनकारले ३७८५ मत पाएका छन्। अहिलेसम्म १५ हजार ३१७ मतगणना भएको छ। ललितपुरमा वडा नं १,२,३,४,५,६,ठ को मतगणना भइरहेको छ।"
दाङको शान्तिनगर गाउँपालिकामा नेपाली कांग्रेस विजयी,"दाङ : दाङको शान्तिनगर गाउँपालिकामा नेपाली कांग्रेस विजयी भएको छ। अध्यक्षमा प्रमोद बस्नेत र उपाध्यक्षमा प्रेमा बुढाथोकी निर्वाचित भएकी छ्न्। बस्नेतले ५ हजार ७ सय १६ मत प्राप्त गरि विजयी भएका हुन्। बस्नेत ५ हजार ७ सय १६ मतसहित विजयी हुँदा निकटतम् प्रतिस्पर्धी एमालेका विष्णु केसीले ४ हजार ५ सय २४ मत प्राप्त गरेका छन्। माओवादी केन्द्रका मोहनलाल ओलीले २ हजार ७ सय ९४, एकीकृत समाजवादीका ऋषिराज आचार्यले २५, राप्रपा का टंकराज पौडेलले १०८ प्राप्त गरेका छन्। अध्यक्षमा बस्नेतले केसीलाई १ हजार १ सय ९२ मतान्तरले पराजित गरेका हुन्। त्यसैगरी उपाध्यक्षमा नेपाली कांग्रेसकी प्रेमा बुढाथोकीले ५ हजार ७ सय ५० मत प्राप्त गरी निर्वाचित भएकी छन्। उनका प्रतिस्पर्धी एमालेकी कमला भण्डारीले ४ हजार २८ मत, राधिका परियारले ३ हजार ८३ मत प्राप्त गर्दा एकीकृत समाजवादीकी लता बस्नेतले २८ मत प्राप्त गरेकी थिइन्।"
भरतपुरमा सुवेदीभन्दा रेणु २४६ मतले अगाडि,"चितवन : भरतपुर महानगरपालिकामा प्रमुखमा नेकपा माओवादी केन्द्रकी रेणु दाहालले अग्रता लिएकी छिन्। पछिल्लो मतपरिणाम अनुसार जम्मा २००८८ मत गणना हुँदा दाहाल ३ सय ११ मतले अगाडि छिन्। दाहालले ६७९४ मत प्राप्त गर्दा नेकपा एमालेका विजय सुवेदीले ६५४८ मत प्राप्त गरेका छन्। स्वतन्त्रका उम्मेदवार जगन्नाथ पौडेलले ३३०९ मत प्राप्त गरेका छन्। त्यस्तै, उपप्रमुखमा कांग्रेसका चित्रसेन अधिकारीले ८२४८ मत ल्याउँदा राप्रपाकी उम्मेदवार हिमला गुरुङले ५३८८ मत प्राप्त गरेकी छिन्।"
कञ्चनपुरको बेलौरीमा माओवादीका चौधरी दोहोरिए,महेन्द्रनगर : कञ्चनपुरको बेलौरी नगरपालिकाको मेयरमा माओवादी केन्द्रका उम्मेदवार पोतिलाल चौधरी विजयी भएका छन्। २०७४ सालमा मेयरमा निर्वाचिन चौधरी यसपटक पनि मेयरमा निर्वाचित भएका हुन्। चौधरीले एमालेकी उम्मेदवार कमल बोहरालाई २ हजार ७४० मतको अन्तरले हराउँदै नगरको मेयरमा पुन निर्वाचित भएका छन्। चौधरीले ८ हजार ७८७ मत ल्याउँदा बोहराले ६ हजार ४७ मत प्राप्त गरेका छन्। कांग्रेसका हरेन्द्र विष्टले ५ हजार ३२४ मत ल्याएर तेस्रो स्थानमा छन्। नगर उपप्रमुखमा नेकपा एमालेका उम्मेदवार जोगरा चौधरी ७ हजार ५८३ मतसहित निर्वाचित भएका छन्। २९ हजार ३७७ मतदातामध्ये २३ हजार १२४ मत खसेका थियो।
डडेल्धुराका चारमा पालिकामा कांग्रेस र २ मा माओवादी विजयी,"डडेल्धुरा : डडेल्धुराका सातवटा स्थानीय तह मध्ये ६ पालिकाको मतपरिणाम सार्वजनिक भएको छ। जसमा चारवटामा कांग्रेस विजयी भएको छ भने २ मा नेकपा माओवादी विजयी भएको निर्वाचन कार्यालयले जनाएको छ। जिल्ला सदरमुकाममा रहेको अमरगढी नगरपालिकाका १० वडासहित मेयर उपमेयरमा कांग्रेस विजयी भएको छ। अमरगढीमा कांग्रेसका डिल्लीराज जोशी र उपमेयरमा पार्वती झुकाल विजयी भएका छन्। मेयरमा जोशी ३६१९ र उपमेयरमा झुकालले ३६७८ मतल्याई विजयी भएका हुन्। अमरगढीमा ९ हजार ७ सय ९२ मत खसेको थियो। त्यसैगरी जिल्लाको भागेश्वर गाउँपालिकामा पनि नेपाली कांग्रेसकै हेमरराज चटौत र पुष्पा ठकुराठी अध्यक्ष र उपाध्यक्षमा विजयी भएका छन्। भागेश्वर गाउँपालिका प्रमुखमा नेपाली कांग्रेस उम्मेदवार हेमराज चटौत २,३११ मत ल्याई विजयी भएका छन्। उनले निकटतम प्रतिद्वन्द्वी नेपाल कम्युनिष्ट पार्टी (एमाले) उम्मेदवार रामबहादुर शाहीलाई १,२३३ मतान्तरले पराजित गरेका हुन्। पराजित रामबहादुर शाहीले १,०७८ मत ल्याएका छन्। भने उपाध्यक्ष पुष्पा ठकुराठीले २३४८ मतल्याई विजयी भएका हुन भने उनका निकटतम प्रतिद्धन्द्धी माओवादीका गिता भट्ट्ले ८३२ मत मात्रै ल्याएका छन्। भागेश्वरमा कांग्रेसले चारवडासहित पालिकामा विजयी भएको हो। त्यसैगरी गन्यापधुरा गाउँपालिकामा पनि चार वडासहित अध्यक्ष र उपाध्यक्ष कांग्रेसका ईन्द्र काकी र ज्ञानु सेठीले जितेका छन्। नवदुर्गा गाउँपालिकामा पनि कांग्रेसले २ वडासहित अध्यक्ष उपाध्यक्षमा लक्ष्मीप्रशाद अवस्थी र निर्मला विष्ट वोगटीले जित हासिल गरेका छन्। अजयमेरु गाउँपालिकामा नेकपा माओवादीका उमेशप्रशाद भट्ट विजयी भएका छन्। भट्ट दोस्रो कार्याकालका लागि पुन विजयी भएका हुन्। अजयमेरु गाउँपालिका प्रमुखमा नेपाल कम्युनिष्ट पार्टी (माओवादी केन्द्र) का उम्मेदवार उमेशप्रसाद भट्ट २,४६९ मत ल्याई विजयी भएका छन्। तर उपाध्यक्षमा भने कांग्रेसका उम्मेदवार बसन्ती पालले २५६५ मतल्याई विजयी भएका छन्। अजयमेरु गाउँपालिकामा वडा नं १ र ६ कांग्रेस, २ र ४ माओवादी वडा नं ५ मा एमाले र वडा नं ३ मा स्वतन्त्र उमेदवारले जितेका छन्। अमरगढी नगरपालिकामा मतगणना भएका मध्ये आठ वडामा नेपाली कांग्रेसले जित हासिल गरेको छ। भने वडा नं ८ मा विपि कांग्रेसले जितेको छ। अन्य दुई वडाको मतगणना भइरहेको छ।"
"८४ अंकले घट्यो सेयरबजार, कुन कम्पनीका लगानीकर्ताले कति गुमाए ?","काठमाडौं : जेठ महिनाको पहिलो सेयर कारोबार दिन मंगलबार नेप्से परिसूचक ८४९० अंकले घटेर २२६५५२ विन्दुमा आइपुगेको छ। आज २२१ कम्पनीको ३५ लाख ९५ हजार ५६८ कित्ता सेयर १ अर्ब ६४ करोड ४० लाख ५० हजार रुपैयाँमा खरिदबिक्री भयो। ३३ हजार ६१० पटक कारोबार भयो। सेन्सेटिभ इन्डेक्स पनि दोहोरो अंकले ओरालो लाग्यो। सेन्सेटिभ इन्डेक्स १४२५ अंकले घटेर ४३९६९ विन्दुमा अडेको छ। कारोबारमा आएका १३ वटै समूहको सूचक घटेको छ। आज अन्य समूहको सर्वाधिक ५८३ प्रतिशतले सूचक घट्यो।फाइनान्सको ५७५ र हाइड्रोपावरको ५२८ प्रतिशतले घट्दा लाइफ इन्स्युरेन्सको ४९८ र डेभलपमेन्ट बैंकको ४०१ प्रतिशतले सूचक घट्यो। यस्तै इन्भेस्टमेन्टको ३३७, माइक्रोफाइनान्सको २९८, होटल एन्ड टुरिजमको २५८, ट्रेडिङको २९५, बैंकिङको २३९ प्रतिशतले सूचक ओरालो लाग्यो। यसदिन चार कम्पनीको सेयरमूल्य १० प्रतिशतले घटेको छ। कारोबार रकमका आधारमा जाल्पा सामुदायिक लघुवित्त अग्रस्थानमा रहयो। सो कम्पनीको ९ करोड ७९ लाख बढी मूल्यमा सेयर कारोबार भयो।"
एक मतको अन्तरले कांग्रेसका चौरसीया वडाध्यक्षमा विजयी,"वीरगन्ज : पर्सामा नेपाली कांग्रेसका एकजना उम्मेदवार १ मतको अन्तरले वडा अध्यक्षमा निर्वाचित भएका छन् । विन्दवासीनी गाउँपालिका वडा नम्बर ३ मा कांग्रेसका उम्मेदवार जयप्रकाश चौरसीया १ मतको झिनो अन्तरले वडा अध्यक्षमा निर्वाचित भएका हुन् । नेकपा एमालेका उम्मेदवार हनिफ मियाँ जोलाहालाइ १ मतले हराउँदै चौरसीया वडा अध्यक्षमा जितेका हुन् । वडा अध्यक्षमा निर्वाचित कांग्रेसका चौरसीयाले ११८५ मत पाएका हुन् भने उनका निकटतम प्रतिद्वन्द्वी माओवादीका उम्मेदवार जोलाहाले ११८४ मत पाए । २०७४ सालको निर्वाचनमा कांग्रेसबाटै उम्मेदवार बनेका चौरसीया, तत्कालीन राजपाबाट जितेकी सल्मा खातुनसँग ६७ मतले पराजित हुँदै दोस्रो स्थानमा रहेका थिए ।"
कानेपोखरी गाउँपालिकामा एमालेको वर्चस्व : ७ वडामध्ये ५ मा प्यानल नै विजयी,"कानेपोखरी : स्थानीय तह निर्वाचन २०७९, मोरङ स्थित कानेपोखरी गाउँपालिकामा नेकपा एमालेले आफ्नो वर्चस्व कायम राखेको छ। जम्मा ७ वटा वडा रहेको गाउँपालिकामा वडा नं १, २, ३, ५, ६, ७ का मत गणना भइसकेका छन्, जसमा वडा नं २, ३, ५, ६ र ७ मा एमाले प्यानलसहित विजयी भएको छ। मत गणनापश्चात कार्यकर्ताहरुले विजयी उमेद्वारहरुलाई माला, अविरसहित मत गणना स्थलबाट आफ्नो वडा लगेका थिए। पाँचवटै वडामा एमालेको प्यानल नै विजयी भए पनि १ नं वडामा भने वडाअध्यक्षमा कांग्रेससहित सदस्यहरुमा एमाले र कांग्रेसलाई मिश्रित मत प्राप्त भएको थियो। नेपाली कांग्रेसबाट वडाध्यक्षमा रत्नबहादुर कार्की १,१०८ मत प्राप्त गर्दै विजयी बने भने निकटतम प्रतिद्वन्द्वी नेकपा एमालेका तोर्णबहादुर कार्कीले ८५२ मत प्राप्त गरे। महिला दलित सदस्यमा एमालेबाट तुलसादेवी नेपाली, खुल्ला सदस्य एमालेबाट रामजी भण्डारी, महिला सदस्यमा नेपाली कांग्रेसबाट बिमला बुढाथोकी, खुल्ला सदस्य नेपाली कांग्रेसबाट दिपेशकुमार थापा विजयी बने। वडा नं २ बाट वडाध्यक्षमा सुशिल बुडाथोकी, महिला सदस्य सावित्रा चौधरी, दलित महिला सदस्य किना ऋषिदेव, वडा सदस्यहरु केशव दाहाल, भिमबहादुर कार्कीसहित नेकपा एमालेको सिगो प्यानल नै विजयी बन्यो। वडा नं ३ बाट वडाध्यक्षमा गोपाल कार्की, वडा सदस्यहरु सरस्वती काफ्ले, डिल्लिमान गिरी, लोकबहादुर लिम्बु, अनारवती मुसहरसहित नेकपा एमालेको प्यानल नै विजयी बन्यो। वडा नं ५ बाट वडाध्यक्षमा चरण गुरुङ, वडा सदस्यहरुमा दिपक लुईटेल, रखिलाल चौधरी, शुशिला धिमाल, प्रमिला परियारसहित नेकपा एमालेको प्यानल नै विजयी बन्यो। वडा नं ७ बाट वडाध्यक्षमा मोहनप्रसाद अधिकारी, खुल्ला वडा सदस्यहरु जितबहादुर लिम्बु, जीवन सुब्बा (लिम्बु), खुल्ला महिला वडा सदस्य पदमकुमारी कार्की, दलित महिला सदस्य रुविना ताम्राकार (विक) सहित नेकपा एमालेको प्यानल नै विजयी बन्यो। वडा नं ६ बाट वडाअध्यक्षमा खड्गबहादुर बस्नेत, खुल्ला महिला सदस्य सुशिला श्रेष्ठ, दलित महिला सदस्य दुर्गा नेपाली, खुल्ला सदस्यहरु राजकुमार लिम्बु, नारायणकुमार बस्नेतसहित नेकपा एमालेको प्यानल विजयी बन्यो। कानेपोखरी गाउँपालिका अध्यक्षमा नेकपा एमालेबाट राजमति ईङ्नाम अग्रस्थानमा लिड गरिरहेकी छिन् भने क्रमस नेपाली कांग्रेसबाट संञ्जय भट्टराई, माओवादीबाट सुर्य धिमाल, राप्रपाबाट मोहन गौतम पछ्याईरहेका छन्। उपाध्यक्षमा नेकपा एमालेबाट भोला अधिकारी भारी मतका साथ अगाडी छन् भने क्रमश: नेपाली कांग्रेसबाट मनकुमारी गुरुङ, माओवादीबाट तारा ओझा, राप्रपाबाट बिन्दा नेपाल पछ्याइरहेका छन्। वडा नं ४ को मत गणना जारी छ। कुल जनसंख्या ४३ हजार १ सय ७७ रहेको कानेपोखरी गाउँपालिकाको कुल मतदाता संख्या ३४,०४५ मध्ये २२,७३३ जनाले १३ वटा मतदान केन्द्रमा मतदान गरेका थिए।"
प्रस्तावित दुई राजदूतको नाम संसदीय सुनुवाई समितिबाट अनुमोदन,काठमाडौंः संघीय संसदको संसदीय सुनुवाई समितिले चीन र दक्षिण अफ्रिकाका लागि राजदूतमा सिफारिस भएका विष्णुपुकार श्रेष्ठ र दानबहादुर तामाङको नाम अनुमोदन गरेको छ । सिंहदरबारमा मंगलबार बसेको समिति बैठकले दुवैजनाको सुनुवाइ गरेको समिति सभापति लक्ष्मणलाल कर्णले जानकारी दिए । दुई जनामा उजुरी नपरेका कारण सुनुवाई गर्दै अनुमोदन गरिएको उनले बताए । उनीहरुसँगै सिफारिस भएका अन्यको भने बुधबार सुनुवाइ हुने समिति सभापति कर्णले जानकारी दिए । बाँकी रहेका एकजनामा गम्भीर प्रकृतिको उजुरी परेको उनले बताए । बैठकले समितिमा परेका उजुरी सन्दर्भमा अध्ययन गर्न तीनजनाको कार्यदल गठन गरिएको र दुई दिनभित्र प्रतिवेदन पेश गर्न भनिएको सभापति कर्णले जानकारी दिए । समितिको बैठक बुधबार बिहान पुन बोलाइएको छ ।
धनुषाको लक्ष्मिनियाँमा कांग्रेसका उम्मेदवार निर्वाचित,जनकपुरधाम : धनुषाको लक्ष्मिनीयाँ गाउँपालिकामा अध्यक्ष र उपाध्यक्ष नेपाली कांग्रेसका उम्मेदवार विजयी भएका छन्। लक्ष्मिनियाँको ७ वडा मध्ये पाँच वडामा भने एमाले विजयी भएको छ। गाउँपालिका अध्यक्षमा नेपाली कांग्रेसका उम्मेदवार भोगेन्द्र झा निर्वाचित भएका हुन्। उनले ३ हजार ७६५ मत ल्याएर विजयी भएका हुन् भने उनको निकटतम प्रतिद्वन्दी जनता समाजवादी पार्टीका सत्रुधन यादव ३ हजार ४९७ मत ल्याए। यस्तै उपाध्यक्षमा कांग्रेसकै फुलकुमारी यादवनी विजयी भएकी हुन्। उनले ३ हजार ६२८ मत ल्याएकी हुन् भने उनका निकटतम प्रतिद्वन्दी जसपाकी विमला कुमारी यादवले ३ हजार ४६० मत ल्याए। यस्तै ७ वटा वडामध्ये ५ वटा वडामा नेकपा एमालेका वडाध्यक्ष विजयी भएका हुन्।
"थप १९ जनामा कोरोना संक्रमण पुष्टि, १८ डिस्चार्ज","काठमाडौं : पछिल्लो २४ घन्टामा थप १९ जनामा कोरोना संक्रमण पुष्टि भएको छ। देशभर गरिएको ३ हजार ५ सय ६५ पीसीआरबाट १८ जना र ६ सय ३२ को एन्टीजेन परीक्षणमा १ जनामा कोरोना संक्रमण पुष्टि भएको हो । कोरोनाका कारण मंगलबार पनि कसैको मृत्यु नभएको स्वास्थ्य मन्त्रालयले जनाएको छ । त्यस्तै, थप १८ संक्रमित निको भएका छन्। हालसम्म नेपालमा ९ लाख ६६ हजार ९ सय २१ जना निको भएका छन् । हाल नेपालमा १ सय ४९ सक्रिय संक्रमित रहेको मन्त्रालयले जनाएको छ ।"
"धनगढीमा स्वतन्त्र उम्मेदवार हमालको अग्रता फराकिलो हुँदै, पछ्याउँदै वड",धनगढी : धनगढी उपमहानगरपालिकामा स्वतन्त्र तर्फबाट उम्मेदवारी दिएका गोपाल हमालले निरन्तर अग्रता कायम गरेका छन्। १७ हजार १ सय ५९ मत गणना हुदँ हमालले ७ हजार ८ सय १६ मत प्राप्त गरेका छन्। उनलाई कांग्रेसका नृपबहादुर वडले पछ्याइरहेका छन्। वडले ३८ सय ७१ मत प्राप्त गरेका छन्। यस्तै एमालेका रणबहादुर चन्दले १९ सय २१ मत प्राप्त गरेका छन्। उपमेयरतर्फ माओवादी केन्द्रकी शान्ती अधिकारीले ३४ सय १६ मतका साथ अग्रता कायम गरेकि छिन्। गठबन्धनबाट उम्मेदवारी दिएकी अधिकारीलाई एमालेकी कन्दकला रानाले पछ्याइरहेकि छिन्। रानाले ३३ सय ७ मत प्राप्त गरेकि छिन्।
सर्लाहीको कौडेनामा काङ्ग्रेसका उम्मेदवार निर्वाचित,मलङ्वा : सर्लाहीको कौडेना गाउँपालिका अध्यक्षमा नेपाली काङ्ग्रेसका रुपेश कुमार निर्वाचित भएका छन्। रुपेशले जसपाका राजनन्दन प्रसादलाई २ हजार ८ सय ४० मतले पछि पार्दै विजयी बनेका छन्। रुपेशले ५ हजार २ सय ८१ मत ल्याएका छन् भने राजिनन्दनले २ हजार ४ सय ४१ मत ल्याएका छन्। त्यसैगरी उपाध्यक्षमा काङ्ग्रेसकै नगिना देवी निर्वाचित भएकी छिन्। नगिनाले ४ हजार ९ सय ६३ मत प्राप्त गरेकी छिन् भने जसपाकी पलबी देवीले २ हजार ६ सय ७२ प्राप्त गरेकी थिइन्।
धनुषाको सहिदनगरमा माओवादीले खाता खोल्यो,जनकपुरधाम : नेपाल कम्युनिस्ट पार्टी माओवादीको लालकिल्ला मानिएको सहिदनगर नगरपालिकामा माओवादी केन्द्रले एक वडामा विजयी हाँसिल गरेको छ । सहिदनगर नगरपालिकाको वडा नं ५ बाट माओवादी केन्द्रका सुरेश कापर निर्वाचित भएका हुन् । कापरले ७ सय ६२ मत ल्याएर निर्वाचित भएका छन् भने उनका निकटत्तम प्रतिद्वन्द्वी नेपाली कांग्रेसका रामरतन पासमानले ७ सय ३६ मत ल्याएर पराजय भोग्नु परेको छ ।
धनुषामा दाजुभाइबीच विवाद हुँदा गोली चल्यो,"जनकपुरधाम : दाइभाइबीचको विवादले उग्ररुप लिएपछि गोली चलेको छ। धनुषामा भाइले दाइलाई गोली हानी घाइते बनाएका छन् । नगराइन नगरपालिका ८ स्थित अकौरा बस्ने जामुन पासवान र नसिब पासवानबीच घरायसी विवाद हुँदा गोली चलेको प्रहरीले जनाएको छ । दुबै पक्षबीच झगडाको क्रममा कुटाकुट हुँदा नसिब पक्षका ५० वर्षीय श्रीनारायण पासवानले जामुनमाथि गोली प्रहार गरेको जिल्ला प्रहरी कार्यालय धनुषाले जनाएको छ । प्रहरीका अनुसार ७१ वर्षीय जामुनको दाहिने हातको पाखुरामा गोली लागेको छ। अहिले उनको प्रादेशिक अस्पताल जनकपुरमा उपचार भइरहेको छ । घटनास्थलबाट प्रहरीले दुई थान नलकटुवा पेस्तोल र १२ राउण्ड गोली बरामद गरको धनुषाका प्रहरी प्रवाक्ता डीएसपी प्रदिप क्षेत्रीले जानकारी दिए । चारपाँच वर्षदेखि दुबै पक्षबीच निरन्तर झैंझगडा हुँदै आएको उनले बताए । प्रहरीले घटनामा संलग्न रहेको आरोपमा छानबिनका लागि ११ जनालाई नियन्त्रणमा लिएको छ । स्थानीय ईन्द्रनारायण पासवान, अभिषेक पासवान, सोमनाथ पासवान, अजय पासवान, राजीव पासवान, धर्मेन्द्र पासवान, राजीव पासवान, प्रसादी पासवान, प्रह्लाद पासवन, विजय कुमार पासवान र राजन पासवानलाई नियन्त्रणमा लिएको प्रहरीले जनाएको छ ।"
जुम्लाका तीन पालिकामा कांग्रेस र एकमा माओवादी विजयी,"जुम्ला : जुम्लामा स्थानीय तह निर्वाचनका लागि सबै दल एक्लाएक्लै चुनावी मैदानमा गएका थिए। मतपरिणाम अनुसार नेपाली कांग्रेसले तीन गाउँपालिकामा विजय हाँसिल गरेको छ। कांग्रेसले कनकासुन्दरी गाँउपालिका, हिमा गाउँपालिकामा र पातारासी गाउँपालिकामा विजय हासिल गरेको हो। माओवादी केन्द्र सिञ्जा गाउँपालिकामा विजय भएको छ। कनकासुन्दरी गाँउपालिका कनकासुन्दरी गाँउपालिका अध्यक्षमा कांग्रेसका दामोदर आचार्य २८ सय ६ ल्याएर विजय भएका छन्। भने २५ सय ६२ ल्याएर माओवादी केद्रका धनबहादुर रावत पराजित भएका छन्। उपाध्यक्षमा कांग्रेसकी प्रेमकली बुढा २३ सय ८० ल्याएर विजयी भएकी छिन्। माओवादि केन्द्रकी रिता खत्री १९ सय ४५ पराजित भएकी छन्। पातारासी गाउँपालिका पातारासी गाउँपालिकामा कांग्रेसका पूर्णासिंह बोहोरा २७ सय ६८ ल्याएर विजय भएका छन् भने उनका प्रतिद्वन्द्वी माओवादी केन्द्रका हरीबहादुर बुढाले २६ सय ६८ ल्यएका छन्। उपाध्यक्षमा माओवादी केन्द्रका जनमाया रोकाया २७ सय ५४ ल्यएर विजय भएकि छन्। भने उनकी प्रतिद्वन्द्वी कांग्रेसकी सान्ती बुढाले २४ सय ६३ मत ल्याएकी छिन्। सिञ्जा गाउँपालिका सिञ्जा गाउँपालिका माओवादी केन्द्रका पूर्णप्रसाद धिताल १९ सय ४९ मत प्राप्तगरी विजय भएका छन्। उनका प्रतिद्वन्द्वी कांग्रेसका नन्दराम बुढाले १८ सय ३१ मत ल्याएका छन्। उपाध्यक्षमा माओवादीकै सितली रोकायाले १९ सय ६६ मत ल्याएर विजय भएकी छिन। उनका प्रतिद्वन्द्वी कांग्रेसकी रजनकला शाहीले १ हजार ६९ मत ल्याएकि छन्। हिमा गाउँपालिका हिमा गाउँपालिकामा नेपाली कांग्रेसका लक्ष्मण शाही १८ सय ७२ मत प्राप्त गरी विजय भएका छन्। उनका प्रतिद्वन्द्वी माओवादीका अम्मराज शाहीले १४ सय २३ मत प्राप्त गरेका छन्। उपाध्यक्षमा कांग्रेस कै सुपर्ना शाही १५ सय १८ मत प्रात्त गरी विजय भएकी छन्। उनका प्रतिद्वन्द्वी माओवादीकी कल्पना दमाई १४ सय ८९ मत प्राप्त गरेकी छिन्। जुम्लाको अन्य पालिका मत तज गणाना जारी रहेको छ। जुम्लाकै चन्दननाग नगरपालिकामा स्वतन्त्रका उम्मेदवार राजुसिंह कठायत अग्रस्थानमा छन् भने तिला गाउँपालिकामा कांग्रेसका एकराज चौलागाई अग्रस्थानमा छन्। तातोपानी गाउँपालिकामा नेपाली कांग्रेसका नन्दप्रसाद चौलागाई ५ सय मत गणना बाँकी रहँदा उनी ७ सय ८५ मतले अगाडि छन्। गोठिचौर गाउँपालिकामा समाजवादीका जनक थकाली अगाडि छन्।"
"भोजपुरमा कांग्रेसका आले पुनः निर्वाचित, उपप्रमुखमा एमालेकी शेर्पा","भोजपुर : भोजपुर नगरपालिकामा सत्तागठबन्धन दल नेपाली कांग्रेस विजयी भएको छ। गठबन्धनको तर्फबाट उम्मेदवार बनेका नेपाली कांग्रेसका कैलाशकुमार आले पुनः दोश्रो कार्यकालका लागि चुनिएका हुन्। आलेले उनका निकटतम प्रतिद्धन्दी नेकपा एमालेका भरतकुमार तामाङलाई ५ सय १५ मतलेपछि पार्दै विजयी बनेका थिए। आलेले कुल ५ हजार ६ सय १५ ल्याउँदा तामाङले कुल ५ हजार एकसय मत प्राप्त गरे। त्यस्तै उपप्रमुखमा गठबन्धनको तर्फबाट उम्मेदवार बनेकी ममिता राईलाई ३ सय ६७ मतान्तरले हराउँदै नेकपा एमालेकी निर्मला शेर्पा निर्वाचित भएकी छन्। शेर्पाले कुल ५ हजार पाँचसय मत प्राप्त गर्दा राईले कुल ५ हजार एकसय ३३ मत ल्याईन्। १२ वडा रहेको भोजपुर नगरपालिकामा गठबन्धन दल कांग्रेसले ८, नेकपा एमालेले ३ र गठबन्धन दल माओवादी केन्द्रले एउटा वडा जितेको छ। भोजपुर नगरपालिकामा नेपाली कांग्रेस, नेकपा माओवादी केन्द्र र नेकपा एकीकृत समाजवादीबीच गठबन्धन भएको थियो।"
मतपरिणामका विषयमा पार्टीमा आवश्यक समीक्षा हुन्छ : माधव नेपाल,"काठमाडौं : नेकपा (एकीकृत समाजवादी)का अध्यक्ष माधवकुमार नेपालले निर्वाचनमा आएको मतपरिणामका विषयमा पार्टीमा आवश्यक समीक्षा हुने बताएका छन्। मदनआश्रित स्मृति दिवसको अवसरमा पार्टीले मंगलबार काठमाडौंमा आयोजना गरको कार्यक्रममा अध्यक्ष नेपालले निर्वाचनमा आएको मतपरिणामका विषयमा पार्टीमा र गठबन्धनमा आवश्यक समीक्ष हुने बताएका हुन्। स्थानीय तह निर्वाचनको परिणाम आफ्नो पार्टीले अपेक्षा गरेअनुसार नआएको उनको भनाइ छ । उनले निर्वाचनको परिणाम हेर्दा गठबन्धन दलका केहि सदस्यहरुले सहकार्य गर्न नचाहेको तर्क गरे। अध्यक्ष नेपालले निर्वाचनको परिणाम जस्तो आएपनि आफ्नो पार्टी देश र जनताका लागि सदैव काम गर्ने धारणा राखे। कार्यक्रममा अध्यक्ष नेपाल, सम्मानित नेता झलनाथ खनाललगायतले मदनआश्रितको योगदानका बारेमा चर्चा गरेका थिए ।"
"महानगर मेयरमा रोचक प्रतिस्पर्धा : एमाले सबैमा दोस्रो, गठबन्धन पहिलो","काठमाडौंः स्थानीय तह निर्वाचनको मतगणना कार्य जारी छ । वैशाख ३० मा भएको स्थानीय तह निर्वाचनको जेठ ५ सम्म अन्तिम परिणाम आउने निर्वाचन आयोगले जनाएको । अहिले मुख्यतः महानगर र उपमहानगरको उम्मेदवारहरुमा कसले बाजी मार्ला भन्ने चर्चाको विषय बनेको छ । पछिल्लो मतपरिणाम अनुसार नेकपा एमाले ६ वटै महानगरमा दोस्रो स्थानमा छ । काठमाडौंमा स्वतन्त्र अगाडि छ भने ललितपुर, भरतपुर, विरगञ्ज, पोखरा, विराटनगरमा गठबन्धनले लिड गरिरहेको छ । यी सबै महानगरमा एमाले दोस्रो स्थानमा छ । महानगरपालिकाअन्तर्गत् काठमाडौं महानगरमा मेयरमा स्वतन्त्र तर्फका उम्मेदवार बालेन्द्र साहले अग्रता कायम गरेका छन् । उनलाई एमालेका केशव स्थापितले पछ्याइरहेका छन् भने सत्ता गठबन्धनका सिर्जना सिंह तेस्रो स्थानमा छिन् । बालेन्द्रले ११ हजार १३ मत ल्याउँदा केशवले ५ हजार ९५६ मत प्राप्त गरेका छन् । यस्तै, चितवनको भरतपुर महानगरमा गठबन्धन र एमालेबीच रोचक प्रतिष्पर्धा भइरहेको छ । गठबन्धनका उम्मेदवार माओवादी केन्द्रकी रेणु दाहालले झिनो मतान्तरले अगाडि छिन् । एमालेका विजय सुवेदीले टक्कर दिइरहेका छन् । रेनुले ६३ सय १९ मत प्राप्त गर्दा सुवेदीले ६२ सय मत ल्याएका छन् । वीरगञ्ज महानगरमा भने मेयरमा जनता समाजवादी पार्टीका राजेशमान सिंहले अग्रता कायम गरेका छन् । यहाँ एमालेका विजय सरवागी दोस्रो र राप्रपाका गिरीश गिरि तेस्रो स्थानमा छन् । सिंहले ८ हजार १३१ मत प्राप्त गर्दा सरवागीले ३६ सय २२ मत प्राप्त गरेका छन् । विराटनगर महानगरमा सत्ता गठबन्धनको तर्फबाट कांग्रेसले लिड गरिरहेको छ । कांग्रेसका नागेश कोइराला पहिलो स्थानमा छन् भने एमालेका सागरकुमार थापाले पछ्याइरहेका छन् । समाचार तयार पार्दासम्म कोइरालाले ९ हजार मत प्राप्त गरेका छन् भने थापाले ६६ सय ६७ मत प्राप्त गरेका छन् । यहाँ स्वतन्त्रका उम्मेदवार उमेश यादव तेस्रो स्थानमा छन् । पोखरा महानगरमा कलम चिन्हबाट उम्मेदवारी दिएका धनराज आचार्यले निरन्तर अग्रता लिएका छन् । उनी गठबन्धनका साझा उम्मेदवार हुन् । आचार्यलाई एमालेका कृष्णबहादुर थापाले पछ्याइरहेका छन् । आचार्यले ९४ सय २ मत प्राप्त गर्दा थापाले ७९ सय ५४ मत ल्याएका छन् । पोखरामा राप्रपा तेस्रो स्थानमा छ । राप्रपाका शंकर खराल तेस्रो हुँदा स्वतन्त्रका खडक राज पौडेल चौथो स्थानमा छन् । ललितपुर महानगरमा सत्ता गठबन्धनको तर्फबाट कांग्रेस दोब्बर मतले अगाडि छ । कांग्रेसका चिरीबाबु महर्जन पहिलो स्थानमा छन् भने एमालेका हरिकृष्ण व्यञ्जनकारले पछ्याइरहेका छन् । चिरीबाबुले ७२ सय १७ मत प्राप्त गर्दा व्यञ्जनकारले ३ हजार ८३ मत ल्याएका छन् । व्यञ्जनकारलाई राप्रपाका अष्ट बहादुर महर्जनले पछ्याइरहेका छन् ।"
सप्तरीको अग्नीसाइरको अध्यक्षमा एमालेका दिनानाथ चौधरी विजयी,"राजविराज : सप्तरीमा अग्नीसाइर कृष्णसवरण गाउँपालिका अध्यक्षमा नेकपा (एमाले) ले खाता खोल्दै ४९ वर्षीय दिनानाथ चौधरी विजयी भएका छन् । कुल १२ हजार ४२५ खसेको मतमा चौधरीले ४ हजार ८७४ मत ल्याएका हुन्। उनले निवर्तमान गाउँपालिका अध्यक्ष परशुराम चौधरीलाई पराजित गर्दै विजय हाँसिल गरेका हुन् । परशुरामले ३ हजार ८८८ मत ल्याए । कांग्रेसका परशुराम चौधरी २०७४ को स्थानीय तहको निर्वाचनमा ३ हजार ३९५ मत ल्याई अध्यक्षमा निर्वाचित भएका थिए । अग्नीसाइर कृष्णसवरण गाउँपालिकाको उपाध्यक्षमा भने कांग्रेसकी कल्पनाकुमारी चौधरीले जित हाँसिल गरेकी छिन् । कल्पनाले ४ हजार २१६ मत ल्याएर एमालेकी शैलेन्द्रीकुमारी लेखी थरुनीलाई पराजित गरेकी हुन् । एमालेकी थरुनीले ३ हजार ४५९ मत ल्याइन् । गाउँपालिका अध्यक्षसहित एमालेबाट वडा नम्बर १ मा सवजुल खलीफा र ५ मा सबदुल मियाँ वडा अध्यक्षमा निर्वाचित भएका छन् । कांग्रेसबाट वडा नम्बर ३ मा गोपालप्रसाद चौधरी थारु, ४ मा तेजनारायण यादव र ६ मा अशोककुमार आचार्य वडा अध्यक्षमा निर्वाचित भएका छन् । वडा नम्बर २ मा भने नेकपा (माओवादी केन्द्र)का पशुपतिप्रसाद चौधरी वडा अध्यक्षमा निर्वाचित भएका छन् ।"
बर्दियाको गेरुवा गाउँपालिकामा कांग्रेसको जीत,"गुलरिया : बर्दियाको गेरुवा गाउँपालिकाको अध्यक्ष पदमा नेपाली कांग्रेसका जमानसिंह केसी विजयी भएका छन्। पालिकाको सवै वडाध्यक्षलगायत उपाध्यक्षसहित केसी विजयी भएका हुन्। माओवादी केन्द्रका विश्व बहादुर थारुलाई १ हजार ७८ मतले पराजित गर्दै केसीले ७ हजार ६९८ मत प्राप्त गरेका छन्। अध्यक्ष पदमा तेस्रो भएको नेकपा एमालेका भरत बहादुर धामीले १ हजार ८५१ मत प्राप्त गरे। उपाध्यक्ष पदमा कांग्रेसकी लक्ष्मी कुमारी चौधरीले ७ हजार १५३ मत प्राप्त गरी विजयी भएकी छिन्। उपाध्यक्षमा माओवादी केन्द्रकी लिला चौधरीले ६ हजार ५८३ मत प्राप्त गरिन्। उपाध्यक्षमा नेकपा एमालेकी मञ्जु शर्माले २ हजार २४३ मत प्राप्त गरेको गेरुवा गाउँपालिकाका निर्वाचन अधिकृत सुशिल देवकोटाले जानकारी दिए। गेरुवा गाउँपालिकामा रहेको ६ वटै वडाहरुमा नेपाली कांग्रेसले विजय प्राप्त गरेको छ। गाउँपालिकाको अध्यक्ष पदमा वडा नम्वर १ मा कर्मप्रसाद चौधरी, २ कृष्ण थारु, ३ निर्मल चौधरी, ४ महेन्द्र प्रसाद चौधरी, ५ धर्म प्रकाश थारु र ६ नम्वर वडामा कृष्ण गोपाल चौधरी विजयी भएका छन्। गेरुवा गाउँपालिकाका विजयी अध्यक्ष केसी पुन अध्यक्षमा विजय प्राप्त गरेका हुन्।"
परासीको प्रतापपुरमा हृदयेश त्रिपाठी नेतृत्वको जप्रपा र कांग्रेसबीच प्रतिस्पर्धा,परासी : पश्चिम नवलपरासीको प्रतापपुर गाउँपालिकामा हृदयेश त्रिपाठी नेतृत्वको जनता प्रगतिशिल पार्टी (जप्रपा) र नेपाली कांग्रेसको प्रतिस्पर्धा रहेको छ । दुई दलबीच अध्यक्ष र उपाध्यक्ष दुवै पदमा प्रतिस्पर्धा देखिएको हो । मत परिणामअनुसार नेपाली कांगेसका उमेदवार उमेशचन्द्र यादव जप्रपाका उमेदवार करम हुसेन मियाभन्दा १ हजार मत अघि छन् । कांग्रेस उपाध्यक्षकी उमेदवार मानकुमारी चौधरी जप्रपाकी उपाध्यक्ष उमेदवार अञ्जुकुमारी चौधरीभन्दा ७ सय मतले अघि छन् । जप्रपाकी चौधरी निर्वतमान उपाध्यक्ष हुन् । जिल्लामा ७ पालिका रहेको जिल्लामा पाल्हीनन्दन गाउँपालिकामा कांग्रेस र माओवादी केन्द्रबीच प्रतिस्पर्धा छ । अन्य पालिकामा भने कांग्रेस र एमालेबीच प्रतिस्पर्धा रहेको छ । त्रिपाठी नेतृत्वको जप्रपाले अहिलेसम्म १ वडाअध्यक्ष मात्र जितेको छ । जप्रपाले प्रतापपुर र सुस्ता गाउँपालिकामा उमेदवार उठाएको छ । केही पालिकाका वडामा मात्र उमेदवार उठाएपनि अधिकांश पालिकामा उमेदवार उठाउन सकेन ।
"टोखा नगरपालिकामा कांग्रेसको अग्रता, पछ्याउँदै एमाले","काठमाडौं : काठमाडौंको टोखा नगरपालिकाको प्रमुखमा नेपाली कांग्रेसकी रजनी थापाले अग्रता लिएकी छन् । कूल २१ हजार ७२ मत गणना हुँदा कांग्रेसकी थापाले आठ हजार ४३० मत ल्याई अग्रता लिएकी हुन् । उनका प्रतिद्वन्द्वी नेकपा एमालेका उम्मेदवार प्रकाश अधिकारीले आठ हजार २२६ मत प्राप्त गरेको टोखाका निर्वाचन अधिकृत सविता शर्माले जानकारी दिइन् । यस्तै, उपप्रमुखमा पनि नेपाली कांग्रेसकै उम्मेदवार मुरारी तामाङले अग्रता लिएका छन् । तामाङले आठ हजार ४११ मत प्राप्त गर्दा उनका प्रतिद्वन्द्वी नेकपा एमालेका उम्मेदवार ज्ञानमायाँ डङ्गोलले सात हजार ६६३ मत प्राप्त गरे । टोखाको हालसम्म आठवटा वडाको मतगणना सम्पन्न भइसकेको छ । तीमध्ये वडा नं १ मा नेपाली कांग्रेसका रमेशकुमार लामिछाने, वडा नं २ मा नेकपा एमालेका धर्मेन्द्र श्रेष्ठ, वडा नं ३ मा एमालेकै रमेश डङ्गोल, वडा नं ४ मा एमालेका धर्मेन्द्र श्रेष्ठ र वडा नं ५ मा एमालेकै मदन गुरुङ अध्यक्षमा विजयी भएका छन् । यस्तै, वडा नं ६ मा कांग्रेसका शान्ता खनाल, वडा नं ७ मा एमालेका नरोत्तम राना र वडा नं ८ मा एमालेकै रमेश खत्री अध्यक्षमा विजयी भएका हुन् । टोखामा अहिले वडा नं ९, १० र ११ को मतगणना भइरहेको छ । कूल ३४ हजार ६७६ मतदाता रहेको टोखामा २५ हजार ५६० मत खसेको निर्वाचन अधिकृत शर्माले बताए । रासस"
गौशालाको मेयरमा जसपाका महतो हजार बढी मतले अगाडि,"गौशाला : गौशाला नगरपालिकाको मेयरमा जनता समाजवादी पार्टीका उम्मेदवार डा दिपेन्द्र महतोले १ हजार बढी मतान्तरले अगाडि छन्। मंगलबार बिहान ११ बजेको मतपरिमाणअनुसार डा महतोले २६९० मत प्राप्त गरेका छन् । उनका निकटम प्रतिद्वन्द्वी नेपाली कांग्रेसका वसन्त गुरुङले १६६६ मत प्राप्त गरेका छन्। नेकपा माओवादीका विष्णु लामाले ११८४ मत प्राप्त गरेका छन् भने लोकतान्त्रिक समाजवादी पार्टीका उम्मेदवार देवनारायण महतोले १०४४ मत पाएका छन् । नेकपा एमालेका उम्मेदवार अजयकुमार कुशवाहाले ६७२ मत प्राप्त गरेका छन् । यता, गौशाला नगरपालिकाको उपमेयरतर्फ जनता समाजवादी पार्टीकी उम्मेदवार रेणुकुमारी महतोले एक हजार बढि मतले अग्रता कायम राखेकी छिन् । उपमेयर महतोले २९०० मत प्राप्त गरेकी छन् भने नेपाली कांग्रेसकी सुशिला कुशवाहाले १५९२ मत हाँसिल गरेकी छिन्। त्यस्तै, नेकपा माओवादीकी जनकदुलारी साहले ११८७ मत प्राप्त गरेकी छिन् । लोकतान्त्रिक समाजवादी पार्टीकी लालकुमारी लामाले ११२४ मत प्राप्त गरेको निर्वाचन अधिकृतको कार्यालय गौशालाले जनाएको छ । ९ हजार २८ मत गणना गर्ने क्रममा ७८० मत वदर भएका थिए भने ८२४८ मत सदर भएको निर्वाचन अधिकृत मदनलाल जयसवालले बताएका छन् ।"
जीवनको इतिहास कति पुरानो ?,"आजको स्वरूपसम्म आइपुग्न जीवनले पृथ्वीको इतिहासको अर्बौं वर्ष व्यतीत गरेको छ। पृथ्वीको उत्पत्ति भएको पहिलो अर्ब वर्षहरूमा नै पृथ्वीमा जीवन देखा पर्यो भन्ने वैज्ञानिक पनि धेरै छन्। पृथ्वीको उत्पत्ति भएको अहिले झन्डै ४५ अर्ब वर्ष समय व्यतीत भइसकेको विभिन्न वैज्ञानिक अध्ययनले पुष्टि गरिसकेको छ। यो अवधिमा पृथ्वीमा धेरै उतारचढाव भए। वैज्ञानिकहरूले भेट्टाएका सबैभन्दा पुराना जीवाश्मका प्रमाणहरूले यो धरतीको इतिहासको विभिन्न कालखण्डमा विविध प्रकारका जीवनको अस्तित्व रहेको समेत देखाउँछ। त्यसो भए यो धरतीमा कहिलेबाट सुरु भयो त जीवन ? वैज्ञानिकहरूले जीवनको उद्गम समयको मूलपाटोलाई विभिन्न प्रमाणमार्फत पहिल्याई पनि सकेका छन्। सन् २०१९ मा जियोसाइन्स फ्रन्टियरनामक जर्नलमा प्रकाशित अनुसन्धानमा वैज्ञानिकत्रय सिगेनोरी मारुयामा, केन्कुरोकावा एन डी र तोसिकाजु एबिसुसाकीले तरल पानी र वायुमण्डल भएपछि मात्र धरतीमा जीवनका लागि मुख्य रासायनिक आधार बन्यो भनेर लेखे। ब्रह्माण्डमा यो ग्रहको निर्माण भएपछि पनि केही समय पग्लिने क्रम रोकिएन। जलमण्डलमा विद्यमान पुराना खनिजहरूको प्रमाणले पृथ्वीको सतह झन्डै ४३४४ अर्बवर्ष अघिबाटै द्रुत रूपमा चिसिँदै आएको संकेत गर्छ। ४३७ अर्ब वर्षअघि पृथ्वीलाई धेरै खगोलीय पिण्ड तथा क्षुद्रग्रहले निरन्तर प्रहार गरिरह्यो। फलतः पृथ्वीमा पानी र अनुकूल वातावरण बन्यो भन्ने वैज्ञानिक मान्यता छ। र, यसै घटनाको आधारमा वैज्ञानिकले पृथ्वीमा जीवनको पूर्वज ४२ अर्ब वर्ष जति पुरानो हो कि भनेर अनुमान गरेका हुन्। जीवनको उत्पत्ति र प्रारम्भिक विकासले धेरै अर्ब वर्षलाई समेट्यो भनेर परम्परागत रूपमा धेरै अनुमान गरिए भनेर वैज्ञानिकद्वय जेफ्री एल बडा र एन्टोनियो लाजकानोले उल्लेख गरे। जुन सन् २००४ मा प्रकाशित एक पुस्तकको द ओरिजन अफ लाइफ शीर्षकको एक खण्डमा उल्लेख गरिएको छ। हुन त जीवनको उपस्थितिलाई सटिक कालक्रममा तोक्न अझै सम्भव छैन। तर आधुनिक विज्ञानले जीवनको घटना भएको समयको अनुमानलाई भने केही हदसम्म प्रस्ट्याउँदै आएको छ। सुरुमा पृथ्वी जीवन अनुकूल थिएन। विभिन्न प्रमाणले ३८ अर्ब वर्षभन्दा पहिले पृथ्वीका महासागरहरू उम्लिरहेको अवस्थामा थियो भनेर बताउँछ। यसैले चिसिने क्रमसँगै पहिलो पटक उपयुक्त तरल पानी देखा परेको झन्डै २० करोड वर्षभित्र पृथ्वीमा जीवन विकास भएको हो भन्ने आमवैज्ञानिक मान्यता छ। पुरातन युगीन समयमा थिग्रिएका चट्टानहरूमा विद्यमान ग्राफाइट कार्बनको भौगर्भिक अनुसन्धानले पृथ्वीमा जीवन ३८ अर्ब वर्षभन्दा अघि सुरु भएको संकेत गरेको छ। विभिन्न वैज्ञानिक अनुसन्धानबाट प्राप्त विवरणबाट निकालिएको यो निष्कर्ष सन् २०१७ मा वैज्ञानिकद्वय नोरियो कितादै र सिगेनोरी मारुयामाले जियोसाइन्स फ्रन्टियरमा प्रकाशित गरेका थिए। वैज्ञानिकहरूले भनेका छन्, पुरातन युगमा अत्यन्त सशक्त अर्थात् युवा अवस्थाका महासागरहरू यो धरतीमा थिए। तिनै महासागरमा हुने जटिल रासायनिक प्रतिक्रियाहरूले नै कार्बनयुक्त अणुहरूलाई सरल जीवित कोषहरूमा रूपान्तरित गर्न सकेको थियो। वास्तवमा ती सरल जीवित कोषहरूलाई बाँच्न अक्सिजन आवश्यक थिएन। वैज्ञानिकहरू अध्ययनका लागि प्रारम्भिक पुरातन युगीन भौगोलिक रेकर्ड पृथ्वीमा अत्यन्त विरल रहेको स्विकार्छन्। वैज्ञानिकद्वय जेफ्री एल बडा र एन्टोनियो लाजकानोले भनेका छन्, वैज्ञानिकमाझ ३५ अर्ब वर्षभन्दा पुराना चट्टान अत्यन्त थोरै छन्। त्यसमा पनि प्रयोगशालामा संरक्षित ३५ अर्ब वर्षभन्दा पुराना चट्टान मेटामोर्फिक प्रक्रियाद्वारा व्यापक रूपमै परिवर्तन भएका छन्। यसैले प्राचीन जीवनको गहकिलो र प्रत्यक्ष प्रमाण धेरै हदसम्म नष्ट भइसकेको छ भन्ने उनीहरूको भनाइ छ। सन् १९९६ मा क्यालिफोर्नियाको ला जोलास्थित स्क्रिप्स इन्स्टिच्युसन अफ ओसनोग्राफीका तत्कालीन स्नातक विद्यार्थी स्टिफन मोज्सिसले नेचर जर्नलमा अनुसन्धानपत्र प्रकाशित गर्दै निकै अनौठो परिणामको घोषणा गरे। उनले पश्चिम ग्रिनल्यान्डस्थित इसुआ क्षेत्रमा रहेका चट्टानहरूमा विद्यमान कार्बन यौगिकमा जीवनका लागि स्पष्ट रासायनिक संकेत रहेको उल्लेख गरे। उनको यो प्रमाणले कम्तीमा ३८५ अर्ब वर्षअघि पृथ्वीमा जीवनको अस्तित्व थियो भन्ने कुरामा कुनै शंका नरहेको प्रस्ट पार्छ। यो नै प्रारम्भिक जीवनको महत्त्वपूर्ण पहिचान हो भन्दै मोज्जिसले उक्त अनुसन्धान पत्रमा दाबी गरेका छन्। मोज्सिसको यसै अनुसन्धानलाई व्याख्या गर्दै सन् २००८ मा न्यु साइन्टिस्टमा प्रकाशित उत्पत्ति, उद्विकाश र बिलुप्तता, पृथ्वीको शास्त्रीय कथा लेखमा माइकल जे बेन्टनले भनेका छन् यदि स्टिफन मोज्सिसको तथ्य सही छ भने इसुआ क्षेत्रमा विद्यमान कार्बनका चट्टानहरूमा भेटिएको जीवनले प्रकाश संश्लेषणको प्रक्रिया ३८ अर्ब वर्षभन्दा पहिले नै पृथ्वीमा भइरहेको थियो भनेर प्रमाणित गर्छ। प्रकाश संश्लेषण एक त्यस्तो प्रक्रिया हो जसद्वारा हरियो वनस्पतिहरूले सूर्यको किरणबाट लिएको ऊर्जालाई कार्बनडाइअक्साइड र पानीको संयोगबाट खानामा रूपान्तरण गर्छन्। र उपउत्पादनका रूपमा अक्सिजन उत्पन्न गर्छ र हाम्रो वायुमण्डलमा पठाउँछ। रमाइलो कुरा त पृथ्वीको इतिहासको प्रारम्भिक समयका यी प्रकाश संश्लेषण गर्ने जीवहरू न त रूखहरू थिए न फूलहरू नै। बेन्टनले लेखमा भनेका छन् सम्भवतः तिनीहरू सरल जीवाणुहरू हुनुपर्छ जसलाई हामी अहिले साइनोब्याक्टेरिया भनेर चिन्छौं। यद्यपि अन्य अनुसन्धानकर्ताले मोज्सिसको व्याख्याविरुद्ध कडा तर्क गरेका छन्। अनुसन्धानपत्रका बारेमा चर्का बहस पनि भए। तथापि पश्चिम ग्रिनल्यान्डस्थित इसुआ क्षेत्रमा विद्यमान चट्टानमा पाइएको ग्राफाइट कार्बनलाई अझै पनि प्रारम्भिक जीवनका लागि महत्त्वपूर्ण प्रमाणको रूपमा नै राखिएको छ। सर्वाधिक स्विकारिएको सबैभन्दा पुरानो प्रमाण भने सन् २००० मा पश्चिमी अस्ट्रेलियामा भेटिएको थियो। यहाँ भेटिएको प्रमाण ३४३ अर्ब वर्ष पुरानो मानिन्छ। वास्तवमा इसुआ अधिपर्पटीय पेटी (सुप्राक्रस्टल बेल्ट)बाट प्राप्त ग्राफाइटको अध्ययनले ३७ अर्ब वर्षभन्दा पहिले पृथ्वीमा प्लवक अर्थात् जलमा तैरिएर बगिरहने जीवहरूको सम्भाव्य अस्तित्वलाई समेत संकेत गर्छ। यसैको आधारमा वैज्ञानिकद्वय कितादै र मारुयामा जीवनको सुरुआत र प्रारम्भिक उद्विकाश त्यस समयभन्दा धेरै अघि भएको हुनुपर्छ भनेर विश्वास गर्छन्। भौगर्भिक प्रमाण पुरातन युगीन जीवबीच आणविक विचलनको परिणाम जुन आनुवंशिक विश्लेषणबाट अनुमान गरिएको छ, त्यो पनि यिनै अनुमानसँग मेल खान्छ भनेर वैज्ञानिक भन्छन्। पुरातन युगीन जीव पृथ्वीका त्यस्ता बासिन्दा हुन् जसको अस्तित्व जटिल वातावरणीय अवस्थामा थियो। किनकि कुनै जीव १०० डिग्री सेल्सियसभन्दा पनि बढीको तापक्रममा समुद्री गहिराइमा रहन्थे। जो कुनै अत्यन्त क्षारीय वा अम्लीय पानीमा बस्थे। वैज्ञानिक इयान ट्याटरसलले सन् २०१० मा प्रकाशित प्यालेन्टोलोजी ः अ ब्रिफ हिस्ट्री अफ लाइफ पुस्तकमा लेखेका छन् जीवनको पहिलो महत्वपूर्ण प्रमाण नै पुरातन युगीन स्ट्रोमाटोलाइट्सहरू हुन्। जसलाई ३५ अर्ब वर्ष पुरानो मानिन्छ। वैज्ञानिक भन्छन् यिनीहरू मुख्यतया प्रकाश संश्लेषण गर्ने दुर्लभ आधुनिक नीलोहरियो शैवाल समानसाइनोब्याक्टेरियाद्वारा बनेका हुन्। पुरातन युगीन जीवले विभिन्न तरिकाबाट ऊर्जा उत्पन्न गर्न सक्थ्यो र त्यो बेलाको परिस्थितिकी प्रणालीमा अद्वितीय भूमिका खेल्न सक्थ्यो भनेर वैज्ञानिक भन्छन्। मूलभूत रूपमा यिनीहरूले नै जैविक मिथेन उत्पादन गर्थे। किनकि जीवाणुसँगै युकेरियोट्स प्रकारका जीवनले यसो गर्न सक्दैनथे। वैज्ञानिकहरूले अणु घडीको विश्लेषणको आधारमा पुरातन युगीन पहिलो जीवनको विचलन ४११ अर्ब वर्ष अघिसम्म भएको थियो भन्छन्। यो अनुमानले जीवित प्राणीहरूको अन्तिम सामान्य पुर्खाको अस्तित्व त्योभन्दा अघि नै थियो भन्ने संकेत गर्छ। वैज्ञानिकहरूले पृथ्वीमा जीवनको सुरुवात ४१ देखि ४२ अर्बको बीचमा हुन सक्ने सम्भावनालाई नकार्न नसकेको यो एउटा कारण हो। प्राचीन जीवाणुहरू सुरक्षित जीवाश्महरूमा निर्मित भएका उदाहरण भने अत्यन्त कम छन्। तर तिनीहरू स्तरीय संरचनाहरूको रूपमा भने रहिरहन सक्छन् भन्ने मान्यता माइकल जे बेन्टनको छ। हुन त पहिलो जीवन उत्पत्तिको समयसीमासम्बन्धी भएका धेरैजसो प्रारम्भिक उदाहरण अत्यन्त विवादास्पद छन्। तर, सर्वाधिक स्विकारिएको सबैभन्दा पुरानो प्रमाण भने सन् २००० मा पश्चिमी अस्ट्रेलियामा भेटिएको थियो। यहाँ भेटिएको प्रमाण ३४३ अर्ब वर्ष पुरानो मानिन्छ। सबैभन्दा पुरानो सर्वमान्य सूक्ष्म जीवाश्महरू स्ट्रोमाटोलाइटबाहेक अरू सबै ३२ अर्ब वर्ष पुराना हुन् भनेर वैज्ञानिक भन्छन्। उनीहरूले पश्चिमी अस्ट्रेलियामा संग्रहित विशाल सल्फाइडमा निक्षेपित जीवनको विश्लेषणबाट नै यो निष्कर्ष निकालेका हुन्। समग्र आकार, चौडाइमा समानता र समान गुणहरूले यी प्रमाणहरू अजैविक संरचना मात्र नभएर वास्तवमै जीवाश्म हुन् भनेर वैज्ञानिक माइकल भन्छन्। सँगसँगै यी प्रमाणले पृथ्वीका केही प्रारम्भिक जीवनहरू उष्मप्रेमी जीवाणुहरू मात्र थिएनन्। तिनीहरू त समुद्रको गहिराइमा अत्यन्त तातो अवस्था र सल्फरजस्ता पदार्थको उत्पादन गर्ने संरचनाहरू नजिकै बस्थे भन्ने थप संकेत दिएको छ। वैज्ञानिक भन्छन्, यो अनुमान वैज्ञानिकद्वय युआन निस्बेट र नर्मन स्लिपको मोडेलअन्तर्गत जीवन उत्पत्तिको सन्दर्भमा उनीहरूबाट गरिएको अनुमानको नजिकमा पुग्छ। वैज्ञानिकले दक्षिण अफ्रिकामा भेटिएका चट्टानहरूमा पनि जीवनका केही नमुना पाए। तर ती नमुना २५ अर्ब वर्ष पुराना हुन्। त्यस्तै जीवनका संकेतहरू समावेश अन्य नमुना पनि छन्। जुन क्यानडाको प्रख्यात गनफ्लिन्ट चेर्टमा पाइएको हो। जसलाई १९ अर्ब वर्ष पहिलेको मानिन्छ। गनफ्लिन्टमा प्राप्त ती सूक्ष्म जीवाश्मले ६ वटा विशिष्ट रूपलाई समावेश गर्छ भनेर वैज्ञानिक भन्छन्। ती जीवाश्मको संरचना कुनै फिलामेन्ट्स जस्तो छ भने कुनैको आकार गोलाकार छ। केहीको आकार रुखको हाँगा जस्तो छ भने केही छाताजस्तो। माइकल जे बेन्टन भन्छन्, सबैभन्दा असामान्य सूक्ष्म जीवाश्म चाहिँ काकाबेकियाको हो, जसलाई हामी एक सूक्ष्म जीवको वंशको रूपमा जान्दछौं। र, यो जीवाश्मको आकार छाताजस्तै छ। प्रारम्भिक जीवनको उद्गम समयसम्बन्धी प्रमाणमा विभिन्न विवाद भए पनि अस्ट्रेलियाई वारवाओनामा गठन भएको ३५ अर्ब वर्ष पुरानो एपेक्स चेर्टले सूक्ष्म संरचनाको जैविक प्रकृतिलाई प्रस्तुत गर्छ। यसलाई धेरै वैज्ञानिक अध्ययनलाई आधार मान्दै जेफ्री एल बडा र एन्टोनियो लाजकानोले स्पष्ट पारेका छन्। वैज्ञानिक भन्छन्, जीवन पृथ्वीको इतिहासको अत्यन्त सुरुमा नै देखा पर्यो भन्ने प्रमाण त्यहाँ सुरक्षित छ। सूक्ष्म जीवहरूबाट मिथेन बन्ने प्रक्रियाको सुरुआतको प्रस्तावित समय पनि अस्ट्रेलियामा पाइएको ३५ अर्ब वर्ष पुरानो जीवाश्ममा समाविष्ट मिथेनको रासायनिक मानको आधारमै निक्र्योल गरिएको हो। तथापि बहस भने कायमै छ। त्यस्तै त्यही क्षेत्रमा पाइएको सल्फर आइसोटोपको अनुसन्धानले जैविक सल्फेट कम गर्ने गतिविधि पनि त्यो बेला सक्रिय थियो भन्ने तथ्यलाई संकेत गर्छ। ३४ अर्ब वर्ष पुरानो दक्षिण अफ्रिकी क्षेत्रका चेर्टहरूको विश्लेषणले ती तत्त्व सिर्जना हुनुमा सामुद्रिक वातावरणका रैथानेहरू, जस्तै एनारोबिक प्रकाश संश्लेषक प्रोकारियोटिक (नाभिक नभएका) जीवहरू जिम्मेवार भएको बताउँछ। यी परिणामले पश्चिमी अस्ट्रेलियाबाट संकलन गरिएका ३४३ अर्ब वर्ष पुरानो स्ट्रोमाटोलाइट्सबाट प्राप्त परिणामसँगै प्रारम्भिक पृथ्वीको पुरातन युगीन प्रोकारियोटिक जीवनसँग मिल्दोजुल्दो छ भन्ने धारणालाई समर्थन गर्छ। यस्ता जीव अनुकूल वातावरण बन्नेबित्तिकै पृथ्वीमा जीवनको उत्पत्ति भएको हुनुपर्छ भन्ने मान्यता छ। यसरी सबै प्रमाणलाई आधार मान्दा पृथ्वीमा जीवनको इतिहास साढे तीन अर्ब वर्ष पुरानो आकलन गर्न सकिन्छ। कट्टेल, चाइनिज एकेडेमी अफ साइन्सेस, बेइजिङमा सहप्राध्यापक छन्।"
धनुषाको औरही गाउँपालिकाको अध्यक्ष र उपाध्यक्ष दुवैमा एमाले विजयी,"जनकपुरधाम : धनुषाको औरही गाउँपालिकामा नेकपा एमालेका उम्मेदवार विजयी भएका छन् । गाउँपालिका अध्यक्ष पदमा उमाशंकर प्रसाद साह र उपाध्यक्षमा पुनम कुमारी साह विजयी भएकी हुन् अध्यक्ष उमाशंकर साहले ३ हजा ३२६ मत ल्याएर विजयी भएका छन् भने उनका निकटतम प्रतिद्वन्द्वी नेपाली कांग्रेसका ब्रहमदेव यादव २ हजार ९२३ मतमै सिमित हुन पुगे । यस्तै, उपाध्यक्षमा एमालेकै पुनम कुमारी साह २ हजार ९४९ मत ल्याएर विजयी भएकी हुन् भने उनका निकटतम प्रतिद्वन्द्वी कांग्रेसकी रिकि कुमारी मण्डल २ हजार ७९० मत ल्याएकी हुन् । यस्तै वडा नं १ मा कांग्रेसका अशेश्वर यादव, २ मा किसुन यादव, ३ मा गंगा प्रसाद यादव, ४ मा जीनीस लाल मण्डल, ५ मा जसपाका सरोज कुमार मण्डल र ६ मा शंकर प्रसाद साह निर्वाचित भएका हुन् ।"
प्रधानमन्त्री देउवाका भाइको निधन,काठमाडौंः प्रधानमन्त्री शेरबहादुर देउवालाई भातृशोक परेको छ। उनका भाइ प्रेमबहादुर देउवाको मंगलबार बिहान वीर अस्पतालमा निधन भएको हो । लामोसमयदेखि फोक्सोको क्यान्सरबाट पीडित देउवाको उपचारका क्रममा निधन भएको हो । पञ्चायतकालीन समयदेखि उनले संघर्ष गरेका थिए ।
"काठमाडौं महानगरमा सुनिता डंगोलले कटाइन् १० हजार मत, गठबन्धनभन्दा तेब्बर अग्रता","काठमाडौं : काठमाडौं महानगरपालिकाको उपमेयरमा एमालेकी उम्मेदवार सुनिता डंगोलले १० हजार मत कटाएकी छन्। मंगलबार दिउँसोको मतपरिणाम अनुसार डंगोलले १० हजार ४७७ मत प्राप्त गरेकी छन्। सत्तारुढ गठबन्धनबाट एकीकृत समाजवादीका उम्मेदवार रामेश्वर श्रेष्ठले ३ हजार ४८ मत प्राप्त गरेका छन्। राप्रपाकी उम्मेदवार बिनिता मगैयाले २ हजार २०२ मत प्राप्त गरेका छन्। काठमाडौं महानगरको वडा नम्बर १ र २ को मतगणना सकिएको छ। अहिले वडा नम्बर ३, ४, ५, ६, ७, ३०, ३१ र ३२ को मतगणना कार्य जारी छ ।"
ललितपुर महानगर प्रमुखमा नेपाली कांग्रेस र उपप्रमुखमा एमाले अगाडि,ललितपुर : ललितपुर महानगरपालिकामा प्रमुखमा नेपाली कांग्रेस र उपप्रमुखमा नेकपा एमाले अगाडि रहेको छ। प्रमुखमा सत्ता गठबन्धनबाट कांग्रेसका उम्मेदवार चिरीबाबु महर्जनले सात हजार २१७ मत ल्याउँदा एमालेका हरिकृष्ण ब्यञ्जनकारले तीन हजार ६७४ मत पाएका छन् । यसैगरी उपप्रमुखमा नेकपा (एमाले)की उम्मेदवार मञ्जली शाक्यले तीन हजार ६७४ मत मत ल्याएकी छन् भने सत्ता गठबन्धनबाट नेकपा (माओवादी केन्द्र) का उम्मेदवार बाबुराजा बज्राचार्यले दुई हजार २९२ मत पाएका छन् । ललितपुर महानगरपालिकाका ४ वडाको मात्रै गणना सकिएको छ। अन्य वडाको मतगणना जारी रहेको छ।
बबई गाउँपालिकामा कांग्रेसको प्यानल विजयी,दाङ : बबई गाउँपालिकामा नेपाली कांग्रेसले जितेको छ। अध्यक्षमा कांग्रेसका कुलबहादुर केसी र उपाध्यक्षमा बमकुमारी खड्का विजयी भएका छन्। अध्यक्षमा निर्वाचित केसीले ६ हजार ६ सय १५ मत प्राप्त गरेका थिए। उनका निकटतम प्रतिष्पर्धी नेकपा एकमालेका भुवनेश्वर पौडेलले ५ हजार ५सय ३८ मत प्राप्त गरे। पौडेलले २०७४ सालमा गाउँपालिका अध्यक्ष जितेका थिए। यसपटक पनि पार्टीले उनैलाई उम्मेदवार बनाएको थियो। गाउँपालिका अध्यक्षमा नेकपा माओवादीका केन्द्रका भिमबहादुर वलीले २ हजार १८ मत मात्रै प्राप्त गरे। यहाँ उपाध्यक्षमा नेपाली कांग्रेसकी बमकुमारी खड्काले ६ हजार ४ सय मत प्राप्त गरि विजयी हुँदा उनकी निकटतम प्रतिष्पर्धी नेकपा एमालेकी सावित्रा विश्वकर्माले ५ हजार ४ सय १४ मत प्राप्त गरिन्। उनी पनि यसअघि सोही गाउँपालिकामा उपाध्यक्ष निर्वाचित भएकी थिइन्। माओवादीकी उपाध्यक्ष पदकी उम्मेदवार अञ्जु घर्तीले २ हजार २ सय ५६ मत प्राप्त गरिन्। बबईका ७ वटा वडामध्ये ४ वडामा नेपाली कांग्रेस र ३ वडामा नेकपा एमाले विजयी भएका छन्।
पाँचथर तुम्बेवाको अध्यक्षमा कांग्रेस र उपाध्यक्षमा माओवादीको जीत,"फिदिम : पाँचथरको तुम्बेवा गाँउपालिकाको अध्यक्षमा नेपाली कांग्रेसका बाबुराम खड्का र उपाध्यक्षमा माओवादी केन्द्रका खड्ग सम्बाहम्फे निर्वाचित भएका छन्। कांग्रेस तुम्बेवाका सभापति समेत रहेका खड्का निकटतम प्रतिद्वन्द्वी नेकपा (एमाले)का गोबिन्दबहादुर तामाङलाई चार सय सात मतान्तरले पछि पार्दै खड्का पालिका अध्यक्षमा निर्वाचित भएका हुन्। उपाध्यमा माओवादी केन्द्रका खड्गबहादुर सम्वाहाम्फे निर्वाचित भएका छन्। यो पालिकामा २०७४ सालको स्थानीय निर्वाचनबाट अध्यक्ष पदमा कांग्रेसका होमप्रसाद थापा र उपाध्यक्षमा एमालेका धन साँवा विजयी भएका थिए। नेपाली कांग्रेस, माओवादी केन्द्र र नेपाल कम्युनिष्ट पार्टी एकीकृत समाजवादीको गठवन्धन थियो। यस्तै एमालेले राप्रपा र जनता समाजवादी पार्टिसँग तालमेल गरेर चुनाव लडेको थियो।"
"तनहुँमा सात पालिकाको छिनोफानो : एमाले ४, कांग्रेस २ र माओवादीको १ स्थानमा जीत","तनहुँ : दश स्थानीय तह रहेको तनहुँमा हालसम्म सात पालिकाको अन्तिम मत परिणाम सार्वजनिक भएको छ। बाँकी तीन पालिकामध्ये व्यास नगरपालिका बाहेक अन्य दुई पालिकामा मतगणना भइरहेको छ। सार्वजनिक मत परिणाम अनुसार नेकपा एमालेले चार, कांग्रेसले दुई र माओवादी केन्द्रले एक पालिकामा विजय हासिल गरेको छ। जिल्लाको बन्दिपुर गाउँपालिकाको अध्यक्षमा एमाले र उपाध्यक्षमा कांग्रेस विजयी भएको छ। कडा प्रतिष्पर्धाकाबीच एमालेका सुरेन्द्र थापा अध्यक्षमा र कांग्रेसकी पञ्चमाया गुरुङ उपाध्यक्षमा विजयी भए। अध्यक्षमा विजयी थापाले ३ हजार २२९ मत प्राप्त गर्दा निवर्तमान अध्यक्ष पुर्णसिं थापाले ३ हजार १६६ मत पाएका छन्। उपाध्यक्षमा निवर्तमान उपाध्यक्ष करुणा गुरुङ दुई मतले पछाडि परिन्। कांग्रेसकी पञ्चमायाले ३ हजार २७ मत पाउँदा करुणाले ३ हजार २५ मत पाएकी छन्। भिमाद नगरपालिकामा गठबन्धनलाई पराजित गरी नेकपा एमाले विजयी भएको छ। नेपाली कांग्रेस र एकीकृत समाजवादीको गठबन्धनलाई पराजित गरी नगरपालिकाको प्रमुख तथा उपप्रमुख दुवै पदमा एमाले विजयी भएको हो। प्रमुखमा दधिराज सुवेदी २ हजार २७२ मतान्तरले विजयी भए। सुवेदीले ८ हजार १२८ मत ल्याउँदा उनका निकटतम प्रत्याशी काजिमान श्रेष्ठले ५ हजार ८५६ मत पाए। त्यस्तै उपप्रमुखमा शारदा खनाल दोहोरिएकी छिन्। खनालले ७ हजार ६६७ मत पाइन् भने उनका प्रतिद्धन्द्धी कांग्रेसका मिलन आलेले ७ हजार २०५ मत ल्याए। आँबुखैरेनी गाउँपालिकाको अध्यक्ष र उपाध्यक्ष दुवै पद नेकपा (माओवादी) केन्द्रले जितेको छ। गाउँपालिकाको अध्यक्षमा शुक्र चुमान र उपाध्यक्षमा दुर्गा अर्याल विजयी भएका हुन्। अध्यक्ष चुमान ३ हजार ९४० मत प्राप्त गरी विजयी भएका छन्। प्रतिस्पर्धी नेपाली काङ्ग्रेसका गिरबहादुर थापाले दुई हजार दुई सय ३० मत प्राप्त गरे। पराजित थापा निवर्तमान गाउँपालिका अध्यक्ष हुन्। उपाध्यक्षमा अर्याल २ हजार ४ मत प्राप्त गरी विजयी हुदाँ प्रतिस्पर्धी नेपाली काङ्ग्रेसकी पवित्रा गौलीले २ हजार १ ८३ मत प्राप्त गरेकी थिइन्। देवघाट गाउँपालिकाको अध्यक्षमा गठबन्धनका उम्मेदवार नेपाली काङ्ग्रेसका तिलबहादुर थापा विजयी भएका छन्। उपाध्यक्षमा नेकपा (माओवादी) केन्द्रका भुवनसिं गुरुङ विजयी भए। अध्यक्षमा विजयी थापाले ४ हजार ३०६ मत प्राप्त गर्दा प्रतिस्पर्धी नेकपा (एमाले) का दुर्गबहादुर थापाले ३ हजार ४८३ मत पाएका थिए। पराजित थापा पनि निवर्तमान पालिका अध्यक्ष हुन्। त्यस्तै, उपाध्यक्षमा विजयी गुरुङले ३ हजार ७२१ मत प्राप्त गरे। प्रतिस्पर्धी नेकपा (एमाले) का सावित्री न्यौपानेले ३ हजार ४६७ मत पाइन्। घिरिङ गाउँपालिकाको अध्यक्ष र उपाध्यक्ष नेकपा एमालेले जितेको छ। गठबन्धनका उम्मेदवारलाई पराजित गर्दै अध्यक्ष र उपाध्यक्ष दुवैमा एमालेले जित हासिल गरेको हो। गाउँपालिकाको अध्यक्षमा होमबहादुर थापाले ४ हजार ३१ मत पाए। उनका प्रतिस्पर्धी नेपाली काङ्ग्रेसका गङ्गा कुमालले ३ हजार ५५४ मत ल्याएका थिए। उपाध्यक्षमा नेकपा एमालेकै राधादेवी अधिकारी चार हजार चार सय ८१ मत प्राप्त गरी विजयी हुँदा नेपाली काङग्रेस र नेकपा एकीकृत समाजवादीको गठबन्धन तर्फबाट उपाध्यक्षका उम्मेदवार पूर्णबहादुर थापाले २ हजार ७४७ मत प्राप्त गरेका थिए। त्यस्तै, म्याग्दे गाउँपालिकाको अध्यक्षमा नेकपा एमालेका श्रीप्रसाद श्रेष्ठ विजयी भएका छन्। उपाध्यक्षमा नेपाली काङ्ग्रेसका बालकृष्ण घिमिरे विजयी भएका हुन्। अध्यक्षमा निर्वाचित श्रीप्रसाद श्रेष्ठ ७१८ मतान्तरले विजयी हुन्। श्रेष्ठले ४ हजार ९५० मत प्राप्त गर्दा नेपाली काङ्ग्रेसका मायादेवी रानाले ४ हजार २३२ मत प्राप्त गरिन्। पराजित राना निवर्तमान गाउँपालिका अध्यक्ष हुन्। उपाध्यक्षमा काङ्ग्रेसका बालकृष्ण घिमिरेले ५ हजार ३९ मत प्राप्त गरे भने एमालेका रत्नादेवी घिमिरेले ४ हजार २०० मत प्राप्त गरिन्। विजयी घिमिरे दोस्रो कार्यकालका लागि उपाध्यक्षमा दोहोरिएका हुन्। रिसिङ गाउँपालिकाको अध्यक्ष र उपाध्यक्ष दुवै पद कांग्रेसले जितेको छ। आइतबार दिउँसो सार्वजनिक अन्तिम मत परिणाम अनुसार अध्यक्षमा राजेन्द्रकृष्ण श्रेष्ठ र उपाध्यक्षमा गिनुमाया थापा विजयी भएका हुन्। श्रेष्ठ र थापा दोस्रो कार्यकालका लागि दोहोरिएका हुन्। जिल्लाको शुक्लागण्डकी नगरपालिका र भानु नगरपालिकामा मतगणना भइरहेको छ। शुक्लागण्डकीमा आजै अन्तिम मत परिणाम आउने अनुमान गरिएको छ। कुल २५ हजार ७४७ मत खसेको शुक्लागण्डकीमा १९ हजार ७५१ मत गणना हुदाँ नेपाली कांग्रेसका प्रमुख उम्मेदवार कृष्णराज पण्डितले १ हजार ४७३ को अग्रता लिएका छन्। पण्डितले ९ हजार २३१ मत प्राप्त गर्दा एमालेका मुक्तिनाथ तिम्सिनाले ७ हजार ७५८ मत ल्याएका छन्। उपप्रमुखमा गठबन्धनबाट माओवादी केन्द्रका खुमबहादुर विकले ७ हजार ७५८ र एमालेकी फूलमाया वाग्लेले ७ हजार ५४७ मत पाएकी छिन्। भानु नगरपालिकामा पनि प्रमुखमा कांग्रेसका उम्मेदवारले अग्रता लिएका छन्। व्यास नगरपालिकामा भने मत गणना सुरु नै भएको छैन। गएको शुक्रबार मतदानको क्रममा वडा नं ८ रिस्तीमा उम्मेदवार कुटाकुट भएपछि निर्वाचन आयोगले मतदान कार्य स्थगित गरी जेठ ०४ गते बुधबारलाई पुनः मतदान गर्न निर्देशन दिएको छ।"
धरान उपमहानगरपालिका ६ को अध्यक्षमा स्वतन्त्र उम्मेदवार भुपेन्द्र भट्टराई निर्वाचित,"धरान : धरान उपमहानगरपालिकाको वडा नम्बर ६ को अध्यक्षमा स्वतन्त्र उम्मेदवार भुपेन्द्र भट्टराई निर्वाचित भएका छन् । उनले एमालेका हरि राईलाई पराजित गर्दै वडाध्यक्षमा निर्वाचित भएका हुन् । भट्टराईले १८२० मत प्राप्त गरी विजयी भए । उनका निकटतम प्रतिद्वन्द्वी एमालेका राइले १३२८ मत प्राप्त गरी उपविजेता बनेका छन् । गत २०७४ सालको निर्वाचनमा कांग्रेसबाट वडाअध्यक्षमा एमालेका भुवन बस्नेतसँग पराजित भएका भट्टराई कांग्रेस प्रदेश प्रतिनिधि हुन् । एमाले र कांग्रेसले कमजोर उम्मेदवार उठाएपछि भट्टराई स्वतन्त्रबाट चुनाव लडेका थिए । वडा सदस्यमा भने चारैजना एमाले उम्मेदवार निर्वाचित भएका छ्न् । एमालेका यशोदा लामिछाने, देवीमाया विश्वकर्मा, नरायण निरौला र राजेन्द्र न्यौपाने निर्वाचित भएका छन् ।"
धरान उपमहानगरको वडा नम्बर ५ मा एमालेको प्यानल नै विजयी,"धरान : धरान उपमहानगरपालिका वडा नम्बर ५ मा एमालेले प्यानलै जितेको छ । एमालेका मनप्रसाद लिम्बूले कांग्रेसका सन्तोष लिम्बूलाई पराजित गर्दै वडाअध्यक्षमा निर्वाचित भए । मनप्रसादले १६१५ मत प्राप्त गरि निर्वाचित भए । उनका निकटतम प्रतिद्वन्द्वी सन्तोषले १४५४ मत प्राप्त गरे । त्यस्तै, महिला सदस्य सुनिता राई र दलित महिला सदस्यमा शान्तामाया विक निर्वाचित भएका छन्। खुल्ला सदस्यमा प्रेम बहादुर दाहाल र विजय राई निर्वाचित भएका छन्। धरानमा १ देखि ७ नम्बर वडाको मतगणना सम्पन्न भएको छ । अहिले धरानमा ८,९,१० र ११ मत गणना भइरहेको छ । मेयरमा कांग्रेसका किशोर राई र उपमेयरमा माओवादीका अइन्द्रविक्रम बेघा चुनावी मैदानमा छन्।"
"हृदयेश त्रिपाठी नेतृत्वको जप्रपाले खाता खोल्यो, प्रतापपुर गाउँपालिका४ मा वडाध्यक्ष जित्यो","परासी : पूर्वमन्त्री एवं प्रतिनिधिसभा सदस्य हृदयेश त्रिपाठी नेतृत्वको जनता प्रगतिशिल पार्टी(जप्रपा) ले देशभरबाट अहिलेसम्म १ वडाध्यक्ष जितेको छ । नयाँ दल दर्तापछि पहिलो पटक स्थानीय तह निर्वाचनमा उम्मेदवार उठाएका हृदयेश त्रिपाठीले आफ्नै गृह जिल्लामा अधिकांश उमेदवारले जित्न सकेनन्। अहिलेसम्म त्रिपाठीको गृहगाउँ प्रतापपुर गाउँपालिका४ को वडाअध्यक्षमा मात्र जित हाँसिल गर्न सकेको छ । त्यहाँ वडाअध्यक्षका उमेदवार जन्त्रीप्रसाद बरईले एमालेका जयगोबिन्द यादवलाई २३३ मतअन्तरले पराजित गरेका हुन् । त्यहाँ प्यानल नै जप्रपाको आएको छ । अन्य पालिकाका अधिकांश उम्मेदवार पराजित भएका छन् । प्रतापपुर गाउँपालिका अध्यक्ष उम्मेदवार करम हुसेन मिया नेपाली कांग्रेसका उम्मेदवार उमेशचन्द्र यादवभन्दा १ हजार मत पछि छन् । १७ जिल्लामा संगठन रहेको दाबी गर्दै आएका त्रिपाठीले स्थानीय तह निर्वाचनमा ११ जिल्लामा विभिन्न पदमा उम्मेदवार उठाएको बताए । अहिलेसम्म देशभरबाट १ जना मात्र वडाअध्यक्ष जितेको उनले बताए ।' रुपन्देहीको मर्चवारी, कपिलवस्तुका ५ पालिकासहित विभिन्न वडा, रौतहटका २ र नवलपरासीका केही पालिकामा उमेदवारहरुले अग्रता लिइरहेका छन् । हैर्दै जाउँ मत परिणाम आउन बाँकी नै छ,' त्रिपाठीले भने । ७ पालिका रहेको जिल्लामा सुस्ता र प्रतापपुर गाउँपालिकामा प्रमुखउपप्रमुखसहितमा उम्मेदवारी दिएको छ । अन्य ६ पालिकामा प्रमुखबाहेक केहीमा वडाअध्यक्ष र सदस्य उमेदवार उठाइएको छ । स्थानीय तहको निर्वाचनमा दिइएको उमेदवारको संख्याको आधारमा त्रिपाठी आफ्नै जिल्लामा कमजोर देखिएका छन् । एमालेको सूर्य चिन्ह लिएर पश्चिम नवलपरासी प्रतिनिधि सभा क्षेत्र नं १ बाट त्रिपाठीले चुनाव जितेका हुन् । केपी ओली नेतृत्वको सरकारमा स्वास्थ्यमन्त्री समेत रहेका त्रिपाठीले तत्कालीन राजपा छाडेर सूर्य चिन्हबाट चुनाव लडेका थिए । मन्त्रीबाट हटेपछि उनले नयाँ दल गठन गरेका हुन् ।"
पाँचथर फाल्गुनन्दको अध्यक्षमा कांग्रेस र उपाध्यक्षमा माओवादी निर्वाचित,"फिदिम : पाँचथरको फाल्गुनन्द गाउँपालिकाको अध्यक्षमा नेपाली कांग्रेसका बृजहाङ आङदेम्वे फराकिलो मतान्तरका साथ विजयी भएका छन्। कांग्रेस पाँचथरका उपसभापतिसमेत रहेका आङदेम्वेले नेकपा एमालेका उम्मेद्वार वीरबहादुर कुरुम्वाङलाई एक हजार ९६ मत अन्तरले पराजित गरेका हुन्। आङदेम्वेले पाँच हजार सात सय ३९ मत प्राप्त गर्दा कुरुम्वाङले चार हजार चार सय ४३ मत पाएका छन्। आङदेम्वेसँग पराजित कुरुम्वाङ २०७६ सालमा सम्पन्न स्थानीय तहको उप निर्वाचनमा आङदेम्वेलाई नै पराजित गरेर फाल्गुनन्दको अध्यक्ष निर्वाचित भएका थिए। उपाध्यक्ष पदमा नेपाल कम्युनिष्ट पार्टी माओवादी केन्द्रका ठाकुरसिंह नेम्वाङ विजयी भएका छन्। नेम्वाङले एमालेको समर्थनमा उपाध्यक्ष पदको उम्मेद्वार बनेकी जनता समाजवादी पार्टिकी बबिता नेम्वाङलाई छ सय ५७ मत अन्तरले हराएका हुन्। उपाध्यक्ष पदमा ठाकुरसिंहले पाँच हजार एक सय मत प्राप्त गर्दा बबितालाई चार हजार चार सय ४३ मत प्राप्त भएको छ। यहाँ नेकपा एमाले र जनता समाजवादी प्यानल गठबन्धन गरेर चुनाव लडेका थिए भने एमाले र जसपाविरुद्ध कांग्रेस, नेकपा एस र माओवादी केन्द्रले गठवन्धन गरेका थिए।"
"भरतपुर महानगरमा दाहाल र सुवेदीबीच कडा प्रतिस्पर्धा, कति छ मतान्तर ?",चितवन : भरतपुर महानगरपालिकाको मेयरमा सत्ता गठबन्धनतर्फका माओवादी केन्द्र उम्मेदवार रेणु दाहालले अग्रता बढाएकी छन्। १८ हजार ८८३ मत गणना हुँदा रेणुले ६ हजार ३१९ मत प्राप्त गरेकी छन्। एमालेका विजय सुवेदीले ६ हजार २०० प्राप्त गरेका छन्। दाहाल र सुवेदीबीच ११९ मतान्तर रहेको छ । स्वतन्त्र उम्मेदवार जगन्नाथ पौडेलले ३ हजार ८१ मत प्राप्त गरेका छन्। उपप्रमुखमा कांग्रेसका चित्रसेन अधिकारीले ७ हजार ६९९ मत प्राप्त गरेका छन्। राप्रपाकी हिमला गुरुङले ५ हजार ८२ मत प्राप्त गरेकी छन्।
पर्सामा रमेश खरेलको पार्टीले खाता खोल्यो,वीरगन्ज : पूर्वडीआइजी रमेश खरेल नेतृत्वको नेपाल सुशासन पार्टीले पर्साको एक वडामा जित हात पारेको छ । पर्साको पोखरीया नगरपालिका वडा नम्बर ९ को वडा अध्यक्षमा सुशासन पार्टीका उम्मेदवार नौशाद आलम विजयी भएका छन् । मङगलबार बिहान १० मतगाणनाको अन्तिम नतिजाअनुसार उनी ८७७ मतका साथ वडा अध्यक्षमा निर्वाचित भएका हुन् । उनका निकटतम प्रतिस्पर्धी नेपाली कांग्रेसका रामबाबु चौहानले भने ६७८ मत मत प्राप्त गरे । पोखरीया नगरपालिकामा सुशासन पार्टीले मेयर र उपमेयरमा पनि उम्मेदवारी दिएको थियो । जारी मतगणनामा मेयर पदमा सशासन पार्टीका उम्मेदवार शंकर यादव दोश्रो स्थानमा छन् । पहिलो स्थानमा भने एमालेका उम्मेदवार प्रधुमन चौहानले अग्रता लिइरहेका छन् ।
खुसी पाठ्यक्रम,"नियमित तालिकाभन्दा एक महिना ढिलो गरी विद्यालय तहको नयाँ शैक्षिक सत्र सुरु भएको छ। विगत दुई वर्षमा सिकाइ क्षति व्यहोरेका विद्यार्थी नयाँ सत्रमा विद्यालय प्रवेश गर्दै गर्दा उनीहरूले सिक्न नसकेका कुरा मात्र होइन, महामारी र यसले निम्त्याएका अन्य असामान्य अवस्थाले सिर्जना गरेको उनीहरूको मनोसामाजिक अवस्थासमेत विचारणीय देखिन्छ। लकडाउन र महामारीको त्रासले विगत दुई वर्ष नियमित पठनपाठनले निरन्तरता नपाएकै कारण बालबालिकाको पठन संस्कृति र आनीबानीमा समेत परिवर्तन आएको छ। उनीहरूलाई लयमा फर्काउन र सिकाइ क्षतिलाई न्यूनीकरण गर्न विशेष कार्यक्रमहरू अगाडि सार्नुपर्ने वर्तमान अवस्था छ। तर, देशको आर्थिक अवस्थालाई देखाएर हप्तामा दुई दिन बिदा दिने घोषणा गरिएको छ। अकस्मात् आएको यस निर्णयले पनि बालबालिकाको मनोदशा तथा पठनपाठन तालिकामा प्रत्यक्ष प्रभाव पर्ने देखिन्छ। स्थानीय चुनावबाट सुरु भएको शैक्षिक सत्रको अन्तरालमा संसदीय चुनावसमेत हुने भएकाले र चुनावका समयमा विद्यालय र शिक्षकको प्रत्यक्ष संलग्नता हुने कारणले पनि विद्यार्थीको सिकाइ निरन्तरतामा केही असर पर्ने देखिन्छ। यस्तो अवस्थामा परम्परागत रूपमा पाठ्यपुस्तक पढाउने प्रवृत्तिलाई परिमार्जन गरी बालबालिकाको सिकाइ सीप विकास गर्ने तथा २१औं शताब्दीका आधारभूत सीपमा जोड दिनुपर्छ। बालबालिकाको सर्वांगीण र चौतर्फी विकासका लागि खुसी सिकाइ वा खुसी हुने कलाको सिकाइ पनि विद्यालयमै गराउने कुरामा जोड दिनुपर्ने अवस्था छ। हप्तामा दुई दिन बिदा दिने घोषणाले विद्यार्थीको कक्षामा उपस्थित हुने दिन स्वतः कम हुनेछ। यद्यपि बर्खे र हिउँदे बिदा कटाएर कम हुन गएको पाठ्यघण्टा पूर्ति गर्ने उपाय शिक्षा मन्त्रालयले सुझाएको छ। तर, यो काम काठमाडौंमा बसेर कागजमा गरिएको योजना जस्तो सहज भने छैन। उच्च पहाडी क्षेत्रमा हिमपातका कारण नचाहेरै पनि लामो समय विद्यालय बन्द गर्नुपर्ने अवस्था रहन्छ। तराई क्षेत्रमा गर्मीका कारण बर्खे बिदा अपरिहार्य नै देखिन्छ। विद्यालय खोल्ने समय र वर्षभरिको पठनपाठनको अवधिलाई घण्टा र मिनेटमा हिसाब गर्दा खासै ठूलो अन्तर देखिएन। तर पनि पठनपाठनको क्रियाकलाप घडी हेरेर वा घण्टामा गरिने अन्य काम जस्तो प्राविधिक र कृत्रिम प्रकृतिको हुँदैन। बालबालिकाको वृद्धि र विकास तथा उनीहरूको परिवेश र समय सन्दर्भले सिकाइमा प्रत्यक्ष प्रभाव पार्छ नै। त्यसैले छोटो समयमा धेरै सूचनाभन्दा लामो समयका व्यावहारिक अनुभव सिकाइका दृष्टिले महत्त्वपूर्ण ठहरिन्छन्। प्राकृतिक र मानवनिर्मित परिवर्तनले सिर्जना गरेका यी अव्यावहारिक र असामयिक घटनाका कारण सिर्जना हुने तनाव व्यवस्थापनका लागि अबका दिनमा कक्षाकोठा व्यवस्थापनमा विशेष ध्यान दिनैपर्छ। पाठ्यपुस्तकमा दिइएका तथ्यहरूलाई कण्ठस्थ गरी परीक्षामा जस्ताको तस्तै लेख्ने परम्परगत परीक्षा प्रणलीमा परिवर्तन ल्याउनै पर्ने चुनौती नेपाली शिक्षा क्षेत्रमा छ। धेरै सूचना कण्ठस्थ गर्ने र तिनै सूचनालाई परीक्षामा प्रस्तुत गर्ने व्यक्ति नै उत्कृष्ट बन्ने मनोवृत्तिले जरा गाडेको छ। यो वर्तमान अवस्थामा विद्यालयमा सीप सिकाउनेभन्दा परीक्षामुखी भई अर्थहीन सूचना घोकाउने कुरालाई जोड दिइने गरेको छ। विषयवस्तुगत सीपका साथै २१औं शताब्दीका लागि तय गरिएका जीवनोपयोगी र आधारभूत साक्षरता सीप सिकाउन शिक्षकहरूलाई समुचित तालिमको आवश्यकता छ। आफूले पढ्ने बेलामा जुन बिधि र पद्धतिबाट पढे, त्यस्तै किसिमले विद्यार्थीलाई पढाउने मानसिकता बोकेका शिक्षकबाट २१औं शताब्दीका सीप सिकाइ गर्ने अपेक्षा राख्नु सान्दर्भिक हुँदैन। यसो भन्नुको तात्पर्य पुरानो पद्धतिमा पढेका शिक्षकले भविष्यका लागि उपयुक्त हुने किसिमको शिक्षा दिन सक्दैनन् भन्ने होइन। तर उनीहरूलाई वर्तमान समयमा विकसित भएका विधि र प्रविधिसँग अभ्यस्त गराउनै पर्छ। नयाँ नयाँ शिक्षण सिकाइ क्रियाकलापसँग परिचित नगराउने हो भने विद्यार्थीले उपयुक्त किसिमको सिकाइ अवसर प्राप्त गर्न पाउने छैनन्। विभिन्न अध्ययनले महामारीका कारण हरेक बालबालिकाले कम्तीमा दुई वर्षको सिकाइ क्षति बेहोरेको देखाएका छन्। यस्तो अवस्थामा बालिकाको उमेर अनुकूल सिकाइमा के कस्ता कठिनाइ सिर्जना भए ? उनीहरूलाई माथिल्लो तहको उपलब्धि हासिल गर्न आधारभूत रूपमा सिक्नैपर्ने कुराहरू के के हुन् ? यी विषयमा जोड दिएर सिकाइ गर्न नसक्ने हो भने दुई वर्षको सिकाइ क्षतिको असर दशकौंसम्म रहने देखिन्छ। यसैले हरेक विद्यालयले यस सत्रमा बालबालिकाको तह अनुकूलको सिकाइ उपलब्धि छ वा छैन भन्ने कुराको मापन गर्नुपर्छ। साथै उनीहरूको आवश्यकता, रुचि र क्षमता अनुकूलका शिक्षण सिकाइ क्रियाकलाप सञ्चालन गरी सिकाइ क्षति न्यूनीकरणमा सहजीकरण गर्नुपर्छ। एकोहोरो माथिल्लो कक्षाका पाठ्यवस्तु पढाउने र उनीहरूलाई सूचनाहरू घोक्न लगाउनु हँुदैन। त्यसो भने बालबालिकाको पढाइप्रतिको रुचि मर्ने मात्र नभई शिक्षण सिकाइ क्रियाकलाप अर्थहीन बन्न जान्छ। धेरैजसो विद्यालय धेरै किताब राखेर गह्रुँगो झोला बोकाउने कामलाई आफ्नो विद्यालयको गुणस्तर मान्ने गर्छन्। पाठ्यक्रम विकास केन्द्र अहिले यस्तै हौवाको पछाडि लागेको छ। जसले गर्दा कक्षाकोठामा पठनपाठन गराउन सम्भव नहुने र बालबालिकाको स्तर नसुहाउने विषयवस्तु थोपरिएका पाठ्यक्रम र पाठ्यपुस्तक विकास गर्ने काममा छ। बालबालिकालाई कुन विषय आवश्यक हो भन्ने कुरालाई भन्दा त्यहाँका कर्मचारी र स्वकथित विज्ञका रुचिअनुसारका विषयहरू तय गरिने गरेको छ। आधारभूत तहमा भाषा, विज्ञान र गणित विषयका आधारभूत सीपहरू सिकाउँदै व्यवहारोपयोगी सीपका रूपमा नैतिक र सामाजिक शिक्षालाई समावेश गराउनु उपयुक्त देखिन्छ। यसैले आधारभूत तहमा छुट्टै विषयका रूपमा सामाजिक अध्ययनलाई राख्नुभन्दा भाषा विषयसँग सम्बद्ध गरी पाठ्य विषयको संख्या घटाउनु पर्छ। स्थानीय पाठ्यक्रमअनुसार पाठ्यपुस्तक तयार गरी पठनपाठन गराउने व्यवस्था गर्दा धेरै स्थानीय तहलाई के पढाउने र कस्तो किताब बनाउने भन्ने विषयले अन्योलमा पारेको देखियो। यसले गर्दा धेरै स्थानीय तहले सामाजिक विषयसँग मिल्दोजुल्दो सामग्री संकलन गरी पाठ्यपुस्तक तयार गरेको पाइयो। केहीले भने स्थानीय तहका पदाधिकारी, उनीहरूको पारिवारिक पृष्ठभूमि र पालिकामा भएका सामान्य कुरालाई समेटेर पाठ्यपुस्तक निर्माण गरेको देखियो। पाठ्यक्रम निर्माणका क्रममा छुटेका तर त्यस क्षेत्रका बालबालिकाका लागि ज्ञान निर्माणमा महत्त्वपूर्ण साधन बन्न सक्ने पक्षहरूलाई समेट्ने उद्देश्य राखियो। यसरी स्थानीय पाठ्यक्रम राखिए पनि सोअनुकूल पाठयपुस्तकको निर्माण हुन नसकेका कारण स्थानीय पाठ्यक्रम उपलब्धिमूलक बन्न सकेको छैन। यस अवस्थामा स्थानीय पाठ्यक्रमका सट्टामा खुसी पाठ्यक्रम लागू गर्न सक्नुपर्छ। यसो भयो भने बालबालिकाको सर्वांगीण विकासमा सकारात्मक प्रभाव पर्नेछ। युनिसेफले विकास गरेका खुसी पाठ्यक्रमका आधारभूत ढाँचालाई आत्मसात् गरी स्थानीयस्तरमा सहजै पाठ्यपुस्तक निर्माण गर्न सकिने अवस्था छ। पाठ्यक्रम र पाठ्यसामग्री निर्माणका क्रममा छिमेकी मुलुक भारतको दिल्ली सरकारले लागू गरेको खुसी पाठ्यक्रमबाट पनि धेरै सहयोग लिन सकिन्छ। बालबालिकाले भावना, आवेग र संवेगहरूलाई पहिचान गरी तिनको समुचित व्यवस्थापन गर्न सिकेको खण्डमा सकारात्मक सोच, चिन्तन र व्यवहारको विकास हुन्छ। यसले बालबालिकामा वैयक्तिक सन्तुलन मात्र नभएर समूह कार्य, परियोजना कार्य, सामाजिक सहिष्णुता, सद्भाव र सहयोगी भावनाको विकास गर्छ। एकलकाँटे, आक्रामक र असहिष्णु जनशक्ति उत्पादनले सामाजिक शान्ति र सन्तुलित वातावरण निर्माण हुन सक्दैन। सन्तुलित व्यक्तित्व निर्माणका लागि विद्यालयमा खुसी हुने कलाको सिकाइ निकै आवश्यक छ। विपत्को क्षणबाट भर्खर तंग्रिन थालेको वर्तमान अवस्थामा खुसी पाठ्यक्रम निकै सान्दर्भिक पनि ठहर्नेछ। यसरी यसले एकातिर बालबालिकालाई सन्तुलित र मर्यादित बनाउन सहयोग पुर्याउनेछ। साथै सिकाइप्रति रुचि जगाउँदै समग्र सिकाइ उपलब्धि बढाउनसमेत सहयोग गर्नेछ। असामान्य अवस्थामा अनेकौं असंगतिबीच सुरु हुन थालेको नयाँ शैक्षिक सत्रलाई उपलब्धिमूलक बनाउन शिक्षा मन्त्रालय, गाउँनगरपालिका, विद्यालय, शिक्षक, अभिभावक सबैले बिनापूर्वाग्रह सक्रिय योगदान गर्नुपर्छ। सबै पक्षबाट सकारात्मक वातावरण सिर्जना गर्न सके बालबालिकाको चौतर्फी विकासमा सहयोग पुग्नेछ।"
शारदा नगरपालिकाको प्रमुख र उपप्रमुखमा कांग्रेस विजयी,दाङ : सल्यानको शारदा नगरपालिकाको नगरप्रमुखमा नेपाली कांग्रेसका प्रकाश भण्डारी विजयी भएका छ्न्। उनी १२ सय ८० मतको फराकिलो मतान्तरसहित विजयी भएका हुन्। भणडारीले ६ हजार २ सय १७ मत प्राप्त गरेका छ्न्। उपप्रमुखमा कांग्रेसकै सुस्मिता सापकोटा सुनार विजयी भएकी छ्न्। उनले ५ हजार ३ सय ८० मत प्राप्त गरेकी छ्न्। प्रमुखमा नेकपा एमालेका मनोज प्रधानले ४ हजार ९ सय ३७ मत प्राप्त गरी दोश्रो र माओवादी केन्द्रका प्रमोद श्रेष्ठले ३ हजार ९ सय ४४ मत प्राप्त गरी तेश्रो भएका छ्न्। प्रधान र श्रेष्ठ दुबैजना गत स्थानीय तह सदस्य निर्वाचनमा मेयर पदमा पराजित भएका थिए। उपप्रमुखमा एकीकृत समाजवादी रमेशकुमार गौतमले ४ हजार ९५ मत ल्याउँदा नेकपा एमालेका जालना भण्डँरीले ४ हजार ५ सय २२ मत प्राप्त गरेकी छ्न्। गौतम नेपाल पत्रकार महासंघ सल्यानका पूर्वअध्यक्ष समेत हुन्।
पाँचथरको फालेलुङ गाउँपालिकामा एमाले क्लिन स्वीप,"फिदिम : पाँचथरको फालेलुङ गाँउपालिकामा नेकपा (एमाले) क्लिन स्वीप भएको छ। आठ ओटा वडा भएको फालेलुङका सबै वडाका सबै पदबाट एमाले बढारिएको हो। २०७४ सालको स्थानीय निर्वाचनमा दुई ओटा वडा अध्यक्षसहित केही सदस्य पदमा एमालेका प्रतिनिधि निर्वाचित भएका थिए। पालिका अध्यक्ष र उपाध्यक्षको निर्वाचनमा एमालेले तेस्रो पोजिसन कायम गरेको थियो। यस पटकको निर्वाचनमा सत्तारुढ गठबन्धनका कांग्रेस, माओवादी र एकीकृत समाजवादीले तालमेल गरेर चुनावमा भाग लिएका थिए। पालिका अध्यक्षसहित चार ओटा वडामा कांग्रेसका प्रतिनिधि विजयी बनेका छन् भने उपाध्यक्षसहित तीन वडामा माओवादीका प्रतिनिधि निर्वाचित भएका हुन्। एकीकृत समाजवादीको भागमा परेको वडा नम्बर १ मा स्वतन्त्र उम्मेद्वार अनिश गुरागाईको प्यानल विजयी बनेको छ। गुरागाई नेपाल तरुण दल पाँचथरका नेता हुन्। अध्यक्षमा कांग्रेस र उपाध्यक्षमा माओवादी निर्वाचित पाँचथरको फालेलुङ गाँउपालिकाको अध्यक्षमा नेपाली कांग्रेसका बिरबिक्रम थासुहाङ र उपाध्यक्षमा माओवादी केन्द्रका महेन्द्रहाङ जबेगु निर्वाचित भएका छन्। अध्यक्षका निकटतम प्रतिद्वन्द्वी नेकपा (एमाले) का जयप्रकाश केरुङ र उपाध्यक्षमा सुजता वान्तवा राईलाई भारी मतले पछि पार्दै थाम्सुहाङ र जवेगु विजयी भएका हुन्। निर्वाचन कार्यालयका अनुसार अध्यक्ष र उपाध्यक्षमा दुई हजार मतभन्दा धेरै मतान्तर रहेको छ। यसको विस्तृत विवरण आउन बाँकी छ।"
बाबुराम भट्टराईको टिप्पणी : एउटा खराबले जितेको ठाउँमा अर्को खराबलाई भोट हाल्दैछन्,"काठमाडौं : जनता समाजवादी पार्टी (जसपा) का संघीय परिषद् अध्यक्ष डाबाबुराम भट्टराईले जनता स्थापित दलहरुसँग सन्तुष्ट नभएको बताएका छन्। स्थानीय तहको निर्वाचनअन्तर्गत देशभर मतपरिणाम धमाधम सार्वजनिक भइरहेका बेला नेता डा भट्टराईले स्थापित दलहरुसँग नै जनता असन्तुष्ट रहेको बताएका हुन्। नेता भट्टराईले जनताले एउटा खराबले जितेको ठाउँमा अर्को खराबलाई वा नयाँ व्यक्तिलाई भोट दिएको प्रतिक्रिया दिएका छन्। 'समग्र समीक्षा हुँदै गर्ला तर, अहिलेसम्मको प्रवृत्तिबाट भन्नसकिन्छजनता स्थापित दलहरूबाट सन्तुष्ट छैनन्!नो भोटको प्राबधान नहुँदा र सत्तामा शून्यता हुन नसक्ने हुँदा पहिले एउटा खराबले जितेको ठाउँमा (भक्तपुर बाहेक)अहिले अर्को खराबलाई वा नयाँ व्यक्तिलाई हाल्दैछन्!दुखद कुरा विकल्प पनि छैन!उनले ट्वीटमा लेखेका छन्।"
स्याङ्जा आँधीखोलाको अध्यक्ष र उपाध्यक्षमा एमाले विजयी,"स्याङ्जा : आँधीखोला गाउँपालिकाको अध्यक्ष र उपाध्यक्षमा नेकपा एमाले विजयी भएको छ। नेकपा एमालेका विश्वनाथ पौडेलले नेपाली कांग्रेसका प्रेमराज पौडेललाई पराजित गर्दै विजयी भएका हुन्। विश्व ८ सय २६ मतले अग्रता लिंदै अध्यक्षमा विजयी भएका हुन्। उनले ५ हजार १७७ मत पाउँदा प्रेमराजले ४ हजार ३५१ मत पाएका थिए। उपाध्यक्षमा सीता थापाले ५ हजार २७३ मत पाउँदा उनका प्रतिस्पर्धी नेकपा एकीकृत समाजवादीका रामचन्द्र पौडेलले ३ हजार ८१७ मत पाए। थापा र पौडेलबीच १ हजार ४५६ मतको अन्तर छ। ६ वटा वडा रहेको गाउँपालिकामा ४ वडामा एमाले र २ वडामा कांग्रेस विजयी भएको छ। वडा नं १, २, ४ र ५ मा एमाले र वडा नं ३ र ६ मा कांग्रेस विजयी भएको हो। वडा अध्यक्ष हुनेमा १ देखि ६ सम्म क्रमश: पवनकाजी अधिकारी, कमलप्रसाद पौडेल, शेरबहादुर कार्की, सिंहबहादुर क्षेत्री, कृष्णप्रसाद पनेरु र नविन ढकाल नेतृत्वको समूह विजयी भएको हो। २०७४ को निर्वाचनमा आँधीखोला गाउँपालिकाको अध्यक्ष र उपाध्यक्षसहित ६ वटै वडामा नेकपा एमाले विजयी भएको थियो। तर, अहिले २ वडामा भने कांग्रेस विजयी भएको छ। आँधीखोला गाउँपालिकामा १६ हजार २५० जना मतदाता रहेकोमा १० हजार ८२५ मत खसेको थियो।"
ताप्लेजुङमा मतगणना सकियोः ६ पालिकामा गठबन्धन विजयी,"ताप्लेजुङ : ताप्लेजुङका ६ स्थानीय तहमा गठबन्धनले जितेको छ । ९ स्थानीय तह रहेको यहाँ गठबन्धन तर्फबाट नेपाली कांग्रेसले एक नगरपालिकासहित चार स्थानीय तहमा जित हात पार्यो भने माओवादी दुईवटा गाउँपालिकाको अध्यक्षमा निर्वाचित भयो । एमालेले तीन स्थानीय तहको प्रमुख जितेको छ । जिल्लाको एकमात्र फुङ्लिङ नगरपालिकामा नेपाली कांग्रेसका अमिर मादेनले नेकपा एमालेका छत्रपति प्याकुरेललाई २ हजार २ सय ८६ मतको अन्तरले पराजित गरे । नगरप्रमुखमा निर्वाचित मादेनले ६ हजार १ सय ७९ मत ल्याए । उनका निटकतम् प्रतिस्पर्धी निवर्तनमान नगरप्रमुख समेत रहेका एमाले उम्मेदवार छत्रपति प्याकुरेल ३ हजार हजार ८ सय ९२ मत प्राप्त गरे । उपप्रमुखमा एमाले उम्मेदवार भीमादेवी ओझा ४ हजार २ सय ७७ मत ल्याएर विजयी भएकी छन् । माओवादी केन्द्रका उम्मेदवार निवर्तमान नगर उपप्रमुख बमबहादुर भट्टराईले ३ हजार ८ सय ४४ मत ल्याए । फुङलिङ नगरपालिकामा यसअघिका प्रमुख र उपप्रमुख दुबै पराजित भए । यसैबीच पाथीभरा याङवरक गाउँपालिका अध्यक्ष र उपाध्यक्ष दुबै पदमा नेकपा एमालले जितेको छ । अध्यक्षमा गठबन्धनका रामकुमार थेबेलाई २४ मतान्तरले पराजित गर्दै एमालेका केशरकुमार सुब्बाले जितेका हुन् । सुब्बाले २ हजार ८ सय ९८ प्राप्त गर्दा थेबेले २ हजार ८ सय ७४ प्राप्त गरे । उपाध्यक्षमा एमालेकै रनमाया गुरुङः सर्वाधिक ३ हजार १ सय ८६ मत प्राप्त गर्दै १ हजार ३ सय ९५ मतले माओवादीका कुमार लिम्बूलाई पराजित गरिन् । कुमारले १ हजार ७ सय ९१ मत प्राप्त गरेका थिए । यता आठराई त्रिवेणी गाउँपालिकाको अध्यक्षमा नेकपा एमालेका उम्मेदवार दिपेन्द्र पोमु निर्वाचित भएका छन् । पोमु ३ हजार ३६ मत ल्याएर निर्वाचित हुँदा उनका निकटम प्रतिद्वन्द्वी विश्वनाथ सिटौलाले २ हजार ५२६ मत ल्याए । उपाध्यक्षमा पनि एमालेकै उम्मेदवार शान्ताकुमारी आङबुहाङ २ हजार ८१९ मतसहित निर्वाचित भइन् । उनका निकटतम प्रतिद्वन्द्वी माओवादी केन्द्रका प्रजिन हाङवाङले २४१२ मत ल्याए । यस्तै, सिदिङ्वा गाउँपालिकाको अध्यक्षमा एमालेका मानबहादुर राई विजयी भएका छन् । राई ३ हजार ८५ मतका साथ अध्यक्षमा विजयी भएका हुन् । उनका निकटतम् प्रतिद्धन्दी २ हजार ३ सय ८२ मत ल्याए । उनीहरु बीच ७ सय ३ मतको मत अन्तर रहेको छ । सिदिङ्वा गाउँपालिकाको उपाध्यक्षमा गठबन्धनतर्फ माओवादी केन्द्रकी उम्मेदवार कृष्णकुमारी कडरिया(बन्दना) १ मतान्तरले विजयी भएकी छन् । कडरियाले २ हजार ३ सय ७६ र स्वतन्त्र उम्मेदवार जीवनकुमार ताम्लिङले २ हजार ३ सय ७५ मत ल्याए । माओवादी केन्द्रबाट अघिल्लो पटक सोहि पालिकाको उपाध्यक्षमा निर्वाचित भएका ताम्लिङ यसपटक स्वतन्त्र रुपमा उम्मेदवार बनेका थिए । उता सिरिजङ्गा गाउँपालिका अध्यक्षमा कांग्रेसका लालकृष्ण चौहान विजयी भएका छन् । एमालेका सन्तोष चाम्लिङलाई ६८ मतले पराजित गरे । चौहानले ३ हजार ३ सय ४३ मत पाए भने चाम्लिङले ३ हजार २ सय ७५ मत पाए । उपाध्यक्षमा माओवादी केन्द्रका डाक्टर चित्र मावो निर्वाचित भए । उनले एमालेकी तुलसा बस्नेतलाइ १ हजार १ सय २१ मतले पराजित गरे । मावोले ३ हजार ५ सय ४६ मत ल्याउँदा बस्नतेले २ हजार ४ सय २५ मत ल्याइन् । यसैगरी, मिक्वाखोला गाउँपालिकामा नेपाली कांग्रेसका भक्तबहादुर कार्की २ हजार २३ मत प्राप्त गर्दै निर्वाचित भएका हुन् । उनका निकटतम प्रतिस्पर्धी नेकपा एमालेका दिवश लिम्बूलाई ५९ मतले पछि पार्दै निर्वाचित भएका हुन् । लिम्बूले १ हजार ९ सय ६४ मत प्राप्त गरे । यस्तै पालिकाको उपाध्यक्ष तर्फ गठबन्धनकै नेकपा माओवादी केन्द्रका डण्डु शेर्पा विजयी भए । शेर्पाले २ हजार १ सय ७४ मत प्राप्त गर्दै उनका प्रतिस्पर्धी एमालेकी मिनाकुमारी केदेमले १ हजार ७ सय ४३ मत प्राप्त गरिन् । उता मैवाखोला गाउँपालिकामा माओवादी केन्द्रका विजय प्रकाश वनेम निर्वाचित भएका छन् । २ हजार ६ सय ९ मत प्राप्त गर्दै वनेम विजयी भएका हुन् । एमाले किल्ला भनिदैं आएको मैवाखोलामा यसपटक गठबन्धनले किल्ला भत्काएको छ । वनेमले निवर्तनमान गाउँपालिका अध्यक्ष राजन थत्लुङलाइ पराजित गरे । थत्लुङले २ हजार ५२ मत ल्याए । उपाध्यक्षमा गठबन्धनतर्फ नेपाली कांग्रेसकी कमल कुमारी लिम्बू निर्वाचित भइन् । उनले २ हजार ५ सय ४१ मत प्राप्त गरिन । जहाँ निवर्तनमान उपाध्यक्ष कौशिला थत्लुङलाइ २ हजार १ सय १ मत ल्याइन् । मैवाखोला गाउँपालिका एमाले सचिव तथा पूर्वमन्त्री योगेशकुमार भट्टराईको गृह गाउँ हो । २०७४ सालको स्थानीय तहको निर्वाचनमा ३२ सदस्यीय गाउँसभा रहने यो गाउँपालिकाबाट अध्यक्ष,उपाध्यक्ष सहित ३२ मध्ये ३१ सभा सदस्य एमालेबाट निर्वाचित भएका थिए । यसपटक भने मैवाखोलाको ६ नम्बर वडा मात्रै जित्यो । मेरिङदेन गाउँपालिकामा नेपाली कांग्रेसका गठबन्धनका उम्मेदवार युक हां विर हांगाम डम्बरले २ हजार ८ सय ६९ मतसहित अध्यक्षमा निर्वाचित भएका छन् । उनका निकटतम प्रतिस्पर्धी एमालेका केदारजंग लिम्बूले २ हजार ७ सय ७० मत ल्याएका छन् । उपाध्यक्षमा एकीकृत समाजवादीका दुर्गाप्रसाद श्रेङचोङ्गवाङ २ हजार ५ सय ९८ मत ल्याएर निर्वाचित भए । उनलाई एमालेको समर्थन रहेका स्वतन्त्र उम्मेदवार दावाछिरिङ शेर्पाले चुनौती दिएका थिए । शेर्पा १ हजार ६सय ५७ मत मात्रै प्राप्त गरे । त्यहाँ अध्यक्ष काँग्रेस र उपाध्यक्ष नेकपा एसले पाउने सहमति थियो । उता फक्ताङलुङ गाउँपालिकाको अध्यक्षमा माओवादी केन्द्रका राजन लिम्बू (मुक्ति) निर्वाचित भएका छन् । लिम्बू २ हजार ६ सय ६० मत ल्याएर निर्वाचित भएका हुन् । उनले निवर्तनमान पालिका अध्यक्ष समेत रहेका नेकपा (एमाले) उम्मेदवार सरोज लिम्बूलाई ३ सय ४८ मतान्तरले पराजित गरे । सरोजले २ हजार ३ सय १२ मत ल्याएका छन् । उपाध्यक्षमा भने नेपाली कांग्रेसका रविन साम्रा लिम्बू निर्वाचित भएका छन् । उनले २ हजार ३ सय ५८ मत प्राप्त गरे । उनका प्रतिस्पर्धी एमालेकी शान्ति माया लिम्बू (पौडेल) ले २ हजार २ सय १२ मत ल्याइन् ।"
पोखरा महानगरपालिका : सत्ता गठबन्धनका उम्मेदवारले बढाए मतान्तर,"पोखरा : पोखरा महानगरपालिकामा सत्ता गठबन्धनका उम्मेदवारले अग्रता बढाएका छन् । २१ हजार ९६० मत गणना हुँदा सत्तारुढ गठबन्धनबाट प्रमुख पदका उम्मेदवार नेकपा (एकीकृत समाजवादी)का धनराज आचार्यले ९ हजार १६५ मत प्राप्त गरेका छन्। त्यसैगरी, नेकपा एमालेका प्रमुख पदका उम्मेदवार कृष्णबहादुर थापाले ७ हजार ७७४ मत प्राप्त गरेका छन्। गठबन्धनका आचार्य १३९१ मतले अगाडि रहेका छन्। उपप्रमुखमा गठबन्धनबाट नेपाली कांग्रेसका उम्मेदवार कोपिला रानाभाट ९ हजार ४६१ मतसहित अघि छन् भने एमालेका मञ्जुदेवी गुरुङले ८ हजार ८३१ मतसहित उनलाई पछ्याइरहेकी छिन्। रानाभाटले ६३० मतले अग्रता हाँसिल गरेकी छन्।"
"नवलपरासीमा ४० वडाको मतपरिणाम घोषणा, १७ स्थानमा कांग्रेसको जित, अन्त कहाँ कसको विजयी?","परासी : पश्चिम नवलपरासीमा अहिलेसम्म घोषणा भएको नजिताअनुसार कांग्रेसले सबैभन्दा बढी वडा जितेको छ । ७ स्थानीय तहमा ७४ वडा छन् । मंगलबार बिहानसम्म ४० वडाको नजिता घोषणा गरिएकोमा १७ वडा कांग्रेसले जितेको छ । दोस्रोमा एमालेले ८ वडा जितेको छ । राप्रपा र जसपाले ५५ वडा जितेका छन् । माओवादी केन्द्रले २ वडा जितेको छ । स्वतन्त्र, लोसपा र जनता प्रगतिशिल पार्टी(जप्रपा)ले ११ वडा जितेका छन् । शनिबार बिहानदेखि मतगणना भएपनि अहिलेसम्म कुनै पनि पालिकाका प्रमुख र उपप्रमुखको नजिता आउन सकेको छैन । सबै पालिकाको शुक्रबारसम्म बिहीबारसम्म नतिजा आउन सक्ने सहायक मुख्य निर्वाचन अधिकृत रुद्र प्रसाद रेग्मीले जानकारी दिए ।"
ललाइफकाइ गाउँ ल्याएका मतदाता भोट हालेर फर्किदा बिचल्लीमा,"गोरख : ग्रामीण भेगबाट काठमाडौं जाने यात्रुहरु यतिबेला सदरमुकामको सडकमा अलपत्र छन् । काठमाडौं, पोखरा, चितवन जान सदरमुकाम आएका यात्रुहरु गाडी नपाएर सडक छेउमा अस्तव्यस्त देखिन्छन् । बुढाबूढी सडक पेटिमा थकित भएर थुचुक्क बसेका छन्। गर्भवती तथा बालबच्चा बोकेका महिला बस खोज्दै यताउता भौतारिरहेका छन् । गाडीवालाहरु आजित भएका यात्रुसित बढाबढमा बार्गेनिङ गरिरहेका छन् । सडक छेउमा यात्रुको चाप र हतास देखेर यातायात व्यवसायीहरु लुट मच्चाइरहेका छन् । वरिपरि ड्युटीका प्रहरी तथा ट्राफिक प्रहरीहरु कतै पनि देखिँदैनन् । चुनावमा मतदान गर्न गाउँ आएका मतदाताहरु फर्कने उचित व्यवस्था नहुँदा उनीहरु अपठ्यराोमा परेका छन्। अनेक प्रलोभन देखाएर गाउँ ल्याएर नेताहरुले अलपत्र पारेर छाडिदिएको यात्रुहरुको गुनासो छ । काठमाडौं फर्कन साबिकको भन्दा दोब्बर गाडीभाडा तिर्नुपरेको ताकुकोटका पवन देवकोटाको भनाइ छ । 'फ्रीमा लगिदिन्छौं, फ्रीमै फर्कने व्यवस्था मिलाउँछौँ भनेर अनेकभाँती भनेर ल्याए । अहिले फर्किने बेला कसैको अत्तोपत्तो छैन,'उनले भने, 'सित्तै जान पाइयो भनेर आइयो । फर्कने बेला उल्टै दोब्बर भाडा तिर्नुपर् यो ।' एकहजार रुपैयाँ भाडा तिरेर माइक्रो बसमा काठमाडौं फर्कन लागेको उनले बताए । हाल गोरखाकाठमाडौंको माइक्रोबस भाडा ५३० हो । मिनिबस भाडा ४४५ छ । तर गाडीवालाहरु अहिले यात्रुसित मिनिबसले आठसय र माइक्रोबसले एकहजारसम्म उठाइरहेका छन् । 'अहिले काठमाडौं जाने मात्र हो, फर्कने यात्रु पाइँदैन त्यसैले दोब्बर भाडा असुलेको हो,' एक गाडीवाला यात्रुसितको बार्गेनिङमा भन्दै थिए, जाने भए, आउनुस्, नजाने भए यस्ता यात्रु कति पो पाइन्छन।' नेताको लहैलहैमा लागेर चुनावमा गाउँ आएकी बुंकोटकी शिला तामाङ पनि अहिले काठमाडौं फर्कन नसकेर सडकमा अस्तव्यस्त छिन् । 'गाउँबाट गोरखा बजारसम्म आउने गाडीमा पनि उभिने ठाउँ पनि थिएन । जसोतसो गरेर आएँ । अहिले काठमाडौं जाने गाडी छैन,' उनी भन्छिन्, 'ल्याउने बेला ल्याए, अहिले यस्तो हालत पारेर छाडिदिए । काठमाडौं जाने गाडी नपाएर सडकमा तड्पिरहेका कोखे आहालेका वीरबहादुर मग्रातीलाई माइक्रोबसका मजदुरले १६ जना यात्रु खोज्न र भाडासमेत उठाइदिन आदेश गरे । १६ जना यात्रु पनि मैले खोजिदिनु पर्ने अरे, अनि भाडा पनि एकहजारका दरले मैले नै उठाइदिनु पर्ने भनेर ड्राइभरकन्डक्टर आएर बार्गेनिङ गरिरहेका छन्,' उनी भन्छन्, जसरी पनि जानुपर्ने छ । गाडी नपाएर होटलमा बस्नु पर्यो भने त्योभन्दा धेरै खर्च हुन्छ । त्यसैले महंगो भाडा तिरेर भए पनि जानै पर्यो ।' आफूहरुलाई अप्ठ्यारो परेको मौका छोपेर गाडीवालाले ठगेको यात्रुहरुको गुनासो छ । 'मौकामा चौका हानेका छन्,'' बुंकोटबाट आएकी अर्की नानुमाया श्रेष्ठ भन्छिन्, नेताले गर्दा दु:ख पाइयो । दिनदहाडै रोडमा सयौँ यात्रु ठगिएका छन् । प्रहरी प्रशासनको ध्यानै छैन । यत्तिका यात्रु सडकमा अप्ठ्यारोमा परेका बेला प्रहरी प्रशासनले कुनै चासो नदिएको यात्रुहरुको गुनासो छ । गाडीवालाले निर्मम ढंगले यात्रु ठग्दा पनि स्थानीय प्रशासन मौन रहेको सडक आसपासका व्यापारीहरुको आरोप छ । सडकमा यात्रुहरु पसारो परेका छन् । हाम्रै आँखा अघि लुट मच्चिएको छ । हामी पनि व्यापारी हौँ । हामीले हस्ताक्षेप गर्न मिल्दैन,' यात्रु ठगिएको देख्ने एक व्यापारी भन्छन्, 'काठमाडौंबाट रिजर्भ यात्रु लिएर आएको एउटा जीपले चलनचल्तीको भन्दा कम भाडामा यात्रु खोज्दा यहाँका गाडीवालाहरुले झन्डै कुटेनन् । स्थानीय प्रशासनको बेवास्ताका कारण यस्तो स्थिति आएको उनको बुझाइ छ। ।चुनावका कारण ट्राफिक प्रहरीहरु ग्रामीण रुटतिर खटिनु परेकाले सदरमुकामको सडकको सवारी व्यवस्थापनमा ध्यान दिन नसकेको जिल्ला ट्राफिक प्रहरी प्रमुख प्रेम पोखरेल बताउँछन् ।'चुनावमा ग्रामीण सडकमा खटिएका ट्राफिकहरु फर्किरहेका छन् । भोलिदेखि व्यवस्थित हुन्छ,' उनले भने ।"
वीरगन्ज महानगर३१ को वडा अध्यक्षमा एमालेको पहिलो जीत,वीरगन्ज : वीरगन्ज महानगरपालिका वडा नम्बर ३१ को वडा अध्यक्षमा नेकपा एमालेका जीतेन्द्र यादव विजयी भएका छन्। वीरगन्ज महानगरमा यो एमालेको पहिलो जीत हो। यसअघि २ वटा वडाको अन्तिम नतिजा आउँदा दुबै वडा जसपाले जितेकोमा वडा नम्बर ३१ मा जीत हात पार्दै महानगरमा एमालेले पहिलो सफलता प्राप्त गरेको हो। मङगलबार बिहान सकिएको वडा नम्बर ३१ को मतगणनाको अन्तिम परिणाम अनुसार वडा अध्यक्षमा एमालेका यादव विजयी भएका हुन्। यादव १३०७ मतका साथ वडा अध्यक्षमा निर्वाचित भएका हुन्। उनका निकटतम प्रतिद्वन्द्वी जसपाका १२७३ मत मात्रै प्राप्त गरे। यसअघि वडा अध्यक्षमा जितेका नेपाली कांग्रेसका उम्मेदवार चुमनदास चौधरी भने ५४९ मतका साथ तेश्रो स्थानमा रहे। यसअघि २०७४ को निर्वाचनमा उक्त वडामा कांग्रेसका चुमनदास चौधरी ७६५ मतका साथ निर्वाचित भएका थिए।
दोस्रो अन्तर्राष्ट्रिय विमानस्थल सञ्चालन,"भैरहवा : गौतमबुद्ध अन्तर्राष्ट्रिय विमानस्थलबाट अन्तर्राष्ट्रिय उडान सुरु भएको छ। गौतमबुद्ध अन्तर्राष्ट्रिय विमानस्थलको सोमबार प्रधानमन्त्री शेरबहादुर देउवाले उद्घाटन गरेका छन् । उद्योग वाणिज्य संघ सिद्धार्थनगरका पर्यटन विभाग प्रमुख सञ्जय बजिमयका अनुसार साताको तीन दिन (सोमबार, बुधबार र शुक्रबार) नियमित उडान भर्ने गरी प्रक्रिया अगाडि बढाइएको छ। एउटा मात्र रनवेका कारण ट्राफिक चाप हुने गरेकाले चाप व्यवस्थापन गर्न अन्तर्राष्ट्रिय विमानको उडानलाई रातिको समयमा राखिएको उक्त अन्तर्राष्ट्रिय विमानस्थलका महाप्रबन्धक गोविन्द दाहालले बताए। तीन हजार मिटर लामो धावनमार्ग रहेको विमानस्थलमा बोइङ ७७७ एयर बस ३३० र सोही क्षमताका वाइडबडी विमान उडान अवतरण गर्न सकिनेछ। ८ वर्षमा विमानस्थल निर्माण सम्पन्न भएको हो। एसियाली विकास बैंकको ११ अर्ब सहुलियतपूर्ण ऋणमा निर्माण भएको नेपाल नागरिक उड्डयन प्राधिकरणले जनाएको छ। टर्मिनल भवन पनि छिट्टै बनाउने जनाइएको छ। विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुनेछ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएसँगै यसले आर्थिक विकासमा समेत सहयोग पुग्ने अपेक्षा गरिएको छ। गौतमबुद्धबाट अन्तर्राष्ट्रिय उडान नेपालमा सात दशकपछि दोस्रो विमानस्थल सञ्चालनमा आएको छ। सोमबार गौतमबुद्ध अन्तर्राष्ट्रिय विमानस्थलमा कुबेतको जजिरा एयरवेज ३३० नियो विमानले व्यावसायिक उडान गरेको हो। यहाँबाट व्यावसायिक उडान र अवतरण गर्ने जजिरा पहिलो वायुसेवा कम्पनी बनेको छ। सोमबारै प्रधानमन्त्री शेरबहादुर देउवाले विमानस्थलको उद्घाटन गरेका हुन्। जजिरा एयरवेजकी अपरेसन प्रमुख संगीता रौनियारका अनुसार १६८ क्षमताको विमानले ६८ जना यात्रु लिएर आएको हो। विमान कुबेतबाट साउदी अरेबियाको रियाद, कतारको दोहा र दुबई हुँदै यहाँ अवतरण गरेको हो। अवतरणपछि पानीको फोहोराले स्वागत गरिएको थियो। यहाँबाट १ सय ६६ जना यात्रु बोकेर गएको छ। हाललाई हप्तामा तीन दिन (सोमबार, बुधबार र शुक्रबार) उडान हुनेछ, उनले भनिन्, विस्तारै सातै दिन उडान गर्ने योजनामा छौं। एअर अरेबिया र फ्लाई दुबईले पनि यहाँ उडान गर्ने तयारी गरिरहेका छन्। यहाँबाट साउदी जान पाउँदा खुसी लागेको पाल्पाका रविन भट्टराईले बताए। काठमाडौंबाट भन्दा भाडादर पनि सस्तो रहेको तिलोत्तमाका खगेश्वर पाण्डेले बताए। उद्घाटन गर्दै प्रधानमन्त्री देउवाले बौद्धमार्गी पर्यटक भित्र्याउन विमानस्थलले महत्त्वपूर्ण भूमिका खेल्ने विश्वास गरे। आज नेपालका लागि ऐतिहासिक दिन हो, हामीले नयाँ विमानस्थल पाएका छौं, उनले भने, यसले नेपालको आर्थिक तथा पर्यटन क्षेत्रको विकासमा महत्त्वपूर्ण योगदान दिनेछ। यसले बौद्धमार्गीको लुम्बिनी आगमन बढाउने अपेक्षा राखिएको छ। गृहमन्त्री बालकृष्ण खाँणले लुम्बिनी र सिंगो मुलुकका लागि विमानस्थल सञ्चालनमा आउनु ऐतिहासिक सफलता भएको बताए। पर्यटनमन्त्री प्रेम आलेले अथक प्रयास पछि विमानस्थल उद्घाटन र सञ्चालनको अवस्थामा आएको जनाए। तीन हजार मिटर लामो धावनमार्ग रहेको विमानस्थलमा बोइङ ७७७ एयर बस ३३० र सोही क्षमताका वाइडबडी विमान उडान अवतरण गर्न सकिनेछ। ८ वर्षमा विमानस्थल निर्माण सम्पन्न भएको हो। एसियाली विकास बैंकको ११ अर्ब सहुलियतपूर्ण ऋणमा निर्माण भएको नेपाल नागरिक उड्डयन प्राधिकरणले जनाएको छ। टर्मिनल भवन पनि छिट्टै बनाउने जनाइएको छ।"
मानेभञ्ज्याङमा कांग्रेस र स्वतन्त्रको गठबन्धन विजयी,"ओखलढुंगा : मानेभञ्ज्याङ गाउँपालिका अध्यक्षमा ज्ञानेन्द्र रुम्दाली र उपाध्यक्षमा आश्रचन राई विजयी भएका छन्। रुम्दाली अध्यक्षमा नेपाली कांग्रेसको समर्थनमा धारा चिन्ह लिएर उम्मेदवार बनेका थिए। उपाध्यक्षमा नेपाली कांग्रेसका उम्मेदवार आश्रचन राई एमालेजसपा गठबन्धनका उम्मेदवारलाई पराजित गर्दै विजयी भए। अध्यक्षमा निर्वाचित रुम्दालीले नेकपा एमालेका उम्मेदवारलाई १ हजार २ सय ६ मत अन्तरले पराजित गरेका छन्। रुम्दाली ५ हजार २१ मत प्राप्त गर्दा उनका निटतम प्रतिद्वन्द्वी एमालेका रुपलाल तामाङले ३ हजार ८ सय १५ मत पाए। उपाध्यक्षमा जसपाका दीपेन्द्र रुम्दालीलाई २ हजार १ सय ७३ मत अन्तर पराजित गर्दै कांग्रेस उम्मेदवार राई ४ हजार ७ सय ५० मत प्राप्त गरेर विजयी भए। उपाध्यक्षमा रुम्दालीले २ हजार ५ सय ७७ मत पाए। मानेभञ्ज्याङमा एमाले र जसपाले तालमेल गरेका थिए। भने अध्यक्षमा कांग्रसले स्वतन्त्रलाई सघाएको थियो। मानेभञ्ज्याङका ९ मध्ये ७ वडामा कांग्रेस र २ वटा वडामा एमालेले जितेको छ। नेपाली काँग्रेसबाट वडा नं१ मा राजकुमार रुम्दाली, वडा नं२ मा राममणी राई, वडा नं४ विष्णु तामाङ्ग, वडा नं ५ मा रामकुमार राई, वडा नं ६ मा हेमराज राई, वडा नं७ विष्णु प्रसाद गौतम, वडा नं ८ मा भिमबहादु बलाम्पाखी मगर विजयी भए। नेकपा एमालेबाट वडा नं ९ मा पूर्णबहादुर मगर र वडा नं३ मा जितेन्द्र राईले जित निकालेका छन्। २०७४ को निर्वाचनमा गाउँपालिका अध्यक्ष उपाध्यक्षसहित ७ वडामा कांग्रेस, एउटा वडामा माओवादी र एउटा वडामा एमालेका उम्मेदवार विजयी भएका थिए।"
"म्याग्दीमा पाँच पालिका र ४० वडाको मतपरिणाम सार्वजनिक, कसले कहाँ जिते ?","बेनी : स्थानीय तह निर्वाचनअन्तर्गत म्याग्दीका पाँच स्थानीय तह र ४० वटा वडाको मतपरिणाम सार्वजनिक भएको छ । मतगणना सार्वजनिक भएका दुई पालिकामा एमालेले अध्यक्ष, उपाध्यक्ष दुवै, एकमा मेयर, कांग्रेसले दुई अध्यक्ष, एक उपाध्यक्ष र माओवादीले एक उपमेयर र एक उपाध्यक्ष जितेका छन् । मतपरिणाम सार्वजनिक भएका ४० वटा वडामध्य एमालेले २०, कांग्रेसले १४ र माओवादीले ६ वडामा जित हाँसिल गरेका छन् । अन्नपूर्ण गाउँपाकिला र ५ वडाको मतपरिणाम सार्वजनिक हुन बाँकी छ । वैशाख ३० गते भएको स्थानीय तह चुनावमा निर्वाचित हुने २३७ पदका लागि ७१८ जना उम्मेदवार चुनावी प्रतिस्पर्धामा उत्रिएका थिए । कुल ८५ हजार ३७५ जना मतदाता रहेकोमा ५६ हजार ५४३ अथवा ६६२३ प्रतिशत मत खसेको थियो । बेनी नगरपालिकाको मेयरमा एमालेका सुरत केसी र उपमेयरमा माओवादीकी ज्योति लामिछाने पौडेल निर्वाचित भएका छन्। मालिका गाउँपालिकाको अध्यक्षमा एमालेका बेगप्रसाद गर्बुजा र उपाध्यक्षमा एमालेकी लक्ष्मीदेवी पुन घर्ति निर्वाचित भएका छन् । रघुगंगा गाउँपालिकाको अध्यक्षमा नेपाली कांग्रेसका भवबहादुर भण्डारी र उपाध्यक्षमा प्रेमकुमारी पुन विजयी भएका छन् । मंगला गाउँपालिकाको अध्यक्षमा एमालेका सतप्रसाद रोका र उपाध्यक्षमा एमालेकी प्रेमकुमारी अधिकारी (पेमा) निर्वाचित भएका छन् । धवलागिरी गाउँपालिकाको अध्यक्षमा नेपाली कांग्रेसका प्रेमप्रसाद पुन र उपाध्यक्षमा नेकपा माओवादी केन्द्रका रेशम पुन विजयी भएका छन् । धवलागिरीमा नेपाली कांग्रेस र माओवादी केन्द्रले तालमेल गरेका थिए । एमालेबाट बेनपा १ मा टेकबहादुर थापा, ५ मा गोविन्द बानिया, ६ मा कृष्णसिंह वानिया, ८ मा उत्तमकुमार कर्माचार्य, १० मा मसविर रोका, मंगला १ कुहुँमा एकतिज रोका, २ बाबियाचौरमा धनबहादुर खाती क्षेत्री, ५ मा भुपेन्द्र खत्री, मालिका २ मा उदयबहादुर बुढाथोकी, ६ मा पथबहादुर रोका, ७ मा टकलाल पुन, धवलागिरी २ मा अकबहादुर विक, ४ मा यामबहादुर घर्ति, ६ मा राजाराम उपाध्याय, रघुगंगा २ भगवतिमा अमृत भण्डारी, ३ पिप्लेमा खिमबहादुर शाही, ७ मा रिम पाइजा, अन्नपूर्ण १ दोवामा दिलिपकुमार गर्बुजा, २ भुरुङ्ग तातोपानीमा ओमप्रकाश फगामी र ३ मा रमेश पुर्जा विजयी भएका छन् । कांग्रेसबाट बेनपा २ मा याम कार्की, ७ मा रमेशकुमार श्रेष्ठ, ९ मा चक्र केसी, मंगला ४ मा लालबहादुर रोका, मालिका १ मा टंकप्रसाद पुन, ४ मा भिजेन्द्रमान पुन, ५ मा मिम पुन, धवलागिरीमा ३ मा देवेन्द्र रोका, ५ मा अमर छन्त्याल, रघुगंगा १ मा बिलबहादुर फगामी, ४ मा पविन गर्बुजा, ५ मा मनबहादुर शेरपुजा, ६ मा मनकुमार शेरपुञ्जा र ८ मा गमान छन्त्याल निर्वाचित भएका छन् । माओवादी केन्द्रबाट बेनपा ३ मा पदम पुन, ४ मा अणबहादुर खड्का (भगवान), मंगला ३ मा याम रोका, मालिका ३ मा मोतिप्रसाद बुढा, धवलागिरी १ मा झकबहादुर छन्त्याल र ७ मा अशोक खत्री निर्वाचित भएका छन् ।"
काठमाडौंको तारकेश्वर नगरपालिकाको प्रमुख र उपप्रमुख दुवैमा कांग्रेस विजयी,"काठमाडौं : काठमाडौंको तारकेश्वर नगरपालिकाको प्रमुख र उपप्रमुखमा नेपाली कांग्रेसले विजय हाँसिल गरेको छ । स्थानीय तहको वैशाख ३० गते सम्पन्न मतदानको मंगलबार बिहान सम्पन्न मतगणनामा कांग्रेसका उम्मेदवार कृष्णहरि महर्जनले ११ हजार २२३ मत ल्याएर विजय भएका हुन्। उनका निकटतम प्रतिद्वन्द्वी नेकपा (एमाले) का उम्मेदवार रामेश्वर बोहोराले सात हजार ३५९ मत प्राप्त गरे। यस्तै, नेकपा (एकीकृत समाजवादी) का उम्मेदवार लवकुमार बस्नेतले दुई हजार २०६ मत प्राप्त गरे। यस्तै, उपप्रमुखमा कांग्रेसकै उम्मेदवार सिर्जना बुर्लाकोटीले १० हजार २२४ मत प्राप्त गरी विजयी भइन् । उनको निकटतम् प्रतिद्वन्द्वी एमालेका उम्मेदवार भवानी डोटेलले सात हजार ५६३ मत प्राप्त गरिन्। यस्तै, उपप्रमुखमा माओवादीका उम्मेदवारले दुई हजार ६९५ मत प्राप्त गरे। कुल ११ वडा रहेको तारकेश्वरमा ३५ हजार ८२ मतदाता रहेकामा २६ हजार ७०२ मत खसेको थियो । खसेको मतमध्ये प्रमुख पदमा दुई हजार ४१० र उपप्रमुख पदमा दुई हजार ९६३ मत बदर भएको छ।"
"भरतपुर महानगरमा रेणु दाहालको अग्रता, विजय पछिपछि",चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा सत्ता गठबन्धनतर्फका माओवादी केन्द्र उम्मेदवार दाहालले अग्रता बढाएकी छन्। १८ हजार ४७ मत गणना हुँदा रेणुले ६ हजार १९ मत प्राप्त गरेकी छन्। एमालेका सुवेदीले ५ हजार ९५६ प्राप्त गरेका छन्। दाहाल र सुवेदीबीच ६३ मतान्तर रहेको छ । स्वतन्त्र उम्मेदवार जगन्नाथ पौडेलले २ हजार ९३७ मत प्राप्त गरेका छन्। उपप्रमुखमा कांग्रेसका चित्रसेन अधिकारीले ७ हजार ३४६ मत प्राप्त गरेका छन्। राप्रपाकी हिमला गुरुङले ४ हजार ८८३ मत प्राप्त गरेकी छन्।
स्थगित भएकामध्ये नौ मतदान केन्द्रमा मतदान हुँदै,"काठमाडौं : गत वैशाख ३० गते स्थगन भएकामध्ये पाँच स्थानीय तहका नौ मतदान केन्द्रमा आज निर्वाचन भइरहेको छ । निर्वाचन आयोगका अनुसार मंगलबार मतादान भइरहेकामा काभ्रेपलाञ्चोकको पाँचखाल नगरपालिका१३ स्थित श्रीराम मावि मतदानस्थलका दुई मतदान केन्द्र, अछामको पञ्चदेवल विनायक नपा५ को नवज्योति माविका दुई मतदान केन्द्र, धनकुटाको शहीदभूमि गाउँपालिकाको ठाकुरदेवी माविमा तीन मतदान केन्द्र, कञ्चनपुरको पुनर्वास नगरपालिका१० को विजय माविको १ मतदान केन्द्र, बाजुराको बूढीनन्दा नगरको पिस क्रियटिभ एकेडेमीस्थित १ मतदान केन्द्र रहेको छ । राजनीतिक दल र उम्मेदवार तथा अन्य पक्षको विवादका कारण स्थगन भएका १७ जिल्ला, २८ स्थानीय तहका ४४ मतदानस्थलका ८५ मतदान केन्द्रमध्ये निर्वाचनको नयाँ मिति तोकिने र निर्वाचन हुने क्रम जारी रहेको छ । स्थगन भएकामध्ये जेठ १ गते ७ र २ गते १३ मतदान केन्द्रमा शान्तिपूर्णरुपमा मतदान सम्पन्न भएको छ । जेठ ४ गतेका लागि तनहुँको व्यास नपा४ को गाविस भवन मतदानस्थलका दुई केन्द्र, रौतहटको गढीमाई नपा३ स्थित प्रावि लक्ष्मीपुरका दुई मतदान केन्द्र र वडा नं ६ को प्रावि आदर्श मावि मतदानस्थलको दुई मतदान केन्द्रमा मतदान हुने मिति तय भएको छ । रासस"
वितृष्णामा डामिएका मतदाता,"मानिस भूगोलअनुसार समाज र राजनीतिको पद्धतिमा अनुबन्धित हुन्छ। ऊ विवेकमा बाँच्छ र व्यवहारमा गतिशील हुन्छ। प्राकृतिक नियमको गन्तव्य हुँदैन तर मान्छे आफ्नै इच्छाले जिउन सक्छ। ऊ इतिहासका पानामा सामाजिक नियमको गन्तव्य तय गरेर विज्ञान र विकास सापेक्षित बन्न सक्छ। प्राकृतिक विज्ञानभन्दा फरक इतिहास विज्ञानमा मान्छे बदलिन्छ। जीवन र समाजको भाष्यलाई मानिसले निर्देश गरेको छ। समाज मनोविज्ञानका सुललित सौन्दर्यलाई पनि मान्छे स्वयंले कलुषित तुल्याएको हुन्छ। बुझ्नेले समाजलाई स्वर्ग बनाएका छन्। त्यही स्वर्गमा मानिसले चाहेमा जनार्दन बन्ने क्षमता राख्छ। यद्यपि, डेकार्टको बुद्धिवादी मन्थनलाई हेर्दा मानिसले विवेकमा छेकारो लगाएर आपूलाई दुर्घटित तुल्याइरहेको छ। चाहे हेगेलको द्वन्द्वात्मक अन्तरक्रियाको चिन्तन होस् या नित्सेको महामानवको परिकल्पनावाद आखिर यी सबै चिन्तनको ध्येय जीवन र समाजको पूर्णतातिर उन्मुख छ। नेपालको पृष्ठभूमिमा १२ वर्षसम्म सशस्त्र द्वन्द्वमा होमिएको तत्कालीन नेकपा माओवादीकालको सकारात्मक पक्षलाई ध्यान दिँदा जनतामा चेतनाको एउटा दियो बल्यो। शान्तिवार्तामा आएको सोही माओवादी र २०६२०६३ मा १९ दिने शान्तिपूर्ण सडक आन्दोलनकारी राजनीतिक दलबीच भएको १२ बुँदे सहमतिले लोकतान्त्रिक मूल्यलाई जन्म पनि दियो। नेपालको माटोले युद्ध होइन, शान्ति चाहन्छ भन्ने दर्बिलो आधारको आभास गरायो। तथापि, यतिखेर फेरि हिजो, आज र भोलिको वास्तविकतामा रहेर आत्मआलोचना गर्नु अपरिहार्य देखिएको छ। भर्खरै सम्पन्न स्थानीय चुनावमा देखिएको झडप, झगडा, हिंसाजन्य अराजक सोचले विगतकै जस्तो समर्थन र निषेधको शैलीलाई निरन्तरता दियो। सबै क्षेत्रमा मतदाताले शान्तिपूर्ण मतदान गर्न नपाउने स्थिति रहेन। यसको दोष वर्तमान नेतृत्वले दिएको स्कुलिङ मा गएर थुरिन्छ। विपक्षीलाई तुच्छ गालीको गोला बर्साएर मपाइँत्व छाँट्ने शैलीको पर्याय नै राजनीतिक विचार बन्न पुगेको छ। कथनी र करणीको एकरति मेल नहुँदा जनतामा नेताप्रति विश्वास गर्ने अवस्था नभएको पनि हो। आखिर, नेता गणेशमान सिंहले भनेजस्तै के हामी साँच्चै भेडा नै हौं त ! यति सुन्दर व्यवस्था किन बाँदरको हातमा नरिवल जस्तो बन्दैछ ? मुलुकको मुख्य पदमा राजाकै हैकम रहने व्यवस्थालाई बदलेर संघीय गणतान्त्रिक व्यवस्थालाई अँगालेको १५ वर्ष पार भयो। के हामीले खोजेजस्तो समृद्धिको छनक पाइएको छ ? प्रजातन्त्र प्राप्तिको ७० वर्षभन्दा बढी समय बिताइसक्दा पनि मुलुक केवल राजनीतिक अभ्यासको प्रयोगशाला मात्रै बनिरहेको देखिन्छ। यी तमाम प्रश्नको उत्तर हाम्रो विवेक र हामीले नेतृत्व छनोटमा गरेको निर्णयमा गएर ठोक्किन्छ। वास्तवमा, मानिस शान्तिकामी प्राणी हो। उसमा विवेकको मार्गलाई आफैंले बदल्ने हक र क्षमता दुवै हुन्छ। वस्तुतः हाम्रो नेपाली समाज दार्शनिक फुकोको विचार जसरी गतिशील र चलायमान हुँदाहुँदै पनि फरक प्रकृतिको चाकडीबाजको हस्तान्तरणमा चलेको छ। प्रजातन्त्र र लोकतन्त्रको प्राप्तिले पनि यो परम्परालाई क्रमभंग गर्न सकेन। आखिर शक्ति, सम्मान र सम्पत्तिको गोलघरमा सत्ताको मियो घुमिरहेकै छ। तसर्थ परिवर्तनको सम्भाव्यतामा सोचको भाष्यले धराप थापिरहेको छ। विचारको स्खलन र तानातानलाई हेर्दा हालको चुनावी स्वार्थले पनि यो वास्तविकतालाई चिर्न नसक्ने कुरा छर्लंग देखिएको छ। खाना, नाना र छानाको आवश्यकता अनिवार्य हो। मान्छे शक्ति, सम्मान र सम्पत्तिको कठोर सामाजिक दायराभित्र व्यस्त बन्यो। मानिसले आपूलाई कहिल्यै नमर्ने प्राणीजस्तै ठानेकाले ऊ संग्रहवादी बनेपछि उसको सोचमा भ्रष्टाचारी कुबुद्धि पस्यो। तथापि, संकट र अभाव मुलुकको पद्धतिमा आधारित हुन्छ अनि गरिबी पनि। धन संग्र्रह गर्ने ज्यादै थोरै सम्पन्न मान्छेले अधिक मान्छेलाई काबुमा राख्छन्। पैसा र वस्तुको दर मान्छेले बनाउँछ अनि वर्गको खाडलभित्र जाकेर आफैं बोक्सी र आफैं धामी बन्छ। वर्ग मान्छेले बनाउँछ र त्यही जाँतोमा पिल्स्याउँछ। तिनैको ढाडमा टेकेर राजनीति गर्ने पनि मान्छे नै हो। तर, कसले कोसँग विद्रोह गर्छ ? आवश्यकता र अभावका कारण शासकको गुलाम बन्ने भुइँमान्छेले आपू ठगिएको, हेपिएको अनि ढाँटिएको कुरा बुझ्दैन। बरु शासकले हालिदिएको बुद्धिमा खुम्चिएर आफू सरहकासँग झगडा र लफडा गरिरहन्छ। खेमाका नेताहरू त एउटै टेबलमा बसेर चिया पिउँछन्। तलका भारेभुरेहरू बोलचाल बन्द गर्छन्। वैमनस्यता साँधेर श्रम, समय र सम्पत्तिलाई खेर फाल्छन्। विकृतिको बादल त यसरी नै मडारिएको छ। गरिबीले हिंसा र आतंकलाई सहयोग गर्छ। उसको विवेकको तहलाई गरिबीले थिचिदिन्छ। यसकारण चुनावी माहोलसँगै सर्वसाधारण मतदाताहरू केही पैसा र प्रलोभनमा बिक्न विवश देखिने रहेछन्। वितृष्णाको घेरामा मतदाता नयाँ नेपालको परिकल्पना, संविधानले कोरेको खाका अनि स्थानीय चुनावी दृश्यबीचमा पटक्कै सामीप्यता देखिँदैन। जनतामा वितृष्णाको कालो बादलको घेरो छ। यो यथार्थभित्र समाजको दैनिकी गाँसिएको छ। परिवर्तन नभएको भन्ने पनि हुँदै होइन। समाजले सोच्न, बोल्न र आपूअनुकूल जीवन जिउने मानवीय स्वतन्त्रता त पाएकै छ। मतदाताको अधिकार पनि बाँडफाँट भएकै हो। यद्यपि अहिले माक्र्सवादी समाजवादको चिन्तनअनुरूप शोषक र शोषितको व्याख्याभन्दा फरक विचारमा स्वार्थमैत्री गठजोडको फुस्रो प्रतिस्पर्धा देखियो। यसमा जनताको समस्या सम्बोधन गर्ने राष्ट्रवादी सोचको ध्येय अनुबन्धित भएकै होइन। ठूला भनिएका दलमा आउने अग्रपंक्तिका अनुहारले नयाँपनको बागडोर खडा गर्ने कुरैमा बढी शंका गर्नुपर्ने देखिन्छ। यसर्थ जो माथि पुगे पनि यो चुनावले हिजोकै नेतृत्वलाई छनोट गर्नेछ। यो परिणामले विचारको संघर्ष गर्नै सक्दैन। विगतको अभ्यासलाई हेर्दा, देशलाई नेतृत्व गर्ने जनप्रतिनिधिको ढिलासुस्ती, गुटवाद अनि अस्थिर संकीर्णताले विकासको सम्भाव्यतामा तगारो हालिदियो। नातावाद, कृपावाद, परिवारवादले चाकडी चाप्लुसीमैत्री राणा शासनको रवाफको नवसामन्तवाद मौलाउँदो छ। दलहरूमा सिद्धान्त र विचारभन्दा दन्तबझानकै क्षमता प्रदर्शित भइरहेको देखिन्छ। संविधानका पानामा कोरिएका बहुवर्गका अधिकारले विपन्नको बाध्यतालाई अझै बोध गर्न सकेको देखिँदैन। नयाँ नेपालको नाम जप्दै थर्किएका भाषण आखिर फिकाफिका लाग्न थालेका छन्। यो सामाजिक चलन र पद्धतिको संकथन (डिस्कोर्स)मा इतिहासबाट वैज्ञानिक समाजवादमा पदार्पण गर्न साँच्चै नै असमर्थ भइरहेका छौं। राणाकालको जहानियाँ शासनमुखी पेरुंगोमा टाउके व्यक्ति र शक्ति प्राप्त निकाय च्याप्पिएरै चिच्याइरहेका देखिन्छन्। उही पुरानो वदनमा केही नयाँ जपलको ढोल मात्र। तिनमा निरीह, भुइँमान्छे र निम्छराहरूलाई होच्याउने संकथन हाबी छ। उनीहरूलाई त आफ्नो विकृत भावलाई नंग्याउने हिम्मत अझै छैन। त्यसैले नेतृत्व हुन चाहनेले तिनको भावनामा राजनीति गर्ने रहेछन्। विद्वान् भनिएकाहरू पनि गुट र खेमामा आबद्ध हुने होडबाजीमा लागेकाले हेगलले भने जसरी अविवेकीका लागि न्याय दिन नसक्ने कुरा प्रस्टिएको छ। भुइँमान्छेको आवाज अभै पनि शक्ति र सत्ताको घुमाउरो दमनभित्र दबिएको छ। हजुर्याइँको शैली केही फरक हुँदा चाकडीचाप्लुसीको परम्पराले सत्यताको आँखामा पट्टि बाँधिदिएको छ। आखिर जल, जंगल, जमिन, जडीबुटी र जनशक्तिको सदुपयोग गर्ने आधार तय हुनै सकेन। गाउँगाउँमा सिंहदरबार पुग्नुभन्दा पनि गाउँगाउँमै भ्रष्टाचार विकेन्द्रीकरण भयो। असल नेतृत्वको खडेरी फ्रायडको विचारलाई फुकोले पुनख्र्याख्या गरे। उनका अनुसार हरेक मान्छेको इतिहास अचेतन मनको असन्तोष, कुण्ठा र विरोधबाट निर्माण भएको हुन्छ। यसरी हेर्दा नेपाली समाजमा एकता, भाइचारा र सहयोगको खाँबोलाई विस्तारै गुटको धमिराले कमजोर बनाउँदै गएको प्रतीत हुन्छ। अस्थिर र अधीर राजनीतिक संकीर्णताले जिउँदाको जन्ती र मर्दाको मलामी बन्ने हाम्रो समाजको अनमोल आदर्शतालाई दिनदिनै क्षत्विक्षत बनाउँदै गएको छ। आखिर व्यवस्था सुन्दर हुँदाहुँदै पनि व्यवहार कलुषित बन्यो। अनि, फेरि नेतैनेताका बीचमा असल नेतृत्वको खडेरी अद्यापि कायम देखियो। हाम्रालाई भन्दा राम्रालाई छान्न खोज्दा राम्रा मान्छे नै पो पाउन मुस्किल भयो। किनकि, उम्मेदवारले पहिला टिकट पाउन पैसा तिर्ने रहेछ। भ्रष्टाचारको बिउ त यहीँबाट फस्टाउने रहेछ। अर्कोतिर, घोषणापत्रका चिप्ला शब्दले न खेतबारीलाई छुन्छ न त कर्मप्रेमीको दैनिकीलाई नै। नेताका झुन्डहरू भने पदीय माथापच्चीको जोडघटाउमा तल्लीन हुन्छन्। कमसेकम अरू बेला नमस्कार नफर्काउनेहरू चुनावमा चाहिँ हात जोड्ने होडबाजीमा देखिए। अरूबेला कहिल्यै गाउँ टेक्ने हिम्मत नगर्नेहरू अहिले घरघरमा पुगे। जनताको हिजोको अवस्था र आज उस्तै भएकोमा तिनमा चिन्ता भएन। बरु जुम्ल्याहा हात गरेर निर्लज्ज भोट मागे। सिद्धान्त र विचारभन्दा बढी प्रतिरोध र प्रतिशोधको सोच बोक्ने प्रतिस्पर्धामा वादविवाद गरिरहने शैलीमा जनता भुल्यौं। उही सर्तमा होमिने अवसरवादीको अर्को स्वार्थले कित्ताकाँटको द्विविधामा हरायौं। त्याग र समर्पणको दायित्व स्खलित भए पनि हजुर्याइँलाई धर्म सम्झियौं। दलहरूले कनीकुथी स्वैरकल्पनात्मक महŒवाकांक्षी घोषणापत्र बाँडे। भाषा अशुद्ध, विचार अशुद्ध, सोच अशुद्ध भए पनि हामीले मताधिकारको सकभर उपयोग गर्यौं। भुइँमान्छेले केवल पेट र दैनिक जीवन बुझ्छ। २०७४ अघिकै चुनावी समय जसरी नै दुःखमा डुबेको छ ऊ। ऊ आराम चाहन्छ तर उसका घरका खाँबा झनै मक्काएका छन्। खरको छानोले यसपालिको बर्खे झरीलाई धान्नै नसक्ने अवस्था छ। अलिकति प्रविधिले उकासेको जीवनमा आधुनिकताको झिल्कोसँग लम्किने मात्रै हो। नेताको अर्थ कोही अमुक भोट माग्ने भनेर पनि बुझ्दो हो उसले। अनि, नेता भनिएकाले पनि अर्जुन पराजुलीले भने जसरी तँ चाहिएन, तेरो भोट चाहियो भन्ने स्वार्थ साँधेको देखियो। एकातिर गठ र बन्धनको झिनाझपटी अर्कातिर नयाँपनको अभाव। महŒवाकांक्षी योजना त उनिएकै छन्। यसो गर्दिने र उसो गर्दिने भनिरहँदा स्रोत कहाँबाट संकलन गरेर मुलुक चल्छ भन्ने विशाल प्रश्नले दलहरूका घोषणापत्रलाई फिका बनाइदिन्छ। मूलतः सत्तालिप्साको होडबाजी डुङ्डुङ्ती गन्हाएको छ। यसर्थ पनि दलहरूको शासन शैलीप्रति वितृष्णा भएर एकखाले निष्पक्ष बौद्धिक जगत्मा नो भोट को चाहना थियो। सरकारले त्यो सुविधा दिएन। अर्कोतिर, विद्युतीय मतदानको अवसर नहुँदा विभिन्न बाध्यता वा रहरले पनि परदेशमा रहेका करिब ४० लाख मतदाताले मतदान गर्न पाएनन्। २०७८ को प्रारम्भिक नतिजामा बताइएअनुसार करिब १९ लाख २१ हजार ४ सय ९४ जना नेपालकै नागरिकता र पासपोर्ट भएका नागरिक छन्। यसका अलावा देशभित्रका विभिन्न स्थानमा काम गरिरहेका नागरिकले आफ्नै स्थानबाट मतदान गर्ने अवसर नपाउँदा अहिलेको मतदानको परिणाम पनि जानाजान अपुरो नतिजामा केन्द्रित रहनेछ। आफ्नो मतदान स्थलबाहिर खटिएका कर्मचारीले पनि आफ्नो क्षेत्रका उमेदवारलाई छनोट गर्ने अधिकार नपाउनुलाई वैज्ञानिक प्रक्रिया मान्नै सकिन्न। अन्त्यमा पार्टीको रडाकोले समाज विखण्डित हुन्छ। काम गर्न चाहनेले जितेर पनि काम गर्ने अवसर पाउँदैन। अनि प्रश्न उठ्छ परिवर्तनको अर्थ छोटे राजा जन्माउनु हो त ? अनि, विकेन्द्रीकरणको अर्थ गाउँगाउँमा अस्थिरतालाई प्रवाह गर्नु हो त ?त्यसो भए उत्तम वैकल्पिक शक्ति कुन हो भन्ने प्रश्नमा नाजवाफ छौं। नेतृत्व छनोटमा गरेको त्रुटिको परिणाममा हामी सचेत नहुँदासम्म समस्याको गोलघरमा घुमिरहनेछौं।जनतामा वितृष्णाको कालो बादलको घेरो छ। यो यथार्थभित्र समाजको दैनिकी गाँसिएको छ।"
स्याङ्जाको फेदिखोलामा एमाले विजयी,"स्याङ्जा : फेदीखोला गाउँपालिकाको अध्यक्ष र उपाध्यक्षमा नेकपा एमालेका घनश्याम सुवेदी र देउकुमारी गुरुङ् विजयी भएका छन्। सुवेदीले नेपाली कांग्रेसका लक्ष्मीप्रसाद बराललाई १ सय ३२ मतले र गुरुङ्ले शिवप्रसाद पराजुलीलाई १ हजार ५९९ मतले पछि पारेका छन्। सुवेदीले ३ हजार ८३६ मत पाउँदा प्रतिस्पर्धी बरालले ३ हजार ७०४ मत पाएका छन्। उपाध्यक्षमा गुरुङले ३ हजार ९७८ मत पाउदा प्रतिस्पर्धी माओवादी केन्द्रका शिवप्रसाद पराजुलीले २ हजार ३७९ मत पाएका हुन्। गाउँपालिकाका ५ वडामध्ये ४ वडामा १, ३, ४ र ५ नेपाली कांग्रेसको विजयी भएको छ। १ मा अध्यक्ष र ३, ४, ५ मा कांग्रेसको प्यानलै र २ मा एमालेको प्यानल विजयी भएको हो। गाउँपालिकाको वडा नं १ मा अमृत क्षेत्री, २ मा अविलोश गुरुङ, ३ मा कृष्णबहादुर रानाभाट, ४ मा ख्यामनारायण पौडेल र ५ मा डिलबहादुर गुरुङ निर्वाचित भएका छन्। २०७४ को चुनावपछि घनश्याम सुवेदी अध्यक्षमा र देवी थापा उपाध्यक्ष पदमा निर्वाचित थिए। गाउँपालिकाका १२ हजार १६५ मतदातामध्ये ८ हजार १३९ जनाले मतदान गरेका थिए।"
अरुण चौथो निर्माण सम्झौता,भैरहवा : संखुवासभास्थित अरुण नदीमा पहिचाहन गरिएको अरुण४ अर्धजलाशययुक्त जलविद्युत आयोजना संयुक्तरुपमा बनाउन नेपाल विद्युत प्राधिकरण र भारतको सतलज जलविद्युत निगमबीच समझदारीपत्रमा हस्ताक्षर भएको छ। प्रधानमन्त्री शेरबहादुर देउवा र भारतीय समकक्षी नरेन्द्र मोदीको उपस्थितिमा सोमबार प्राधिकरणका कार्यकारी निर्देशक कुलमान घिसिङ र सतलजका अध्यक्ष तथा प्रबन्धसञ्चालक नन्दलाल शर्माले एमओयूमा हस्ताक्षर गरे। सतलज भारतको केन्द्रीय तथा हिमाञ्चल प्रदेश सरकारको संयुक्त उपक्रम रहेको कम्पनि हो। प्रधानमन्त्री देउवाको भारत भ्रमणका क्रममा भएको ऊर्जा क्षेत्रमा सहकार्य सम्बन्धी संयुक्त दृष्टिकोणपत्र बमोजिम सरकारी स्वामित्वका संस्थाको संयुक्त लगानीमा अरुण४को निर्माण अगाडि बढाउन लागिएको हो। ९ सय मेगावाटको अरुण तेस्रोबाट जति नै अरुण४ बाट नेपालले मासिक रुपमा २१९ प्रतिशत निःशुल्क ऊर्जा पाउने छ। अरुण४ अरुण तेस्रो जलविद्युत आयोजनाको माथिल्लो तटीय क्षेत्रमा पर्दछ। अरुण तेस्रोको तल्लो तटीय क्षेत्रमा पर्ने ६७९ मेगावाटको तल्लो अरुण जलविद्युत आयोजनाबाट नेपालले २१ प्रतिशत निःशुल्क विद्युत पाउने गरी सतलजलाई नै दिइएको छ। आयोजना निर्माण गर्न प्राधिकरण र सतलजको संयुक्त लगानीमा स्थापना हुने कम्पनीमा २ संस्थाको क्रमश : ४९ र ५१ प्रतिशत सेयर स्वामित्व रहने छ। आयोजनाबाट उत्पादित विद्युत बिक्री गर्न र आवश्यक ऋण जुटाउन प्रवद्र्धक कम्पनीबाट सतलज जलविद्युत निगमले नै पहल गर्ने छ। यो आयोजनाबाट उत्पादित विद्युत नेपालमै खपत गर्न सक्ने अवस्था रहेमा विद्युत प्राधिकरणलाई नै किन्ने अधिकार प्राप्त हुनेछ। नेपालले खपत नगरेमा मात्र भारत अथवा बंगलादेशमा निर्यात गरिने छ। प्राधिकरणलाई ऊर्जामन्त्रालयले २०७८ कात्तिकमा अरुण४ को सर्भेक्षण अनुमतिपत्र दिएको थियो। आयोजनाको जडित क्षमता ४९०२ मेगावाट छ। यहाँबाट उत्पादित विद्युत् भारत निर्यात गर्ने गरी डिजाइन गर्दा क्षमता विस्तार भई ६९५ मेगावाट पुग्ने प्राधिकरणका कार्यकारी निर्देशक कुलमान घिसिङले बताए। ६९५ मेगावाटको २१९ प्रतिशतले हुन आउने १५२ मेगावाट विद्युत नेपालले निःशुल्क पाउने कार्यकारी निर्देशक घिसिङले बताए।
बुद्धले नेपालभारतलाई एकसूत्रमा जोड्नुभयो,"लुम्बिनी : भारतका प्रधानमन्त्री नरेन्द्र मोदीले बुद्धका सन्देशलाई विश्वभर फैलाउन सक्ने हो भने यसले दुनियाँलाई मार्गदर्शन गर्ने बताएका छन्। बुद्धले दिएका सन्देशहरू उपदेश मात्रै नभई परीक्षण गरी आत्मसात गरेर बाडिँएका ज्ञान भएको उनले बताए। बुद्ध भनेको बोध हो। बुद्ध भनेको सोध हो। संस्कार हो, मोदीले भने। २५६६ औं बुद्ध जयन्तीका अवसरमा एक दिने भ्रमणका लागि सोमबार लुम्बिनी आएका भारतीय प्रधानमन्त्री मोदीले बुद्धले जीवन र ज्ञान एकैसाथ सिकाएर मानवलाई पूर्ण गराएको बताए। समारोहमा प्रधानमन्त्री शेरबहादुर देउवाले भारतीय प्रधानमन्त्रीको भ्रमणले बुद्धजन्मस्थल लुम्बिनीलाई विश्वभर थप परिचित तुल्याउन योगदान पुर्याएको बताए। यसले भारतीय पर्यटक संख्या वृद्धिमा उल्लेख्य विकास हुने उनले विश्वास गरे। लुम्बिनीलाई बुद्ध धर्म तथा दर्शनको विश्वव्यापी केन्द्रका रूपमा विकास गर्ने हाम्रो प्रतिबद्धता हो। यस पवित्र उद्देश्य हासिल गर्न सबैको सहकार्य र ऐक्यबद्धताको हामी कदर गर्छाैं, उनले भने। मोदीले नेपाली भाषामा सम्बोधन सुरु गरेका थिए, बुद्ध जयन्तीको पावन अवसरमा यहाँहरू सबैलाई लुम्बिनीको पवित्र भूमिमा बुद्ध जयन्तीको धेरैधेरै शुभकामना दिन चाहन्छु। उनले बुद्धसँगै राम र सीताले पनि नेपाल र भारतलाई जोडेको उल्लेख गरे। भारतका रामबिना पनि नेपालको सीताको सम्बन्ध अधुरो रहन्छ, उनले भने। नेपाली भाषामै मोदीले भने, नेपाल आउँदा मलाई राजनीतिकभन्दा पनि छुट्टै अध्यात्मिक अनुभूति हुन्छ। बुद्धकै कारण नेपाल र भारतबीच साझा आस्था र प्रेम रहेको भन्दै यो पुँजीलाई दुनियाभर बौद्ध सन्देशका रूपमा फैलाउनुपर्ने बताए। नेपाल र भारतको मित्रता सम्पूर्ण मानवताको हितका लागि रहेको भन्दै बौद्ध संस्कृतिले दुवै मुलुकलाई एक सूत्रमा जोडेको उनको भनाइ थियो। बुद्धले दुवै देशलाई एकै सूत्रमा जोड्नुभएकाले एक परिवारको सदस्य बनाएको छ, उनले भने। बुद्धले त्यागबाट नै सफलता प्राप्त गरेको भन्दै यो सबैका लागि अनुशरणीय विषय भएको मोदीको भनाइ थियो। अनेक संस्कृतिले भारत र नेपाल जोडिएको प्रसंग उल्लेख गर्दै उनले वैशाख पूर्णिमाका दिन लुम्बिनीमा जन्म, बोधगयामा बोधी, सारनाथमा शिक्षा र कुशिनगरमा महापरिनिर्वाण भएको भन्दै यसले दुई देशको सीमाभन्दा माथि रहेर जोड्ने काम गरेको बताए। बुद्ध सर्किटसहित अन्य सबै क्षेत्रको विकासमा नेपाल सरकारलाई सघाउन भारत सरकार तत्पर रहेको उनको भनाइ थियो। लुम्बिनी बौद्ध विश्वविद्यालयसँग भारतीय संस्कृतिक परिषद्को सहकार्यले शिक्षाको विकासमा पनि सहकार्य रहेको पुष्टि हुने उनले बताए। लुम्बिनीस्थित मायादेवी परिसरमा रहेको बोधीवृक्षमा जल अर्पण गर्दै भारतीय प्रधानमन्त्री नरेन्द्र मोदी, साथमा प्रधानमन्त्री शेरबहादुर देउवा र प्रधानमन्त्री पत्नी आरजु देउवा । तस्बिर सौजन्य : चन्द्र पाठक नेपालभारत मिलेर काम गर्ने धेरै अवसर छन्, उनले भने, भारत र नेपालको सम्बन्ध हिमाल जस्तै अटल र पुरानो छ। नेपाल र भारत काँधमा काँध मिलाएर काम गर्न पाएकोमा आफू सन्तुुष्ट रहेको उनले सुनाए। त्यसअघि बोलेका प्रधानमन्त्री देउवाले भारत भ्रमणका क्रममा आफूहरूले दुई देशको सम्बन्ध मजबुद बनाउन फलदायी छलफल गरिएको देउवाले जानकारी गराए। सांस्कृतिक एवं पर्यटनका क्षेत्रमा सहयोगलाई अझ दरिलो बनाउनुका साथै बुद्ध जीवनसँग सम्बन्धी महत्वपूर्ण स्थानहरूलाई एक आपसमा जोड्ने बुद्ध सर्किटको विकास गर्न आफूहरू प्रतिबद्ध रहेको प्रधानमन्त्री देउवाले बताए। यसले विश्वभरका बौद्ध धर्मालम्बीहरूलाई नेपाल र भारतमा रहेका भगवान् बुद्धको जीवनसँग जोडिएका महत्वपूर्ण स्थलहरूको भ्रमणमा आउन उत्प्रेरित गर्नेछ, उनले भने। भर्खर सकिएको गौतमबुद्ध अन्तर्राष्ट्रिय विमानस्थलको उद्घाटनसँगै लुम्बिनीमा भारत र सम्पूर्ण विश्वबाट अझ ठूलो संख्यामा पर्यटक र तिर्थयात्रीलाई स्वागत गर्न नेपाल उत्सुक रहेको देउवाले बताए। नेपालका आर्थिक विकासका लागि भारतले पुर्याएको सहयोगप्रति प्रधानमन्त्री देउवाले समकक्षी मोदीलाई आभार प्रकट गरे। नेपालले दुई देशबीचको कूटनीतिक सम्बन्ध अझै उचाइमा पुर्याउन चाहेको स्पष्ट पारे। बुद्ध जयन्ती कार्यक्रममा संस्कृति, पर्यटन तथा नागरिक उड्डयनमन्त्री प्रेम आलेले भारतीय प्रधानमन्त्रीको भ्रमण लुम्बिनीको प्रवद्र्धनमा ठूलो उपलब्धि भएको बताए। सांस्कृतिक, भौगोलिक सीमामा जोडिएका नेपाल र भारत पर्यटनमार्फत आर्थिक विकासमा एकचित्त भएर लाग्नेमा उनले विश्वास गरे। मोदीले लुम्बिनीमा के के गरे ? बिहान साढे १० बजे लुम्बिनीमा अवतरण मायादेवी मन्दिरमा आधा घण्टा पूजा मायादेवी परिसरमा रहेको बोधीवृक्षमा जल अर्पण बौद्घ बिहारको संयुत्ता रूपमा शिलान्यास सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा हस्ताक्षर विद्युत् आयोजना निर्माणको विषयमा सम्झौता नेपालका प्रधानमन्त्री शेरबहादुर देउवासँग औपचारिक भेटवार्ता साढे ४ बजे कुशिनगर प्रस्थान लुम्बिनी विकास कोषका उपाध्यक्ष भिक्षु मेत्तेयले भारतबाट सम्राटहरूको भ्रमणपछि पहिलो पटक लुम्बिनीमा उच्चस्तरीय भ्रमण भएको भन्दै हर्ष व्यक्त गरे। अशोक सम्राटले नै लुम्बिनी पहिचानको शिला राखेको स्मरण गर्दे बौद्ध स्थलहरूको विकासमा नेपाल र भारतबीच निरन्तर सहयोग आवश्यक रहेको भन्दै लुम्बिनी विकास कोषले त्यसमा काम गरिरहने बताए। मायादेवीमा पूजाअर्चना भारतीय बौद्ध सहर कुशिनगरबाट हेलिकप्टरमार्फत बिहान साढे १० बजे लुम्बिनी ओर्लिएका भारतीय प्रधानमन्त्री नरेन्द्र मोदीले मायादेवी मन्दिरमा आधा घण्टा बिताए। समकक्षी शेरबहादुर देउवासँगै मोदीले मायादेवी मन्दिरमा पूजाअर्जना गरेका थिए। मोदीले मायादेवी मन्दिरभित्र रहेका पुरातात्कि संरचनाका विषयमा चासो देखाएका थिए। मायदेवीभित्र भग्नावशेष र मार्करस्टोन छन्। हेलिप्याडमा प्रधानमन्त्री देउवाको स्वागतपछि मोदी ५ नम्बर गेट हुँदै मायादेवी पुगेका थिए। मायादेवी भ्रमणका क्रममा प्रधानमन्त्री देउवा, प्रधानमन्त्री पत्नी डा आरजु देउवा, संस्कृतिमन्त्री प्रेमबहादुर आले, विकास कोषका पदाधिकारीहरूको सहभागित थियो। कोषका उपाध्यक्ष भिक्षु मेत्तेयले लुम्बिनीको पुरातात्विक संरचनका विषयमा जानकारी गराएका थिए। मोदी र देउवाले मायादेवी परिसरमा रहेको बोधीवृक्षमा जल अर्पण गरेका थिए। सो बोधीवृक्ष मोदीले नै उपहार पठाइ भारतीय राजदूत रन्जित रेले रोपेका थिए। बिहारको शिलान्यास भारतीय प्रधानमन्त्री नरेन्द्र मोदी र नेपालका प्रधानमन्त्री शेरबहादुर देउवाले लुम्बिनीमा भारतले निर्माण गर्न लागेको बौद्ध बिहारको संयुक्त रूपमा शिलान्यास गरेका छन्। भारतले करिब १ अर्बको लागतमा इन्डिया इन्टरनेसनल सेन्टर फर बुद्धिष्ट कल्चर एन्ड हेरिटेज निर्माण गर्न लागेको हो। महायानी विहारहरू भएको क्षेत्रमा यो संस्कृति भवन निर्माण हुने भएको छ। भारतीय प्रधानमन्त्री मोदीले यो विहार निर्माणले नेपाल र भारतबीचको बौद्ध संस्कृति सम्बन्धमा अझै प्रगाढ सम्बन्ध ल्याउने विश्वास गरे। नेपाल सरकारले उपलब्ध गराएको जमिनमा भारत सरकारले इन्डिया इन्टरनेसनल सेन्टर फर बुद्धिष्ट कल्चर एन्ड हेरिटेज सेन्टर बनाउन लागेको छ, यसले दुई देशबीचका सम्बन्धलाई अझै प्रगाढ बनाउनेछ, उनले भने बुद्धजयन्ती समारोहमा बोल्दै भने। विश्वविद्यालयहरूसँग सम्झौता भारतीय प्रधानमन्त्री नरेन्द्र मोदीको भ्रमणका क्रममा सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा दुई देशकाबीच हस्ताक्षर भएको छ। लुम्बिनी बौद्ध विश्वविद्यालय र इन्डियन काउन्सिल फर कल्चरल रिलेसन (आईसीसीआर) बीच सम्झौता भएको हो। विश्वविद्यालयमा इन्डियन चियर स्थापना गर्ने गरी सहकार्य सम्झौता गरिएको विश्वविद्यालयका रजिष्ट्रार डा तिलकराम आचार्यले बताए। सम्झौताअनुरूप भारतीय प्राध्यापक लुम्बिनी बौद्ध विश्वविद्यालयमा भिजिटिङ प्रोफेसरका रूपमा उपस्थित भई अध्ययन अनुसन्धानमा सहकार्य गर्ने रहेको छ। सम्झौतापत्रमा विश्वविद्यालयका तर्फबाट उपकुलपति प्राडा हृदयरत्न बज्राचार्यले हस्ताक्षर गरेका छन्। नेपाल आउँदा मलाई राजनीतिकभन्दा पनि छुट्टै अध्यात्मिक अनुभूति हुन्छ । नरेन्द्र मोदी, भारतीय प्रधानमन्त्री प्रधानमन्त्री मोदीको भ्रमणले बुद्धजन्मस्थललाई विश्वभर थप परिचित तुल्याउन योगदान दिनेछ । शेरबहादुर देउवा, प्रधानमन्त्री त्यस्तै काठमाडौं विश्वविद्यालय र त्रिभुवन विश्वविद्यालयसँग सेन्टर फर नेपाल एन्ड एसियन स्टडिजसँग सहकार्य सम्झौता भएको छ। काठमाडौं विश्वविद्यालयसँग नेपाल एन्ड इन्डियन इन्स्टिच्युट अफ टेक्नोलोजी मदरासबीच सम्झौता भएको छ। काठमाडौं विश्वविद्यालयका उपकुलपति प्राडा भोला थापाले सम्झौतापत्रमा हस्ताक्षर गरेका छन्। होटल पवन प्यालेसमा आयोजित समारोहमा दुबै देशका प्रधानमन्त्री र नेपाल तथा भारतका अन्य अधिकारीहरूको सहभागिता रहेको थियो। भारतीय प्रधानमन्त्रीले यी सम्झौताका विषयमा बोल्दै नेपाल र भारत काँधमा काँध मिलाएर काम गरिरहेको बताए। विश्वविद्यालयसँग सम्झौता भएका छन्, यसले नेपाल र भारत साथमा रहेर काम गर्छन् भन्ने हो, उनले बुद्धजयन्तीको समारोहमा भने। भारत र नेपालबीच विद्युत् आयोजना निर्माणको विषयमा सम्झौता भएको छ। संखुवासभास्थित अरुण नदीमा पहिचान गरिएको अरुण४ अर्धजलाशययुक्त जलविद्युत् आयोजना संयुक्त रूपमा निर्माण गर्न नेपाल विद्युत् प्राधिकरण र भारतको केन्द्रीय सरकार तथा हिमाञ्चल प्रदेश सरकारको संयुक्त उपक्रम सतलज जलविद्युत् निगमबीच समझदारीपत्रमा हस्ताक्षर भएको हो। प्रधानमन्त्रीबीच भेटवार्ता मायादेवी मन्दिरमा पूजाआजा र बिहारको संयुक्त शिलान्यास गरेका दुई प्रधानमन्त्रीबीच औपचारिक भेटवार्तासमेत भएको छ। प्रधानमन्त्री देउवा र भारतीय समकक्षी मोदीबीच लुम्बिनीस्थित एक होटलमा औपचारिक भेटवार्ता भएको हो। भेटवार्ताका क्रममा नेपालभारत द्विपक्षीय सम्बन्धका विषयमा दुई मुलुकबीच रहँद आएको साझेदारीलाई थप सुदृढ बनाउँदै नयाँ क्षेत्रको खोजी गर्ने विषयमा छलफल भएको छ। भेटवार्तामा गत अप्रिल १ देखि ३ सम्म प्रधानमन्त्री देउवाले गरेको भारत भ्रमणका उपलब्धिको स्मरण गरिएको परराष्ट्र मन्त्रालयले जनाएको छ। दुई प्रधानमन्त्रीको भेट लगत्तै दुवै मुलुकका प्रतिनिधिमण्डबीच छलफल भएको छ। मोदीको लुम्बिनीमा ६ घन्टा भारतको कुशिनगरबाट साढे १० बजे लुम्बिनी ओर्लिएका नरेन्द्र मोदी लुम्बिनीबाट साढे ४ बजे कुशिनगरकै लागि प्रस्थान गरे। उनीसँगै भारतीय वायुसेनाका ४ वटा हेलिकप्टर एकसाथ लुम्बिनी अवतरण गरेका थिए। मोदी लुम्बिनी आउने भएपछि पाँचदिन यता लुम्बिनीको सुरक्षाव्यवस्था कडा पारिएको थियो। भारतीय सुरक्षाकर्मीहरू जहाजमार्फत भैरहवा विमानस्थलमा उपकरण लिएर आएका थिए। लुम्बिनीको एक होटलमा बसेर भारतीय सुरक्षाकर्मीले लुम्बिनीको सुरक्षा रेखदेख गरेको थियो। लुम्बिनी भ्रमणको पूर्वसन्ध्यामा मोदीले भने, देउवालाई फेरि भेट्न उत्सुक छु प्रधानमन्त्री देउवा लुम्बिनीमा प्रधानमन्त्री देउवाले गरे गौतमबुद्ध अन्तर्राष्ट्रिय विमानस्थलको उद्घाटन फोटोफिचर बुद्धको जन्मभूमिमा मोदी लुम्बिनी आइपुगे भारतीय प्रधानमन्त्री मोदी, देउवाले गरे स्वागत लुम्बिनी पुगेर मोदीले भने बुद्ध जन्मस्थल आउन पाएकोमा खुसी छु मायादेवीमा पूजापछि मोदीले गरे बिहारको शिलान्यास भारत र नेपालबीचको सम्बन्ध हिमालजस्तै अटल छ : नरेन्द्र मोदी भारतीय प्रधानमन्त्री मोदी स्वदेश प्रस्थान मोदीको सुरक्षार्थ नेपाली सेना, सशस्त्र प्रहरी, नेपाल प्रहरी र अनुसन्धान विभागका प्रमुखहरू लुम्बिनी आएका थिए। प्रधानमन्त्री शेरबहादुर देउवा आइतबार नै गृहमन्त्री बालकृष्ण खाँण, परराष्ट्रमन्त्री नारायण खड्का र संस्कृति मन्त्री प्रेम आलेसहित लुम्बिनी आएका थिए। मोदीको स्वागतका लागि लुम्बिनी विकास कोषका ५ नम्बर गेटमा नेपाली नागरिक र विद्यार्थीहरू नेपाल र भारतको झन्डा लिएर उभिएका थिए। मोदीले गाडीबाटै उनीहरूलाई हात हल्लाएर अभिवादन फर्काए। मोदी आउने बुद्ध जयन्तीको कार्यक्रममा संघीय चार मन्त्री, प्रदेशका मुख्यमन्त्रीसहित मन्त्रीहरू, संघीय सांसद, प्रदेश सांसद, उद्योगी व्यापारीहरूको सहभागिता थियो। अन्तर्राष्ट्रिय पाहुना र भिक्षु भिक्षुणीहरू पनि कार्यक्रममा सहभागी रहेका थिए। ध्यान केन्द्रको उद्घाटन बुद्ध जयन्तीको मूल समारोह भएको ध्यान केन्द्रको सोमबार प्रधानमन्त्री देउवाले उद्घाटन गरेका थिए। सो उद्घाटनमा कुनै औपचारिक कार्यक्रम आयोजना गरिएको थियो। बुद्धजयन्ती मनाउने क्रममा हरेक वर्ष वर्षाले साताएपछि तत्कालीन प्रधानमन्त्री केपी शर्मा ओलीले ५ हजार क्षमताको हल निर्माण गर्ने योजना बनाउन विकास कोषलाई निर्देशन दिएका थिए। ०७४ सालमा राष्ट्रपति विद्यादेवी भण्डारी र प्रधानमन्त्री ओलीले यो सभाहलको शिलान्यास गरेका थिए। गोपीकृष्ण ढुंगानालक्ष्मण पोखरेलसलमान खान"
निर्वाचन स्थगित भएको बुढीनन्दा ८ मा मतदान सुरु,"बाजुरा : बुढीनन्दा नगरपालिका८ को पीस क्रेटर जोन एकेडेमी मतदानस्थलमा स्थगित भएको मतदान कार्य जेठ ३ गते नेपाल प्रहरी, शसस्त्र प्रहरी, नेपाली सेना र भित्री घेरामा म्यादी प्रहरीको कडा सुरक्षाबीच संचालन गरिएको छ। वैशाख ३० गते मतदान स्थलमा नेकपा एमाले र नेपाली कांग्रेशका कार्यकर्ताबीच विवाद उत्पन्न भइ झडप भएपछि मतदान स्थगित भएको थियो। जेष्ठ ३ गते मंगलबार बिहान ७ बजेदेखि सुरु गरिएको पीस क्रेटर जोन एकेडेमीमा रहेको क र ख मतदान केन्द्रमा ८ सय ६४ जना मतदाता रहे पनि १ सय ३६ मत मात्र खसेर विवाद सुरु भएपछि मतदान स्थगित गरिएको जिल्ला निर्वाचन कार्यालयका प्रमुख नवराव अवस्थीले बताए। बिहान ७ बजेबाट सुरु भएको मतदान साँझ ५ बजेसम्म संचालन हुने र लगत्तै मत गणना स्थलमा मत पेटिका पुर्याएर सर्वदलीय बैठक बसेपछि मत गणना सूरु हुने अवस्थीले बताए। मतदान केन्द्रमा शान्ति सुरुक्षाको सुनिश्चितता गरी मतदातालाई भयरहित वातावरणमा मतदान गर्न नेपाली सेना, सशस्त्र प्रहरी नेपाल प्रहरी, म्यादि प्रहरी गरी २ सय बढी मतदान स्थलमा रहेका छन् । मतदान स्थलका अन्य पालिकाबाट जोडिएका नाकाहरुमा पनि कडा सुरक्षा व्यवस्था मिलाइएको जिल्ला प्रहरी कार्यालय बाजुराका प्रमुख डिएपी चतुरभुज ओझाले बताए। सुरक्षा रणनीति बनाएर सुरक्षाकर्मी परिचालन गरिएको छ। मंगलबार बिहान ७ बजेदिखी ५ बजेसम्म मार्तडी कोल्टी सडक खण्डको मार्तडीदिखी पोरखे काध र उत्तरतिर कोल्टीसम्म मात्र यातायात संचालन गर्न दिइएको छ।"
बेरोजगारमाथि अत्याचार,"मुलुकमा हरेक वर्ष चार लाख युवा श्रम बजारमा आउँछन्। तर, तिनले रोजगारी पाउँदैनन्। उपाय के भने विदेश जाने। स्वदेशमा रोजगारी नपाएर बिदेसिन खोज्ने युवा थुप्रैको बेहाल हुन्छ। तावाबाट उम्केको माछा भुंग्रोमा परेजस्तो पर्छन् युवा। विदेश लैजाने भन्नेहरूले नै ठग्छन्। झन् पीडामा पर्छन्। वैदेशिक रोजगार विभागमा पछिल्लो ९ महिनामा ८ सय उजुरी परेका छन्। यसैले देखाउँछ विदेश जाने युवा कति धेरै पीडामा छन्। ती उजुरीअनुसार कामदारको ३७ करोड ३० लाख रुपैयाँ ठगी भएको छ। गाउँका घरबारी बन्धक राखेरसम्म युवा वैदेशिक रोजगारीमा जान बाध्य छन्। ती निमुखा युवाको त्यतिका पैसा ठगी हुनु हदसम्मको अपराध हो। कतिपय युवा त अझ व्यक्तिको माध्यमबाट बिदेसिने जालमा पर्छन्। एजेन्सीहरूको ठगी एकातिर र व्यक्तिको ठगी अर्कातिर छ। वैदेशिक रोजगार विभागका अनुसार संस्थागत र व्यक्तिगत गरी ६८ करोड ७६ लाख रुपैयाँ अझै पनि पीडितहरूले प्राप्त गर्न सकेका छैनन्। किन त ? किन कि हाम्रो राज्य यति निरीह छ कि त्यस्ता ठगहरूको कठालो समात्ने ल्याकतै राख्दैन। राज्यभन्दा बलिया भएर बसेका छन् ठगहरू। विभागले वैदेशिक रोजगार न्यायाधिकरणमा मुद्दा दर्ता गर्छ। तर मुद्दाको छिनोफानो चाँडो हुँदैन। ढिला न्याय दिनु पनि अन्याय हो भन्ने मान्यताको कुनै मतलब छैन। न्याय अन्याय दुवै ढिलै हुन्छ। जहाँ पनि जय भोलि को कुसंस्कारले जरा गाडेको मुलुकमा न्याय पनि आजै आउँदैन। भोलि आउँछ। तर त्यो भोलि नै कहिले आउँछ थाहा हुँदैन। कानुन छ। तर कार्यान्वयन कमजोर छ। त्यसैले त वैदेशिक रोजगारीमा हुने ठगीमा कारबाही त हुन्छ तर देखावटी मात्रै। जब कानुनमा प्रष्ट छ, कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाई कुनै रकम लिई विदेश नपठाएमा त्यसरी लिएको रकम र सोको ५० प्रतिशतले हुने रकम भर्पाइ त्यस्तो इजाजतपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। यो कानुनी प्रावधानको कडाइका साथ कार्यान्वयन हुन्थ्यो भने यति धेरै ठगी मौलाउने थिएन। यो सबैलाई ओपन सेक्रेट छ कि राज्यको कानुन कार्यान्वयनको इच्छाशक्तिभन्दा ठगहरू धेरै शक्तिशाली छन्। विरक्तलाग्दो छ, मुलुकको राज्य व्यवस्था। त्यही विरक्तिले पनि युवालाई बिदेसिन बाध्य पार्छ। एकातिर राज्य रोजगारी दिन असमर्थ छ। अर्कातिर न्याय। जहाँ न्याय हुँदैन, त्यहाँ राज्यको पहिचान हुँदैन। राज्य भनेकै न्यायका लागि चाहिने संस्था हो। नागरिकता र पासपोर्ट बाँड्न मात्रै सरकार वा राज्यको गठन गरिएको होइन। यति सामान्य राजनीतिक मान्यतालाई हाम्रो नेतृत्वले कहिले मनन गर्ला ? हाम्रा युवाको घाउमा मलम लगाउँला ? आशाका किरण निकै थोरै देखिन्छन्। वैदेशिक रोजगारी युवाका लागि निर्विकल्प जस्तो हुनु नै राज्यका लागि ठूलो नोक्सानी हो। त्यसैमाथि ठगी झन् लज्जास्पद। ठगी रोकिनुपर्छ। नियन्त्रण गर्नुपर्छ। तर यसको दीर्घकालिक समाधान खोजिनुपर्छ। त्यो भनेको युवालाई स्वदेशमै रोजगारी सिर्जना गर्नु हो। युवालाई उद्यमशील बनाउनु हो। स्वरोजगार बन्ने वातावरण बनाउनु हो। सम्भावना धेरै तर कर्म कम भएको छ मुलुकमा। बेरोजगार युवामाथिको यो अत्याचार रोकिएन भने त्यो पीडा र अत्याचारको मूल्य ती युवाले मात्रै होइन राज्यले पनि चुकाउनुपर्छ। कुनै न कुनै रूपमा अत्याचारविरुद्ध विद्रोह प्रष्फुटन हुन सक्छ।"
"कांग्रेसको केन्द्रीय सदस्य मन्जु खाँडकै वडामा लजास्पद हार, एमाले विजयी","सिरहा : नेपाली कांग्रेसकी केन्द्रीय सदस्य मन्जु खाँडको वडा कर्जन्हा ३ मा कांग्रेस उम्मेदवारको लजास्पद हार भएको छ। त्यहाँ वडा अध्यक्षमा एमालेका उम्मेदवार प्रकाश कोइरालासहित प्यानल नै विजयी भएको हो। केन्द्रीय सदस्य खाँड नेपाल महिला संघ केन्द्रीय महासचिव पनि हुन्। उनी गृहमन्त्री बालकृष्ण खाँडको पत्नी भएका कारण प्रभावशाली मानिन्छ। तर, स्थानीय तहको निर्वाचनमा आफ्नो वडामा पनि कांग्रेसका उम्मेदवारलाई जिताउन सकेनन्। आफूले मतदान गरेको वडा, नगरमा उनको प्रभाव खासै देखिएन। यहाँ एमालेका वडाअध्यक्षमा उम्मेदवार कोइरालाले ४३६ मत ल्याएर विजयी भएका छन्। दोस्रो स्थानमा नेकपा एकीकृत समाजवादीका क्षेत्रलाल सिंह २७७ मत, तेस्रोमा जनता समाजवादी पार्टीका विश्वनाथ यादव २४६ मत र कांग्रेसका उम्मेदवार मानबहादुर पाण्डे २०२ मत मात्रै ल्याएर चौथोमा पुगेका छन्। पाँचौँ स्थानमा स्वतन्त्र उम्मेदवार शुभनारायण महतोले १७१ मत, छैठोँ स्थानमा नेकपा माओवादी केन्द्रका उम्मेदवार कपलेश्वर यादवले १३३ र जनमत पार्टीका उम्मेदवार रामस्नेही ठाकुरले ५२ मत ल्याएका छन्। उक्त स्थानमा १५१७ मतदान भएको थियो। यहाँ उम्मेदवारी दर्ता गराएदेखि कांग्रेस नेतृ खाँडले प्रहरी र गुण्डा लगाएर धम्काएको निर्वाचित भएका वडाअध्यक्ष कोइरालाको आरोप छ। आफूलाई पटकपटक धम्काउने प्रयासहरु भएको छ। तर, आफू नडराई जनताको साथ पाएकोले विजयी भएको छु,उनले भने,मत माग्न जाँदा वा घरमा बसिरहँदा पनि पटकपटक धाक धम्की सहेर निर्वाचित भएको छु।"
कांग्रेस नेता प्रदीप पौडेलको वडामा एमाले विजयी,"तनहुँ : नेपाली कांग्रेसका केन्द्रीय सदस्य प्रदीप पौडेलको गृह वडामा नेकपा एमाले विजयी भएको छ। कांग्रेसको किल्ला मानिने शुक्लागण्डकी वडा नं ८ मा एमालेका नारायण सिं थापा मगर विजयी भएका हुन्। उनले १ हजार १८३ मत प्रप्त गरी विजयी हुँदा नेपाली कांग्रेसकी चन्द्राकला भट्टराइले १ हजार ४४ मत ल्याएकी छन्। वडा सदस्यमा दुई वडा सदस्य एमालेले र दुई वडा सदस्य नेपाली काङ्ग्रेसले जितेको छ। एमालेबाट खुल्ला सदस्यमा अशोक महत १,१६८ र मानबहादुर क्षेत्री १०८२ मत प्राप्त गरी विजयी भए। महिला सदस्यमा कांग्रेसकी डम्बरकुमारी सिग्देल १०९२ र दलित महिला सदस्यमा सिर्जना विक १०८४ मत प्राप्त गरी विजयी भएका छन्।"
काठमाडौं महानगरपालिकामा बालेनले कटाए १० हजार मत,काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले १० हजार मत कटाएका छन्। मंगलबार बिहानको गणनामा शाहले १० हजार २४१ मत प्राप्त गरेका छन्। उनलाई पछ्याइरहेका एमालेका केशव स्थापितले ५ हजार ४५३ मत प्राप्त गरेका छन्। त्यस्तै नेपाली कांग्रेसकी सिर्जना सिंहले ४ हजार ७४२ मत प्राप्त गरेकी छन्।
धनुषाको धनौजीमा कांग्रेसका अध्यक्ष र उपाध्यक्ष विजयी,जनकपुरधाम : धनुषाको धनौजी गाउँपालिकामा नेपाली कांग्रेसका अध्यक्ष र उपाध्यक्षसहित ४ वडा अध्यक्ष विजयी भएका छन् । नेपाली कांग्रेसको तर्फबाट अध्यक्षमा राजकुमार साहले २ हजार २६२ मत ल्याएर विजयी भएका हुन् । उनका निकटतम प्रतिद्वन्दी लोकतान्त्रिक समाजवादी पार्टी (लोसपा)का जीवेन्द्र झाले २ हजार १६३ मत ल्याएर पराजय भोग्नुपरेको निर्वाचन अधिकृत पोषराज खनालले जानकारी दिए । यस्तै उपाध्यक्षमा कांग्रेसकै रामबति देवी मण्डल निर्वाचित भएकी छन् । उनले २ हजार ४३० मत ल्याएकी हुन् भने उनको निकटतम प्रतिद्वन्दी लोकतान्त्रिक समाजवादी पार्टीकी रंजिता देवी मण्डलले १ हजार ९०१ मत ल्याएकी हुन् । यस्तै वडा नं १ बाहेक ४ वटा वडामा कांग्रेसकै वडाध्यक्ष निर्वाचित भएका छन् । वडा नं १ मा लोकतान्त्रिक समाजवादी पार्टीको प्यानल विजयी भएको हो । यसअघि २०७४ सालको निर्वाचनमा समेत नेपाली कांग्रेसकै बद्रिसिंह निर्वाचित भएका थिए ।
काभ्रेको भुम्लु गाउँपालिका अध्यक्षमा माओवादीका भुजेल र उपाध्यक्षमा कांग्रेसका तामाङ विजयी,"काभ्रे : काभ्रेको भुम्लु गाउँपालिकाको अन्तिम मत परिणाम सार्वजनिक भएको छ । सो गाउँपालिकामा गठबन्धनको तर्फबाट माओवादी केन्द्रका अध्यक्ष प्रेम भुजेल (बृहत) ५७९२ मत ल्याएर विजयी भएका छन् । त्यस्तै, पालिकाको उपाध्यक्षमा नेपाली कांग्रेसका जितेन्द्रमान तामाङ (दावा लामा) ले ६०९८ मत ल्याएर विजयी भएका छन् । काभ्रेमा १३ वटा स्थानीय तहमध्ये भुम्लु गाउँ पालिकाको नजिता सार्वजनिक गर्ने पहिलो पालिका रहेको छ। नेकपा एमाले प्रत्यासी गाउँपालिका अध्यक्ष उम्मेदवार प्रेम लामाले ४५६८ मत पाएका छन्। एमालेकै उपाध्यक्ष उम्मेदवार कल्पना श्रेष्ठ ४०२९ मत पाएका छन् । भुम्लु गाउँपालिकामा १० वडा रहेका छ्न्। १० वडामा एमालेले ५ , काङ्ग्रेस ३, माओवादी १ र समाजवादीले १ वडा जितेका छन् ।"
भिमाद नगरपालिकाको मेयर र उपमेयरमा एमाले विजयी,तनहुँ : तनहुँको भिमाद नगरपालिकाको मतगणना सम्पन्न भएको छ। मंगलबार बिहान ९ बजे सम्पन्न मतगणनामा मेयर र उपमेयर नेकपा एमालेका उम्मेदवार विजयी भएका हुन्। नगरपालिकाको मेयरमा दधिराज सुवेदी र उपमेयरमा शारदा खनाल निर्वाचित भएका हुन्। एमालेले पाँच वटा वडा पनि जितेको छ। चार वटा वडा नेपाली कांग्रेसले जितेको मतगणनामा खटिएका जिल्ला सरकारी वकिल कार्यालय प्रमुख रामचन्द्र शर्माले जानकारी दिए।
"काठमाडौं महानगरमा सुनिता डंगोलले कटाइन् ९ हजार मत, सत्ता गठबन्धनसँग फराकिलो मतान्तर",काठमाडौं : काठमाडौं महानगरपालिकाको उपमेयरमा एमालेकी उम्मेदवार सुनिता डंगोलले ९ हजार मत कटाएकी छन्। मंगलबार बिहानको मतपरिणाम अनुसार डंगोलले ९ हजार ४१९ मत प्राप्त गरेकी छन्। सत्तारुढ गठबन्धनबाट एकीकृत समाजवादीका उम्मेदवार रामेश्वर श्रेष्ठले २ हजार ५७५ मत प्राप्त गरेका छन्। राप्रपाकी उम्मेदवार बिनिता मगैयाले १ हजार ७०९ मत प्राप्त गरेका छन्। काठमाडौं महानगरपालिकामा बालेनले कटाए १० हजार मत
तुर्माखाँद गाउँपालिकामा एमाले विजयी,"अछाम : अछामको तुर्माखाँद गाउँपालिकाको अध्यक्षमा नेकपा एमालेका डम्बर विसि र उपाध्यक्षमा बिमला शाही विजयी भएका छन् । अध्यक्ष विसिले ३ हजार ५२३ मत प्राप्त गरेका छन् भने उनका प्रतिद्वन्द्वी कांग्रेसका कर्णबहादुर बुढाले ३ हजार ४९३ मत पाएका छन्। उपाध्यक्षमा निर्वाचित बिमला शाहीले ३ हजार ५०१ मत पाएकी छन् । उनका निकटम प्रतिद्वन्द्वी कांग्रेसका अनुजा सिजापती बिष्टले ३ हजार ४५२ मत प्राप्त गरेकी छन्। ८ वडा रहेको तुर्माखाँदमा ५ कांग्रेस, २ नेकपा एमाले र १ माओवादीले जितेका छन्। वडा नं १ मा कांग्रेसका उपेन्द्र रावल, वडा नं २ मा कांग्रेसका नरेन्द्र शाही, वडा नं ३ मा एमालेका काशिराम बुढा, वडा नं ४ मा माओवादीका पदमबहादुर बिसि, वडा नं ५ मा कांग्रेसका महेन्द्रबहादुर शाही , वडा नं ६ मा कांग्रेसका टिकाराम न्यौपाने, वडा नं ७ मा कांग्रेसका भीमबहादुर चलाउने, वडा नं ८ मा एमालेका निरकबहादुर शाहीले जितेका छन्। तुर्माखाँदमा यसअघिको निर्वाचनमा अध्यक्ष र उपाध्यक्ष दुबै कांग्रेसले जितेको थियो।"
वीरगन्ज महानगरमा राजेशमानको अग्रता ४२ सयभन्दा बढी,वीरगन्ज : वीरगन्ज महानगरको जारी मतगणनामा मेयरमा गठबन्धनका उम्मेदवार राजेशमान सिंहले अग्रता फराकिलो बनाउँदै लगेका छन्। मतगणना सुरु भएदेखि नै अग्रता कायम राखेका सिंहले अहिले ४२११ मतको अग्रता लिएका छन्। मङगलबार बिहान साढे ७ बजेसम्म १४६२० मत गणना हुँदा जसपाका उम्मेदवार सिंहले ७३२० मत प्राप्त गरेका छन्। उनका निकटतम प्रचिस्पर्धी नेकपा एमालेका मेयर उम्मेदवार विजय कुमार सरावगीले भने ३१०९ मत मात्रै पाएका छन्। मेयरमा राप्रपाका उम्मेदवार गिरिश गिरीले भने २५० मत पाएका छन्। यस्तै महानगरको उपमेयरमा नेपाली कांग्रेसका उम्मेदवार इम्तियाज आलम ४९३२ मतका साथ अग्रस्थानमा छन्। उनलाई लोसपाका उम्मेदवार पुरुषोत्तमलाल झाले ७८३ मतका साथ पछ्याइरहेका छन्। स्वतन्त्र उम्मेदवार रम्भा मिश्राले भने ५६० मत र राप्रपाकी उपमेयर उम्मेदवार विना जयसवालले ३८९ मत पाएकी छन्।
दैलेखको नारायण नगरमा सत्ता गठबन्धनविरुद्ध एमालेको जीत,"दैलेख : संविधान जारी भएपछि पहिलोपटक २०७४ मा भएको स्थानीय तह निर्वाचनमा दैलेखको नारायण नगरपालिकामा एमालेले जीत हासिल गर्यो। दोस्रोपटक सम्पन्न निर्वाचनमा पनि नगरमा एमालेले आफ्नो गढ कायम राखेको छ। सदरमुकाम समेत रहेको यो नगरमा यसपटक एमालेले सत्ता गठबन्धनको सामना गर्नुपर्यो। यद्धपि सहजै जीत हासिल गर्यो। नगरपालिकाको मेयरमा एमालेका लोमन शर्मा निर्वाचित भएका छन्। एमालेका शर्माले सत्ता गठबन्धनबाट मेयरको उम्मेदवार बनेकी नेपाली कांग्रेसका निर्मलाकुमारी खड्का थापा ७९ मतान्तरले पराजित गरे। एमालेबाट मेयरमा निर्वाचित शर्माले ५४३६ मत प्राप्त गरेका छन्। गठबन्धनबाट उम्मेदवार बनेकी कांग्रेसका थापाले ५३५७ मत प्राप्त गरिन्। उपमेयरमा एमालेकी तप्ताकुमारी खड्काले गठबन्धनका उम्मेदवारलाई १८३५ मतसहित फराकिलो मतान्तरमा पराजित गरिन्। यहाँ गठबन्धनको तर्फबाट नेपाल कम्युनिष्ट पार्टी (एकिकृत समाजबादी) की सावित्री मल्ल उपमेयरको उम्मेदवार बनेकी थिइन्। २०७४ को स्थानीय तह निर्वाचनमा नेकपा एमालेबाट उपमेयरमा निर्वाचित मल्ल एमाले विभाजन पनि एकीकृत समाजबादीमा लागेकी थिइन्। मेयरमा निर्वाचित एमालेकी खड्काले ५६७३ मत प्राप्त गरिन्। यस्तै उपमेयरमा पराजित एकीकृत समाजवादीकी मल्लले ३८३८ मत पाइन्। ११ वटा वडा रहेको यो नगरमा एमालेले ७ वटा वडामा जित हासिल गरेको छ भने नेपाली कांग्रेसले ३ वटा वडामा जितेको छ। नगरको वडा नम्बर १ मा कांग्रेसका सन्देशकुमार श्रेष्ठ, २ मा एमालेका रेशमबहादुर थापा, ३ मा एमालेका चन्द्रप्रसाद उपाध्याय, ४ मा कांग्रेसका चन्द्रबहादुर कटुवाल वडाध्यक्षमा निर्वाचित भएका छन्। यस्तै वडा नम्बर ५ एमालेका ऐमान सिंह थापा, ६ मा एमालेका जनकप्रसाद न्यौपाने, ७ मा एमालेका खड्गबहादुर शाही, ८ मा एमालेका गोपाल कुमार विसी, ९ मा नेपाली कांग्रेसका महेन्द्रविक्रम खड्का, १० मा एमालेका लालबहादुर बस्नेत र ११ मा कांग्रेसका दीर्घबहादुर मल्ल वडाध्यक्षमा निर्वाचित भएका छन्। नारायण नगर एमाले जिल्ला अध्यक्ष एवं प्रतिनीधि सभा सांसद रविन्द्रराज शर्माको गृह पालिका हो।"
सिरहामा एमालेको गढमा कांग्रेस विजयी,"सिरहा : सिरहाको लहान नगरपालिका ५ मा नेपाली कांग्रेसका वडाध्यक्ष, वडा सदस्य प्यानलसहित निर्वाचित भएका छन्। वडअध्यक्षमा कांग्रेसका अब्दुल करिमले एमालेका उम्मेदवार रिसायत लिमीभन्दा १४० मत बढी ल्याएर विजयी भएका हुन्। करिमले ७३७ र लिमीले ५९७ मत प्राप्त गरेका छन् । विगतको निर्वाचनमा यो ठाउँमा कांग्रेसले जित्न सकेको थिएन । करिमले पहिलो पटक एमालेको गढमा जित हात पारेका हुन्। । लहान नगरपालिकामा एमालेबाट मेयर पदका उम्मेदवार पनि यही वडाका मुनी साह हुन् । उनी ०७४ मा मेयरमा निर्वाचित भएका थिए । वडा पनि एमालेले नै जितेको थियो । हालसम्म मतगणना भएको वडा १ मा युगलकिशोर चौधरी, २ मा सियाराम यादव, ३मा रामदयाल महतो, ५ मा अब्दुल करिम, ६ मा रमेश गौतम, ७ मा रामअवतार शर्मा, र ८ मा श्याम साह (भोरेभोर) कांग्रेसका उम्मेदवारहरु प्यानलसहित विजयी भएका हुन्। वडा ४ मा जनता समाजवादी पार्टीका उम्मेदवार रामनाथ पंडित विजयी भएका छन्। मेयरमा पदका कांग्रेसका उम्मेदवार महेश प्रसाद चौधरीको अग्रता सुरुदेखि कायमै छ । उनले हालसम्म ६१४३ मत प्राप्त गरेको छ भने एमालेका उम्मेदवार मुनी साह ३२३४ मत ल्याएर दोस्रो स्थानमा छन्। उपमेयरमा पनि एमालेका उम्मेदवार सरियार चौधरीभन्दा रामचलितर महतो अगाडि छन् । चौधरी ०७४ को निर्वाचनमा उपमेयर निर्वाचित भएका थिए ।"
विराटनगर२ मा निवर्तमान वडाध्यक्ष पोखरेल निर्वाचित,"विराटनगर : विराटनगर महानगरपालिका२ को वडाध्यक्षमा निवर्तमान वडाध्यक्ष कुमार पोखरेल दोस्रो कार्यकालका लागि निर्वाचित भएका छन्। उनी एमालेबाट वडाध्यक्षको उम्मेदवार थिए। २०७४ सालको स्थानीय तह निर्वाचनमा पनि उनी सोही वडाको अध्यक्षमा विजयी बनेका थिए। ५ बर्से कार्यकालपछि पुनः उम्मेदवार बनेका पोखरेलले दोस्रोपटक पनि वडाको नेतृत्व गर्ने अवसर पाएका हुन्। राप्रपाका पवन सुरानालाई ५१ मतान्तरले पराजित गर्दै पोखरेल निर्वाचित भए। पोखरेलले १३३४ मत ल्याउँदा सुरानाले १२८३ मत मात्रै ल्याउन सके। यसअघिको निर्वाचनमा पनि पोखरेल र सुरानाबीच नै वडाध्यक्षमा प्रतिस्पर्धा भएको थियो। २०७४ सालमा स्वतन्त्रबाट उम्मेदवार रहेका सुराना अहिले भने राप्रपाका उम्मेदवार हुन्। १९ वटा वडा रहेको विराटनगर महानगरको हालसम्म ६ वटा वडाको मतगणना सकिएको छ। विराटनगर१ र २ को गणना मंगलबार बिहान सकिएको हो। १६, १७, १८ र १९ को सोमबार नै सकिएको थियो। मतगणना सकिएका वडामध्ये १, २ र १९ मा एमाले, १६ मा कांग्रेस, १७ मा जसपा तथा १८ मा स्वतन्त्र उम्मेदवारले वडाध्यक्ष जितेका छन्। विराटनगर१ मा काजीबहादुर बस्नेत, १६ मा उद्धव भुजेल, १७ मा समीर कमर मियाँ, १८ मा जितेन्द्रकुमार साह र १९ मा श्याम घिमिरे वडाध्यक्ष बनेका हुन्।"
दैलेखको चामुण्डाविन्द्रासैनी नगरमा कांग्रेस विजयी,"दैलेख : जिल्लाको चामुण्डाविन्द्रासैनी नगरपालिकाको मेयर र उपमेयर विजयी भएको छ । नगरको मेयरमा कांग्रेसका गणेश कुमार शाही ४०७० मत सहित निर्वाचित भएका छन् । उनका निकटतम प्रतिस्पर्धी नेकपा एमालेका सुर्यबहादुर शाहीले ३९९२ मत पाए । यो नगरमा तेस्रो शक्तिको रुपमा रहेको नेपाल मजदुर किसान पार्टीका बखतबहादुर थापाले १४६२ मत पाए । उपमेयरमा नेपाली कांग्रेसकी मनसरा कुमारी शर्मा ४०३८ मत सहित निर्वाचित भएकी छन् । उनका निकटतम् प्रतिस्पर्धी नेकपा एमालेकी नन्दकुमारी विष्टले ३९९६ मत पाइन् । यस्तै नेपाल मजदुर किसान पार्टीकी राज कुमारी शाहीले १२४२ मत पाइन् । ९ वटा वडा रहेको यो नगरमा नेपाली कांग्रेसले ३, एमालेले ३ र नेमकिपाले ३ वटा वडा जितेको छ । नगरको वडा नम्बर १ मा नेमकिपाका उदे कामी, २ मा एमालेका थानेश्वर जैसी, ३ मा नेमकिपाका दिपबहादुर शाही, ४ मा काँग्रेसका भक्तबहादुर शाही, ५ मा एमालेका हस्तप्रसाद शर्मा, ६ मा कांग्रेसका बलिराम खड्का, ७ मा नेमकिपाका इन्द्रप्रसाद चौलागाई, ८ मा काँग्रेसका रत्नबहादुर शाही र ९ मा एमालेका प्रेम बहादुर रावल वडाध्यक्षमा निर्वाचित भएका छन् । २०७४ को स्थानीय तह निर्वाचनमा एमालेले जितेको यो नगरमा अहिले कांग्रेस विजयी भएको हो ।"
बाँकेको राप्तीसोनारी गाउँपालिका अध्यक्षमा कांग्रेसका पौडेल विजयी,नेपालगन्ज : बाँकेको राप्तीसोनारी गाउँपालिकामा नेपाली कांग्रेसबाट अध्यक्षमा तप्त पौडेल निर्वाचित भएका छन्। सोमबार राति सम्पन्न मतगणनामा नेकपा माओवादी केन्द्रका पटटु थारुलाई ८२० मतान्तरले पराजित गर्दै पौडेल अध्यक्ष निर्वाचित भएका हुन्। अध्यक्षका लागि कुल खसेको मत ३२९६६ मतमध्ये पौडेलले १० हजार ११२ मत प्राप्त गरेका छन्। त्यस्तै उनका निकटतम् प्रतिद्वन्द्वी माओवादीका थारुले ९ हजार २९२ मत प्राप्त गरे। नेकपा एमालेका रामदास थारुले ९ हजार १४० मत ल्याएका छन्। उपाध्यक्षमा कांग्रेसकै मनिषा सिंह थारुले एमालेकी चमेली बाकवललाई ७८६ मतान्तरले पराजित गर्दै निर्वाचित भएकी हुन्। थारुले १० हजार १३४ मत र उनकी निकटतम् प्रतिद्वन्द्वी बाकवलले ९ हजार ३४१ मत प्राप्त गरिन्। माओवादी केन्द्रकी मन्जु रोकायले ८ हजार ७९३ मत ल्याएकी छन्।
विराटनगरमा नागेशलाई १९३४ मतको अग्रता,विराटनगर : विराटनगर महानगरपालिकाको मेयरमा नेपाली कांग्रेसका नागेश कोइरालाले मतान्तर थप फराकिलो बनाउँदै लगेका छन् । सत्तारुढ गठबन्धनबाट उम्मेदवार रहेका उनी एमालेका सागर थापाभन्दा १९३४ मतले अगाडि रहेका हुन् । सुरुवाती गणनादेखि नै अग्रता लिएका नागेशले हालसम्म प्राप्त मतपरिणामअनुसार ७८९९ मत ल्याएका छन् । सागरले ५९६५ मतका साथ नागेशलाई पछ्याइरहेका छन् । मेयरका अन्य उम्मेदवारहरु स्वतन्त्रबाट उमेश यादवले २५८७ र राप्रपाका प्रल्हाद साहले १४७० मत पाएका छन् । उपमेयरमा एमालेकी शिल्पा निराला कार्कीले अग्रता बढाउँदै लगेकी छन् । उनी गठबन्धनबाट उपमेयरको उम्मेदवार रहेका जसपाका अमरेन्द्र यादवभन्दा २४९६ मतले अगाडि छिन् । शिल्पाले ६८१४ मत ल्याउँदा अमरेन्द्रले ४३१८ मत पाएका छन् । उपमेयरका अन्य उम्मेदवारहरु राप्रपाकी विन्दाकुमारी लुइँटेल (आचार्य)ले १८३२ र स्वतन्त्रबाट नमिता न्यौपानेले १५२० मत पाएका छन् ।
धरान उपमहानगरपालिकामा गठबन्धन अगाडि : स्वतन्त्र दोस्रो स्थानमा,"धरान : धरान उपमहानगरपालिका जारी मत गणनको परिणाम अनुसार मेयर र उपमेयरमा गठबन्धनका उम्मेदवारले अग्रता लिएका छन्। मेयरमा कांग्रेसका किशोर राई ५ हजार १२१ मत प्राप्त गरी अग्रस्थानमा छन्। वडानम्बर ७ सम्मको मतगणना सकिँदा राइलाई स्वतन्त्र उम्मेदवार सामाजिक अभियन्ता हर्क साम्पाङले कडा चुनौती दिइरहेका छन्। हर्क एमालेकी मेयरकी प्रत्यासी मन्जु भण्डारीलाई पछि पार्दै दोस्रो स्थानमा उक्लिएका छन्। सम्पाङ्ले ४४५० मत प्राप्त गरेका छन्। एमालेकी भण्डारीले ४४३४ मत प्राप्त गरेकी छन्। मतगणनाको रोचक प्रसंग के छ भने एमालेको पकड वाडमा वडाअध्यक्षले चुनाउ जित्दा मेयरमा एमालेको मेयर उम्मेदवारले भन्दा स्वतन्त्र उम्मेदवारले बढी भोट ल्याएका छ्न्। कांग्रेसको पकड वाडमा पनि स्वतन्त्र उम्मेदवारले समान भोट ल्याएपछि नतिजा अप्रत्याशित आउने अनुमान गरिएको छ। उपमेयरमा माओवादीका अइन्द्रबिक्रम बेघाले ५७६० मत प्राप्त गरी अग्रस्थान कायम गरेका छ्न्। एमालेका पदम इस्बोले ५३९९ मत प्राप्त गरी बेघालाई पछ्याइरहेका छन्। धरान ७ को वडाअध्यक्षमा एमालेका जीवन सुवेदी निर्वाचित भएका छन्। उनले ६८९ मत प्राप्त गरी जित हात पारेका हुन्। उनका निकटतम प्रतिद्वन्दीले ५७२ मत प्राप्त गरेका छन्। सदस्यहरुमा कांग्रेसका सुमित लामा, रमिता श्रेष्ठ र एमालेका राजेशराज मोक्तान डेकुकुमारी बिक विजयी भएका छन्।"
स्याङ्जा कालीगण्डकीको अध्यक्ष र उपाध्यक्षमा एमाले निर्वाचित,"स्याङ्जा : कालीगण्डकी गाउँपालिकाको अध्यक्ष र उपाध्यक्षमा नेकपा एमालेका खिमबहादुर थापा र सावित्रा कोइराला निर्वाचित भएका छन्। थापाले आपना प्रतिस्पर्धी नेपाली कांग्रेसका माया रानालाई १ हजार ६४५ मत अन्तरले पछि पार्दै विजयी भएका हुन्। उनले ६ हजार ७०० मत पाएका थिए भने रानाको ५ हजार ५५ मत छन्। उपाध्यक्ष कोइरालाले ६ हजार २२३ मत पाइन्। उनका प्रतिस्पर्धी राष्ट्रिय जनमुक्ति पार्टीका बमबहादुर लामिछानेले ४ हजार ८३९ मत पाए। कोइरालाले १ हजार ३ सय ८४ मतान्तरले विजयी भइन्। गाउँपालिकाको वडा नं १, ३ र ६ मा एमालेका अध्यक्ष क्रमश: कृष्णबहादुर लामिछाने, देवेन्द्रकुमार थापा र सुन्दरप्रसाद अधिकारी निर्वाचित भएका छन्। अन्य वडामा २, ४, ५ र ७ मा गठबन्धनतर्फका खगिसरा आले, यावदप्रसाद पाण्डे, रुकबहादुर थापा र ७ मा प्रकाश भट्टराई विजयी भएका हुन्। यसअघि, २०७४ स्थानीय निर्वाचनपछि थापा र कोइरालाले नै अध्यक्ष र उपाध्यक्ष थिए। गाउँपालिकामा १७ हजार ९३८ जना मतदाता भए पनि १२ हजार २७१ ले मात्र मतदान गरेका थिए।"
रामेछापको सुनापती गाउँपालिकामा माओवादी केन्द्र विजयी,"काठमाडौं : सुनापती गाउँपालिकामा नेकपा माओवादी केन्द्र विजयी भएको छ। गाउँपालिका अध्यक्षमा नेपाली कांग्रेसलाई पराजित गर्दै माओवादी केन्द्रका ठुलो कान्छा तमाङ निर्वाचित भएका छन् । तमाङले ५३९८ मत प्राप्त गर्दा उनका निकटतम प्रतिद्वन्द्वी कमान खड्काले ४८५१ मत प्राप्त गरे। यसैगरी उपाध्यक्षमा कांग्रेसकी शान्ति मोक्तानलाई पराजित गर्दै गिता विष्ट(चौलागाई) निर्वाचित भएकी छन्। विष्टले ५३५७ मत प्राप्त गर्दा उनका निकटतम प्रतिद्वन्द्वी मोक्तानले ५१७७ मत प्राप्त गरिन्। सुनापतिको वडा नं १ मा कांग्रेसका ध्रुवप्रसाद चौलागाई निर्वाचित भएका छन्। माओवादी केन्द्रका उम्मेदवारहरु वडा नम्बर २ मा पदम बहादुर थापा, वडा नं ३ मा कुलबहादुर थिङ, वडा नं ४ मा डण्डुप लामा र वडा नं ५ मा चित्र बहादुर मानन्धर विजयी भएका छन्।"
एमालेले जित्न थालेपछि सत्ता गठबन्धनले किचलो गर्यो : महासचिव पोखरेल,काठमाडौं : नेकपा एमालेका महासचिव शंकर पोखरेलले एमालेले जित्न थालेपछि सत्ता गठबन्धनले किचलो गरेको दाबी गरेका छन्। २९ औं मदनआश्रित स्मृति दिवसको अवसरमा आयोजित श्रद्धाञ्जली सभालाई सम्बोधन गर्दै उनले धनगढीमा पनि एमालेले जित्न थालेपछि मतगणना सार्वजनिक गर्न ढिलाई र स्थगित गरेको दाबी गरे। पोखरेलले कतिपय ठाउँमा प्रहरी प्रशासन गएर प्रभावित बनाएको दाबी गरे । उनले चितवनमा सदर बदरको सबालमा विवाद हुँदा कर्मचारीलाई प्रशासनले धम्याएको स्पष्ट पारे। उनले सत्ताको चरम दुरुपयोग हुन थालेपछि एमालेले विरोध गरिरहेको जानकारी दिए। उनले मतगणना पूर्व नै सिल तोडेको बाकस भेटिएकाले एमालेले उजुरी गरेको र गणना स्थगित गर्न माग गरेको जानकारी गराए। उनले कहाँ कस्ता उजुरी परे त्यो बुझेर बाहेर ल्याउन सञ्चार माध्यमलाई आग्रह गरे। पोखरेलले लोकतान्त्रिक प्रक्रियामा मतपेटिकासँगै दलका प्रतिनिधि जान पाउने व्यवस्था नगरी प्रहरीले मात्रै लगेको आरोप लगाए।
चुलाचुलीमा कांग्रेस विजयी,इलाम : इलामको चुलाचुली गाउँपालिकाको अध्यक्षमा नेपाली कांग्रेसका राजेन्द्र केरुङ विजयी भएका छन्। केरुङ ६ हजार ६ सय ५० मत ल्याएर विजयी भएका हुन्। नेकपा एमालेका ओमनारायण खनालले तीन हजार ७५५ मत र एकीकृत समाजवादीका नारायण लावतीले ५०५ मत पाएका छन्। उपाध्यक्षमा नेकपा एमालेकी दिलकुमारी लिम्बु निर्वाचित भएकी छन् । उनले ४४५० मत पाएकी छन्।
भक्तपुर अर्थात् नेमकिपा,"काठमाडौं : राम्रो काम गर्यो भने मतदाताका नजरमा सधैं राम्रै हुन पाइन्छ भन्ने उदाहरण हेर्ने हो भने भक्तपुर नगर जानुुहोस्। यहाँ पञ्चायतकालदेखि नै नेपाल मजदुर किसान पार्टी (नेमकिपा) वा त्यसका समर्थकले एकछत्र जित्दै आएका छन्। यसपालि त झन् यति ठूलो मतान्तरले सबै पद जितेको छ कि, अन्य दलका उम्मेदवारले जमानतै जोगाउन सकेनन्। आखिर किन लोकप्रिय छ नेमकिपा भक्तपुरमा ? यहाँका नागरिकले किन नेमकिपा बाहेकका पार्टीलाई विश्वासै गर्दैनन् ? अन्य दलका नेताहरूसमेत भन्छन्, शिक्षा, स्वास्थ्य र विकासमा यहाँ नेमकिपाले नमुना काम गरेको छ। त्यही कारण साढे चारदशकदेखि मतदाताले यसलाई पत्याएका छन् र मतदाताको मन पनि उम्मेदवारले जितेका छन्। यहाँ अन्य दललाई टाउको उठाउनै हम्मे छ। यो चुनावमा भक्तपुर नगरपालिकाको मेयरमा नेमकिपाका सुनिल प्रजापति र उपमेयरमा रजनी जोशी निर्वाचित भएका छन्। उनीहरूको यो दोस्रो कार्यकाल हो। मेयर पदमा पुनः उठेका उम्मेदवार प्रजापतिले २९ हजार २ सय ५२ मत पाए। उपमेयरमा जोशीले २९ हजार ७ सय ५९ मत पाइन्। अन्य दलका उम्मेदवारलाई लामो मत अन्तरले हराउन दुवै उम्मेदवार सफल बने। मेयरमा प्रतिस्पर्धा गर्न नेपाली कांग्रेसले रामप्रसाद कासुलालाई उठायो। तर, उनले ३ हजार ४ सय ७ मत मात्रै पाए, जमानत गुमाए। ४ दशकबाट नेपाल मजदुर किसान पार्टीले जित्दै आएको छ। यो अघोषित बुथ कब्जा हो। अरूलाई पस्न दिँदैनन् । राम कासुला, नेपाली कांग्रेसका उम्मेदवार नेकपा एमालेका रवीन्द्र लाछिमस्युले पनि नेमकिपासँग मत अन्तर कम पार्न सकेनन्। उनले २ हजार ८ सय ४१ मत मात्रै पाए र जमानत गुमाए। उपमेयरमा पनि मत अन्तर लामै रह्यो। नेकपा एमालेकी रन्जना खर्बुजाले २ हजार ९ सय ८८ र नेकपा एकीकृत समाजवादीका ओमचरण अमात्यले १ हजार ७ सय ७८ पाए। नेकपा एमालेबाट मेयरका उम्मेदवार रवीन्द्र लाछिमस्यु भन्छन्, नेपाल मजदुर किसान पार्टी २०१९ सालदेखिको संगठित भएको हो। २०३४ सालदेखि निरन्तर जित्दै आएको छ। अहिलेसम्म अन्य कुनैले यहाँ जितेको रेकर्ड छैन। उनी यस क्षेत्रमा शिक्षा र स्वास्थ्यमा नेमकिपाले राम्रो काम गरेको स्विकार गर्छन्। नेपाली कांग्रेसका उम्मेदवार राम कासुला भने नेपाल मजदुर किसान पार्टीले अघोषित बुथ कब्जा गरेको आरोप लगाउँछन्। अन्य पार्टीले खुला प्रतिस्पर्धा गर्न नपाएको उनको गुनासो छ। ४ दशकबाट नेपाल मजदुर किसान पार्टीले जित्दै आएको छ। यो अघोषित बुथ कब्जा हो। अरूलाई पस्न दिँदैनन्, उनले भने। नेमकिपाका प्रदेश सांसद सुरेन्द्रराज गोसाईंको तर्क भने फरक छ। जनताको बीचमा निस्वार्थ भावनाले काम गर्दाको परिणाम भएको उनी बताउँछन्। नेपाल मजदुर किसान पार्टीले उनीहरूको सुःख दुःखमा साथ दिँदै आएको छ। तल्लो वर्गका जनताको जीवनसँग जोडिएको किसानको पक्षमा काम गरेको छ, उनले भने। उनका अनुसार यो पार्टीले सबैको भावना अनुरूप काम गरेकै कारण नागरिकले मतदान गरेका हुन्। जे गर्यो इमान्दारीपूर्वक गर्यो। शिक्षा स्वाथ्य जनताको पहुँचमा छ। विकास निर्माणमा मात्र सीमित नभई जनताको हरेक भावनाअनुसार काम गरी मन मुटुमा बस्न सफल भएको छ, उनले भने। काम गरेरै मन जितेका छौं सुनिल प्रजापति नवनिर्वाचित मेयर,भक्तपुर नगरपालिका नेपाल मजदुर किसान पार्टीले यहाँका जनताको मर्म बुझेको छ। हामीले जनताका लागि काम गर्ने हो र अहिलेसम्म काम गरेरै उहाँहरूको मन जितेका छौं। घोषणापत्र हेरेर जनताले मत दिएका छन्। हामीले पनि सबै प्रतिबद्धता पूरा गरेका छौं। जतिसुकै दुःख, कष्ट सहेर पनि इमान्दार र पारदर्शी काम गरेका छौं। धेरै काम भएका छन् र अब समयअनुकूल त्यसलाई अझै परिमार्जित गर्दै लैजाने पक्षमा छौं। शिक्षा र स्वाथ्य सर्वसाधारण जनताको पहुँचमा पुर्याएका छौं। गरिबलाई शैक्षिक ऋण दिएका छौं। यहाँ ७ हजार विद्यार्थी उच्च शिक्षा पढ्छन्। उच्च शिक्षा हासिल गर्न नगरपालिकाले पैसा तिरेको छ। नगरपालिकाको कलेजमा ३ करोड छात्रवृत्ति दिइएको छ। अस्पताल बनाएका छौं। सस्तोमा सेवा दिएका छौं। अस्पतालमा ५० रुपैयाँमा सेवा दिएका छांै। सबै वडामै आयुर्वेदिक निःशुल्क उपचार उपलब्ध छ। श्वासप्रश्वास केन्द्रमा सय रुपैयाँ तिरेपछि सम्पूर्ण रोग सस्तोमा उपचार भएको छ। विकास निर्माणका काममा हामी सचेत छौं। सांस्कृतिक र पर्यटकीय ऐतिहासिक जिल्लाको रूपमा हामीले नगरलाई चिनाएका छौं। पोखरीहरूको संरक्षण गर्ने मात्रै होइन, अतिक्रमण भएकालाई फर्काउने काम पनि गरेका छौं। हामीले कला, साहित्य, संकार र संस्कृतिको राजधानी नै बनाएका छौं। त्यसैले नागरिकले अन्य पार्टीलाई किन छान्ने र ? के भन्छन्,भक्तपुर नगरका मतदाता ? ठूला भनिएका राजनीतिक दलको पकड धेरै स्थानीय तहमा छ। जित हार पनि उनीहरू जता ढल्कियो प्रायः त्यतै हुन्छ। तर, भक्तपुर नगरपालिकाको अवस्था त्योभन्दा फरक छ। यहाँ नागरिकले नेपाल मजदुर किसान पार्टी (नेमकिपा) बाहेकका पार्टीलाई विश्वास गर्दैनन्। लामो समयदेखि यहाँ नेमकिपाकै वर्चश्व छ। शिक्षा, स्वास्थ्य र विकासमा स्थानीयको चाहना नेमकिपाकै उम्मेदवारले बुझ्ने भएकाले उनीहरूलाई नै जिताउनु राम्रो हुने तर्क मतदाताको छ। भक्तपुरका केही मतदाताको विचार। रत्नप्रसाद प्रजापति मतदाता, वडा नम्बर ९ अन्य राजनीतिक पार्टीलाई ठूला पार्टीका नेताले मागी खाने भाँडो बनाए। उनीहरूमा पैसा कमाउने सोच मात्रै छ। तर, मजदुर किसान पार्टीले भने जनताको सेवा गरेको छ। मतदाता यो पार्टीको पक्षमा छन् त्यसैले अत्याधिक बहुमतले जितेको हो। यो पार्टीको कामबाट हामी खुसी छौं । दीपेन्द्र प्रजापति मतदाता, बालविकास केन्द्र शाखा प्रमुख यसअघि पनि जितेपछि राम्रो काम भएको थियो। शिक्षा, स्वाथ्य र सम्पदा संरक्षणमा धेरै काम भए। कोभिडको समयमा पनि नागरिकलाई जनप्रतिनिधिको साथ भयो। घरघरमा पुगेर सहयोग गरे। विकास निर्माणका काममा ठेक्कापट्टा कहिल्यै गर्दैनन्। जनताको सहभागितामा काम हुन्छ। त्यसैले नागरिकको भोट पाउँछन्। चन्द्रेश्वरी याकामी मतदाता ,वडा नम्बर ६ जनताको चाहनाअनुसार उनीहरूको मर्म बुझेर काम राम्रो गरेको भएरै भोट दिएका छांै। यहाँका बालबालिकालाई सस्तोमा पढाएको छ। स्वाथ्य क्षेत्रमा राम्रो काम भएको छ। अन्य राजनीतिक दलका नेता त राम्रोसँग बोल्दैनन् पनि अनि के काम गर्छन् ? लक्ष्मीनारायण राजलवट मतदाता, (०४९ सालको १७ नं वडाका वडा अध्यक्ष ) नेमकिपा यहाँको ठूलो पार्टी हो। यो पार्टीबाट जितेकाको नेतृत्वमा धेरै काम भएका छन्। त्यसैले यहाँ अन्यलाई मत दिने कुरा भएन। विकास निर्माणको काम उपभोक्ता समितिमार्फत् गराउनु ठूलो कुरा हो। अन्य ठूला पार्टीका जनप्रतिनिधि भएका नगरपालिकाले यहाँको जति काम गरेका छैनन्। यो नै जितको कारण हो। मैया केसरी कोजु मतदाता, वडा नम्बर २ मठमन्दिर, पोखरी र बाटोघाटोको क्षेत्रमा धेरै काम गर्ने जनप्रतिनिधि नेमकिपाकै आए। बाटोघाटोमा ढुंगा छाप्ने काम गरे। विकासका कामलगायत यहाँका जनप्रतिनिधिले सबै काम राम्रो गर्दै आउनु भएको छ। हामी खुसी छौं। खुसी भएरै जिताउनका लागि मतदान गरेका हौं। हरिप्रसाद वासुकला जननिर्वाचित अध्यक्ष, वडा नम्बर २ भक्तपुर२ बाट फेरि पनि निर्वाचित भएको छु। नेमकिपाले घोषणापत्रअनुसार काम गरेकाले नागरिकले मत दिँदै आएका छन्। शिक्षा, स्वास्थ्य र सम्पदासहित जग्गा एकीकरण आयोजना विशेष प्राथमिकतामा अगाडि बढेको छ। विश्वविद्यालय स्थापना गर्ने उद्देश्य लिएको छ। नागरिकको मन जितेकाले नै जितेका छौं। माधव कपाली मतदाता, वडा नम्बर १० यहाँका जनप्रतिनिधिले गरेको काम धेरै राम्रो छ। नेमकिपाबाट जितेकाले धेरै राम्रो काम गरेका छन् र काम गर्ने शैली पनि राम्रो छ। अरू पार्टीको जस्तो यहाँ हुँदैन। हामी खुसी छौं। चुनावी प्रतिबद्धता पूरा भएका छन्। राकेश श्रेष्ठ मतदाता, वडा नम्बर २ सबैको चित्त बुझाउन नसके पनि धेरै राम्रो काम गरेको छ। कोही कसैले चित्त नबुझेर कुरा काट्नु सामान्य हो। तर, नेमकिपाका नेता तथा जितेका जनप्रतिनिधिले राम्रो काम गरेका छन्। आफ्नो जिम्मेवारी पूरा गरेका छन्। आशमाया शाही, ८६ वर्षीया मतदाता आँखाले त देखेन। तर, भोट हालें। नेमकिपा पार्टीलाई नै हाले। सधैं यही पार्टीलाई हालिराखेकी छु। यसले सबै ठाउँमा जितेको छ। आन्नद लागेको छ। सब खुसी छन्। म पनि खुसी छु। पार्टीले राम्रो काम गरोस्।"
बर्दिबासमा स्वतन्त्रको दवदवा कायमै,"महोत्तरी : स्थानीय तह निर्वाचन अन्तरगतको अहिलेसम्मको मतपरिणाम अनुसार बर्दिबास नगरपालिकामा स्वतन्त्रतर्फको दवदवा कायमै रहेको छ। यो समाचार तयार पार्दासम्म बर्दिबास नगरपालिकामा स्वतन्त्रतर्फका मेयरका उम्मेदवार प्रल्हाद क्षेत्रीले ६२९८ मत ल्याएर अगाडि रहेका छन्। त्यस्तै उनको निकटम प्रतिद्वन्द्वी नेकपा माओबादीका उम्मेवार राजु खडकाले २९६० मत ल्याएका छन्। नेकपा एमालेका मेयर पदका उम्मेदवार टेकबहादुर वलम्पाकीले १८८२ मत ल्याएर चुनावी प्रतिस्पर्धामा रहेका छन्। यता उपमेयरतर्फ स्वतन्त्रकी तारादेवी महतोले ४०४९ मत ल्याएका छन् भने नेकपा माओवादीकी उपमेयर कृष्णमाया गौतमले २७३१ मत ल्याएर दोस्रो स्थान कायम राखेको छ। एमालेकी उपमेयर पदकी उम्मेदवार दुर्गा दहालले २७३१ मत ल्याएको हो। १४ वटा वडा रहेको बर्दिबासमा अहिलेसम्म वडाको मतगणना हुँदासम्म ४ वडामा स्वतन्त्र, १ मा नेकपा माओबादी र १ मा नेकपा एमाले पार्टीले जित सुनिश्चित गरिएको छ। निर्वाचन अधिकृतको कार्यालय बर्दिबासका अनुसार स्वतन्त्रतर्फ वडाअध्यक्षतर्फ विजेताहुनेमा वडा नं १३ मा लक्ष्मण सिंह महतो, वडा नं १४ मा विजय महतो, वडा नं ७ मा रामसोगारथ यादव भोरिल र वडा नं १ मा भोला खडका छन्। यता अन्य विजेता वडाअध्यक्षहरुमा वडा नं ८ मा समशेर सिंह लामा, वडा नं २ मा एमालेका श्याम राजा विजयी भएका हुन्।"
जनकनन्दिनी गाउँपालिकामा अध्यक्ष जसपा र उपाध्यक्षमा कांग्रेस निर्वाचित,"जनकपुरधाम : धनुषाको जनकनन्दिनी गाउँपालिकाको अध्यक्षमा जनता समाजवादी पार्टीका दिपिन देव निर्वाचित भएका छन्। यादवले ३ हजार १५७ मत ल्याएर विजयी भएका हुन्। उनका निकटतम प्रतिद्वन्दी नेपाली कांग्रेसका सुदेशकुमार चौधरीले २ हजार ७७८ मत ल्याएका हुन्। यस्तै उपाध्यक्षमा नेपाली कांग्रेसकी कमला सहगल निर्वाचित भएकी हुन्। उनले २ हजार ९९८ मत ल्याएर विजयी भएको निर्वाचन अधिकृत ठूलोबाबु दाहालले जानकारी दिए। उनका निकटतम प्रतिद्वन्दी जसपाकी गिता सुडीले २ हजार ८४० मत ल्याएकी छन्। यसअघि २०७४ सालको स्थानीय तहको निर्वाचनमा अध्यक्ष, उपाध्यक्षसहित केही वडामा नेपाली कांग्रेसले विजय हासिल गरेका थिए।"
पर्वतको महाशिलामा एमाले विजयी,कुश्मा : पर्वतको महाशिला गाउँपालिकको अध्यक्ष र उपाध्यक्षमा नेकपा एमालका उम्मेदवार विजयी भएका छन्। नेकपा एमालेका उम्मेदवार इश्वरी भुसाल र धनसोभा विक क्रमश: अध्यक्ष र उपाध्यक्षमा विजयी भएका हुन्। अध्यक्ष पदमा एमालेका भुसालले २ हजार ७४३ मत ल्याउँदा कांग्रेसका अशोक उच्चै ठकुरीले २ हजार ३०६ मत ल्याएका थिए। उपाध्यक्ष पदमा विकले २ हजार ७०६ मत ल्याउँदा एकीकृत समाजवादीका उम्मेदवार बिराज हमालले १ हजार ९६९ मत ल्याएका थिए। महशिलाका ६ वटा वडामध्ये वडा नं ५ लुंखुदेउरालीमा नेपाली कांग्रेस विजयी भएको छ भने बाँकी सबैमा नेकपा एमाले प्यानलसहित विजयी भएको छ।
धनुषाको धनौजी गाउँपालिकामा कांग्रेस विजयी,जनकपुरधाम : धनुषाको धनौजी गाउँपालिकामा नेपाली कांग्रेसका अध्यक्ष र उपाध्यक्षसहित ४ वडा अध्यक्ष विजयी भएका छन् । नेपाली कांग्रेसको तर्फबाट अध्यक्षमा राजकुमार साहले २ हजार २६२ मत ल्याएर विजयी भएका हुन् । उनका निकटतम प्रतिद्वन्द्वी लोकतान्त्रिक समाजवादी पार्टी (लोसपा)का जीवेन्द्र झाले २ हजार १६३ मत ल्याएर पराजय भोग्नुपरेको निर्वाचन अधिकृत पोषराज खनालले जानकारी दिए । यस्तै उपाध्यक्षमा कांग्रेसकै रामबति देवी मण्डल निर्वाचित भएकी छन् । उनले २ हजार ४३० मत ल्याएकी हुन् भने उनको निकटतम प्रतिद्वन्दी लोकतान्त्रिक समाजवादी पार्टीकी रंजिता देवी मण्डलले १ हजार ९०१ मत ल्याएकी हुन् । यस्तै वडा नं १ बाहेक ४ वटा वडामा कांग्रेसकै वडाध्यक्ष निर्वाचित भएका छन् । वडा नं १ मा लोकतान्त्रिक समाजवादी पार्टीको प्यानल विजयी भएको हो । यसअघि २०७४ सालको निर्वाचनमा समेत नेपाली कांग्रेसकै बद्रिसिंह निर्वाचित भएका थिए ।
धवलागिरीमा एमालेको गड भत्काएर गठबन्धनका उमेद्वार विजयी,"बेनी : म्याग्दीको धवलागिरी गाउँपालिकाको अध्यक्षमा नेपाली कांग्रेस र उपाध्यक्षमा नेकपा माओवादी केन्द्रका उमेद्वार विजयी भएका छन् । स्थानीय तह चुनावमा धवलागिरीमा नेपाली कांग्रेस र माओवादी केन्द्रले तालमेल गरेका थिए । गठबन्धनबाट अध्यक्षमा कांग्रेसका प्रेमप्रसाद पुनले तीन हजार १२३ र उपाध्यक्षमा माओवादीका रेशम पुनले दुई हजार ८१२ मत पाएर निर्वाचित भएका सहायक निर्वाचन अधिकृत पूर्णबहादुर खत्रीले जानकारी दिए । अध्यक्षमा नेकपा एमालेकी उमेद्वार थमसरा पुनले दुई हजार ५४८ र उपाध्यक्षमा एमालेका प्रगति कार्कीले दुई हजार ६१८ मत पाएका निर्वाचन अधिकृतको कार्यालयले जनाएको छ । सात वटा वडा रहेको धवलागिरी गाउँपालिकामा नेपाली कांग्रेसले २, एमालेले ३ र माओवादीले २ वटा वडामा अध्यक्ष जितेका छन् । गत चुनावमा धवलागिरीमा माओवादी र कांग्रेसले तालमेल गरे पनि एक एक वटा मात्र वडा जितेका थिए । यसपालि एमालेको गड भत्काएर जित हाँसिल गरेका हुन् । वडा नम्बर १ मा गठबन्धनबाट माओवादीका झक छन्त्याल, २ मा एमालेका अकप्रसाद विक, ३ मा कांग्रेसका देवेन्द्र रोका, ४ मा एमालेका यामबहादुर घर्ती, ५ मा कांग्रेसका अमर छन्त्याल, ६ मा एमालेका राजाराम उपाध्याय र ७ मा माओवादीका अशोक खत्री निर्वाचित भएका छन् । खत्रीले ७५२ मत ल्याएर वडा अध्यक्षमा निर्वाचित हुँदा उनका प्रतिस्पर्धी एमालेका खुमबहादुर थापा (राजु)ले ६१८ मत पाएका छन् । वडा सदस्यहरु गठबन्धनका उमेद्वार निर्वाचित भएका छन् । १० हजार ९४० मतदाता रहेको धवलागिरीमा ६१ दशमलब १८ प्रतिशत अथवा छ हजार ६९४ मत खसेको थियो । ३७ पदका लागि ८४ जना प्रतिस्पर्धामा थिए । म्याग्दीको ६ वटा मध्य चार वटा स्थानीय तह र ३६ वटा वडाको मतगणना सकिएको छ । मतपरिणाम सार्वजनिक भएका ३६ वटा वडामध्ये एमालेले १९, कांग्रेसले १३ र माओवादीले ६ वटा वडामा जित हाँसिल गरेका छन् । ८ वटा वडा, बेनी नगरपालिका र अन्नपूर्ण गाउँपालिकाको अन्तिम मतपरिणाम आउन बाँकी छ ।"
अर्घाखाँचीको मालारानीमा अध्यक्ष र उपाध्यक्षमा एमाले विजयी,अर्घाखाँची : अर्घाखाँचीको मालारानी गाउँपालिकाको अध्यक्षमा नेकपा एमालेका दलबहादुर भट्टराई ८ हजार २ सय ८३ मतका साथ विजयी भएका छन् । निमटतम प्रतिद्वन्दी नेकपा माओवादीका पदम क्षेत्रीलाई हराउँदै भट्टराई विजयी भएका हुन् । क्षेत्रीले ६ हजार ७ सय २६ मत प्राप्त गरे ।उपाध्यक्षमा एमालेकै दिपा पोख्रेल विजयी भएकी छिन् । उनले ८ हजार १ सय ५५ मत प्राप्त गरेकी छिन । उपाध्यक्षमा निकटतम प्रतिद्वन्दी नेपाली कांग्रेसका शोभाखर खनालले ६ हजार ६ सय ५७ मत प्राप्त गरेका छन् ।
कांग्रेसले टिकट नदिएका कुर्मी कांग्रेसलाई नै हराउँदै वडा अध्यक्ष,"वीरगन्ज : वीरगन्ज महानगरपालिका वडा नम्बर १ को वडा अध्यक्षमा जसपाका मनोज राउत कुर्मी विजयी भएका छन्। मङगलबार बिहान सकिएको वडा नम्बर १ को मतगणनाको अन्तिम परिणाम अनुसार वडा अध्यक्षमा जसपाका कुर्मी विजय भएका हुन्। कुर्मी ८५२ मतका साथ वडा अध्यक्षमा निर्वाचित भएका हुन्। उनका निकटतम प्रतिद्ववन्द्वी नेपाली कांग्रेसका ओमप्रसाद गुप्ताले ७३३ मत मात्रै प्राप्त गरे। वडा नम्बर १ मा कुल ३१०८ मत खसेको थियो। यसअघि नेपाली कांग्रेसकै कार्यकर्ता रहेका कुर्मी , मनोनयनको अन्तिम समयमा कांग्रेसले टिकट नदिएपछि जसपामा प्रवेश गरी जसपाबाट उम्मेदवारी दिएका थिए। २०७४ को निर्वाचनमा उक्त वडामा नेपाली कांग्रेसका मनोज गुप्ता निर्वाचित भएका थिए। वडा नम्बर १ को वडा अध्यक्षमा कुर्मी विजयी भएसँगै जसपाले महानगरमा दोश्रो जित हात पारेको छ। यसअघि सोमबार वीरगन्ज ३२ को वडा अध्यक्षमा जसपाकै रियाज मिया विजयी भएका थिए।"
काठमाडौं महानगरपालिकामा बालेनको मत कति पुग्यो ?,"काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले ९ हजार ७ सय मत कटाएका छन्। मंगलबार बिहानको गणनामा शाहले ९ हजार ७११ मत प्राप्त गरेका हुन्। उनलाई पछ्याइरहेका एमालेका केशव स्थापितले ५ हजार २२६ मत प्राप्त गरेका छन्। स्थापितभन्दा शाह ४ हजार ४८५ मतले अगाडि छन्। त्यस्तै नेपाली कांग्रेसकी सिर्जना सिंहले ४ हजार ५४७ मत प्राप्त गरेकी छन्। काठमाडौंमा वडा नम्बर १ र २ मा गणना सकिएको छ। दुबै वडाको अध्यक्षमा एमाले विजयी भएपछि यी वडाबाट मेयरमा स्थापितले उल्लेख्य मत पाएनन्। बालेन शाहलाई बहुमत मत गएको छ। अहिले वडा नम्बर ३, ४, ५, ६, ३१ र ३२ को गणना भइरहेको छ।"
सिन्धुलीको तिनपाटनको अध्यक्षमा कर्णबहादुर थापामगर पुन: निर्वाचित,सिन्धुली : सिन्धुलीको तिनपाटन गाउँपालिकामा गठबन्धनबाट नेपाली कांग्रेसका कर्णबहादुर थापामगर गाउँपालिकाको अध्यक्षमा पुन: निर्वाचित भएका छन् । उनले ९ हजार २३९ मत पाएका छन् । उनका निकटतम प्रतिद्वन्द्वी नेकपा एमालेका छत्रबहादुर दाहालले ८ हजार ४२ मत ल्याएमा छन् । थापा मगर ०७४ मा उनै दाहालसँग १९ मतअन्तरले विजयी भएका थिए । थापामगरले यो पटक फराकिलो अन्तर बनाएका हुन् । उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए । उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन् । उनी ०७४ मा उपाध्यक्षमै विजयी भएकी थिइन् । उपाध्यक्षमा विजयी पुलामी ०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए । गठबन्धनबाट नेपाली कांग्रेसका कर्णबहादुर थापामगर सिन्धुलीको तीनपाटन गाउँपालिकाको अध्यक्षमा पुनस् निर्वाचित भएका छन् । अध्यक्षमा निर्वाचित थापामगरले ९ हजार २३९ मत पाएका छन् । उनका निकटतम प्रतिद्वन्द्व नेकपा एमालेका छत्रबहादुर दाहालले ८ मतअन्तरले विजयी भएका थापामगरले यो पटक फराकिलो अन्तर बनाएका हुन् । त्यतिखेर थापाले ५ हजरा ७०१ मत प्राप्त गरेका थिए भने दाहालले ५ हजार ६८२ मत ल्याएका थिए । उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए । उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन् । उनी ०७४ मा उपाध्यक्षमै विजयी भएकी थिइन् । उपाध्यक्षमा विजयी पुलामी ०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए । तीन पाटन गाउँपालिकाको ११ वडामध्ये ९ वटा वडामा कांग्रेस वडाध्यक्षसहित प्यानलै विजयी भएको छ भने वडा नं १ र ५ मा एमाले विजयी भएको छ । तीनपाटन गाउँपालिकाको ११ वडामध्ये ९ वटा वडामा कांग्रेस वडाध्यक्षसहित प्यानलै विजयी भएको छ भने वडा नं १ र ५ मा एमाले विजयी भएको छ । सिन्धुलीमा अन्य पालिकामा मत गणना जारी छ।
ताप्लीमा गठबन्धनका उमेदवार विजयी,"उदयपुर : निकै प्रतिस्रपर्धा रहेको उदयपुरको ताप्ली गाउँपालिकामा गठबन्धनका उमेदवार विजयी भएका छन्। नेकपा एमालेका उमेदवार बाबुराम राईलाई पछि पार्दै गठबन्धन नेकपा माओबादी केन्द्रका अध्यक्षका उमेदवार ढुंगराज विक विजयी भएका हुन्। राईलाई ३८ मतान्तरले पराजित गरी विक अध्यक्ष निर्वाचित भएका हुन्। विकले १ हजार ७८७ मत ल्याए भने राईले १ हजार ७४९ मत पाए। ०७४ मा विकले अध्यक्षमा तेस्रो मत प्राप्त गरेका थिए। त्यसैगरी उपाध्यक्षमा गठबन्धन नेपाली कांग्रेसका धनामाया मगर विजयी भएकी छन्। मगरले २ हजार ५८६ मत पाउँदा एमालेका मानकुमारी थापाले १ हजार ३०६ मत पाएकी छन्। थापा यसअघि २०७४ मा उपाध्यक्षमा एमाले उमेदवारसँग पराजित भएकी थिइन्। अध्यक्ष विक पहिलो दलितबाट निर्वाचित अध्यक्ष बनेका छन्। ५ वडा रहेको ताप्लीमा नेकपा एमालेले २ वडा जितेको छ भने गठबन्धनबाट नेपाली कांग्रेसले २ र नेकपा माओबादी केन्द्रले १ वडा जितेको छ। एमालेबाट वडा नं १ मा उद्धव हमाल, २ मा छत्र श्रेष्ठ विजयी भए। त्यसैगरी गठबन्धनबाट वडा नं ३ मा नेपाली कांग्रेसका रङ्गमान तामाङ्ग, ४ मा उमेश मगर र ५ मा माओबादी केन्द्रका विष्णु श्रेष्ठ विजयी भएका छन्।"
"पोखरामा एकीकृत समाजवादीका आचार्यको अग्रता कायमै,पछ्याउँदै एमालेका थापा","पोखरा :पोखरा महानगरपालिकामा सत्ता गठबन्धनका उम्मेदवारले अग्रता बढाएका छन् । १८ हजार १२० मत गणना हुँदा गठबन्धनबाट प्रमुख पदका उम्मेदवार नेकपा (एकीकृत समाजवादी)का धनराज आचार्यले सात हजार ४१४ मत प्राप्त गरेका छन्। त्यसैगरी, नेकपा एमालेका प्रमुख पदका उम्मेदवार कृष्णबहादुर थापाले छ हजार ५४५ मत प्राप्त गरेका छन्। गठबन्धनका आचार्यले ८६९ मतले अग्रता हाँसिल गरेका छन्। उपप्रमुखमा गठबन्धनबाट नेपाली कांग्रेसका उम्मेदवार कोपिला रानाभाट सात हजार ६३३ मतसहित अघि छन् भने एमालेका मञ्जुदेवी गुरुङले सात हजार ४३८ मतसहित उनलाई पछ्याइरहेकी छिन्। महानगरको वडा नं १ मा एमाले, वडा नं २, ३, ४ र १२ मा कांग्रेस विजय भएको छ भने वडा नं २३ मा वडाध्यक्ष कांग्रेससहित तीन सदस्य एमालेबाट विजय भएका छन् । महानगरपालिकाको वडा नं ५, १३, २४, २५ र २६ मा मतगणना भइरहेको छ ।"
विराटनगरमा अग्रता फराकिलो बनाउँदै कांग्रेसका नागेश र एमालेकी शिल्पा,"विराटनगर : विराटनगर महानगरपालिकाको मेयरमा कांग्रेस र उपमेयरमा एमालेका उम्मेदवारले अग्रता फराकिलो बनाउँदै लगेका छन्। मेयरमा सत्तारुढ गठबन्धनबाट कांग्रेसका नागेश कोइराला र उपमेयरमा एमालेबाट शिल्पा निराला कार्कीले अग्रता बढाउँदै लगेका हुन्। जारी मतगणनाअनुसार नागेशले ७५९१ मत ल्याएका छन्। एमालेका मेयर उम्मेदवार सागर थापाले ५८२४ मत पाएका छन्। नागेश र सागरबीचको मतान्तर १७६७ छ। मेयरका स्वतन्त्र उम्मेदवार उमेश यादवले २५४४ र राप्रपाका प्रल्हाद साहले १४५० मत ल्याएका छन्। लोकतान्त्रिक समाजवादी पार्टी (लोसपा) उम्मेदवार मृत्युन्जयकुमार मिश्रको १४७ मत मात्रै छ। उपमेयरमा अहिलेसम्म शिल्पाले ६३३३ मत ल्याएकी छन्। सत्तारुढ गठबन्धनबाट प्रतिस्पर्धी रहेका जसपाका अमरेन्द्र यादवले ४२३७ मत मात्रै पाएका छन्। शिल्पा र अमरेन्द्रबीचको मतान्तर २०९६ छ। उपप्रमुखमा राप्रपाकी विन्दाकुमारी लुइँटेल (आचार्य)ले १८०७, स्वतन्त्र उम्मेदवार नमिता न्यौपानेले १४८६ र लोसपा उम्मेदवार सहनाज खातुनले १९० मत पाएका छन्।"
एमालेको गढ भत्काउँदै मोरङको मिक्लाजुङमा गठबन्धन विजयी,"विराटनगर : नेकपा (एमाले)को गढ मानिएको मोरङको मिक्लाजुङ गाउँपालिकामा सत्तारुढ गठबन्धनका उम्मेदवार विजयी भएका छन्। एमालेको गढ भत्काउँदै गाउँपालिकाको अध्यक्षमा नेपाली कांग्रेस र उपाध्यक्षमा नेकपा (माओवादी केन्द्र) का उम्मेदवार निर्वाचित भएका हुन्। गठबन्धनले दुवै पदमा पुरुष उम्मेदवार उठाएको थियो। निर्वाचन अधिकृतको कार्यालयले मंगलबार बिहान सार्वजनिक गरेको अन्तिम मतपरिणामअनुसार गाउँपालिकाको प्रमुख कांग्रेसका बबिकुमार राई बनेका छन्। एमालेको आधार क्षेत्र भत्काउने क्रममा उनी भारी मतान्तरले विजयी बने। एमालेको किल्ला तोड्दै राई ३ हजार ३३७ मतान्तरले गाउँपालिका प्रमुखमा निर्वाचित भएका हुन्। राईले ८ हजार २५३ मत ल्याउँदा उनका निकटतम प्रतिद्वन्द्वी नेकपा (एमाले)का नरेन्द्रप्रसाद ढुंगेलको ४ हजार ९१६ मत मात्रै आयो। गाउँपालिकाको उपाध्यक्षमा माओवादीका दिनेश पौडेल निर्वाचित भएका छन्। एमाले उम्मेदवार निर्मला राईविरुद्ध १७१ मतान्तरको जित निकाल्दै पौडेल गाउँपालिकाको उपप्रमुख बनेका हुन्। पौडेलले ५ हजार ६२६ मत ल्याउँदा निकटतम प्रतिद्वन्द्वी राईको ५ हजार ४५५ मत आएको छ। २०७४ सालको स्थानीय निर्वाचनमा मिक्लाजुङको प्रमुख र उपप्रमुख दुवै पदमा एमालेका उम्मेदवार विजयी भएका थिए। देवीप्रसाद आचार्य प्रमुख र सरला राई उपप्रमुख निर्वाचित हुँदा एमाले एक्लैले ६ वटा वडा जितेको थियो। तर ५ वर्षपछि एमालेविरुद्ध मोर्चाबन्दी गरेर चुनावमा होमिएको सत्तारुढ गठबन्धनका उम्मेदवारले गाउँपालिकाको नेतृत्व गर्ने अवसर पाएका छन्। ९ वटा वडा रहेको मिक्लाजुङमा कांग्रेसले ५ वटा, माओवादी र एमालेले २२ वटा जितेका छन्। मिक्लाजुङ १ को अध्यक्षमा कांग्रेसका पर्वत राई, २ मा बलबहादुर श्रेष्ठ, ४ मा विशाल राई, ६ मा खडीबहादुर मगर र ९ मा सेमन्तराज दाहाल विजयी बनेका छन्। माओवादीबाट उम्मेदवार रहेका मेघराज तामाङ ५ र पूर्णबहादुर कुँवर ८ नम्बर वडाको अध्यक्ष निर्वाचित भए। एमालेबाट ३ मा सन्तोषकुमार थापामगर र ७ मा सुशीलराज चौहानले अध्यक्ष जितेका छन्।"
ओखलढुंगाको मोलुङमा गठबन्धन भत्काउँदै अध्यक्ष र उपाध्यक्षमा एमाले विजयी,ओखलढुंगा : मोलुङ गाउँपालिकामा नेकपा एमालेका उम्मेदवार विजयी भएका छन् । कांग्रेसमाओवादीको गठबन्धन भत्काउँदै अध्यक्षमा नेकपा एमालेका उत्तम राई विजयी भएका हुन् । राईले ४ हजार ५२ मत प्राप्त गर्दा उनका प्रतिद्वन्द्वी गठबन्धनबाट कांग्रेस उम्मेदवार राजन दाहालले ३ हजार ४ सय ६२ मत पाए । यसअघि एमालेले २६ मतान्तरले अध्यक्ष पद मात्र जितेको थियो । उपाध्यक्षमा पनि एमालेकी उर्मिला खतिवडा निर्वाचित भइन् । उनले प्रतिस्पर्धीलाई दोब्बर बढी मतान्तरले पछि पार्दै उपाध्यक्ष जितेकी हुन् । खतिवडाले ४ हजार २ सय ल्याउँदा गठबन्धनबाट माओवादी केन्द्रका कुलबहादुर खत्रीले २ हजार ९६ मत पाए । खतिवडाले २ हजार १ सय ४ बढी मतले जित्न सफल भएकी छन् । जिल्लामा सबैभन्दा धेरै मतान्तरमा विजयी हुने उनी पहिलो जनप्रतिनिधि हुन् । वडामा पनि एमालेको बहुमत छ । ८ मध्ये ५ वडा एमाले र ३ नेपाली कांग्रेसले जितेको छ । माओवादी केन्द्रका सबै वडा अध्यक्ष र गठबन्धनको उपाध्यक्षसहित सबै पदमा पराजित भए ।
पालिकामा पार्टी अल्मतमा परेपछि माओवादी केन्द्रका इन्चार्जले दिए राजीनामा,रसुवा : रसुवाको कालिका गाउँपालिकामा पार्टीका उम्मेदवार विजयी गराउन नसकेपछि नेकपा माओवादी केन्द्र कालिकाका इन्चार्ज अर्जुनप्रसाद देवकोटाले राजीनामा दिएका छन् । उनले स्थानीय तहको निर्वाचनमा गाउँपालिकाको टिकटमा आन्तरिक प्रतिस्पर्धा हुँदा अल्पमतमा परेको र निर्वाचनमा पार्टीको उम्मेदवार विजयी गराउन नसकेकाले नैतिकताको आधारमा राजीनामा दिएको बताए। कालिकामा एउटा वडामा माओवादी केन्द्रले प्यानलै जितेको थियो । बाँकी ४ वटा वडामा नेपाली कांग्रेसको टिम आयो । माओवादी केन्द्रले पालिकामा नेकपा एससँग गठबन्धन गरेको भएपनि पालिका अध्यक्ष तथा उपाध्यक्ष दुवै पदमा पराजय भोग्न पर्यो। कालिका गाउँपालिकाको अध्यक्ष र उपाध्यक्ष दुवैमा नेपाली कांग्रेस विजयी भएको छ । अध्यक्षमा हरिकृष्ण देवकोटाले २६२२ मत पाए । उनको निकटतम प्रतिद्वन्द्वी नेकपा एमालेका कमलनाथ आचार्यले २२८३ मत पाए । माओवादीका उम्मेदवार सोमबहादुर तामाङले १५२२ मतसहित तेस्रो भए । उपाध्यक्षमा कांग्रेसकी मिरा लामाले २८१० मत ल्याएर निर्वाचित भइन् । उपाध्यक्षकी निकटतम प्रतिद्वन्द्वी नेकपा एमालेकी अम्बिका भट्टले २००२ मत पाइन् । यस्तै नेकपा समाजवादीका उम्मेदवार विष्णुप्रसाद देवकोटाले १ हजार ४० मत सहित तेस्रो नै भए ।
बेनीको मेयरमा एमाले र उपमेयरमा माओवादी विजयी,"बेनी : म्याग्दीको बेनी नगरपालिकाको मेयरमा नेकपा एमाले र उपमेयरमा माओवादी केन्द्रका उमेद्वार विजयी भएका छन्। मेयरमा एमालेका सुरत केसीले सात हजार ६०३ र उपमेयरमा माओवादीकी ज्योति लामिछाने पौडेलले सात हजार ७३ मत ल्याएर विजयी भएका मुख्य निर्वाचन अधिकृत तेजनारायण पौडेलले जानकारी दिए। मेयरमा नेपाली कांग्रेसका चिरञ्जिवी शर्माले छ हजार २३० र उपमेयरमा एमालेकी पशुपति शाहीले पाँच हजार ५०० मत पाएका छन्। बेनीको मेयर, उपमेयर र पाँच वटा वडामा कांग्रेस र माओवादीले तालमेल गरेर साझा उमेद्वार बनाएका थिए। वैशाख ३० गते भएको स्थानीय तह निर्वाचनमा २१ हजार ८४२ जना मतदाता रहेको बेनी नगरपालिकामा ६९६४ प्रतिशत अथवा १५ हजार २११ मत खसेको थियो। १० वटा वडा रहेको बेनीको ५२ पदका लागि १५६ जना चुनावी प्रतिस्पर्धामा उत्रिएका थिए। एमालेले पाँच, कांग्रेसले तीन र माओवादीले दुई वटा वडाको अध्यक्ष जितेका छन्। वडा नम्बर १ मा एमालेका टेकबहादुर थापा, २ मा कांग्रेसका यामबहादुर कार्की, ३ मा माओवादीका पदम पुन, ४ मा माओवादीका भगवान खड्का, ५ मा एमालेका गोविन्द बानिया, ६ मा एमालेका कृष्णसिंह बानिया, ७ मा कांग्रेसका रमेश श्रेष्ठ, ८ मा एमालेका उत्तमकुमार कर्माचार्य, ९ मा कांग्रेसका चक्र केसी र १० मा एमालेका मसविर रोका वडा अध्यक्षमा निर्वाचित भएका छन्।"
विराटनगर१ मा एमाले विजयी,विराटनगर : विराटनगर महानगरपालिका १ मा एमाले विजयी भएको छ। विराटनगरमा एमालेले जितेको यो दोस्रो वडा हो। उक्त वडाको अध्यक्षमा नेकपा (एमाले)का उम्मेदवार काजीबहादुर बस्नेत निर्वाचित भएका हुन्। मुख्य निर्वाचन अधिकृतको कार्यालयले मंगलबार बिहान सार्वजनिक गरेको अन्तिम मतपरिणाम अनुसार बस्नेत १९०० मत ल्याएर वडाध्यक्ष बनेका हुन्। उनका निकटतम प्रतिद्वन्द्वी नेपाली कांग्रेसका राजन न्यौपानेले १५९१ मत मात्रै प्राप्त गरे। बस्नेत र न्यौपानको मतान्तर ३०९ छ। विराटनगर१ को खुला सदस्यमा एमालेका सुशील गुभाजू र कांग्रेसका मोहन कार्की निर्वाचित भएका छन्। महिला सदस्यमा एमालेकी लक्ष्मीदेवी राईनी र दलित सदस्यमा खुश्वु विश्वकर्मा निर्वाचित भएका छन्। एमाले विराटनगर१९ मा पनि विजयी भएको छ। उक्त वडाको अध्यक्षमा श्याम घिमिरेसहित एमालेको प्यानलै निर्वाचित भएको हो।
वामपन्थी र प्रगतिशील शक्तिलाई एकताबद्ध बनाएर अघि बढौं : पूर्वप्रधानमन्त्री खनाल,"काठमाडौं : नेकपा (एकीकृत समाजवादी) सम्मानित नेता झलनाथ खनालले समाजवादी क्रान्ति र रूपान्तरणको प्रवाहलाई राष्ट्रव्यापी रुपमा अघि बढाउन वामपन्थी शक्तिलाई एकताबद्ध हुनुपर्ने बताएका छन्। २९ औं मदनआश्रित स्मृति दिवसका अवसरमा उनले समाजवादी नेपाल निर्माण गर्ने शहिदहरूको सपनालाई गहिरो गरी बुझ्दै वामपन्थी, देशभक्त र प्रगतिशील शक्तिलाई एकताबद्ध बनाएर अगाडि बढ्नुपर्ने बताएका हुन्। पूर्वप्रधानमन्त्री खनालले दुवै नेता नेपालको कम्युनिष्ट आन्दोलन, लोकतान्त्रिक आन्दोलन र देशभक्तिपूर्ण आन्दोलनका महत्वपूर्ण नेताहरु भएको स्मरण गरेका छन् । मदनआश्रितले नेपाली जनवादी क्रान्तिलाई अघि बढाउने शिलशिलामा वैचारिक, राजनीतिक र संगठनात्मक क्षेत्रमा महत्वपूर्ण योगदान गरेको सन्देशमा उल्लेख छ । जारी विज्ञप्तिमा भनिएको छ, तिनै योगदानहरुको समेत कारणले हामीले ०६२०६३ मा जनवादी क्रान्तिलाई सफलतापूर्वक सम्पन्न गर्यौँ, नयाँ संविधान निर्माण गर्यौँ र अहिले नेपाली समाज समाजवादी क्रान्ति र रुपान्तरणको नयाँ युगमा आइपुगेको छ । वर्तमान राष्ट्रिय र अन्तर्राष्ट्रिय परिस्थितिको ठोस विश्लेषण गर्दै यस युगका विशेषता र वास्तविकता अनुरुप समाजवादी क्रान्ति र रूपान्तरणको ऐतिहासिक कार्यलाई योजनाबद्ध र सफलतापूर्वक अघि बढाउनु आजको हाम्रो प्राथमिक कर्तव्य बनेको खनालले उल्लेख गरेका छन्। जारी विज्ञप्तिमा भनिएको छ, आज फेरि एकपटक जेठ ३ गते आइपुगेको छ । आजभन्दा ठीक २९ वर्षअघि हाम्रो पार्टीका तत्कालिन महासचिव कमरेड मदन भण्डारी र पार्टीका संगठन विभागका प्रमुख कमरेड जीवराज आश्रितको दासढुंगामा अत्यन्त षड्यन्त्रपूर्ण र निर्मम ढंगले हत्या गरिएको थियो । म वहाँहरु प्रति सबभन्दा पहिले हार्दिक तथा भावपूर्ण श्रद्धाञ्जली व्यक्त गर्दछु ।"
पर्वतको पैंयु गाउँपालिका अध्यक्षमा कांग्रेस र उपाध्यक्षमा एमाले विजयी,कुश्मा : पर्वतको पैयुँ गाउँपालिकाको अध्यक्षमा नेपाली कांग्रेसका उम्मेदवार तोरण मल्ल ठकुरी विजयी भएका छन्। मल्लले ३ हजार ८ सय २४ मत प्राप्त गरी विजयी भएका हुन्। नेकपा एमालेका अध्यक्ष पदका उम्मेदवार महेन्द्र श्रेष्ठले ३ हजार ३ सय ८० मत ल्याएर पराजित भएका छन्। मल्ल र श्रेष्ठका बिचमा ४ सय ४४ मतको अन्तर रहेको छ। उपाध्यक्षमा भने नेकपा एमालेका उम्मेदवार यामकुमारी राना विजयी भएका छन्। रानाले ३ हजार ७ सय ७७ मत ल्याएका छन्। उपाध्यक्षका उम्मेदवार नेपाली कांग्रेसका जानकी प्रधानले ३ हजार ४ सय ५८ मत ल्याएर पराजित भए। उपाध्यक्षमा ३१९ मतले प्रधानलाई पछि पार्दै राना विजयी भएका हुन्। पैंयु गाउँपालिकामा ७ वडा रहेका छन्। जसमा वडा नं १ र वडा नं ७ भोर्लेमा नेपाली कांग्रेस विजयी भएको छ भने बाँकी ५ वटा वडामा नेकपा एमाले विजयी भएको छ।
पोखरामा एकीकृत समाजवादीका आचार्यको अग्रता कायमै,"पोखरा : पोखरा महानगरपालिकामा सत्ता गठबन्धनका उम्मेदवारले अग्रता बढाएका छन् । २० हजार ६६० मत गणना हुँदा गठबन्धनबाट प्रमुख पदका उम्मेदवार नेकपा (एकीकृत समाजवादी)का धनराज आचार्यले ८ हजार ५६३ मत प्राप्त गरेका छन्। त्यसैगरी, नेकपा एमालेका प्रमुख पदका उम्मेदवार कृष्णबहादुर थापाले ७ हजार २७८ मत प्राप्त गरेका छन्। गठबन्धनका आचार्यले १२८५ मतले अग्रता हाँसिल गरेका छन्। उपप्रमुखमा गठबन्धनबाट नेपाली कांग्रेसका उम्मेदवार कोपिला रानाभाट ८ हजार ८७६ मतसहित अघि छन् भने एमालेका मञ्जुदेवी गुरुङले ८ हजार २७१ मतसहित उनलाई पछ्याइरहेकी छिन्। रानाभाटले ६०५ मतले अग्रता हाँसिल गरेकी छन्।"
अछामको मेल्लेखको अध्यक्षमा माओवादीका ज्वाला साउद र उपाध्यक्षमा कांग्रेसका नृपबहादुर खड्का विजयी,"अछाम : मेल्लेख गाउँपालिकामा गठबन्धनका उम्मेदवार विजयी भएका छ्न् । अध्यक्षमा माओवादीका ज्वाला साउद र उपाध्यक्षमा कांग्रेसका नृपबहादुर खड्का विजयी भएका हुन् । ज्वाला साउदले ५ हजार १४४ मत ल्याएका छन् । उनका निकटतम प्रतिद्न्द्वी एमालेका भीमबहादुर खड्काले ४ हजार १८४ मत प्राप्त गरे। यसैगरी उपाध्यक्षमा नृपबहादुर खड्काले ४ हजार ४८४ मत प्राप्त गरेका छ्न्। उनका प्रतिद्न्द्वी समाजवादीका समिता कुमारी महरले ३ हजार ८६८ मत प्रप्त गरेकी छिन् । ८ वडा रहेको मेल्लेखमा ३ एमाले, २ कांग्रेस, १ माओवादी, १ समाजवादी र १ स्वतन्त्रले जितेका छन । वडा नं १ मा माओवादीका दिलबहादुर धामी ,वडा नं २ मा एमालेका कुशलराज बुढा,वडा नं ३ मा एमालेका नौले रावल,वडा नं ४ मा स्वतन्त्र चन्द्रबहादुर साउद,वडा नं ५ मा कांग्रेसका प्रकाश अधिकारी, वडा नं ६ मा समाजवादीका तिलकबहादुर कडायत , वडा नं ७ मा एमालेका प्रेम महर र वडा नं ८ मा काग्रेसका महेश ठकुल्ला एमालेले जितेका छन । मेल्लेखमा एमालेसमाजवादी र कांग्रेस माओवादीबीच गठबन्धन भएको थियो ।"
धनगढीमा दोब्बर मतान्तर बनाउँदै स्वतन्त्र उम्मेदवार गोपाल हमाल,धनगढी : धनगढी उपमहानगरपालिकामा स्वतन्त्र उम्मेदवार गोपाल हालले अग्रतालाई बढाउँदै लगेका छन्। १४ हजार ७३६ मत गणना हुँदा हमालले ६ हजार ५९६ मत पाएका छन्। सत्ता गठबन्धनबाट कांग्रेस उम्मेदवार नृपबहादुर ओडले ३ हजार ३५४ मत ल्याएका छन् भने एमालेका रणबहादुर चन्दले १ हजार ६७४ मत पाएका छन्। त्यस्तै उपमेयरतर्फ माओवादी केन्द्रकी शान्तिकुमारी अधिकारीले अग्रता लिएकी छन् । उनले २ हजार ९४० मत पाएकी छन् भने दोस्रो स्थानमा एमालेकी कन्द्रकला राना रहेकी छन् उनले २ हजार ८४५ मत पाएकी छन्। स्वतन्त्र उम्मेदवार प्रभा कर भण्डारीले १ हजार ६४७ मत पाएकी छन्। निर्वाचन अधिकृतको कार्यालयले मेयरमा २ हजार ९३२ र उपमेयरमा ६ हजार ९ मत बदर भएको जनाएको छ।
रौतामाई गाउँपालिकामा गठबन्धनका उम्मेदवार विजयी,"उदयपुर : उदयपुरको रौतामाई गाउँपालिकामा गठबन्धनका उम्मेदवार विजयी भएका छन् । नेकपा एमालेका उम्मेदवार भरतबहादुर थापालाई पछि पार्दै गठबन्धन नेकपा माओवादी केन्द्रका अध्यक्षका उमेदवार वीरेन्द्रकुमार मगर विजयी भएका हुन् । थापालाई ८४२ मतान्तरले पराजित गरी मगर अध्यक्ष निर्वाचित भएका हुन् । मगरले ४ हजार १८८ मत ल्याए भने खत्रीले ३ हजार ३४६ मत पाए । ०७४ मा मगर १२६ मतले एमाले उम्मेदवारसँग पराजित भएका थिए । त्यसैगरी उपाध्यक्षमा गठबन्धन नेपाली कांग्रेसका भुपेन्द्र थापा विजयी भएका छन् । थापाले ३ हजार ३६९ मत पाउँदा एमालेका कुमारी ठकुरीले ३ हजार ९३ मत पाइन् । थापा यसअघि २०७४ मा अध्यक्ष पदमा तेस्रो मत ल्याएर पराजित भएका थिए । ८ वडा रहेको रौतामाईमा नेकपा एमालेले ५ वडा जितेको छ भने गठबन्धनबाट नेपाली कांग्रेसले २ र नेकपा माओवादी केन्द्रले १ वडा जितेको छ । एमालेबाट वडा नं १,२, ३,५ र ७ मा क्रमश रुद्र कार्की, होमबहादुर दाहाल, दिपेन्द्र दाहाल, पाण्डोव राई र मनोज रानामगर विजयी भए । त्यसैगरी गठबन्धनबाट नेपाली कांग्रेसबाट वडा नं ४ मा रवि खत्री, ८ मा घमानसिंह मगर र माओवादीबाट वडा नं ६ मा पृथ्वी राई विजयी भए ।"
सल्यानको कपुरकोटमा एकीकृत समाजवादीका दुर्गाबहादुर पुन विजयी,"दाङ : सल्यानको कपुरकोट गाउँपालिका अध्यक्षमा एकीकृत समाजवादीका दुर्गाबहादुर पुन विजयी भएका छन् । गठबन्धनको तर्फबाट अध्यक्षको उम्मेदवार बनेका पुनले २२४ मतले एमालेका भिमबहादुर सेनलाईपछि पार्दै विजयी भएका हुन् । पुनले ३१६० मत प्राप्त गर्दा उनका निकटतम प्रतिद्वन्दी एमालेका सेनले अध्यक्ष पदमा २९३६ मत प्राप्त गरेका छन् । त्यसैगरी, नेकपा माओवादी केन्द्रका प्रकाश भण्डारीले ३२४० मत प्राप्त गरेर उपाध्यक्ष पदमा विजयी भएका छन् । उनका निकटतम प्रतिद्वन्द्वी एमालेका भिमा बुढाथोकीले २७४५ मत प्राप्त गरे। यसैगरी, कांग्रेसको तर्फबाट विष्णुप्रसाद शर्माले अध्यक्ष पदमा १५७२ र ओकी महताराले उपाध्यक्ष पदमा १५३९ मत प्राप्त गरे। राष्ट्रिय जनमोर्चाका तुलसीराम योगीले २७ मत प्राप्त गरे। कपुरकोट गाउँपालिकामा समाजवादी र माओदीबीच गठबन्धन भएको थियो।"
पाँचखाल वडा नं १३ मा आज मतदान,काभ्रे : काभ्रेको पाँचखाल नगरपालिका  १३ स्थित श्रीराम माध्यमिक विद्यालय मतदान केन्द्रमा स्थगित भएको मतदान आज हुने भएको छ । बैशाख ३० गते हुन नसकेको निर्वाचन आज हुन लागेको जिल्ला निर्वाचन कार्यालय प्रमुख उमेश राइले जानकारी दिए । जिल्लामा एक मात्र मतदान केन्द्रमा निर्वाचन पाँचखाल १३ मा मतदान रोकिएको थियो । उक्त मतदान केन्द्रमा जिल्ला प्रशासन कार्यालय काभ्रेका सहायक प्रमुख जिल्ला अधिकारी अमरदिप सुनुवार निर्वाचन अधिकृत भएर निर्वाचन हुने भएको छ । सबै तयारी पूरा गरेर आज निर्वाचन हुने जिल्ला निर्वाचन कार्यालय काभ्रेले जनाएको छ । वडा नं १३ को मतदान अर्को सूचना जारी नहुन्जेलसम्मको लागि स्थगित भएको थियो । दिउँसोबाट मतदान रोकिएको उक्त केन्द्रमा मतदान रोकेर मुख्य निर्वाचन कार्यालय धुलिखेल र निर्वाचन आयोगलाई पत्र काटेर अर्को सूचना जारी नहुन्जेल सम्मको लागि मतदान स्थगित सूचना टाँसिएको थियो।
कीर्तिपुरको नगर प्रमुखमा कांग्रेसका नकर्मी र उपप्रमुखमा शाक्य विजयी,काठमाडौं : कीर्तिपुर नगरपालिकाको प्रमुखमा नेपाली कांग्रेसका राजकुमार नकर्मी नौ हजार ४३ मत ल्याएर निर्वाचित भएका छन् । उनका निकटतम प्रतिद्वन्द्वी नेकपा (एमाले)का केशरत्न बज्राचार्यले पाँच हजार ५०७ मत प्राप्त गरेको काठमाडौँ जिल्ला निर्वाचन अधिकारी ठाकुर भट्टराईले जानकारी दिए । यसैगरी उपप्रमुख पदमा रुख चुनाव चिह्न लिएर उम्मेदवार बनेकी जनता समाजवादी पार्टीकी शुभलक्ष्मी शाक्यले आठ हजार ६६५ मत प्राप्त गरी विजयी भएकी छन् । उनको निकटतम प्रतिद्वन्द्वी एमालेकी बिन्दु महर्जनले सात हजार २०६ मत प्राप्त गरिन्। रासस
बारपाक सुलिकोट गाउँपालिका अध्यक्ष र उपाध्यक्षमा माओवादी केन्द्रका उम्मेदवार विजयी,"गोरखा : गोरखाको बारपाक सुलिकोट गाउँपालिकाको अध्यक्ष र उपाध्यक्ष दुवैमा माओवादी केन्द्रका उम्मेदवार विजयी भएका छन् । ५,७१९ मत प्राप्त गरी गाउँपालिकाको अध्यक्षमा विष्णु भट्ट र उपाध्यक्षमा ५,७६५ मत ल्याईसनमाया गुरुङ विजयी भएका हुन् । अध्यक्षका निकटत्तम प्रतिद्वन्द्वी कांग्रेसका जितबहादुर घलेले ४८६४ मत ल्याएका थिए भने उपाध्यक्षकी प्रतिद्वन्द्वी कांग्रेसकी लेखमाया रानाले ४,५७५ मत ल्याएकी थिइन् । अध्यक्ष र उपाध्यक्ष दुबै जना यसअघिको पहिलो कार्यकालमा पनि विजयी भएका थिए । सो पालिकाको वडा नम्बर २, ४, ५, ६ र ७ मा माओवादी केन्द्र विजयी बनेको छ भने वडा नम्बर १, ३ र ८ मा नेपाली कांग्रेस विजयी बनेका छन् ।"
रसुवाको नौकुण्डको अध्यक्षमा कांग्रेस र उपाध्यक्षमा एमाले विजयी,"रसुवा :रसुवाको नौकुण्ड गाउँपालिकाको अध्यक्षमा नेपाली कांग्रेस र उपाध्यक्षमा नेकपा एमाले विजयी भएको छ । अध्यक्षमा कांग्रेसका नुर्वुसाङ्बो घलेले ३४७४ मत पाए । उनको निकटतम प्रतिद्वन्द्वी नेकपा एमालेकी सिर्जना लामाले ३०९७ मत प्राप्त गरिन्। उपाध्यक्षमा एमालेका चन्द्रबहादुर तामाङले २९०४ मत ल्याएर निर्वाचित भए । उपाध्यक्षका निकटतम प्रतिद्वन्द्वी जनता समाजवादी पार्टीका भुमे लामाले १९५१ मत पाए । अन्तिम परिणामअनुसार वडा नम्बर १ मा कांग्रेसका कान्छा तामाङ, वडा नम्बर २ मा एमालेका ङाफु याल्बो थोक्रा, वडा नम्बर ३ मा एमालेका नोकेन्द्रदेव मोक्तान, वडा नम्बर ४ मा कांग्रेसका ज्ञानी वाइबा, वडा नम्बर ५ मा कांग्रेसका श्याम बहादुर थिङ र वडा नम्बर ६ मा एमालेका योनुर्पु तामाङ विजयी भएका हुन्। २०७४ सालमा भएको निर्वाचनमा अध्यक्षमा कांग्रेस र उपाध्यक्षमा एमालेले विजयी हाँसिल गरेको थियो ।"
उदयपुुरको उदयपुरगढी गाउँपालिकामा नेपाल एकीकृत समाजवादीका मानबहादुर विजयी,"उदयपुर : उदयपुरको उदयपुरगढी गाउँपालिकामा गठबन्धनका उमेदवार विजयी भएका छन् । नेकपा एमालेका गोपाल खत्रीलाई पछि पार्दै गठबन्धन नेकपा एकीकृत समाजवादीबाट अध्यक्षका उमेदवार मानबहादुर केप्छाकी मगर दोस्रो कार्याकालका लागि विजयी भएका हुन् । खत्रीलाई ८२८ मतान्तरले पराजित गरी मगर अध्यक्ष निर्वाचित भएका हुन् । मगरले ४ हजार ९४२ मत ल्याए भने खत्रीले ४ हजार ११४ मत पाए । ०७४ मा मगरले नेकपा एमालेबाट अध्यक्ष जितेका थिए । त्यसैगरी, उपाध्यक्षमा गठबन्धन नेपाली कांग्रेसका जितबहादुर खड्का विजयी भएका छन् । खड्काले ४ हजार ६४८ मत पाउँदा एमालेका शोभाकुमारी आलेले ३ हजार ८६३ मत पाइन् । खड्का यसअघि हालका अध्यक्षसँगै पराजित भएका थिए । ८ वडा रहेको उदयपुरगढी नेकपा एमालेकोतर्फबाट वडानं ८ थिरबहादुर राउत, वडानं २ मा स्वतन्त्र उमेदवार इन्द्रबहादुर राउत विजयी भए भने बाँकी सबैमा गठबन्धनका उमेदवार विजयी भए । वडानं १ मा नेकपा (एस)का दिलबहादुर राना, ३,४,७ मा नेकपा माओबादी केन्द्रका क्रमश मनोज कार्की, रामबहादुर घले, भुवन मगर विजयी भए । त्यसैगरी वडानं ५ मा नेपाली काँग्रेसका कुमार अधिकार र ६ मा कृष्णबहादुर खत्री विजयी भएको निर्वाचन अधिकृत धनबहादुर कार्कीले जानकारी दिए ।"
काम गरेरै मन जितेका छौं : नवनिर्वाचित मेयर सुनिल प्रजापति,"नेपाल मजदुर किसान पार्टीले यहाँका जनताको मर्म बुझेको छ। हामीले जनताका लागि काम गर्ने हो र अहिलेसम्म काम गरेरै उहाँहरूको मन जितेका छौं। घोषणापत्र हेरेर जनताले मत दिएका छन्। हामीले पनि सबै प्रतिबद्धता पूरा गरेका छौं। जतिसुकै दुःख, कष्ट सहेर पनि इमान्दार र पारदर्शी काम गरेका छौं। धेरै काम भएका छन् र अब समयअनुकूल त्यसलाई अझै परिमार्जित गर्दै लैजाने पक्षमा छौं। शिक्षा र स्वाथ्य सर्वसाधारण जनताको पहुँचमा पुर्याएका छौं। गरिबलाई शैक्षिक ऋण दिएका छौं। यहाँ ७ हजार विद्यार्थी उच्च शिक्षा पढ्छन्। उच्च शिक्षा हासिल गर्न नगरपालिकाले पैसा तिरेको छ। नगरपालिकाको कलेजमा ३ करोड छात्रवृत्ति दिइएको छ। अस्पताल बनाएका छौं। सस्तोमा सेवा दिएका छौं। अस्पतालमा ५० रुपैयाँमा सेवा दिएका छांै। सबै वडामै आयुर्वेदिक निःशुल्क उपचार उपलब्ध छ। श्वासप्रश्वास केन्द्रमा सय रुपैयाँ तिरेपछि सम्पूर्ण रोग सस्तोमा उपचार भएको छ। विकास निर्माणका काममा हामी सचेत छौं। सांस्कृतिक र पर्यटकीय ऐतिहासिक जिल्लाको रूपमा हामीले नगरलाई चिनाएका छौं। पोखरीहरूको संरक्षण गर्ने मात्रै होइन, अतिक्रमण भएकालाई फर्काउने काम पनि गरेका छौं। हामीले कला, साहित्य, संकार र संस्कृतिको राजधानी नै बनाएका छौं। त्यसैले नागरिकले अन्य पार्टीलाई किन छान्ने र ?"
बढ्यो बदर मत,"यसपटक मतदाताले उम्मेदवारै नभएको पदमा पनि मतदान गरेको पाइएको छ। मतदानसम्बन्धी चेतनाको अभाव र गठबन्धनका कारण मतदाता झुक्किँदा यस्तो अवस्था आएको हो। मुख्य निर्वाचन अधिकृतको कार्यालयले उम्मेदवार नभएको चिह्नमा दिएको मतलाई बदरको सूचीमा राखेको छ। विराटनगरमा सोमबार दिउँसोसम्म १६,३४३ मतगणना हुँदा उम्मेदवारै नभएको प्रमुख र उपप्रमुख पदमा १२,३५७ मत परेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले बताए। विराटनगरमा गठबन्धन हुँदा कांग्रेसको भागमा मेयर र जसपाको भागमा उपमेयर परेको थियो। गठबन्धनअनुसार मतदाताले मेयरमा कांग्रेसको चुनाव चिह्न रूख र उपमेयरमा जसपाको छातामा मतदान गर्नुपर्ने हो। तर, मतदाताले मेयरसहित सातै छाप रूखमा र सातै छाप छातामा लगाउँदा प्रयोगविहीन अर्थात् बदर मतको संख्या धेरै भएको छ। उम्मेदवार नभएको मेयरका लागि ५,१४६ र उपमेयरमा ७,२११ मत परेको छ। उम्मेदवारविहीन मेयर र उपमेयर दुवै पदमा परेर बदर भएको मत संख्या १२,३५७ हुन्छ। उम्मेदवार रहेका पदमा प्राप्त भएको मत गनिन्छ। उम्मेदवार नभएको पदमा आएको मत बदर हुन्छ, सूचना अधिकारी बुढाथोकी भने, अन्य प्रकारका मत बदरको संख्या भने न्यून छ। गणना भएकोमध्ये पूर्ण मत बदर लगभग ७ प्रतिशत जति छ। बुढाथोकीका अनुसार सोमबार दिउँसोसम्ममा मतगणना सकिएका वडा१६, १७, १८ र १९ मा अध्यक्षको मत बदर कम छ। विराटनगर१६ को अध्यक्षको २६७ मत बदर भएको छ। प्रमुखमा ७६५ र उपप्रमुखमा १,१०२ मत बदर भएको बुढाथोकीले बताए। विराटनगर१७ को अध्यक्षको २५४ मत बदर भएको छ। प्रमुखमा १,७०१ र उपप्रमुखमा १,७६१ मत बदर भएको छ। यसरी अन्य वडामा पनि मत बदर देखिएको छ । मेयरमा २६, उपमेयरमा ५६ प्रतिशत बदर वीरगन्ज महानगरमा जारी मतगणनामा मेयर र उपमेयर दुवैमा बदर मतको संख्या अत्याधिक छ। मुख्य निर्वाचन अधिकृत धर्मराज पौडेलका अनुसार जारी मतगणनाका क्रममा मेयर पदमा सरदर २६ प्रतिशत मत बदर भेटिएको छ। सोमबार बेलुकी ६ बजे निर्वाचन अधिकृतको कार्यालयले सार्वजनिक गरेको मतगणनाको विवरण अनुसार १० हजार ४८१ मत गणना हुँदा मेयरमा २ हजार ७८६ अर्थात् २६५८ प्रतिशत मत बदर भएको छ।उपमेयरमा भने आधाभन्दा बढी अर्थात् ५६४१ प्रतिशत मत बदर भएको छ। उपमेयरमा ५ हजार ९१३ मत बदर भएको मुख्य निर्वाचन अधिकृत धर्मराज पौडेलले बताए। वीरगन्ज१४ पिपरा स्थित नृसिंह मावि मतगणना स्थलमा वडा१ ,२ ,३ , ४ ,३० र ३१ को मतगणना जारी छ। बढी बदर भएपछि पुनः मतदानको माग वीरगन्ज महानगरको उपमेयरकी स्वतन्त्र उम्मेदवार रम्भा मिश्राले महानगरमा उपमेयर पदका लागि पुनः निर्वाचन गराउन आयोगसँग माग गरेकी छन्। मतदाता शिक्षाको अभावमा उपमेयर पदको आधा भन्दा बढी मत बदर भइरहेकाले उपमेयरको मतदान गराउन उनले माग गरेकी हुन्। सोमबार पौडेललाई निवेदन बुझाउँदै मिश्राले महानगरमा गत शुक्रबार भएको उपमेयरको मतदान रद्द गरी पुनः मतदान गराउन आयोगसँग माग गरेकी हुन्। गठबन्धन गर्दा धेरै मत बदर भरतपुर महानगर४ को ३ हजार ९०३ मत गणना हँुदा ३२९ मत बदर भयो। महानगरपालिकाको सबैभन्दा बढी मत बदर उपप्रमुखमा छ। उपप्रमुखमा १४५ प्रतिशत मत बदर भएको छ। १५ हजार ३३२ मत गणना हँुदा करिब २हजार ५ सय मत बदर भएको छ। त्यस्तै, प्रमुखमा ३३ प्रतिशत र अहिलेसम्मको गणनामा करिब १४ सय मत बदर भएको छ। भरतपुरमा बदर मतको संख्या २०७४ को स्थानीय निर्वाचनभन्दा कम हुन सकेको छैन। गठबन्धनका कारण मतदाता अलमलिएर पनि मत बदर भएको हो। कांग्रे्रेस र माओवादी केन्द्रसहित ५ दलीय गठबन्धन र राप्रपासँग तालमेल गरेर एमाले चुनावी प्रतिस्पर्धामा छ। दुवै पक्षले तालमेल गरे पनि मतदाता झुक्किएका छन्। मतदानको लागि चिह्न फरक ठाउँमा भएको कारण पनि मतदाता झुक्किएका हुन्। सिन्धुलीमा २३ प्रतिशतसम्म मत बदर सिन्धुलीमा यसपटक कम्तीमा २३ प्रतिशत मत बदर हुने देखिएको छ। स्थानीय तहको निर्वाचनमा मतदाता शिक्षाको कमी र सत्तारूढ दलहरूबीच भएको चुनावी तालमेलका कारण पनि धेरै मत बदर हुने भएको हो। कमलामाई नगरपालिकाको हालसम्मको ८ हजार ४८५ मत गणना हुँदा १ हजार ९९६ मत बदर भएको छ। यो झण्डै २३ प्रतिशत हो। अन्य पालिकाहरूमा समेत बदर मतको संख्या यही अनुपातमा छ। सिन्धुलीमा यसपटक आयोगले मतदाता शिक्षा सञ्चालन नगर्दा, २ पानामा मतपत्र भएको कारण, उम्मेदवार नै नभएको चिह्नमा समेत मत संकेत गरेको कारण २०७४ को तुलनामा बढी मत बदर हुने जिल्ला निर्वाचन कार्यालयको अनुमान छ। नौवटै पालिकामा यसपटक झण्डै ६६ प्रतिशत मत खसेको छ। १ सय मत गन्दा १५ वटासम्म बदर मतदाता शिक्षा अभावका कारण रामेछापमा धेरै मत बदर भएको छ। विगतमामा बढीमा ५ प्रतिशत मत बदर भएकोमा यसपटक १५ प्रतिशतसम्म मत बदर हुनसक्ने जिल्ला निर्वाचन कार्यालय रामेछापका प्रमुख मधुकर साहले बताए। उनका अनुसार १ सय मत गन्दा १५ वटासम्म बदर मत भेटिएको छ। कतिमा स्वस्तिक चिह्न लगाउन मिलेको छैन भने कतिमा निर्वाचन अधिकृतको हस्ताक्षर नै नगरेको पनि भेटिएको छ, उनले भने। मन्थली नगरको प्रमुखमा ७ हजार २५७ मत गणना गर्दा ५२६ मत बदर भएको मुख्य निर्वाचन अधिकृतको कार्यालयले जनाएको छ। जुन गणना भएको मतको ७२४ प्रतिशत हो। यस्तै, उपप्रमुखमा ७ हजार ४४६ मत गणना गर्दा १ हजार १४३ मत बदर भएको कार्यालयले बताएको छ। यो गणना गरेको गरेको मतको १५३५ प्रतिशत हो। हेटौंडामा बदर मत कटौती प्रारम्भिक मत परिणामले हेटौंडा उपमहानगरमा २०७४ को स्थानीय निर्वाचनभन्दा बदर मतको संख्या घटेको देखिएको छ। हेटौंडा१ को मत परिणामअनुसार जम्मा ५३ मत पूर्ण बदर भएको मुख्य निर्वाचन अधिकृतको कार्यालयले जनाएको छ। कार्यालयका अनुसार सो वडामा ३ हजार २९३ मत खसेको थियो। वडा२ मा जम्मा १७ मत पूर्ण बदर भएको छ। अघिल्लोपटक खसेको मतको १० प्रतिशत मत बदर भएकोमा यो पटक २ प्रतिशतभित्र सीमिति हुने मुख्य निर्वाचन अधिकृतको कार्यालयको अनुमान छ। उपमहानगरमै २१ प्रतिशत मत बदर धनगढी उपमहानगरमा २१ प्रतिशत मत बदर भएको छ। सोमबार बेलुकीसम्मको १० हजार ३२९ मतको गणनामा मेयर पदमा २ हजार ७९ मत बदर भएको छ भने उपमेयरमा त्यसको दोब्बर ४ हजार १६५ मत बदर भएको छ। मेयरमा बदर भएका २ हजार ७९ मत भनेका गणना भएका मतको २० प्रतिशत हो। धनगढीमा ६३ हजार ७१५ मत खसेको छ। यही हिसाबले मत बदर हुने हो भने १२ हजार भन्दा बढी मत बदर हुने अनुमान छ। उपमेयरमा बदरमतको संख्या झन् डरलाग्दो छ। १० हजार ३२९ मतको गणनामा ४ हजार १६५ मत बदर भएको छ। यो भनेको ४० प्रतिशत मत हो। धनगढी उपमहानर१ मा गणना भएका ४२१८ मत मध्ये १७०७ मत बदर भएको छ। यो भनेको गणना भएका मतको झण्डै ४१ प्रतिशत हो। यसपालि बदरमतको संख्या विगतभन्दा बढेको प्रदेश निर्वाचन कार्यालयका प्रमुख प्रेमराज भट्टले बताए। नेपालगन्जको २ वडामा ३५ प्रतिशत बदर नेपालगन्ज उपमहानगर२२ को वडाध्यक्षमा जनता समाजवादीका अब्दुल गफ्फार हल्वाइ ६१५ मत ल्याएर निर्वाचित भए। हल्वाइले जितेको मतभन्दा ७८ बढी मत अर्थात् ६९३ मत बदर भयो। वडामा कुल मत २ हजार ८ खसेको थियो। कुल खसेको मतमा ३४५१ प्रतिशत मत त बदर नै भयो। वडा२१ मा ३५४७ प्रतिशत मत बदर भएको छ। वडामा कुल २ हजार ९३७ मत खसेकोमा १०४२ मत बदर भएको छ। नेपालगन्ज२० मा जनता समाजवादीका कौशलकुमार धोबी प्यानलसहित वडाध्यक्षमा निर्वाचित भए। उनले १ हजार ५२६ मत ल्याएर चुनाव जिते। विजेता धोबीले ल्याएको भन्दा १२ मत बढी अर्थात् १ हजार ५३८ मत बदर नै भएको छ। किशोर बुढाथोकीविराटनगर, शिवराज भट्टधनगढी, क्रान्ति शाहवीरगन्ज, कृष्ण सारु मगरमकवानपुर, शंकरप्रसाद खनालनेपालगन्ज, राजन गाउँलेसिन्धुली, सन्तोष ढुंगेलरामेछाप,अनिल ढकालचितवन"
बेरोजगारमाथि अत्याचार,"मुलुकमा हरेक वर्ष चार लाख युवा श्रम बजारमा आउँछन्। तर, तिनले रोजगारी पाउँदैनन्। उपाय के भने विदेश जाने। स्वदेशमा रोजगारी नपाएर बिदेसिन खोज्ने युवा थुप्रैको बेहाल हुन्छ। तावाबाट उम्केको माछा भुंग्रोमा परेजस्तो पर्छन् युवा। विदेश लैजाने भन्नेहरूले नै ठग्छन्। झन् पीडामा पर्छन्। वैदेशिक रोजगार विभागमा पछिल्लो ९ महिनामा ८ सय उजुरी परेका छन्। यसैले देखाउँछ विदेश जाने युवा कति धेरै पीडामा छन्। ती उजुरीअनुसार कामदारको ३७ करोड ३० लाख रुपैयाँ ठगी भएको छ। गाउँका घरबारी बन्धक राखेरसम्म युवा वैदेशिक रोजगारीमा जान बाध्य छन्। ती निमुखा युवाको त्यतिका पैसा ठगी हुनु हदसम्मको अपराध हो। कतिपय युवा त अझ व्यक्तिको माध्यमबाट बिदेसिने जालमा पर्छन्। एजेन्सीहरूको ठगी एकातिर र व्यक्तिको ठगी अर्कातिर छ। वैदेशिक रोजगार विभागका अनुसार संस्थागत र व्यक्तिगत गरी ६८ करोड ७६ लाख रुपैयाँ अझै पनि पीडितहरूले प्राप्त गर्न सकेका छैनन्। किन त ? किन कि हाम्रो राज्य यति निरीह छ कि त्यस्ता ठगहरूको कठालो समात्ने ल्याकतै राख्दैन। राज्यभन्दा बलिया भएर बसेका छन् ठगहरू। विभागले वैदेशिक रोजगार न्यायाधिकरणमा मुद्दा दर्ता गर्छ। तर मुद्दाको छिनोफानो चाँडो हुँदैन। ढिला न्याय दिनु पनि अन्याय हो भन्ने मान्यताको कुनै मतलब छैन। न्याय अन्याय दुवै ढिलै हुन्छ। जहाँ पनि जय भोलि को कुसंस्कारले जरा गाडेको मुलुकमा न्याय पनि आजै आउँदैन। भोलि आउँछ। तर त्यो भोलि नै कहिले आउँछ थाहा हुँदैन। कानुन छ। तर कार्यान्वयन कमजोर छ। त्यसैले त वैदेशिक रोजगारीमा हुने ठगीमा कारबाही त हुन्छ तर देखावटी मात्रै। जब कानुनमा प्रष्ट छ, कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाई कुनै रकम लिई विदेश नपठाएमा त्यसरी लिएको रकम र सोको ५० प्रतिशतले हुने रकम भर्पाइ त्यस्तो इजाजतपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। यो कानुनी प्रावधानको कडाइका साथ कार्यान्वयन हुन्थ्यो भने यति धेरै ठगी मौलाउने थिएन। यो सबैलाई ओपन सेक्रेट छ कि राज्यको कानुन कार्यान्वयनको इच्छाशक्तिभन्दा ठगहरू धेरै शक्तिशाली छन्। विरक्तलाग्दो छ, मुलुकको राज्य व्यवस्था। त्यही विरक्तिले पनि युवालाई बिदेसिन बाध्य पार्छ। एकातिर राज्य रोजगारी दिन असमर्थ छ। अर्कातिर न्याय। जहाँ न्याय हुँदैन, त्यहाँ राज्यको पहिचान हुँदैन। राज्य भनेकै न्यायका लागि चाहिने संस्था हो। नागरिकता र पासपोर्ट बाँड्न मात्रै सरकार वा राज्यको गठन गरिएको होइन। यति सामान्य राजनीतिक मान्यतालाई हाम्रो नेतृत्वले कहिले मनन गर्ला ? हाम्रा युवाको घाउमा मलम लगाउँला ? आशाका किरण निकै थोरै देखिन्छन्। वैदेशिक रोजगारी युवाका लागि निर्विकल्प जस्तो हुनु नै राज्यका लागि ठूलो नोक्सानी हो। त्यसैमाथि ठगी झन् लज्जास्पद। ठगी रोकिनुपर्छ। नियन्त्रण गर्नुपर्छ। तर यसको दीर्घकालिक समाधान खोजिनुपर्छ। त्यो भनेको युवालाई स्वदेशमै रोजगारी सिर्जना गर्नु हो। युवालाई उद्यमशील बनाउनु हो। स्वरोजगार बन्ने वातावरण बनाउनु हो। सम्भावना धेरै तर कर्म कम भएको छ मुलुकमा। बेरोजगार युवामाथिको यो अत्याचार रोकिएन भने त्यो पीडा र अत्याचारको मूल्य ती युवाले मात्रै होइन राज्यले पनि चुकाउनुपर्छ। कुनै न कुनै रूपमा अत्याचारविरुद्ध विद्रोह प्रष्फुटन हुन सक्छ।"
जीवनको इतिहास कति पुरानो ?,"आजको स्वरूपसम्म आइपुग्न जीवनले पृथ्वीको इतिहासको अर्बौं वर्ष व्यतीत गरेको छ। पृथ्वीको उत्पत्ति भएको पहिलो अर्ब वर्षहरूमा नै पृथ्वीमा जीवन देखा पर्यो भन्ने वैज्ञानिक पनि धेरै छन्। पृथ्वीको उत्पत्ति भएको अहिले झन्डै ४५ अर्ब वर्ष समय व्यतीत भइसकेको विभिन्न वैज्ञानिक अध्ययनले पुष्टि गरिसकेको छ। यो अवधिमा पृथ्वीमा धेरै उतारचढाव भए। वैज्ञानिकहरूले भेट्टाएका सबैभन्दा पुराना जीवाश्मका प्रमाणहरूले यो धरतीको इतिहासको विभिन्न कालखण्डमा विविध प्रकारका जीवनको अस्तित्व रहेको समेत देखाउँछ। त्यसो भए यो धरतीमा कहिलेबाट सुरु भयो त जीवन ? वैज्ञानिकहरूले जीवनको उद्गम समयको मूलपाटोलाई विभिन्न प्रमाणमार्फत पहिल्याई पनि सकेका छन्। सन् २०१९ मा जियोसाइन्स फ्रन्टियरनामक जर्नलमा प्रकाशित अनुसन्धानमा वैज्ञानिकत्रय सिगेनोरी मारुयामा, केन्कुरोकावा एन डी र तोसिकाजु एबिसुसाकीले तरल पानी र वायुमण्डल भएपछि मात्र धरतीमा जीवनका लागि मुख्य रासायनिक आधार बन्यो भनेर लेखे। ब्रह्माण्डमा यो ग्रहको निर्माण भएपछि पनि केही समय पग्लिने क्रम रोकिएन। जलमण्डलमा विद्यमान पुराना खनिजहरूको प्रमाणले पृथ्वीको सतह झन्डै ४३४४ अर्बवर्ष अघिबाटै द्रुत रूपमा चिसिँदै आएको संकेत गर्छ। ४३७ अर्ब वर्षअघि पृथ्वीलाई धेरै खगोलीय पिण्ड तथा क्षुद्रग्रहले निरन्तर प्रहार गरिरह्यो। फलतः पृथ्वीमा पानी र अनुकूल वातावरण बन्यो भन्ने वैज्ञानिक मान्यता छ। र, यसै घटनाको आधारमा वैज्ञानिकले पृथ्वीमा जीवनको पूर्वज ४२ अर्ब वर्ष जति पुरानो हो कि भनेर अनुमान गरेका हुन्। जीवनको उत्पत्ति र प्रारम्भिक विकासले धेरै अर्ब वर्षलाई समेट्यो भनेर परम्परागत रूपमा धेरै अनुमान गरिए भनेर वैज्ञानिकद्वय जेफ्री एल बडा र एन्टोनियो लाजकानोले उल्लेख गरे। जुन सन् २००४ मा प्रकाशित एक पुस्तकको द ओरिजन अफ लाइफ शीर्षकको एक खण्डमा उल्लेख गरिएको छ। हुन त जीवनको उपस्थितिलाई सटिक कालक्रममा तोक्न अझै सम्भव छैन। तर आधुनिक विज्ञानले जीवनको घटना भएको समयको अनुमानलाई भने केही हदसम्म प्रस्ट्याउँदै आएको छ। सुरुमा पृथ्वी जीवन अनुकूल थिएन। विभिन्न प्रमाणले ३८ अर्ब वर्षभन्दा पहिले पृथ्वीका महासागरहरू उम्लिरहेको अवस्थामा थियो भनेर बताउँछ। यसैले चिसिने क्रमसँगै पहिलो पटक उपयुक्त तरल पानी देखा परेको झन्डै २० करोड वर्षभित्र पृथ्वीमा जीवन विकास भएको हो भन्ने आमवैज्ञानिक मान्यता छ। पुरातन युगीन समयमा थिग्रिएका चट्टानहरूमा विद्यमान ग्राफाइट कार्बनको भौगर्भिक अनुसन्धानले पृथ्वीमा जीवन ३८ अर्ब वर्षभन्दा अघि सुरु भएको संकेत गरेको छ। विभिन्न वैज्ञानिक अनुसन्धानबाट प्राप्त विवरणबाट निकालिएको यो निष्कर्ष सन् २०१७ मा वैज्ञानिकद्वय नोरियो कितादै र सिगेनोरी मारुयामाले जियोसाइन्स फ्रन्टियरमा प्रकाशित गरेका थिए। वैज्ञानिकहरूले भनेका छन्, पुरातन युगमा अत्यन्त सशक्त अर्थात् युवा अवस्थाका महासागरहरू यो धरतीमा थिए। तिनै महासागरमा हुने जटिल रासायनिक प्रतिक्रियाहरूले नै कार्बनयुक्त अणुहरूलाई सरल जीवित कोषहरूमा रूपान्तरित गर्न सकेको थियो। वास्तवमा ती सरल जीवित कोषहरूलाई बाँच्न अक्सिजन आवश्यक थिएन। वैज्ञानिकहरू अध्ययनका लागि प्रारम्भिक पुरातन युगीन भौगोलिक रेकर्ड पृथ्वीमा अत्यन्त विरल रहेको स्विकार्छन्। वैज्ञानिकद्वय जेफ्री एल बडा र एन्टोनियो लाजकानोले भनेका छन्, वैज्ञानिकमाझ ३५ अर्ब वर्षभन्दा पुराना चट्टान अत्यन्त थोरै छन्। त्यसमा पनि प्रयोगशालामा संरक्षित ३५ अर्ब वर्षभन्दा पुराना चट्टान मेटामोर्फिक प्रक्रियाद्वारा व्यापक रूपमै परिवर्तन भएका छन्। यसैले प्राचीन जीवनको गहकिलो र प्रत्यक्ष प्रमाण धेरै हदसम्म नष्ट भइसकेको छ भन्ने उनीहरूको भनाइ छ। सन् १९९६ मा क्यालिफोर्नियाको ला जोलास्थित स्क्रिप्स इन्स्टिच्युसन अफ ओसनोग्राफीका तत्कालीन स्नातक विद्यार्थी स्टिफन मोज्सिसले नेचर जर्नलमा अनुसन्धानपत्र प्रकाशित गर्दै निकै अनौठो परिणामको घोषणा गरे। उनले पश्चिम ग्रिनल्यान्डस्थित इसुआ क्षेत्रमा रहेका चट्टानहरूमा विद्यमान कार्बन यौगिकमा जीवनका लागि स्पष्ट रासायनिक संकेत रहेको उल्लेख गरे। उनको यो प्रमाणले कम्तीमा ३८५ अर्ब वर्षअघि पृथ्वीमा जीवनको अस्तित्व थियो भन्ने कुरामा कुनै शंका नरहेको प्रस्ट पार्छ। यो नै प्रारम्भिक जीवनको महत्त्वपूर्ण पहिचान हो भन्दै मोज्जिसले उक्त अनुसन्धान पत्रमा दाबी गरेका छन्। मोज्सिसको यसै अनुसन्धानलाई व्याख्या गर्दै सन् २००८ मा न्यु साइन्टिस्टमा प्रकाशित उत्पत्ति, उद्विकाश र बिलुप्तता, पृथ्वीको शास्त्रीय कथा लेखमा माइकल जे बेन्टनले भनेका छन् यदि स्टिफन मोज्सिसको तथ्य सही छ भने इसुआ क्षेत्रमा विद्यमान कार्बनका चट्टानहरूमा भेटिएको जीवनले प्रकाश संश्लेषणको प्रक्रिया ३८ अर्ब वर्षभन्दा पहिले नै पृथ्वीमा भइरहेको थियो भनेर प्रमाणित गर्छ। प्रकाश संश्लेषण एक त्यस्तो प्रक्रिया हो जसद्वारा हरियो वनस्पतिहरूले सूर्यको किरणबाट लिएको ऊर्जालाई कार्बनडाइअक्साइड र पानीको संयोगबाट खानामा रूपान्तरण गर्छन्। र उपउत्पादनका रूपमा अक्सिजन उत्पन्न गर्छ र हाम्रो वायुमण्डलमा पठाउँछ। रमाइलो कुरा त पृथ्वीको इतिहासको प्रारम्भिक समयका यी प्रकाश संश्लेषण गर्ने जीवहरू न त रूखहरू थिए न फूलहरू नै। बेन्टनले लेखमा भनेका छन् सम्भवतः तिनीहरू सरल जीवाणुहरू हुनुपर्छ जसलाई हामी अहिले साइनोब्याक्टेरिया भनेर चिन्छौं। यद्यपि अन्य अनुसन्धानकर्ताले मोज्सिसको व्याख्याविरुद्ध कडा तर्क गरेका छन्। अनुसन्धानपत्रका बारेमा चर्का बहस पनि भए। तथापि पश्चिम ग्रिनल्यान्डस्थित इसुआ क्षेत्रमा विद्यमान चट्टानमा पाइएको ग्राफाइट कार्बनलाई अझै पनि प्रारम्भिक जीवनका लागि महत्त्वपूर्ण प्रमाणको रूपमा नै राखिएको छ। सर्वाधिक स्विकारिएको सबैभन्दा पुरानो प्रमाण भने सन् २००० मा पश्चिमी अस्ट्रेलियामा भेटिएको थियो। यहाँ भेटिएको प्रमाण ३४३ अर्ब वर्ष पुरानो मानिन्छ। वास्तवमा इसुआ अधिपर्पटीय पेटी (सुप्राक्रस्टल बेल्ट)बाट प्राप्त ग्राफाइटको अध्ययनले ३७ अर्ब वर्षभन्दा पहिले पृथ्वीमा प्लवक अर्थात् जलमा तैरिएर बगिरहने जीवहरूको सम्भाव्य अस्तित्वलाई समेत संकेत गर्छ। यसैको आधारमा वैज्ञानिकद्वय कितादै र मारुयामा जीवनको सुरुआत र प्रारम्भिक उद्विकाश त्यस समयभन्दा धेरै अघि भएको हुनुपर्छ भनेर विश्वास गर्छन्। भौगर्भिक प्रमाण पुरातन युगीन जीवबीच आणविक विचलनको परिणाम जुन आनुवंशिक विश्लेषणबाट अनुमान गरिएको छ, त्यो पनि यिनै अनुमानसँग मेल खान्छ भनेर वैज्ञानिक भन्छन्। पुरातन युगीन जीव पृथ्वीका त्यस्ता बासिन्दा हुन् जसको अस्तित्व जटिल वातावरणीय अवस्थामा थियो। किनकि कुनै जीव १०० डिग्री सेल्सियसभन्दा पनि बढीको तापक्रममा समुद्री गहिराइमा रहन्थे। जो कुनै अत्यन्त क्षारीय वा अम्लीय पानीमा बस्थे। वैज्ञानिक इयान ट्याटरसलले सन् २०१० मा प्रकाशित प्यालेन्टोलोजी ः अ ब्रिफ हिस्ट्री अफ लाइफ पुस्तकमा लेखेका छन् जीवनको पहिलो महत्वपूर्ण प्रमाण नै पुरातन युगीन स्ट्रोमाटोलाइट्सहरू हुन्। जसलाई ३५ अर्ब वर्ष पुरानो मानिन्छ। वैज्ञानिक भन्छन् यिनीहरू मुख्यतया प्रकाश संश्लेषण गर्ने दुर्लभ आधुनिक नीलोहरियो शैवाल समानसाइनोब्याक्टेरियाद्वारा बनेका हुन्। पुरातन युगीन जीवले विभिन्न तरिकाबाट ऊर्जा उत्पन्न गर्न सक्थ्यो र त्यो बेलाको परिस्थितिकी प्रणालीमा अद्वितीय भूमिका खेल्न सक्थ्यो भनेर वैज्ञानिक भन्छन्। मूलभूत रूपमा यिनीहरूले नै जैविक मिथेन उत्पादन गर्थे। किनकि जीवाणुसँगै युकेरियोट्स प्रकारका जीवनले यसो गर्न सक्दैनथे। वैज्ञानिकहरूले अणु घडीको विश्लेषणको आधारमा पुरातन युगीन पहिलो जीवनको विचलन ४११ अर्ब वर्ष अघिसम्म भएको थियो भन्छन्। यो अनुमानले जीवित प्राणीहरूको अन्तिम सामान्य पुर्खाको अस्तित्व त्योभन्दा अघि नै थियो भन्ने संकेत गर्छ। वैज्ञानिकहरूले पृथ्वीमा जीवनको सुरुवात ४१ देखि ४२ अर्बको बीचमा हुन सक्ने सम्भावनालाई नकार्न नसकेको यो एउटा कारण हो। प्राचीन जीवाणुहरू सुरक्षित जीवाश्महरूमा निर्मित भएका उदाहरण भने अत्यन्त कम छन्। तर तिनीहरू स्तरीय संरचनाहरूको रूपमा भने रहिरहन सक्छन् भन्ने मान्यता माइकल जे बेन्टनको छ। हुन त पहिलो जीवन उत्पत्तिको समयसीमासम्बन्धी भएका धेरैजसो प्रारम्भिक उदाहरण अत्यन्त विवादास्पद छन्। तर, सर्वाधिक स्विकारिएको सबैभन्दा पुरानो प्रमाण भने सन् २००० मा पश्चिमी अस्ट्रेलियामा भेटिएको थियो। यहाँ भेटिएको प्रमाण ३४३ अर्ब वर्ष पुरानो मानिन्छ। सबैभन्दा पुरानो सर्वमान्य सूक्ष्म जीवाश्महरू स्ट्रोमाटोलाइटबाहेक अरू सबै ३२ अर्ब वर्ष पुराना हुन् भनेर वैज्ञानिक भन्छन्। उनीहरूले पश्चिमी अस्ट्रेलियामा संग्रहित विशाल सल्फाइडमा निक्षेपित जीवनको विश्लेषणबाट नै यो निष्कर्ष निकालेका हुन्। समग्र आकार, चौडाइमा समानता र समान गुणहरूले यी प्रमाणहरू अजैविक संरचना मात्र नभएर वास्तवमै जीवाश्म हुन् भनेर वैज्ञानिक माइकल भन्छन्। सँगसँगै यी प्रमाणले पृथ्वीका केही प्रारम्भिक जीवनहरू उष्मप्रेमी जीवाणुहरू मात्र थिएनन्। तिनीहरू त समुद्रको गहिराइमा अत्यन्त तातो अवस्था र सल्फरजस्ता पदार्थको उत्पादन गर्ने संरचनाहरू नजिकै बस्थे भन्ने थप संकेत दिएको छ। वैज्ञानिक भन्छन्, यो अनुमान वैज्ञानिकद्वय युआन निस्बेट र नर्मन स्लिपको मोडेलअन्तर्गत जीवन उत्पत्तिको सन्दर्भमा उनीहरूबाट गरिएको अनुमानको नजिकमा पुग्छ। वैज्ञानिकले दक्षिण अफ्रिकामा भेटिएका चट्टानहरूमा पनि जीवनका केही नमुना पाए। तर ती नमुना २५ अर्ब वर्ष पुराना हुन्। त्यस्तै जीवनका संकेतहरू समावेश अन्य नमुना पनि छन्। जुन क्यानडाको प्रख्यात गनफ्लिन्ट चेर्टमा पाइएको हो। जसलाई १९ अर्ब वर्ष पहिलेको मानिन्छ। गनफ्लिन्टमा प्राप्त ती सूक्ष्म जीवाश्मले ६ वटा विशिष्ट रूपलाई समावेश गर्छ भनेर वैज्ञानिक भन्छन्। ती जीवाश्मको संरचना कुनै फिलामेन्ट्स जस्तो छ भने कुनैको आकार गोलाकार छ। केहीको आकार रुखको हाँगा जस्तो छ भने केही छाताजस्तो। माइकल जे बेन्टन भन्छन्, सबैभन्दा असामान्य सूक्ष्म जीवाश्म चाहिँ काकाबेकियाको हो, जसलाई हामी एक सूक्ष्म जीवको वंशको रूपमा जान्दछौं। र, यो जीवाश्मको आकार छाताजस्तै छ। प्रारम्भिक जीवनको उद्गम समयसम्बन्धी प्रमाणमा विभिन्न विवाद भए पनि अस्ट्रेलियाई वारवाओनामा गठन भएको ३५ अर्ब वर्ष पुरानो एपेक्स चेर्टले सूक्ष्म संरचनाको जैविक प्रकृतिलाई प्रस्तुत गर्छ। यसलाई धेरै वैज्ञानिक अध्ययनलाई आधार मान्दै जेफ्री एल बडा र एन्टोनियो लाजकानोले स्पष्ट पारेका छन्। वैज्ञानिक भन्छन्, जीवन पृथ्वीको इतिहासको अत्यन्त सुरुमा नै देखा पर्यो भन्ने प्रमाण त्यहाँ सुरक्षित छ। सूक्ष्म जीवहरूबाट मिथेन बन्ने प्रक्रियाको सुरुआतको प्रस्तावित समय पनि अस्ट्रेलियामा पाइएको ३५ अर्ब वर्ष पुरानो जीवाश्ममा समाविष्ट मिथेनको रासायनिक मानको आधारमै निक्र्योल गरिएको हो। तथापि बहस भने कायमै छ। त्यस्तै त्यही क्षेत्रमा पाइएको सल्फर आइसोटोपको अनुसन्धानले जैविक सल्फेट कम गर्ने गतिविधि पनि त्यो बेला सक्रिय थियो भन्ने तथ्यलाई संकेत गर्छ। ३४ अर्ब वर्ष पुरानो दक्षिण अफ्रिकी क्षेत्रका चेर्टहरूको विश्लेषणले ती तत्त्व सिर्जना हुनुमा सामुद्रिक वातावरणका रैथानेहरू, जस्तै एनारोबिक प्रकाश संश्लेषक प्रोकारियोटिक (नाभिक नभएका) जीवहरू जिम्मेवार भएको बताउँछ। यी परिणामले पश्चिमी अस्ट्रेलियाबाट संकलन गरिएका ३४३ अर्ब वर्ष पुरानो स्ट्रोमाटोलाइट्सबाट प्राप्त परिणामसँगै प्रारम्भिक पृथ्वीको पुरातन युगीन प्रोकारियोटिक जीवनसँग मिल्दोजुल्दो छ भन्ने धारणालाई समर्थन गर्छ। यस्ता जीव अनुकूल वातावरण बन्नेबित्तिकै पृथ्वीमा जीवनको उत्पत्ति भएको हुनुपर्छ भन्ने मान्यता छ। यसरी सबै प्रमाणलाई आधार मान्दा पृथ्वीमा जीवनको इतिहास साढे तीन अर्ब वर्ष पुरानो आकलन गर्न सकिन्छ।कट्टेल, चाइनिज एकेडेमी अफ साइन्सेस, बेइजिङमा सहप्राध्यापक छन्।"
दोस्रो अन्तर्राष्ट्रिय विमानस्थल सञ्चालन,"भैरहवा : गौतमबुद्ध अन्तर्राष्ट्रिय विमानस्थलबाट अन्तर्राष्ट्रिय उडान सुरु भएको छ। गौतमबुद्ध अन्तर्राष्ट्रिय विमानस्थलको सोमबार प्रधानमन्त्री शेरबहादुर देउवाले उद्घाटन गरेका छन् । उद्योग वाणिज्य संघ सिद्धार्थनगरका पर्यटन विभाग प्रमुख सञ्जय बजिमयका अनुसार साताको तीन दिन (सोमबार, बुधबार र शुक्रबार) नियमित उडान भर्ने गरी प्रक्रिया अगाडि बढाइएको छ। एउटा मात्र रनवेका कारण ट्राफिक चाप हुने गरेकाले चाप व्यवस्थापन गर्न अन्तर्राष्ट्रिय विमानको उडानलाई रातिको समयमा राखिएको उक्त अन्तर्राष्ट्रिय विमानस्थलका महाप्रबन्धक गोविन्द दाहालले बताए। तीन हजार मिटर लामो धावनमार्ग रहेको विमानस्थलमा बोइङ ७७७ एयर बस ३३० र सोही क्षमताका वाइडबडी विमान उडान अवतरण गर्न सकिनेछ। ८ वर्षमा विमानस्थल निर्माण सम्पन्न भएको हो। एसियाली विकास बैंकको ११ अर्ब सहुलियतपूर्ण ऋणमा निर्माण भएको नेपाल नागरिक उड्डयन प्राधिकरणले जनाएको छ। टर्मिनल भवन पनि छिट्टै बनाउने जनाइएको छ। विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुनेछ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएसँगै यसले आर्थिक विकासमा समेत सहयोग पुग्ने अपेक्षा नेपालमा सात दशकपछि दोस्रो विमानस्थल सञ्चालनमा आएको छ। सोमबार गौतमबुद्ध अन्तर्राष्ट्रिय विमानस्थलमा कुबेतको जजिरा एयरवेज ३३० नियो विमानले व्यावसायिक उडान गरेको हो। यहाँबाट व्यावसायिक उडान र अवतरण गर्ने जजिरा पहिलो वायुसेवा कम्पनी बनेको छ। सोमबारै प्रधानमन्त्री शेरबहादुर देउवाले विमानस्थलको उद्घाटन गरेका हुन्। जजिरा एयरवेजकी अपरेसन प्रमुख संगीता रौनियारका अनुसार १६८ क्षमताको विमानले ६८ जना यात्रु लिएर आएको हो। विमान कुबेतबाट साउदी अरेबियाको रियाद, कतारको दोहा र दुबई हुँदै यहाँ अवतरण गरेको हो। अवतरणपछि पानीको फोहोराले स्वागत गरिएको थियो। यहाँबाट १ सय ६६ जना यात्रु बोकेर गएको छ। हाललाई हप्तामा तीन दिन (सोमबार, बुधबार र शुक्रबार) उडान हुनेछ, उनले भनिन्, विस्तारै सातै दिन उडान गर्ने योजनामा छौं। एअर अरेबिया र फ्लाई दुबईले पनि यहाँ उडान गर्ने तयारी गरिरहेका छन्। यहाँबाट साउदी जान पाउँदा खुसी लागेको पाल्पाका रविन भट्टराईले बताए। काठमाडौंबाट भन्दा भाडादर पनि सस्तो रहेको तिलोत्तमाका खगेश्वर पाण्डेले बताए। उद्घाटन गर्दै प्रधानमन्त्री देउवाले बौद्धमार्गी पर्यटक भित्र्याउन विमानस्थलले महत्त्वपूर्ण भूमिका खेल्ने विश्वास गरे। आज नेपालका लागि ऐतिहासिक दिन हो, हामीले नयाँ विमानस्थल पाएका छौं, उनले भने, यसले नेपालको आर्थिक तथा पर्यटन क्षेत्रको विकासमा महत्त्वपूर्ण योगदान दिनेछ। यसले बौद्धमार्गीको लुम्बिनी आगमन बढाउने अपेक्षा राखिएको छ। गृहमन्त्री बालकृष्ण खाँणले लुम्बिनी र सिंगो मुलुकका लागि विमानस्थल सञ्चालनमा आउनु ऐतिहासिक सफलता भएको बताए। पर्यटनमन्त्री प्रेम आलेले अथक प्रयास पछि विमानस्थल उद्घाटन र सञ्चालनको अवस्थामा आएको जनाए। तीन हजार मिटर लामो धावनमार्ग रहेको विमानस्थलमा बोइङ ७७७ एयर बस ३३० र सोही क्षमताका वाइडबडी विमान उडान अवतरण गर्न सकिनेछ। ८ वर्षमा विमानस्थल निर्माण सम्पन्न भएको हो। एसियाली विकास बैंकको ११ अर्ब सहुलियतपूर्ण ऋणमा निर्माण भएको नेपाल नागरिक उड्डयन प्राधिकरणले जनाएको छ। टर्मिनल भवन पनि छिट्टै बनाउने जनाइएको छ।"
भक्तपुर अर्थात् नेमकिपा,"काठमाडौं : राम्रो काम गर्यो भने मतदाताका नजरमा सधैं राम्रै हुन पाइन्छ भन्ने उदाहरण हेर्ने हो भने भक्तपुर नगर जानुुहोस्। यहाँ पञ्चायतकालदेखि नै नेपाल मजदुर किसान पार्टी (नेमकिपा) वा त्यसका समर्थकले एकछत्र जित्दै आएका छन्। यसपालि त झन् यति ठूलो मतान्तरले सबै पद जितेको छ कि, अन्य दलका उम्मेदवारले जमानतै जोगाउन सकेनन्। आखिर किन लोकप्रिय छ नेमकिपा भक्तपुरमा ? यहाँका नागरिकले किन नेमकिपा बाहेकका पार्टीलाई विश्वासै गर्दैनन् ? अन्य दलका नेताहरूसमेत भन्छन्, शिक्षा, स्वास्थ्य र विकासमा यहाँ नेमकिपाले नमुना काम गरेको छ। त्यही कारण साढे चारदशकदेखि मतदाताले यसलाई पत्याएका छन् र मतदाताको मन पनि उम्मेदवारले जितेका छन्। यहाँ अन्य दललाई टाउको उठाउनै हम्मे छ। यो चुनावमा भक्तपुर नगरपालिकाको मेयरमा नेमकिपाका सुनिल प्रजापति र उपमेयरमा रजनी जोशी निर्वाचित भएका छन्। उनीहरूको यो दोस्रो कार्यकाल हो। मेयर पदमा पुनः उठेका उम्मेदवार प्रजापतिले २९ हजार २ सय ५२ मत पाए। उपमेयरमा जोशीले २९ हजार ७ सय ५९ मत पाइन्। अन्य दलका उम्मेदवारलाई लामो मत अन्तरले हराउन दुवै उम्मेदवार सफल बने। मेयरमा प्रतिस्पर्धा गर्न नेपाली कांग्रेसले रामप्रसाद कासुलालाई उठायो। तर, उनले ३ हजार ४ सय ७ मत मात्रै पाए, जमानत गुमाए। ४ दशकबाट नेपाल मजदुर किसान पार्टीले जित्दै आएको छ। यो अघोषित बुथ कब्जा हो। अरूलाई पस्न दिँदैनन् ।राम कासुला, नेपाली कांग्रेसका उम्मेदवार नेकपा एमालेका रवीन्द्र लाछिमस्युले पनि नेमकिपासँग मत अन्तर कम पार्न सकेनन्। उनले २ हजार ८ सय ४१ मत मात्रै पाए र जमानत गुमाए। उपमेयरमा पनि मत अन्तर लामै रह्यो। नेकपा एमालेकी रन्जना खर्बुजाले २ हजार ९ सय ८८ र नेकपा एकीकृत समाजवादीका ओमचरण अमात्यले १ हजार ७ सय ७८ पाए। नेकपा एमालेबाट मेयरका उम्मेदवार रवीन्द्र लाछिमस्यु भन्छन्, नेपाल मजदुर किसान पार्टी २०१९ सालदेखिको संगठित भएको हो। २०३४ सालदेखि निरन्तर जित्दै आएको छ। अहिलेसम्म अन्य कुनैले यहाँ जितेको रेकर्ड छैन। उनी यस क्षेत्रमा शिक्षा र स्वास्थ्यमा नेमकिपाले राम्रो काम गरेको स्विकार गर्छन्। नेपाली कांग्रेसका उम्मेदवार राम कासुला भने नेपाल मजदुर किसान पार्टीले अघोषित बुथ कब्जा गरेको आरोप लगाउँछन्। अन्य पार्टीले खुला प्रतिस्पर्धा गर्न नपाएको उनको गुनासो छ। ४ दशकबाट नेपाल मजदुर किसान पार्टीले जित्दै आएको छ। यो अघोषित बुथ कब्जा हो। अरूलाई पस्न दिँदैनन्, उनले भने। नेमकिपाका प्रदेश सांसद सुरेन्द्रराज गोसाईंको तर्क भने फरक छ। जनताको बीचमा निस्वार्थ भावनाले काम गर्दाको परिणाम भएको उनी बताउँछन्। नेपाल मजदुर किसान पार्टीले उनीहरूको सुःख दुःखमा साथ दिँदै आएको छ। तल्लो वर्गका जनताको जीवनसँग जोडिएको किसानको पक्षमा काम गरेको छ, उनले भने। उनका अनुसार यो पार्टीले सबैको भावना अनुरूप काम गरेकै कारण नागरिकले मतदान गरेका हुन्। जे गर्यो इमान्दारीपूर्वक गर्यो। शिक्षा स्वाथ्य जनताको पहुँचमा छ। विकास निर्माणमा मात्र सीमित नभई जनताको हरेक भावनाअनुसार काम गरी मन मुटुमा बस्न सफल भएको छ, उनले भने। सुनिल प्रजापति नवनिर्वाचित मेयर,भक्तपुर नगरपालिका नेपाल मजदुर किसान पार्टीले यहाँका जनताको मर्म बुझेको छ। हामीले जनताका लागि काम गर्ने हो र अहिलेसम्म काम गरेरै उहाँहरूको मन जितेका छौं। घोषणापत्र हेरेर जनताले मत दिएका छन्। हामीले पनि सबै प्रतिबद्धता पूरा गरेका छौं। जतिसुकै दुःख, कष्ट सहेर पनि इमान्दार र पारदर्शी काम गरेका छौं। धेरै काम भएका छन् र अब समयअनुकूल त्यसलाई अझै परिमार्जित गर्दै लैजाने पक्षमा छौं। शिक्षा र स्वाथ्य सर्वसाधारण जनताको पहुँचमा पुर्याएका छौं। गरिबलाई शैक्षिक ऋण दिएका छौं। यहाँ ७ हजार विद्यार्थी उच्च शिक्षा पढ्छन्। उच्च शिक्षा हासिल गर्न नगरपालिकाले पैसा तिरेको छ। नगरपालिकाको कलेजमा ३ करोड छात्रवृत्ति दिइएको छ। अस्पताल बनाएका छौं। सस्तोमा सेवा दिएका छौं। अस्पतालमा ५० रुपैयाँमा सेवा दिएका छांै। सबै वडामै आयुर्वेदिक निःशुल्क उपचार उपलब्ध छ। श्वासप्रश्वास केन्द्रमा सय रुपैयाँ तिरेपछि सम्पूर्ण रोग सस्तोमा उपचार भएको छ। विकास निर्माणका काममा हामी सचेत छौं। सांस्कृतिक र पर्यटकीय ऐतिहासिक जिल्लाको रूपमा हामीले नगरलाई चिनाएका छौं। पोखरीहरूको संरक्षण गर्ने मात्रै होइन, अतिक्रमण भएकालाई फर्काउने काम पनि गरेका छौं। हामीले कला, साहित्य, संकार र संस्कृतिको राजधानी नै बनाएका छौं। त्यसैले नागरिकले अन्य पार्टीलाई किन छान्ने र ? ठूला भनिएका राजनीतिक दलको पकड धेरै स्थानीय तहमा छ। जित हार पनि उनीहरू जता ढल्कियो प्रायः त्यतै हुन्छ। तर, भक्तपुर नगरपालिकाको अवस्था त्योभन्दा फरक छ। यहाँ नागरिकले नेपाल मजदुर किसान पार्टी (नेमकिपा) बाहेकका पार्टीलाई विश्वास गर्दैनन्। लामो समयदेखि यहाँ नेमकिपाकै वर्चश्व छ। शिक्षा, स्वास्थ्य र विकासमा स्थानीयको चाहना नेमकिपाकै उम्मेदवारले बुझ्ने भएकाले उनीहरूलाई नै जिताउनु राम्रो हुने तर्क मतदाताको छ। भक्तपुरका केही मतदाताको विचार। रत्नप्रसाद प्रजापति मतदाता, वडा नम्बर ९ अन्य राजनीतिक पार्टीलाई ठूला पार्टीका नेताले मागी खाने भाँडो बनाए। उनीहरूमा पैसा कमाउने सोच मात्रै छ। तर, मजदुर किसान पार्टीले भने जनताको सेवा गरेको छ। मतदाता यो पार्टीको पक्षमा छन् त्यसैले अत्याधिक बहुमतले जितेको हो। यो पार्टीको कामबाट हामी खुसी छौं । दीपेन्द्र प्रजापति मतदाता, बालविकास केन्द्र शाखा प्रमुख यसअघि पनि जितेपछि राम्रो काम भएको थियो। शिक्षा, स्वाथ्य र सम्पदा संरक्षणमा धेरै काम भए। कोभिडको समयमा पनि नागरिकलाई जनप्रतिनिधिको साथ भयो। घरघरमा पुगेर सहयोग गरे। विकास निर्माणका काममा ठेक्कापट्टा कहिल्यै गर्दैनन्। जनताको सहभागितामा काम हुन्छ। त्यसैले नागरिकको भोट पाउँछन्। चन्द्रेश्वरी याकामी मतदाता ,वडा नम्बर ६ जनताको चाहनाअनुसार उनीहरूको मर्म बुझेर काम राम्रो गरेको भएरै भोट दिएका छांै। यहाँका बालबालिकालाई सस्तोमा पढाएको छ। स्वाथ्य क्षेत्रमा राम्रो काम भएको छ। अन्य राजनीतिक दलका नेता त राम्रोसँग बोल्दैनन् पनि अनि के काम गर्छन् ? लक्ष्मीनारायण राजलवट मतदाता, (०४९ सालको १७ नं वडाका वडा अध्यक्ष ) नेमकिपा यहाँको ठूलो पार्टी हो। यो पार्टीबाट जितेकाको नेतृत्वमा धेरै काम भएका छन्। त्यसैले यहाँ अन्यलाई मत दिने कुरा भएन। विकास निर्माणको काम उपभोक्ता समितिमार्फत् गराउनु ठूलो कुरा हो। अन्य ठूला पार्टीका जनप्रतिनिधि भएका नगरपालिकाले यहाँको जति काम गरेका छैनन्। यो नै जितको कारण हो। मैया केसरी कोजु मतदाता, वडा नम्बर २ मठमन्दिर, पोखरी र बाटोघाटोको क्षेत्रमा धेरै काम गर्ने जनप्रतिनिधि नेमकिपाकै आए। बाटोघाटोमा ढुंगा छाप्ने काम गरे। विकासका कामलगायत यहाँका जनप्रतिनिधिले सबै काम राम्रो गर्दै आउनु भएको छ। हामी खुसी छौं। खुसी भएरै जिताउनका लागि मतदान गरेका हौं। हरिप्रसाद वासुकला जननिर्वाचित अध्यक्ष, वडा नम्बर २ भक्तपुर२ बाट फेरि पनि निर्वाचित भएको छु। नेमकिपाले घोषणापत्रअनुसार काम गरेकाले नागरिकले मत दिँदै आएका छन्। शिक्षा, स्वास्थ्य र सम्पदासहित जग्गा एकीकरण आयोजना विशेष प्राथमिकतामा अगाडि बढेको छ। विश्वविद्यालय स्थापना गर्ने उद्देश्य लिएको छ। नागरिकको मन जितेकाले नै जितेका छौं। माधव कपाली मतदाता, वडा नम्बर १० यहाँका जनप्रतिनिधिले गरेको काम धेरै राम्रो छ। नेमकिपाबाट जितेकाले धेरै राम्रो काम गरेका छन् र काम गर्ने शैली पनि राम्रो छ। अरू पार्टीको जस्तो यहाँ हुँदैन। हामी खुसी छौं। चुनावी प्रतिबद्धता पूरा भएका छन्। राकेश श्रेष्ठ मतदाता, वडा नम्बर २ सबैको चित्त बुझाउन नसके पनि धेरै राम्रो काम गरेको छ। कोही कसैले चित्त नबुझेर कुरा काट्नु सामान्य हो। तर, नेमकिपाका नेता तथा जितेका जनप्रतिनिधिले राम्रो काम गरेका छन्। आफ्नो जिम्मेवारी पूरा गरेका छन्। आशमाया शाही, ८६ वर्षीया मतदाता आँखाले त देखेन। तर, भोट हालें। नेमकिपा पार्टीलाई नै हाले। सधैं यही पार्टीलाई हालिराखेकी छु। यसले सबै ठाउँमा जितेको छ। आन्नद लागेको छ। सब खुसी छन्। म पनि खुसी छु। पार्टीले राम्रो काम गरोस्।"
काम गरेरै मन जितेका छौं : नवनिर्वाचित मेयर सुनिल प्रजापति,"नेपाल मजदुर किसान पार्टीले यहाँका जनताको मर्म बुझेको छ। हामीले जनताका लागि काम गर्ने हो र अहिलेसम्म काम गरेरै उहाँहरूको मन जितेका छौं। घोषणापत्र हेरेर जनताले मत दिएका छन्। हामीले पनि सबै प्रतिबद्धता पूरा गरेका छौं। जतिसुकै दुःख, कष्ट सहेर पनि इमान्दार र पारदर्शी काम गरेका छौं। धेरै काम भएका छन् र अब समयअनुकूल त्यसलाई अझै परिमार्जित गर्दै लैजाने पक्षमा छौं। शिक्षा र स्वाथ्य सर्वसाधारण जनताको पहुँचमा पुर्याएका छौं। गरिबलाई शैक्षिक ऋण दिएका छौं। यहाँ ७ हजार विद्यार्थी उच्च शिक्षा पढ्छन्। उच्च शिक्षा हासिल गर्न नगरपालिकाले पैसा तिरेको छ। नगरपालिकाको कलेजमा ३ करोड छात्रवृत्ति दिइएको छ। अस्पताल बनाएका छौं। सस्तोमा सेवा दिएका छौं। अस्पतालमा ५० रुपैयाँमा सेवा दिएका छांै। सबै वडामै आयुर्वेदिक निःशुल्क उपचार उपलब्ध छ। श्वासप्रश्वास केन्द्रमा सय रुपैयाँ तिरेपछि सम्पूर्ण रोग सस्तोमा उपचार भएको छ। विकास निर्माणका काममा हामी सचेत छौं। सांस्कृतिक र पर्यटकीय ऐतिहासिक जिल्लाको रूपमा हामीले नगरलाई चिनाएका छौं। पोखरीहरूको संरक्षण गर्ने मात्रै होइन, अतिक्रमण भएकालाई फर्काउने काम पनि गरेका छौं। हामीले कला, साहित्य, संकार र संस्कृतिको राजधानी नै बनाएका छौं। त्यसैले नागरिकले अन्य पार्टीलाई किन छान्ने र ?"
बुद्धले नेपालभारतलाई एकसूत्रमा जोड्नुभयो,"लुम्बिनी : भारतका प्रधानमन्त्री नरेन्द्र मोदीले बुद्धका सन्देशलाई विश्वभर फैलाउन सक्ने हो भने यसले दुनियाँलाई मार्गदर्शन गर्ने बताएका छन्। बुद्धले दिएका सन्देशहरू उपदेश मात्रै नभई परीक्षण गरी आत्मसात गरेर बाडिँएका ज्ञान भएको उनले बताए। बुद्ध भनेको बोध हो। बुद्ध भनेको सोध हो। संस्कार हो, मोदीले भने। २५६६ औं बुद्ध जयन्तीका अवसरमा एक दिने भ्रमणका लागि सोमबार लुम्बिनी आएका भारतीय प्रधानमन्त्री मोदीले बुद्धले जीवन र ज्ञान एकैसाथ सिकाएर मानवलाई पूर्ण गराएको बताए। समारोहमा प्रधानमन्त्री शेरबहादुर देउवाले भारतीय प्रधानमन्त्रीको भ्रमणले बुद्धजन्मस्थल लुम्बिनीलाई विश्वभर थप परिचित तुल्याउन योगदान पुर्याएको बताए। यसले भारतीय पर्यटक संख्या वृद्धिमा उल्लेख्य विकास हुने उनले विश्वास गरे। लुम्बिनीलाई बुद्ध धर्म तथा दर्शनको विश्वव्यापी केन्द्रका रूपमा विकास गर्ने हाम्रो प्रतिबद्धता हो। यस पवित्र उद्देश्य हासिल गर्न सबैको सहकार्य र ऐक्यबद्धताको हामी कदर गर्छाैं, उनले भने। मोदीले नेपाली भाषामा सम्बोधन सुरु गरेका थिए, बुद्ध जयन्तीको पावन अवसरमा यहाँहरू सबैलाई लुम्बिनीको पवित्र भूमिमा बुद्ध जयन्तीको धेरैधेरै शुभकामना दिन चाहन्छु। उनले बुद्धसँगै राम र सीताले पनि नेपाल र भारतलाई जोडेको उल्लेख गरे। भारतका रामबिना पनि नेपालको सीताको सम्बन्ध अधुरो रहन्छ, उनले भने। नेपाली भाषामै मोदीले भने, नेपाल आउँदा मलाई राजनीतिकभन्दा पनि छुट्टै अध्यात्मिक अनुभूति हुन्छ। बुद्धकै कारण नेपाल र भारतबीच साझा आस्था र प्रेम रहेको भन्दै यो पुँजीलाई दुनियाभर बौद्ध सन्देशका रूपमा फैलाउनुपर्ने बताए। नेपाल र भारतको मित्रता सम्पूर्ण मानवताको हितका लागि रहेको भन्दै बौद्ध संस्कृतिले दुवै मुलुकलाई एक सूत्रमा जोडेको उनको भनाइ थियो। बुद्धले दुवै देशलाई एकै सूत्रमा जोड्नुभएकाले एक परिवारको सदस्य बनाएको छ, उनले भने। बुद्धले त्यागबाट नै सफलता प्राप्त गरेको भन्दै यो सबैका लागि अनुशरणीय विषय भएको मोदीको भनाइ थियो। अनेक संस्कृतिले भारत र नेपाल जोडिएको प्रसंग उल्लेख गर्दै उनले वैशाख पूर्णिमाका दिन लुम्बिनीमा जन्म, बोधगयामा बोधी, सारनाथमा शिक्षा र कुशिनगरमा महापरिनिर्वाण भएको भन्दै यसले दुई देशको सीमाभन्दा माथि रहेर जोड्ने काम गरेको बताए। बुद्ध सर्किटसहित अन्य सबै क्षेत्रको विकासमा नेपाल सरकारलाई सघाउन भारत सरकार तत्पर रहेको उनको भनाइ थियो। लुम्बिनी बौद्ध विश्वविद्यालयसँग भारतीय संस्कृतिक परिषद्को सहकार्यले शिक्षाको विकासमा पनि सहकार्य रहेको पुष्टि हुने उनले बताए। लुम्बिनीस्थित मायादेवी परिसरमा रहेको बोधीवृक्षमा जल अर्पण गर्दै भारतीय प्रधानमन्त्री नरेन्द्र मोदी, साथमा प्रधानमन्त्री शेरबहादुर देउवा र प्रधानमन्त्री पत्नी आरजु देउवा । तस्बिर सौजन्य : चन्द्र पाठक नेपालभारत मिलेर काम गर्ने धेरै अवसर छन्, उनले भने, भारत र नेपालको सम्बन्ध हिमाल जस्तै अटल र पुरानो छ। नेपाल र भारत काँधमा काँध मिलाएर काम गर्न पाएकोमा आफू सन्तुुष्ट रहेको उनले सुनाए। त्यसअघि बोलेका प्रधानमन्त्री देउवाले भारत भ्रमणका क्रममा आफूहरूले दुई देशको सम्बन्ध मजबुद बनाउन फलदायी छलफल गरिएको देउवाले जानकारी गराए। सांस्कृतिक एवं पर्यटनका क्षेत्रमा सहयोगलाई अझ दरिलो बनाउनुका साथै बुद्ध जीवनसँग सम्बन्धी महत्वपूर्ण स्थानहरूलाई एक आपसमा जोड्ने बुद्ध सर्किटको विकास गर्न आफूहरू प्रतिबद्ध रहेको प्रधानमन्त्री देउवाले बताए। यसले विश्वभरका बौद्ध धर्मालम्बीहरूलाई नेपाल र भारतमा रहेका भगवान् बुद्धको जीवनसँग जोडिएका महत्वपूर्ण स्थलहरूको भ्रमणमा आउन उत्प्रेरित गर्नेछ, उनले भने। भर्खर सकिएको गौतमबुद्ध अन्तर्राष्ट्रिय विमानस्थलको उद्घाटनसँगै लुम्बिनीमा भारत र सम्पूर्ण विश्वबाट अझ ठूलो संख्यामा पर्यटक र तिर्थयात्रीलाई स्वागत गर्न नेपाल उत्सुक रहेको देउवाले बताए। नेपालका आर्थिक विकासका लागि भारतले पुर्याएको सहयोगप्रति प्रधानमन्त्री देउवाले समकक्षी मोदीलाई आभार प्रकट गरे। नेपालले दुई देशबीचको कूटनीतिक सम्बन्ध अझै उचाइमा पुर्याउन चाहेको स्पष्ट पारे। बुद्ध जयन्ती कार्यक्रममा संस्कृति, पर्यटन तथा नागरिक उड्डयनमन्त्री प्रेम आलेले भारतीय प्रधानमन्त्रीको भ्रमण लुम्बिनीको प्रवद्र्धनमा ठूलो उपलब्धि भएको बताए। सांस्कृतिक, भौगोलिक सीमामा जोडिएका नेपाल र भारत पर्यटनमार्फत आर्थिक विकासमा एकचित्त भएर लाग्नेमा उनले विश्वास गरे। लुम्बिनी विकास कोषका उपाध्यक्ष भिक्षु मेत्तेयले भारतबाट सम्राटहरूको भ्रमणपछि पहिलो पटक लुम्बिनीमा उच्चस्तरीय भ्रमण भएको भन्दै हर्ष व्यक्त गरे। अशोक सम्राटले नै लुम्बिनी पहिचानको शिला राखेको स्मरण गर्दे बौद्ध स्थलहरूको विकासमा नेपाल र भारतबीच निरन्तर सहयोग आवश्यक रहेको भन्दै लुम्बिनी विकास कोषले त्यसमा काम गरिरहने बताए। भारतीय बौद्ध सहर कुशिनगरबाट हेलिकप्टरमार्फत बिहान साढे १० बजे लुम्बिनी ओर्लिएका भारतीय प्रधानमन्त्री नरेन्द्र मोदीले मायादेवी मन्दिरमा आधा घण्टा बिताए। समकक्षी शेरबहादुर देउवासँगै मोदीले मायादेवी मन्दिरमा पूजाअर्जना गरेका थिए। मोदीले मायादेवी मन्दिरभित्र रहेका पुरातात्कि संरचनाका विषयमा चासो देखाएका थिए। मायदेवीभित्र भग्नावशेष र मार्करस्टोन छन्। हेलिप्याडमा प्रधानमन्त्री देउवाको स्वागतपछि मोदी ५ नम्बर गेट हुँदै मायादेवी पुगेका थिए। मायादेवी भ्रमणका क्रममा प्रधानमन्त्री देउवा, प्रधानमन्त्री पत्नी डा आरजु देउवा, संस्कृतिमन्त्री प्रेमबहादुर आले, विकास कोषका पदाधिकारीहरूको सहभागित थियो। कोषका उपाध्यक्ष भिक्षु मेत्तेयले लुम्बिनीको पुरातात्विक संरचनका विषयमा जानकारी गराएका थिए। मोदी र देउवाले मायादेवी परिसरमा रहेको बोधीवृक्षमा जल अर्पण गरेका थिए। सो बोधीवृक्ष मोदीले नै उपहार पठाइ भारतीय राजदूत रन्जित रेले रोपेका थिए। भारतीय प्रधानमन्त्री नरेन्द्र मोदी र नेपालका प्रधानमन्त्री शेरबहादुर देउवाले लुम्बिनीमा भारतले निर्माण गर्न लागेको बौद्ध बिहारको संयुक्त रूपमा शिलान्यास गरेका छन्। भारतले करिब १ अर्बको लागतमा इन्डिया इन्टरनेसनल सेन्टर फर बुद्धिष्ट कल्चर एन्ड हेरिटेज निर्माण गर्न लागेको हो। महायानी विहारहरू भएको क्षेत्रमा यो संस्कृति भवन निर्माण हुने भएको छ। भारतीय प्रधानमन्त्री मोदीले यो विहार निर्माणले नेपाल र भारतबीचको बौद्ध संस्कृति सम्बन्धमा अझै प्रगाढ सम्बन्ध ल्याउने विश्वास गरे। नेपाल सरकारले उपलब्ध गराएको जमिनमा भारत सरकारले इन्डिया इन्टरनेसनल सेन्टर फर बुद्धिष्ट कल्चर एन्ड हेरिटेज सेन्टर बनाउन लागेको छ, यसले दुई देशबीचका सम्बन्धलाई अझै प्रगाढ बनाउनेछ, उनले भने बुद्धजयन्ती समारोहमा बोल्दै भने। भारतीय प्रधानमन्त्री नरेन्द्र मोदीको भ्रमणका क्रममा सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा दुई देशकाबीच हस्ताक्षर भएको छ। लुम्बिनी बौद्ध विश्वविद्यालय र इन्डियन काउन्सिल फर कल्चरल रिलेसन (आईसीसीआर) बीच सम्झौता भएको हो। विश्वविद्यालयमा इन्डियन चियर स्थापना गर्ने गरी सहकार्य सम्झौता गरिएको विश्वविद्यालयका रजिष्ट्रार डा तिलकराम आचार्यले बताए। सम्झौताअनुरूप भारतीय प्राध्यापक लुम्बिनी बौद्ध विश्वविद्यालयमा भिजिटिङ प्रोफेसरका रूपमा उपस्थित भई अध्ययन अनुसन्धानमा सहकार्य गर्ने रहेको छ। सम्झौतापत्रमा विश्वविद्यालयका तर्फबाट उपकुलपति प्राडा हृदयरत्न बज्राचार्यले हस्ताक्षर गरेका छन्। नेपाल आउँदा मलाई राजनीतिकभन्दा पनि छुट्टै अध्यात्मिक अनुभूति हुन्छ । नरेन्द्र मोदी, भारतीय प्रधानमन्त्री प्रधानमन्त्री मोदीको भ्रमणले बुद्धजन्मस्थललाई विश्वभर थप परिचित तुल्याउन योगदान दिनेछ । शेरबहादुर देउवा, प्रधानमन्त्री त्यस्तै काठमाडौं विश्वविद्यालय र त्रिभुवन विश्वविद्यालयसँग सेन्टर फर नेपाल एन्ड एसियन स्टडिजसँग सहकार्य सम्झौता भएको छ। काठमाडौं विश्वविद्यालयसँग नेपाल एन्ड इन्डियन इन्स्टिच्युट अफ टेक्नोलोजी मदरासबीच सम्झौता भएको छ। काठमाडौं विश्वविद्यालयका उपकुलपति प्राडा भोला थापाले सम्झौतापत्रमा हस्ताक्षर गरेका छन्। होटल पवन प्यालेसमा आयोजित समारोहमा दुबै देशका प्रधानमन्त्री र नेपाल तथा भारतका अन्य अधिकारीहरूको सहभागिता रहेको थियो। भारतीय प्रधानमन्त्रीले यी सम्झौताका विषयमा बोल्दै नेपाल र भारत काँधमा काँध मिलाएर काम गरिरहेको बताए। विश्वविद्यालयसँग सम्झौता भएका छन्, यसले नेपाल र भारत साथमा रहेर काम गर्छन् भन्ने हो, उनले बुद्धजयन्तीको समारोहमा भने। भारत र नेपालबीच विद्युत् आयोजना निर्माणको विषयमा सम्झौता भएको छ। संखुवासभास्थित अरुण नदीमा पहिचान गरिएको अरुण४ अर्धजलाशययुक्त जलविद्युत् आयोजना संयुक्त रूपमा निर्माण गर्न नेपाल विद्युत् प्राधिकरण र भारतको केन्द्रीय सरकार तथा हिमाञ्चल प्रदेश सरकारको संयुक्त उपक्रम सतलज जलविद्युत् निगमबीच समझदारीपत्रमा हस्ताक्षर भएको हो। मायादेवी मन्दिरमा पूजाआजा र बिहारको संयुक्त शिलान्यास गरेका दुई प्रधानमन्त्रीबीच औपचारिक भेटवार्तासमेत भएको छ। प्रधानमन्त्री देउवा र भारतीय समकक्षी मोदीबीच लुम्बिनीस्थित एक होटलमा औपचारिक भेटवार्ता भएको हो। भेटवार्ताका क्रममा नेपालभारत द्विपक्षीय सम्बन्धका विषयमा दुई मुलुकबीच रहँद आएको साझेदारीलाई थप सुदृढ बनाउँदै नयाँ क्षेत्रको खोजी गर्ने विषयमा छलफल भएको छ। भेटवार्तामा गत अप्रिल १ देखि ३ सम्म प्रधानमन्त्री देउवाले गरेको भारत भ्रमणका उपलब्धिको स्मरण गरिएको परराष्ट्र मन्त्रालयले जनाएको छ। दुई प्रधानमन्त्रीको भेट लगत्तै दुवै मुलुकका प्रतिनिधिमण्डबीच छलफल भएको छ। भारतको कुशिनगरबाट साढे १० बजे लुम्बिनी ओर्लिएका नरेन्द्र मोदी लुम्बिनीबाट साढे ४ बजे कुशिनगरकै लागि प्रस्थान गरे। उनीसँगै भारतीय वायुसेनाका ४ वटा हेलिकप्टर एकसाथ लुम्बिनी अवतरण गरेका थिए।मोदी लुम्बिनी आउने भएपछि पाँचदिन यता लुम्बिनीको सुरक्षाव्यवस्था कडा पारिएको थियो। भारतीय सुरक्षाकर्मीहरू जहाजमार्फत भैरहवा विमानस्थलमा उपकरण लिएर आएका थिए। लुम्बिनीको एक होटलमा बसेर भारतीय सुरक्षाकर्मीले लुम्बिनीको सुरक्षा रेखदेख गरेको थियो। मोदीको सुरक्षार्थ नेपाली सेना, सशस्त्र प्रहरी, नेपाल प्रहरी र अनुसन्धान विभागका प्रमुखहरू लुम्बिनी आएका थिए। प्रधानमन्त्री शेरबहादुर देउवा आइतबार नै गृहमन्त्री बालकृष्ण खाँण, परराष्ट्रमन्त्री नारायण खड्का र संस्कृति मन्त्री प्रेम आलेसहित लुम्बिनी आएका थिए। मोदीको स्वागतका लागि लुम्बिनी विकास कोषका ५ नम्बर गेटमा नेपाली नागरिक र विद्यार्थीहरू नेपाल र भारतको झन्डा लिएर उभिएका थिए। मोदीले गाडीबाटै उनीहरूलाई हात हल्लाएर अभिवादन फर्काए। मोदी आउने बुद्ध जयन्तीको कार्यक्रममा संघीय चार मन्त्री, प्रदेशका मुख्यमन्त्रीसहित मन्त्रीहरू, संघीय सांसद, प्रदेश सांसद, उद्योगी व्यापारीहरूको सहभागिता थियो। अन्तर्राष्ट्रिय पाहुना र भिक्षु भिक्षुणीहरू पनि कार्यक्रममा सहभागी रहेका थिए। बुद्ध जयन्तीको मूल समारोह भएको ध्यान केन्द्रको सोमबार प्रधानमन्त्री देउवाले उद्घाटन गरेका थिए। सो उद्घाटनमा कुनै औपचारिक कार्यक्रम आयोजना गरिएको थियो।बुद्धजयन्ती मनाउने क्रममा हरेक वर्ष वर्षाले साताएपछि तत्कालीन प्रधानमन्त्री केपी शर्मा ओलीले ५ हजार क्षमताको हल निर्माण गर्ने योजना बनाउन विकास कोषलाई निर्देशन दिएका थिए। ०७४ सालमा राष्ट्रपति विद्यादेवी भण्डारी र प्रधानमन्त्री ओलीले यो सभाहलको शिलान्यास गरेका थिए। गोपीकृष्ण ढुंगानालक्ष्मण पोखरेलसलमान खान"
बढ्यो बदर मत,"यसपटक मतदाताले उम्मेदवारै नभएको पदमा पनि मतदान गरेको पाइएको छ। मतदानसम्बन्धी चेतनाको अभाव र गठबन्धनका कारण मतदाता झुक्किँदा यस्तो अवस्था आएको हो। मुख्य निर्वाचन अधिकृतको कार्यालयले उम्मेदवार नभएको चिह्नमा दिएको मतलाई बदरको सूचीमा राखेको छ। विराटनगरमा सोमबार दिउँसोसम्म १६,३४३ मतगणना हुँदा उम्मेदवारै नभएको प्रमुख र उपप्रमुख पदमा १२,३५७ मत परेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले बताए। विराटनगरमा गठबन्धन हुँदा कांग्रेसको भागमा मेयर र जसपाको भागमा उपमेयर परेको थियो। गठबन्धनअनुसार मतदाताले मेयरमा कांग्रेसको चुनाव चिह्न रूख र उपमेयरमा जसपाको छातामा मतदान गर्नुपर्ने हो। तर, मतदाताले मेयरसहित सातै छाप रूखमा र सातै छाप छातामा लगाउँदा प्रयोगविहीन अर्थात् बदर मतको संख्या धेरै भएको छ। उम्मेदवार नभएको मेयरका लागि ५,१४६ र उपमेयरमा ७,२११ मत परेको छ। उम्मेदवारविहीन मेयर र उपमेयर दुवै पदमा परेर बदर भएको मत संख्या १२,३५७ हुन्छ। उम्मेदवार रहेका पदमा प्राप्त भएको मत गनिन्छ। उम्मेदवार नभएको पदमा आएको मत बदर हुन्छ, सूचना अधिकारी बुढाथोकी भने, अन्य प्रकारका मत बदरको संख्या भने न्यून छ। गणना भएकोमध्ये पूर्ण मत बदर लगभग ७ प्रतिशत जति छ। वीरगन्ज महानगरमा जारी मतगणनामा मेयर र उपमेयर दुवैमा बदर मतको संख्या अत्याधिक छ। मुख्य निर्वाचन अधिकृत धर्मराज पौडेलका अनुसार जारी मतगणनाका क्रममा मेयर पदमा सरदर २६ प्रतिशत मत बदर भेटिएको छ। सोमबार बेलुकी ६ बजे निर्वाचन अधिकृतको कार्यालयले सार्वजनिक गरेको मतगणनाको विवरण अनुसार १० हजार ४८१ मत गणना हुँदा मेयरमा २ हजार ७८६ अर्थात् २६५८ प्रतिशत मत बदर भएको छ।उपमेयरमा भने आधाभन्दा बढी अर्थात् ५६४१ प्रतिशत मत बदर भएको छ। उपमेयरमा ५ हजार ९१३ मत बदर भएको मुख्य निर्वाचन अधिकृत धर्मराज पौडेलले बताए। वीरगन्ज१४ पिपरा स्थित नृसिंह मावि मतगणना स्थलमा वडा१ ,२ ,३ , ४ ,३० र ३१ को मतगणना जारी छ। वीरगन्ज महानगरको उपमेयरकी स्वतन्त्र उम्मेदवार रम्भा मिश्राले महानगरमा उपमेयर पदका लागि पुनः निर्वाचन गराउन आयोगसँग माग गरेकी छन्। मतदाता शिक्षाको अभावमा उपमेयर पदको आधा भन्दा बढी मत बदर भइरहेकाले उपमेयरको मतदान गराउन उनले माग गरेकी हुन्। सोमबार पौडेललाई निवेदन बुझाउँदै मिश्राले महानगरमा गत शुक्रबार भएको उपमेयरको मतदान रद्द गरी पुनः मतदान गराउन आयोगसँग माग गरेकी हुन्। भरतपुर महानगर४ को ३ हजार ९०३ मत गणना हँुदा ३२९ मत बदर भयो। महानगरपालिकाको सबैभन्दा बढी मत बदर उपप्रमुखमा छ। उपप्रमुखमा १४५ प्रतिशत मत बदर भएको छ। १५ हजार ३३२ मत गणना हँुदा करिब २हजार ५ सय मत बदर भएको छ। त्यस्तै, प्रमुखमा ३३ प्रतिशत र अहिलेसम्मको गणनामा करिब १४ सय मत बदर भएको छ। भरतपुरमा बदर मतको संख्या २०७४ को स्थानीय निर्वाचनभन्दा कम हुन सकेको छैन। गठबन्धनका कारण मतदाता अलमलिएर पनि मत बदर भएको हो। कांग्रे्रेस र माओवादी केन्द्रसहित ५ दलीय गठबन्धन र राप्रपासँग तालमेल गरेर एमाले चुनावी प्रतिस्पर्धामा छ। दुवै पक्षले तालमेल गरे पनि मतदाता झुक्किएका छन्। मतदानको लागि चिह्न फरक ठाउँमा भएको कारण पनि मतदाता झुक्किएका हुन्। सिन्धुलीमा यसपटक कम्तीमा २३ प्रतिशत मत बदर हुने देखिएको छ। स्थानीय तहको निर्वाचनमा मतदाता शिक्षाको कमी र सत्तारूढ दलहरूबीच भएको चुनावी तालमेलका कारण पनि धेरै मत बदर हुने भएको हो। कमलामाई नगरपालिकाको हालसम्मको ८ हजार ४८५ मत गणना हुँदा १ हजार ९९६ मत बदर भएको छ। यो झण्डै २३ प्रतिशत हो। अन्य पालिकाहरूमा समेत बदर मतको संख्या यही अनुपातमा छ। सिन्धुलीमा यसपटक आयोगले मतदाता शिक्षा सञ्चालन नगर्दा, २ पानामा मतपत्र भएको कारण, उम्मेदवार नै नभएको चिह्नमा समेत मत संकेत गरेको कारण २०७४ को तुलनामा बढी मत बदर हुने जिल्ला निर्वाचन कार्यालयको अनुमान छ। नौवटै पालिकामा यसपटक झण्डै ६६ प्रतिशत मत खसेको छ। मतदाता शिक्षा अभावका कारण रामेछापमा धेरै मत बदर भएको छ। विगतमामा बढीमा ५ प्रतिशत मत बदर भएकोमा यसपटक १५ प्रतिशतसम्म मत बदर हुनसक्ने जिल्ला निर्वाचन कार्यालय रामेछापका प्रमुख मधुकर साहले बताए। उनका अनुसार १ सय मत गन्दा १५ वटासम्म बदर मत भेटिएको छ। कतिमा स्वस्तिक चिह्न लगाउन मिलेको छैन भने कतिमा निर्वाचन अधिकृतको हस्ताक्षर नै नगरेको पनि भेटिएको छ, उनले भने। मन्थली नगरको प्रमुखमा ७ हजार २५७ मत गणना गर्दा ५२६ मत बदर भएको मुख्य निर्वाचन अधिकृतको कार्यालयले जनाएको छ। जुन गणना भएको मतको ७२४ प्रतिशत हो। यस्तै, उपप्रमुखमा ७ हजार ४४६ मत गणना गर्दा १ हजार १४३ मत बदर भएको कार्यालयले बताएको छ। यो गणना गरेको गरेको मतको १५३५ प्रतिशत हो। प्रारम्भिक मत परिणामले हेटौंडा उपमहानगरमा २०७४ को स्थानीय निर्वाचनभन्दा बदर मतको संख्या घटेको देखिएको छ। हेटौंडा१ को मत परिणामअनुसार जम्मा ५३ मत पूर्ण बदर भएको मुख्य निर्वाचन अधिकृतको कार्यालयले जनाएको छ। कार्यालयका अनुसार सो वडामा ३ हजार २९३ मत खसेको थियो। वडा२ मा जम्मा १७ मत पूर्ण बदर भएको छ। अघिल्लोपटक खसेको मतको १० प्रतिशत मत बदर भएकोमा यो पटक २ प्रतिशतभित्र सीमिति हुने मुख्य निर्वाचन अधिकृतको कार्यालयको अनुमान छ। धनगढी उपमहानगरमा २१ प्रतिशत मत बदर भएको छ। सोमबार बेलुकीसम्मको १० हजार ३२९ मतको गणनामा मेयर पदमा २ हजार ७९ मत बदर भएको छ भने उपमेयरमा त्यसको दोब्बर ४ हजार १६५ मत बदर भएको छ। मेयरमा बदर भएका २ हजार ७९ मत भनेका गणना भएका मतको २० प्रतिशत हो। धनगढीमा ६३ हजार ७१५ मत खसेको छ। यही हिसाबले मत बदर हुने हो भने १२ हजार भन्दा बढी मत बदर हुने अनुमान छ। उपमेयरमा बदरमतको संख्या झन् डरलाग्दो छ। १० हजार ३२९ मतको गणनामा ४ हजार १६५ मत बदर भएको छ। यो भनेको ४० प्रतिशत मत हो। धनगढी उपमहानर१ मा गणना भएका ४२१८ मत मध्ये १७०७ मत बदर भएको छ। यो भनेको गणना भएका मतको झण्डै ४१ प्रतिशत हो। यसपालि बदरमतको संख्या विगतभन्दा बढेको प्रदेश निर्वाचन कार्यालयका प्रमुख प्रेमराज भट्टले बताए। नेपालगन्ज उपमहानगर२२ को वडाध्यक्षमा जनता समाजवादीका अब्दुल गफ्फार हल्वाइ ६१५ मत ल्याएर निर्वाचित भए। हल्वाइले जितेको मतभन्दा ७८ बढी मत अर्थात् ६९३ मत बदर भयो। वडामा कुल मत २ हजार ८ खसेको थियो। कुल खसेको मतमा ३४५१ प्रतिशत मत त बदर नै भयो। वडा२१ मा ३५४७ प्रतिशत मत बदर भएको छ। वडामा कुल २ हजार ९३७ मत खसेकोमा १०४२ मत बदर भएको छ। नेपालगन्ज२० मा जनता समाजवादीका कौशलकुमार धोबी प्यानलसहित वडाध्यक्षमा निर्वाचित भए। उनले १ हजार ५२६ मत ल्याएर चुनाव जिते। विजेता धोबीले ल्याएको भन्दा १२ मत बढी अर्थात् १ हजार ५३८ मत बदर नै भएको छ। किशोर बुढाथोकीविराटनगर, शिवराज भट्टधनगढी, क्रान्ति शाहवीरगन्ज, कृष्ण सारु मगरमकवानपुर, शंकरप्रसाद खनालनेपालगन्ज, राजन गाउँलेसिन्धुली, सन्तोष ढुंगेलरामेछाप,अनिल ढकालचितवन"
भरतपुरमा रेणु दाहाल ६०१ मतले अगाडि,चितवन : भरतपुर महानगरपालिकाको मेयरमा नेकपा माओवादी केन्द्रकी उम्मेदवार रेणु दाहालले ६०१ मतले अग्रता लिइरहेकी छन्। राति ११ बजेसम्म २२ हजार ६८६ मत गणना हुँदा रेणुले ७ हजार ८५७ मत प्राप्त गरेकी छन्। एमालेका उम्मेदवार विजय सुवेदीले ७ हजार २५६ मत प्राप्त गरेका छन्। यस्तै स्वतन्त्र उम्मेदवार जगन्नाथ पौडेलले तीन हजार ७३९ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ९ हजार ४७९ र राप्रपाका हिमला गुरुङले ६ हजार मत प्राप्त गरेका छन्। भरतपुर महानगरपालिकामा एक लाख २७ हजार ८३९ मत खसेको छ।
मधुवन नगरपालिकाको मेयरमा कांग्रेसका तेजबहादुर भाट विजयी,"गुलरिया : बर्दियाको मधुवन नगरपालिकाको प्रमुख पदमा नेपाली कांग्रेसका तेजबहादुर भाट र उप्रमुख पदमा अनिता चौधरी विजयी भएका छन्। नेकपा माओवादी केन्द्रका उम्मेदवारलाई पराजित गर्दै कांग्रेसका भाट र चौधरी निर्वाचित भएका हुन्। भाटले ८ हजार ७७५ मत प्राप्त गरेका छन्। उनका निकटतम प्रतिद्वन्दी नेकपा माओवादी केन्द्रका लक्ष्मीप्रसाद शर्माले ७ हजार ९३१ मत प्राप्त गरे। उप्रमुख पदमा कांग्रेसकी चौधरीले ८ हजार ३३५ मत प्राप्त गरी विजयी भएकी छन्। प्रतिस्पर्धी माओवादी केन्द्रकी शुभद्रा चौधरीले ७ हजार ८९९ मत प्राप्त गरिन्। मधुवनमा तेस्रो स्थान पाएको नेकपा एमालेका प्रमुख पदका उम्मेदवार धर्मराज थापाले ५ हजार ८०७ र उपप्रमुख सम्झना विकले ६ हजार ६४ मत प्राप्त गरेका छन्। मधुवन नगरपालिकाको ५ वटा वडा कांग्रेसले, २ वटा माओवादीले र एमालेस्वतन्त्र ११ वडा जितेका छन्। निर्वाचन अधिकृतको कार्यालय मधुवनकाअनुसार कांग्रेसबाट वडा नम्वर १ को अध्यक्ष पदमा मिनबहादुर थापा, ४ मा बलिराम चौधरी, ५ मा दिलिप गुरुङ, ८ मा मेक बहादुर गुरुङ र ९ मा मिनप्रसाद शर्मा पौडेल विजयी भएका छन्। माओवादी केन्द्रबाट वडा नम्वर २ मा आशाराम थारु, ७ मा राजेन्द्र हमाल विजयी भएका हुन्। स्वतन्त्रबाट वडा नम्बर ३ मा नारायण मल्ल तथा एमालेबाट वडा नम्बर ६ मा चन्द्र सिंह गुरुङ विजयी भएका छन्।"
"भरतपुरमा रेणु दाहालले ८ हजार मत कटाइन्, ७ सय मतले पछाडि परे एमालेका विजय",चितवन : भरतपुर महानगरपालिकाको मेयरमा नेकपा माओवादी केन्द्रकी उम्मेदवार रेणु दाहालले ७०४ मतले अग्रता लिइरहेकी छन्। राति १२ बजेसम्म २३ हजार ८५ मत गणना हुँदा रेणुले ८ हजार ४२ मत प्राप्त गरेकी छन्। एमालेका उम्मेदवार विजय सुवेदीले ७ हजार ३३८ मत प्राप्त गरेका छन्। यस्तै स्वतन्त्र उम्मेदवार जगन्नाथ पौडेलले तीन हजार ७९३ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ९ हजार ६९७ र राप्रपाका हिमला गुरुङले ६ हजार ३४ मत प्राप्त गरेका छन्। भरतपुर महानगरपालिकामा एक लाख २७ हजार ८३९ मत खसेको छ।
सप्तरीको तिरहुत गाउँपालिका अध्यक्ष र उपाध्यक्षमा कांग्रेस विजयी,"राजविराज : पराजयको बदला लिँदै सप्तरीको तिरहुत गाउँपालिकामा नेपाली कांग्रेसका विजयकुमार यादव अध्यक्षमा निर्वाचित भएका छन्। पाँच वर्षपछि भएको स्थानीय तहको निर्वाचनमा निवर्तमान अध्यक्ष हेमन्तकुमार बहडखेरलाई ५७१ मतअन्तरले पराजित गर्दै यादव अध्यक्षमा निर्वाचित भएका हुन्। गत स्थानीय तहको निर्वाचनमा बहडखेरले यादवलाई पराजित गरी अध्यक्ष निर्वाचित भएका थिए। उतिबेला बहडखेरले २ हजार ९४२ मत ल्याउँदा निकटतम प्रतिद्वन्द्वी यादवले २ हजार १०४ मत ल्याएका थिए। गत स्थानीय तहको निर्वाचनमा यादव राजपाबाट उम्मेदवार बनेका थिए भने यसपटक कांग्रेसका उम्मेदवार बनेका थिए। अहिलेसम्म निर्वाचित सप्तरीको ३ वटै पालिकामा निवर्तमान प्रमुख पराजित भएका छन् भने २०७४ को निर्वाचनमा प्रतिद्वन्द्वी रहेका उम्मेदवार निर्वाचित भएका छन्। सप्तकोशी नगरपालिकामा निवर्तमान प्रमुख एमालेका उत्तमकुमार शर्मालाई कांग्रेसका कृष्णप्रसाद ढकालले पराजित गरे भने अग्नीसाइर कृष्णसवरन गाउँपालिकाका निवर्तमान अध्यक्ष कांग्रेसका परशुराम चौधरीलाई एमालेका दिनानाथ चौधरीले पराजित गरे। ढकाल र चौधरी गत निर्वाचनमा तेस्रो स्थानमा थिए। मतगणनाको सुरुवातदेखि नै तिरहुत गाउँपालिकाको प्रतिस्पर्धा त्रिकोणात्मक देखिएकोमा मतगणना सकिँदा निवर्तमान अध्यक्ष बहडखेरले २ हजार ९८६ मत मात्र ल्याए भने नेकपा (एमाले) का दिनेशकुमार यादवले २ हजार ७६१ मत ल्याए। यसैगरी उपाध्यक्षमा ३१ मतको अन्तरले कांग्रेसकी विणादेबी यादवनी निर्वाचित भएकी छन्। विणादेबीले ३ हजार ५१ ल्याएर निर्वाचित हुँदा जसपाकी रामवतीदेबी मण्डलले ३ हजार २० र एमालेकी शोभाकुमारी मेहताले २ हजार ५९३ मत ल्याइन्। वडा अध्यक्षमा कांग्रेसले २, जसपाले २ र एमाले १ स्थान सुरक्षित गरेको छ। वडा नम्बर १ मा जसपाका शिवनारायण महतो, वडा २ मा एमालेका संजिवकुमार यादव, वडा ३ मा जसपाका शिवचन्द्र यादव, वडा ४ मा कांग्रेसका बलराम यादव र वडा ५ मा कांग्रेसकै रमानन्द चौधरी वडा अध्यक्षमा निर्वाचित भएका छन्। मतगणना जारी रहेको १५ पालिकामध्ये जसपाले ४, कांग्रेस र लोसपाले ३३, एमालेले २, माओवादी, एकीकृत समाजवादी र जनमत पार्टीले ११ पालिकामा अग्रता कायम राखेका छन्। निर्वाचित गाउँपालिका अध्यक्ष बिजय यादव र उपाध्यक्ष विणादेबी यादवनी । तस्बिर : अन्नपूर्ण"
"केआईसिंह गाउँपालिकामा दोहोरियो कांग्रेस, राप्रपाले एक वडा जित्दा एमाले क्लिन स्वीप","डोटी : डोटीको केआईसिंह गाउँपालिकामा नेपाली कांग्रेसले जित हात पारेको छ। गाउँपालिकाको अध्यक्ष, उपाध्यक्षलगायत चार वटा वडाको नेतृत्वले समेत जितेको छ। कांग्रेसको तर्फका अध्यक्षका उम्मेदवार लोकेन्द्र बहादुर शाही र उपाध्यक्षका उम्मेदवार मिनादेवी बिष्टले दोस्रो पटक जित हात पारेका हुन्। २०७४ सालको स्थानीय तहको निर्वाचनमा समेत उनीहरु दुबैजना निर्वाचित भएका थिए। अध्यक्षमा विजयी भएका शाहीले ४२६३ मत ल्याएका छन् भने उनका निकटतम प्रतिद्वन्द्वी नेकपा माओवादी केन्द्रका केशवनाथ योगीले २६२१ मत ल्याएका छन्। त्यसैगरी उपाध्यक्षमा कांग्रेसको तर्फका मिनादेवी बिष्टले ४०७२ मत ल्याएर विजयी भएकी छन् भने निकटतम प्रतिद्धन्द्धी एकीकृत समाजवादीका निर्मलाकुमारी अवस्थीले २५३६ मत ल्याएकी छन्। ७ वटा वडा रहेको केआईसिंह गाउँपालिकाको १ देखि ४ सम्मका सबै वडामा कांग्रेसले जित हात पारेको छ भने वडा नम्बर ५ मा नेकपा एकीकृत समाजवादीले जितेको छ। त्यसैगरी वडा नम्बर ६ मा माओवादी केन्द्र बिजयी भएको छ भने वडा नम्बर ७ मा राष्ट्रिय प्रजातन्त्र पार्टी विजयी भएको छ। योसँगै डोटीका नौ स्थानीय तहमध्य आठ स्थानीय तहको नतिजा सार्वजनिक भैसकेको छ। जसमा ६ पालिकामा नेपाली कांग्रेसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ। जिल्लाका दिपायल सिलगढी नगरपालिका, बडीकेदार गाउँपालिका, पूबीचौकी गाउँपालिका, आदर्श गाउँपालिका, सायल गाउँपालिका र केआईसिंह गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जितेको छ।"
मन्त्रीको जिल्लामा मतगणनामा विवाद : मुख्य निर्वाचन अधिकृत फेरिए,"उदयपुर : उदयपुरमा मुख्यनिर्वाचन अधिकृत परिवर्तन भएका छन्। स्वास्थ्य समस्या देखाउँदै शनिबार जिल्ला न्यायाधीश दीपक खनालले राजीनामा दिएपछि सोही ठाउँमा जिल्ला अदालतका अर्का न्यायाधीश उत्तम सिलवाल नियुक्त भएका हुन्। मंगलबार खनालको राजीनामा स्वीकृत भएसँगै बाँकी निर्वाचनका सबै काम पुरा गर्नेगरी निर्वाचन आयोगले सिलवाललाई नियुक्त गरेको हो। नियुक्ति पाएसँगै सिलवालले निर्वाचनका कामहरु सुरु गरेका छन्। मुख्यनिर्वाचन अधिकृतले आफ्नो कार्यालय रहेको स्थानीय तहको निर्वाचन अधिकृतकोसमेत थप जिम्मेवारी पाउने व्यवस्था छ। सोहीअनुसार सिलवालले त्रियुगा नगरपालिकाको निर्वाचन अधिकृतको भूमिका निर्वाह गर्दैछन्। मुख्य निर्वाचन अधिकृत नियुक्त नभएकैकारण बैशाख ३० गतेदेखि स्थगित रहेको निर्वाचनका गतिविधि बढ्न सकेका छैनन्। परराष्ट्रमन्त्री नारायण खड्काको गृहजिल्ला उदयपुरमा बैशाख ३० गने जनप्रेमी आधारभूत विद्यालयमा मतदानका क्रममा विवाद उत्पन्न भएपछि प्रक्रिया स्थगित भएको थियो । स्थगित प्रकृयालाई पुनः मतदान गर्ने वा झरेको मतलाई सदर गर्ने बिषयमा उत्पन्न विवादको न्यायनिरुपण नहुँदा सबै प्रक्रिया स्थगित छ । न्याय निरुपणका लागि निर्वाचन आयोगले मुख्य निर्वाचन अधिकारीलाई नै निर्णय गर्ने अधिकार दिएकाकारण बुधबारसम्म उक्त निर्णय आइसक्ने दलहरुले अनुमान गरेका छन्। प्रमुख राजनीतिक दल नेकपा एमाले, नेपाली कांग्रेस र नेकपा माओबादी केन्द्रको एक पक्षीय नेताहरुले झरेको मतलाई सदर गरेर गणना गर्नुपर्ने बताएका छन् भने माओवादी र नेकपा एसले पुनः निर्वाचन गर्नुपर्ने माग अघि सारेका छन्। समय लम्बिदै जाँदा दलहरु बीच तिक्तता, मतभेद बढ्दै गएको छ भने वडा नं १२ थप पेचिलो बन्दै गएको छ। दलहरुले प्रतिष्ठाको बिषय बनाएका छन्। पुनः मतदान गर्दा धाँधली हुन सक्ने, आचारसंहिता विपरीत गतिविधी हुने, आर्थिक चलखेल, भोजभतेर, नेता र कार्यकर्ता बिच तिक्तता हुने भएकाले खसेको मत गणना गर्नु पर्ने स्थानीयको समेत माग छ।"
"नुवाकोटका सात स्थानीय तहको अन्तिम परिणाम, कहाँ को विजयी ?","नुवाकोट : स्थानीय तह सदस्यका लागि भएको निर्वाचन अन्तर्गत नुवाकोटमा १२ मध्ये सात स्थानीय तहको अन्तिम परिणाम आएको छ। विदुर र वेलकोटगढी नगरपालिकामा कांग्रेस माओवादी गठवन्धनका उम्मेदवारहरु अग्रस्थानमा रहेका छन्। नुवाकोटका ८८ मध्ये ६९ वडाको अन्तिम परिणामसमेत आइसकेको जिल्ला निर्वाचन कार्यालय नुवाकोटले जनाएको छ। विदुर र वेलकोटगढी नपाका साथै पन्चकन्या, दुप्चेश्वर र शिवपुरी गापामा मतगणना जारी रहेको छ। तारकेश्वर, म्यागङ, सुर्यगढी, तादी, लिखु, ककनी र किस्पाङ गापाको अन्तिम मतपरिणाम आइसकेको छ। यसमध्ये पांच गापामा कांग्रेस तथा एकएक गापामा नेकपा एमाले र माओवादी केन्द्रका उम्मेदवारहरु विजयी भएको जिल्ला निर्वाचन अधिकारी जयप्रसाद गौतमले जानकारी दिए। सत्तारुढ कांग्रेस र माओवादीले गठवन्धन गरेको वेलकोटगढी नपामा मंगलवार वेलुकीसम्म ११ हजार एकसय ११ मत गणना गर्दा गठवन्धनका माओवादीका उम्मेदवार जगतवहादुर गुरुङले पांचहजार सातसय ४७ मत ल्याएर अग्रता लिएका छन् भने नेकपा एमालेका राजेन्द्ररमण खनालले दुई हजार नौसय ४५ मत पाएका छन्। उपमेयरतर्फ गठवन्धनका कांग्रेसका उम्मेदवार शिव दाहालले ४ हजार ४ सय ७१मत ल्याएर अग्रता लिएका छन् । एमालेकी रुपा सापकोटाले ३ हजार ४ सय ८६ मत ल्याएकी छन्। नुवाकोटको सदरमुकाम रहेको विदुर नपामा मंगलवार वेलुकीसम्म कुल मत गणना ११ हजार ७ सय ५० हुँदा मेयरमा गठवन्धनका कांग्रेसका राजन श्रेष्ठले ६ हजार ५ सय ७ मत ल्याएर अग्रता कायमै गरेका छन् । एमालेका सन्जु पण्डितले ४ हजार ४ सय ३० मत ल्याएका छन्। उपमेयरतर्फ गठवन्धनकी माओवादी केन्द्रकी प्रभा वोगटीले ४ हजार ८ सय ७ मत प्राप्त गरिन् । एमाले अम्विका पौडेलनेपालले ४ हजार ४ सय ७६ मत प्राप्त गरिन्। अन्तिम परिणाम सार्वजनिक भएकोमध्ये तारकेश्वरको अध्यक्ष कांग्रेसका शिव अधिकारी अविरल र उपाध्यक्षमा माओवादी केन्द्रका हरिप्रसाद रिमाल विजयी भएका छन्। पांच वर्ष अगाडि नेकपा एमालेले जितेको सो गापामा कांग्रेस र माओवादीले चुनावी तालमेल गरेका थिए। म्यागङ गापाको अध्यक्षमा कांग्रेसका आशावहादुर तामाङ पुनः विजयी भएका छन् । उनी पहिले पनि अध्यक्ष निर्वाचित भएका थिए भने उपाध्यक्षमा कांग्रेसकै सीता तामाङ विजयी भइन्। लिखु गापामा कांग्रेसका ध्रुव श्रेष्ठ पुनः विजयी भएका छन्। श्रेष्ठ पहिले पनि अध्यक्ष निर्वाचित भएका थिए। लिखुको उपाध्यक्षमा कांग्रेसकै शुभद्रा अधिकारी विजयी भइन्। अध्यक्ष, उपाध्यक्ष दुवैमा नेकपा एमालेका उम्मेदवारहरु निकटतम प्रतिद्वन्दी भएका छन्। सत्ता गठबन्धन दलले गठबन्धनमा आबद्ध दलभन्दा बाहिर गएर चुनावमा तालमेल गर्न रोकेपनि नुवाकोटको किस्पाङ गापामा नेकपा एमाले र माओवादी मिलेर चुनाव जितेका छन्। यसअघि विजयी सत्तारुढ दल कांग्रेसका उम्मेदवारहरुलाई एमाले माओवादी मिलेर हराएका छन्। कांग्रेसका केन्द्रीय सदस्य तथा प्रतिनिधि सभा सदस्य बहादुरसिंह लामातामाङको गृह गाँउपालिकामा माओवादी र एमाले मिलेर कांग्रेससँग चुनाव लडेका थिए। सो गाउंपालिकाको अध्यक्ष, उपाध्यक्ष दुवै पदमा कांग्रेस पराजित भएको छ । कांग्रेसको बलियो पकड रहेको किस्पाङमा एमालेले अध्यक्ष र माओवादी केन्द्रले उपाध्यक्ष जितेको हो। एमालेका वीरबल तामाङले अध्यक्ष र माओवादी केन्द्रका अर्जुनप्रसाद न्यौपानेले उपाध्यक्ष जितेका हुन् । पांच वर्ष अगाडिको निर्वाचनमा दुवै जना आआफ्नो दलवाट अध्यक्ष पदका उम्मेदवार भएका थिए। विजयी तामाङले कांग्रेसका छत्रबहादुर लामालाई पराजित गरेका हुन् । तामाङले ३ हजार ६ सय ३८ मत ल्याएका छन्। उनका प्रतिस्पर्धी कांग्रेसका लामाले ३ हजार ४ सय ५२ मत पाएका छन्। त्यस्तै उपाध्यक्षमा विजयी माओवादी केन्द्रका अर्जुनप्रसाद न्यौपानेले ३ हजार ७ सय १२ मत ल्याएका हुन्। उनले कांग्रेसका दिलकुमारी तामाङलाई हराएका हुन्। दिलकुमारीले ३ हजार २ सय ६० मत पाइन्। ५ वटा वडा रहेको किस्पाङ गाउंपालिकामा एमालेले अध्यक्ष र २ वटा वडा तथा माओवादी केन्द्रले उपाध्यक्ष र तीन वटा वडा लिएर चुनावी तालमेल गरेका थिए। किस्पाङ १ मा कांग्रेसका पशुपति घले, वडा २ मा माओवादी केन्द्रका बद्रीप्रसाद देवकोटा, वडा ३ मा माओवादीका सुरेन्द्रबहादुर तामाङ, वडा ४ मा कांग्रेसका बिनोद तामाङ र वडा ५ मा कांग्रेसका प्रकाश तामाङले जितेका छन्। नुवाकोटको दक्षिणी भेगमा रहेको तारकेश्वर गाँउपालिकामा नेपाली काँग्रेस र माओवादीको गठबन्धन विजयी भएको छ। अध्यक्षमा नेपाली काँग्रेसबाट शिव अधिकारी र उपाध्यक्षमा नेकपा माओवादी केन्द्रका हरिप्रसाद रिमाल विजयी भएका छन्। तारकेश्वर १ मा नेपाली काँग्रेसबाट वडाध्यक्षका उम्मेदवार चक्रबहादुर तामाङ सहित नेपाली काँग्रेसको प्यानलनै विजयी भएको छ। वडा नं २ मा नेकपा एमालेबाट शिव पनेरुको प्यानलै विजयी छ। वडा ३ मा नेपाली काँग्रेसबाट सुर्यमान श्रेष्ठको प्यानलनै विजयी भएको छ। वडा ४ मा नेकपा एमालेका हरि पौडेल, ५ मा नेपाली काँग्रेसबाट अशोक तामाङको प्यानलनै विजयी र वडा ६ मा नेकपा एमालेकै नारायणप्रसाद रिमालले जित हासिल गरेका छन्। उता, नुवाकोटको सुर्यगढी गाउँपालिका नेपाली कांग्रेसले विजय प्राप्त गरेको छ । नेपाली कांग्रेसका उम्मेदवार सन्तवहादुर घलेले अध्यक्ष र मञ्जु बुढाथोकीढकालले उपाध्यक्षमा पुनः विजय प्राप्त गरेका हुन्। यसअघि २०७४ सालमा सम्पन्न भएको स्थानिय निर्वाचनमा पनि उनीहरु दुबैजना अध्यक्ष र उपाध्यक्षमा निर्वाचित भएका थिए । काठमाडौंसँग सीमा जोडिएको नुवाकोटको ककनी गाँउपालिकामा फेरि माओवादीले जितेको छ। माओवादीले अध्यक्ष, उपाध्यक्ष दुवै पदमा जितेको हो । माओवादीका सुमन तामाङले ४ हजार ९ सय ९ मत ल्याएर विजयी भएका हुन्। उपाध्यक्षमा पनि माओवादी केन्द्रकी मिठुमाया लामातामाङ विजयी भएकी छिन् । उनले ४ हजार १ सय ७४ मत पाएकी छन्।"
षडानन्द नगरपालिकामा गठबन्धन ढाल्दै एमालेका उदास विजयी,"भोजपुर : चुनावी गठबन्धन रहेको भोजपुरको षडानन्द नगरपालिकामा नेकपा एमाले भारी मतले विजयी भएको छ। गठबन्धनबाट नगर प्रमुख पदमा नेपाली कांग्रेसका बीरबल राईलाई १ हजार १५ मतान्तरले हराउँदै नेकपा एमालेका सुरेन्द्र उदास निर्वाचित भएका हुन्। उदासले कुल ६ हजार ७७२ मत ल्याउँदा उनका प्रतिद्वन्द्वी राईले कुल ५ हजार ७५७ मत प्राप्त गरे। यस्तै नगरको उपप्रमुख पदमा भने गठबन्धनको तर्फबाट माओवादी केन्द्रकी प्रमिला राई फराकिलो मतान्तरले विजयी भएकी छन्। उनले पनि एमालेकी मेरिका राईलाई २ हजार ८९९ को विशाल मतान्तरले पछि पार्दै निर्वाचित भएकी छन्। प्रमिलाले कुल ७ हजार २५७ मत ल्याएकी छन् भने उनका प्रतिद्धन्दी मेरिकाले ४ हजार ३५८ मत ल्याएकी थिइन्। भोजपुरको सबैभन्दा धेरै १४ वडा रहेको यस नगरपालिकाको वडा नं १, ५, ७, १०, १२ र १४ एमाले, वडा नं २, ४, ६, ८, ११ र १३ मा नेपाली कांग्रेस, वडा नं ३ माओवादी केन्द्र र वडा नं ९ मा नेकपा एसले जितेको छ।"
टोखा नगरपालिकाको मेयरमा एमाले र उपमेयरमा कांग्रेस विजयी,काठमाडौं : काठमाडौं जिल्लाको टोखा नगरपालिकामा नेकपा एमालेले मेयर र नेपाली कांग्रेसले उपमेयर जितेको छ। मेयरमा एमाले उम्मेदवार एवं निवर्तमान मेयर प्रकाश अधिकारी १० हजार ३४० मतसहित विजयी भए। निकटम प्रतिद्वन्द्वी कांग्रेसकी रजनी थापा १० हजार १६६ मत पाएर पराजित भइन्। उनी १७४ मतान्तरले पराजित भएकी हुन्। उपमेयरमा कांग्रेसका मुरारी तामाङ ६१४ मतान्तरले निर्वाचित भएका छन्। तामाङले १० हजार १३२ मत पाउँदा निकटतम प्रतिद्वन्द्वी एमालेकी ज्ञानमाया डंगोलले ९ हजार ५१८ मत प्राप्त गरिन्। काठमाडौंको पालिका प्रमुखमा एमालेको यो पहिलो जित हो। यसअघि शंकरापुरमा राप्रपाले जित निकालेको थियो। बाँकी तीन पालिकामा कांग्रेस विजयी भएको छ। काठमाडौं महानगरपालिकामा भने स्वतन्त्र उम्मेदवार बालेन शाहले दोब्बर मतले अग्रता लिइरहेका छन्।
"भत्कियो मसालको गढ, मोहनविक्रमको वडामा एमाले विजयी",झिमरुक (प्यूठान) : नेकपा मसालको गढ भनेर चिनिने झिमरुक गाउँपालिका वडा नम्वर ५ मा नेकपा एमाले विजयी भएको छ। यो वडा मसालका महामन्त्री मोहनविक्रम सिंहकोसमेत वडा हो। एमालेका दधिराम पोखरेलले राष्ट्रिय जनमोर्चाका देबेन्द्र जिसीलाई ८१ मतले पछि पार्दै विजयी भएका हुन्। पोखरेलले ६३९ र जिसीले ५५८ मत पाएका छन्। चार जना वडा सदस्यमा भने राजमोले जितेको छ। साविक ओखरकोट गाविस मिलाएर यो वडा बनेको हो। ०४९ सालदेखि ०७४ सम्म यहाँ निरन्तर नेकपा मसाल र त्यसको चुनावी मोर्चा राष्ट्रिय जनमोर्चाले एकलौटी सत्ता संचालन गर्दै आइरहेको थियो। ०४९ मा तत्कालिन ओखरकोट गाविसमा विर बहादुर जिसी र ५४ मा रण बहादुर खड्काले अध्यक्ष जितेका थिए। राज्य पुनःसंरचनासँगै ०७४ सालको स्थानीय तह निर्वाचनमा झिमरुक यस वडामा टिकाबहादुर जिसीले जितेका थिए। जिसी अहिले झिमरुक गाउँपालिका अध्यक्षमा चुनाव लडेका छन्। मत गणना चलिरहेको छ। नेपाली कांग्रेस र राजमोले चुनावी गठवन्धन गरेको छ। कुनैबेला शानदार रुपमा एक्लै चुनाव लडेर जित्ने राजमो अहिले अन्य दलको सहारामा चुनावमा सहभागी भएको हो। वडा नम्वर ५ लाई झिमरुक गाउँपालिकाको महत्वपूर्ण वडाको रुपमासमेत हेर्ने गरिएको छ। गाउँपालिकाको केन्द्रदेखि नजिकै पर्ने मच्छि बजारसमेत यसै वडामा पर्दछ।
"झलनाथको गृहजिल्लामा गठबन्धन : माईजोगमाई प्रमुखमा एकीकृत समाजवादी हार्यो, उपप्रमुखमा कांग्रेस विजयी","इलाम : माईजोगमाई गाउँपालिकामा अध्यक्षमा नेकपा एमालेका उम्मेदवार कुशबहादुर थेवे निर्वाचित भएका छन्। थेवेले ५ हजार १३५ मत प्राप्त गरेका छन्। निकटम प्रतिद्वन्द्वी गठबन्धनबाट एकीकृत समाजवादीका जितबहादुरले ४ हजार ९१३ मत प्राप्त गरेका छन्। पराजित राई निवर्तमान गाउपालिका अध्यक्ष हुन्। उपाध्यक्षमा गठबन्धनबाट नेपाली कांग्रेसकी प्रविना राई ५ हजार १५९ मत प्राप्त गरी विजयी बनेकी छन्। निकटम प्रतिद्वन्द्वी नेकपा एमालेकी सावित्रा भट्टराइले ४ हजार ८८३ मत प्राप्त गरिन्। भट्टराई निवर्तमान उपाध्यक्ष हुन्। पालिकाको वडा नम्बर १ मा एमालेको प्यालन, २ र ३ मा गठबन्धन प्यानल, ४ र ५ मा एमालेको प्यानल र ६ मा एमालेको वडाध्यक्षमा विजयी भएका छन्।"
काठमाडौंको शंखरापुर नगरपालिकामा राप्रपाका नापित विजयी,"काठमाडौं : काठमाडौं जिल्लाको शंखरापुर नगरपालिकामा राष्ट्रिय प्रजातन्त्र पार्टी (राप्रपा)ले विजयी हासिल गरेको छ। अन्तिम मतपरिणामअनुसार राप्रपाका रमेश नापितले ४ हजार ७ सय मत प्राप्त गरेर विजयी भएका छन्। उनले एकीकृत समाजवादीका उम्मेदवारलाई ४९८ मतान्तरले पराजित गरे। नेकपा एकीकृत समाजवादीका लक्ष्मीप्रसाद श्रेष्ठले ४ हजार २०२ मत प्राप्त गरे। एमालेका कृष्णलाल बजगाईंले ३ हजार ६२२ मत प्राप्त गरेका छन्। माओवादी केन्द्रका मधु केसीले २ हजार २४४ मत प्राप्त गरेका छन्। जसपाका भुवन वाइबाले ९२ मत प्राप्त गरेका छन्। नगर निर्वाचन अधिकृत सीमा निरौलाकाअनुसार उपमेयरमा नेपाली कांग्रेसकी समिता श्रेष्ठले ६ हजार ३६२ मतसहित विजयी भइन्। उनले राप्रपाकी उम्मेदवारलाई झण्डै दोब्बर मतले पराजित गरिन्। राप्रपाकी विजयी कुमारी वाइबाले ३ हजार २९८ मत प्राप्त गरेकी छन्। एमालेकी लक्ष्मी केसीले २ हजार ९४३ मत प्राप्त गरेकी छन्। माओवादी केन्द्रकी चण्डिका दंगालले २ हजार २६२ मत प्राप्त गरेकी छन्। यहाँको वडा नं ३, ६, ७ को वडाध्यक्षदेखि प्यानल नै राप्रपा विजयी भएको छ।"
काभ्रेको बेथानचोक५ मा स्वतन्त्र उम्मेदवार विजयी,काभ्रे : काभ्रेको बेथानचोक गाउँपालिका वडा नं ५ मा स्वतन्त्र उम्मेदवार विजयी भएका छन्। स्वतन्त्र उम्मेदवार पुतली चिन्हबाट उठेका राजकुमार वाइबा विजयी भएको निर्वाचन अधिकृत लक्ष्मी प्रसाद रेग्मीले जानकारी दिए। कांग्रेसका उम्मेदवार दिलबहादुर लामालाई पछि पार्दै वडाध्यक्षमा वाइबा विजयी भएका हुन्। स्वतन्त्र उम्मेदवार वाइबाले ४ सय ७२ मत प्राप्त गरे। प्रतिद्वन्द्वी कांग्रेसका दिलबहादुर लामाले ४ सय २५ मत ल्याए। स्वतन्त्र उम्मेदवार वाइबाले ४७ मत अन्तरले जितेका हुन्। विजयी भएका उम्मेदवार नेकपा माओवादी केन्द्रबाट टिकट नपाएपछि स्वतन्त्रबाट उम्मेदवारी दिएर पुतली चिन्न पाएका थिए। योसँगै जिल्लामा स्वतन्त्र बाट जित्ने वडाध्यक्ष २ पुगेका छन्। यसअघि नमोबुद्ध नगरपालिका वडा नम्बर १ बाट स्वतन्त्र उम्मेदवार प्रेम लामा निर्वाचित भएका थिए। लामा कांग्रेसबाट टिकट नपाएपछि स्वतन्त्र उम्मेदवारी दिएर जितेका हुन्।
"शिवालयमा भत्कियो एमालेको किल्ला, कांग्रेसका शेरबहादुर शाही निर्वाचित","जाजरकोट : नेकपा एमालेको गढ मानिने जाजरकोटको शिवालय गाउँपालिकामा गठबन्धनका साझा उम्मेदवार नेपाली कांग्रेसका शेरबहादुर शाही अध्यक्षमा निर्वाचित भएका छन्। यसअघि जितेको एमालेको गढ भत्काउँदै शाहीले चुनाव जितेका हुन्। शाहीले तीन हजार ३०३ मत ल्याएर विजयी भएका हुन्। उनका निकटतम प्रतिद्वन्द्वी एमालेका रंगनाथ योगीले दुई हजार ७१८ मत प्राप्त गरे। उपाध्यक्षमा गठबन्धनबाट उम्मेदवार रहेकी माओवादी केन्द्रकी गीता शाही विजयी भएकी छन्। उनले दुई हजार ६५९ मत प्राप्त गरेर विजयी भएकी हुन्। प्रतिद्वन्द्वी एमालेकी नैनसरा शाहीले दुई हजार ४२९ मत प्राप्त गरिन्। नौ वटा वडा रहेको शिवालय गाउँपालिकामा कांग्रेसले ५, एमाले र माओवादी केन्द्रले दुई दुई वडा जितेको छन। २०७४ सालको स्थानीय तहको निर्वाचनमा एमालेले अध्यक्ष उपाध्यक्ष दुवै पदमा जित हासिल गरेको थियो।"
"राजेन्द्र लिङ्देनको गृहपालिका हल्दिबारीको अध्यक्ष र उपाध्यक्ष राप्रपाले जित्यो, गठबन्धन पराजित",काठमाडौं : राष्ट्रिय प्रजातन्त्र पार्टीका केन्द्रीय अध्यक्ष राजेन्द्र लिङ्देनको गृहपालिका झापाको हल्दिबारी गाउँपालिका अध्यक्ष र उपाध्यक्ष राप्रपाले जितेको छ। गाउँपालिका अध्यक्षमा रवीन्द्र लिङ्देन र उपाध्यक्षमा लक्ष्मी मैनाली विजयी भएका छन्। कांग्रेस नेतृत्वको सत्तारुढ गठबन्धन र एमाले नेतृत्वको अर्को गठबन्धनलाई पराजित गर्दै राप्रपाले दोस्रोपटक हल्दिबारीमा भारी मतान्तरले विजय प्राप्त गरेको छ। हल्दिबारीमा राप्रपाले अध्यक्ष लिङ्देनको वडा नं १ सहित अन्य वडासमेत जित्न सफल भएको छ। यो जितसँगै राप्रपाले देशभर दुईवटा पालिकामा विजय हासिल गरेको छ। यसअघि राप्रपाले काठमाडौंको शंखरापुर नगरपालिकामा ३ वटा वडामा प्यानलसहित मेयर पदमा विजय प्राप्त गरेको छ। यसबाहेक देशका केही स्थानीय तहमा राप्रपाको अग्रता कायमै छ भने केहीमा झिनो मतान्तरले पछ्याइरहेको छ।
कानेपोखरी गाउँपालिकामा अध्यक्ष र उपाध्यक्षसहित एमालेले जित्यो पाँच वडा,"मोरङ : कानेपोखरी गाउँपालिका अध्यक्षमा नेकपा एमालेबाट राजमती ईङ्नाम बिजयी भएकी छन्। निकटतम प्रतिद्वन्दी नेपाली कांग्रेसबाट संञ्जय भट्टराईलाई ३ हजार १२९ मतान्तरले पराजित गर्दै उनी बिजयी भएकी हुन्। गाउँपालिका उपाध्यक्षमा नेकपा एमालेबाटै भोलाप्रसाद अधिकारी बिजयी बने। उनले निकटतम प्रतिद्वन्दी नेपाली कांग्रेसबाट मनकुमारी गुरुङलाई १ हजार ७५२ मतान्तरले पराजित गर्दै बिजयी बनेका हुन्। कानेपोखरी गाउँपालिकाका ७ वटा वडामध्ये ५ वटा वडाहरुमा एमाले आफ्नो प्यानलसहित बिजयी भयो भने बाँकी २ वडाहरुमा नेपाली कांग्रेसले नेतृत्व लिएको छ। वडा नं २, ३, ५, ६ र ७ मा एमाले सिङ्गो प्यानलसहित विजयी भएको हो। वडा नं २ बाट वडाध्यक्षमा सुशिल बुढाथोकी, महिला सदस्य सावित्रा चौधरी, दलित महिला सदस्य किना ऋषिदेव, वडा सदस्यहरु केशव दाहाल, भिमबहादुर कार्कीसहित नेकपा एमालेको सिंगो प्यानल नै विजयी बन्यो। वडा नं ३ बाट वडाध्यक्षमा गोपाल कार्की, वडा सदस्यहरु सरस्वती काफ्ले, डिल्लिमान गिरी, लोकबहादुर लिम्बु, अनारवती मुसहरसहित नेकपा एमालेको सिंगो प्यानल नै बिजयी बन्यो। वडा नं ५ बाट वडाध्यक्षमा चरण गुरुङ, वडा सदस्यहरुमा दिपक लुइँटेल, रखिलाल चौधरी, सुशीला धिमाल, प्रमिला परियारसहित नेकपा एमालेको सिंगो प्यानल नै विजयी बन्यो। वडा नं ६ बाट वडाअध्यक्षमा खड्गबहादुर बस्नेत, खुल्ला महिला सदस्य सुशिला श्रेष्ठ, दलित महिला सदस्य दुर्गा नेपाली, खुल्ला सदस्यहरु राजकुमार लिम्बु, नारायणकुमार बस्नेतसहित नेकपा एमालेको सिंगो प्यानल नै विजयी बन्यो। वडा नं ७ बाट वडाध्यक्षमा मोहनप्रसाद अधिकारी, खुल्ला वडा सदस्यहरु जितबहादुर लिम्बु, जीवन सुब्बा (लिम्बु), खुल्ला महिला वडा सदस्य पदमकुमारी कार्की, दलित महिला सदस्य रुविना ताम्राकार (विक) सहित नेकपा एमालेको सिंगो प्यानल नै विजयी बन्यो। १ नं वडामा भने वडाअध्यक्षमा कांग्रेससहित सदस्यहरुमा एमाले र कांग्रेसलाई मिश्रित मत प्राप्त भएको थियो। नेपाली कांग्रेसबाट वडाध्यक्षमा रत्नबहादुर कार्की १,१०८ मत प्राप्त गर्दै विजयी बने भने निकटतम प्रतिद्वन्दी एमालेका तोर्णबहादुर कार्कीले ८५२ मत प्राप्त गरे। महिला दलित सदस्यमा एमालेबाट तुलसादेवी नेपाली, खुल्ला सदस्य एमालेबाट रामजी भण्डारी, महिला सदस्यमा नेपाली कांग्रेसबाट बिमला वुडाथोकी, खुल्ला सदस्य नेपाली कांग्रेसबाट दिपेशकुमार थापा विजयी बने। ४ नम्बर वडामा नेपाली कांग्रेसबाट वडाध्यक्षमा रमेश रावत र सदस्यमा प्रदिप राई विजयी भएभने अन्य वडा सदस्यमा नेकपा एमालेबाट अविन्द्र घिसिङ, श्यामकुमारी विक र साउनी माझी बिजयी भएका छन्। कुल जनसंख्या ४३ हजार १ सय ७७ रहेको कानेपोखरी गाउँपालिकाको कुल मतदाता संख्या ३४,०४५ मध्ये २२ हजार ७३३ जनाले १३ वटा मतदान केन्द्रहरुमा मतदान गरेका थिए।"
"पाल्पाको रिब्दीकोट गाउँपालिका एमालेले गुमायो, सत्ता गठबन्धन विजयी","तानसेन : पाल्पाको रिब्दीकोट गाउँपालिकाको अध्यक्षमा नेकपा माओवादी केन्द्रका नारायण बहादुर कार्की विजयी भएका छन्। उपाध्यक्षमा नेपाली कांग्रेसकी कान्ता अधिकारी विजयी भएकी छन्। विजेता दुबै गठबन्धन दलका उम्मेदवार हुन्। नेकपा माओवादी केन्द्रका कार्कीले ९७८ मत अन्तरले नेकपा एमालेका नारायण बहादुर जिसीलाई पराजित गरे। विजेता कार्कीले ५७०४ मत प्राप्त गरे भने जिसीले ४७२६ मत प्राप्त गरी उपविजेता बने। उपाध्यक्ष विजेता अधिकारीले ५५३ मत अन्तरले एमालेकी लक्ष्मी खनाललाई पराजित गरिन्। विजेता अधिकारीले ५४७९ मत प्राप्त गरिन भने खनालले ४९२६ मत प्राप्त गरिन्। ८ वटा वडा रहेको रिब्दीकोट गाउँपालिकामा ४ वटा वडामा नेपाली कांग्रेस, २ वटा वडामा नेकपा एमाले, १ वटा वडामा जनमोर्चा र १ वटा वडामा नेकपा माओवादी केन्द्र विजयी भएको छ। नेपाली काग्रेस बाट वडा नंं २ मा ओम प्रसाद पोखरेल, वडा नंं ३ मा नारायण बहादुर केसी, वडा नंं ५ मा मन बहादुर अस्लामी, वडा नंं ८ चुरा बहादुर छहरी मगर विजयी भएका छन्। नेकपा एमालेबाट वडा नं १ मा चिरञ्जिवी पोखरेल, वडा नंं ७ बाट दान बहादुर कुवँर, नेकपा माओवादी बाट वडा नंं ६ मा प्रकाश रायमाझी र जनमोर्चा नेपाल बाट वडा नंं ४ मा सोम कुमार कार्की विजयी भएका छन। २०७४ सालमा नेकपा एमालेले अध्यक्ष उपाध्यक्षसहित ६ वटा वडामा जित हासिल गरेकोमा अहिले अरु सबै गुमाउँदै २ वटा वडामा सीमित भएको छ। कांग्रेसले १ वटा वडामा जित हासिल गरेकोमा अहिले उपाध्यक्षसहित ४ वटा वडामा जित हासिल गरेको छ। नेकपा माओवादीले १ वटा वडामा जित हासिल गरेकोमा अहिले पालिका अध्यक्ष सहित १ वटा वडामा जित हासिल गरेको छ भने जनमोर्चाले समेत १ वटा वडा अध्यक्ष गठवन्धनकै कारण हात पारेको छ।"
"एमालेको गढ ढाल्दै पर्सामा कांग्रेसले खाता खोल्यो, ३२ वर्षीय अनोज पालिका प्रमुखमा विजयी","वीरगन्ज : स्थानीय तहको निर्वाचनअन्तर्गत पर्सा जिल्लाको पालिकामा नेपाली कांग्रेसले पहिलो जित निकालेको छ। जिराभवानी गाउँपालिकाको अध्यक्ष र उपाध्यमा कांग्रेसका उम्मेदवार विजयी भएका छन्। १४ वटा पालिका रहेको पर्सामा जारी मतगणनामा मंगलबार राति अन्तिम परिणामा आएको पहिलो पालिका जिराभवानी गाउँपालिकाको अध्यक्ष र उपाध्य दुवै पदमा कांग्रेस विजयी भएको हो। जिराभवानी गाउँपालिकाको अध्यक्षमा ३२ वर्षीय अनोज चौधरी निर्वाचित भएका हुन्। यस्तै उपाध्यक्षमा पनि कांग्रेसकै रेखा चौधरी निर्वाचित भएकी छन्। गाउँपालिका अध्यक्षमा निर्वाचित अनोजले निवर्तमान गाउँपालिका अध्यक्ष एवं नेकपा एमालेका उम्मेदवार रामपृत महतोलाई १ हजार २६१ मतको फराकिलो मतान्तरले पराजित गरेका हुन्। अनोजले ४ हजार ५६० मत पाएका हुन् भने निवर्तमान अध्यक्ष महतोले ३ हजार २९९ मतमात्रै पाए। यस्तै उपाध्यक्षमा विजयी रेखाले पनि एमालेकी उम्मेदवार एवं निवर्तमान गाउँपालिका उपाध्यक्ष उषादेवी थरुनीलाइ १ हजार ७४५ मतको अन्तरले पराजित गरेकी हुन्। निर्वाचन अधिकृत झविन्द्र प्रसाद पाण्डेकाअनुसार उपाध्यक्षमा निर्वाचित कांग्रेसकी रेखाले ४ हजार ७१० मत प्राप्त गरेकी हुन् भने प्रतिस्पर्धी एमाले उम्मेदवार उषाले २ हजार ९६५ मत पाइन्। पाँच वटा वडा रहेको जिराभवानी गाउँपालिकामा अध्यक्ष, उपाध्यक्षसहित तीन वडा पनि कांग्रेसले नै जितेको छ। बाँकी दुई वडाको अध्यक्षमा एमाले उम्मेदवार विजयी भएका छन्। वडा नम्बर ३ , ४ र ५ मा कांग्रेस तथा वडा नम्बर १ र २ को वडाध्यक्षमा एमालेका उम्मेदवार विजयी भएको मुख्य निर्वाचन अधिकृत पाण्डेले जानकारी दिए। जिराभवानी गाउँपालिका अध्यक्षमा निर्वाचित ३२ वर्षिय अनोज, पूर्वगाविस अध्यक्ष स्वर्गीय महादेव महतोका छोरा हुन्। पूर्व फर्मासिस्ट अनोज, आफ्ना बुबाको सपनालाई साकार पार्न भन्दै नेशनल हेल्थ केयरको जागिर छोडेर राजनीतिमा प्रवेश गरेका हुन्। फार्मेसी पेशासँग आबद्ध भई मास्टर इन फार्मेसी गरेका अनोजले आफनो पहिलो प्राथमिकता कृषिमा क्रान्ति ल्याउने रहेको बताएका छन्।"
"काठमाडौंमा ६ हजार बढी मतले बालेनको अग्रता, ८ वडाको गणनामा कहाँ कति मत पाए ?","काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले ६ हजार ८३ मतान्तरले अग्रता कायम गरेका छन्। राति १०:१० बजेसम्म ३३ हजार ९२६ मत गणना हुँदा बालेनले १३ हजार १८९ मत प्राप्त गरेका छन्। त्यसैगरी एमालेका केशव स्थापितले ७ हजार १०६ मत प्राप्त गरेका छन्। कांग्रेसकी सिर्जना सिंहले ६ हजार २४७ मत प्राप्त गरेकी छन्। उनी बालेनभन्दा ६ हजार ९४२ मतले पछाडि छिन्। काठमाडौंको १ र २ नम्बर वडाको मत गणना सकिएर दुबै वडा एमालेले जितेको छ। अहिले ३, ४, ५, ६, २९, ३०, ३१ र ३२ नम्बर वडाको गणना भइरहेको छ। गणना भइसकेको १ र २ नम्बर वडामा बालेनले ७८३ र १२१५ मत प्राप्त गरेका छन्। गणना भइरहेको वडाहरु ३ मा १९२६, ४ मा २४८२, ५ मा १२५२, ६ मा ८८०, २९ मा ११९, ३० मा ३७३, ३१ मा १४४१ र ३२ मा २७१८ मत प्राप्त गरेका छन्। अहिले सम्म गणना भइसकेको र भइरहेको १० वडामा सबैमा स्थापित र सिंहभन्दा बालेन नै धेरै मत ल्याएका छन्। स्थापितले गणना भइसकेको १ र २ मा ३६५ र ७२८ मत पाएका छन्। गणना भइरहेको वडाहरु ३ मा १००४, ४ मा १२८७, पाँचमा ९२७, ६ मा ४९१, २९ मा ७१, ३० मा १३१, ३१ मा ८४२ र ३२ मा १२६० मत पाएका छन्। त्यस्तै सिर्जना सिंहले वडा नम्बर १ र २ मा ४५१ र ४९७ मत प्राप्त गरेकी छन्। ३, ४, ५, ६ मा ९४२, ९९१, ६४३, ६४८ मत प्राप्त गरेकी छन्। २९, ३०, ३१, ३२ नम्बर वडामा १००, १६९, ८०६, १००० मत प्राप्त गरेकी छन्।"
"मध्यपुर थिमीमा सत्ता गठबन्धन विजयी, एमाले पराजित",काठमाडौं : भक्तपुरको मध्यपुर थिमी नगरपालिकामा सत्ता गठबन्धन विजयी भएको छ। मेयर नेपाली कांग्रेस र उपमेयर नेकपा माओवादी केन्द्रले जितेको छ। एमालेका उम्मेदवार तथा निवर्तमान मेयर मदनसुन्दर श्रेष्ठलाई चार हजार ६३ मतान्तरले पराजित गर्दै मेयरमा कांग्रेसका सुरेन्द्र श्रेष्ठ निर्वाचित भएका छन्। राति सार्वजनिक अन्तिम मतपरिणामअनुसार सुरेन्द्रले १५ हजार ९८ मत पाएका छन् भने मदनले ११ हजार ३५ मत पाएका छन्। नेमकिपाका आशाहरि प्रजापतिले दुई हजार २५ मत पाए। उपमेयरतर्फ निर्वाचित माओवादी केन्द्रका विजयकृष्ण श्रेष्ठले १२ हजार १०२ मत प्राप्त गरेका छन्। प्रतिद्वन्द्वी एमालेकी उत्तरा नेपालले आठ हजार ९६३ मत पाइन्। नेमकिपाकी दीक्षा बाडेले दुई हजार ७२२ मत पाएकी छन्। ९ वडा रहेको मध्यपुर थिमीमा कांग्रेसले ६ वडा जितेको छ। दुई वडामा एमाले र नेमकिपाले एक वडा जितेको छ।
गायिका बनिन् गाउँपालिका उपाध्यक्ष,"गोरखा : म त चेली उत्तरी गोरखाको बोलको गीतकी गायिक सुनिला गुरुङ धार्चे गाउँपालिकाको उपप्रमुखमा विजयी भएकी छन्। मंगलबार सम्पन्न मतगणना अनुसार चर्चित गायिका गुरुङ माओवादीको तर्फबाट ३,७७९ मत प्राप्त गरी विजयी भएकी हुन्। गोरखा सांस्कृतिक समाजकी कोषाध्यक्षसमेत रहेकी उनी धार्चे गाउँपालिका६ काशिगाउँ निवासी हुन्। उनी कलाकारिता क्षेत्रसंगै हाल राजधानीमा व्यवसाय पनि सञ्चालन गर्दै आएकी छिन्। उनी २०६५ सालदेखि कलाकारिता क्षेत्रमा उदाएकी हुन्। गायन कलाको १५ वर्षको दौरानमा उनले दर्जनौँ गीत गाएकी छिन्। विशेषगरी धार्चे क्षेत्रको लोकगीत संकलन गरी उनले गीति एल्बमहरु, म्युजिक भिडियोहरु बजारमा ल्याएकी छिन्। आफ्नै लगानीका १२ भन्दा धेरै म्युजिक भिडियोहरु बजारमा छन्। धार्चे क्षेत्रका लोकगीत, यस क्षेत्रका प्रवद्र्धनात्मक गीत गाएकी तथा मोडलिङसमेत गरेकी उनी राजनीति र समाजसेवा क्षेत्रमा प्रवेश गरेसंग सानदार विजय हाँसिल गरेकी छिन्। धार्चे गाउँपालिका गोरखाको दुर्गम भेगमा रहेको गाउँपालिका हो। दुर्गम गाउँमा जन्मेर लामो समय देश, विदेश देखे घुमेर अनुभव संगालेकी उनीसित गाउँपालिकाको विकास गर्ने ठूलो सपना छ। सबैभन्दा प्रमुख कुरा म हाम्रो गाउँपालिकाका महिलाहरुको हितमा काम गर्नेछु। बाल बिबाहको बिकराल अबस्था छ। त्यसलाई अन्त्य गर्ने मेरो लक्ष्य हुनेछ, उनी भन्छिन्, समान कामको समान ज्यालाको नीति निर्माणमा पहल गर्नेछु। गर्भवती तथा सुत्केरी महिलामैत्री काम गर्ने पनि मेरो प्राथमिकता हुनेछ। साथै उनले विभिन्न सीपमुलक कार्यक्रम गरी महिलाहरुलाई स्वरोजगार बनाउन पहल गर्ने बताइन्। सुरक्षित सुत्केरी कार्यक्रम अन्तर्गत घरमा सुत्केरी हुने दर घटाउनेछु, उनी भन्छिन्, गाउँका युवाहरु सबै विदेशिएर गाउँ युवा सुन्य भएको छ। युवाहरुलाई सीप सिकाएर स्वरोजगार हुन पहल गर्नेछु। साथै उनले आफ्नो गाउँठाउँका कला, भाषा, संस्कार, संस्कृतिको संरक्षण, विकास, प्रचार प्रसार गर्न पनि पहल गर्ने बताइन्। हाम्रो गाउँमा यति धेरै कला, संस्कृति छ कि, यसको प्रचार प्रसार गर्न सके धेरै राम्रो हुन्छ भन्ने मैले बुझेको छु, उनी भन्छिन्, बाटोघाटो, शिक्षा, स्वास्थ्य शिक्षाका क्षेत्रमा पनि धेरै काम गर्नुपर्ने छ। सबैलाई समेटेर गाउँको सेवामा तल्लीन हुने उनले बताइन्। राजनीति तथा समाजसेवाको क्षेत्रमा लाग्दा आफूभित्र निहित कलाकारिता मर्न नदिन पनि उनले योजना बनाएकी छिन्। मलाई चिनाएकै मेरो कलाकारिताले हो, त्यसैले म जुनसुकै चुनौति सामना गरेर पनि कलाकारिता मर्न दिन्न, उनी भन्छिन्, मेरो नशानशामा गीतसंगीत बगेको छ त्यसैले यसलाई मर्न त म दिँदैदिन्न। मेसोमेलो मिलाएर यसलाई विकास गर्ने मौका पनि चुकाउँदिन।"
"मकवानपुरको राक्सिराङ गाउँपालिका अध्यक्ष कांग्रेस, उपाध्यक्षमा माओवादी विजयी",मकवानपुर : मकवानपुरको राक्सिराङ गाउँपालिकामा गठबन्धन दल विजयी भएको छ। पालिका अध्यक्षमा नेपाली कांग्रेसका राजकुमार मल्ल नौं सय नौं मत अन्तरले विजयी भए। उनले पाँच हजार चार सय ८१ र निकटतम प्रतिस्पर्धी नेकपा एमालेका बाबुला स्याङ्तानले चार हजार पाँचसय ७२ मत प्राप्त गरेको मुख्य निर्वाचन अधिकृतको कार्यालयले जनाएको छ। मल्ल दोस्रो कार्यकाल नेपाली कांग्रेसबाट पालिका अध्यक्ष निर्वाचित भएका हुन्।
भारतले नवीन श्रीवास्तवलाई नियुक्त गर्यो नेपालका लागि नयाँ राजदूत,काठमाडौं : भारत सरकारले नेपालका लागि नयाँ राजदूतमा नवीन श्रीवास्तवलाई नियुक्त गरेको छ। भारतीय विदेश मन्त्रालयले मंगलबार चिनियाँ मामिला जानकार श्रीवास्तवलाई नेपाल पठाउने निर्णय गरेको हो। विदेश मन्त्रालयमा पूर्वी एसिया डेस्क हेरिरहेका श्रीवास्तव शुक्रबार नेपाल आउने र अर्को साताबाट कार्यभार सम्हाल्ने भारतीय दूतावासले जनाएको छ। निवर्तमान राजदूत विनयमोहन क्वात्रा भारतीय विदेश मन्त्रालयको सचिव नियुक्त भएपछि उनको ठाउँमा श्रीवास्तव आउन लागेका हुन्। विदेश मन्त्रालयका एडिसनल सेक्रेटरी श्रीवास्तवले भारत चीन तनाव साम्य पार्न महत्वपूर्ण भूमिका खेलेका छन्।
भत्कियो एमालेको गढ : लिखुको अध्यक्षमा कांग्रेस र उपाध्यक्षमा एमाले विजयी,"ओखलढुंगा : लिखु गाउँपालिकामा नेपाली कांग्रेसका अशोककुमार कार्की विजयी भएका छन्। उनले नेकपा एमालेका उम्मेदवार मिलनकुमार विष्टलाई २८४ मतान्तरले पछि पार्दै जित हात पारेका हुन्। एमालेको गढका रुपमा रहेको लिखुमा यसपटक कांग्रेसले बहुमत वडासहित प्रमुमा बाजी मारेको छ। कार्कीले ३ हजार ७७६ मत ल्याउँदा एमालेका विष्टले ३ हजार ४९२ मत पाए। शुरुवाति अग्रता हासिल गरेका विष्ट वडा नं ४, ५ र ६ को मत गन्दा पछि परेका हुन्। उपाध्यक्षमा भने नेकपा एमालेकी अस्मिता थापा कांग्रेसको भन्दा ११ सय बढी मत ल्याएर विजयी भएकी छन्। थापाले ४ हजार ११६ मत प्राप्त गरी विजयी हुँदा कांग्रेसकी प्रेमकुमारी दाहालले ३ हजार ९३ मत प्राप्त गरेकी छन्। ९ वडा रहेको यो पालिकामा कांग्रेसले ५, एमालेले ३ र माओवादीले १ वडा जितेका छन्। यसअघि एमालेले ५ वडा र प्रमुख उप्रमुख दुवै जितेको थियो।"
अनुयायी बलात्कार प्रकरण : सिद्धबाबाले सफाइ पाएको मुद्दा उल्टियो,"विराटनगर : महिला अनुयायीमाथिको बलात्कार प्रकरणमा सफाइ पाएका विवादास्पद धर्मगुरु सिद्धबाबा रामकृष्णचार्य श्री वैष्णव कृष्णदास भनिने कृष्णबहादुर गिरीविरुद्धको जबरजस्ती करणी मुद्दा उल्टिएको छ। उच्चका सूचना अधिकारी ओमराज सुवेदीका अनुसार थप प्रमाणहरु बुझेर पुनः मुद्दामा इन्साफ गर्न आदेश दिँदै उच्चले जिल्लाको फैसला उल्टाएको हो। उच्चको आदेशअनुसार जिल्ला अदालतले मुद्दामा पेस भएका थप प्रमाणहरु बुझेर पुनः फैसला गर्नुपर्ने उनले बताए। अथेष्ट प्रमाण नबुझिकन गरेको फैसला बदर गर्दै उच्चको इजलासले पीडित र पीडकबीच भएको सम्बादको रेकर्ड परीक्षण गरी पीडित महिलाको स्वास्थ्य परीक्षण गर्ने चिकित्सक तथा दुवै पक्षका साक्षीको बकपत्र गरेर थप प्रमाण जुटाउँदै पुनः मुद्दाको फैसला गर्न भनेको सुवेदीको भनाइ छ। २०७६ कात्तिक ४ गते राति करणी गरेको दाबीसहित एक महिला अनुयायीले २०७६ मंसिर ११ गते जिल्ला प्रहरी कार्यालय सुनसरीमा जाहेरी दिएपछि मुद्दाको प्रक्रिया अघि बढेको थियो। प्रहरीको हिरासतमा बस्नुपर्ने समय भने बिरामी भएको भन्दै उनले विराट नर्सिङ होममा बिताएका थिए। सुनसरी अदालतमा दर्ता भएको मुद्दामा पनि २०७७ मंसिर २२ गते तत्कालीन न्यायाधीश अर्जुनप्रसाद कोइरालाको इजलासले सिद्धबाबालाई सफाइ दिने फैसला सुनायो। जबकि सिद्धबाबाले एक हिसाबबाट बलात्कार स्वीकार गरिसकेको अडियो रेकर्ड प्रमाणका रूपमा पेस गरिएको थियो। रेकर्डमा सिद्धबाबा र पीडित भनिएकी महिलाले दोहोरो सम्बाद गरेको सुन्न सकिन्छ। सफाइअघि नै २०७६ साल पुस १४ गते जिल्ला अदालत सुनसरीका तत्कालीनन न्यायाधीश राधाकृष्ण उप्रेतीको इजलासले उनलाई ३ लाख धरौटीमा पूर्पक्षका लागि छाड्न आदेश दिइसकेको थियो। पछि सहमतिमा करणी गरेको देखिएकाले सिद्धबाबाविरुद्ध बलात्कार नठहरिने फैसला सुनसरी अदालतले गर्यो। आदेशविरुद्ध उच्च अदालत विराटनगरमा पीडित पक्षले पुनरावेदन गर्यो। उच्च अदालत विराटनगरका तत्कालीन मुख्य न्यायाधीश तीलप्रसाद श्रेष्ठ र न्यायाधीश प्रेमराज कार्कीको इजलासले २०७६ माघ ९ गते जिल्लाको आदेश उल्टाउँदै सिद्धबाबालाई थुनामै राखेर मुद्दाको पूर्पक्ष गर्न आदेश दियो। मुख्य न्यायाधीश श्रेष्ठ अहिले सर्वोच्चमा न्यायाधीश छन्। उच्चको आदेश आउने दिन भारततिर भागेका सिद्धबाबालाई ४० दिनपछि फर्किएर हाजिर भएसँगै कारागार चलान गरियो। भाग्नुअघि सुनसरीको चतरास्थित आश्रममा बस्दै आएका थिए। सफाइपछि कारागारबाट आश्रमनै फर्किएका छन्। सिद्धबाबाविरुद्धको मुद्दामा आदेश गर्ने र सफाइ दिने न्यायाधीश कोइराला र उप्रेती भने विवादमा परे। सफाइ पाएको मुद्दालाई उच्चले उल्टाएपछि उनीहरुको आदेश र फैसला नियमसंगत थिएन भन्ने पुष्टि भएको छ। सफाइको फैसलामा भनिएको छ, जाहेरवाली र प्रतिवादी बीच आदानप्रदान भएका म्यासेजहरुबाट सहमतिमै शारीरिक सम्पर्क भएको भन्ने देखिएकोले अभियोग दावीबमोजिम जवरजस्ती करणीको कसूर कायम गर्न मिल्ने देखिएन। जिल्लाको फैसलाविरुद्ध उच्च सरकारी वकिलको कार्यालयले २०७७ फागुन २८ गते उच्च अदालतमा निवेदन दियो। सिद्धबाबा पनि फैसलाविरुद्ध २०७७ चैत २६ गते उच्च अदालतमा पुगेका थिए। दुवै निवेदनलाई लगाउमा राखेर मुद्दाको सुनुवाई गरिएको सूचना अधिकारी सुवेदीले बताए।"
रामेछाप नगरपालिकामा न्यौपानेको शानदार जित,"रामेछाप : जिल्लाको पुरानो सदरमुकामसमेत रहेको रामेछाप नगरपालिकामा नेपाली कांग्रेसका उम्मेदवार लबश्री न्यौपाने विजयी भएका छन्। न्यौपाने ६ हजार ६ सय ३९ मतका साथ विजयी भएका हुन्। नेकपा एमालेका उम्मेदवार रोशन पाख्रीनलाई ६ सय ५३ मतले पराजित गर्दै विजयी भएका हुन्। यस्तै उपप्रमुखमा कांग्रेसकी बाला कार्की ६ हजार ६ सय ४० मतका साथ विजयी भएकी हुन्। कार्कीले एमालेकी सीता केसीलाई १ हजार २ सय ९३ मततले पराजित गर्दै रामेछाप नगरपालिकाकी उपप्रमुख निर्वाचित भएको निर्वाचन कार्यालयले जानकारी दिएको छ। रामेछाप नगरपालिका गत स्थानीय निर्वाचनमा पनि कांग्रेसले नै जितेको थियो। गत स्थानीय निर्वाचनमा कांग्रेस, एमाले र माओवादीले समान ३३ वडा जितेका थिए भने यो पटक ७ वटा वडासहित कांग्रेले विजयी भएको हो। नगरपालिकामा २ वटा वडा माओवादी केन्द्रले जितेको छ। निर्वाचित भएसंगै न्यौपानेले नगरबासीको आधारभूत आवश्यकतालाई प्राथमिकतामा राखेर काम गर्ने बताए।"
पाल्पाको तानसेन र रैनादेवी छहरामा कांग्रेसको जित,"तानसेन : पाल्पाको सदरमुकाम तानसेन नगरपालिकाको प्रमुख र उपप्रमुखमा नेपाली कांग्रेस विजयी भएको छ। प्रमुखका उम्मेदवार कांग्रेसका सन्तोषलाल श्रेष्ठ र उपप्रमुखमा नेकपा माओवादी केन्द्रकी प्रतिक्षा सिंजाली गाहा विजयी भइन। उपप्रमख सिंजाली माओवादी केन्द्रकी उम्मेदवार भएपनि उनले रुख चिन्ह लिएर चुनाव लडेकी थिईन। कांग्रेसका नगर प्रमुख उम्मेदवार श्रेष्ठले ११ हजार २ सय ७३ मत ल्याएर नगर प्रमुखमा विजयी भए भने उनका निकटतम प्रतिद्धन्द्धी नेकपा एमालेका धनेन्द्रराज घिमिरेले १० हजार ३ सय ९४ मत ल्याए। श्रेष्ठले ८७९ मत अन्तरले नेकपा एमालेका नगर प्रमुख उम्मेदवार घिमिरेलाई पराजित गरेका हुन्। गठबन्धनबाट उपप्रमुखको उम्मेदवार रहेकी नेकपा माओवादीकी प्रतिक्षा सिंजालीले ११ हजार १ सय ५१ मत ल्याई विजयी भइन्। उपप्रमुख सिंजालीकी निकटतम प्रतिद्धन्द्धी नेकपा एमालेकी शशी श्रेष्ठले १० हजार ३ सय ७२ मत ल्याईन्। उपप्रमुख सिंजालीले ७७९ मत अन्तरले नेकपा एमालेकी उपप्रमुख उम्मेदवार श्रेष्ठ लाई पराजित गरेकी हुन्। कांग्रेसका वडा नं १ बाट सुनिल कुमार बस्याल, वडा नं २ बाट महेश्वरलाल श्रेष्ठ, वडा नं ३ बाट बाबुरत्न शाक्य, वडा नं ४ बाट हेमन्तराज शाक्य, वडा नं ५ बाट रामबहादुर रावल, वडा नं ६ बाट सागरमान महर्जन, वडा नं ७ प्रदिप खनाल, वडा नं ११ बाट यादव बहादुर कार्की, वडा नं १२ मेजर सिंह केसी र वडा नं १३ बाट टुक प्रसाद भट्टराई विजयी भए। नेकपा एमालेका वडा नं ८ बाट सोमनाथ अर्याल, वडा नं ९ बाट राजेश कुमार अर्याल, वडा नं १० बाट हिमलाल पंगेनी र वडा नं १४ शोभाखर भट्टराई विजयी भएका छन्। २०७४ सालको स्थानीयतह निर्वाचनमा नेकपा एमाले नगरप्रमुख, उपप्रमुख सहित ८ वडामा जित हासिल गरेको थियो भने अहिलेको निर्वाचनमा नेकपा एमाले ४ वटा वडामा मात्र सिमित भएको छ। यस्तै पाल्पाकै रैनादेवी छहरा गाउँपालिकाको अध्यक्षमा पनि कांग्रेसकै रुकमांगत भट्टराई, उपाध्यक्षमा नेकपा माओवादी केन्द्रका युवराज थापा विजयी भएका छन्। कांग्रेसका रुकमागतले ४९८ मत अन्तरले एमालेका रामबहादुर राउतलाई पराजित गरे। कांग्रेसका भट्टराईले ६६४३ मत ल्याए भने उनका निकटम प्रतिद्धन्दी नेकपा एमालेका राउतले ६१४५ मत ल्याएका थिए। उपाध्यक्षमा माओवादी केन्द्रका थापाले ५७६ मत अन्तरले नेकपा एमालेकी गिता भट्टराई घिमिरेलाई पराजित गरे। माओवादी केन्द्रका थापाले ६३०७ मत पाएका थिए भने उनका निकटम प्रतिद्धन्दी घिमिरेले ५७३१ मत पाएकी थिईन्। गाउँपालिकाको ८ वटा वडामा कांग्रेसले ४, नेकपा माओवादी केन्द्रले २ र नेकपा एमालेले २ वटा वडामा विजय हासिल गरेको छ। कांग्रेसका वडा नं २ बाट दान बहादुर पौडेल, वडा नं ५ मा हुमान सिंह कार्की, वडा नं ६ मा दोम बहादुर घर्ति, वडा नं ७ मा देवेन्द्र पुन विजयी भएका छन्। माओवादीका वडा नं १ मा सोम बहादुर दर्लामी र वडा नं ३ मा प्रदिप पौडेल विजयी भएका छन्। नेकपा एमाले बाट वडा नं ४ मा गोविन्द बहादुर रायमाझी र वडा नं ८ बाट रोम बहादुर राना विजयी भएका छन्। २०७४ सालको स्थानीय तह निर्वाचनमा कांग्रेसले रैनादेवी छहरामा अध्यक्ष, उपाध्यक्षसहित ६ वटा वडा, नेकपा माओवादी केन्द्रले १ वटा वडा र नेकपा एमाले १ वटा वडामा जित हासिल गरेको थियो।"
बाजुराको बडिमालिका प्रमुख र उपप्रमुखमा पत्रकार,"बाजुरा : जिल्लाको बडिमालिका नगरपालिकामा विगतमा पत्रकारिता गरेका एमालेका उम्मेदवार अमर खड्का प्रमुखमा र नन्दा थापा उपप्रमुखमा निर्वाचित भएका छन्। प्रमुखमा खड्काले ४ हजार १९ मत पाएर विजयी भएका हुन्। उनका प्रतिद्धन्दी नेपाली कांग्रेशका उम्मेदवार धनराज पण्डित भन्दा ४ सय ६७ मत बढी ल्याएर खड्का विजयी भएका छन्। उनका प्रतिद्धन्दी पण्डित पनि पूर्व पत्रकार हुन्। खड्कासंग पराजित पण्डितले ३ हजार ५ सय ५२ मत ल्याएका छन्। यस्तै उपप्रमुख जितेकी नन्दा थापा पनि पत्रकार हुन्। उनले ४ हजार २ सय ३३ मत पाइन्। उनले नेपाली कांग्रेसकी उम्मेदवार राधिका सिंहलाई पराजित गरेकी छन्। उपप्रमुख थापाले प्रतिपक्ष उम्मेदवार सिंह भन्दा ८ सय ८२ मत बढीले जितेकी छन्। थापा उपप्रमुखको उम्मेदवार हुनु अघिसम्म पनि सक्रिय पत्रकारितामा थिइन्। उनी रेडियो बार्जुकी स्टेशन मेनेजर, राजधानी दैनिकलगायतका मिडियामा आवद्ध भएर सक्रिय पत्रकारीता गरिरहेकी थिईन। हाल उनी प्रेस चौतारी नेपाल बाजुराकी अध्यक्ष पनि हुन्।"
सप्तकोशी र अग्नीसाइरमा एमालेकांग्रेसले खोस्यो एकअर्काको भाग,"राजविराज : मतगणना सम्पन्न सप्तरीको दुई पालिकामा नेपाली कांग्रेस र नेकपा (एमाले) एकले अर्काको गढ भत्काउँदै भाग लगाएका छन्। एमालेको वर्चस्व रहँदै आएको सप्तकोशी नगरपालिका कांग्रेसले र कांग्रेसले गढ ठान्दै आएको अग्नीसाइर कृष्णसवरन गाउँपालिका एमालेले खोसेको छ। संयोग यसपटक सप्तकोशी नगर प्रमुखमा निर्वाचित कृष्णप्रसाद ढकाल र अग्नीसाइर कृष्णसवरन गाउँपालिका अध्यक्षमा निर्वाचित दिनानाथ चौधरी गत निर्वाचनमा तेस्रो स्थानमा थिए। यसअघि २०७४ को स्थानीय तहको निर्वाचनमा सप्तकोशीमा एउटै वडा अध्यक्ष समेत जित्न नसकी क्लिनस्विप रहेको कांग्रेस यो निर्वाचनमा प्रमुख, उपप्रमुखसहित बहुमत वडा अध्यक्षमा विजयी भएको छ। गत निर्वाचनमा १ हजार ५३३ मत ल्याएर तेस्रो स्थानमा रहेका कांग्रेसका कृष्णप्रसाद ढकालले निवर्तमान प्रमुख उत्तमकुमार शर्मालाई १ हजार ५०२ मत अन्तरले पराजित नै गरे। नगर प्रमुखमा ढकालले ४ हजार ४६९ मत ल्याए भने एमालेका शर्माले २ हजार ९६७ मत ल्याए। गत चुनावमा निकटतम प्रतिद्वन्द्वी रहेको माओवादी तेस्रो स्थानमा झरेको छ। नेकपा (माओवादी केन्द्र) का रबिन्द्र चौधरीले २ हजार ३०८ मत ल्याएका छन्। एमालेका शर्मा २०७४ को स्थानीय तहको निर्वाचनमा ३ हजार ३९ मत ल्याई प्रमुखमा निर्वाचित भएका थिए। उक्त निर्वाचनमा माओवादीका ध्रुवकुमार कार्की १ हजार ८८३ मत ल्याई निकट्तम प्रतिद्वन्द्वी रहेका थिए भने ढकाल १ हजार ५३३ मत ल्याई तेस्रो स्थानमा रहेका थिए। सप्तकोशी नगरपालिकाको उपप्रमुखमा पनि नेपाली कांग्रेसकै रीताकुमारी चौधरी निर्वाचित भएकी छन्। रीताले ३ हजार ९५८ मत ल्याएर एमालेकी संगिताकुमारी चौधरीलाई पराजित गरेकी हुन्। एमालेकी संगिताले ३ हजार २ सय मत ल्याइन्। माओवादी केन्द्रकी राजकुमारी चौधरीले २ हजार ३७३ मतमा चित्त बुझाएकी छन्। राजकुमारीले २०७४ को निर्वाचनमा २ हजार १९९ मत ल्याएर निकटतम प्रतिद्वन्द्वी रहेकी थिइन् भने हाल निर्वाचित रीताले १ हजार ४०२ मत ल्याएर तेस्रो नै रहेकी थिइन्। गत निर्वाचनमा ३ हजार २२७ मत ल्याएर उपप्रमुख बनेकी एमालेकी आशा चौधरीको कोभिड१९ का कारण एक वर्ष अघि जेठ ४ गते विहान निधन भएको थियो। यसैगरी गत निर्वाचनमा अग्नीसाइर कृष्णसवरनको ६ नम्बर वडामात्र जित्न सकेको एमालेले यसपटक अध्यक्षमै ९८६ मतअन्तरले जित हासिल गरेको छ। कूल खसेको १२ हजार ४२५ मतमा चौधरीले ४ हजार ८७४ मत ल्याएर अध्यक्षमा निर्वाचित भएको निर्वाचन समितिको कार्यालयले जनाएको छ। निवर्तमान गाउँपालिका अध्यक्ष कांग्रेसका परशुराम चौधरीले ३ हजार ८८८ मत ल्याए। तेस्रो स्थानमा रहेका नेकपा (माओवादी केन्द्र) का रघुकुमार सिन्हाले १ हजार २७३ मत ल्याए। कांग्रेसका परशुराम चौधरी २०७४ को स्थानीय तहको निर्वाचनमा ३ हजार ३९५ मत ल्याई अध्यक्षमा निर्वाचित भएका थिए। एमालेका बद्रीनारायण चौधरी १ हजार ४५३ मत ल्याएर निकट्तम प्रतिद्वन्द्वी हुँदा नेपाल लोकतान्त्रिक फोरमबाट लडेका दिनानाथ १ हजार ४१६ मत ल्याएर तेस्रो भएका थिए। अग्नीसाइर कृष्णसवरण गाउँपालिकाको उपाध्यक्षमा भने मीना चौधरी बिद्रोही उम्मेदवार हुँदा समेत कांग्रेसकी कल्पनाकुमारी चौधरी निर्वाचित भइन्। गत निर्वाचनमा पाँचौ स्थानमा रहेकी कल्पनाले यसपटक ४ हजार २१६ मत ल्याएर एमालेकी शैलेन्द्रीकुमारी लेखी थरुनीलाई पराजित गरिन्। एमालेकी थरुनीले ३ हजार ४५९ मत ल्याइन् । गत निर्वाचनमा थरुनीले १ हजार ३११ मत ल्याएर तेस्रो भएकी थिइन्। यस्तै गत निर्वाचनमा नयाँ शक्तिबाट उम्मेदवारी दिएकी कल्पनाले ५६८ मत मात्र ल्याएर पाँचौ रहेकी थिइन्। गत निर्वाचनमा २९४८ मत ल्याएर उपाध्यक्षमा निर्वाचित कांग्रेसकी मीना चौधरीले यसपटक स्वतन्त्रबाट उम्मेदवारी दिएर ४२८ मतमा चित्त बुझाइन्। गत निर्वाचनमा उपाध्यक्षमा १५६२ मत ल्याएर दोस्रो स्थानमा रहेकी निशाकुमारी चौधरी यस पटक १९१० मत ल्याएर तेस्रो स्थानमा झरिन्। गत निर्वाचनमा नेपाल लोकतान्त्रिक फोरमबाट अध्यक्षका उम्मेदवार बनेका दिनानाथ एमालेबाट, निशा माओवादीबाट वडा अध्यक्षका उम्मेदवार गोपालप्रसाद चौधरी कांग्रेसबाट उठेपछि निराश बनेको लोसपाले सो पालिकामा उम्मेदवारी नै दिन सकेन। केहीबाहेक अधिकांश वडा अध्यक्षको पद समेत एकले अर्काको खोसेका छन्। यसअघि कांग्रेस विजयी रहेको वडा नम्बर १ र ५ मा क्रमश एमालेका सवजुल खलीफा र सबदुल मियाँ निर्वाचित भएका छन्। सबदुल गत वर्ष कांग्रेसका श्रीप्रसाद यादव भन्दा १७१ मत कम ल्याएर निकटतम प्रतिद्वन्द्वी थिए। माओवादीले जितेको वडा नम्बर ३ मा कांग्रेसका गोपालप्रसाद चौधरी थारु र एमालेले जितेको ६ मा कांग्रेसका अशोककुमार आचार्य निर्वाचित भएका छन्। गोपाल गत निर्वाचनमा ३७ मतअन्तरले पराजित भएका थिए। वडा नम्बर ६ मा गत निर्वाचनमा तेस्रो रहेको कांग्रेसले उम्मेदवार परिवर्तन गरेर यसपटक जित हासिल गरेको छ। वडा २ को अध्यक्षमा माओवादीका पशुपतिप्रसाद चौधरी र ४ मा कांग्रेसका तेजनारायण यादवले मात्र आफ्नो पद कायम राख्न सके। सप्तकोशी नगरपालिकाको अधिकांश वडाहरुमा कांग्रेसले कम्युनिष्टको गढ भत्काएको छ। यसअघि ६ वटा वडा जितेको एमालेले ४ वटा वडा कायम राखे पनि माओवादी केन्द्रले जितेको ५ मध्ये ४ वटा वडा गुमाएको छ। स्थानीय तह २०७४ को निर्वाचनमा एमालेले वडा नम्बर १, २, ३, ४, १० र ११ मा जित हासिल गरेको थियो भने माओवादी केन्द्रले ५, ६, ७, ८ र ९ मा जित हासिल गरेको थियो। गत निर्वाचनमा एउटै वडा नजितेको कांग्रेसले यसपटक बहुमत ६ वटा वडामा कम्युनिष्टको गढ भत्काएको छ। कांग्रेसबाट वडा नम्बर १ मा रोहिणीप्रसाद पोखरेल, ४ मा जयराम खंग, ५ मा गोसाइ चौधरी, ७ मा जितन चौधरी, ९ मा राजेन्द्रकुमार यादव र १० मा हरीलाल साह वडा अध्यक्षमा निर्वाचित भएका छन्। एमालेबाट वडा नम्बर २ मा जाहिर हुसेन, ३ मा देवकान्त गोजेवार, ६ मा नन्दीलाल चौधरी र ११ मा डोलेश्वर खडका निर्वाचित हुँदै ४ वडा जोगाएका छन्। गत निर्वाचनमा ५ वडा जितेको माओवादीले वडा नम्बर ८ को वडा अध्यक्षमा मात्र केदारप्रसाद साहलाई निर्वाचित गर्न सकेको छ। जारी १६ वटा पालिकामा समेत अधिकांशमा निर्वाचित पार्टी र प्रमुखहरु पछाडि परेका छन् भने निकटतम प्रतिद्वन्द्वीले अग्रता कायम गरेका छन् । सप्तरीमा हाल कांग्रेस र जसपाले ४४ पालिका प्रमुखमा, लोसपाले ३, एमालेले २, माओवादी, एकिकृत समाजवादी र जनमत पार्टीले ११ पालिका प्रमुखमा अग्रता लिएका छन्।"
धनगढीमा स्वतन्त्र उम्मेदवार गोपाल हमालले मतान्तर बढाउँदै,कैलाली : धनगढी उपमहानगरपालिकामा स्वतन्त्र उम्मेदवार गोपाल हमालले निरन्तर अग्रता कायम राखेका छन्। पछिल्लो मत परिणामअनुसार हमालले ७८१६ मतका साथ अग्रस्थानमा छन्। त्यस्तै सत्ता गठबन्धन एवं नेपाली कांग्रेसका उम्मेदवार नृपबहादु्र ओडले ३८३१ मत ल्याएका छन् भने एमालेका रणबहादुर चन्दले ३३०७ मत ल्याएका छन्। त्यस्तै उपमेयरतर्फ माओवादी उम्मेदवार शान्ति अधिकारिले ३४१६ मतका साथ अग्रस्थानमा छिन्। एमालेकी कन्दकला रानाले ३३०७ मत ल्याएकी छन् भने स्वतन्त्र उम्मेदवार प्रभाकर भण्डारीले १९०० मत ल्याएका छन्।
स्याङजाको पुतलीबजारमा कांग्रेस उम्मेदवार विजयी,स्याङजा : पुतलीबजार नगरपालिकाको प्रमुख तथा उपप्रमुखमा नेपाली कांग्रेस विजयी भएको छ। प्रमुखमा कांग्रेसका तुलसीराम रेग्मी र र उपप्रमुखमा देवी अर्याल विजयी भएका हुन्। उनीहरु दुबैले नेकपा एमालेतर्फका प्रमुख र उपप्रमुखका प्रतिस्पर्धी सीमा क्षेत्री र महेश पुरीलाई क्रमश: २ हजार ४९४ र ९ सय ४७ मतले पछि पार्दे विजयी भएका हुन। प्रमुख रेग्मीले १२ हजार ४९४ मत ल्याउँदा प्रतिस्पर्धी क्षेत्रीले १० हजार ९० मत पाएकी थिईन। उपप्रमुख अर्यालले ११ हजार ७४८ मत ल्याउँदा पुरीले १० हजार सात सय ६१ मत पाएका हुन्। पुतलीबजारमा १४ वडा रहेकोमा कांग्रेसले ९ र एमालेले ५ वटा वडामा अध्यक्ष जितेको छ। यसअघि २०७४ सालको स्थानीय तहमा नेकपा एमालेले नै प्रमुख उपप्रमुख जितेको थियो। अघिल्लो निर्वाचनमा पनि सीमा क्षेत्री र तुलसीराम रेग्मीबीच चुनावी प्रतिस्पर्धा थियो। ३७ हजार ७०८ मतदाता रहेको पुतलीबजारमा २५ हजार १४९ जनाले मतदान गरेका थिए।
विराटनगर महानगरको उपमेयरमा ३ हजार बढीको अग्रता,विराटनगर : विराटनगर महानगरपालिकाको उपमेयरमा ३ हजारभन्दा बढीको अग्रता बनेको छ। एमालेबाट उपप्रमुखको उम्मेदवार बनेकी शिल्पा निराला कार्कीले सत्तारुढ गठबन्धनका उम्मेदवारविरुद्धको मतान्तर फराकिलो बनाउँदै लगेकी हुन्। पछिल्लो मतपरिणाम अनुसार शिल्पाले गठबन्धनबाट उपमेयरको उम्मेदवार बनेका जसपाका अमरेन्द्र यादवसँग ३२८४ मतको अग्रता लिएकी छन्। गठबन्धनबाट मेयरका उम्मेदवार कांग्रेसका नागेश कोइरालाले अग्रता कायम नै राखेका छन्। हालसम्मको मतपरिणामअनुसार नागेशले ९८८२ मत पाउँदा उनका प्रतिस्पर्धी एमाले उम्मेदवार सागर थापाले ७६३० मत ल्याएका छन्। नागेश र सागरको मतान्तर २२५२ रहेको छ। मेयरमा स्वतन्त्र उम्मेदवार उमेश यादवले ३२३७ र राप्रपाका प्रल्हाद साहले २०९४ मत प्राप्त गरेका छन्।
डोटीको दिपायल सिलगढी नगरपालिकामा कांग्रेस विजयी,"डोटी : डोटीको सदरमुकाममा रहेको पुरानो दिपायल सिलगढी नगरपालिकामा नेपाली कांग्रेस विजयी भएको छ। नगरपालिकाको प्रमुख तथा उपप्रमुखमा नेपाली कांग्रेसका बाजि सिंह खड्का विजयर कल्पना साउद निर्वाचित भएका छन्। एमालेका उम्मेदवारलाई पराजित गर्दै निर्वाचित भएका हुन्। नेकपा एमालेको गड मानिएको दिपायल सिलगढी नगरपालिकामा यसपटक भने नेपाली कांग्रेसले पाँच वटा वडासहित प्रमुख र उपप्रमुख जितेको हो। २०७४ को स्थानीय तहको निर्वाचनमा समेत खड्का नेकपा एमालेका मञ्जु मलासीसंग प्रमुखमा पराजित भएका थिए। नगर प्रमुखमा खड्काले ५१३८ मत प्राप्त गरी जीत हात पारेका छन्। उनका निकटतम प्रतिद्वन्द्वी नेकपा एमालेका लक्ष्मण मलासीले ३५१४ मत ल्याएका छन्। नेकपा एकीकृत समाजवादीसँगको तालमेलमा उठेका नेकपा माओवादी केन्द्रका उम्मेदवार खगेन्द्र बहादुर साउँदले १९८३ मत प्राप्त गरेका छन्। उपप्रमुखमा पनि कांग्रेसकै कल्पना साउदले ४६६८ मत ल्याएर निर्वाचित भएकी छन् भने उनका निकटतम प्रतिद्वन्द्वी एमालेकी रूपा कठायतले ४१२९ मत प्राप्त गरिन्। नेकपा माओवादी केन्द्रसँगको तालमेलमा उपप्रमुखमा उठेका नेकपा एसका ऐश्वर्य भण्डारी बिष्टले ५६८ मत प्राप्त गरिन। ९ वटा वडा रहेको दिपायल सिलगढी नगरपालिकामा ५ वटा वडामा नेपाली कांग्रेसले जित्दा २ वटा वडामा एमाले, १ वडामा माओबादी केन्द्र र १ वडामा स्वतन्त्र उम्मेदवारले जितेका छन्। नेपाली कांग्रेसको तर्फबाट वडा नम्बर १ मा कृष्ण बहादुर साउद, वडा नम्बर ३ मा नारायण सिंह साउद, वडा नम्बर ५ गणेश भण्डारी, वडा नम्बर ८ मा दशरथ बलायर र वडा नम्बर ९ मा हर्क बहादुर साउद विजयी भएका छन्। नेकपा एमालेको तर्फबाट वडा नम्बर ६ मा नरेश मलासी, वडा नम्बर ७ मा कर्ण बहादुर बिष्ट विजयी भएका छन् भने वडा नम्बर २ का स्वतन्त्र उम्मेदवार राजेन्द्र खड्का बिजयी भएका हुन्। योसँगै डोटीका नौ स्थानीय तहमध्ये सात स्थानीय तहको नतिजा सार्वजनिक भइसकेको छ। जसमा पाँच पालिकामा नेपाली कांग्रेसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ। डोटीको दिपायल सपलगढी नगरपालिका, बडीकेदार गाउँपालिका, पूर्वीचौकी गाउँपालिका, आदर्श गाउँपालिका र आदर्श गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जितेको छ। शिखर नगरपालिका र केआईसिंह गाउँपालिकामा मतगणना जारी रहेको छ। दुबैमा नेपाली कांग्रेसले ठूलो मतअन्तरले अग्रता लिएको छ।"
यस्तो छ भरतपुरको नयाँ मत परिणाम,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले मतान्तरण बढाएकी छन्। पछिल्लो मतपरिणामअनुसार दाहालले ७३५१ मत पाएकी छन्। एमालेका उम्मेदवार विजय सुवेदीले ७०२८ मत ल्याएका छन्। दाहाल सुवेदीभन्दा ३२३ मतले अघि छिन्। त्यस्तै नेपाली कांग्रेसका बागी उम्मेदवार जगन्नाथ पौडेलले ३५६२ मत ल्याएका छन्। पछिल्लो समय उनले मतान्तर घटाउँदै लगेका छन्। त्यस्तै उपप्रमुखमा नेपाली कांग्रेसका चित्रसेन अधिकारीले ८९०६ मत पाएका छन् भने राप्रपाकी हिमला गुरुङले ५८०३ मत पाएकी छन्।
पछिल्लो मत परिणामअनुसार बालेन्द्रले ल्याए १२ हजार ८७७ मत,काठमाडौंः काठमाडौं महानगरको मेयरमा स्वतन्त्र तर्फका उम्मेदवार बालेन्द्र साहले अग्रता कायम राखेका छन्। उनलाई एमालेका केशव स्थापितले पछ्याइरहेका छन्। सत्ता गठबन्धनकी मेयर पदकी उम्मेदवार सिर्जना सिंह तेस्रो स्थानमा छिन्। पछिल्लो मत परिणामअनुसार बालेन्द्रले १२ हजार ८७७ मत प्राप्त गरेका छन्। केशवले ६ हजार ८७८ मत प्राप्त गरेका छन् भने सिर्जनाले ६ हजार १०१ मत पाएकी छिन्।
एमालेले जितेको धनुषाको विदेह नगरपालिकामा एकीकृत समाजवादीका उम्मेदवारको यस्तो हार्दिकता,जनकपुरधाम : धनुषाको विदेह नगरपालिकामा नेकपा एमालेका उम्मेदवार विजयी भएका छन्। एमालेबाट मेयर पदका उम्मेदवार बेचन दास र उपमेयरमा आशा देवी झा निर्वाचित भएका हुन्। एमालेका दासले ४ हजार ४१२ मत ल्याए विजयी भएका हुन् भने उनका निकटतम प्रतिद्वन्द्वी नेकपा (एकीकृत समाजवादी)का राजकिशोर यादव (रोहिता)ले ३ हजार ४२६ मत प्राप्त गरे। यसैगरी एमालेबाट आशादेवी झाले ४ हजार ६५९ मत प्राप्त गरेर विजयी भइन्। निकटतम प्रतिद्वन्द्वी सञ्जना अधिकारीले २ हजार ८२७ मत पाइन्। यसअघि २०७४ सालको स्थानीय निर्वाचनमा दास नेकपा माओवादी केन्द्रबाट निर्वाचित भएका थिए। एमाले र माओवादीको एकतासँगै बनेको नेकपाबाट दुई पार्टी अलग हुँदा दासले एमाले रोजेका थिए। निर्वाचित मेयर दास र उपमेयर झालाई पराजित एकीकृत समाजवादीका यादव र अधिकारीले फूलमाला लगाएर बधाई तथा शुभकामना दिएका थिए। केन्द्रमा दुई पार्टीबीच कटुता भए पनि स्थानीय तहमा भने हार्दिकता देखिएको छ ।
स्याङ्जाको अर्जुनचौपारीमा कांग्रेसका उम्मेदवार विजयी,"स्याङ्जा : अर्जुनचौपारी गाउँपालिका अध्यक्ष र उपाध्यक्षमा नेपाली कांग्रेसका प्रकाश तिवारी र सपना गुरुङ विजयी भएका छन्। उपप्रमुखमा गुरुङले १ हजार ६० मतको अन्तरले विजयी भईन। गुरुङले ४ हजार ८ सय २७ मत ल्याउँदा प्रतिस्पर्धी एमालेका टंकप्रसाद खनालले ३ हजार ७ सय ६७ मत पाएका छन्। ६ वटा रहेको गाउँपालिकामा एउटावाहेक सबै वडामा नेपाली कांग्रेस विजयी भएको छ। पालिकाको १ देखि ६ सम्म क्रमशः रणबहादुर थापा, धनबहादुर गुरुङ, शोभाकान्त काफ्ले, भुवनसिंह गुरुङ, बद्रीप्रसाद पौडेल र नारायणप्रसाद ढकाल बिजयी भएका छन्। पालिकामा कांग्रेसकै बहुमत पुगेको छ। अघिल्लो निर्वाचनमा अध्यक्षमा नेपाली कांग्रेसका दिर्घनारायण अर्याल र उपाध्यक्षमा नेकपा एमालेका चिनुमाया गुरुङ् निर्वाचित भएका थिए। उपविजेता गुरुङ अघिल्लो निर्वाचनमा उपाध्यक्ष पदमा निर्वाचित भएकी थिइन्।"
कांग्रेसका मेयरकै वडामा स्वतन्त्र उम्मेदवार विजयी,वीरगन्ज : पर्साको पर्सागढी नगरपालिकामा निवर्तमान मेयर लोकनारायण यादवकै वडामा स्वतन्त्र उम्मेदवार वडाध्यक्षमा विजयी भएका छन्। पर्सागढी नगरपालिका६ को वडाध्यक्षमा लौरो चिन्ह पाएका स्वतन्त्र उम्मेदवार नवलकिशोर प्रसाद कलवार निर्वाचित भएका हुन्। मङगलबार दिउँसो सकिएको उक्त वडाको मतगणनाको अन्तिम परिणाम अनुसार कलवार ४९८ मतका साथ वडाध्यक्षमा विजयी भएका हुन्। कलवारका निकटतम प्रतिद्धन्द्धी नेकपा एमालेका रामनरेश प्रसाद यादवले भने ४५३ मत पाएका छन्। कांग्रेसका मेयर उम्मेदवारसमेत रहेका निवर्तमान मेयर यादवको वडामा स्वतन्त्र उम्मेदवार कलवारले वडाध्यक्ष जित्दा कांग्रेसका वडाध्यक्षका उम्मेदवार किशोरीलाल अहिर भने ३२६ मत मात्रै पाउँदै तेश्रो स्थानमा सिमित भएका छन्।
ललितपुरमा चिरीबाबु दोब्बर मत बढीले अगाडि,"काठमाडौं : ललितपुर महानगरपालिकाको मेयरमा सत्ता गठबन्धनका उम्मेदवारले निरन्तर अग्रता कायम गरेका छन्। ललितपुरमा मेयरमा नेपाली कांग्रेस र उपप्रमुखमा नेकपा एमाले अगाडि रहेको छ। प्रमुखमा सत्ता गठबन्धनबाट कांग्रेसका उम्मेदवार चिरीबाबु महर्जनले ८५३४ मत ल्याउँदा एमालेका हरिकृष्ण ब्यञ्जनकारले ३७८५ मत पाएका छन्। अहिलेसम्म १५ हजार ३१७ मतगणना भएको छ। ललितपुरमा वडा नं १,२,३,४,५,६,ठ को मतगणना भइरहेको छ।"
रामेछापमा एकीकृत समाजवादीले वडाअध्यक्षमा खाता खोल्यो,"काठमाडौं : रामेछापको मन्थली नगरपालिका५ सुनारपानीको वडा अध्यक्षमा नेपाल कम्युनिष्ट पार्टी (एकीकृत समाजवादी) निर्वाचित भएको छ। नेपाल कम्युनिष्ट पार्टी (एमाले)का गणेश कार्कीलाई पराजित गर्दै एकीकृत समाजवादीका उम्मेदवार रविन कार्की (नविन) वडा अध्यक्षमा निर्वाचित भएका हुन् । रविनले ४४४ मत ल्याउँदा उनका निकटतम प्रतिद्वन्द्वी गणेशले ४१९ मत प्राप्त गरेका छन्। जिल्लामा नै वडा अध्यक्ष जितेर एकीकृत समाजवादीले खाता खोलेको हो। वडा सदस्यमा नेपाल कम्युनिष्ट पार्टी (एमाले)का रामकुमार सार्की, राधा कार्की, तारा कुमारी बसेल र माओवादी केन्द्रका शम्भु कुमार बसेल निर्वाचित भएका छन्।"
निर्वाचन लोकतन्त्रको सुन्दर अभ्यास र आधारः सभामुख,"काठमाडौं : सभामुख अग्नीप्रसाद सापकोटाले आवधिक निर्वाचन लोकतन्त्रको सुन्दर अभ्यास र आधार भएको बताएका छन् । प्रतिनिधिसभाको मंगलबार बसेको बैठकमा सभामुखले हालै सम्पन्न स्थानीय तह निर्वाचनमा सक्रिय सहभागिताले लोकतन्त्रलाई थप मजबुत एवं संस्थागत रुपमा प्रवर्द्धन गर्न योगदान पुगेको बताए। उनले भने, 'राज्य सञ्चालनका लागि महत्वपूर्ण हुने यस बजेट अधिवेशनमा यहाँहरुको सक्रिय सहभागिताले सरकारको वार्षिक नीति तथा कार्यक्रम, बजेट निर्माण एवं विनियोजनलगायतमा महत्वपूर्ण भूमिका रहने अपेक्षासहित पुनः यस एघारौं अधिवेशनमा स्वागत गर्दछु ।'"
नेपाली र भारतीय मोटरसाइकल चोरी गर्ने गिरोह पक्राउ,"विराटनगर : नेपाली र भारतीय नम्बर प्लेटका मोटरसाइकल चोरी गर्ने ठूलो गिरोहलाई मोरङ प्रहरीले पक्राउ गरेर मंगलबार सार्वजनिक गरेको छ। मोरङ प्रहरीका प्रवक्ता डीएसपी दीपक श्रेष्ठका अनुसार विभिन्न समयमा चोरी भएका ७ वटा मोटरसाइकलसहित गिरोहका ७ जनालाई पक्राउ गरिएको हो। विराटनगर महानगरपालिका४ र ५ बाट पक्राउ परेकामध्ये ५ जना मोटरसाइकल चोरी गर्ने र २ जना चोरीका मोटरसाइकल किनबेच एवं व्यवस्थापन गर्ने धन्दामा संलग्न रहेको पाइएको श्रेष्ठले बताए। प्रहरीले मोरङको जहदा गाउँपालिका१ का २० वर्षीय हरिओम मण्डल, पन्नलाल राजवंशी, १८ वर्षीय विशाल राजवंशी, कटहरी गाउँपालिका२ का २४ वर्षीय मनिष बस्नेत र विराटनगर४ का २२ वर्षीय प्रकाश राजवंशीलाई पक्राउ गरेको हो। उनीहरु लामो समयदेखि मोटरसाइकल चोरीमा संलग्न रहेको मोरङ प्रहरी प्रमुख एसपी शान्तिराज कोइरालाले जानकारी दिए। उनका अनुसार चोरीको मोटरसाइकल किनबेच तथा व्यवस्थापन गर्ने धन्दामा संलग्न धनकुटाको साँगुरीगढी गाउँपालिका९ का ३२ वर्षीय थामबहादुर राई र ३५ वर्षीय मानकाजी राईलाई पनि पक्राउ गरिएको छ। सातै जनाविरुद्ध चोरी मुद्दा चलाउन अदालतबाट म्याद थप गरेर अनुसन्धानको बाँकी प्रक्रिया अघि बढाइएको कोइरालाले बताए। पक्राउ परेकाहरुले विभिन्न समयमा चोरी गरेका प्रदेश १०२, ०४६ प ६४०, प्रदेश १०२०४७ प ३९२४, को १३ प ८२७५, प्रदेश १०२०४४ प २५७, को ८ प ६७५, बीआर ३८ डी ४५०४ र बीआर ३८ जेड ८९७२ नम्बरको मोटरसाइकलसमेत प्रहरीले बरामद गरेको छ। मोटरसाइकल चोरी गर्दै गिरोहले भारत र पूर्वी पहाडी जिल्लासम्म पुर्याएर बिक्री गर्ने गरेको प्रहरीको प्रारम्भिक अनुसन्धानबाट खुलेको छ। एउटा मोटरसाइकललाई ४० देखि ६० हजार रूपैयाँसम्ममा बिक्री गर्ने गरेको एसपी कोइरालाको भनाइ छ। मोटरसाइकल चोरी बढेको पाइएपछि नियन्त्रणका लागि मोरङ प्रहरीले डीएपसी राजन कार्कीको नेतृत्वमा विशेष टोली तयार पारेर परिचालन गरेको थियो। विशेष अप्रेशन चलाएको टोलीले चोरी गर्ने गिरोहलाई समातेको हो। मोटरसाइकल चोरी बढेको सूचनाका आधारमा नियन्त्रणमा लिन प्रहरीले सक्रियता बढाएको छ, कोइरालाले भने, त्यसका लागि विशेष टोली नै बनाएर परिचालन गरिएको छ। चोरीमा संलग्न अन्य केही व्यक्तिका बारेमा सूचना आएको र शंकास्पद व्यक्तिको खोजी तीव्र पारिएको उनको भनाइ छ। उनका अनुसार पक्राउ परेकामध्ये केही व्यक्ति यसअघि पनि मोटरसाइकल चोरीमा संलग्न भएर कारबाहीमा परिसकेको खुलेको छ। मोटरसाइकललगायतका सवारीसाधनको चोरी रोक्न विशेष अभियान चलाइएको छ, एसपी कोइरालाले भने, यसमा संलग्नलाई नियन्त्रणमा लिएर कानुनी कारबाही अघि बढाउँछौं। प्रदेश १ को राजधानी विराटनगरमा दैनिकजसो मोटरसाइकल चोरीका घटना भइरहेका छन्।"
पाँचथरको मिक्लाजुङमा अध्यक्ष माओवादी र उपाध्यक्षमा कांग्रेसका उम्मेदवार विजयी,फिदिम : पाँचथरको मिक्लाजुङ गाँउपालिकाको अध्यक्षमा माओवादी केन्द्रका अमर माखिम विजयी बनेका छन्। माखिमले निकटतम प्रतिद्धन्दी नेकपा(एमाले)का नरेन्द्र बस्नेतलाई दुई हजार ३९ मतले पराजित गरेका हुन्। माखिमले छ हजार ६५ मत प्राप्त गर्दा बस्नेतले चार हजार २६ मत प्राप्त गरेका हुन्। उपाध्यक्षमा नेपाली कांग्रेसका सन्तकुमार शेर्मा(सन्तोष) विजयी बनेका छन्। शेर्माले निकटतम प्रतिद्धन्दी एमालेकी धनमाया सारु मगरलाई दुई हजार दुई सय ४० मतले पराजित गरेका हुन्। शेर्माले पाँच हजार पाँच सय ४२ मतप्राप्त गर्दा मगरले तीन हजार तीन सय ७२ मत प्राप्त गरेकी हुन्।
वीरगन्ज महानगरमा कांग्रेसले पनि खाता खोल्यो,वीरगन्ज : वीरगन्ज महानगरपालिकामा नेपाली कांग्रेसले पनि खाता खोलेको छ। यसअघि अन्तिम नतिजा आइसकेका ४ वटा वडा मध्ये ३ वटामा जसपाले र एउटामा एमालेले जित हासिल गरेकोमा वडा नम्बर २ मा भने कांग्रेसले जित हात पारेको हो। वीरगन्ज महानगरपालिका२ को वडाध्यक्षमा कांग्रेसका मोहम्मद रियाज मिया तेली विजयी भएका हुन्। तेलीले निकटतम प्रतिस्पर्धी जलसुद्धिनलाई २५४ मत अन्तरले पराजित गरेका हुन्। तेश्रो स्थानमा रहेका नेकपा एमालेका मतलुन ठकुराइ मियाले भने ७०७ मत मात्रै पाएका छन्।
पर्वतको जलजलाको अध्यक्षमा कांग्रेस र उपाध्यक्षमा माओवादी केन्द्र विजयी,"बेनी : पर्वतको जलजला गाउँपालिकाको अध्यक्ष र उपाध्यक्षमा नेपाली कांग्रेस र नेकपा (माओवादी केन्द्र) का उम्मेदवार निर्वाचित भएका छन् । अध्यक्षमा निर्वाचित राजुले पाँच हजार ६५७ र उपाध्यक्षमा निर्वाचित दिपकले चार हजार ७९२ मत पाएको निर्वाचन अधिकृतको कार्यालयले जनाएको छ । अध्यक्षमा एमालेका लालबहादुर अधिकारीले चार हजार १८४ र उपाध्यक्षमा एमालेकी सुनिता वरुवालले चार हजार ७१५ मत प्राप्त गरे। उपाध्यक्षमा ७७ मतले वरुवाललाई आचार्यले पराजित गरेका हुन् । जलजलाको ९ वटामध्ये पाँचमा एमाले, दुईमा कांग्रेस र दुई वडामा एमालेले जितेको छ। १ मा एमालेका जकबहादुर रोका, २ मा प्रकाश घर्ती, ३ मा एकेन्द्र खत्री, ४ मा भरत खत्री, ५ मा तिलक जिसी, ६ मा कांग्रेसका बलबहादुर पुर्जा पुन, ७ मा माओवादीका टुङ्गनाथ आचार्य, ८ मा कांग्रेसका हरिविकास जिसी र ९ मा माओवादीका गौबहादुर पुर्जा निर्वाचित भएका छन् । जलजला गाउँपालिकाको अध्यक्ष र उपाध्यक्षमा निर्वाचित राजुप्रसाद आचार्य र दिपक आचार्य । तस्बिर : सन्तोष गौतम"
"चुनावमा सत्ताको चरम दुरुपयोग भयो, तर एमाले धुलो टकटकाएर पनि उठ्छ : प्रदीप ज्ञवाली","काठमाडौं : एमाले नेता प्रदीप ज्ञवालीले स्थानीय तह निर्वाचनमा गठबन्धनले सत्ताको चरम दुरुपयोग गरेको बताएका छन्। प्रतिनिधिसभाको मंगलबार बसेको बैठकमा बोल्दै उनले एमालेले खबरदारी गरिरहँदा पनि सत्ताको चरम दुरुपयोग भएको बताए। 'निर्वाचनको निष्पक्षतामा भए गरेका कामहरुको हामीले खबरदारी गरिरह्यौं। तैपनि सरकारले प्रहरी र कर्मचारीलाई यताबाट उता सार्ने काम गर्यो। आचारसंहिता विपरीत प्रधानमन्त्रीले सेनाको हेलिकोप्टर प्रयोग गर्यो। मौन अवधिमा उम्मेदवारलाई धम्काउने काम भयो। यो सत्ताको चरम दुरुपयोग र सेटिङभन्दा कम होइन,' उनले भने। उनले मतदानकै दिन पनि एमाले बाहूल्य रहेको क्षेत्रमा जानाजान मतदान स्थगित गर्ने काम भएको बताए। 'कुनै ठाउँमा एमालेको बढी मतदान खस्ने भएपछि जानाजान मतदान स्थगित गर्ने काम भयो। कतिपय ठाउँमा अनैतिक कार्य भइरहँदा समेत मतदान स्थगित गरिएन। हामीले निवेदन दिँदासमेत सुनुवाइ भएन,' उनले भने। उनले राज्य सत्ताको दुरुपयोग सदनको रेकर्डमा रहनुपर्छ भन्ने मान्यताले आफूले उक्त कुराहरु उठाएको बताए। उनले एमालेलाई टर्च बालेर खोज्नुपर्छ भन्ने अभिव्यक्ति दिनेहरुलाई जवाफ दिए, 'संख्यामा कम होला। अहिले पनि हामी ३० प्रतिशत पालिकामा विजयी भएका छौं। तर गठबन्धनबाट जुन प्रकारको घेराबन्दी गरियो। त्यो लोकतन्त्रमा राम्रो भएन। स्वच्छ प्रतिस्पर्धा गरिएन,' उनले भने। उनले एमालेलाई जति घेराबन्दी गरे पनि धुला टकटकाएर उठ्ने बताए। 'चुनावको परिणाममा हाम्रो गुनासो छैन। तर नेकपा एमालेलाई विभाजन गरेर लोकतन्त्र बलियो हुँदैन। हामी धुलो टकटकाएर पनि उठ्नेछौं,' उनले भने।"
"संसद अवरोध हट्यो, एमालेले भन्यो देश संकटतर्फ धकेलियो, सार्थक बहस हुन जरुरी छ","काठमाडौं : प्रमुख प्रतिपक्षी दल नेकपा एमालेले संसदमा फरक ढंगबाट विरोध गर्ने जनाएको छ। यसअघि निरन्तर संसद अवरोध गर्दै आएको एमालेले संसद सञ्चालन गर्ने दिने र फरक ढंगबाट विरोध गर्ने जनाएको हो। एमाले नेता प्रदीप ज्ञवालीले देश चरम आर्थिक संकटतर्फ धकेलिएकाले त्यस सम्बन्धमा बहस हुन जरुरी रहेको बताए। 'यसअघि हामीले जुन माग मुद्दाका लागि संसद अवरोध गर्दै आएका थियौं। हाम्रा ती मागहरु आज पनि यथावत छन्। देश नै राष्ट्रिय संकटतिर धकेलिरहेको अवस्थामा अब हामी फरक ढंगले विरोध गर्नेछौं,' उनले भने। उनले देश संकटतिर धकेलिरहँदा सरकारले नजरअन्दान गरिरहेको बताए। 'देश संकटमा गएको सरकारलाई नलाग्ला तर प्रत्येक घर र गृहणीलाई महँगीको कति भार छ, हामीले बुझेका छौं,' उनले भने। उनले विदेशी मुद्राको सञ्चिती शून्य अवस्थामा पुगेको पुँजीगत खर्चको अवस्थासमेत नाजुक अवस्थामा रहेको बताए। संकटबाट बचाउन सार्थक बहस आवश्यक रहेको भन्दै अर्थतन्त्रलाई लयमा फर्काउन र रातो बत्तिलाई हरियो बनाउनका लागि एमालेले फरक ढंगबाट विरोध गर्ने उनले बताए। उनले प्रधानमन्त्री र मन्त्रीहरुलाई निन्द्राबाट ब्युँझिनसमेत आग्रह गरे। 'यस्तो संकटमा सरकार र तिनका मन्त्रीहरु अवैध स्रोतहरुबाट आएकालाई साबुन पानीले धुने, स्वयत्त संस्था वा निकायमाथि हस्तक्षेप गर्न उद्यत छन्? यतिका हस्तक्षेप किन र के का लागि?,' उनको प्रश्न थियो।"
भरतपुरमा पाँच ठाउँमा मतगणना स्थल थपिँदै,"भरतपुर : छिटो मत परिणाम दिनका लागि भरतपुर महानगरपालिकाको मतगणना थप ५ ठाउँबाट हुने भएको छ। मत परिणाममा निकै ढिलाइ भएको भन्दै राजनीतिक दलहरु सम्मिलित सर्वदलीय बैठकले थप ५ ठाउँमा मतगणना गर्ने सहमति भएको हो। मतगणना ढिलो हुन थालेपछि सोमबार साँझ सर्वदलीय बैठक बसेर गणना केन्द्र थप गर्न लागिएको माओवादी केन्द्रका बागमती प्रदेश सदस्य गोपाल न्यौपानेले बताए। 'दलहरूको छलफलमा आठ ठाउँ थप्ने कुरा भयो। तर ब्यवस्थापनको हिसाबले पाँच ठाउँमा बनाउन सहमति भएको हो,' उनले भने, 'छिटो मत गणना गर्नका लागि गणनाको केन्द्र थप गर्न सबै दलहरु सहमति भएको हो।' त्यसका लागि मुख्य निर्वाचन अधिकृतको कार्यालय तयारीसमेत थालेको छ। साबिक ठाउँको मतगणनास्थलमध्ये एक ठाउँमा बाटो बनाइ अन्य पाँच ठाउँमा मतगणना गर्ने तयारी भइरहेको मुख्य निर्वाचन अधिकृत प्रकाशकुमार अधिकारीले बताए। उनका अनुसार जाली हाल्ने काम भइरहेको र भोलि (बुधबार)देखि मतगणना सुरु गरिनेछ। अब १२ स्थानबाट मतगणना हुनेछ।"
अर्घाखाँचीको भुमिकास्थानमा मेयर जनमोर्चा र उपमेयरमा माओवादीका उम्मेदवार विजयी,अर्घाखाँची : भुमिकास्थान नगरपालिकाको मेयरमा राष्ट्रिय जनमोर्चाका झबिलाल थापा र उपमेयरमा नेकपा माओवादीका बालकृष्ण बन्जाडे विजयी भएका छन्।
प्रस्तावित दुई राजदूतको नाम संसदीय सुनुवाई समितिबाट अनुमोदन,काठमाडौंः संघीय संसदको संसदीय सुनुवाई समितिले चीन र दक्षिण अफ्रिकाका लागि राजदूतमा सिफारिस भएका विष्णुपुकार श्रेष्ठ र दानबहादुर तामाङको नाम अनुमोदन गरेको छ । सिंहदरबारमा मंगलबार बसेको समिति बैठकले दुवैजनाको सुनुवाइ गरेको समिति सभापति लक्ष्मणलाल कर्णले जानकारी दिए । दुई जनामा उजुरी नपरेका कारण सुनुवाई गर्दै अनुमोदन गरिएको उनले बताए । उनीहरुसँगै सिफारिस भएका अन्यको भने बुधबार सुनुवाइ हुने समिति सभापति कर्णले जानकारी दिए । बाँकी रहेका एकजनामा गम्भीर प्रकृतिको उजुरी परेको उनले बताए । बैठकले समितिमा परेका उजुरी सन्दर्भमा अध्ययन गर्न तीनजनाको कार्यदल गठन गरिएको र दुई दिनभित्र प्रतिवेदन पेश गर्न भनिएको सभापति कर्णले जानकारी दिए । समितिको बैठक बुधबार बिहान पुन बोलाइएको छ ।
"गोरखाको भीमसेन, गण्डकी र धार्चे गाउँपालिकामा माओवादी विजयी","गोरखा : अजीरकोट, बारपाक सुलीकोट जितेको माओवादीले गोरखाको भीमसेनथापा, गण्डकी धार्चे गाउँपालिकामा पनि जित हात पारेको छ । सोमबार अजीरकोटमा दीपक देवकोटा, बारपाक सुलीकोटमा विष्णु भट्टले जीत हात पारेका थिए । मंगलबारको नतिजामा भीमसेन थापा गाउँपालिकामा लोकप्रसाद बञ्जरा, गण्डकी गाउँपालिकामा दीपक तिमिल्सिना र धार्चेमा लक्ष्मण गुरुङले जीत हात पारेका हुन् । अजीरकोटमा माओवादीकै अनिता भुजेल, बारपाक सुलीकोटमा पनि माओवादीकै सनमाया गुरुङ विजयी बनेका थिए भने भीमसेनथापा गाउँपालिकामा कांग्रेसकी अमृता वस्ती, गण्डकीमा कांग्रेसकै ललिता अधिकारी र धार्चेमा माओवादीकै सुनिला गुरुङ विजयी भएका हुन् । भीमसेन थापा गाउँपालिकाका अध्यक्षमा विजयी बन्जाराले ४,९८० मत ल्याए भने उनको निकटतम प्रतिद्वन्द्वी नेपाली कांग्रेसका उम्मेदवार रोशन गुरुङले ४,८८५ मत ल्याएका थिए । त्यस्तै, उपाध्यक्षमा पदमा भने नेपाली कांग्रेसकी वस्तीले ४,९४९ मत ल्याएर उपाध्यक्षमा पदमा विजय हाँसिल गरेकी हुन् । गण्डकी गाउँपालिकाको वडा नम्बर १, ५, ६,७ मा माओवादी केन्द्र विजयी बनेको छ भने वडा नम्बर २,३,४ मा नेपाली कांग्रेसले जितेको छ। धार्चे गाउँपालिकामा वडा नं १, २, ४, ५, र ७ माओवादीले जितेको छ भने वडा नं ३ र ६ एमालेले जितेको छ ।"
बर्दियाको गेरुवा गाउँपालिकामा कांग्रेसको जीत,"गुलरिया : बर्दियाको गेरुवा गाउँपालिकाको अध्यक्ष पदमा नेपाली कांग्रेसका जमानसिंह केसी विजयी भएका छन्। पालिकाको सवै वडाध्यक्षलगायत उपाध्यक्षसहित केसी विजयी भएका हुन्। माओवादी केन्द्रका विश्व बहादुर थारुलाई १ हजार ७८ मतले पराजित गर्दै केसीले ७ हजार ६९८ मत प्राप्त गरेका छन्। अध्यक्ष पदमा तेस्रो भएको नेकपा एमालेका भरत बहादुर धामीले १ हजार ८५१ मत प्राप्त गरे। उपाध्यक्ष पदमा कांग्रेसकी लक्ष्मी कुमारी चौधरीले ७ हजार १५३ मत प्राप्त गरी विजयी भएकी छिन्। उपाध्यक्षमा माओवादी केन्द्रकी लिला चौधरीले ६ हजार ५८३ मत प्राप्त गरिन्। उपाध्यक्षमा नेकपा एमालेकी मञ्जु शर्माले २ हजार २४३ मत प्राप्त गरेको गेरुवा गाउँपालिकाका निर्वाचन अधिकृत सुशिल देवकोटाले जानकारी दिए। गेरुवा गाउँपालिकामा रहेको ६ वटै वडाहरुमा नेपाली कांग्रेसले विजय प्राप्त गरेको छ। गाउँपालिकाको अध्यक्ष पदमा वडा नम्वर १ मा कर्मप्रसाद चौधरी, २ कृष्ण थारु, ३ निर्मल चौधरी, ४ महेन्द्र प्रसाद चौधरी, ५ धर्म प्रकाश थारु र ६ नम्वर वडामा कृष्ण गोपाल चौधरी विजयी भएका छन्। गेरुवा गाउँपालिकाका विजयी अध्यक्ष केसी पुन अध्यक्षमा विजय प्राप्त गरेका हुन्।"
स्वास्थ्यसम्बन्धी दुई अध्यादेश संसदमा पेश,"काठमाडौंः औषधि (तेस्रो संशोधन) अध्यादेश, २०७९ र स्वास्थ्यकर्मी तथा स्वास्थ्य संस्थाको सुरक्षासम्बन्धी (पहिलो संशोधन) अध्यादेश, २०७९ संसदमा पेश भएको छ । स्वास्थ्य तथा जनसंख्यामन्त्री विरोध खतिवडाले मंगलबार यी दुई अध्यादेश संसदमा पेश गरेका हुन् । गत वैशाख २५ मा राष्ट्रपति विद्यादेवी भण्डारीले स्वास्थ्यसम्बन्धी अध्यादेश जारी गरेकी थिइन् ।"
कम्युनिस्टको गढ भत्काउँदै सप्तकोशीमा कांग्रेस विजयी,"राजविराज : कम्युनिस्टको गढ रहेको सप्तरीको सप्तकोशी नगरपालिकामा नेपाली कांग्रेस बहुमतसहित प्रमुख पदहरुमा निर्वाचित भएको छ। यसअघि २०७४ को स्थानीय तहको निर्वाचनमा एउटै वडाध्यक्षसमेत जित्न नसकी क्लिनस्विप रहेको कांग्रेस यो निर्वाचनमा प्रमुख, उपप्रमुखसहित बहुमत वडामा विजयी भएको छ। गत निर्वाचनमा १ हजार ५३३ मत ल्याएर तेस्रो स्थानमा रहेका कांग्रेसका कृष्णप्रसाद ढकालले निवर्तमान प्रमुख उत्तमकुमार शर्मालाई पराजित गरी नगर प्रमुख बनेका छन्। निवर्तमान नगर प्रमुख शर्मालाई १ हजार ५०२ मत अन्तरले पराजित गर्दै नगर प्रमुखमा ढकाल विजयी भएको निर्वाचन समितिले जानकारी दिएको छ। नगर प्रमुखमा ढकालले ४ हजार ४६९ मत ल्याए भने एमालेका शर्माले २ हजार ९६७ मत ल्याए। गत चुनावमा निकटतम प्रतिद्वन्द्वी रहेको माओवादी तेस्रो स्थानमा झरेको छ। नेकपा (माओवादी केन्द्र) का रबिन्द्र चौधरीले २ हजार ३०८ मत ल्याएका छन्। एमालेका शर्मा २०७४ को स्थानीय तहको निर्वाचनमा ३ हजार ३९ मत ल्याई प्रमुखमा निर्वाचित भएका थिए। उक्त निर्वाचनमा माओवादीका ध्रुवकुमार कार्की १ हजार ८८३ मत ल्याई निकट्तम प्रतिद्वन्द्वी रहेका थिए भने ढकाल १ हजार ५३३ मत ल्याई तेस्रो स्थानमा रहेका थिए। सप्तकोशी नगरपालिकाको उपप्रमुखमा पनि नेपाली कांग्रेसकै रीताकुमारी चौधरी निर्वाचित भएकी छिन्। रीताले ३ हजार ९५८ मत ल्याएर एमालेकी संगिताकुमारी चौधरीलाई पराजित गरेकी छिन्। एमालेकी संगिताले ३ हजार २ सय मत ल्याइन्। माओवादी केन्द्रकी राजकुमारी चौधरीले २ हजार ३७३ मतमा चित्त बुझाएकी छिन्। राजकुमारीले २०७४ को निर्वाचनमा २ हजार १९९ मत ल्याएर निकटतम प्रतिद्वन्द्वी रहेकी थिइन्। गत निर्वाचनमा एमालेकी आशा चौधरी ३ हजार २२७ मत ल्याएर उपप्रमुख बनेकी थिइन्। सात महिनाकी गर्भवती उनको कोभिड१९ का कारण एक वर्ष अघि जेठ ४ गते विहान निधन भएको थियो। वडाहरुमासमेत कांग्रेसले कम्युनिस्टको गढ भत्काएको छ। यसअघि ६ वटा वडा जितेको एमालेले ४ वटा वडा कायम राखे पनि माओवादी केन्द्रले जितेको ५ मध्ये ४ वटा वडा गुमाएको छ। स्थानीय तह २०७४ को निर्वाचनमा एमालेले वडा नम्बर १, २, ३,४, १० र ११ मा जित हासिल गरेको थियो भने माओवादी केन्द्रले ५, ६, ७, ८ र ९ मा जित हासिल गरेको थियो। गत निर्वाचनमा एउटै वडा नजितेको कांग्रेसले यसपटक बहुमत ६ वटा वडामा कम्युनिष्टको गढ भत्काएको छ। कांग्रेसबाट वडा नम्बर १ मा रोहिणीप्रसाद पोखरेल, ४ मा जयराम खंग, ५ मा गोसाइ चौधरी, ७ मा जितन चौधरी, ९ मा राजेन्द्रकुमार यादव र १० मा हरीलाल साह वडा अध्यक्षमा निर्वाचित भएका छन्। एमालेबाट वडा नम्बर २ मा जाहिर हुसेन, ३ मा देवकान्त गोजेवार, ६ मा नन्दीलाल चौधरी र ११ मा डोलेश्वर खडका निर्वाचित भएका छन्। माओवादीले वडा नम्बर ८ को वडा अध्यक्षमा मात्र केदारप्रसाद साहलाई निर्वाचित गर्न सकेको छ।"
सर्लाहीको बलरा नगरपालिकाको मेयरमा माओवादीका रामाशंकर कुशवाहा विजयी,मलङ्वा : सर्लाहीको बलरा नगरपालिकाको प्रमुखमा माओवादी केन्द्रका रामाशंकर कुशवाहा निर्वाचित भएका छन्। कुशवाहाले लोसपाका अभय कुमार सिंहलाई पछि पार्दै विजयी भएका हुन् । शिक्षक पेशाबाट राजीनामा दिएर चुनाबी मैदानमा उत्रेका कुशवाहा ४ हजार ६ सय ४३ मत ल्याएर विजयी भएका हुन् । उनका निकटम प्रतिद्वन्द्वी सिंहले ३ हजार ६ सय ३१ मत प्राप्त गरेका छन । त्यसैगरी उपप्रमुखमा माओवादीकै कोशिला देवी ४ हजार ३ सय ५१ मत ल्याएर विजयी भएकी छिन् । उनका निकटतम प्रतिद्वन्द्वी लोसपाकी रागन देवीले ३ हजार ७ सय ४० मत प्राप्त गरिन्।
काठमाडौंमा बालेन साहले ११ हजार ९६९ मत पाउँदा केशव स्थापित र सिर्जना सिंहले कति पाए ?,काठमाडौंः काठमाडौं महानगरको मेयरमा स्वतन्त्र तर्फका उम्मेदवार बालेन्द्र साहले अग्रता कायम गरेका छन् । उनलाई एमालेका केशव स्थापितले पछ्याइरहेका छन्। सत्ता गठबन्धनकी मेयर पदकी उम्मेदवार सिर्जना सिंह तेस्रो स्थानमा छिन् । ३१ हजार ४६७ मत गणना हुँदा बालेन्द्रले ११ हजार ९६९ मत प्राप्त गरेका छन्। केशवले ६ हजार ५६१ मत प्राप्त गरेका छ्न भने सिर्जनाले ५ हजार ७ सय ६३ मत पाएकी छिन्।
भरतपुरमा मतान्तर बढाउँदै रेणु दाहाल,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले मतान्तरण बढाएकी छन्। पछिल्लो मतपरिणामअनुसार दाहालले ६९२७ मत पाएकी छन्। एमालेका उम्मेदवार विजय सुवेदीले ६६७२ मत ल्याएका छन्। दाहाल सुवेदीभन्दा २५५ मतले अघि छिन्। त्यस्तै नेपाली कांग्रेसका बागी उम्मेदवार जगन्नाथ पौडेलले ३३९१ मत ल्याएका छन्। पछिल्लो समय उनले मतान्तर घटाउँदै लगेका छन्। त्यस्तै उपप्रमुखमा नेपाली कांग्रेसका चित्रसेन अधिकारीले ८४२८ मत पाएका छन् भने राप्रपाकी हिमला गुरुङले ५५०० मत पाएकी छन्।
धनुषाको सहिदनगरमा माओवादीले खाता खोल्यो,जनकपुरधाम : नेपाल कम्युनिस्ट पार्टी माओवादीको लालकिल्ला मानिएको सहिदनगर नगरपालिकामा माओवादी केन्द्रले एक वडामा विजयी हाँसिल गरेको छ । सहिदनगर नगरपालिकाको वडा नं ५ बाट माओवादी केन्द्रका सुरेश कापर निर्वाचित भएका हुन् । कापरले ७ सय ६२ मत ल्याएर निर्वाचित भएका छन् भने उनका निकटत्तम प्रतिद्वन्द्वी नेपाली कांग्रेसका रामरतन पासमानले ७ सय ३६ मत ल्याएर पराजय भोग्नु परेको छ ।
बजेट सिद्धान्त र प्राथमिकतासम्बन्धी प्रस्ताव संसदमा पेस,काठमाडौं : अर्थमन्त्री जनार्दन शर्माले बजेट सिद्धान्त र प्राथमिकतासम्बन्धी प्रस्ताव संसदमा पेस गरेका छन् । प्रतिनिधि सभाको एघारौं अधिवेशनमा अर्थमन्त्री शर्माले बजेट आउनु पूर्व बजेट सिद्धान्त र प्राथमिकतासम्बन्धी प्रस्ताव पेस गरेका हुन् । सरकारको आगामी आर्थिक वर्ष २०७९८० को नीति तथा कार्यक्रम जेठ ७ मा संसदमा प्रस्तुत गर्ने कार्ययोजना छ ।
जुम्लाका तीन पालिकामा कांग्रेस र एकमा माओवादी विजयी,"जुम्ला : जुम्लामा स्थानीय तह निर्वाचनका लागि सबै दल एक्लाएक्लै चुनावी मैदानमा गएका थिए। मतपरिणाम अनुसार नेपाली कांग्रेसले तीन गाउँपालिकामा विजय हाँसिल गरेको छ। कांग्रेसले कनकासुन्दरी गाँउपालिका, हिमा गाउँपालिकामा र पातारासी गाउँपालिकामा विजय हासिल गरेको हो। माओवादी केन्द्र सिञ्जा गाउँपालिकामा विजय भएको छ। पातारासी गाउँपालिका पातारासी गाउँपालिकामा कांग्रेसका पूर्णासिंह बोहोरा २७ सय ६८ ल्याएर विजय भएका छन् भने उनका प्रतिद्वन्द्वी माओवादी केन्द्रका हरीबहादुर बुढाले २६ सय ६८ ल्यएका छन्। उपाध्यक्षमा माओवादी केन्द्रका जनमाया रोकाया २७ सय ५४ ल्यएर विजय भएकि छन्। भने उनकी प्रतिद्वन्द्वी कांग्रेसकी सान्ती बुढाले २४ सय ६३ मत ल्याएकी छिन्। सिञ्जा गाउँपालिका सिञ्जा गाउँपालिका माओवादी केन्द्रका पूर्णप्रसाद धिताल १९ सय ४९ मत प्राप्तगरी विजय भएका छन्। उनका प्रतिद्वन्द्वी कांग्रेसका नन्दराम बुढाले १८ सय ३१ मत ल्याएका छन्। उपाध्यक्षमा माओवादीकै सितली रोकायाले १९ सय ६६ मत ल्याएर विजय भएकी छिन। उनका प्रतिद्वन्द्वी कांग्रेसकी रजनकला शाहीले १ हजार ६९ मत ल्याएकि छन्। हिमा गाउँपालिका हिमा गाउँपालिकामा नेपाली कांग्रेसका लक्ष्मण शाही १८ सय ७२ मत प्राप्त गरी विजय भएका छन्। उनका प्रतिद्वन्द्वी माओवादीका अम्मराज शाहीले १४ सय २३ मत प्राप्त गरेका छन्। उपाध्यक्षमा कांग्रेस कै सुपर्ना शाही १५ सय १८ मत प्रात्त गरी विजय भएकी छन्। उनका प्रतिद्वन्द्वी माओवादीकी कल्पना दमाई १४ सय ८९ मत प्राप्त गरेकी छिन्। जुम्लाको अन्य पालिका मत तज गणाना जारी रहेको छ। जुम्लाकै चन्दननाग नगरपालिकामा स्वतन्त्रका उम्मेदवार राजुसिंह कठायत अग्रस्थानमा छन् भने तिला गाउँपालिकामा कांग्रेसका एकराज चौलागाई अग्रस्थानमा छन्। तातोपानी गाउँपालिकामा नेपाली कांग्रेसका नन्दप्रसाद चौलागाई ५ सय मत गणना बाँकी रहँदा उनी ७ सय ८५ मतले अगाडि छन्। गोठिचौर गाउँपालिकामा समाजवादीका जनक थकाली अगाडि छन्।"
कानेपोखरी गाउँपालिकामा एमालेको वर्चस्व : ७ वडामध्ये ५ मा प्यानल नै विजयी,"कानेपोखरी : स्थानीय तह निर्वाचन २०७९, मोरङ स्थित कानेपोखरी गाउँपालिकामा नेकपा एमालेले आफ्नो वर्चस्व कायम राखेको छ। जम्मा ७ वटा वडा रहेको गाउँपालिकामा वडा नं १, २, ३, ५, ६, ७ का मत गणना भइसकेका छन्, जसमा वडा नं २, ३, ५, ६ र ७ मा एमाले प्यानलसहित विजयी भएको छ। मत गणनापश्चात कार्यकर्ताहरुले विजयी उमेद्वारहरुलाई माला, अविरसहित मत गणना स्थलबाट आफ्नो वडा लगेका थिए। नेपाली कांग्रेसबाट वडाध्यक्षमा रत्नबहादुर कार्की १,१०८ मत प्राप्त गर्दै विजयी बने भने निकटतम प्रतिद्वन्द्वी नेकपा एमालेका तोर्णबहादुर कार्कीले ८५२ मत प्राप्त गरे। महिला दलित सदस्यमा एमालेबाट तुलसादेवी नेपाली, खुल्ला सदस्य एमालेबाट रामजी भण्डारी, महिला सदस्यमा नेपाली कांग्रेसबाट बिमला बुढाथोकी, खुल्ला सदस्य नेपाली कांग्रेसबाट दिपेशकुमार थापा विजयी बने। वडा नं २ बाट वडाध्यक्षमा सुशिल बुडाथोकी, महिला सदस्य सावित्रा चौधरी, दलित महिला सदस्य किना ऋषिदेव, वडा सदस्यहरु केशव दाहाल, भिमबहादुर कार्कीसहित नेकपा एमालेको सिगो प्यानल नै विजयी बन्यो। वडा नं ३ बाट वडाध्यक्षमा गोपाल कार्की, वडा सदस्यहरु सरस्वती काफ्ले, डिल्लिमान गिरी, लोकबहादुर लिम्बु, अनारवती मुसहरसहित नेकपा एमालेको प्यानल नै विजयी बन्यो। वडा नं ५ बाट वडाध्यक्षमा चरण गुरुङ, वडा सदस्यहरुमा दिपक लुईटेल, रखिलाल चौधरी, शुशिला धिमाल, प्रमिला परियारसहित नेकपा एमालेको प्यानल नै विजयी बन्यो। वडा नं ७ बाट वडाध्यक्षमा मोहनप्रसाद अधिकारी, खुल्ला वडा सदस्यहरु जितबहादुर लिम्बु, जीवन सुब्बा (लिम्बु), खुल्ला महिला वडा सदस्य पदमकुमारी कार्की, दलित महिला सदस्य रुविना ताम्राकार (विक) सहित नेकपा एमालेको प्यानल नै विजयी बन्यो। वडा नं ६ बाट वडाअध्यक्षमा खड्गबहादुर बस्नेत, खुल्ला महिला सदस्य सुशिला श्रेष्ठ, दलित महिला सदस्य दुर्गा नेपाली, खुल्ला सदस्यहरु राजकुमार लिम्बु, नारायणकुमार बस्नेतसहित नेकपा एमालेको प्यानल विजयी बन्यो। कानेपोखरी गाउँपालिका अध्यक्षमा नेकपा एमालेबाट राजमति ईङ्नाम अग्रस्थानमा लिड गरिरहेकी छिन् भने क्रमस नेपाली कांग्रेसबाट संञ्जय भट्टराई, माओवादीबाट सुर्य धिमाल, राप्रपाबाट मोहन गौतम पछ्याईरहेका छन्। उपाध्यक्षमा नेकपा एमालेबाट भोला अधिकारी भारी मतका साथ अगाडी छन् भने क्रमश: नेपाली कांग्रेसबाट मनकुमारी गुरुङ, माओवादीबाट तारा ओझा, राप्रपाबाट बिन्दा नेपाल पछ्याइरहेका छन्। वडा नं ४ को मत गणना जारी छ। कुल जनसंख्या ४३ हजार १ सय ७७ रहेको कानेपोखरी गाउँपालिकाको कुल मतदाता संख्या ३४,०४५ मध्ये २२,७३३ जनाले १३ वटा मतदान केन्द्रमा मतदान गरेका थिए।"
सर्लाहीको कौडेनामा काङ्ग्रेसका उम्मेदवार निर्वाचित,मलङ्वा : सर्लाहीको कौडेना गाउँपालिका अध्यक्षमा नेपाली काङ्ग्रेसका रुपेश कुमार निर्वाचित भएका छन्। रुपेशले जसपाका राजनन्दन प्रसादलाई २ हजार ८ सय ४० मतले पछि पार्दै विजयी बनेका छन्। रुपेशले ५ हजार २ सय ८१ मत ल्याएका छन् भने राजिनन्दनले २ हजार ४ सय ४१ मत ल्याएका छन्। त्यसैगरी उपाध्यक्षमा काङ्ग्रेसकै नगिना देवी निर्वाचित भएकी छिन्। नगिनाले ४ हजार ९ सय ६३ मत प्राप्त गरेकी छिन् भने जसपाकी पलबी देवीले २ हजार ६ सय ७२ प्राप्त गरेकी थिइन्।
"भोजपुरमा कांग्रेसका आले पुनः निर्वाचित, उपप्रमुखमा एमालेकी शेर्पा","भोजपुर : भोजपुर नगरपालिकामा सत्तागठबन्धन दल नेपाली कांग्रेस विजयी भएको छ। गठबन्धनको तर्फबाट उम्मेदवार बनेका नेपाली कांग्रेसका कैलाशकुमार आले पुनः दोश्रो कार्यकालका लागि चुनिएका हुन्। आलेले उनका निकटतम प्रतिद्धन्दी नेकपा एमालेका भरतकुमार तामाङलाई ५ सय १५ मतलेपछि पार्दै विजयी बनेका थिए। आलेले कुल ५ हजार ६ सय १५ ल्याउँदा तामाङले कुल ५ हजार एकसय मत प्राप्त गरे। १२ वडा रहेको भोजपुर नगरपालिकामा गठबन्धन दल कांग्रेसले ८, नेकपा एमालेले ३ र गठबन्धन दल माओवादी केन्द्रले एउटा वडा जितेको छ। भोजपुर नगरपालिकामा नेपाली कांग्रेस, नेकपा माओवादी केन्द्र र नेकपा एकीकृत समाजवादीबीच गठबन्धन भएको थियो।"
एक मतको अन्तरले कांग्रेसका चौरसीया वडाध्यक्षमा विजयी,"वीरगन्ज : पर्सामा नेपाली कांग्रेसका एकजना उम्मेदवार १ मतको अन्तरले वडा अध्यक्षमा निर्वाचित भएका छन् । विन्दवासीनी गाउँपालिका वडा नम्बर ३ मा कांग्रेसका उम्मेदवार जयप्रकाश चौरसीया १ मतको झिनो अन्तरले वडा अध्यक्षमा निर्वाचित भएका हुन् । नेकपा एमालेका उम्मेदवार हनिफ मियाँ जोलाहालाइ १ मतले हराउँदै चौरसीया वडा अध्यक्षमा जितेका हुन् । वडा अध्यक्षमा निर्वाचित कांग्रेसका चौरसीयाले ११८५ मत पाएका हुन् भने उनका निकटतम प्रतिद्वन्द्वी माओवादीका उम्मेदवार जोलाहाले ११८४ मत पाए । २०७४ सालको निर्वाचनमा कांग्रेसबाटै उम्मेदवार बनेका चौरसीया, तत्कालीन राजपाबाट जितेकी सल्मा खातुनसँग ६७ मतले पराजित हुँदै दोस्रो स्थानमा रहेका थिए ।"
प्रधानमन्त्री देउवाका भाइको निधन,काठमाडौंः प्रधानमन्त्री शेरबहादुर देउवालाई भातृशोक परेको छ। उनका भाइ प्रेमबहादुर देउवाको मंगलबार बिहान वीर अस्पतालमा निधन भएको हो । लामोसमयदेखि फोक्सोको क्यान्सरबाट पीडित देउवाको उपचारका क्रममा निधन भएको हो । पञ्चायतकालीन समयदेखि उनले संघर्ष गरेका थिए ।
ललितपुर महानगर प्रमुखमा नेपाली कांग्रेस र उपप्रमुखमा एमाले अगाडि,ललितपुर : ललितपुर महानगरपालिकामा प्रमुखमा नेपाली कांग्रेस र उपप्रमुखमा नेकपा एमाले अगाडि रहेको छ। प्रमुखमा सत्ता गठबन्धनबाट कांग्रेसका उम्मेदवार चिरीबाबु महर्जनले सात हजार २१७ मत ल्याउँदा एमालेका हरिकृष्ण ब्यञ्जनकारले तीन हजार ६७४ मत पाएका छन् । यसैगरी उपप्रमुखमा नेकपा (एमाले)की उम्मेदवार मञ्जली शाक्यले तीन हजार ६७४ मत मत ल्याएकी छन् भने सत्ता गठबन्धनबाट नेकपा (माओवादी केन्द्र) का उम्मेदवार बाबुराजा बज्राचार्यले दुई हजार २९२ मत पाएका छन् । ललितपुर महानगरपालिकाका ४ वडाको मात्रै गणना सकिएको छ। अन्य वडाको मतगणना जारी रहेको छ।
डडेल्धुराका चारमा पालिकामा कांग्रेस र २ मा माओवादी विजयी,"डडेल्धुरा : डडेल्धुराका सातवटा स्थानीय तह मध्ये ६ पालिकाको मतपरिणाम सार्वजनिक भएको छ। जसमा चारवटामा कांग्रेस विजयी भएको छ भने २ मा नेकपा माओवादी विजयी भएको निर्वाचन कार्यालयले जनाएको छ। जिल्ला सदरमुकाममा रहेको अमरगढी नगरपालिकाका १० वडासहित मेयर उपमेयरमा कांग्रेस विजयी भएको छ। अमरगढीमा कांग्रेसका डिल्लीराज जोशी र उपमेयरमा पार्वती झुकाल विजयी भएका छन्। मेयरमा जोशी ३६१९ र उपमेयरमा झुकालले ३६७८ मतल्याई विजयी भएका हुन्। अमरगढीमा ९ हजार ७ सय ९२ मत खसेको थियो। त्यसैगरी जिल्लाको भागेश्वर गाउँपालिकामा पनि नेपाली कांग्रेसकै हेमरराज चटौत र पुष्पा ठकुराठी अध्यक्ष र उपाध्यक्षमा विजयी भएका छन्। भागेश्वर गाउँपालिका प्रमुखमा नेपाली कांग्रेस उम्मेदवार हेमराज चटौत २,३११ मत ल्याई विजयी भएका छन्। उनले निकटतम प्रतिद्वन्द्वी नेपाल कम्युनिष्ट पार्टी (एमाले) उम्मेदवार रामबहादुर शाहीलाई १,२३३ मतान्तरले पराजित गरेका हुन्। पराजित रामबहादुर शाहीले १,०७८ मत ल्याएका छन्। भने उपाध्यक्ष पुष्पा ठकुराठीले २३४८ मतल्याई विजयी भएका हुन भने उनका निकटतम प्रतिद्धन्द्धी माओवादीका गिता भट्ट्ले ८३२ मत मात्रै ल्याएका छन्। भागेश्वरमा कांग्रेसले चारवडासहित पालिकामा विजयी भएको हो। त्यसैगरी गन्यापधुरा गाउँपालिकामा पनि चार वडासहित अध्यक्ष र उपाध्यक्ष कांग्रेसका ईन्द्र काकी र ज्ञानु सेठीले जितेका छन्। नवदुर्गा गाउँपालिकामा पनि कांग्रेसले २ वडासहित अध्यक्ष उपाध्यक्षमा लक्ष्मीप्रशाद अवस्थी र निर्मला विष्ट वोगटीले जित हासिल गरेका छन्। अजयमेरु गाउँपालिकामा नेकपा माओवादीका उमेशप्रशाद भट्ट विजयी भएका छन्। भट्ट दोस्रो कार्याकालका लागि पुन विजयी भएका हुन्। अजयमेरु गाउँपालिका प्रमुखमा नेपाल कम्युनिष्ट पार्टी (माओवादी केन्द्र) का उम्मेदवार उमेशप्रसाद भट्ट २,४६९ मत ल्याई विजयी भएका छन्। तर उपाध्यक्षमा भने कांग्रेसका उम्मेदवार बसन्ती पालले २५६५ मतल्याई विजयी भएका छन्। अजयमेरु गाउँपालिकामा वडा नं १ र ६ कांग्रेस, २ र ४ माओवादी वडा नं ५ मा एमाले र वडा नं ३ मा स्वतन्त्र उमेदवारले जितेका छन्। अमरगढी नगरपालिकामा मतगणना भएका मध्ये आठ वडामा नेपाली कांग्रेसले जित हासिल गरेको छ। भने वडा नं ८ मा विपि कांग्रेसले जितेको छ। अन्य दुई वडाको मतगणना भइरहेको छ।"
"धनगढीमा स्वतन्त्र उम्मेदवार हमालको अग्रता फराकिलो हुँदै, पछ्याउँदै वड",धनगढी : धनगढी उपमहानगरपालिकामा स्वतन्त्र तर्फबाट उम्मेदवारी दिएका गोपाल हमालले निरन्तर अग्रता कायम गरेका छन्। १७ हजार १ सय ५९ मत गणना हुदँ हमालले ७ हजार ८ सय १६ मत प्राप्त गरेका छन्। उनलाई कांग्रेसका नृपबहादुर वडले पछ्याइरहेका छन्। वडले ३८ सय ७१ मत प्राप्त गरेका छन्। यस्तै एमालेका रणबहादुर चन्दले १९ सय २१ मत प्राप्त गरेका छन्। उपमेयरतर्फ माओवादी केन्द्रकी शान्ती अधिकारीले ३४ सय १६ मतका साथ अग्रता कायम गरेकि छिन्। गठबन्धनबाट उम्मेदवारी दिएकी अधिकारीलाई एमालेकी कन्दकला रानाले पछ्याइरहेकि छिन्। रानाले ३३ सय ७ मत प्राप्त गरेकि छिन्।
"हृदयेश त्रिपाठी नेतृत्वको जप्रपाले खाता खोल्यो, प्रतापपुर गाउँपालिका४ मा वडाध्यक्ष जित्यो","परासी : पूर्वमन्त्री एवं प्रतिनिधिसभा सदस्य हृदयेश त्रिपाठी नेतृत्वको जनता प्रगतिशिल पार्टी(जप्रपा) ले देशभरबाट अहिलेसम्म १ वडाध्यक्ष जितेको छ । नयाँ दल दर्तापछि पहिलो पटक स्थानीय तह निर्वाचनमा उम्मेदवार उठाएका हृदयेश त्रिपाठीले आफ्नै गृह जिल्लामा अधिकांश उमेदवारले जित्न सकेनन्। अहिलेसम्म त्रिपाठीको गृहगाउँ प्रतापपुर गाउँपालिका४ को वडाअध्यक्षमा मात्र जित हाँसिल गर्न सकेको छ । त्यहाँ वडाअध्यक्षका उमेदवार जन्त्रीप्रसाद बरईले एमालेका जयगोबिन्द यादवलाई २३३ मतअन्तरले पराजित गरेका हुन् । त्यहाँ प्यानल नै जप्रपाको आएको छ । अन्य पालिकाका अधिकांश उम्मेदवार पराजित भएका छन् । प्रतापपुर गाउँपालिका अध्यक्ष उम्मेदवार करम हुसेन मिया नेपाली कांग्रेसका उम्मेदवार उमेशचन्द्र यादवभन्दा १ हजार मत पछि छन् । १७ जिल्लामा संगठन रहेको दाबी गर्दै आएका त्रिपाठीले स्थानीय तह निर्वाचनमा ११ जिल्लामा विभिन्न पदमा उम्मेदवार उठाएको बताए । अहिलेसम्म देशभरबाट १ जना मात्र वडाअध्यक्ष जितेको उनले बताए ।' रुपन्देहीको मर्चवारी, कपिलवस्तुका ५ पालिकासहित विभिन्न वडा, रौतहटका २ र नवलपरासीका केही पालिकामा उमेदवारहरुले अग्रता लिइरहेका छन् । हैर्दै जाउँ मत परिणाम आउन बाँकी नै छ,' त्रिपाठीले भने । ७ पालिका रहेको जिल्लामा सुस्ता र प्रतापपुर गाउँपालिकामा प्रमुखउपप्रमुखसहितमा उम्मेदवारी दिएको छ । अन्य ६ पालिकामा प्रमुखबाहेक केहीमा वडाअध्यक्ष र सदस्य उमेदवार उठाइएको छ । स्थानीय तहको निर्वाचनमा दिइएको उमेदवारको संख्याको आधारमा त्रिपाठी आफ्नै जिल्लामा कमजोर देखिएका छन् । एमालेको सूर्य चिन्ह लिएर पश्चिम नवलपरासी प्रतिनिधि सभा क्षेत्र नं १ बाट त्रिपाठीले चुनाव जितेका हुन् । केपी ओली नेतृत्वको सरकारमा स्वास्थ्यमन्त्री समेत रहेका त्रिपाठीले तत्कालीन राजपा छाडेर सूर्य चिन्हबाट चुनाव लडेका थिए । मन्त्रीबाट हटेपछि उनले नयाँ दल गठन गरेका हुन् ।"
सप्तरीको अग्नीसाइरको अध्यक्षमा एमालेका दिनानाथ चौधरी विजयी,"राजविराज : सप्तरीमा अग्नीसाइर कृष्णसवरण गाउँपालिका अध्यक्षमा नेकपा (एमाले) ले खाता खोल्दै ४९ वर्षीय दिनानाथ चौधरी विजयी भएका छन् । कुल १२ हजार ४२५ खसेको मतमा चौधरीले ४ हजार ८७४ मत ल्याएका हुन्। उनले निवर्तमान गाउँपालिका अध्यक्ष परशुराम चौधरीलाई पराजित गर्दै विजय हाँसिल गरेका हुन् । परशुरामले ३ हजार ८८८ मत ल्याए । कांग्रेसका परशुराम चौधरी २०७४ को स्थानीय तहको निर्वाचनमा ३ हजार ३९५ मत ल्याई अध्यक्षमा निर्वाचित भएका थिए । अग्नीसाइर कृष्णसवरण गाउँपालिकाको उपाध्यक्षमा भने कांग्रेसकी कल्पनाकुमारी चौधरीले जित हाँसिल गरेकी छिन् । कल्पनाले ४ हजार २१६ मत ल्याएर एमालेकी शैलेन्द्रीकुमारी लेखी थरुनीलाई पराजित गरेकी हुन् । एमालेकी थरुनीले ३ हजार ४५९ मत ल्याइन् । गाउँपालिका अध्यक्षसहित एमालेबाट वडा नम्बर १ मा सवजुल खलीफा र ५ मा सबदुल मियाँ वडा अध्यक्षमा निर्वाचित भएका छन् । कांग्रेसबाट वडा नम्बर ३ मा गोपालप्रसाद चौधरी थारु, ४ मा तेजनारायण यादव र ६ मा अशोककुमार आचार्य वडा अध्यक्षमा निर्वाचित भएका छन् । वडा नम्बर २ मा भने नेकपा (माओवादी केन्द्र)का पशुपतिप्रसाद चौधरी वडा अध्यक्षमा निर्वाचित भएका छन् ।"
धनुषाको लक्ष्मिनियाँमा कांग्रेसका उम्मेदवार निर्वाचित,जनकपुरधाम : धनुषाको लक्ष्मिनीयाँ गाउँपालिकामा अध्यक्ष र उपाध्यक्ष नेपाली कांग्रेसका उम्मेदवार विजयी भएका छन्। लक्ष्मिनियाँको ७ वडा मध्ये पाँच वडामा भने एमाले विजयी भएको छ। गाउँपालिका अध्यक्षमा नेपाली कांग्रेसका उम्मेदवार भोगेन्द्र झा निर्वाचित भएका हुन्। उनले ३ हजार ७६५ मत ल्याएर विजयी भएका हुन् भने उनको निकटतम प्रतिद्वन्दी जनता समाजवादी पार्टीका सत्रुधन यादव ३ हजार ४९७ मत ल्याए। यस्तै उपाध्यक्षमा कांग्रेसकै फुलकुमारी यादवनी विजयी भएकी हुन्। उनले ३ हजार ६२८ मत ल्याएकी हुन् भने उनका निकटतम प्रतिद्वन्दी जसपाकी विमला कुमारी यादवले ३ हजार ४६० मत ल्याए। यस्तै ७ वटा वडामध्ये ५ वटा वडामा नेकपा एमालेका वडाध्यक्ष विजयी भएका हुन्।
"तनहुँमा सात पालिकाको छिनोफानो : एमाले ४, कांग्रेस २ र माओवादीको १ स्थानमा जीत","तनहुँ : दश स्थानीय तह रहेको तनहुँमा हालसम्म सात पालिकाको अन्तिम मत परिणाम सार्वजनिक भएको छ। बाँकी तीन पालिकामध्ये व्यास नगरपालिका बाहेक अन्य दुई पालिकामा मतगणना भइरहेको छ। सार्वजनिक मत परिणाम अनुसार नेकपा एमालेले चार, कांग्रेसले दुई र माओवादी केन्द्रले एक पालिकामा विजय हासिल गरेको छ। जिल्लाको बन्दिपुर गाउँपालिकाको अध्यक्षमा एमाले र उपाध्यक्षमा कांग्रेस विजयी भएको छ। कडा प्रतिष्पर्धाकाबीच एमालेका सुरेन्द्र थापा अध्यक्षमा र कांग्रेसकी पञ्चमाया गुरुङ उपाध्यक्षमा विजयी भए। अध्यक्षमा विजयी थापाले ३ हजार २२९ मत प्राप्त गर्दा निवर्तमान अध्यक्ष पुर्णसिं थापाले ३ हजार १६६ मत पाएका छन्। उपाध्यक्षमा निवर्तमान उपाध्यक्ष करुणा गुरुङ दुई मतले पछाडि परिन्। कांग्रेसकी पञ्चमायाले ३ हजार २७ मत पाउँदा करुणाले ३ हजार २५ मत पाएकी छन्। भिमाद नगरपालिकामा गठबन्धनलाई पराजित गरी नेकपा एमाले विजयी भएको छ। नेपाली कांग्रेस र एकीकृत समाजवादीको गठबन्धनलाई पराजित गरी नगरपालिकाको प्रमुख तथा उपप्रमुख दुवै पदमा एमाले विजयी भएको हो। प्रमुखमा दधिराज सुवेदी २ हजार २७२ मतान्तरले विजयी भए। सुवेदीले ८ हजार १२८ मत ल्याउँदा उनका निकटतम प्रत्याशी काजिमान श्रेष्ठले ५ हजार ८५६ मत पाए। त्यस्तै उपप्रमुखमा शारदा खनाल दोहोरिएकी छिन्। खनालले ७ हजार ६६७ मत पाइन् भने उनका प्रतिद्धन्द्धी कांग्रेसका मिलन आलेले ७ हजार २०५ मत ल्याए। आँबुखैरेनी गाउँपालिकाको अध्यक्ष र उपाध्यक्ष दुवै पद नेकपा (माओवादी) केन्द्रले जितेको छ। गाउँपालिकाको अध्यक्षमा शुक्र चुमान र उपाध्यक्षमा दुर्गा अर्याल विजयी भएका हुन्। अध्यक्ष चुमान ३ हजार ९४० मत प्राप्त गरी विजयी भएका छन्। प्रतिस्पर्धी नेपाली काङ्ग्रेसका गिरबहादुर थापाले दुई हजार दुई सय ३० मत प्राप्त गरे। पराजित थापा निवर्तमान गाउँपालिका अध्यक्ष हुन्। उपाध्यक्षमा अर्याल २ हजार ४ मत प्राप्त गरी विजयी हुदाँ प्रतिस्पर्धी नेपाली काङ्ग्रेसकी पवित्रा गौलीले २ हजार १ ८३ मत प्राप्त गरेकी थिइन्। देवघाट गाउँपालिकाको अध्यक्षमा गठबन्धनका उम्मेदवार नेपाली काङ्ग्रेसका तिलबहादुर थापा विजयी भएका छन्। उपाध्यक्षमा नेकपा (माओवादी) केन्द्रका भुवनसिं गुरुङ विजयी भए। अध्यक्षमा विजयी थापाले ४ हजार ३०६ मत प्राप्त गर्दा प्रतिस्पर्धी नेकपा (एमाले) का दुर्गबहादुर थापाले ३ हजार ४८३ मत पाएका थिए। पराजित थापा पनि निवर्तमान पालिका अध्यक्ष हुन्। त्यस्तै, उपाध्यक्षमा विजयी गुरुङले ३ हजार ७२१ मत प्राप्त गरे। प्रतिस्पर्धी नेकपा (एमाले) का सावित्री न्यौपानेले ३ हजार ४६७ मत पाइन्। घिरिङ गाउँपालिकाको अध्यक्ष र उपाध्यक्ष नेकपा एमालेले जितेको छ। गठबन्धनका उम्मेदवारलाई पराजित गर्दै अध्यक्ष र उपाध्यक्ष दुवैमा एमालेले जित हासिल गरेको हो। गाउँपालिकाको अध्यक्षमा होमबहादुर थापाले ४ हजार ३१ मत पाए। उनका प्रतिस्पर्धी नेपाली काङ्ग्रेसका गङ्गा कुमालले ३ हजार ५५४ मत ल्याएका थिए। उपाध्यक्षमा नेकपा एमालेकै राधादेवी अधिकारी चार हजार चार सय ८१ मत प्राप्त गरी विजयी हुँदा नेपाली काङग्रेस र नेकपा एकीकृत समाजवादीको गठबन्धन तर्फबाट उपाध्यक्षका उम्मेदवार पूर्णबहादुर थापाले २ हजार ७४७ मत प्राप्त गरेका थिए। त्यस्तै, म्याग्दे गाउँपालिकाको अध्यक्षमा नेकपा एमालेका श्रीप्रसाद श्रेष्ठ विजयी भएका छन्। उपाध्यक्षमा नेपाली काङ्ग्रेसका बालकृष्ण घिमिरे विजयी भएका हुन्। अध्यक्षमा निर्वाचित श्रीप्रसाद श्रेष्ठ ७१८ मतान्तरले विजयी हुन्। श्रेष्ठले ४ हजार ९५० मत प्राप्त गर्दा नेपाली काङ्ग्रेसका मायादेवी रानाले ४ हजार २३२ मत प्राप्त गरिन्। पराजित राना निवर्तमान गाउँपालिका अध्यक्ष हुन्। उपाध्यक्षमा काङ्ग्रेसका बालकृष्ण घिमिरेले ५ हजार ३९ मत प्राप्त गरे भने एमालेका रत्नादेवी घिमिरेले ४ हजार २०० मत प्राप्त गरिन्। विजयी घिमिरे दोस्रो कार्यकालका लागि उपाध्यक्षमा दोहोरिएका हुन्। रिसिङ गाउँपालिकाको अध्यक्ष र उपाध्यक्ष दुवै पद कांग्रेसले जितेको छ। आइतबार दिउँसो सार्वजनिक अन्तिम मत परिणाम अनुसार अध्यक्षमा राजेन्द्रकृष्ण श्रेष्ठ र उपाध्यक्षमा गिनुमाया थापा विजयी भएका हुन्। श्रेष्ठ र थापा दोस्रो कार्यकालका लागि दोहोरिएका हुन्। जिल्लाको शुक्लागण्डकी नगरपालिका र भानु नगरपालिकामा मतगणना भइरहेको छ। शुक्लागण्डकीमा आजै अन्तिम मत परिणाम आउने अनुमान गरिएको छ। कुल २५ हजार ७४७ मत खसेको शुक्लागण्डकीमा १९ हजार ७५१ मत गणना हुदाँ नेपाली कांग्रेसका प्रमुख उम्मेदवार कृष्णराज पण्डितले १ हजार ४७३ को अग्रता लिएका छन्। पण्डितले ९ हजार २३१ मत प्राप्त गर्दा एमालेका मुक्तिनाथ तिम्सिनाले ७ हजार ७५८ मत ल्याएका छन्। उपप्रमुखमा गठबन्धनबाट माओवादी केन्द्रका खुमबहादुर विकले ७ हजार ७५८ र एमालेकी फूलमाया वाग्लेले ७ हजार ५४७ मत पाएकी छिन्। भानु नगरपालिकामा पनि प्रमुखमा कांग्रेसका उम्मेदवारले अग्रता लिएका छन्। व्यास नगरपालिकामा भने मत गणना सुरु नै भएको छैन। गएको शुक्रबार मतदानको क्रममा वडा नं ८ रिस्तीमा उम्मेदवार कुटाकुट भएपछि निर्वाचन आयोगले मतदान कार्य स्थगित गरी जेठ ०४ गते बुधबारलाई पुनः मतदान गर्न निर्देशन दिएको छ।"
"टोखा नगरपालिकामा कांग्रेसको अग्रता, पछ्याउँदै एमाले","काठमाडौं : काठमाडौंको टोखा नगरपालिकाको प्रमुखमा नेपाली कांग्रेसकी रजनी थापाले अग्रता लिएकी छन् । कूल २१ हजार ७२ मत गणना हुँदा कांग्रेसकी थापाले आठ हजार ४३० मत ल्याई अग्रता लिएकी हुन् । उनका प्रतिद्वन्द्वी नेकपा एमालेका उम्मेदवार प्रकाश अधिकारीले आठ हजार २२६ मत प्राप्त गरेको टोखाका निर्वाचन अधिकृत सविता शर्माले जानकारी दिइन् । यस्तै, उपप्रमुखमा पनि नेपाली कांग्रेसकै उम्मेदवार मुरारी तामाङले अग्रता लिएका छन् । तामाङले आठ हजार ४११ मत प्राप्त गर्दा उनका प्रतिद्वन्द्वी नेकपा एमालेका उम्मेदवार ज्ञानमायाँ डङ्गोलले सात हजार ६६३ मत प्राप्त गरे । टोखाको हालसम्म आठवटा वडाको मतगणना सम्पन्न भइसकेको छ । तीमध्ये वडा नं १ मा नेपाली कांग्रेसका रमेशकुमार लामिछाने, वडा नं २ मा नेकपा एमालेका धर्मेन्द्र श्रेष्ठ, वडा नं ३ मा एमालेकै रमेश डङ्गोल, वडा नं ४ मा एमालेका धर्मेन्द्र श्रेष्ठ र वडा नं ५ मा एमालेकै मदन गुरुङ अध्यक्षमा विजयी भएका छन् । यस्तै, वडा नं ६ मा कांग्रेसका शान्ता खनाल, वडा नं ७ मा एमालेका नरोत्तम राना र वडा नं ८ मा एमालेकै रमेश खत्री अध्यक्षमा विजयी भएका हुन् । टोखामा अहिले वडा नं ९, १० र ११ को मतगणना भइरहेको छ । कूल ३४ हजार ६७६ मतदाता रहेको टोखामा २५ हजार ५६० मत खसेको निर्वाचन अधिकृत शर्माले बताए । रासस"
"भरतपुर महानगरमा दाहाल र सुवेदीबीच कडा प्रतिस्पर्धा, कति छ मतान्तर ?",चितवन : भरतपुर महानगरपालिकाको मेयरमा सत्ता गठबन्धनतर्फका माओवादी केन्द्र उम्मेदवार रेणु दाहालले अग्रता बढाएकी छन्। १८ हजार ८८३ मत गणना हुँदा रेणुले ६ हजार ३१९ मत प्राप्त गरेकी छन्। एमालेका विजय सुवेदीले ६ हजार २०० प्राप्त गरेका छन्। दाहाल र सुवेदीबीच ११९ मतान्तर रहेको छ । स्वतन्त्र उम्मेदवार जगन्नाथ पौडेलले ३ हजार ८१ मत प्राप्त गरेका छन्। उपप्रमुखमा कांग्रेसका चित्रसेन अधिकारीले ७ हजार ६९९ मत प्राप्त गरेका छन्। राप्रपाकी हिमला गुरुङले ५ हजार ८२ मत प्राप्त गरेकी छन्।
कञ्चनपुरको बेलौरीमा माओवादीका चौधरी दोहोरिए,महेन्द्रनगर : कञ्चनपुरको बेलौरी नगरपालिकाको मेयरमा माओवादी केन्द्रका उम्मेदवार पोतिलाल चौधरी विजयी भएका छन्। २०७४ सालमा मेयरमा निर्वाचिन चौधरी यसपटक पनि मेयरमा निर्वाचित भएका हुन्। चौधरीले एमालेकी उम्मेदवार कमल बोहरालाई २ हजार ७४० मतको अन्तरले हराउँदै नगरको मेयरमा पुन निर्वाचित भएका छन्। चौधरीले ८ हजार ७८७ मत ल्याउँदा बोहराले ६ हजार ४७ मत प्राप्त गरेका छन्। कांग्रेसका हरेन्द्र विष्टले ५ हजार ३२४ मत ल्याएर तेस्रो स्थानमा छन्। नगर उपप्रमुखमा नेकपा एमालेका उम्मेदवार जोगरा चौधरी ७ हजार ५८३ मतसहित निर्वाचित भएका छन्। २९ हजार ३७७ मतदातामध्ये २३ हजार १२४ मत खसेका थियो।
पर्सामा रमेश खरेलको पार्टीले खाता खोल्यो,वीरगन्ज : पूर्वडीआइजी रमेश खरेल नेतृत्वको नेपाल सुशासन पार्टीले पर्साको एक वडामा जित हात पारेको छ । पर्साको पोखरीया नगरपालिका वडा नम्बर ९ को वडा अध्यक्षमा सुशासन पार्टीका उम्मेदवार नौशाद आलम विजयी भएका छन् । मङगलबार बिहान १० मतगाणनाको अन्तिम नतिजाअनुसार उनी ८७७ मतका साथ वडा अध्यक्षमा निर्वाचित भएका हुन् । उनका निकटतम प्रतिस्पर्धी नेपाली कांग्रेसका रामबाबु चौहानले भने ६७८ मत मत प्राप्त गरे । पोखरीया नगरपालिकामा सुशासन पार्टीले मेयर र उपमेयरमा पनि उम्मेदवारी दिएको थियो । जारी मतगणनामा मेयर पदमा सशासन पार्टीका उम्मेदवार शंकर यादव दोश्रो स्थानमा छन् । पहिलो स्थानमा भने एमालेका उम्मेदवार प्रधुमन चौहानले अग्रता लिइरहेका छन् ।
दाङको शान्तिनगर गाउँपालिकामा नेपाली कांग्रेस विजयी,"दाङ : दाङको शान्तिनगर गाउँपालिकामा नेपाली कांग्रेस विजयी भएको छ। अध्यक्षमा प्रमोद बस्नेत र उपाध्यक्षमा प्रेमा बुढाथोकी निर्वाचित भएकी छ्न्। बस्नेतले ५ हजार ७ सय १६ मत प्राप्त गरि विजयी भएका हुन्। बस्नेत ५ हजार ७ सय १६ मतसहित विजयी हुँदा निकटतम् प्रतिस्पर्धी एमालेका विष्णु केसीले ४ हजार ५ सय २४ मत प्राप्त गरेका छन्। माओवादी केन्द्रका मोहनलाल ओलीले २ हजार ७ सय ९४, एकीकृत समाजवादीका ऋषिराज आचार्यले २५, राप्रपा का टंकराज पौडेलले १०८ प्राप्त गरेका छन्। अध्यक्षमा बस्नेतले केसीलाई १ हजार १ सय ९२ मतान्तरले पराजित गरेका हुन्। त्यसैगरी उपाध्यक्षमा नेपाली कांग्रेसकी प्रेमा बुढाथोकीले ५ हजार ७ सय ५० मत प्राप्त गरी निर्वाचित भएकी छन्। उनका प्रतिस्पर्धी एमालेकी कमला भण्डारीले ४ हजार २८ मत, राधिका परियारले ३ हजार ८३ मत प्राप्त गर्दा एकीकृत समाजवादीकी लता बस्नेतले २८ मत प्राप्त गरेकी थिइन्।"
मतपरिणामका विषयमा पार्टीमा आवश्यक समीक्षा हुन्छ : माधव नेपाल,"काठमाडौं : नेकपा (एकीकृत समाजवादी)का अध्यक्ष माधवकुमार नेपालले निर्वाचनमा आएको मतपरिणामका विषयमा पार्टीमा आवश्यक समीक्षा हुने बताएका छन्। मदनआश्रित स्मृति दिवसको अवसरमा पार्टीले मंगलबार काठमाडौंमा आयोजना गरको कार्यक्रममा अध्यक्ष नेपालले निर्वाचनमा आएको मतपरिणामका विषयमा पार्टीमा र गठबन्धनमा आवश्यक समीक्ष हुने बताएका हुन्। स्थानीय तह निर्वाचनको परिणाम आफ्नो पार्टीले अपेक्षा गरेअनुसार नआएको उनको भनाइ छ । उनले निर्वाचनको परिणाम हेर्दा गठबन्धन दलका केहि सदस्यहरुले सहकार्य गर्न नचाहेको तर्क गरे। अध्यक्ष नेपालले निर्वाचनको परिणाम जस्तो आएपनि आफ्नो पार्टी देश र जनताका लागि सदैव काम गर्ने धारणा राखे। कार्यक्रममा अध्यक्ष नेपाल, सम्मानित नेता झलनाथ खनाललगायतले मदनआश्रितको योगदानका बारेमा चर्चा गरेका थिए ।"
"महानगर मेयरमा रोचक प्रतिस्पर्धा : एमाले सबैमा दोस्रो, गठबन्धन पहिलो","काठमाडौंः स्थानीय तह निर्वाचनको मतगणना कार्य जारी छ । वैशाख ३० मा भएको स्थानीय तह निर्वाचनको जेठ ५ सम्म अन्तिम परिणाम आउने निर्वाचन आयोगले जनाएको । अहिले मुख्यतः महानगर र उपमहानगरको उम्मेदवारहरुमा कसले बाजी मार्ला भन्ने चर्चाको विषय बनेको छ । पछिल्लो मतपरिणाम अनुसार नेकपा एमाले ६ वटै महानगरमा दोस्रो स्थानमा छ । काठमाडौंमा स्वतन्त्र अगाडि छ भने ललितपुर, भरतपुर, विरगञ्ज, पोखरा, विराटनगरमा गठबन्धनले लिड गरिरहेको छ । यी सबै महानगरमा एमाले दोस्रो स्थानमा छ । महानगरपालिकाअन्तर्गत् काठमाडौं महानगरमा मेयरमा स्वतन्त्र तर्फका उम्मेदवार बालेन्द्र साहले अग्रता कायम गरेका छन् । उनलाई एमालेका केशव स्थापितले पछ्याइरहेका छन् भने सत्ता गठबन्धनका सिर्जना सिंह तेस्रो स्थानमा छिन् । बालेन्द्रले ११ हजार १३ मत ल्याउँदा केशवले ५ हजार ९५६ मत प्राप्त गरेका छन् । यस्तै, चितवनको भरतपुर महानगरमा गठबन्धन र एमालेबीच रोचक प्रतिष्पर्धा भइरहेको छ । गठबन्धनका उम्मेदवार माओवादी केन्द्रकी रेणु दाहालले झिनो मतान्तरले अगाडि छिन् । एमालेका विजय सुवेदीले टक्कर दिइरहेका छन् । रेनुले ६३ सय १९ मत प्राप्त गर्दा सुवेदीले ६२ सय मत ल्याएका छन् । वीरगञ्ज महानगरमा भने मेयरमा जनता समाजवादी पार्टीका राजेशमान सिंहले अग्रता कायम गरेका छन् । यहाँ एमालेका विजय सरवागी दोस्रो र राप्रपाका गिरीश गिरि तेस्रो स्थानमा छन् । सिंहले ८ हजार १३१ मत प्राप्त गर्दा सरवागीले ३६ सय २२ मत प्राप्त गरेका छन् । विराटनगर महानगरमा सत्ता गठबन्धनको तर्फबाट कांग्रेसले लिड गरिरहेको छ । कांग्रेसका नागेश कोइराला पहिलो स्थानमा छन् भने एमालेका सागरकुमार थापाले पछ्याइरहेका छन् । समाचार तयार पार्दासम्म कोइरालाले ९ हजार मत प्राप्त गरेका छन् भने थापाले ६६ सय ६७ मत प्राप्त गरेका छन् । यहाँ स्वतन्त्रका उम्मेदवार उमेश यादव तेस्रो स्थानमा छन् । पोखरा महानगरमा कलम चिन्हबाट उम्मेदवारी दिएका धनराज आचार्यले निरन्तर अग्रता लिएका छन् । उनी गठबन्धनका साझा उम्मेदवार हुन् । आचार्यलाई एमालेका कृष्णबहादुर थापाले पछ्याइरहेका छन् । आचार्यले ९४ सय २ मत प्राप्त गर्दा थापाले ७९ सय ५४ मत ल्याएका छन् । पोखरामा राप्रपा तेस्रो स्थानमा छ । राप्रपाका शंकर खराल तेस्रो हुँदा स्वतन्त्रका खडक राज पौडेल चौथो स्थानमा छन् । ललितपुर महानगरमा सत्ता गठबन्धनको तर्फबाट कांग्रेस दोब्बर मतले अगाडि छ । कांग्रेसका चिरीबाबु महर्जन पहिलो स्थानमा छन् भने एमालेका हरिकृष्ण व्यञ्जनकारले पछ्याइरहेका छन् । चिरीबाबुले ७२ सय १७ मत प्राप्त गर्दा व्यञ्जनकारले ३ हजार ८३ मत ल्याएका छन् । व्यञ्जनकारलाई राप्रपाका अष्ट बहादुर महर्जनले पछ्याइरहेका छन् ।"
भरतपुरमा सुवेदीभन्दा रेणु २४६ मतले अगाडि,"चितवन : भरतपुर महानगरपालिकामा प्रमुखमा नेकपा माओवादी केन्द्रकी रेणु दाहालले अग्रता लिएकी छिन्। पछिल्लो मतपरिणाम अनुसार जम्मा २००८८ मत गणना हुँदा दाहाल ३ सय ११ मतले अगाडि छिन्। दाहालले ६७९४ मत प्राप्त गर्दा नेकपा एमालेका विजय सुवेदीले ६५४८ मत प्राप्त गरेका छन्। स्वतन्त्रका उम्मेदवार जगन्नाथ पौडेलले ३३०९ मत प्राप्त गरेका छन्। त्यस्तै, उपप्रमुखमा कांग्रेसका चित्रसेन अधिकारीले ८२४८ मत ल्याउँदा राप्रपाकी उम्मेदवार हिमला गुरुङले ५३८८ मत प्राप्त गरेकी छिन्।"
स्याङ्जा आँधीखोलाको अध्यक्ष र उपाध्यक्षमा एमाले विजयी,"स्याङ्जा : आँधीखोला गाउँपालिकाको अध्यक्ष र उपाध्यक्षमा नेकपा एमाले विजयी भएको छ। नेकपा एमालेका विश्वनाथ पौडेलले नेपाली कांग्रेसका प्रेमराज पौडेललाई पराजित गर्दै विजयी भएका हुन्। विश्व ८ सय २६ मतले अग्रता लिंदै अध्यक्षमा विजयी भएका हुन्। उनले ५ हजार १७७ मत पाउँदा प्रेमराजले ४ हजार ३५१ मत पाएका थिए। उपाध्यक्षमा सीता थापाले ५ हजार २७३ मत पाउँदा उनका प्रतिस्पर्धी नेकपा एकीकृत समाजवादीका रामचन्द्र पौडेलले ३ हजार ८१७ मत पाए। थापा र पौडेलबीच १ हजार ४५६ मतको अन्तर छ। ६ वटा वडा रहेको गाउँपालिकामा ४ वडामा एमाले र २ वडामा कांग्रेस विजयी भएको छ। वडा नं १, २, ४ र ५ मा एमाले र वडा नं ३ र ६ मा कांग्रेस विजयी भएको हो। वडा अध्यक्ष हुनेमा १ देखि ६ सम्म क्रमश: पवनकाजी अधिकारी, कमलप्रसाद पौडेल, शेरबहादुर कार्की, सिंहबहादुर क्षेत्री, कृष्णप्रसाद पनेरु र नविन ढकाल नेतृत्वको समूह विजयी भएको हो। २०७४ को निर्वाचनमा आँधीखोला गाउँपालिकाको अध्यक्ष र उपाध्यक्षसहित ६ वटै वडामा नेकपा एमाले विजयी भएको थियो। तर, अहिले २ वडामा भने कांग्रेस विजयी भएको छ। आँधीखोला गाउँपालिकामा १६ हजार २५० जना मतदाता रहेकोमा १० हजार ८२५ मत खसेको थियो।"
पाँचथरको फालेलुङ गाउँपालिकामा एमाले क्लिन स्वीप,"फिदिम : पाँचथरको फालेलुङ गाँउपालिकामा नेकपा (एमाले) क्लिन स्वीप भएको छ। आठ ओटा वडा भएको फालेलुङका सबै वडाका सबै पदबाट एमाले बढारिएको हो। २०७४ सालको स्थानीय निर्वाचनमा दुई ओटा वडा अध्यक्षसहित केही सदस्य पदमा एमालेका प्रतिनिधि निर्वाचित भएका थिए। पालिका अध्यक्ष र उपाध्यक्षको निर्वाचनमा एमालेले तेस्रो पोजिसन कायम गरेको थियो। यस पटकको निर्वाचनमा सत्तारुढ गठबन्धनका कांग्रेस, माओवादी र एकीकृत समाजवादीले तालमेल गरेर चुनावमा भाग लिएका थिए। पालिका अध्यक्षसहित चार ओटा वडामा कांग्रेसका प्रतिनिधि विजयी बनेका छन् भने उपाध्यक्षसहित तीन वडामा माओवादीका प्रतिनिधि निर्वाचित भएका हुन्। एकीकृत समाजवादीको भागमा परेको वडा नम्बर १ मा स्वतन्त्र उम्मेद्वार अनिश गुरागाईको प्यानल विजयी बनेको छ। गुरागाई नेपाल तरुण दल पाँचथरका नेता हुन्। अध्यक्षमा कांग्रेस र उपाध्यक्षमा माओवादी निर्वाचित पाँचथरको फालेलुङ गाँउपालिकाको अध्यक्षमा नेपाली कांग्रेसका बिरबिक्रम थासुहाङ र उपाध्यक्षमा माओवादी केन्द्रका महेन्द्रहाङ जबेगु निर्वाचित भएका छन्। अध्यक्षका निकटतम प्रतिद्वन्द्वी नेकपा (एमाले) का जयप्रकाश केरुङ र उपाध्यक्षमा सुजता वान्तवा राईलाई भारी मतले पछि पार्दै थाम्सुहाङ र जवेगु विजयी भएका हुन्। निर्वाचन कार्यालयका अनुसार अध्यक्ष र उपाध्यक्षमा दुई हजार मतभन्दा धेरै मतान्तर रहेको छ। यसको विस्तृत विवरण आउन बाँकी छ।"
शारदा नगरपालिकाको प्रमुख र उपप्रमुखमा कांग्रेस विजयी,दाङ : सल्यानको शारदा नगरपालिकाको नगरप्रमुखमा नेपाली कांग्रेसका प्रकाश भण्डारी विजयी भएका छ्न्। उनी १२ सय ८० मतको फराकिलो मतान्तरसहित विजयी भएका हुन्। भणडारीले ६ हजार २ सय १७ मत प्राप्त गरेका छ्न्। उपप्रमुखमा कांग्रेसकै सुस्मिता सापकोटा सुनार विजयी भएकी छ्न्। उनले ५ हजार ३ सय ८० मत प्राप्त गरेकी छ्न्। प्रमुखमा नेकपा एमालेका मनोज प्रधानले ४ हजार ९ सय ३७ मत प्राप्त गरी दोश्रो र माओवादी केन्द्रका प्रमोद श्रेष्ठले ३ हजार ९ सय ४४ मत प्राप्त गरी तेश्रो भएका छ्न्। प्रधान र श्रेष्ठ दुबैजना गत स्थानीय तह सदस्य निर्वाचनमा मेयर पदमा पराजित भएका थिए। उपप्रमुखमा एकीकृत समाजवादी रमेशकुमार गौतमले ४ हजार ९५ मत ल्याउँदा नेकपा एमालेका जालना भण्डँरीले ४ हजार ५ सय २२ मत प्राप्त गरेकी छ्न्। गौतम नेपाल पत्रकार महासंघ सल्यानका पूर्वअध्यक्ष समेत हुन्।
धरान उपमहानगरको वडा नम्बर ५ मा एमालेको प्यानल नै विजयी,"धरान : धरान उपमहानगरपालिका वडा नम्बर ५ मा एमालेले प्यानलै जितेको छ । एमालेका मनप्रसाद लिम्बूले कांग्रेसका सन्तोष लिम्बूलाई पराजित गर्दै वडाअध्यक्षमा निर्वाचित भए । मनप्रसादले १६१५ मत प्राप्त गरि निर्वाचित भए । उनका निकटतम प्रतिद्वन्द्वी सन्तोषले १४५४ मत प्राप्त गरे । त्यस्तै, महिला सदस्य सुनिता राई र दलित महिला सदस्यमा शान्तामाया विक निर्वाचित भएका छन्। खुल्ला सदस्यमा प्रेम बहादुर दाहाल र धरानमा १ देखि ७ नम्बर वडाको मतगणना सम्पन्न भएको छ । अहिले धरानमा ८,९,१० र ११ मत गणना भइरहेको छ । मेयरमा कांग्रेसका किशोर राई र उपमेयरमा माओवादीका अइन्द्रविक्रम बेघा चुनावी मैदानमा छन्।"
पाँचथर तुम्बेवाको अध्यक्षमा कांग्रेस र उपाध्यक्षमा माओवादीको जीत,"फिदिम : पाँचथरको तुम्बेवा गाँउपालिकाको अध्यक्षमा नेपाली कांग्रेसका बाबुराम खड्का र उपाध्यक्षमा माओवादी केन्द्रका खड्ग सम्बाहम्फे निर्वाचित भएका छन्। कांग्रेस तुम्बेवाका सभापति समेत रहेका खड्का निकटतम प्रतिद्वन्द्वी नेकपा (एमाले)का गोबिन्दबहादुर तामाङलाई चार सय सात मतान्तरले पछि पार्दै खड्का पालिका अध्यक्षमा निर्वाचित भएका हुन्। नेपाली कांग्रेस, माओवादी केन्द्र र नेपाल कम्युनिष्ट पार्टी एकीकृत समाजवादीको गठवन्धन थियो। यस्तै एमालेले राप्रपा र जनता समाजवादी पार्टिसँग तालमेल गरेर चुनाव लडेको थियो।"
धरान उपमहानगरपालिका ६ को अध्यक्षमा स्वतन्त्र उम्मेदवार भुपेन्द्र भट्टराई निर्वाचित,"धरान : धरान उपमहानगरपालिकाको वडा नम्बर ६ को अध्यक्षमा स्वतन्त्र उम्मेदवार भुपेन्द्र भट्टराई निर्वाचित भएका छन् । उनले एमालेका हरि राईलाई पराजित गर्दै वडाध्यक्षमा निर्वाचित भएका हुन् । भट्टराईले १८२० मत प्राप्त गरी विजयी भए । उनका निकटतम प्रतिद्वन्द्वी एमालेका राइले १३२८ मत प्राप्त गरी उपविजेता बनेका छन् । गत २०७४ सालको निर्वाचनमा कांग्रेसबाट वडाअध्यक्षमा एमालेका भुवन बस्नेतसँग पराजित भएका भट्टराई कांग्रेस प्रदेश प्रतिनिधि हुन् । एमाले र कांग्रेसले कमजोर उम्मेदवार उठाएपछि भट्टराई स्वतन्त्रबाट चुनाव लडेका थिए । वडा सदस्यमा भने चारैजना एमाले उम्मेदवार निर्वाचित भएका छ्न् । एमालेका यशोदा लामिछाने, देवीमाया विश्वकर्मा, नरायण निरौला र राजेन्द्र न्यौपाने निर्वाचित भएका छन् ।"
ताप्लेजुङमा मतगणना सकियोः ६ पालिकामा गठबन्धन विजयी,"ताप्लेजुङ : ताप्लेजुङका ६ स्थानीय तहमा गठबन्धनले जितेको छ । ९ स्थानीय तह रहेको यहाँ गठबन्धन तर्फबाट नेपाली कांग्रेसले एक नगरपालिकासहित चार स्थानीय तहमा जित हात पार्यो भने माओवादी दुईवटा गाउँपालिकाको अध्यक्षमा निर्वाचित भयो । एमालेले तीन स्थानीय तहको प्रमुख जितेको छ । जिल्लाको एकमात्र फुङ्लिङ नगरपालिकामा नेपाली कांग्रेसका अमिर मादेनले नेकपा एमालेका छत्रपति प्याकुरेललाई २ हजार २ सय ८६ मतको अन्तरले पराजित गरे । नगरप्रमुखमा निर्वाचित मादेनले ६ हजार १ सय ७९ मत ल्याए । उनका निटकतम् प्रतिस्पर्धी निवर्तनमान नगरप्रमुख समेत रहेका एमाले उम्मेदवार छत्रपति प्याकुरेल ३ हजार हजार ८ सय ९२ मत प्राप्त गरे । उपप्रमुखमा एमाले उम्मेदवार भीमादेवी ओझा ४ हजार २ सय ७७ मत ल्याएर विजयी भएकी छन् । माओवादी केन्द्रका उम्मेदवार निवर्तमान नगर उपप्रमुख बमबहादुर भट्टराईले ३ हजार ८ सय ४४ मत ल्याए । फुङलिङ नगरपालिकामा यसअघिका प्रमुख र उपप्रमुख दुबै पराजित भए । यसैबीच पाथीभरा याङवरक गाउँपालिका अध्यक्ष र उपाध्यक्ष दुबै पदमा नेकपा एमालले जितेको छ । अध्यक्षमा गठबन्धनका रामकुमार थेबेलाई २४ मतान्तरले पराजित गर्दै एमालेका केशरकुमार सुब्बाले जितेका हुन् । सुब्बाले २ हजार ८ सय ९८ प्राप्त गर्दा थेबेले २ हजार ८ सय ७४ प्राप्त गरे । उपाध्यक्षमा एमालेकै रनमाया गुरुङः सर्वाधिक ३ हजार १ सय ८६ मत प्राप्त गर्दै १ हजार ३ सय ९५ मतले माओवादीका कुमार लिम्बूलाई पराजित गरिन् । कुमारले १ हजार ७ सय ९१ मत प्राप्त गरेका थिए । यता आठराई त्रिवेणी गाउँपालिकाको अध्यक्षमा नेकपा एमालेका उम्मेदवार दिपेन्द्र पोमु निर्वाचित भएका छन् । पोमु ३ हजार ३६ मत ल्याएर निर्वाचित हुँदा उनका निकटम प्रतिद्वन्द्वी विश्वनाथ सिटौलाले २ हजार ५२६ मत ल्याए । उपाध्यक्षमा पनि एमालेकै उम्मेदवार शान्ताकुमारी आङबुहाङ २ हजार ८१९ मतसहित निर्वाचित भइन् । उनका निकटतम प्रतिद्वन्द्वी माओवादी केन्द्रका प्रजिन हाङवाङले २४१२ मत ल्याए । यस्तै, सिदिङ्वा गाउँपालिकाको अध्यक्षमा एमालेका मानबहादुर राई विजयी भएका छन् । राई ३ हजार ८५ मतका साथ अध्यक्षमा विजयी भएका हुन् । उनका निकटतम् प्रतिद्धन्दी २ हजार ३ सय ८२ मत ल्याए । उनीहरु बीच ७ सय ३ मतको मत अन्तर रहेको छ । सिदिङ्वा गाउँपालिकाको उपाध्यक्षमा गठबन्धनतर्फ माओवादी केन्द्रकी उम्मेदवार कृष्णकुमारी कडरिया(बन्दना) १ मतान्तरले विजयी भएकी छन् । कडरियाले २ हजार ३ सय ७६ र स्वतन्त्र उम्मेदवार जीवनकुमार ताम्लिङले २ हजार ३ सय ७५ मत ल्याए । माओवादी केन्द्रबाट अघिल्लो पटक सोहि पालिकाको उपाध्यक्षमा निर्वाचित भएका ताम्लिङ यसपटक स्वतन्त्र रुपमा उम्मेदवार बनेका थिए । उता सिरिजङ्गा गाउँपालिका अध्यक्षमा कांग्रेसका लालकृष्ण चौहान विजयी भएका छन् । एमालेका सन्तोष चाम्लिङलाई ६८ मतले पराजित गरे । चौहानले ३ हजार ३ सय ४३ मत पाए भने चाम्लिङले ३ हजार २ सय ७५ मत पाए । उपाध्यक्षमा माओवादी केन्द्रका डाक्टर चित्र मावो निर्वाचित भए । उनले एमालेकी तुलसा बस्नेतलाइ १ हजार १ सय २१ मतले पराजित गरे । मावोले ३ हजार ५ सय ४६ मत ल्याउँदा बस्नतेले २ हजार ४ सय २५ मत ल्याइन् । यसैगरी, मिक्वाखोला गाउँपालिकामा नेपाली कांग्रेसका भक्तबहादुर कार्की २ हजार २३ मत प्राप्त गर्दै निर्वाचित भएका हुन् । उनका निकटतम प्रतिस्पर्धी नेकपा एमालेका दिवश लिम्बूलाई ५९ मतले पछि पार्दै निर्वाचित भएका हुन् । लिम्बूले १ हजार ९ सय ६४ मत प्राप्त गरे । यस्तै पालिकाको उपाध्यक्ष तर्फ गठबन्धनकै नेकपा माओवादी केन्द्रका डण्डु शेर्पा विजयी भए । शेर्पाले २ हजार १ सय ७४ मत प्राप्त गर्दै उनका प्रतिस्पर्धी एमालेकी मिनाकुमारी केदेमले १ हजार ७ सय ४३ मत प्राप्त गरिन् । उता मैवाखोला गाउँपालिकामा माओवादी केन्द्रका विजय प्रकाश वनेम निर्वाचित भएका छन् । २ हजार ६ सय ९ मत प्राप्त गर्दै वनेम विजयी भएका हुन् । एमाले किल्ला भनिदैं आएको मैवाखोलामा यसपटक गठबन्धनले किल्ला भत्काएको छ । वनेमले निवर्तनमान गाउँपालिका अध्यक्ष राजन थत्लुङलाइ पराजित गरे । थत्लुङले २ हजार ५२ मत ल्याए । उपाध्यक्षमा गठबन्धनतर्फ नेपाली कांग्रेसकी कमल कुमारी लिम्बू निर्वाचित भइन् । उनले २ हजार ५ सय ४१ मत प्राप्त गरिन । जहाँ निवर्तनमान उपाध्यक्ष कौशिला थत्लुङलाइ २ हजार १ सय १ मत ल्याइन् । मैवाखोला गाउँपालिका एमाले सचिव तथा पूर्वमन्त्री योगेशकुमार भट्टराईको गृह गाउँ हो । २०७४ सालको स्थानीय तहको निर्वाचनमा ३२ सदस्यीय गाउँसभा रहने यो गाउँपालिकाबाट अध्यक्ष,उपाध्यक्ष सहित ३२ मध्ये ३१ सभा सदस्य एमालेबाट निर्वाचित भएका थिए । यसपटक भने मैवाखोलाको ६ नम्बर वडा मात्रै जित्यो । मेरिङदेन गाउँपालिकामा नेपाली कांग्रेसका गठबन्धनका उम्मेदवार युक हां विर हांगाम डम्बरले २ हजार ८ सय ६९ मतसहित अध्यक्षमा निर्वाचित भएका छन् । उनका निकटतम प्रतिस्पर्धी एमालेका केदारजंग लिम्बूले २ हजार ७ सय ७० मत ल्याएका छन् । उपाध्यक्षमा एकीकृत समाजवादीका दुर्गाप्रसाद श्रेङचोङ्गवाङ २ हजार ५ सय ९८ मत ल्याएर निर्वाचित भए । उनलाई एमालेको समर्थन रहेका स्वतन्त्र उम्मेदवार दावाछिरिङ शेर्पाले चुनौती दिएका थिए । शेर्पा १ हजार ६सय ५७ मत मात्रै प्राप्त गरे । त्यहाँ अध्यक्ष काँग्रेस र उपाध्यक्ष नेकपा एसले पाउने सहमति थियो । उता फक्ताङलुङ गाउँपालिकाको अध्यक्षमा माओवादी केन्द्रका राजन लिम्बू (मुक्ति) निर्वाचित भएका छन् । लिम्बू २ हजार ६ सय ६० मत ल्याएर निर्वाचित भएका हुन् । उनले निवर्तनमान पालिका अध्यक्ष समेत रहेका नेकपा (एमाले) उम्मेदवार सरोज लिम्बूलाई ३ सय ४८ मतान्तरले पराजित गरे । सरोजले २ हजार ३ सय १२ मत ल्याएका छन् । उपाध्यक्षमा भने नेपाली कांग्रेसका रविन साम्रा लिम्बू निर्वाचित भएका छन् । उनले २ हजार ३ सय ५८ मत प्राप्त गरे । उनका प्रतिस्पर्धी एमालेकी शान्ति माया लिम्बू (पौडेल) ले २ हजार २ सय १२ मत ल्याइन् ।"
धनुषाको औरही गाउँपालिकाको अध्यक्ष र उपाध्यक्ष दुवैमा एमाले विजयी,"जनकपुरधाम : धनुषाको औरही गाउँपालिकामा नेकपा एमालेका उम्मेदवार विजयी भएका छन् । गाउँपालिका अध्यक्ष पदमा उमाशंकर प्रसाद साह र उपाध्यक्षमा पुनम कुमारी साह विजयी भएकी हुन् अध्यक्ष उमाशंकर साहले ३ हजा ३२६ मत ल्याएर विजयी भएका छन् भने उनका निकटतम प्रतिद्वन्द्वी नेपाली कांग्रेसका ब्रहमदेव यादव २ हजार ९२३ मतमै सिमित हुन पुगे । यस्तै, उपाध्यक्षमा एमालेकै पुनम कुमारी साह २ हजार ९४९ मत ल्याएर विजयी भएकी हुन् भने उनका निकटतम प्रतिद्वन्द्वी कांग्रेसकी रिकि कुमारी मण्डल २ हजार ७९० मत ल्याएकी हुन् । यस्तै वडा नं १ मा कांग्रेसका अशेश्वर यादव, २ मा किसुन यादव, ३ मा गंगा प्रसाद यादव, ४ मा जीनीस लाल मण्डल, ५ मा जसपाका सरोज कुमार मण्डल र ६ मा शंकर प्रसाद साह निर्वाचित भएका हुन् ।"
परासीको प्रतापपुरमा हृदयेश त्रिपाठी नेतृत्वको जप्रपा र कांग्रेसबीच प्रतिस्पर्धा,परासी : पश्चिम नवलपरासीको प्रतापपुर गाउँपालिकामा हृदयेश त्रिपाठी नेतृत्वको जनता प्रगतिशिल पार्टी (जप्रपा) र नेपाली कांग्रेसको प्रतिस्पर्धा रहेको छ । दुई दलबीच अध्यक्ष र उपाध्यक्ष दुवै पदमा प्रतिस्पर्धा देखिएको हो । मत परिणामअनुसार नेपाली कांगेसका उमेदवार उमेशचन्द्र यादव जप्रपाका उमेदवार करम हुसेन मियाभन्दा १ हजार मत अघि छन् । कांग्रेस उपाध्यक्षकी उमेदवार मानकुमारी चौधरी जप्रपाकी उपाध्यक्ष उमेदवार अञ्जुकुमारी चौधरीभन्दा ७ सय मतले अघि छन् । जप्रपाकी चौधरी निर्वतमान उपाध्यक्ष हुन् । जिल्लामा ७ पालिका रहेको जिल्लामा पाल्हीनन्दन गाउँपालिकामा कांग्रेस र माओवादी केन्द्रबीच प्रतिस्पर्धा छ । अन्य पालिकामा भने कांग्रेस र एमालेबीच प्रतिस्पर्धा रहेको छ । त्रिपाठी नेतृत्वको जप्रपाले अहिलेसम्म १ वडाअध्यक्ष मात्र जितेको छ । जप्रपाले प्रतापपुर र सुस्ता गाउँपालिकामा उमेदवार उठाएको छ । केही पालिकाका वडामा मात्र उमेदवार उठाएपनि अधिकांश पालिकामा उमेदवार उठाउन सकेन ।
अरुण चौथो निर्माण सम्झौता,भैरहवा : संखुवासभास्थित अरुण नदीमा पहिचाहन गरिएको अरुण४ अर्धजलाशययुक्त जलविद्युत आयोजना संयुक्तरुपमा बनाउन नेपाल विद्युत प्राधिकरण र भारतको सतलज जलविद्युत निगमबीच समझदारीपत्रमा हस्ताक्षर भएको छ। प्रधानमन्त्री शेरबहादुर देउवा र भारतीय समकक्षी नरेन्द्र मोदीको उपस्थितिमा सोमबार प्राधिकरणका कार्यकारी निर्देशक कुलमान घिसिङ र सतलजका अध्यक्ष तथा प्रबन्धसञ्चालक नन्दलाल शर्माले एमओयूमा हस्ताक्षर गरे। सतलज भारतको केन्द्रीय तथा हिमाञ्चल प्रदेश सरकारको संयुक्त उपक्रम रहेको कम्पनि हो। प्रधानमन्त्री देउवाको भारत भ्रमणका क्रममा भएको ऊर्जा क्षेत्रमा सहकार्य सम्बन्धी संयुक्त दृष्टिकोणपत्र बमोजिम सरकारी स्वामित्वका संस्थाको संयुक्त लगानीमा अरुण४को निर्माण अगाडि बढाउन लागिएको हो। ९ सय मेगावाटको अरुण तेस्रोबाट जति नै अरुण४ बाट नेपालले मासिक रुपमा २१९ प्रतिशत निःशुल्क ऊर्जा पाउने छ। अरुण४ अरुण तेस्रो जलविद्युत आयोजनाको माथिल्लो तटीय क्षेत्रमा पर्दछ। अरुण तेस्रोको तल्लो तटीय क्षेत्रमा पर्ने ६७९ मेगावाटको तल्लो अरुण जलविद्युत आयोजनाबाट नेपालले २१ प्रतिशत निःशुल्क विद्युत पाउने गरी सतलजलाई नै दिइएको छ। आयोजना निर्माण गर्न प्राधिकरण र सतलजको संयुक्त लगानीमा स्थापना हुने कम्पनीमा २ संस्थाको क्रमश : ४९ र ५१ प्रतिशत सेयर स्वामित्व रहने छ। आयोजनाबाट उत्पादित विद्युत बिक्री गर्न र आवश्यक ऋण जुटाउन प्रवद्र्धक कम्पनीबाट सतलज जलविद्युत निगमले नै पहल गर्ने छ। यो आयोजनाबाट उत्पादित विद्युत नेपालमै खपत गर्न सक्ने अवस्था रहेमा विद्युत प्राधिकरणलाई नै किन्ने अधिकार प्राप्त हुनेछ। नेपालले खपत नगरेमा मात्र भारत अथवा बंगलादेशमा निर्यात गरिने छ। प्राधिकरणलाई ऊर्जामन्त्रालयले २०७८ कात्तिकमा अरुण४ को सर्भेक्षण अनुमतिपत्र दिएको थियो। आयोजनाको जडित क्षमता ४९०२ मेगावाट छ। यहाँबाट उत्पादित विद्युत् भारत निर्यात गर्ने गरी डिजाइन गर्दा क्षमता विस्तार भई ६९५ मेगावाट पुग्ने प्राधिकरणका कार्यकारी निर्देशक कुलमान घिसिङले बताए। ६९५ मेगावाटको २१९ प्रतिशतले हुन आउने १५२ मेगावाट विद्युत नेपालले निःशुल्क पाउने कार्यकारी निर्देशक घिसिङले बताए।
"नवलपरासीमा ४० वडाको मतपरिणाम घोषणा, १७ स्थानमा कांग्रेसको जित, अन्त कहाँ कसको विजयी?","परासी : पश्चिम नवलपरासीमा अहिलेसम्म घोषणा भएको नजिताअनुसार कांग्रेसले सबैभन्दा बढी वडा जितेको छ । ७ स्थानीय तहमा ७४ वडा छन् । मंगलबार बिहानसम्म ४० वडाको नजिता घोषणा गरिएकोमा १७ वडा कांग्रेसले जितेको छ । दोस्रोमा एमालेले ८ वडा जितेको छ । राप्रपा र जसपाले ५५ वडा जितेका छन् । माओवादी केन्द्रले २ वडा जितेको छ । स्वतन्त्र, लोसपा र जनता प्रगतिशिल पार्टी(जप्रपा)ले ११ वडा जितेका छन् । शनिबार बिहानदेखि मतगणना भएपनि अहिलेसम्म कुनै पनि पालिकाका प्रमुख र उपप्रमुखको नजिता आउन सकेको छैन । सबै पालिकाको शुक्रबारसम्म बिहीबारसम्म नतिजा आउन सक्ने सहायक मुख्य निर्वाचन अधिकृत रुद्र प्रसाद रेग्मीले जानकारी दिए ।"
गौशालाको मेयरमा जसपाका महतो हजार बढी मतले अगाडि,"गौशाला : गौशाला नगरपालिकाको मेयरमा जनता समाजवादी पार्टीका उम्मेदवार डा दिपेन्द्र महतोले १ हजार बढी मतान्तरले अगाडि छन्। मंगलबार बिहान ११ बजेको मतपरिमाणअनुसार डा महतोले २६९० मत प्राप्त गरेका छन् । उनका निकटम प्रतिद्वन्द्वी नेपाली कांग्रेसका वसन्त गुरुङले १६६६ मत प्राप्त गरेका छन्। नेकपा माओवादीका विष्णु लामाले ११८४ मत प्राप्त गरेका छन् भने लोकतान्त्रिक समाजवादी पार्टीका उम्मेदवार देवनारायण महतोले १०४४ मत पाएका छन् । नेकपा एमालेका उम्मेदवार अजयकुमार कुशवाहाले ६७२ मत प्राप्त गरेका छन् । यता, गौशाला नगरपालिकाको उपमेयरतर्फ जनता समाजवादी पार्टीकी उम्मेदवार रेणुकुमारी महतोले एक हजार बढि मतले अग्रता कायम राखेकी छिन् । उपमेयर महतोले २९०० मत प्राप्त गरेकी छन् भने नेपाली कांग्रेसकी सुशिला कुशवाहाले १५९२ मत हाँसिल गरेकी छिन्। त्यस्तै, नेकपा माओवादीकी जनकदुलारी साहले ११८७ मत प्राप्त गरेकी छिन् । लोकतान्त्रिक समाजवादी पार्टीकी लालकुमारी लामाले ११२४ मत प्राप्त गरेको निर्वाचन अधिकृतको कार्यालय गौशालाले जनाएको छ । ९ हजार २८ मत गणना गर्ने क्रममा ७८० मत वदर भएका थिए भने ८२४८ मत सदर भएको निर्वाचन अधिकृत मदनलाल जयसवालले बताएका छन् ।"
काठमाडौंको तारकेश्वर नगरपालिकाको प्रमुख र उपप्रमुख दुवैमा कांग्रेस विजयी,"काठमाडौं : काठमाडौंको तारकेश्वर नगरपालिकाको प्रमुख र उपप्रमुखमा नेपाली कांग्रेसले विजय हाँसिल गरेको छ । स्थानीय तहको वैशाख ३० गते सम्पन्न मतदानको मंगलबार बिहान सम्पन्न मतगणनामा कांग्रेसका उम्मेदवार कृष्णहरि महर्जनले ११ हजार २२३ मत ल्याएर विजय भएका हुन्। उनका निकटतम प्रतिद्वन्द्वी नेकपा (एमाले) का उम्मेदवार रामेश्वर बोहोराले सात हजार ३५९ मत प्राप्त गरे। यस्तै, नेकपा (एकीकृत समाजवादी) का उम्मेदवार लवकुमार बस्नेतले दुई हजार २०६ मत प्राप्त गरे। यस्तै, उपप्रमुखमा कांग्रेसकै उम्मेदवार सिर्जना बुर्लाकोटीले १० हजार २२४ मत प्राप्त गरी विजयी भइन् । उनको निकटतम् प्रतिद्वन्द्वी एमालेका उम्मेदवार भवानी डोटेलले सात हजार ५६३ मत प्राप्त गरिन्।यस्तै, उपप्रमुखमा माओवादीका उम्मेदवारले दुई हजार ६९५ मत प्राप्त गरे। कुल ११ वडा रहेको तारकेश्वरमा ३५ हजार ८२ मतदाता रहेकामा २६ हजार ७०२ मत खसेको थियो । खसेको मतमध्ये प्रमुख पदमा दुई हजार ४१० र उपप्रमुख पदमा दुई हजार ९६३ मत बदर भएको छ।"
पाँचथर फाल्गुनन्दको अध्यक्षमा कांग्रेस र उपाध्यक्षमा माओवादी निर्वाचित,"फिदिम : पाँचथरको फाल्गुनन्द गाउँपालिकाको अध्यक्षमा नेपाली कांग्रेसका बृजहाङ आङदेम्वे फराकिलो मतान्तरका साथ विजयी भएका छन्। कांग्रेस पाँचथरका उपसभापतिसमेत रहेका आङदेम्वेले नेकपा एमालेका उम्मेद्वार वीरबहादुर कुरुम्वाङलाई एक हजार ९६ मत अन्तरले पराजित गरेका हुन्। आङदेम्वेले पाँच हजार सात सय ३९ मत प्राप्त गर्दा कुरुम्वाङले चार हजार चार सय ४३ मत पाएका छन्। आङदेम्वेसँग पराजित कुरुम्वाङ २०७६ सालमा सम्पन्न स्थानीय तहको उप निर्वाचनमा आङदेम्वेलाई नै पराजित गरेर फाल्गुनन्दको अध्यक्ष निर्वाचित भएका थिए। उपाध्यक्ष पदमा नेपाल कम्युनिष्ट पार्टी माओवादी केन्द्रका ठाकुरसिंह नेम्वाङ विजयी भएका छन्। नेम्वाङले एमालेको समर्थनमा उपाध्यक्ष पदको उम्मेद्वार बनेकी जनता समाजवादी पार्टिकी बबिता नेम्वाङलाई छ सय ५७ मत अन्तरले हराएका हुन्। उपाध्यक्ष पदमा ठाकुरसिंहले पाँच हजार एक सय मत प्राप्त गर्दा बबितालाई चार हजार चार सय ४३ मत प्राप्त भएको छ। यहाँ नेकपा एमाले र जनता समाजवादी प्यानल गठबन्धन गरेर चुनाव लडेका थिए भने एमाले र जसपाविरुद्ध कांग्रेस, नेकपा एस र माओवादी केन्द्रले गठवन्धन गरेका थिए।"
"कांग्रेसको केन्द्रीय सदस्य मन्जु खाँडकै वडामा लजास्पद हार, एमाले विजयी","सिरहा : नेपाली कांग्रेसकी केन्द्रीय सदस्य मन्जु खाँडको वडा कर्जन्हा ३ मा कांग्रेस उम्मेदवारको लजास्पद हार भएको छ। त्यहाँ वडा अध्यक्षमा एमालेका उम्मेदवार प्रकाश कोइरालासहित प्यानल नै विजयी भएको हो। केन्द्रीय सदस्य खाँड नेपाल महिला संघ केन्द्रीय महासचिव पनि हुन्। उनी गृहमन्त्री बालकृष्ण खाँडको पत्नी भएका कारण प्रभावशाली मानिन्छ। तर, स्थानीय तहको निर्वाचनमा आफ्नो वडामा पनि कांग्रेसका उम्मेदवारलाई जिताउन सकेनन्। आफूले मतदान गरेको वडा, नगरमा उनको प्रभाव खासै देखिएन। यहाँ एमालेका वडाअध्यक्षमा उम्मेदवार कोइरालाले ४३६ मत ल्याएर विजयी भएका छन्। दोस्रो स्थानमा नेकपा एकीकृत समाजवादीका क्षेत्रलाल सिंह २७७ मत, तेस्रोमा जनता समाजवादी पार्टीका विश्वनाथ यादव २४६ मत र कांग्रेसका उम्मेदवार मानबहादुर पाण्डे २०२ मत मात्रै ल्याएर चौथोमा पुगेका छन्। पाँचौँ स्थानमा स्वतन्त्र उम्मेदवार शुभनारायण महतोले १७१ मत, छैठोँ स्थानमा नेकपा माओवादी केन्द्रका उम्मेदवार कपलेश्वर यादवले १३३ र जनमत पार्टीका उम्मेदवार रामस्नेही ठाकुरले ५२ मत ल्याएका छन्। उक्त स्थानमा १५१७ मतदान भएको थियो। यहाँ उम्मेदवारी दर्ता गराएदेखि कांग्रेस नेतृ खाँडले प्रहरी र गुण्डा लगाएर धम्काएको निर्वाचित भएका वडाअध्यक्ष कोइरालाको आरोप छ। आफूलाई पटकपटक धम्काउने प्रयासहरु भएको छ। तर, आफू नडराई जनताको साथ पाएकोले विजयी भएको छु,उनले भने,मत माग्न जाँदा वा घरमा बसिरहँदा पनि पटकपटक धाक धम्की सहेर निर्वाचित भएको छु।"
पोखरा महानगरपालिका : सत्ता गठबन्धनका उम्मेदवारले बढाए मतान्तर,"पोखरा : पोखरा महानगरपालिकामा सत्ता गठबन्धनका उम्मेदवारले अग्रता बढाएका छन् । २१ हजार ९६० मत गणना हुँदा सत्तारुढ गठबन्धनबाट प्रमुख पदका उम्मेदवार नेकपा (एकीकृत समाजवादी)का धनराज आचार्यले ९ हजार १६५ मत प्राप्त गरेका छन्। त्यसैगरी, नेकपा एमालेका प्रमुख पदका उम्मेदवार कृष्णबहादुर थापाले ७ हजार ७७४ मत प्राप्त गरेका छन्। गठबन्धनका आचार्य १३९१ मतले अगाडि रहेका छन्। उपप्रमुखमा गठबन्धनबाट नेपाली कांग्रेसका उम्मेदवार कोपिला रानाभाट ९ हजार ४६१ मतसहित अघि छन् भने एमालेका मञ्जुदेवी गुरुङले ८ हजार ८३१ मतसहित उनलाई पछ्याइरहेकी छिन्। रानाभाटले ६३० मतले अग्रता हाँसिल गरेकी छन्।"
बाबुराम भट्टराईको टिप्पणी : एउटा खराबले जितेको ठाउँमा अर्को खराबलाई भोट हाल्दैछन्,"काठमाडौं : जनता समाजवादी पार्टी (जसपा) का संघीय परिषद् अध्यक्ष डाबाबुराम भट्टराईले जनता स्थापित दलहरुसँग सन्तुष्ट नभएको बताएका छन्। स्थानीय तहको निर्वाचनअन्तर्गत देशभर मतपरिणाम धमाधम सार्वजनिक भइरहेका बेला नेता डा भट्टराईले स्थापित दलहरुसँग नै जनता असन्तुष्ट रहेको बताएका हुन्। नेता भट्टराईले जनताले एउटा खराबले जितेको ठाउँमा अर्को खराबलाई वा नयाँ व्यक्तिलाई भोट दिएको प्रतिक्रिया दिएका छन्। 'समग्र समीक्षा हुँदै गर्ला तर, अहिलेसम्मको प्रवृत्तिबाट भन्नसकिन्छजनता स्थापित दलहरूबाट सन्तुष्ट छैनन्!नो भोटको प्राबधान नहुँदा र सत्तामा शून्यता हुन नसक्ने हुँदा पहिले एउटा खराबले जितेको ठाउँमा (भक्तपुर बाहेक)अहिले अर्को खराबलाई वा नयाँ व्यक्तिलाई हाल्दैछन्!दुखद कुरा विकल्प पनि छैन!उनले ट्वीटमा लेखेका छन्।"
बबई गाउँपालिकामा कांग्रेसको प्यानल विजयी,दाङ : बबई गाउँपालिकामा नेपाली कांग्रेसले जितेको छ। अध्यक्षमा कांग्रेसका कुलबहादुर केसी र उपाध्यक्षमा बमकुमारी खड्का विजयी भएका छन्। अध्यक्षमा निर्वाचित केसीले ६ हजार ६ सय १५ मत प्राप्त गरेका थिए। उनका निकटतम प्रतिष्पर्धी नेकपा एकमालेका भुवनेश्वर पौडेलले ५ हजार ५सय ३८ मत प्राप्त गरे। पौडेलले २०७४ सालमा गाउँपालिका अध्यक्ष जितेका थिए। यसपटक पनि पार्टीले उनैलाई उम्मेदवार बनाएको थियो। माओवादीकी उपाध्यक्ष पदकी उम्मेदवार अञ्जु घर्तीले २ हजार २ सय ५६ मत प्राप्त गरिन्। बबईका ७ वटा वडामध्ये ४ वडामा नेपाली कांग्रेस र ३ वडामा नेकपा एमाले विजयी भएका छन्।
स्थगित भएकामध्ये नौ मतदान केन्द्रमा मतदान हुँदै,"काठमाडौं : गत वैशाख ३० गते स्थगन भएकामध्ये पाँच स्थानीय तहका नौ मतदान केन्द्रमा आज निर्वाचन भइरहेको छ । निर्वाचन आयोगका अनुसार मंगलबार मतादान भइरहेकामा काभ्रेपलाञ्चोकको पाँचखाल नगरपालिका१३ स्थित श्रीराम मावि मतदानस्थलका दुई मतदान केन्द्र, अछामको पञ्चदेवल विनायक नपा५ को नवज्योति माविका दुई मतदान केन्द्र, धनकुटाको शहीदभूमि गाउँपालिकाको ठाकुरदेवी माविमा तीन मतदान केन्द्र, कञ्चनपुरको पुनर्वास नगरपालिका१० को विजय माविको १ मतदान केन्द्र, बाजुराको बूढीनन्दा नगरको पिस क्रियटिभ एकेडेमीस्थित १ मतदान केन्द्र रहेको छ । राजनीतिक दल र उम्मेदवार तथा अन्य पक्षको विवादका कारण स्थगन भएका १७ जिल्ला, २८ स्थानीय तहका ४४ मतदानस्थलका ८५ मतदान केन्द्रमध्ये निर्वाचनको नयाँ मिति तोकिने र निर्वाचन हुने क्रम जारी रहेको छ । स्थगन भएकामध्ये जेठ १ गते ७ र २ गते १३ मतदान केन्द्रमा शान्तिपूर्णरुपमा मतदान सम्पन्न भएको छ । जेठ ४ गतेका लागि तनहुँको व्यास नपा४ को गाविस भवन मतदानस्थलका दुई केन्द्र, रौतहटको गढीमाई नपा३ स्थित प्रावि लक्ष्मीपुरका दुई मतदान केन्द्र र वडा नं ६ को प्रावि आदर्श मावि मतदानस्थलको दुई मतदान केन्द्रमा मतदान हुने मिति तय भएको छ । रासस"
"काठमाडौं महानगरमा सुनिता डंगोलले कटाइन् १० हजार मत, गठबन्धनभन्दा तेब्बर अग्रता","काठमाडौं : काठमाडौं महानगरपालिकाको उपमेयरमा एमालेकी उम्मेदवार सुनिता डंगोलले १० हजार मत कटाएकी छन्। मंगलबार दिउँसोको मतपरिणाम अनुसार डंगोलले १० हजार ४७७ मत प्राप्त गरेकी छन्। सत्तारुढ गठबन्धनबाट एकीकृत समाजवादीका उम्मेदवार रामेश्वर श्रेष्ठले ३ हजार ४८ मत प्राप्त गरेका छन्। राप्रपाकी उम्मेदवार बिनिता मगैयाले २ हजार २०२ मत प्राप्त गरेका छन्। काठमाडौं महानगरको वडा नम्बर १ र २ को मतगणना सकिएको छ। अहिले वडा नम्बर ३, ४, ५, ६, ७, ३०, ३१ र ३२ को मतगणना कार्य जारी छ ।"
स्याङ्जा कालीगण्डकीको अध्यक्ष र उपाध्यक्षमा एमाले निर्वाचित,"स्याङ्जा : कालीगण्डकी गाउँपालिकाको अध्यक्ष र उपाध्यक्षमा नेकपा एमालेका खिमबहादुर थापा र सावित्रा कोइराला निर्वाचित भएका छन्। थापाले आपना प्रतिस्पर्धी नेपाली कांग्रेसका माया रानालाई १ हजार ६४५ मत अन्तरले पछि पार्दै विजयी भएका हुन्। उनले ६ हजार ७०० मत पाएका थिए भने रानाको ५ हजार ५५ मत छन्। उपाध्यक्ष कोइरालाले ६ हजार २२३ मत पाइन्। उनका प्रतिस्पर्धी राष्ट्रिय जनमुक्ति पार्टीका बमबहादुर लामिछानेले ४ हजार ८३९ मत पाए। कोइरालाले १ हजार ३ सय ८४ मतान्तरले विजयी भइन्। गाउँपालिकाको वडा नं १, ३ र ६ मा एमालेका अध्यक्ष क्रमश: कृष्णबहादुर लामिछाने, देवेन्द्रकुमार थापा र सुन्दरप्रसाद अधिकारी निर्वाचित भएका छन्। अन्य वडामा २, ४, ५ र ७ मा गठबन्धनतर्फका खगिसरा आले, यावदप्रसाद पाण्डे, रुकबहादुर थापा र ७ मा प्रकाश भट्टराई विजयी भएका हुन्। यसअघि, २०७४ स्थानीय निर्वाचनपछि थापा र कोइरालाले नै अध्यक्ष र उपाध्यक्ष थिए। गाउँपालिकामा १७ हजार ९३८ जना मतदाता भए पनि १२ हजार २७१ ले मात्र मतदान गरेका थिए।"
दोस्रो अन्तर्राष्ट्रिय विमानस्थल सञ्चालन,"भैरहवा : गौतमबुद्ध अन्तर्राष्ट्रिय विमानस्थलबाट अन्तर्राष्ट्रिय उडान सुरु भएको छ। गौतमबुद्ध अन्तर्राष्ट्रिय विमानस्थलको सोमबार प्रधानमन्त्री शेरबहादुर देउवाले उद्घाटन गरेका छन् । उद्योग वाणिज्य संघ सिद्धार्थनगरका पर्यटन विभाग प्रमुख सञ्जय बजिमयका अनुसार साताको तीन दिन (सोमबार, बुधबार र शुक्रबार) नियमित उडान भर्ने गरी प्रक्रिया अगाडि बढाइएको छ। एउटा मात्र रनवेका कारण ट्राफिक चाप हुने गरेकाले चाप व्यवस्थापन गर्न अन्तर्राष्ट्रिय विमानको उडानलाई रातिको समयमा राखिएको उक्त अन्तर्राष्ट्रिय विमानस्थलका महाप्रबन्धक गोविन्द दाहालले बताए। तीन हजार मिटर लामो धावनमार्ग रहेको विमानस्थलमा बोइङ ७७७ एयर बस ३३० र सोही क्षमताका वाइडबडी विमान उडान अवतरण गर्न सकिनेछ। ८ वर्षमा विमानस्थल निर्माण सम्पन्न भएको हो। एसियाली विकास बैंकको ११ अर्ब सहुलियतपूर्ण ऋणमा निर्माण भएको नेपाल नागरिक उड्डयन प्राधिकरणले जनाएको छ। टर्मिनल भवन पनि छिट्टै बनाउने जनाइएको छ। विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुनेछ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएसँगै यसले आर्थिक विकासमा समेत सहयोग पुग्ने अपेक्षा नेपालमा सात दशकपछि दोस्रो विमानस्थल सञ्चालनमा आएको छ। सोमबार गौतमबुद्ध अन्तर्राष्ट्रिय विमानस्थलमा कुबेतको जजिरा एयरवेज ३३० नियो विमानले व्यावसायिक उडान गरेको हो। यहाँबाट व्यावसायिक उडान र अवतरण गर्ने जजिरा पहिलो वायुसेवा कम्पनी बनेको छ। सोमबारै प्रधानमन्त्री शेरबहादुर देउवाले विमानस्थलको उद्घाटन गरेका हुन्। जजिरा एयरवेजकी अपरेसन प्रमुख संगीता रौनियारका अनुसार १६८ क्षमताको विमानले ६८ जना यात्रु लिएर आएको हो। विमान कुबेतबाट साउदी अरेबियाको रियाद, कतारको दोहा र दुबई हुँदै यहाँ अवतरण गरेको हो। अवतरणपछि पानीको फोहोराले स्वागत गरिएको थियो। यहाँबाट १ सय ६६ जना यात्रु बोकेर गएको छ। हाललाई हप्तामा तीन दिन (सोमबार, बुधबार र शुक्रबार) उडान हुनेछ, उनले भनिन्, विस्तारै सातै दिन उडान गर्ने योजनामा छौं। एअर अरेबिया र फ्लाई दुबईले पनि यहाँ उडान गर्ने तयारी गरिरहेका छन्। यहाँबाट साउदी जान पाउँदा खुसी लागेको पाल्पाका रविन भट्टराईले बताए। काठमाडौंबाट भन्दा भाडादर पनि सस्तो रहेको तिलोत्तमाका खगेश्वर पाण्डेले बताए। उद्घाटन गर्दै प्रधानमन्त्री देउवाले बौद्धमार्गी पर्यटक भित्र्याउन विमानस्थलले महत्त्वपूर्ण भूमिका खेल्ने विश्वास गरे। आज नेपालका लागि ऐतिहासिक दिन हो, हामीले नयाँ विमानस्थल पाएका छौं, उनले भने, यसले नेपालको आर्थिक तथा पर्यटन क्षेत्रको विकासमा महत्त्वपूर्ण योगदान दिनेछ। यसले बौद्धमार्गीको लुम्बिनी आगमन बढाउने अपेक्षा राखिएको छ। गृहमन्त्री बालकृष्ण खाँणले लुम्बिनी र सिंगो मुलुकका लागि विमानस्थल सञ्चालनमा आउनु ऐतिहासिक सफलता भएको बताए। पर्यटनमन्त्री प्रेम आलेले अथक प्रयास पछि विमानस्थल उद्घाटन र सञ्चालनको अवस्थामा आएको जनाए। तीन हजार मिटर लामो धावनमार्ग रहेको विमानस्थलमा बोइङ ७७७ एयर बस ३३० र सोही क्षमताका वाइडबडी विमान उडान अवतरण गर्न सकिनेछ। ८ वर्षमा विमानस्थल निर्माण सम्पन्न भएको हो। एसियाली विकास बैंकको ११ अर्ब सहुलियतपूर्ण ऋणमा निर्माण भएको नेपाल नागरिक उड्डयन प्राधिकरणले जनाएको छ। टर्मिनल भवन पनि छिट्टै बनाउने जनाइएको छ।"
भिमाद नगरपालिकाको मेयर र उपमेयरमा एमाले विजयी,तनहुँ : तनहुँको भिमाद नगरपालिकाको मतगणना सम्पन्न भएको छ। मंगलबार बिहान ९ बजे सम्पन्न मतगणनामा मेयर र उपमेयर नेकपा एमालेका उम्मेदवार विजयी भएका हुन्। नगरपालिकाको मेयरमा दधिराज सुवेदी र उपमेयरमा शारदा खनाल निर्वाचित भएका हुन्। एमालेले पाँच वटा वडा पनि जितेको छ। चार वटा वडा नेपाली कांग्रेसले जितेको मतगणनामा खटिएका जिल्ला सरकारी वकिल कार्यालय प्रमुख रामचन्द्र शर्माले जानकारी दिए।
स्याङ्जाको फेदिखोलामा एमाले विजयी,"स्याङ्जा : फेदीखोला गाउँपालिकाको अध्यक्ष र उपाध्यक्षमा नेकपा एमालेका घनश्याम सुवेदी र देउकुमारी गुरुङ् विजयी भएका छन्। सुवेदीले नेपाली कांग्रेसका लक्ष्मीप्रसाद बराललाई १ सय ३२ मतले र गुरुङ्ले शिवप्रसाद पराजुलीलाई १ हजार ५९९ मतले पछि पारेका छन्। सुवेदीले ३ हजार ८३६ मत पाउँदा प्रतिस्पर्धी बरालले ३ हजार ७०४ मत पाएका छन्। उपाध्यक्षमा गुरुङले ३ हजार ९७८ मत पाउदा प्रतिस्पर्धी माओवादी केन्द्रका शिवप्रसाद पराजुलीले २ हजार ३७९ मत पाएका हुन्। गाउँपालिकाका ५ वडामध्ये ४ वडामा १, ३, ४ र ५ नेपाली कांग्रेसको विजयी भएको छ। १ मा अध्यक्ष र ३, ४, ५ मा कांग्रेसको प्यानलै र २ मा एमालेको प्यानल विजयी भएको हो। गाउँपालिकाको वडा नं १ मा अमृत क्षेत्री, २ मा अविलोश गुरुङ, ३ मा कृष्णबहादुर रानाभाट, ४ मा ख्यामनारायण पौडेल र ५ मा डिलबहादुर गुरुङ निर्वाचित भएका छन्। २०७४ को चुनावपछि घनश्याम सुवेदी अध्यक्षमा र देवी थापा उपाध्यक्ष पदमा निर्वाचित थिए। गाउँपालिकाका १२ हजार १६५ मतदातामध्ये ८ हजार १३९ जनाले मतदान गरेका थिए।"
मानेभञ्ज्याङमा कांग्रेस र स्वतन्त्रको गठबन्धन विजयी,"ओखलढुंगा : मानेभञ्ज्याङ गाउँपालिका अध्यक्षमा ज्ञानेन्द्र रुम्दाली र उपाध्यक्षमा आश्रचन राई विजयी भएका छन्। रुम्दाली अध्यक्षमा नेपाली कांग्रेसको समर्थनमा धारा चिन्ह लिएर उम्मेदवार बनेका थिए। उपाध्यक्षमा नेपाली कांग्रेसका उम्मेदवार आश्रचन राई एमालेजसपा गठबन्धनका उम्मेदवारलाई पराजित गर्दै विजयी भए। अध्यक्षमा निर्वाचित रुम्दालीले नेकपा एमालेका उम्मेदवारलाई १ हजार २ सय ६ मत अन्तरले पराजित गरेका छन्। रुम्दाली ५ हजार २१ मत प्राप्त गर्दा उनका निटतम प्रतिद्वन्द्वी एमालेका रुपलाल तामाङले ३ हजार ८ सय १५ मत पाए। मानेभञ्ज्याङका ९ मध्ये ७ वडामा कांग्रेस र २ वटा वडामा एमालेले जितेको छ। नेपाली काँग्रेसबाट वडा नं१ मा राजकुमार रुम्दाली, वडा नं२ मा राममणी राई, वडा नं४ विष्णु तामाङ्ग, वडा नं ५ मा रामकुमार राई, वडा नं ६ मा हेमराज राई, वडा नं७ विष्णु प्रसाद गौतम, वडा नं ८ मा भिमबहादु बलाम्पाखी मगर विजयी भए। नेकपा एमालेबाट वडा नं ९ मा पूर्णबहादुर मगर र वडा नं३ मा जितेन्द्र राईले जित निकालेका छन्। २०७४ को निर्वाचनमा गाउँपालिका अध्यक्ष उपाध्यक्षसहित ७ वडामा कांग्रेस, एउटा वडामा माओवादी र एउटा वडामा एमालेका उम्मेदवार विजयी भएका थिए।"
ललाइफकाइ गाउँ ल्याएका मतदाता भोट हालेर फर्किदा बिचल्लीमा,"गोरख : ग्रामीण भेगबाट काठमाडौं जाने यात्रुहरु यतिबेला सदरमुकामको सडकमा अलपत्र छन् । काठमाडौं, पोखरा, चितवन जान सदरमुकाम आएका यात्रुहरु गाडी नपाएर सडक छेउमा अस्तव्यस्त देखिन्छन् । बुढाबूढी सडक पेटिमा थकित भएर थुचुक्क बसेका छन्। गर्भवती तथा बालबच्चा बोकेका महिला बस खोज्दै यताउता भौतारिरहेका छन् । गाडीवालाहरु आजित भएका यात्रुसित बढाबढमा बार्गेनिङ गरिरहेका छन् । सडक छेउमा यात्रुको चाप र हतास देखेर यातायात व्यवसायीहरु लुट मच्चाइरहेका छन् । वरिपरि ड्युटीका प्रहरी तथा ट्राफिक प्रहरीहरु कतै पनि देखिँदैनन् । चुनावमा मतदान गर्न गाउँ आएका मतदाताहरु फर्कने उचित व्यवस्था नहुँदा उनीहरु अपठ्यराोमा परेका छन्। अनेक प्रलोभन देखाएर गाउँ ल्याएर नेताहरुले अलपत्र पारेर छाडिदिएको यात्रुहरुको गुनासो छ । काठमाडौं फर्कन साबिकको भन्दा दोब्बर गाडीभाडा तिर्नुपरेको ताकुकोटका पवन देवकोटाको भनाइ छ । 'फ्रीमा लगिदिन्छौं, फ्रीमै फर्कने व्यवस्था मिलाउँछौँ भनेर अनेकभाँती भनेर ल्याए । अहिले फर्किने बेला कसैको अत्तोपत्तो छैन,'उनले भने, 'सित्तै जान पाइयो भनेर आइयो । फर्कने बेला उल्टै दोब्बर भाडा तिर्नुपर् यो ।' एकहजार रुपैयाँ भाडा तिरेर माइक्रो बसमा काठमाडौं फर्कन लागेको उनले बताए । हाल गोरखाकाठमाडौंको माइक्रोबस भाडा ५३० हो । मिनिबस भाडा ४४५ छ । तर गाडीवालाहरु अहिले यात्रुसित मिनिबसले आठसय र माइक्रोबसले एकहजारसम्म उठाइरहेका छन् । 'अहिले काठमाडौं जाने मात्र हो, फर्कने यात्रु पाइँदैन त्यसैले दोब्बर भाडा असुलेको हो,' एक गाडीवाला यात्रुसितको बार्गेनिङमा भन्दै थिए, जाने भए, आउनुस्, नजाने भए यस्ता यात्रु कति पो पाइन्छन।' नेताको लहैलहैमा लागेर चुनावमा गाउँ आएकी बुंकोटकी शिला तामाङ पनि अहिले काठमाडौं फर्कन नसकेर सडकमा अस्तव्यस्त छिन् । 'गाउँबाट गोरखा बजारसम्म आउने गाडीमा पनि उभिने ठाउँ पनि थिएन । जसोतसो गरेर आएँ । अहिले काठमाडौं जाने गाडी छैन,' उनी भन्छिन्, 'ल्याउने बेला ल्याए, अहिले यस्तो हालत पारेर छाडिदिए । काठमाडौं जाने गाडी नपाएर सडकमा तड्पिरहेका कोखे आहालेका वीरबहादुर मग्रातीलाई माइक्रोबसका मजदुरले १६ जना यात्रु खोज्न र भाडासमेत उठाइदिन आदेश गरे । १६ जना यात्रु पनि मैले खोजिदिनु पर्ने अरे, अनि भाडा पनि एकहजारका दरले मैले नै उठाइदिनु पर्ने भनेर ड्राइभरकन्डक्टर आएर बार्गेनिङ गरिरहेका छन्,' उनी भन्छन्, जसरी पनि जानुपर्ने छ । गाडी नपाएर होटलमा बस्नु पर्यो भने त्योभन्दा धेरै खर्च हुन्छ । त्यसैले महंगो भाडा तिरेर भए पनि जानै पर्यो ।' आफूहरुलाई अप्ठ्यारो परेको मौका छोपेर गाडीवालाले ठगेको यात्रुहरुको गुनासो छ । 'मौकामा चौका हानेका छन्,'' बुंकोटबाट आएकी अर्की नानुमाया श्रेष्ठ भन्छिन्, नेताले गर्दा दु:ख पाइयो । दिनदहाडै रोडमा सयौँ यात्रु ठगिएका छन् । प्रहरी प्रशासनको ध्यानै छैन । यत्तिका यात्रु सडकमा अप्ठ्यारोमा परेका बेला प्रहरी प्रशासनले कुनै चासो नदिएको यात्रुहरुको गुनासो छ । गाडीवालाले निर्मम ढंगले यात्रु ठग्दा पनि स्थानीय प्रशासन मौन रहेको सडक आसपासका व्यापारीहरुको आरोप छ । सडकमा यात्रुहरु पसारो परेका छन् । हाम्रै आँखा अघि लुट मच्चिएको छ । हामी पनि व्यापारी हौँ । हामीले हस्ताक्षेप गर्न मिल्दैन,' यात्रु ठगिएको देख्ने एक व्यापारी भन्छन्, 'काठमाडौंबाट रिजर्भ यात्रु लिएर आएको एउटा जीपले चलनचल्तीको भन्दा कम भाडामा यात्रु खोज्दा यहाँका गाडीवालाहरुले झन्डै कुटेनन् । स्थानीय प्रशासनको बेवास्ताका कारण यस्तो स्थिति आएको उनको बुझाइ छ। ।चुनावका कारण ट्राफिक प्रहरीहरु ग्रामीण रुटतिर खटिनु परेकाले सदरमुकामको सडकको सवारी व्यवस्थापनमा ध्यान दिन नसकेको जिल्ला ट्राफिक प्रहरी प्रमुख प्रेम पोखरेल बताउँछन् ।'चुनावमा ग्रामीण सडकमा खटिएका ट्राफिकहरु फर्किरहेका छन् । भोलिदेखि व्यवस्थित हुन्छ,' उनले भने ।"
निर्वाचन स्थगित भएको बुढीनन्दा ८ मा मतदान सुरु,"बाजुरा : बुढीनन्दा नगरपालिका८ को पीस क्रेटर जोन एकेडेमी मतदानस्थलमा स्थगित भएको मतदान कार्य जेठ ३ गते नेपाल प्रहरी, शसस्त्र प्रहरी, नेपाली सेना र भित्री घेरामा म्यादी प्रहरीको कडा सुरक्षाबीच संचालन गरिएको छ। वैशाख ३० गते मतदान स्थलमा नेकपा एमाले र नेपाली कांग्रेशका कार्यकर्ताबीच विवाद उत्पन्न भइ झडप भएपछि मतदान स्थगित भएको थियो। जेष्ठ ३ गते मंगलबार बिहान ७ बजेदेखि सुरु गरिएको पीस क्रेटर जोन एकेडेमीमा रहेको क र ख मतदान केन्द्रमा ८ सय ६४ जना मतदाता रहे पनि १ सय ३६ मत मात्र खसेर विवाद सुरु भएपछि मतदान स्थगित गरिएको जिल्ला निर्वाचन कार्यालयका प्रमुख नवराव अवस्थीले बताए। बिहान ७ बजेबाट सुरु भएको मतदान साँझ ५ बजेसम्म संचालन हुने र लगत्तै मत गणना स्थलमा मत पेटिका पुर्याएर सर्वदलीय बैठक बसेपछि मत गणना सूरु हुने अवस्थीले बताए। मतदान केन्द्रमा शान्ति सुरुक्षाको सुनिश्चितता गरी मतदातालाई भयरहित वातावरणमा मतदान गर्न नेपाली सेना, सशस्त्र प्रहरी नेपाल प्रहरी, म्यादि प्रहरी गरी २ सय बढी मतदान स्थलमा रहेका छन् । मतदान स्थलका अन्य पालिकाबाट जोडिएका नाकाहरुमा पनि कडा सुरक्षा व्यवस्था मिलाइएको जिल्ला प्रहरी कार्यालय बाजुराका प्रमुख डिएपी चतुरभुज ओझाले बताए। सुरक्षा रणनीति बनाएर सुरक्षाकर्मी परिचालन गरिएको छ। मंगलबार बिहान ७ बजेदिखी ५ बजेसम्म मार्तडी कोल्टी सडक खण्डको मार्तडीदिखी पोरखे काध र उत्तरतिर कोल्टीसम्म मात्र यातायात संचालन गर्न दिइएको छ।"
सिरहामा एमालेको गढमा कांग्रेस विजयी,"सिरहा : सिरहाको लहान नगरपालिका ५ मा नेपाली कांग्रेसका वडाध्यक्ष, वडा सदस्य प्यानलसहित निर्वाचित भएका छन्। वडअध्यक्षमा कांग्रेसका अब्दुल करिमले एमालेका उम्मेदवार रिसायत लिमीभन्दा १४० मत बढी ल्याएर विजयी भएका हुन्। करिमले ७३७ र लिमीले ५९७ मत प्राप्त गरेका छन् । विगतको निर्वाचनमा यो ठाउँमा कांग्रेसले जित्न सकेको थिएन । करिमले पहिलो पटक एमालेको गढमा जित हात पारेका हुन्। । लहान नगरपालिकामा एमालेबाट मेयर पदका उम्मेदवार पनि यही वडाका मुनी साह हुन् । उनी ०७४ मा मेयरमा निर्वाचित भएका थिए । वडा पनि एमालेले नै जितेको थियो । हालसम्म मतगणना भएको वडा १ मा युगलकिशोर चौधरी, २ मा सियाराम यादव, ३मा रामदयाल महतो, ५ मा अब्दुल करिम, ६ मा रमेश गौतम, ७ मा रामअवतार शर्मा, र ८ मा श्याम साह (भोरेभोर) कांग्रेसका उम्मेदवारहरु प्यानलसहित विजयी भएका हुन्। वडा ४ मा जनता समाजवादी पार्टीका उम्मेदवार रामनाथ पंडित विजयी भएका छन्। मेयरमा पदका कांग्रेसका उम्मेदवार महेश प्रसाद चौधरीको अग्रता सुरुदेखि कायमै छ । उनले हालसम्म ६१४३ मत प्राप्त गरेको छ भने एमालेका उम्मेदवार मुनी साह ३२३४ मत ल्याएर दोस्रो स्थानमा छन्। उपमेयरमा पनि एमालेका उम्मेदवार सरियार चौधरीभन्दा रामचलितर महतो अगाडि छन् । चौधरी ०७४ को निर्वाचनमा उपमेयर निर्वाचित भएका थिए ।"
दैलेखको नारायण नगरमा सत्ता गठबन्धनविरुद्ध एमालेको जीत,"दैलेख : संविधान जारी भएपछि पहिलोपटक २०७४ मा भएको स्थानीय तह निर्वाचनमा दैलेखको नारायण नगरपालिकामा एमालेले जीत हासिल गर्यो। दोस्रोपटक सम्पन्न निर्वाचनमा पनि नगरमा एमालेले आफ्नो गढ कायम राखेको छ। सदरमुकाम समेत रहेको यो नगरमा यसपटक एमालेले सत्ता गठबन्धनको सामना गर्नुपर्यो। यद्धपि सहजै जीत हासिल गर्यो। नगरपालिकाको मेयरमा एमालेका लोमन शर्मा निर्वाचित भएका छन्। एमालेका शर्माले सत्ता गठबन्धनबाट मेयरको उम्मेदवार बनेकी नेपाली कांग्रेसका निर्मलाकुमारी खड्का थापा ७९ मतान्तरले पराजित गरे। एमालेबाट मेयरमा निर्वाचित शर्माले ५४३६ मत प्राप्त गरेका छन्। गठबन्धनबाट उम्मेदवार बनेकी कांग्रेसका थापाले ५३५७ मत प्राप्त गरिन्। उपमेयरमा एमालेकी तप्ताकुमारी खड्काले गठबन्धनका उम्मेदवारलाई १८३५ मतसहित फराकिलो मतान्तरमा पराजित गरिन्। यहाँ गठबन्धनको तर्फबाट नेपाल कम्युनिष्ट पार्टी (एकिकृत समाजबादी) की सावित्री मल्ल उपमेयरको उम्मेदवार बनेकी थिइन्। २०७४ को स्थानीय तह निर्वाचनमा नेकपा एमालेबाट उपमेयरमा निर्वाचित मल्ल एमाले विभाजन पनि एकीकृत समाजबादीमा लागेकी थिइन्। मेयरमा निर्वाचित एमालेकी खड्काले ५६७३ मत प्राप्त गरिन्। यस्तै उपमेयरमा पराजित एकीकृत समाजवादीकी मल्लले ३८३८ मत पाइन्। ११ वटा वडा रहेको यो नगरमा एमालेले ७ वटा वडामा जित हासिल गरेको छ भने नेपाली कांग्रेसले ३ वटा वडामा जितेको छ। नगरको वडा नम्बर १ मा कांग्रेसका सन्देशकुमार श्रेष्ठ, २ मा एमालेका रेशमबहादुर थापा, ३ मा एमालेका चन्द्रप्रसाद उपाध्याय, ४ मा कांग्रेसका चन्द्रबहादुर कटुवाल वडाध्यक्षमा निर्वाचित भएका छन्। यस्तै वडा नम्बर ५ एमालेका ऐमान सिंह थापा, ६ मा एमालेका जनकप्रसाद न्यौपाने, ७ मा एमालेका खड्गबहादुर शाही, ८ मा एमालेका गोपाल कुमार विसी, ९ मा नेपाली कांग्रेसका महेन्द्रविक्रम खड्का, १० मा एमालेका लालबहादुर बस्नेत र ११ मा कांग्रेसका दीर्घबहादुर मल्ल वडाध्यक्षमा निर्वाचित भएका छन्। नारायण नगर एमाले जिल्ला अध्यक्ष एवं प्रतिनीधि सभा सांसद रविन्द्रराज शर्माको गृह पालिका हो।"
वीरगन्ज महानगर३१ को वडा अध्यक्षमा एमालेको पहिलो जीत,वीरगन्ज : वीरगन्ज महानगरपालिका वडा नम्बर ३१ को वडा अध्यक्षमा नेकपा एमालेका जीतेन्द्र यादव विजयी भएका छन्। वीरगन्ज महानगरमा यो एमालेको पहिलो जीत हो। यसअघि २ वटा वडाको अन्तिम नतिजा आउँदा दुबै वडा जसपाले जितेकोमा वडा नम्बर ३१ मा जीत हात पार्दै महानगरमा एमालेले पहिलो सफलता प्राप्त गरेको हो। मङगलबार बिहान सकिएको वडा नम्बर ३१ को मतगणनाको अन्तिम परिणाम अनुसार वडा अध्यक्षमा एमालेका यादव विजयी भएका हुन्। यादव १३०७ मतका साथ वडा अध्यक्षमा निर्वाचित भएका हुन्। उनका निकटतम प्रतिद्वन्द्वी जसपाका १२७३ मत मात्रै प्राप्त गरे। यसअघि वडा अध्यक्षमा जितेका नेपाली कांग्रेसका उम्मेदवार चुमनदास चौधरी भने ५४९ मतका साथ तेश्रो स्थानमा रहे। यसअघि २०७४ को निर्वाचनमा उक्त वडामा कांग्रेसका चुमनदास चौधरी ७६५ मतका साथ निर्वाचित भएका थिए।
कांग्रेस नेता प्रदीप पौडेलको वडामा एमाले विजयी,"तनहुँ : नेपाली कांग्रेसका केन्द्रीय सदस्य प्रदीप पौडेलको गृह वडामा नेकपा एमाले विजयी भएको छ। कांग्रेसको किल्ला मानिने शुक्लागण्डकी वडा नं ८ मा एमालेका नारायण सिं थापा मगर विजयी भएका हुन्। उनले १ हजार १८३ मत प्रप्त गरी विजयी हुँदा नेपाली कांग्रेसकी चन्द्राकला भट्टराइले १ हजार ४४ मत ल्याएकी छन्। वडा सदस्यमा दुई वडा सदस्य एमालेले र दुई वडा सदस्य नेपाली काङ्ग्रेसले जितेको छ। एमालेबाट खुल्ला सदस्यमा अशोक महत १,१६८ र मानबहादुर क्षेत्री १०८२ मत प्राप्त गरी विजयी भए। महिला सदस्यमा कांग्रेसकी डम्बरकुमारी सिग्देल १०९२ र दलित महिला सदस्यमा सिर्जना विक १०८४ मत प्राप्त गरी विजयी भएका छन्।"
दैलेखको चामुण्डाविन्द्रासैनी नगरमा कांग्रेस विजयी,"दैलेख : जिल्लाको चामुण्डाविन्द्रासैनी नगरपालिकाको मेयर र उपमेयर विजयी भएको छ । नगरको मेयरमा कांग्रेसका गणेश कुमार शाही ४०७० मत सहित निर्वाचित भएका छन् । उनका निकटतम प्रतिस्पर्धी नेकपा एमालेका सुर्यबहादुर शाहीले ३९९२ मत पाए । यो नगरमा तेस्रो शक्तिको रुपमा रहेको नेपाल मजदुर किसान पार्टीका बखतबहादुर थापाले १४६२ मत पाए । उपमेयरमा नेपाली कांग्रेसकी मनसरा कुमारी शर्मा ४०३८ मत सहित निर्वाचित भएकी छन् । उनका निकटतम् प्रतिस्पर्धी नेकपा एमालेकी नन्दकुमारी विष्टले ३९९६ मत पाइन् । यस्तै नेपाल मजदुर किसान पार्टीकी राज कुमारी शाहीले १२४२ मत पाइन् । ९ वटा वडा रहेको यो नगरमा नेपाली कांग्रेसले ३, एमालेले ३ र नेमकिपाले ३ वटा वडा जितेको छ । नगरको वडा नम्बर १ मा नेमकिपाका उदे कामी, २ मा एमालेका थानेश्वर जैसी, ३ मा नेमकिपाका दिपबहादुर शाही, ४ मा काँग्रेसका भक्तबहादुर शाही, ५ मा एमालेका हस्तप्रसाद शर्मा, ६ मा कांग्रेसका बलिराम खड्का, ७ मा नेमकिपाका इन्द्रप्रसाद चौलागाई, ८ मा काँग्रेसका रत्नबहादुर शाही र ९ मा एमालेका प्रेम बहादुर रावल वडाध्यक्षमा निर्वाचित भएका छन् । २०७४ को स्थानीय तह निर्वाचनमा एमालेले जितेको यो नगरमा अहिले कांग्रेस विजयी भएको हो ।"
"काठमाडौं महानगरमा सुनिता डंगोलले कटाइन् ९ हजार मत, सत्ता गठबन्धनसँग फराकिलो मतान्तर",काठमाडौं : काठमाडौं महानगरपालिकाको उपमेयरमा एमालेकी उम्मेदवार सुनिता डंगोलले ९ हजार मत कटाएकी छन्। मंगलबार बिहानको मतपरिणाम अनुसार डंगोलले ९ हजार ४१९ मत प्राप्त गरेकी छन्। सत्तारुढ गठबन्धनबाट एकीकृत समाजवादीका उम्मेदवार रामेश्वर श्रेष्ठले २ हजार ५७५ मत प्राप्त गरेका छन्। राप्रपाकी उम्मेदवार बिनिता मगैयाले १ हजार ७०९ मत प्राप्त गरेका छन्।
काभ्रेको भुम्लु गाउँपालिका अध्यक्षमा माओवादीका भुजेल र उपाध्यक्षमा कांग्रेसका तामाङ विजयी,"काभ्रे : काभ्रेको भुम्लु गाउँपालिकाको अन्तिम मत परिणाम सार्वजनिक भएको छ । सो गाउँपालिकामा गठबन्धनको तर्फबाट माओवादी केन्द्रका अध्यक्ष प्रेम भुजेल (बृहत) ५७९२ मत ल्याएर विजयी भएका छन् । त्यस्तै, पालिकाको उपाध्यक्षमा नेपाली कांग्रेसका जितेन्द्रमान तामाङ (दावा लामा) ले ६०९८ मत ल्याएर विजयी भएका छन् । काभ्रेमा १३ वटा स्थानीय तहमध्ये भुम्लु गाउँ पालिकाको नजिता सार्वजनिक गर्ने पहिलो पालिका रहेको छ। नेकपा एमाले प्रत्यासी गाउँपालिका अध्यक्ष उम्मेदवार प्रेम लामाले ४५६८ मत पाएका छन्। एमालेकै उपाध्यक्ष उम्मेदवार कल्पना श्रेष्ठ ४०२९ मत पाएका छन् । भुम्लु गाउँपालिकामा १० वडा रहेका छ्न्। १० वडामा एमालेले ५ , काङ्ग्रेस ३, माओवादी १ र समाजवादीले १ वडा जितेका छन् ।"
रामेछापको सुनापती गाउँपालिकामा माओवादी केन्द्र विजयी,"काठमाडौं : सुनापती गाउँपालिकामा नेकपा माओवादी केन्द्र विजयी भएको छ। गाउँपालिका अध्यक्षमा नेपाली कांग्रेसलाई पराजित गर्दै माओवादी केन्द्रका ठुलो कान्छा तमाङ निर्वाचित भएका छन् । तमाङले ५३९८ मत प्राप्त गर्दा उनका निकटतम प्रतिद्वन्द्वी कमान खड्काले ४८५१ मत प्राप्त गरे। यसैगरी उपाध्यक्षमा कांग्रेसकी शान्ति मोक्तानलाई पराजित गर्दै गिता विष्ट(चौलागाई) निर्वाचित भएकी छन्। विष्टले ५३५७ मत प्राप्त गर्दा उनका निकटतम प्रतिद्वन्द्वी मोक्तानले ५१७७ मत प्राप्त गरिन्। सुनापतिको वडा नं १ मा कांग्रेसका ध्रुवप्रसाद चौलागाई निर्वाचित भएका छन्। माओवादी केन्द्रका उम्मेदवारहरु वडा नम्बर २ मा पदम बहादुर थापा, वडा नं ३ मा कुलबहादुर थिङ, वडा नं ४ मा डण्डुप लामा र वडा नं ५ मा चित्र बहादुर मानन्धर विजयी भएका छन्।"
विराटनगर२ मा निवर्तमान वडाध्यक्ष पोखरेल निर्वाचित,"विराटनगर : विराटनगर महानगरपालिका२ को वडाध्यक्षमा निवर्तमान वडाध्यक्ष कुमार पोखरेल दोस्रो कार्यकालका लागि निर्वाचित भएका छन्। उनी एमालेबाट वडाध्यक्षको उम्मेदवार थिए। २०७४ सालको स्थानीय तह निर्वाचनमा पनि उनी सोही वडाको अध्यक्षमा विजयी बनेका थिए। ५ बर्से कार्यकालपछि पुनः उम्मेदवार बनेका पोखरेलले दोस्रोपटक पनि वडाको नेतृत्व गर्ने अवसर पाएका हुन्। राप्रपाका पवन सुरानालाई ५१ मतान्तरले पराजित गर्दै पोखरेल निर्वाचित भए। पोखरेलले १३३४ मत ल्याउँदा सुरानाले १२८३ मत मात्रै ल्याउन सके। यसअघिको निर्वाचनमा पनि पोखरेल र सुरानाबीच नै वडाध्यक्षमा प्रतिस्पर्धा भएको थियो। २०७४ सालमा स्वतन्त्रबाट उम्मेदवार रहेका सुराना अहिले भने राप्रपाका उम्मेदवार हुन्। १९ वटा वडा रहेको विराटनगर महानगरको हालसम्म ६ वटा वडाको मतगणना सकिएको छ। विराटनगर१ र २ को गणना मंगलबार बिहान सकिएको हो। १६, १७, १८ र १९ को सोमबार नै सकिएको थियो। मतगणना सकिएका वडामध्ये १, २ र १९ मा एमाले, १६ मा कांग्रेस, १७ मा जसपा तथा १८ मा स्वतन्त्र उम्मेदवारले वडाध्यक्ष जितेका छन्। विराटनगर१ मा काजीबहादुर बस्नेत, १६ मा उद्धव भुजेल, १७ मा समीर कमर मियाँ, १८ मा जितेन्द्रकुमार साह र १९ मा श्याम घिमिरे वडाध्यक्ष बनेका हुन्।"
"भरतपुर महानगरमा रेणु दाहालको अग्रता, विजय पछिपछि",चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा सत्ता गठबन्धनतर्फका माओवादी केन्द्र उम्मेदवार दाहालले अग्रता बढाएकी छन्। १८ हजार ४७ मत गणना हुँदा रेणुले ६ हजार १९ मत प्राप्त गरेकी छन्। एमालेका सुवेदीले ५ हजार ९५६ प्राप्त गरेका छन्। दाहाल र सुवेदीबीच ६३ मतान्तर रहेको छ । स्वतन्त्र उम्मेदवार जगन्नाथ पौडेलले २ हजार ९३७ मत प्राप्त गरेका छन्। उपप्रमुखमा कांग्रेसका चित्रसेन अधिकारीले ७ हजार ३४६ मत प्राप्त गरेका छन्। राप्रपाकी हिमला गुरुङले ४ हजार ८८३ मत प्राप्त गरेकी छन्।
बुद्धले नेपालभारतलाई एकसूत्रमा जोड्नुभयो,"लुम्बिनी : भारतका प्रधानमन्त्री नरेन्द्र मोदीले बुद्धका सन्देशलाई विश्वभर फैलाउन सक्ने हो भने यसले दुनियाँलाई मार्गदर्शन गर्ने बताएका छन्। बुद्धले दिएका सन्देशहरू उपदेश मात्रै नभई परीक्षण गरी आत्मसात गरेर बाडिँएका ज्ञान भएको उनले बताए। बुद्ध भनेको बोध हो। बुद्ध भनेको सोध हो। संस्कार हो, मोदीले भने। २५६६ औं बुद्ध जयन्तीका अवसरमा एक दिने भ्रमणका लागि सोमबार लुम्बिनी आएका भारतीय प्रधानमन्त्री मोदीले बुद्धले जीवन र ज्ञान एकैसाथ सिकाएर मानवलाई पूर्ण गराएको बताए। समारोहमा प्रधानमन्त्री शेरबहादुर देउवाले भारतीय प्रधानमन्त्रीको भ्रमणले बुद्धजन्मस्थल लुम्बिनीलाई विश्वभर थप परिचित तुल्याउन योगदान पुर्याएको बताए। यसले भारतीय पर्यटक संख्या वृद्धिमा उल्लेख्य विकास हुने उनले विश्वास गरे। लुम्बिनीलाई बुद्ध धर्म तथा दर्शनको विश्वव्यापी केन्द्रका रूपमा विकास गर्ने हाम्रो प्रतिबद्धता हो। यस पवित्र उद्देश्य हासिल गर्न सबैको सहकार्य र ऐक्यबद्धताको हामी कदर गर्छाैं, उनले भने। मोदीले नेपाली भाषामा सम्बोधन सुरु गरेका थिए, बुद्ध जयन्तीको पावन अवसरमा यहाँहरू सबैलाई लुम्बिनीको पवित्र भूमिमा बुद्ध जयन्तीको धेरैधेरै शुभकामना दिन चाहन्छु। उनले बुद्धसँगै राम र सीताले पनि नेपाल र भारतलाई जोडेको उल्लेख गरे। भारतका रामबिना पनि नेपालको सीताको सम्बन्ध अधुरो रहन्छ, उनले भने। नेपाली भाषामै मोदीले भने, नेपाल आउँदा मलाई राजनीतिकभन्दा पनि छुट्टै अध्यात्मिक अनुभूति हुन्छ। बुद्धकै कारण नेपाल र भारतबीच साझा आस्था र प्रेम रहेको भन्दै यो पुँजीलाई दुनियाभर बौद्ध सन्देशका रूपमा फैलाउनुपर्ने बताए। नेपाल र भारतको मित्रता सम्पूर्ण मानवताको हितका लागि रहेको भन्दै बौद्ध संस्कृतिले दुवै मुलुकलाई एक सूत्रमा जोडेको उनको भनाइ थियो। बुद्धले दुवै देशलाई एकै सूत्रमा जोड्नुभएकाले एक परिवारको सदस्य बनाएको छ, उनले भने। बुद्धले त्यागबाट नै सफलता प्राप्त गरेको भन्दै यो सबैका लागि अनुशरणीय विषय भएको मोदीको भनाइ थियो। अनेक संस्कृतिले भारत र नेपाल जोडिएको प्रसंग उल्लेख गर्दै उनले वैशाख पूर्णिमाका दिन लुम्बिनीमा जन्म, बोधगयामा बोधी, सारनाथमा शिक्षा र कुशिनगरमा महापरिनिर्वाण भएको भन्दै यसले दुई देशको सीमाभन्दा माथि रहेर जोड्ने काम गरेको बताए। बुद्ध सर्किटसहित अन्य सबै क्षेत्रको विकासमा नेपाल सरकारलाई सघाउन भारत सरकार तत्पर रहेको उनको भनाइ थियो। लुम्बिनी बौद्ध विश्वविद्यालयसँग भारतीय संस्कृतिक परिषद्को सहकार्यले शिक्षाको विकासमा पनि सहकार्य रहेको पुष्टि हुने उनले बताए। लुम्बिनीस्थित मायादेवी परिसरमा रहेको बोधीवृक्षमा जल अर्पण गर्दै भारतीय प्रधानमन्त्री नरेन्द्र मोदी, साथमा प्रधानमन्त्री शेरबहादुर देउवा र प्रधानमन्त्री पत्नी आरजु देउवा । तस्बिर सौजन्य : चन्द्र पाठक नेपालभारत मिलेर काम गर्ने धेरै अवसर छन्, उनले भने, भारत र नेपालको सम्बन्ध हिमाल जस्तै अटल र पुरानो छ। नेपाल र भारत काँधमा काँध मिलाएर काम गर्न पाएकोमा आफू सन्तुुष्ट रहेको उनले सुनाए। त्यसअघि बोलेका प्रधानमन्त्री देउवाले भारत भ्रमणका क्रममा आफूहरूले दुई देशको सम्बन्ध मजबुद बनाउन फलदायी छलफल गरिएको देउवाले जानकारी गराए। सांस्कृतिक एवं पर्यटनका क्षेत्रमा सहयोगलाई अझ दरिलो बनाउनुका साथै बुद्ध जीवनसँग सम्बन्धी महत्वपूर्ण स्थानहरूलाई एक आपसमा जोड्ने बुद्ध सर्किटको विकास गर्न आफूहरू प्रतिबद्ध रहेको प्रधानमन्त्री देउवाले बताए। यसले विश्वभरका बौद्ध धर्मालम्बीहरूलाई नेपाल र भारतमा रहेका भगवान् बुद्धको जीवनसँग जोडिएका महत्वपूर्ण स्थलहरूको भ्रमणमा आउन उत्प्रेरित गर्नेछ, उनले भने। भर्खर सकिएको गौतमबुद्ध अन्तर्राष्ट्रिय विमानस्थलको उद्घाटनसँगै लुम्बिनीमा भारत र सम्पूर्ण विश्वबाट अझ ठूलो संख्यामा पर्यटक र तिर्थयात्रीलाई स्वागत गर्न नेपाल उत्सुक रहेको देउवाले बताए। नेपालका आर्थिक विकासका लागि भारतले पुर्याएको सहयोगप्रति प्रधानमन्त्री देउवाले समकक्षी मोदीलाई आभार प्रकट गरे। नेपालले दुई देशबीचको कूटनीतिक सम्बन्ध अझै उचाइमा पुर्याउन चाहेको स्पष्ट पारे। बुद्ध जयन्ती कार्यक्रममा संस्कृति, पर्यटन तथा नागरिक उड्डयनमन्त्री प्रेम आलेले भारतीय प्रधानमन्त्रीको भ्रमण लुम्बिनीको प्रवद्र्धनमा ठूलो उपलब्धि भएको बताए। सांस्कृतिक, भौगोलिक सीमामा जोडिएका नेपाल र भारत पर्यटनमार्फत आर्थिक विकासमा एकचित्त भएर लाग्नेमा उनले विश्वास गरे। लुम्बिनी विकास कोषका उपाध्यक्ष भिक्षु मेत्तेयले भारतबाट सम्राटहरूको भ्रमणपछि पहिलो पटक लुम्बिनीमा उच्चस्तरीय भ्रमण भएको भन्दै हर्ष व्यक्त गरे। अशोक सम्राटले नै लुम्बिनी पहिचानको शिला राखेको स्मरण गर्दे बौद्ध स्थलहरूको विकासमा नेपाल र भारतबीच निरन्तर सहयोग आवश्यक रहेको भन्दै लुम्बिनी विकास कोषले त्यसमा काम गरिरहने बताए। भारतीय बौद्ध सहर कुशिनगरबाट हेलिकप्टरमार्फत बिहान साढे १० बजे लुम्बिनी ओर्लिएका भारतीय प्रधानमन्त्री नरेन्द्र मोदीले मायादेवी मन्दिरमा आधा घण्टा बिताए। समकक्षी शेरबहादुर देउवासँगै मोदीले मायादेवी मन्दिरमा पूजाअर्जना गरेका थिए। मोदीले मायादेवी मन्दिरभित्र रहेका पुरातात्कि संरचनाका विषयमा चासो देखाएका थिए। मायदेवीभित्र भग्नावशेष र मार्करस्टोन छन्। हेलिप्याडमा प्रधानमन्त्री देउवाको स्वागतपछि मोदी ५ नम्बर गेट हुँदै मायादेवी पुगेका थिए। मायादेवी भ्रमणका क्रममा प्रधानमन्त्री देउवा, प्रधानमन्त्री पत्नी डा आरजु देउवा, संस्कृतिमन्त्री प्रेमबहादुर आले, विकास कोषका पदाधिकारीहरूको सहभागित थियो। कोषका उपाध्यक्ष भिक्षु मेत्तेयले लुम्बिनीको पुरातात्विक संरचनका विषयमा जानकारी गराएका थिए। मोदी र देउवाले मायादेवी परिसरमा रहेको बोधीवृक्षमा जल अर्पण गरेका थिए। सो बोधीवृक्ष मोदीले नै उपहार पठाइ भारतीय राजदूत रन्जित रेले रोपेका थिए। भारतीय प्रधानमन्त्री नरेन्द्र मोदी र नेपालका प्रधानमन्त्री शेरबहादुर देउवाले लुम्बिनीमा भारतले निर्माण गर्न लागेको बौद्ध बिहारको संयुक्त रूपमा शिलान्यास गरेका छन्। भारतले करिब १ अर्बको लागतमा इन्डिया इन्टरनेसनल सेन्टर फर बुद्धिष्ट कल्चर एन्ड हेरिटेज निर्माण गर्न लागेको हो। महायानी विहारहरू भएको क्षेत्रमा यो संस्कृति भवन निर्माण हुने भएको छ। भारतीय प्रधानमन्त्री मोदीले यो विहार निर्माणले नेपाल र भारतबीचको बौद्ध संस्कृति सम्बन्धमा अझै प्रगाढ सम्बन्ध ल्याउने विश्वास गरे। नेपाल सरकारले उपलब्ध गराएको जमिनमा भारत सरकारले इन्डिया इन्टरनेसनल सेन्टर फर बुद्धिष्ट कल्चर एन्ड हेरिटेज सेन्टर बनाउन लागेको छ, यसले दुई देशबीचका सम्बन्धलाई अझै प्रगाढ बनाउनेछ, उनले भने बुद्धजयन्ती समारोहमा बोल्दै भने। भारतीय प्रधानमन्त्री नरेन्द्र मोदीको भ्रमणका क्रममा सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा दुई देशकाबीच हस्ताक्षर भएको छ। लुम्बिनी बौद्ध विश्वविद्यालय र इन्डियन काउन्सिल फर कल्चरल रिलेसन (आईसीसीआर) बीच सम्झौता भएको हो। विश्वविद्यालयमा इन्डियन चियर स्थापना गर्ने गरी सहकार्य सम्झौता गरिएको विश्वविद्यालयका रजिष्ट्रार डा तिलकराम आचार्यले बताए। सम्झौताअनुरूप भारतीय प्राध्यापक लुम्बिनी बौद्ध विश्वविद्यालयमा भिजिटिङ प्रोफेसरका रूपमा उपस्थित भई अध्ययन अनुसन्धानमा सहकार्य गर्ने रहेको छ। सम्झौतापत्रमा विश्वविद्यालयका तर्फबाट उपकुलपति प्राडा हृदयरत्न बज्राचार्यले हस्ताक्षर गरेका छन्। नेपाल आउँदा मलाई राजनीतिकभन्दा पनि छुट्टै अध्यात्मिक अनुभूति हुन्छ । नरेन्द्र मोदी, भारतीय प्रधानमन्त्री प्रधानमन्त्री मोदीको भ्रमणले बुद्धजन्मस्थललाई विश्वभर थप परिचित तुल्याउन योगदान दिनेछ । शेरबहादुर देउवा, प्रधानमन्त्री त्यस्तै काठमाडौं विश्वविद्यालय र त्रिभुवन विश्वविद्यालयसँग सेन्टर फर नेपाल एन्ड एसियन स्टडिजसँग सहकार्य सम्झौता भएको छ। काठमाडौं विश्वविद्यालयसँग नेपाल एन्ड इन्डियन इन्स्टिच्युट अफ टेक्नोलोजी मदरासबीच सम्झौता भएको छ। काठमाडौं विश्वविद्यालयका उपकुलपति प्राडा भोला थापाले सम्झौतापत्रमा हस्ताक्षर गरेका छन्। होटल पवन प्यालेसमा आयोजित समारोहमा दुबै देशका प्रधानमन्त्री र नेपाल तथा भारतका अन्य अधिकारीहरूको सहभागिता रहेको थियो। भारतीय प्रधानमन्त्रीले यी सम्झौताका विषयमा बोल्दै नेपाल र भारत काँधमा काँध मिलाएर काम गरिरहेको बताए। विश्वविद्यालयसँग सम्झौता भएका छन्, यसले नेपाल र भारत साथमा रहेर काम गर्छन् भन्ने हो, उनले बुद्धजयन्तीको समारोहमा भने। भारत र नेपालबीच विद्युत् आयोजना निर्माणको विषयमा सम्झौता भएको छ। संखुवासभास्थित अरुण नदीमा पहिचान गरिएको अरुण४ अर्धजलाशययुक्त जलविद्युत् आयोजना संयुक्त रूपमा निर्माण गर्न नेपाल विद्युत् प्राधिकरण र भारतको केन्द्रीय सरकार तथा हिमाञ्चल प्रदेश सरकारको संयुक्त उपक्रम सतलज जलविद्युत् निगमबीच समझदारीपत्रमा हस्ताक्षर भएको हो। मायादेवी मन्दिरमा पूजाआजा र बिहारको संयुक्त शिलान्यास गरेका दुई प्रधानमन्त्रीबीच औपचारिक भेटवार्तासमेत भएको छ। प्रधानमन्त्री देउवा र भारतीय समकक्षी मोदीबीच लुम्बिनीस्थित एक होटलमा औपचारिक भेटवार्ता भएको हो। भेटवार्ताका क्रममा नेपालभारत द्विपक्षीय सम्बन्धका विषयमा दुई मुलुकबीच रहँद आएको साझेदारीलाई थप सुदृढ बनाउँदै नयाँ क्षेत्रको खोजी गर्ने विषयमा छलफल भएको छ। भेटवार्तामा गत अप्रिल १ देखि ३ सम्म प्रधानमन्त्री देउवाले गरेको भारत भ्रमणका उपलब्धिको स्मरण गरिएको परराष्ट्र मन्त्रालयले जनाएको छ। दुई प्रधानमन्त्रीको भेट लगत्तै दुवै मुलुकका प्रतिनिधिमण्डबीच छलफल भएको छ। भारतको कुशिनगरबाट साढे १० बजे लुम्बिनी ओर्लिएका नरेन्द्र मोदी लुम्बिनीबाट साढे ४ बजे कुशिनगरकै लागि प्रस्थान गरे। उनीसँगै भारतीय वायुसेनाका ४ वटा हेलिकप्टर एकसाथ लुम्बिनी अवतरण गरेका थिए।मोदी लुम्बिनी आउने भएपछि पाँचदिन यता लुम्बिनीको सुरक्षाव्यवस्था कडा पारिएको थियो। भारतीय सुरक्षाकर्मीहरू जहाजमार्फत भैरहवा विमानस्थलमा उपकरण लिएर आएका थिए। लुम्बिनीको एक होटलमा बसेर भारतीय सुरक्षाकर्मीले लुम्बिनीको सुरक्षा रेखदेख गरेको थियो। मोदीको सुरक्षार्थ नेपाली सेना, सशस्त्र प्रहरी, नेपाल प्रहरी र अनुसन्धान विभागका प्रमुखहरू लुम्बिनी आएका थिए। प्रधानमन्त्री शेरबहादुर देउवा आइतबार नै गृहमन्त्री बालकृष्ण खाँण, परराष्ट्रमन्त्री नारायण खड्का र संस्कृति मन्त्री प्रेम आलेसहित लुम्बिनी आएका थिए। मोदीको स्वागतका लागि लुम्बिनी विकास कोषका ५ नम्बर गेटमा नेपाली नागरिक र विद्यार्थीहरू नेपाल र भारतको झन्डा लिएर उभिएका थिए। मोदीले गाडीबाटै उनीहरूलाई हात हल्लाएर अभिवादन फर्काए। मोदी आउने बुद्ध जयन्तीको कार्यक्रममा संघीय चार मन्त्री, प्रदेशका मुख्यमन्त्रीसहित मन्त्रीहरू, संघीय सांसद, प्रदेश सांसद, उद्योगी व्यापारीहरूको सहभागिता थियो। अन्तर्राष्ट्रिय पाहुना र भिक्षु भिक्षुणीहरू पनि कार्यक्रममा सहभागी रहेका थिए। बुद्ध जयन्तीको मूल समारोह भएको ध्यान केन्द्रको सोमबार प्रधानमन्त्री देउवाले उद्घाटन गरेका थिए। सो उद्घाटनमा कुनै औपचारिक कार्यक्रम आयोजना गरिएको थियो।बुद्धजयन्ती मनाउने क्रममा हरेक वर्ष वर्षाले साताएपछि तत्कालीन प्रधानमन्त्री केपी शर्मा ओलीले ५ हजार क्षमताको हल निर्माण गर्ने योजना बनाउन विकास कोषलाई निर्देशन दिएका थिए। ०७४ सालमा राष्ट्रपति विद्यादेवी भण्डारी र प्रधानमन्त्री ओलीले यो सभाहलको शिलान्यास गरेका थिए। गोपीकृष्ण ढुंगानालक्ष्मण पोखरेलसलमान खान"
बाँकेको राप्तीसोनारी गाउँपालिका अध्यक्षमा कांग्रेसका पौडेल विजयी,नेपालगन्ज : बाँकेको राप्तीसोनारी गाउँपालिकामा नेपाली कांग्रेसबाट अध्यक्षमा तप्त पौडेल निर्वाचित भएका छन्। सोमबार राति सम्पन्न मतगणनामा नेकपा माओवादी केन्द्रका पटटु थारुलाई ८२० मतान्तरले पराजित गर्दै पौडेल अध्यक्ष निर्वाचित भएका हुन्। अध्यक्षका लागि कुल खसेको मत ३२९६६ मतमध्ये पौडेलले १० हजार ११२ मत प्राप्त गरेका छन्। त्यस्तै उनका निकटतम् प्रतिद्वन्द्वी माओवादीका थारुले ९ हजार २९२ मत प्राप्त गरे। नेकपा एमालेका रामदास थारुले ९ हजार १४० मत ल्याएका छन्। उपाध्यक्षमा कांग्रेसकै मनिषा सिंह थारुले एमालेकी चमेली बाकवललाई ७८६ मतान्तरले पराजित गर्दै निर्वाचित भएकी हुन्। थारुले १० हजार १३४ मत र उनकी निकटतम् प्रतिद्वन्द्वी बाकवलले ९ हजार ३४१ मत प्राप्त गरिन्। माओवादी केन्द्रकी मन्जु रोकायले ८ हजार ७९३ मत ल्याएकी छन्।
"म्याग्दीमा पाँच पालिका र ४० वडाको मतपरिणाम सार्वजनिक, कसले कहाँ जिते ?","बेनी : स्थानीय तह निर्वाचनअन्तर्गत म्याग्दीका पाँच स्थानीय तह र ४० वटा वडाको मतपरिणाम सार्वजनिक भएको छ । मतगणना सार्वजनिक भएका दुई पालिकामा एमालेले अध्यक्ष, उपाध्यक्ष दुवै, एकमा मेयर, कांग्रेसले दुई अध्यक्ष, एक उपाध्यक्ष र माओवादीले एक उपमेयर र एक उपाध्यक्ष जितेका छन् । मतपरिणाम सार्वजनिक भएका ४० वटा वडामध्य एमालेले २०, कांग्रेसले १४ र माओवादीले ६ वडामा जित हाँसिल गरेका छन् । अन्नपूर्ण गाउँपाकिला र ५ वडाको मतपरिणाम सार्वजनिक हुन बाँकी छ । वैशाख ३० गते भएको स्थानीय तह चुनावमा निर्वाचित हुने २३७ पदका लागि ७१८ जना उम्मेदवार चुनावी प्रतिस्पर्धामा उत्रिएका थिए । कुल ८५ हजार ३७५ जना मतदाता रहेकोमा ५६ हजार ५४३ अथवा ६६२३ प्रतिशत मत खसेको थियो । बेनी नगरपालिकाको मेयरमा एमालेका सुरत केसी र उपमेयरमा माओवादीकी ज्योति लामिछाने पौडेल निर्वाचित भएका छन्। मालिका गाउँपालिकाको अध्यक्षमा एमालेका बेगप्रसाद गर्बुजा र उपाध्यक्षमा एमालेकी लक्ष्मीदेवी पुन घर्ति निर्वाचित भएका छन् । रघुगंगा गाउँपालिकाको अध्यक्षमा नेपाली कांग्रेसका भवबहादुर भण्डारी र उपाध्यक्षमा प्रेमकुमारी पुन विजयी भएका छन् । मंगला गाउँपालिकाको अध्यक्षमा एमालेका सतप्रसाद रोका र उपाध्यक्षमा एमालेकी प्रेमकुमारी अधिकारी (पेमा) निर्वाचित भएका छन् । धवलागिरी गाउँपालिकाको अध्यक्षमा नेपाली कांग्रेसका प्रेमप्रसाद पुन र उपाध्यक्षमा नेकपा माओवादी केन्द्रका रेशम पुन विजयी भएका छन् । धवलागिरीमा नेपाली कांग्रेस र माओवादी केन्द्रले तालमेल गरेका थिए । एमालेबाट बेनपा १ मा टेकबहादुर थापा, ५ मा गोविन्द बानिया, ६ मा कृष्णसिंह वानिया, ८ मा उत्तमकुमार कर्माचार्य, १० मा मसविर रोका, मंगला १ कुहुँमा एकतिज रोका, २ बाबियाचौरमा धनबहादुर खाती क्षेत्री, ५ मा भुपेन्द्र खत्री, मालिका २ मा उदयबहादुर बुढाथोकी, ६ मा पथबहादुर रोका, ७ मा टकलाल पुन, धवलागिरी २ मा अकबहादुर विक, ४ मा यामबहादुर घर्ति, ६ मा राजाराम उपाध्याय, रघुगंगा २ भगवतिमा अमृत भण्डारी, ३ पिप्लेमा खिमबहादुर शाही, ७ मा रिम पाइजा, अन्नपूर्ण १ दोवामा दिलिपकुमार गर्बुजा, २ भुरुङ्ग तातोपानीमा ओमप्रकाश फगामी र ३ मा रमेश पुर्जा विजयी भएका छन् । कांग्रेसबाट बेनपा २ मा याम कार्की, ७ मा रमेशकुमार श्रेष्ठ, ९ मा चक्र केसी, मंगला ४ मा लालबहादुर रोका, मालिका १ मा टंकप्रसाद पुन, ४ मा भिजेन्द्रमान पुन, ५ मा मिम पुन, धवलागिरीमा ३ मा देवेन्द्र रोका, ५ मा अमर छन्त्याल, रघुगंगा १ मा बिलबहादुर फगामी, ४ मा पविन गर्बुजा, ५ मा मनबहादुर शेरपुजा, ६ मा मनकुमार शेरपुञ्जा र ८ मा गमान छन्त्याल निर्वाचित भएका छन् । माओवादी केन्द्रबाट बेनपा ३ मा पदम पुन, ४ मा अणबहादुर खड्का (भगवान), मंगला ३ मा याम रोका, मालिका ३ मा मोतिप्रसाद बुढा, धवलागिरी १ मा झकबहादुर छन्त्याल र ७ मा अशोक खत्री निर्वाचित भएका छन् ।"
धरान उपमहानगरपालिकामा गठबन्धन अगाडि : स्वतन्त्र दोस्रो स्थानमा,"मेयरमा कांग्रेसका किशोर राई ५ हजार १२१ मत प्राप्त गरी अग्रस्थानमा छन्। वडानम्बर ७ सम्मको मतगणना सकिँदा राइलाई स्वतन्त्र उम्मेदवार सामाजिक अभियन्ता हर्क साम्पाङले कडा चुनौती दिइरहेका छन्। हर्क एमालेकी मेयरकी प्रत्यासी मन्जु भण्डारीलाई पछि पार्दै दोस्रो स्थानमा उक्लिएका छन्। सम्पाङ्ले ४४५० मत प्राप्त गरेका छन्। एमालेकी भण्डारीले ४४३४ मत प्राप्त गरेकी छन्। मतगणनाको रोचक प्रसंग के छ भने एमालेको पकड वाडमा वडाअध्यक्षले चुनाउ जित्दा मेयरमा एमालेको मेयर उम्मेदवारले भन्दा स्वतन्त्र उम्मेदवारले बढी भोट ल्याएका छ्न्। कांग्रेसको पकड वाडमा पनि स्वतन्त्र उम्मेदवारले समान भोट ल्याएपछि नतिजा अप्रत्याशित आउने अनुमान गरिएको छ। उपमेयरमा माओवादीका अइन्द्रबिक्रम बेघाले ५७६० मत प्राप्त गरी अग्रस्थान कायम गरेका छ्न्। एमालेका पदम इस्बोले ५३९९ मत प्राप्त गरी बेघालाई पछ्याइरहेका छन्। धरान ७ को वडाअध्यक्षमा एमालेका जीवन सुवेदी निर्वाचित भएका छन्। उनले ६८९ मत प्राप्त गरी जित हात पारेका हुन्। उनका निकटतम प्रतिद्वन्दीले ५७२ मत प्राप्त गरेका छन्। सदस्यहरुमा कांग्रेसका सुमित लामा, रमिता श्रेष्ठ र एमालेका राजेशराज मोक्तान डेकुकुमारी बिक विजयी भएका छन्।"
तुर्माखाँद गाउँपालिकामा एमाले विजयी,"अछाम : अछामको तुर्माखाँद गाउँपालिकाको अध्यक्षमा नेकपा एमालेका डम्बर विसि र उपाध्यक्षमा बिमला शाही विजयी भएका छन् । अध्यक्ष विसिले ३ हजार ५२३ मत प्राप्त गरेका छन् भने उनका प्रतिद्वन्द्वी कांग्रेसका कर्णबहादुर बुढाले ३ हजार ४९३ मत पाएका छन्। उपाध्यक्षमा निर्वाचित बिमला शाहीले ३ हजार ५०१ मत पाएकी छन् । उनका निकटम प्रतिद्वन्द्वी कांग्रेसका अनुजा सिजापती बिष्टले ३ हजार ४५२ मत प्राप्त गरेकी छन्। ८ वडा रहेको तुर्माखाँदमा ५ कांग्रेस, २ नेकपा एमाले र १ माओवादीले जितेका छन्। वडा नं १ मा कांग्रेसका उपेन्द्र रावल, वडा नं २ मा कांग्रेसका नरेन्द्र शाही, वडा नं ३ मा एमालेका काशिराम बुढा, वडा नं ४ मा माओवादीका पदमबहादुर बिसि, वडा नं ५ मा कांग्रेसका महेन्द्रबहादुर शाही , वडा नं ६ मा कांग्रेसका टिकाराम न्यौपाने, वडा नं ७ मा कांग्रेसका भीमबहादुर चलाउने, वडा नं ८ मा एमालेका निरकबहादुर शाहीले जितेका छन्। तुर्माखाँदमा यसअघिको निर्वाचनमा अध्यक्ष र उपाध्यक्ष दुबै कांग्रेसले जितेको थियो।"
"पोखरामा एकीकृत समाजवादीका आचार्यको अग्रता कायमै,पछ्याउँदै एमालेका थापा","पोखरा :पोखरा महानगरपालिकामा सत्ता गठबन्धनका उम्मेदवारले अग्रता बढाएका छन् । १८ हजार १२० मत गणना हुँदा गठबन्धनबाट प्रमुख पदका उम्मेदवार नेकपा (एकीकृत समाजवादी)का धनराज आचार्यले सात हजार ४१४ मत प्राप्त गरेका छन्। त्यसैगरी, नेकपा एमालेका प्रमुख पदका उम्मेदवार कृष्णबहादुर थापाले छ हजार ५४५ मत प्राप्त गरेका छन्। गठबन्धनका आचार्यले ८६९ मतले अग्रता हाँसिल गरेका छन्। उपप्रमुखमा गठबन्धनबाट नेपाली कांग्रेसका उम्मेदवार कोपिला रानाभाट सात हजार ६३३ मतसहित अघि छन् भने एमालेका मञ्जुदेवी गुरुङले सात हजार ४३८ मतसहित उनलाई पछ्याइरहेकी छिन्। महानगरको वडा नं १ मा एमाले, वडा नं २, ३, ४ र १२ मा कांग्रेस विजय भएको छ भने वडा नं २३ मा वडाध्यक्ष कांग्रेससहित तीन सदस्य एमालेबाट विजय भएका छन् । महानगरपालिकाको वडा नं ५, १३, २४, २५ र २६ मा मतगणना भइरहेको छ ।"
भक्तपुर अर्थात् नेमकिपा,"काठमाडौं : राम्रो काम गर्यो भने मतदाताका नजरमा सधैं राम्रै हुन पाइन्छ भन्ने उदाहरण हेर्ने हो भने भक्तपुर नगर जानुुहोस्। यहाँ पञ्चायतकालदेखि नै नेपाल मजदुर किसान पार्टी (नेमकिपा) वा त्यसका समर्थकले एकछत्र जित्दै आएका छन्। यसपालि त झन् यति ठूलो मतान्तरले सबै पद जितेको छ कि, अन्य दलका उम्मेदवारले जमानतै जोगाउन सकेनन्। आखिर किन लोकप्रिय छ नेमकिपा भक्तपुरमा ? यहाँका नागरिकले किन नेमकिपा बाहेकका पार्टीलाई विश्वासै गर्दैनन् ? अन्य दलका नेताहरूसमेत भन्छन्, शिक्षा, स्वास्थ्य र विकासमा यहाँ नेमकिपाले नमुना काम गरेको छ। त्यही कारण साढे चारदशकदेखि मतदाताले यसलाई पत्याएका छन् र मतदाताको मन पनि उम्मेदवारले जितेका छन्। यहाँ अन्य दललाई टाउको उठाउनै हम्मे छ। यो चुनावमा भक्तपुर नगरपालिकाको मेयरमा नेमकिपाका सुनिल प्रजापति र उपमेयरमा रजनी जोशी निर्वाचित भएका छन्। उनीहरूको यो दोस्रो कार्यकाल हो। मेयर पदमा पुनः उठेका उम्मेदवार प्रजापतिले २९ हजार २ सय ५२ मत पाए। उपमेयरमा जोशीले २९ हजार ७ सय ५९ मत पाइन्। अन्य दलका उम्मेदवारलाई लामो मत अन्तरले हराउन दुवै उम्मेदवार सफल बने। मेयरमा प्रतिस्पर्धा गर्न नेपाली कांग्रेसले रामप्रसाद कासुलालाई उठायो। तर, उनले ३ हजार ४ सय ७ मत मात्रै पाए, जमानत गुमाए। ४ दशकबाट नेपाल मजदुर किसान पार्टीले जित्दै आएको छ। यो अघोषित बुथ कब्जा हो। अरूलाई पस्न दिँदैनन् ।राम कासुला, नेपाली कांग्रेसका उम्मेदवार नेकपा एमालेका रवीन्द्र लाछिमस्युले पनि नेमकिपासँग मत अन्तर कम पार्न सकेनन्। उनले २ हजार ८ सय ४१ मत मात्रै पाए र जमानत गुमाए। उपमेयरमा पनि मत अन्तर लामै रह्यो। नेकपा एमालेकी रन्जना खर्बुजाले २ हजार ९ सय ८८ र नेकपा एकीकृत समाजवादीका ओमचरण अमात्यले १ हजार ७ सय ७८ पाए। नेकपा एमालेबाट मेयरका उम्मेदवार रवीन्द्र लाछिमस्यु भन्छन्, नेपाल मजदुर किसान पार्टी २०१९ सालदेखिको संगठित भएको हो। २०३४ सालदेखि निरन्तर जित्दै आएको छ। अहिलेसम्म अन्य कुनैले यहाँ जितेको रेकर्ड छैन। उनी यस क्षेत्रमा शिक्षा र स्वास्थ्यमा नेमकिपाले राम्रो काम गरेको स्विकार गर्छन्। नेपाली कांग्रेसका उम्मेदवार राम कासुला भने नेपाल मजदुर किसान पार्टीले अघोषित बुथ कब्जा गरेको आरोप लगाउँछन्। अन्य पार्टीले खुला प्रतिस्पर्धा गर्न नपाएको उनको गुनासो छ। ४ दशकबाट नेपाल मजदुर किसान पार्टीले जित्दै आएको छ। यो अघोषित बुथ कब्जा हो। अरूलाई पस्न दिँदैनन्, उनले भने। नेमकिपाका प्रदेश सांसद सुरेन्द्रराज गोसाईंको तर्क भने फरक छ। जनताको बीचमा निस्वार्थ भावनाले काम गर्दाको परिणाम भएको उनी बताउँछन्। नेपाल मजदुर किसान पार्टीले उनीहरूको सुःख दुःखमा साथ दिँदै आएको छ। तल्लो वर्गका जनताको जीवनसँग जोडिएको किसानको पक्षमा काम गरेको छ, उनले भने। उनका अनुसार यो पार्टीले सबैको भावना अनुरूप काम गरेकै कारण नागरिकले मतदान गरेका हुन्। जे गर्यो इमान्दारीपूर्वक गर्यो। शिक्षा स्वाथ्य जनताको पहुँचमा छ। विकास निर्माणमा मात्र सीमित नभई जनताको हरेक भावनाअनुसार काम गरी मन मुटुमा बस्न सफल भएको छ, उनले भने। सुनिल प्रजापति नवनिर्वाचित मेयर,भक्तपुर नगरपालिका नेपाल मजदुर किसान पार्टीले यहाँका जनताको मर्म बुझेको छ। हामीले जनताका लागि काम गर्ने हो र अहिलेसम्म काम गरेरै उहाँहरूको मन जितेका छौं। घोषणापत्र हेरेर जनताले मत दिएका छन्। हामीले पनि सबै प्रतिबद्धता पूरा गरेका छौं। जतिसुकै दुःख, कष्ट सहेर पनि इमान्दार र पारदर्शी काम गरेका छौं। धेरै काम भएका छन् र अब समयअनुकूल त्यसलाई अझै परिमार्जित गर्दै लैजाने पक्षमा छौं। शिक्षा र स्वाथ्य सर्वसाधारण जनताको पहुँचमा पुर्याएका छौं। गरिबलाई शैक्षिक ऋण दिएका छौं। यहाँ ७ हजार विद्यार्थी उच्च शिक्षा पढ्छन्। उच्च शिक्षा हासिल गर्न नगरपालिकाले पैसा तिरेको छ। नगरपालिकाको कलेजमा ३ करोड छात्रवृत्ति दिइएको छ। अस्पताल बनाएका छौं। सस्तोमा सेवा दिएका छौं। अस्पतालमा ५० रुपैयाँमा सेवा दिएका छांै। सबै वडामै आयुर्वेदिक निःशुल्क उपचार उपलब्ध छ। श्वासप्रश्वास केन्द्रमा सय रुपैयाँ तिरेपछि सम्पूर्ण रोग सस्तोमा उपचार भएको छ। विकास निर्माणका काममा हामी सचेत छौं। सांस्कृतिक र पर्यटकीय ऐतिहासिक जिल्लाको रूपमा हामीले नगरलाई चिनाएका छौं। पोखरीहरूको संरक्षण गर्ने मात्रै होइन, अतिक्रमण भएकालाई फर्काउने काम पनि गरेका छौं। हामीले कला, साहित्य, संकार र संस्कृतिको राजधानी नै बनाएका छौं। त्यसैले नागरिकले अन्य पार्टीलाई किन छान्ने र ? ठूला भनिएका राजनीतिक दलको पकड धेरै स्थानीय तहमा छ। जित हार पनि उनीहरू जता ढल्कियो प्रायः त्यतै हुन्छ। तर, भक्तपुर नगरपालिकाको अवस्था त्योभन्दा फरक छ। यहाँ नागरिकले नेपाल मजदुर किसान पार्टी (नेमकिपा) बाहेकका पार्टीलाई विश्वास गर्दैनन्। लामो समयदेखि यहाँ नेमकिपाकै वर्चश्व छ। शिक्षा, स्वास्थ्य र विकासमा स्थानीयको चाहना नेमकिपाकै उम्मेदवारले बुझ्ने भएकाले उनीहरूलाई नै जिताउनु राम्रो हुने तर्क मतदाताको छ। भक्तपुरका केही मतदाताको विचार। रत्नप्रसाद प्रजापति मतदाता, वडा नम्बर ९ अन्य राजनीतिक पार्टीलाई ठूला पार्टीका नेताले मागी खाने भाँडो बनाए। उनीहरूमा पैसा कमाउने सोच मात्रै छ। तर, मजदुर किसान पार्टीले भने जनताको सेवा गरेको छ। मतदाता यो पार्टीको पक्षमा छन् त्यसैले अत्याधिक बहुमतले जितेको हो। यो पार्टीको कामबाट हामी खुसी छौं । दीपेन्द्र प्रजापति मतदाता, बालविकास केन्द्र शाखा प्रमुख यसअघि पनि जितेपछि राम्रो काम भएको थियो। शिक्षा, स्वाथ्य र सम्पदा संरक्षणमा धेरै काम भए। कोभिडको समयमा पनि नागरिकलाई जनप्रतिनिधिको साथ भयो। घरघरमा पुगेर सहयोग गरे। विकास निर्माणका काममा ठेक्कापट्टा कहिल्यै गर्दैनन्। जनताको सहभागितामा काम हुन्छ। त्यसैले नागरिकको भोट पाउँछन्। चन्द्रेश्वरी याकामी मतदाता ,वडा नम्बर ६ जनताको चाहनाअनुसार उनीहरूको मर्म बुझेर काम राम्रो गरेको भएरै भोट दिएका छांै। यहाँका बालबालिकालाई सस्तोमा पढाएको छ। स्वाथ्य क्षेत्रमा राम्रो काम भएको छ। अन्य राजनीतिक दलका नेता त राम्रोसँग बोल्दैनन् पनि अनि के काम गर्छन् ? लक्ष्मीनारायण राजलवट मतदाता, (०४९ सालको १७ नं वडाका वडा अध्यक्ष ) नेमकिपा यहाँको ठूलो पार्टी हो। यो पार्टीबाट जितेकाको नेतृत्वमा धेरै काम भएका छन्। त्यसैले यहाँ अन्यलाई मत दिने कुरा भएन। विकास निर्माणको काम उपभोक्ता समितिमार्फत् गराउनु ठूलो कुरा हो। अन्य ठूला पार्टीका जनप्रतिनिधि भएका नगरपालिकाले यहाँको जति काम गरेका छैनन्। यो नै जितको कारण हो। मैया केसरी कोजु मतदाता, वडा नम्बर २ मठमन्दिर, पोखरी र बाटोघाटोको क्षेत्रमा धेरै काम गर्ने जनप्रतिनिधि नेमकिपाकै आए। बाटोघाटोमा ढुंगा छाप्ने काम गरे। विकासका कामलगायत यहाँका जनप्रतिनिधिले सबै काम राम्रो गर्दै आउनु भएको छ। हामी खुसी छौं। खुसी भएरै जिताउनका लागि मतदान गरेका हौं। हरिप्रसाद वासुकला जननिर्वाचित अध्यक्ष, वडा नम्बर २ भक्तपुर२ बाट फेरि पनि निर्वाचित भएको छु। नेमकिपाले घोषणापत्रअनुसार काम गरेकाले नागरिकले मत दिँदै आएका छन्। शिक्षा, स्वास्थ्य र सम्पदासहित जग्गा एकीकरण आयोजना विशेष प्राथमिकतामा अगाडि बढेको छ। विश्वविद्यालय स्थापना गर्ने उद्देश्य लिएको छ। नागरिकको मन जितेकाले नै जितेका छौं। माधव कपाली मतदाता, वडा नम्बर १० यहाँका जनप्रतिनिधिले गरेको काम धेरै राम्रो छ। नेमकिपाबाट जितेकाले धेरै राम्रो काम गरेका छन् र काम गर्ने शैली पनि राम्रो छ। अरू पार्टीको जस्तो यहाँ हुँदैन। हामी खुसी छौं। चुनावी प्रतिबद्धता पूरा भएका छन्। राकेश श्रेष्ठ मतदाता, वडा नम्बर २ सबैको चित्त बुझाउन नसके पनि धेरै राम्रो काम गरेको छ। कोही कसैले चित्त नबुझेर कुरा काट्नु सामान्य हो। तर, नेमकिपाका नेता तथा जितेका जनप्रतिनिधिले राम्रो काम गरेका छन्। आफ्नो जिम्मेवारी पूरा गरेका छन्। आशमाया शाही, ८६ वर्षीया मतदाता आँखाले त देखेन। तर, भोट हालें। नेमकिपा पार्टीलाई नै हाले। सधैं यही पार्टीलाई हालिराखेकी छु। यसले सबै ठाउँमा जितेको छ। आन्नद लागेको छ। सब खुसी छन्। म पनि खुसी छु। पार्टीले राम्रो काम गरोस्।"
जनकनन्दिनी गाउँपालिकामा अध्यक्ष जसपा र उपाध्यक्षमा कांग्रेस निर्वाचित,"जनकपुरधाम : धनुषाको जनकनन्दिनी गाउँपालिकाको अध्यक्षमा जनता समाजवादी पार्टीका दिपिन देव निर्वाचित भएका छन्। यादवले ३ हजार १५७ मत ल्याएर विजयी भएका हुन्। उनका निकटतम प्रतिद्वन्दी नेपाली कांग्रेसका सुदेशकुमार चौधरीले २ हजार ७७८ मत ल्याएका हुन्। यस्तै उपाध्यक्षमा नेपाली कांग्रेसकी कमला सहगल निर्वाचित भएकी हुन्। उनले २ हजार ९९८ मत ल्याएर विजयी भएको निर्वाचन अधिकृत ठूलोबाबु दाहालले जानकारी दिए। उनका निकटतम प्रतिद्वन्दी जसपाकी गिता सुडीले २ हजार ८४० मत ल्याएकी छन्। यसअघि २०७४ सालको स्थानीय तहको निर्वाचनमा अध्यक्ष, उपाध्यक्षसहित केही वडामा नेपाली कांग्रेसले विजय हासिल गरेका थिए।"
धनुषाको धनौजी गाउँपालिकामा कांग्रेस विजयी,जनकपुरधाम : धनुषाको धनौजी गाउँपालिकामा नेपाली कांग्रेसका अध्यक्ष र उपाध्यक्षसहित ४ वडा अध्यक्ष विजयी भएका छन् । नेपाली कांग्रेसको तर्फबाट अध्यक्षमा राजकुमार साहले २ हजार २६२ मत ल्याएर विजयी भएका हुन् । उनका निकटतम प्रतिद्वन्द्वी लोकतान्त्रिक समाजवादी पार्टी (लोसपा)का जीवेन्द्र झाले २ हजार १६३ मत ल्याएर पराजय भोग्नुपरेको निर्वाचन अधिकृत पोषराज खनालले जानकारी दिए । यस्तै उपाध्यक्षमा कांग्रेसकै रामबति देवी मण्डल निर्वाचित भएकी छन् । उनले २ हजार ४३० मत ल्याएकी हुन् भने उनको निकटतम प्रतिद्वन्दी लोकतान्त्रिक समाजवादी पार्टीकी रंजिता देवी मण्डलले १ हजार ९०१ मत ल्याएकी हुन् । यस्तै वडा नं १ बाहेक ४ वटा वडामा कांग्रेसकै वडाध्यक्ष निर्वाचित भएका छन् । वडा नं १ मा लोकतान्त्रिक समाजवादी पार्टीको प्यानल विजयी भएको हो । यसअघि २०७४ सालको निर्वाचनमा समेत नेपाली कांग्रेसकै बद्रिसिंह निर्वाचित भएका थिए ।
काठमाडौं महानगरपालिकामा बालेनले कटाए १० हजार मत,काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले १० हजार मत कटाएका छन्। मंगलबार बिहानको गणनामा शाहले १० हजार २४१ मत प्राप्त गरेका छन्। उनलाई पछ्याइरहेका एमालेका केशव स्थापितले ५ हजार ४५३ मत प्राप्त गरेका छन्। त्यस्तै नेपाली कांग्रेसकी सिर्जना सिंहले ४ हजार ७४२ मत प्राप्त गरेकी छन्।
वामपन्थी र प्रगतिशील शक्तिलाई एकताबद्ध बनाएर अघि बढौं : पूर्वप्रधानमन्त्री खनाल,"काठमाडौं : नेकपा (एकीकृत समाजवादी) सम्मानित नेता झलनाथ खनालले समाजवादी क्रान्ति र रूपान्तरणको प्रवाहलाई राष्ट्रव्यापी रुपमा अघि बढाउन वामपन्थी शक्तिलाई एकताबद्ध हुनुपर्ने बताएका छन्। २९ औं मदनआश्रित स्मृति दिवसका अवसरमा उनले समाजवादी नेपाल निर्माण गर्ने शहिदहरूको सपनालाई गहिरो गरी बुझ्दै वामपन्थी, देशभक्त र प्रगतिशील शक्तिलाई एकताबद्ध बनाएर अगाडि बढ्नुपर्ने बताएका हुन्। पूर्वप्रधानमन्त्री खनालले दुवै नेता नेपालको कम्युनिष्ट आन्दोलन, लोकतान्त्रिक आन्दोलन र देशभक्तिपूर्ण आन्दोलनका महत्वपूर्ण नेताहरु भएको स्मरण गरेका छन् । मदनआश्रितले नेपाली जनवादी क्रान्तिलाई अघि बढाउने शिलशिलामा वैचारिक, राजनीतिक र संगठनात्मक क्षेत्रमा महत्वपूर्ण योगदान गरेको सन्देशमा उल्लेख छ । जारी विज्ञप्तिमा भनिएको छ, तिनै योगदानहरुको समेत कारणले हामीले ०६२०६३ मा जनवादी क्रान्तिलाई सफलतापूर्वक सम्पन्न गर्यौँ, नयाँ संविधान निर्माण गर्यौँ र अहिले नेपाली समाज समाजवादी क्रान्ति र रुपान्तरणको नयाँ युगमा आइपुगेको छ । वर्तमान राष्ट्रिय र अन्तर्राष्ट्रिय परिस्थितिको ठोस विश्लेषण गर्दै यस युगका विशेषता र वास्तविकता अनुरुप समाजवादी क्रान्ति र रूपान्तरणको ऐतिहासिक कार्यलाई योजनाबद्ध र सफलतापूर्वक अघि बढाउनु आजको हाम्रो प्राथमिक कर्तव्य बनेको खनालले उल्लेख गरेका छन्। जारी विज्ञप्तिमा भनिएको छ, आज फेरि एकपटक जेठ ३ गते आइपुगेको छ । आजभन्दा ठीक २९ वर्षअघि हाम्रो पार्टीका तत्कालिन महासचिव कमरेड मदन भण्डारी र पार्टीका संगठन विभागका प्रमुख कमरेड जीवराज आश्रितको दासढुंगामा अत्यन्त षड्यन्त्रपूर्ण र निर्मम ढंगले हत्या गरिएको थियो । म वहाँहरु प्रति सबभन्दा पहिले हार्दिक तथा भावपूर्ण श्रद्धाञ्जली व्यक्त गर्दछु ।"
विराटनगरमा नागेशलाई १९३४ मतको अग्रता,विराटनगर : विराटनगर महानगरपालिकाको मेयरमा नेपाली कांग्रेसका नागेश कोइरालाले मतान्तर थप फराकिलो बनाउँदै लगेका छन् । सत्तारुढ गठबन्धनबाट उम्मेदवार रहेका उनी एमालेका सागर थापाभन्दा १९३४ मतले अगाडि रहेका हुन् । सुरुवाती गणनादेखि नै अग्रता लिएका नागेशले हालसम्म प्राप्त मतपरिणामअनुसार ७८९९ मत ल्याएका छन् । सागरले ५९६५ मतका साथ नागेशलाई पछ्याइरहेका छन् । मेयरका अन्य उम्मेदवारहरु स्वतन्त्रबाट उमेश यादवले २५८७ र राप्रपाका प्रल्हाद साहले १४७० मत पाएका छन् । शिल्पाले ६८१४ मत ल्याउँदा अमरेन्द्रले ४३१८ मत पाएका छन् । उपमेयरका अन्य उम्मेदवारहरु राप्रपाकी विन्दाकुमारी लुइँटेल (आचार्य)ले १८३२ र स्वतन्त्रबाट नमिता न्यौपानेले १५२० मत पाएका छन् ।
कांग्रेसले टिकट नदिएका कुर्मी कांग्रेसलाई नै हराउँदै वडा अध्यक्ष,"वीरगन्ज : वीरगन्ज महानगरपालिका वडा नम्बर १ को वडा अध्यक्षमा जसपाका मनोज राउत कुर्मी विजयी भएका छन्। मङगलबार बिहान सकिएको वडा नम्बर १ को मतगणनाको अन्तिम परिणाम अनुसार वडा अध्यक्षमा जसपाका कुर्मी विजय भएका हुन्। कुर्मी ८५२ मतका साथ वडा अध्यक्षमा निर्वाचित भएका हुन्। उनका निकटतम प्रतिद्ववन्द्वी नेपाली कांग्रेसका ओमप्रसाद गुप्ताले ७३३ मत मात्रै प्राप्त गरे। वडा नम्बर १ मा कुल ३१०८ मत खसेको थियो। यसअघि नेपाली कांग्रेसकै कार्यकर्ता रहेका कुर्मी , मनोनयनको अन्तिम समयमा कांग्रेसले टिकट नदिएपछि जसपामा प्रवेश गरी जसपाबाट उम्मेदवारी दिएका थिए। २०७४ को निर्वाचनमा उक्त वडामा नेपाली कांग्रेसका मनोज गुप्ता निर्वाचित भएका थिए। वडा नम्बर १ को वडा अध्यक्षमा कुर्मी विजयी भएसँगै जसपाले महानगरमा दोश्रो जित हात पारेको छ। यसअघि सोमबार वीरगन्ज ३२ को वडा अध्यक्षमा जसपाकै रियाज मिया विजयी भएका थिए।"
बेनीको मेयरमा एमाले र उपमेयरमा माओवादी विजयी,"बेनी : म्याग्दीको बेनी नगरपालिकाको मेयरमा नेकपा एमाले र उपमेयरमा माओवादी केन्द्रका उमेद्वार विजयी भएका छन्। मेयरमा एमालेका सुरत केसीले सात हजार ६०३ र उपमेयरमा माओवादीकी ज्योति लामिछाने पौडेलले सात हजार ७३ मत ल्याएर विजयी भएका मुख्य निर्वाचन अधिकृत तेजनारायण पौडेलले जानकारी दिए। मेयरमा नेपाली कांग्रेसका चिरञ्जिवी शर्माले छ हजार २३० र उपमेयरमा एमालेकी पशुपति शाहीले पाँच हजार ५०० मत पाएका छन्। बेनीको मेयर, उपमेयर र पाँच वटा वडामा कांग्रेस र माओवादीले तालमेल गरेर साझा उमेद्वार बनाएका थिए। वैशाख ३० गते भएको स्थानीय तह निर्वाचनमा २१ हजार ८४२ जना मतदाता रहेको बेनी नगरपालिकामा ६९६४ प्रतिशत अथवा १५ हजार २११ मत खसेको थियो। १० वटा वडा रहेको बेनीको ५२ पदका लागि १५६ जना चुनावी प्रतिस्पर्धामा उत्रिएका थिए। एमालेले पाँच, कांग्रेसले तीन र माओवादीले दुई वटा वडाको अध्यक्ष जितेका छन्। वडा नम्बर १ मा एमालेका टेकबहादुर थापा, २ मा कांग्रेसका यामबहादुर कार्की, ३ मा माओवादीका पदम पुन, ४ मा माओवादीका भगवान खड्का, ५ मा एमालेका गोविन्द बानिया, ६ मा एमालेका कृष्णसिंह बानिया, ७ मा कांग्रेसका रमेश श्रेष्ठ, ८ मा एमालेका उत्तमकुमार कर्माचार्य, ९ मा कांग्रेसका चक्र केसी र १० मा एमालेका मसविर रोका वडा अध्यक्षमा निर्वाचित भएका छन्।"
बर्दिबासमा स्वतन्त्रको दवदवा कायमै,"महोत्तरी : स्थानीय तह निर्वाचन अन्तरगतको अहिलेसम्मको मतपरिणाम अनुसार बर्दिबास नगरपालिकामा स्वतन्त्रतर्फको दवदवा कायमै रहेको छ। यो समाचार तयार पार्दासम्म बर्दिबास नगरपालिकामा स्वतन्त्रतर्फका मेयरका उम्मेदवार प्रल्हाद क्षेत्रीले ६२९८ मत ल्याएर अगाडि रहेका छन्। त्यस्तै उनको निकटम प्रतिद्वन्द्वी नेकपा माओबादीका उम्मेवार राजु खडकाले २९६० मत ल्याएका छन्। नेकपा एमालेका मेयर पदका उम्मेदवार टेकबहादुर वलम्पाकीले १८८२ मत ल्याएर चुनावी प्रतिस्पर्धामा रहेका छन्। यता उपमेयरतर्फ स्वतन्त्रकी तारादेवी महतोले ४०४९ मत ल्याएका छन् भने नेकपा माओवादीकी उपमेयर कृष्णमाया गौतमले २७३१ मत ल्याएर दोस्रो स्थान कायम राखेको छ। एमालेकी उपमेयर पदकी उम्मेदवार दुर्गा दहालले २७३१ मत ल्याएको हो। १४ वटा वडा रहेको बर्दिबासमा अहिलेसम्म वडाको मतगणना हुँदासम्म ४ वडामा स्वतन्त्र, १ मा नेकपा माओबादी र १ मा नेकपा एमाले पार्टीले जित सुनिश्चित गरिएको छ। निर्वाचन अधिकृतको कार्यालय बर्दिबासका अनुसार स्वतन्त्रतर्फ वडाअध्यक्षतर्फ विजेताहुनेमा वडा नं १३ मा लक्ष्मण सिंह महतो, वडा नं १४ मा विजय महतो, वडा नं ७ मा रामसोगारथ यादव भोरिल र वडा नं १ मा भोला खडका छन्। यता अन्य विजेता वडाअध्यक्षहरुमा वडा नं ८ मा समशेर सिंह लामा, वडा नं २ मा एमालेका श्याम राजा विजयी भएका हुन्।"
ताप्लीमा गठबन्धनका उमेदवार विजयी,"उदयपुर : निकै प्रतिस्रपर्धा रहेको उदयपुरको ताप्ली गाउँपालिकामा गठबन्धनका उमेदवार विजयी भएका छन्। नेकपा एमालेका उमेदवार बाबुराम राईलाई पछि पार्दै गठबन्धन नेकपा माओबादी केन्द्रका अध्यक्षका उमेदवार ढुंगराज विक विजयी भएका हुन्। राईलाई ३८ मतान्तरले पराजित गरी विक अध्यक्ष निर्वाचित भएका हुन्। विकले १ हजार ७८७ मत ल्याए भने राईले १ हजार ७४९ मत पाए। ०७४ मा विकले अध्यक्षमा तेस्रो मत प्राप्त गरेका थिए। त्यसैगरी उपाध्यक्षमा गठबन्धन नेपाली कांग्रेसका धनामाया मगर विजयी भएकी छन्। मगरले २ हजार ५८६ मत पाउँदा एमालेका मानकुमारी थापाले १ हजार ३०६ मत पाएकी छन्। थापा यसअघि २०७४ मा उपाध्यक्षमा एमाले उमेदवारसँग पराजित भएकी थिइन्। अध्यक्ष विक पहिलो दलितबाट निर्वाचित अध्यक्ष बनेका छन्। ५ वडा रहेको ताप्लीमा नेकपा एमालेले २ वडा जितेको छ भने गठबन्धनबाट नेपाली कांग्रेसले २ र नेकपा माओबादी केन्द्रले १ वडा जितेको छ। एमालेबाट वडा नं १ मा उद्धव हमाल, २ मा छत्र श्रेष्ठ विजयी भए। त्यसैगरी गठबन्धनबाट वडा नं ३ मा नेपाली कांग्रेसका रङ्गमान तामाङ्ग, ४ मा उमेश मगर र ५ मा माओबादी केन्द्रका विष्णु श्रेष्ठ विजयी भएका छन्।"
विराटनगरमा अग्रता फराकिलो बनाउँदै कांग्रेसका नागेश र एमालेकी शिल्पा,"विराटनगर : विराटनगर महानगरपालिकाको मेयरमा कांग्रेस र उपमेयरमा एमालेका उम्मेदवारले अग्रता फराकिलो बनाउँदै लगेका छन्। मेयरमा सत्तारुढ गठबन्धनबाट कांग्रेसका नागेश कोइराला र उपमेयरमा एमालेबाट शिल्पा निराला कार्कीले अग्रता बढाउँदै लगेका हुन्। जारी मतगणनाअनुसार नागेशले ७५९१ मत ल्याएका छन्। एमालेका मेयर उम्मेदवार सागर थापाले ५८२४ मत पाएका छन्। नागेश र सागरबीचको मतान्तर १७६७ छ। मेयरका स्वतन्त्र उम्मेदवार उमेश यादवले २५४४ र राप्रपाका प्रल्हाद साहले १४५० मत ल्याएका छन्। लोकतान्त्रिक समाजवादी पार्टी (लोसपा) उम्मेदवार मृत्युन्जयकुमार मिश्रको १४७ मत मात्रै छ। उपमेयरमा अहिलेसम्म शिल्पाले ६३३३ मत ल्याएकी छन्। सत्तारुढ गठबन्धनबाट प्रतिस्पर्धी रहेका जसपाका अमरेन्द्र यादवले ४२३७ मत मात्रै पाएका छन्। शिल्पा र अमरेन्द्रबीचको मतान्तर २०९६ छ। उपप्रमुखमा राप्रपाकी विन्दाकुमारी लुइँटेल (आचार्य)ले १८०७, स्वतन्त्र उम्मेदवार नमिता न्यौपानेले १४८६ र लोसपा उम्मेदवार सहनाज खातुनले १९० मत पाएका छन्।"
एमालेले जित्न थालेपछि सत्ता गठबन्धनले किचलो गर्यो : महासचिव पोखरेल,काठमाडौं : नेकपा एमालेका महासचिव शंकर पोखरेलले एमालेले जित्न थालेपछि सत्ता गठबन्धनले किचलो गरेको दाबी गरेका छन्। २९ औं मदनआश्रित स्मृति दिवसको अवसरमा आयोजित श्रद्धाञ्जली सभालाई सम्बोधन गर्दै उनले धनगढीमा पनि एमालेले जित्न थालेपछि मतगणना सार्वजनिक गर्न ढिलाई र स्थगित गरेको दाबी गरे। पोखरेलले कतिपय ठाउँमा प्रहरी प्रशासन गएर प्रभावित बनाएको दाबी गरे । उनले चितवनमा सदर बदरको सबालमा विवाद हुँदा कर्मचारीलाई प्रशासनले धम्याएको स्पष्ट पारे। उनले सत्ताको चरम दुरुपयोग हुन थालेपछि एमालेले विरोध गरिरहेको जानकारी दिए। उनले मतगणना पूर्व नै सिल तोडेको बाकस भेटिएकाले एमालेले उजुरी गरेको र गणना स्थगित गर्न माग गरेको जानकारी गराए। उनले कहाँ कस्ता उजुरी परे त्यो बुझेर बाहेर ल्याउन सञ्चार माध्यमलाई आग्रह गरे। पोखरेलले लोकतान्त्रिक प्रक्रियामा मतपेटिकासँगै दलका प्रतिनिधि जान पाउने व्यवस्था नगरी प्रहरीले मात्रै लगेको आरोप लगाए।
चुलाचुलीमा कांग्रेस विजयी,इलाम : इलामको चुलाचुली गाउँपालिकाको अध्यक्षमा नेपाली कांग्रेसका राजेन्द्र केरुङ विजयी भएका छन्। केरुङ ६ हजार ६ सय ५० मत ल्याएर विजयी भएका हुन्। नेकपा एमालेका ओमनारायण खनालले तीन हजार ७५५ मत र एकीकृत समाजवादीका नारायण लावतीले ५०५ मत पाएका छन्। उपाध्यक्षमा नेकपा एमालेकी दिलकुमारी लिम्बु निर्वाचित भएकी छन् । उनले ४४५० मत पाएकी छन्।
विराटनगर१ मा एमाले विजयी,विराटनगर : विराटनगर महानगरपालिका १ मा एमाले विजयी भएको छ। विराटनगरमा एमालेले जितेको यो दोस्रो वडा हो। उक्त वडाको अध्यक्षमा नेकपा (एमाले)का उम्मेदवार काजीबहादुर बस्नेत निर्वाचित भएका हुन्। मुख्य निर्वाचन अधिकृतको कार्यालयले मंगलबार बिहान सार्वजनिक गरेको अन्तिम मतपरिणाम अनुसार बस्नेत १९०० मत ल्याएर वडाध्यक्ष बनेका हुन्। उनका निकटतम प्रतिद्वन्द्वी नेपाली कांग्रेसका राजन न्यौपानेले १५९१ मत मात्रै प्राप्त गरे। बस्नेत र न्यौपानको मतान्तर ३०९ छ। विराटनगर१ को खुला सदस्यमा एमालेका सुशील गुभाजू र कांग्रेसका मोहन कार्की निर्वाचित भएका छन्। महिला सदस्यमा एमालेकी लक्ष्मीदेवी राईनी र दलित सदस्यमा खुश्वु विश्वकर्मा निर्वाचित भएका छन्। एमाले विराटनगर१९ मा पनि विजयी भएको छ। उक्त वडाको अध्यक्षमा श्याम घिमिरेसहित एमालेको प्यानलै निर्वाचित भएको हो।
पोखरामा एकीकृत समाजवादीका आचार्यको अग्रता कायमै,"पोखरा : पोखरा महानगरपालिकामा सत्ता गठबन्धनका उम्मेदवारले अग्रता बढाएका छन् । त्यसैगरी, नेकपा एमालेका प्रमुख पदका उम्मेदवार कृष्णबहादुर थापाले ७ हजार २७८ मत प्राप्त गरेका छन्। गठबन्धनका आचार्यले १२८५ मतले अग्रता हाँसिल गरेका छन्। उपप्रमुखमा गठबन्धनबाट नेपाली कांग्रेसका उम्मेदवार कोपिला रानाभाट ८ हजार ८७६ मतसहित अघि छन् भने एमालेका मञ्जुदेवी गुरुङले ८ हजार २७१ मतसहित उनलाई पछ्याइरहेकी छिन्। रानाभाटले ६०५ मतले अग्रता हाँसिल गरेकी छन्।"
धनुषाको धनौजीमा कांग्रेसका अध्यक्ष र उपाध्यक्ष विजयी,जनकपुरधाम : धनुषाको धनौजी गाउँपालिकामा नेपाली कांग्रेसका अध्यक्ष र उपाध्यक्षसहित ४ वडा अध्यक्ष विजयी भएका छन् । नेपाली कांग्रेसको तर्फबाट अध्यक्षमा राजकुमार साहले २ हजार २६२ मत ल्याएर विजयी भएका हुन् । उनका निकटतम प्रतिद्वन्दी लोकतान्त्रिक समाजवादी पार्टी (लोसपा)का जीवेन्द्र झाले २ हजार १६३ मत ल्याएर पराजय भोग्नुपरेको निर्वाचन अधिकृत पोषराज खनालले जानकारी दिए । यस्तै उपाध्यक्षमा कांग्रेसकै रामबति देवी मण्डल निर्वाचित भएकी छन् । उनले २ हजार ४३० मत ल्याएकी हुन् भने उनको निकटतम प्रतिद्वन्दी लोकतान्त्रिक समाजवादी पार्टीकी रंजिता देवी मण्डलले १ हजार ९०१ मत ल्याएकी हुन् । यस्तै वडा नं १ बाहेक ४ वटा वडामा कांग्रेसकै वडाध्यक्ष निर्वाचित भएका छन् । वडा नं १ मा लोकतान्त्रिक समाजवादी पार्टीको प्यानल विजयी भएको हो । यसअघि २०७४ सालको निर्वाचनमा समेत नेपाली कांग्रेसकै बद्रिसिंह निर्वाचित भएका थिए ।
वीरगन्ज महानगरमा राजेशमानको अग्रता ४२ सयभन्दा बढी,वीरगन्ज : वीरगन्ज महानगरको जारी मतगणनामा मेयरमा गठबन्धनका उम्मेदवार राजेशमान सिंहले अग्रता फराकिलो बनाउँदै लगेका छन्। मतगणना सुरु भएदेखि नै अग्रता कायम राखेका सिंहले अहिले ४२११ मतको अग्रता लिएका छन्। मङगलबार बिहान साढे ७ बजेसम्म १४६२० मत गणना हुँदा जसपाका उम्मेदवार सिंहले ७३२० मत प्राप्त गरेका छन्। उनका निकटतम प्रचिस्पर्धी नेकपा एमालेका मेयर उम्मेदवार विजय कुमार सरावगीले भने ३१०९ मत मात्रै पाएका छन्। मेयरमा राप्रपाका उम्मेदवार गिरिश गिरीले भने २५० मत पाएका छन्। यस्तै महानगरको उपमेयरमा नेपाली कांग्रेसका उम्मेदवार इम्तियाज आलम ४९३२ मतका साथ अग्रस्थानमा छन्। उनलाई लोसपाका उम्मेदवार पुरुषोत्तमलाल झाले ७८३ मतका साथ पछ्याइरहेका छन्। स्वतन्त्र उम्मेदवार रम्भा मिश्राले भने ५६० मत र राप्रपाकी उपमेयर उम्मेदवार विना जयसवालले ३८९ मत पाएकी छन्।
सिन्धुलीको तिनपाटनको अध्यक्षमा कर्णबहादुर थापामगर पुन: निर्वाचित,सिन्धुली : सिन्धुलीको तिनपाटन गाउँपालिकामा गठबन्धनबाट नेपाली कांग्रेसका कर्णबहादुर थापामगर गाउँपालिकाको अध्यक्षमा पुन: निर्वाचित भएका छन् । उनले ९ हजार २३९ मत पाएका छन् । उनका निकटतम प्रतिद्वन्द्वी नेकपा एमालेका छत्रबहादुर दाहालले ८ हजार ४२ मत ल्याएमा छन् । थापा मगर ०७४ मा उनै दाहालसँग १९ मतअन्तरले विजयी भएका थिए । थापामगरले यो पटक फराकिलो अन्तर बनाएका हुन् । उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए । उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन् । उनी ०७४ मा उपाध्यक्षमै विजयी भएकी थिइन् । उपाध्यक्षमा विजयी पुलामी ०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए । गठबन्धनबाट नेपाली कांग्रेसका कर्णबहादुर थापामगर सिन्धुलीको तीनपाटन गाउँपालिकाको अध्यक्षमा पुनस् निर्वाचित भएका छन् । अध्यक्षमा निर्वाचित थापामगरले ९ हजार २३९ मत पाएका छन् । उनका निकटतम प्रतिद्वन्द्व नेकपा एमालेका छत्रबहादुर दाहालले ८ मतअन्तरले विजयी भएका थापामगरले यो पटक फराकिलो अन्तर बनाएका हुन् । त्यतिखेर थापाले ५ हजरा ७०१ मत प्राप्त गरेका थिए भने दाहालले ५ हजार ६८२ मत ल्याएका थिए । उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए । उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन् । उनी ०७४ मा उपाध्यक्षमै विजयी भएकी थिइन् । उपाध्यक्षमा विजयी पुलामी ०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए । तीन पाटन गाउँपालिकाको ११ वडामध्ये ९ वटा वडामा कांग्रेस वडाध्यक्षसहित प्यानलै विजयी भएको छ भने वडा नं १ र ५ मा एमाले विजयी भएको छ । तीनपाटन गाउँपालिकाको ११ वडामध्ये ९ वटा वडामा कांग्रेस वडाध्यक्षसहित प्यानलै विजयी भएको छ भने वडा नं १ र ५ मा एमाले विजयी भएको छ । सिन्धुलीमा अन्य पालिकामा मत गणना जारी छ।
पर्वतको महाशिलामा एमाले विजयी,कुश्मा : पर्वतको महाशिला गाउँपालिकको अध्यक्ष र उपाध्यक्षमा नेकपा एमालका उम्मेदवार विजयी भएका छन्। नेकपा एमालेका उम्मेदवार इश्वरी भुसाल र धनसोभा विक क्रमश: अध्यक्ष र उपाध्यक्षमा विजयी भएका हुन्। अध्यक्ष पदमा एमालेका भुसालले २ हजार ७४३ मत ल्याउँदा कांग्रेसका अशोक उच्चै ठकुरीले २ हजार ३०६ मत ल्याएका थिए। उपाध्यक्ष पदमा विकले २ हजार ७०६ मत ल्याउँदा एकीकृत समाजवादीका उम्मेदवार बिराज हमालले १ हजार ९६९ मत ल्याएका थिए। महशिलाका ६ वटा वडामध्ये वडा नं ५ लुंखुदेउरालीमा नेपाली कांग्रेस विजयी भएको छ भने बाँकी सबैमा नेकपा एमाले प्यानलसहित विजयी भएको छ।
पाँचखाल वडा नं १३ मा आज मतदान,काभ्रे : काभ्रेको पाँचखाल नगरपालिका  १३ स्थित श्रीराम माध्यमिक विद्यालय मतदान केन्द्रमा स्थगित भएको मतदान आज हुने भएको छ । बैशाख ३० गते हुन नसकेको निर्वाचन आज हुन लागेको जिल्ला निर्वाचन कार्यालय प्रमुख उमेश राइले जानकारी दिए । जिल्लामा एक मात्र मतदान केन्द्रमा निर्वाचन पाँचखाल १३ मा मतदान रोकिएको थियो । उक्त मतदान केन्द्रमा जिल्ला प्रशासन कार्यालय काभ्रेका सहायक प्रमुख जिल्ला अधिकारी अमरदिप सुनुवार निर्वाचन अधिकृत भएर निर्वाचन हुने भएको छ । सबै तयारी पूरा गरेर आज निर्वाचन हुने जिल्ला निर्वाचन कार्यालय काभ्रेले जनाएको छ । वडा नं १३ को मतदान अर्को सूचना जारी नहुन्जेलसम्मको लागि स्थगित भएको थियो । दिउँसोबाट मतदान रोकिएको उक्त केन्द्रमा मतदान रोकेर मुख्य निर्वाचन कार्यालय धुलिखेल र निर्वाचन आयोगलाई पत्र काटेर अर्को सूचना जारी नहुन्जेल सम्मको लागि मतदान स्थगित सूचना टाँसिएको थियो।
अछामको मेल्लेखको अध्यक्षमा माओवादीका ज्वाला साउद र उपाध्यक्षमा कांग्रेसका नृपबहादुर खड्का विजयी,"अछाम : मेल्लेख गाउँपालिकामा गठबन्धनका उम्मेदवार विजयी भएका छ्न् । अध्यक्षमा माओवादीका ज्वाला साउद र उपाध्यक्षमा कांग्रेसका नृपबहादुर खड्का विजयी भएका हुन् । ज्वाला साउदले ५ हजार १४४ मत ल्याएका छन् । उनका निकटतम प्रतिद्न्द्वी एमालेका भीमबहादुर खड्काले ४ हजार १८४ मत प्राप्त गरे। यसैगरी उपाध्यक्षमा नृपबहादुर खड्काले ४ हजार ४८४ मत प्राप्त गरेका छ्न्। उनका प्रतिद्न्द्वी समाजवादीका समिता कुमारी महरले ३ हजार ८६८ मत प्रप्त गरेकी छिन् । ८ वडा रहेको मेल्लेखमा ३ एमाले, २ कांग्रेस, १ माओवादी, १ समाजवादी र १ स्वतन्त्रले जितेका छन । वडा नं १ मा माओवादीका दिलबहादुर धामी ,वडा नं २ मा एमालेका कुशलराज बुढा,वडा नं ३ मा एमालेका नौले रावल,वडा नं ४ मा स्वतन्त्र चन्द्रबहादुर साउद,वडा नं ५ मा कांग्रेसका प्रकाश अधिकारी, वडा नं ६ मा समाजवादीका तिलकबहादुर कडायत , वडा नं ७ मा एमालेका प्रेम महर र वडा नं ८ मा काग्रेसका महेश ठकुल्ला एमालेले जितेका छन । मेल्लेखमा एमालेसमाजवादी र कांग्रेस माओवादीबीच गठबन्धन भएको थियो ।"
पालिकामा पार्टी अल्मतमा परेपछि माओवादी केन्द्रका इन्चार्जले दिए राजीनामा,रसुवा : रसुवाको कालिका गाउँपालिकामा पार्टीका उम्मेदवार विजयी गराउन नसकेपछि नेकपा माओवादी केन्द्र कालिकाका इन्चार्ज अर्जुनप्रसाद देवकोटाले राजीनामा दिएका छन् । उनले स्थानीय तहको निर्वाचनमा गाउँपालिकाको टिकटमा आन्तरिक प्रतिस्पर्धा हुँदा अल्पमतमा परेको र निर्वाचनमा पार्टीको उम्मेदवार विजयी गराउन नसकेकाले नैतिकताको आधारमा राजीनामा दिएको बताए। कालिकामा एउटा वडामा माओवादी केन्द्रले प्यानलै जितेको थियो । बाँकी ४ वटा वडामा नेपाली कांग्रेसको टिम आयो । माओवादी केन्द्रले पालिकामा नेकपा एससँग गठबन्धन गरेको भएपनि पालिका अध्यक्ष तथा उपाध्यक्ष दुवै पदमा पराजय भोग्न पर्यो। कालिका गाउँपालिकाको अध्यक्ष र उपाध्यक्ष दुवैमा नेपाली कांग्रेस विजयी भएको छ । अध्यक्षमा हरिकृष्ण देवकोटाले २६२२ मत पाए । उनको निकटतम प्रतिद्वन्द्वी नेकपा एमालेका कमलनाथ आचार्यले २२८३ मत पाए । माओवादीका उम्मेदवार सोमबहादुर तामाङले १५२२ मतसहित तेस्रो भए । उपाध्यक्षमा कांग्रेसकी मिरा लामाले २८१० मत ल्याएर निर्वाचित भइन् । उपाध्यक्षकी निकटतम प्रतिद्वन्द्वी नेकपा एमालेकी अम्बिका भट्टले २००२ मत पाइन् । यस्तै नेकपा समाजवादीका उम्मेदवार विष्णुप्रसाद देवकोटाले १ हजार ४० मत सहित तेस्रो नै भए ।
धनगढीमा दोब्बर मतान्तर बनाउँदै स्वतन्त्र उम्मेदवार गोपाल हमाल,धनगढी : धनगढी उपमहानगरपालिकामा स्वतन्त्र उम्मेदवार गोपाल हालले अग्रतालाई बढाउँदै लगेका छन्। १४ हजार ७३६ मत गणना हुँदा हमालले ६ हजार ५९६ मत पाएका छन्। सत्ता गठबन्धनबाट कांग्रेस उम्मेदवार नृपबहादुर ओडले ३ हजार ३५४ मत ल्याएका छन् भने एमालेका रणबहादुर चन्दले १ हजार ६७४ मत पाएका छन्। त्यस्तै उपमेयरतर्फ माओवादी केन्द्रकी शान्तिकुमारी अधिकारीले अग्रता लिएकी छन् । उनले २ हजार ९४० मत पाएकी छन् भने दोस्रो स्थानमा एमालेकी कन्द्रकला राना रहेकी छन् उनले २ हजार ८४५ मत पाएकी छन्। स्वतन्त्र उम्मेदवार प्रभा कर भण्डारीले १ हजार ६४७ मत पाएकी छन्। निर्वाचन अधिकृतको कार्यालयले मेयरमा २ हजार ९३२ र उपमेयरमा ६ हजार ९ मत बदर भएको जनाएको छ।
काठमाडौं महानगरपालिकामा बालेनको मत कति पुग्यो ?,"काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले ९ हजार ७ सय मत कटाएका छन्। मंगलबार बिहानको गणनामा शाहले ९ हजार ७११ मत प्राप्त गरेका हुन्। उनलाई पछ्याइरहेका एमालेका केशव स्थापितले ५ हजार २२६ मत प्राप्त गरेका छन्। स्थापितभन्दा शाह ४ हजार ४८५ मतले अगाडि छन्। त्यस्तै नेपाली कांग्रेसकी सिर्जना सिंहले ४ हजार ५४७ मत प्राप्त गरेकी छन्। काठमाडौंमा वडा नम्बर १ र २ मा गणना सकिएको छ। दुबै वडाको अध्यक्षमा एमाले विजयी भएपछि यी वडाबाट मेयरमा स्थापितले उल्लेख्य मत पाएनन्। बालेन शाहलाई बहुमत मत गएको छ। अहिले वडा नम्बर ३, ४, ५, ६, ३१ र ३२ को गणना भइरहेको छ।"
रौतामाई गाउँपालिकामा गठबन्धनका उम्मेदवार विजयी,"उदयपुर : उदयपुरको रौतामाई गाउँपालिकामा गठबन्धनका उम्मेदवार विजयी भएका छन् । नेकपा एमालेका उम्मेदवार भरतबहादुर थापालाई पछि पार्दै गठबन्धन नेकपा माओवादी केन्द्रका अध्यक्षका उमेदवार वीरेन्द्रकुमार मगर विजयी भएका हुन् । थापालाई ८४२ मतान्तरले पराजित गरी मगर अध्यक्ष निर्वाचित भएका हुन् । मगरले ४ हजार १८८ मत ल्याए भने खत्रीले ३ हजार ३४६ मत पाए । ०७४ मा मगर १२६ मतले एमाले उम्मेदवारसँग पराजित भएका थिए । त्यसैगरी उपाध्यक्षमा गठबन्धन नेपाली कांग्रेसका भुपेन्द्र थापा विजयी भएका छन् । थापाले ३ हजार ३६९ मत पाउँदा एमालेका कुमारी ठकुरीले ३ हजार ९३ मत पाइन् । थापा यसअघि २०७४ मा अध्यक्ष पदमा तेस्रो मत ल्याएर पराजित भएका थिए । ८ वडा रहेको रौतामाईमा नेकपा एमालेले ५ वडा जितेको छ भने गठबन्धनबाट नेपाली कांग्रेसले २ र नेकपा माओवादी केन्द्रले १ वडा जितेको छ । एमालेबाट वडा नं १,२, ३,५ र ७ मा क्रमश रुद्र कार्की, होमबहादुर दाहाल, दिपेन्द्र दाहाल, पाण्डोव राई र मनोज रानामगर विजयी भए । त्यसैगरी गठबन्धनबाट नेपाली कांग्रेसबाट वडा नं ४ मा रवि खत्री, ८ मा घमानसिंह मगर र माओवादीबाट वडा नं ६ मा पृथ्वी राई विजयी भए ।"
अर्घाखाँचीको मालारानीमा अध्यक्ष र उपाध्यक्षमा एमाले विजयी,अर्घाखाँची : अर्घाखाँचीको मालारानी गाउँपालिकाको अध्यक्षमा नेकपा एमालेका दलबहादुर भट्टराई ८ हजार २ सय ८३ मतका साथ विजयी भएका छन् । निमटतम प्रतिद्वन्दी नेकपा माओवादीका पदम क्षेत्रीलाई हराउँदै भट्टराई विजयी भएका हुन् । क्षेत्रीले ६ हजार ७ सय २६ मत प्राप्त गरे ।उपाध्यक्षमा एमालेकै दिपा पोख्रेल विजयी भएकी छिन् । उनले ८ हजार १ सय ५५ मत प्राप्त गरेकी छिन । उपाध्यक्षमा निकटतम प्रतिद्वन्दी नेपाली कांग्रेसका शोभाखर खनालले ६ हजार ६ सय ५७ मत प्राप्त गरेका छन् ।
ओखलढुंगाको मोलुङमा गठबन्धन भत्काउँदै अध्यक्ष र उपाध्यक्षमा एमाले विजयी,ओखलढुंगा : मोलुङ गाउँपालिकामा नेकपा एमालेका उम्मेदवार विजयी भएका छन् । कांग्रेसमाओवादीको गठबन्धन भत्काउँदै अध्यक्षमा नेकपा एमालेका उत्तम राई विजयी भएका हुन् । राईले ४ हजार ५२ मत प्राप्त गर्दा उनका प्रतिद्वन्द्वी गठबन्धनबाट कांग्रेस उम्मेदवार राजन दाहालले ३ हजार ४ सय ६२ मत पाए । यसअघि एमालेले २६ मतान्तरले अध्यक्ष पद मात्र जितेको थियो । उपाध्यक्षमा पनि एमालेकी उर्मिला खतिवडा निर्वाचित भइन् । उनले प्रतिस्पर्धीलाई दोब्बर बढी मतान्तरले पछि पार्दै उपाध्यक्ष जितेकी हुन् । खतिवडाले ४ हजार २ सय ल्याउँदा गठबन्धनबाट माओवादी केन्द्रका कुलबहादुर खत्रीले २ हजार ९६ मत पाए । खतिवडाले २ हजार १ सय ४ बढी मतले जित्न सफल भएकी छन् । जिल्लामा सबैभन्दा धेरै मतान्तरमा विजयी हुने उनी पहिलो जनप्रतिनिधि हुन् । वडामा पनि एमालेको बहुमत छ । ८ मध्ये ५ वडा एमाले र ३ नेपाली कांग्रेसले जितेको छ । माओवादी केन्द्रका सबै वडा अध्यक्ष र गठबन्धनको उपाध्यक्षसहित सबै पदमा पराजित भए ।
काम गरेरै मन जितेका छौं : नवनिर्वाचित मेयर सुनिल प्रजापति,"नेपाल मजदुर किसान पार्टीले यहाँका जनताको मर्म बुझेको छ। हामीले जनताका लागि काम गर्ने हो र अहिलेसम्म काम गरेरै उहाँहरूको मन जितेका छौं। घोषणापत्र हेरेर जनताले मत दिएका छन्। हामीले पनि सबै प्रतिबद्धता पूरा गरेका छौं। जतिसुकै दुःख, कष्ट सहेर पनि इमान्दार र पारदर्शी काम गरेका छौं। धेरै काम भएका छन् र अब समयअनुकूल त्यसलाई अझै परिमार्जित गर्दै लैजाने पक्षमा छौं। शिक्षा र स्वाथ्य सर्वसाधारण जनताको पहुँचमा पुर्याएका छौं। गरिबलाई शैक्षिक ऋण दिएका छौं। यहाँ ७ हजार विद्यार्थी उच्च शिक्षा पढ्छन्। उच्च शिक्षा हासिल गर्न नगरपालिकाले पैसा तिरेको छ। नगरपालिकाको कलेजमा ३ करोड छात्रवृत्ति दिइएको छ। अस्पताल बनाएका छौं। सस्तोमा सेवा दिएका छौं। अस्पतालमा ५० रुपैयाँमा सेवा दिएका छांै। सबै वडामै आयुर्वेदिक निःशुल्क उपचार उपलब्ध छ। श्वासप्रश्वास केन्द्रमा सय रुपैयाँ तिरेपछि सम्पूर्ण रोग सस्तोमा उपचार भएको छ। विकास निर्माणका काममा हामी सचेत छौं। सांस्कृतिक र पर्यटकीय ऐतिहासिक जिल्लाको रूपमा हामीले नगरलाई चिनाएका छौं। पोखरीहरूको संरक्षण गर्ने मात्रै होइन, अतिक्रमण भएकालाई फर्काउने काम पनि गरेका छौं। हामीले कला, साहित्य, संकार र संस्कृतिको राजधानी नै बनाएका छौं। त्यसैले नागरिकले अन्य पार्टीलाई किन छान्ने र ?"
कीर्तिपुरको नगर प्रमुखमा कांग्रेसका नकर्मी र उपप्रमुखमा शाक्य विजयी,काठमाडौं : कीर्तिपुर नगरपालिकाको प्रमुखमा नेपाली कांग्रेसका राजकुमार नकर्मी नौ हजार ४३ मत ल्याएर निर्वाचित भएका छन् । उनका निकटतम प्रतिद्वन्द्वी नेकपा (एमाले)का केशरत्न बज्राचार्यले पाँच हजार ५०७ मत प्राप्त गरेको काठमाडौँ जिल्ला निर्वाचन अधिकारी ठाकुर भट्टराईले जानकारी दिए । यसैगरी उपप्रमुख पदमा रुख चुनाव चिह्न लिएर उम्मेदवार बनेकी जनता समाजवादी पार्टीकी शुभलक्ष्मी शाक्यले आठ हजार ६६५ मत प्राप्त गरी विजयी भएकी छन् । उनको निकटतम प्रतिद्वन्द्वी एमालेकी बिन्दु महर्जनले सात हजार २०६ मत प्राप्त गरिन्। रासस
एमालेको गढ भत्काउँदै मोरङको मिक्लाजुङमा गठबन्धन विजयी,"विराटनगर : नेकपा (एमाले)को गढ मानिएको मोरङको मिक्लाजुङ गाउँपालिकामा सत्तारुढ गठबन्धनका उम्मेदवार विजयी भएका छन्। एमालेको गढ भत्काउँदै गाउँपालिकाको अध्यक्षमा नेपाली कांग्रेस र उपाध्यक्षमा नेकपा (माओवादी केन्द्र) का उम्मेदवार निर्वाचित भएका हुन्। गठबन्धनले दुवै पदमा पुरुष उम्मेदवार उठाएको थियो। निर्वाचन अधिकृतको कार्यालयले मंगलबार बिहान सार्वजनिक गरेको अन्तिम मतपरिणामअनुसार गाउँपालिकाको प्रमुख कांग्रेसका बबिकुमार राई बनेका छन्। एमालेको आधार क्षेत्र भत्काउने क्रममा उनी भारी मतान्तरले विजयी बने। एमालेको किल्ला तोड्दै राई ३ हजार ३३७ मतान्तरले गाउँपालिका प्रमुखमा निर्वाचित भएका हुन्। राईले ८ हजार २५३ मत ल्याउँदा उनका निकटतम प्रतिद्वन्द्वी नेकपा (एमाले)का नरेन्द्रप्रसाद ढुंगेलको ४ हजार ९१६ मत मात्रै आयो। गाउँपालिकाको उपाध्यक्षमा माओवादीका दिनेश पौडेल निर्वाचित भएका छन्। एमाले उम्मेदवार निर्मला राईविरुद्ध १७१ मतान्तरको जित निकाल्दै पौडेल गाउँपालिकाको उपप्रमुख बनेका हुन्। पौडेलले ५ हजार ६२६ मत ल्याउँदा निकटतम प्रतिद्वन्द्वी राईको ५ हजार ४५५ मत आएको छ। २०७४ सालको स्थानीय निर्वाचनमा मिक्लाजुङको प्रमुख र उपप्रमुख दुवै पदमा एमालेका उम्मेदवार विजयी भएका थिए। देवीप्रसाद आचार्य प्रमुख र सरला राई उपप्रमुख निर्वाचित हुँदा एमाले एक्लैले ६ वटा वडा जितेको थियो। तर ५ वर्षपछि एमालेविरुद्ध मोर्चाबन्दी गरेर चुनावमा होमिएको सत्तारुढ गठबन्धनका उम्मेदवारले गाउँपालिकाको नेतृत्व गर्ने अवसर पाएका छन्। ९ वटा वडा रहेको मिक्लाजुङमा कांग्रेसले ५ वटा, माओवादी र एमालेले २२ वटा जितेका छन्। मिक्लाजुङ १ को अध्यक्षमा कांग्रेसका पर्वत राई, २ मा बलबहादुर श्रेष्ठ, ४ मा विशाल राई, ६ मा खडीबहादुर मगर र ९ मा सेमन्तराज दाहाल विजयी बनेका छन्। माओवादीबाट उम्मेदवार रहेका मेघराज तामाङ ५ र पूर्णबहादुर कुँवर ८ नम्बर वडाको अध्यक्ष निर्वाचित भए। एमालेबाट ३ मा सन्तोषकुमार थापामगर र ७ मा सुशीलराज चौहानले अध्यक्ष जितेका छन्।"
धवलागिरीमा एमालेको गड भत्काएर गठबन्धनका उमेद्वार विजयी,"बेनी : म्याग्दीको धवलागिरी गाउँपालिकाको अध्यक्षमा नेपाली कांग्रेस र उपाध्यक्षमा नेकपा माओवादी केन्द्रका उमेद्वार विजयी भएका छन् । स्थानीय तह चुनावमा धवलागिरीमा नेपाली कांग्रेस र माओवादी केन्द्रले तालमेल गरेका थिए । गठबन्धनबाट अध्यक्षमा कांग्रेसका प्रेमप्रसाद पुनले तीन हजार १२३ र उपाध्यक्षमा माओवादीका रेशम पुनले दुई हजार ८१२ मत पाएर निर्वाचित भएका सहायक निर्वाचन अधिकृत पूर्णबहादुर खत्रीले जानकारी दिए । अध्यक्षमा नेकपा एमालेकी उमेद्वार थमसरा पुनले दुई हजार ५४८ र उपाध्यक्षमा एमालेका प्रगति कार्कीले दुई हजार ६१८ मत पाएका निर्वाचन अधिकृतको कार्यालयले जनाएको छ । सात वटा वडा रहेको धवलागिरी गाउँपालिकामा नेपाली कांग्रेसले २, एमालेले ३ र माओवादीले २ वटा वडामा अध्यक्ष जितेका छन् । गत चुनावमा धवलागिरीमा माओवादी र कांग्रेसले तालमेल गरे पनि एक एक वटा मात्र वडा जितेका थिए । यसपालि एमालेको गड भत्काएर जित हाँसिल गरेका हुन् । वडा नम्बर १ मा गठबन्धनबाट माओवादीका झक छन्त्याल, २ मा एमालेका अकप्रसाद विक, ३ मा कांग्रेसका देवेन्द्र रोका, ४ मा एमालेका यामबहादुर घर्ती, ५ मा कांग्रेसका अमर छन्त्याल, ६ मा एमालेका राजाराम उपाध्याय र ७ मा माओवादीका अशोक खत्री निर्वाचित भएका छन् । खत्रीले ७५२ मत ल्याएर वडा अध्यक्षमा निर्वाचित हुँदा उनका प्रतिस्पर्धी एमालेका खुमबहादुर थापा (राजु)ले ६१८ मत पाएका छन् । वडा सदस्यहरु गठबन्धनका उमेद्वार निर्वाचित भएका छन् । १० हजार ९४० मतदाता रहेको धवलागिरीमा ६१ दशमलब १८ प्रतिशत अथवा छ हजार ६९४ मत खसेको थियो । ३७ पदका लागि ८४ जना प्रतिस्पर्धामा थिए । म्याग्दीको ६ वटा मध्य चार वटा स्थानीय तह र ३६ वटा वडाको मतगणना सकिएको छ । मतपरिणाम सार्वजनिक भएका ३६ वटा वडामध्ये एमालेले १९, कांग्रेसले १३ र माओवादीले ६ वटा वडामा जित हाँसिल गरेका छन् । ८ वटा वडा, बेनी नगरपालिका र अन्नपूर्ण गाउँपालिकाको अन्तिम मतपरिणाम आउन बाँकी छ ।"
सल्यानको कपुरकोटमा एकीकृत समाजवादीका दुर्गाबहादुर पुन विजयी,"दाङ : सल्यानको कपुरकोट गाउँपालिका अध्यक्षमा एकीकृत समाजवादीका दुर्गाबहादुर पुन विजयी भएका छन् । गठबन्धनको तर्फबाट अध्यक्षको उम्मेदवार बनेका पुनले २२४ मतले एमालेका भिमबहादुर सेनलाईपछि पार्दै विजयी भएका हुन् । पुनले ३१६० मत प्राप्त गर्दा उनका निकटतम प्रतिद्वन्दी एमालेका सेनले अध्यक्ष पदमा २९३६ मत प्राप्त गरेका छन् । त्यसैगरी, नेकपा माओवादी केन्द्रका प्रकाश भण्डारीले ३२४० मत प्राप्त गरेर उपाध्यक्ष पदमा विजयी भएका छन् । उनका निकटतम प्रतिद्वन्द्वी एमालेका भिमा बुढाथोकीले २७४५ मत प्राप्त गरे। यसैगरी, कांग्रेसको तर्फबाट विष्णुप्रसाद शर्माले अध्यक्ष पदमा १५७२ र ओकी महताराले उपाध्यक्ष पदमा १५३९ मत प्राप्त गरे। राष्ट्रिय जनमोर्चाका तुलसीराम योगीले २७ मत प्राप्त गरे। कपुरकोट गाउँपालिकामा समाजवादी र माओदीबीच गठबन्धन भएको थियो।"
बारपाक सुलिकोट गाउँपालिका अध्यक्ष र उपाध्यक्षमा माओवादी केन्द्रका उम्मेदवार विजयी,"गोरखा : गोरखाको बारपाक सुलिकोट गाउँपालिकाको अध्यक्ष र उपाध्यक्ष दुवैमा माओवादी केन्द्रका उम्मेदवार विजयी भएका छन् । ५,७१९ मत प्राप्त गरी गाउँपालिकाको अध्यक्षमा विष्णु भट्ट र उपाध्यक्षमा ५,७६५ मत ल्याईसनमाया गुरुङ विजयी भएका हुन् । अध्यक्षका निकटत्तम प्रतिद्वन्द्वी कांग्रेसका जितबहादुर घलेले ४८६४ मत ल्याएका थिए भने उपाध्यक्षकी प्रतिद्वन्द्वी कांग्रेसकी लेखमाया रानाले ४,५७५ मत ल्याएकी थिइन् । अध्यक्ष र उपाध्यक्ष दुबै जना यसअघिको पहिलो कार्यकालमा पनि विजयी भएका थिए । सो पालिकाको वडा नम्बर २, ४, ५, ६ र ७ मा माओवादी केन्द्र विजयी बनेको छ भने वडा नम्बर १, ३ र ८ मा नेपाली कांग्रेस विजयी बनेका छन् ।"
उदयपुुरको उदयपुरगढी गाउँपालिकामा नेपाल एकीकृत समाजवादीका मानबहादुर विजयी,"उदयपुर : उदयपुरको उदयपुरगढी गाउँपालिकामा गठबन्धनका उमेदवार विजयी भएका छन् । नेकपा एमालेका गोपाल खत्रीलाई पछि पार्दै गठबन्धन नेकपा एकीकृत समाजवादीबाट अध्यक्षका उमेदवार मानबहादुर केप्छाकी मगर दोस्रो कार्याकालका लागि विजयी भएका हुन् । खत्रीलाई ८२८ मतान्तरले पराजित गरी मगर अध्यक्ष निर्वाचित भएका हुन् । मगरले ४ हजार ९४२ मत ल्याए भने खत्रीले ४ हजार ११४ मत पाए । ०७४ मा मगरले नेकपा एमालेबाट अध्यक्ष जितेका थिए । त्यसैगरी, उपाध्यक्षमा गठबन्धन नेपाली कांग्रेसका जितबहादुर खड्का विजयी भएका छन् । खड्काले ४ हजार ६४८ मत पाउँदा एमालेका शोभाकुमारी आलेले ३ हजार ८६३ मत पाइन् । खड्का यसअघि हालका अध्यक्षसँगै पराजित भएका थिए । ८ वडा रहेको उदयपुरगढी नेकपा एमालेकोतर्फबाट वडानं ८ थिरबहादुर राउत, वडानं २ मा स्वतन्त्र उमेदवार इन्द्रबहादुर राउत विजयी भए भने बाँकी सबैमा गठबन्धनका उमेदवार विजयी भए । वडानं १ मा नेकपा (एस)का दिलबहादुर राना, ३,४,७ मा नेकपा माओबादी केन्द्रका क्रमश मनोज कार्की, रामबहादुर घले, भुवन मगर विजयी भए । त्यसैगरी वडानं ५ मा नेपाली काँग्रेसका कुमार अधिकार र ६ मा कृष्णबहादुर खत्री विजयी भएको निर्वाचन अधिकृत धनबहादुर कार्कीले जानकारी दिए ।"
रसुवाको नौकुण्डको अध्यक्षमा कांग्रेस र उपाध्यक्षमा एमाले विजयी,"रसुवा :रसुवाको नौकुण्ड गाउँपालिकाको अध्यक्षमा नेपाली कांग्रेस र उपाध्यक्षमा नेकपा एमाले विजयी भएको छ । अध्यक्षमा कांग्रेसका नुर्वुसाङ्बो घलेले ३४७४ मत पाए । उनको निकटतम प्रतिद्वन्द्वी नेकपा एमालेकी सिर्जना लामाले ३०९७ मत प्राप्त गरिन्। उपाध्यक्षमा एमालेका चन्द्रबहादुर तामाङले २९०४ मत ल्याएर निर्वाचित भए । उपाध्यक्षका निकटतम प्रतिद्वन्द्वी जनता समाजवादी पार्टीका भुमे लामाले १९५१ मत पाए । अन्तिम परिणामअनुसार वडा नम्बर १ मा कांग्रेसका कान्छा तामाङ, वडा नम्बर २ मा एमालेका ङाफु याल्बो थोक्रा, वडा नम्बर ३ मा एमालेका नोकेन्द्रदेव मोक्तान, वडा नम्बर ४ मा कांग्रेसका ज्ञानी वाइबा, वडा नम्बर ५ मा कांग्रेसका श्याम बहादुर थिङ र वडा नम्बर ६ मा एमालेका योनुर्पु तामाङ विजयी भएका हुन्। २०७४ सालमा भएको निर्वाचनमा अध्यक्षमा कांग्रेस र उपाध्यक्षमा एमालेले विजयी हाँसिल गरेको थियो ।"
बढ्यो बदर मत,"यसपटक मतदाताले उम्मेदवारै नभएको पदमा पनि मतदान गरेको पाइएको छ। मतदानसम्बन्धी चेतनाको अभाव र गठबन्धनका कारण मतदाता झुक्किँदा यस्तो अवस्था आएको हो। मुख्य निर्वाचन अधिकृतको कार्यालयले उम्मेदवार नभएको चिह्नमा दिएको मतलाई बदरको सूचीमा राखेको छ। विराटनगरमा सोमबार दिउँसोसम्म १६,३४३ मतगणना हुँदा उम्मेदवारै नभएको प्रमुख र उपप्रमुख पदमा १२,३५७ मत परेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले बताए। विराटनगरमा गठबन्धन हुँदा कांग्रेसको भागमा मेयर र जसपाको भागमा उपमेयर परेको थियो। गठबन्धनअनुसार मतदाताले मेयरमा कांग्रेसको चुनाव चिह्न रूख र उपमेयरमा जसपाको छातामा मतदान गर्नुपर्ने हो। तर, मतदाताले मेयरसहित सातै छाप रूखमा र सातै छाप छातामा लगाउँदा प्रयोगविहीन अर्थात् बदर मतको संख्या धेरै भएको छ। उम्मेदवार नभएको मेयरका लागि ५,१४६ र उपमेयरमा ७,२११ मत परेको छ। उम्मेदवारविहीन मेयर र उपमेयर दुवै पदमा परेर बदर भएको मत संख्या १२,३५७ हुन्छ। उम्मेदवार रहेका पदमा प्राप्त भएको मत गनिन्छ। उम्मेदवार नभएको पदमा आएको मत बदर हुन्छ, सूचना अधिकारी बुढाथोकी भने, अन्य प्रकारका मत बदरको संख्या भने न्यून छ। गणना भएकोमध्ये पूर्ण मत बदर लगभग ७ प्रतिशत जति छ। वीरगन्ज महानगरमा जारी मतगणनामा मेयर र उपमेयर दुवैमा बदर मतको संख्या अत्याधिक छ। मुख्य निर्वाचन अधिकृत धर्मराज पौडेलका अनुसार जारी मतगणनाका क्रममा मेयर पदमा सरदर २६ प्रतिशत मत बदर भेटिएको छ। सोमबार बेलुकी ६ बजे निर्वाचन अधिकृतको कार्यालयले सार्वजनिक गरेको मतगणनाको विवरण अनुसार १० हजार ४८१ मत गणना हुँदा मेयरमा २ हजार ७८६ अर्थात् २६५८ प्रतिशत मत बदर भएको छ।उपमेयरमा भने आधाभन्दा बढी अर्थात् ५६४१ प्रतिशत मत बदर भएको छ। उपमेयरमा ५ हजार ९१३ मत बदर भएको मुख्य निर्वाचन अधिकृत धर्मराज पौडेलले बताए। वीरगन्ज१४ पिपरा स्थित नृसिंह मावि मतगणना स्थलमा वडा१ ,२ ,३ , ४ ,३० र ३१ को मतगणना जारी छ। वीरगन्ज महानगरको उपमेयरकी स्वतन्त्र उम्मेदवार रम्भा मिश्राले महानगरमा उपमेयर पदका लागि पुनः निर्वाचन गराउन आयोगसँग माग गरेकी छन्। मतदाता शिक्षाको अभावमा उपमेयर पदको आधा भन्दा बढी मत बदर भइरहेकाले उपमेयरको मतदान गराउन उनले माग गरेकी हुन्। सोमबार पौडेललाई निवेदन बुझाउँदै मिश्राले महानगरमा गत शुक्रबार भएको उपमेयरको मतदान रद्द गरी पुनः मतदान गराउन आयोगसँग माग गरेकी हुन्। भरतपुर महानगर४ को ३ हजार ९०३ मत गणना हँुदा ३२९ मत बदर भयो। महानगरपालिकाको सबैभन्दा बढी मत बदर उपप्रमुखमा छ। उपप्रमुखमा १४५ प्रतिशत मत बदर भएको छ। १५ हजार ३३२ मत गणना हँुदा करिब २हजार ५ सय मत बदर भएको छ। त्यस्तै, प्रमुखमा ३३ प्रतिशत र अहिलेसम्मको गणनामा करिब १४ सय मत बदर भएको छ। भरतपुरमा बदर मतको संख्या २०७४ को स्थानीय निर्वाचनभन्दा कम हुन सकेको छैन। गठबन्धनका कारण मतदाता अलमलिएर पनि मत बदर भएको हो। कांग्रे्रेस र माओवादी केन्द्रसहित ५ दलीय गठबन्धन र राप्रपासँग तालमेल गरेर एमाले चुनावी प्रतिस्पर्धामा छ। दुवै पक्षले तालमेल गरे पनि मतदाता झुक्किएका छन्। मतदानको लागि चिह्न फरक ठाउँमा भएको कारण पनि मतदाता झुक्किएका हुन्। सिन्धुलीमा यसपटक कम्तीमा २३ प्रतिशत मत बदर हुने देखिएको छ। स्थानीय तहको निर्वाचनमा मतदाता शिक्षाको कमी र सत्तारूढ दलहरूबीच भएको चुनावी तालमेलका कारण पनि धेरै मत बदर हुने भएको हो। कमलामाई नगरपालिकाको हालसम्मको ८ हजार ४८५ मत गणना हुँदा १ हजार ९९६ मत बदर भएको छ। यो झण्डै २३ प्रतिशत हो। अन्य पालिकाहरूमा समेत बदर मतको संख्या यही अनुपातमा छ। सिन्धुलीमा यसपटक आयोगले मतदाता शिक्षा सञ्चालन नगर्दा, २ पानामा मतपत्र भएको कारण, उम्मेदवार नै नभएको चिह्नमा समेत मत संकेत गरेको कारण २०७४ को तुलनामा बढी मत बदर हुने जिल्ला निर्वाचन कार्यालयको अनुमान छ। नौवटै पालिकामा यसपटक झण्डै ६६ प्रतिशत मत खसेको छ। मतदाता शिक्षा अभावका कारण रामेछापमा धेरै मत बदर भएको छ। विगतमामा बढीमा ५ प्रतिशत मत बदर भएकोमा यसपटक १५ प्रतिशतसम्म मत बदर हुनसक्ने जिल्ला निर्वाचन कार्यालय रामेछापका प्रमुख मधुकर साहले बताए। उनका अनुसार १ सय मत गन्दा १५ वटासम्म बदर मत भेटिएको छ। कतिमा स्वस्तिक चिह्न लगाउन मिलेको छैन भने कतिमा निर्वाचन अधिकृतको हस्ताक्षर नै नगरेको पनि भेटिएको छ, उनले भने। मन्थली नगरको प्रमुखमा ७ हजार २५७ मत गणना गर्दा ५२६ मत बदर भएको मुख्य निर्वाचन अधिकृतको कार्यालयले जनाएको छ। जुन गणना भएको मतको ७२४ प्रतिशत हो। यस्तै, उपप्रमुखमा ७ हजार ४४६ मत गणना गर्दा १ हजार १४३ मत बदर भएको कार्यालयले बताएको छ। यो गणना गरेको गरेको मतको १५३५ प्रतिशत हो। प्रारम्भिक मत परिणामले हेटौंडा उपमहानगरमा २०७४ को स्थानीय निर्वाचनभन्दा बदर मतको संख्या घटेको देखिएको छ। हेटौंडा१ को मत परिणामअनुसार जम्मा ५३ मत पूर्ण बदर भएको मुख्य निर्वाचन अधिकृतको कार्यालयले जनाएको छ। कार्यालयका अनुसार सो वडामा ३ हजार २९३ मत खसेको थियो। वडा२ मा जम्मा १७ मत पूर्ण बदर भएको छ। अघिल्लोपटक खसेको मतको १० प्रतिशत मत बदर भएकोमा यो पटक २ प्रतिशतभित्र सीमिति हुने मुख्य निर्वाचन अधिकृतको कार्यालयको अनुमान छ। धनगढी उपमहानगरमा २१ प्रतिशत मत बदर भएको छ। सोमबार बेलुकीसम्मको १० हजार ३२९ मतको गणनामा मेयर पदमा २ हजार ७९ मत बदर भएको छ भने उपमेयरमा त्यसको दोब्बर ४ हजार १६५ मत बदर भएको छ। मेयरमा बदर भएका २ हजार ७९ मत भनेका गणना भएका मतको २० प्रतिशत हो। धनगढीमा ६३ हजार ७१५ मत खसेको छ। यही हिसाबले मत बदर हुने हो भने १२ हजार भन्दा बढी मत बदर हुने अनुमान छ। उपमेयरमा बदरमतको संख्या झन् डरलाग्दो छ। १० हजार ३२९ मतको गणनामा ४ हजार १६५ मत बदर भएको छ। यो भनेको ४० प्रतिशत मत हो। धनगढी उपमहानर१ मा गणना भएका ४२१८ मत मध्ये १७०७ मत बदर भएको छ। यो भनेको गणना भएका मतको झण्डै ४१ प्रतिशत हो। यसपालि बदरमतको संख्या विगतभन्दा बढेको प्रदेश निर्वाचन कार्यालयका प्रमुख प्रेमराज भट्टले बताए। नेपालगन्ज उपमहानगर२२ को वडाध्यक्षमा जनता समाजवादीका अब्दुल गफ्फार हल्वाइ ६१५ मत ल्याएर निर्वाचित भए। हल्वाइले जितेको मतभन्दा ७८ बढी मत अर्थात् ६९३ मत बदर भयो। वडामा कुल मत २ हजार ८ खसेको थियो। कुल खसेको मतमा ३४५१ प्रतिशत मत त बदर नै भयो। वडा२१ मा ३५४७ प्रतिशत मत बदर भएको छ। वडामा कुल २ हजार ९३७ मत खसेकोमा १०४२ मत बदर भएको छ। नेपालगन्ज२० मा जनता समाजवादीका कौशलकुमार धोबी प्यानलसहित वडाध्यक्षमा निर्वाचित भए। उनले १ हजार ५२६ मत ल्याएर चुनाव जिते। विजेता धोबीले ल्याएको भन्दा १२ मत बढी अर्थात् १ हजार ५३८ मत बदर नै भएको छ। किशोर बुढाथोकीविराटनगर, शिवराज भट्टधनगढी, क्रान्ति शाहवीरगन्ज, कृष्ण सारु मगरमकवानपुर, शंकरप्रसाद खनालनेपालगन्ज, राजन गाउँलेसिन्धुली, सन्तोष ढुंगेलरामेछाप,अनिल ढकालचितवन"
पर्वतको पैंयु गाउँपालिका अध्यक्षमा कांग्रेस र उपाध्यक्षमा एमाले विजयी,कुश्मा : पर्वतको पैयुँ गाउँपालिकाको अध्यक्षमा नेपाली कांग्रेसका उम्मेदवार तोरण मल्ल ठकुरी विजयी भएका छन्। मल्लले ३ हजार ८ सय २४ मत प्राप्त गरी विजयी भएका हुन्। नेकपा एमालेका अध्यक्ष पदका उम्मेदवार महेन्द्र श्रेष्ठले ३ हजार ३ सय ८० मत ल्याएर पराजित भएका छन्। मल्ल र श्रेष्ठका बिचमा ४ सय ४४ मतको अन्तर रहेको छ। उपाध्यक्षमा भने नेकपा एमालेका उम्मेदवार यामकुमारी राना विजयी भएका छन्। रानाले ३ हजार ७ सय ७७ मत ल्याएका छन्। उपाध्यक्षका उम्मेदवार नेपाली कांग्रेसका जानकी प्रधानले ३ हजार ४ सय ५८ मत ल्याएर पराजित भए। उपाध्यक्षमा ३१९ मतले प्रधानलाई पछि पार्दै राना विजयी भएका हुन्। पैंयु गाउँपालिकामा ७ वडा रहेका छन्। जसमा वडा नं १ र वडा नं ७ भोर्लेमा नेपाली कांग्रेस विजयी भएको छ भने बाँकी ५ वटा वडामा नेकपा एमाले विजयी भएको छ।
बर्दियाको राजापुरमा माओवादी केन्द्र विजयी,"गुलरिया : बर्दियाको राजापुर नगरपालिकाको प्रमुखमा माओवादी केन्द्रका दीपेश थारु र उपप्रमुखमा मनकला कुमारी चौधरी विजयी भएका छन्। नेपाली कांग्रेसका दिपक जंग शाह र यशोदा थारुलाई पराजित गर्दै राजापुरमा माओवादी केन्द्रले जित हात पारेको छ। प्रमुख पदका थारुले ९ हजार ८०७ मत प्राप्त गरेका छन्। शाहले ९ हजार ७६० मत पाए। उप्रमुख पदमा माओवादी केन्द्रकी चौधरीले १० हजार ८६ मत प्राप्त गरी नेपाली कांग्रेसकी यशोदा थारुलाई पराजित गरिन्। कांग्रेसकी थारुले १० हजार मत प्राप्त गरिन्। प्रमुख पदमा ४७ मत र उपप्रमुख पदमा ४१ मतको मतान्तर रहेको निर्वाचन अधिकृतको कार्यालय राजापुरले जनाएको छ। राजापुर नगरपालिकामा रहेका १० वटा वडाहरुमध्ये ५ वटा वडाको अध्यक्षमा माओवादी केन्द्र, ३ वटामा नेपाली कांग्रेस, एमाले र स्वतन्त्र गरी ११ वडा जितेका हुन्। माओवादी केन्द्रबाट वडा नम्बर ३ मा प्रशान्त थारु, ४ मा विदुर पोखरेल, ६ मा असराज न्यौपाने, ८ मा राजेश थारु र वडा नम्वर १० मा शिवलाल थारु विजयी भएका छन्। नेपाली कांग्रेसबाट वडा अध्यक्षमा वडा नम्वर १ बाट बाबुराम चौधरी, २ मा रामचन्द्र चौधरी र ९ मा विष्णु प्रसाद थारु विजयी भएका हुन्। स्वतन्त्रबाट वडा नम्वर ५ मा रमेश चौधरी, एमालेबाट वडा नम्बर ७ मा रामु थारु विजयी भएका छन्। माओवादी केन्द्रबाट मेयरपदका विजेता दीपेश थारु लुम्बिनी प्रदेस सांसदबाट राजीनामा दिई निर्वाचनमा होमिएका हुन्। माओवादी केन्द्रकी उपप्रमुख मनकला कुमारी चौधरी पुन उपप्रमुखमा निर्वाचित भएकी छन्।"
धनुषामा दाजुभाइबीच विवाद हुँदा गोली चल्यो,"जनकपुरधाम : दाइभाइबीचको विवादले उग्ररुप लिएपछि गोली चलेको छ। धनुषामा भाइले दाइलाई गोली हानी घाइते बनाएका छन् । नगराइन नगरपालिका ८ स्थित अकौरा बस्ने जामुन पासवान र नसिब पासवानबीच घरायसी विवाद हुँदा गोली चलेको प्रहरीले जनाएको छ । दुबै पक्षबीच झगडाको क्रममा कुटाकुट हुँदा नसिब पक्षका ५० वर्षीय श्रीनारायण पासवानले जामुनमाथि गोली प्रहार गरेको जिल्ला प्रहरी कार्यालय धनुषाले जनाएको छ । प्रहरीका अनुसार ७१ वर्षीय जामुनको दाहिने हातको पाखुरामा गोली लागेको छ। अहिले उनको प्रादेशिक अस्पताल जनकपुरमा उपचार भइरहेको छ । घटनास्थलबाट प्रहरीले दुई थान नलकटुवा पेस्तोल र १२ राउण्ड गोली बरामद गरको धनुषाका प्रहरी प्रवाक्ता डीएसपी प्रदिप क्षेत्रीले जानकारी दिए । चारपाँच वर्षदेखि दुबै पक्षबीच निरन्तर झैंझगडा हुँदै आएको उनले बताए । प्रहरीले घटनामा संलग्न रहेको आरोपमा छानबिनका लागि ११ जनालाई नियन्त्रणमा लिएको छ । स्थानीय ईन्द्रनारायण पासवान, अभिषेक पासवान, सोमनाथ पासवान, अजय पासवान, राजीव पासवान, धर्मेन्द्र पासवान, राजीव पासवान, प्रसादी पासवान, प्रह्लाद पासवन, विजय कुमार पासवान र राजन पासवानलाई नियन्त्रणमा लिएको प्रहरीले जनाएको छ ।"

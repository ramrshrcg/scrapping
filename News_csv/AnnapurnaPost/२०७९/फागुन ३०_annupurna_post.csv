शीर्षक,विवरण
द्वन्द्वपीडितको न्यायिक हक,"न्यायका क्षेत्रमा प्रचलित भनाइ छ ढिला न्याय दिनु न्याय नदिनु सरह हो। नेपालमा २०५२ सालदेखि २०६२ सम्म चलेको सशस्त्र संघर्षका क्रममा पीडित भएकाहरूका हकमा त झन् अहिलेसम्म पनि न्याय भएको छैन। शान्ति प्रक्रिया सुरु भएको भने १६ वर्ष भइसकेको छ। द्वन्द्वमै संलग्न कतिपय युद्धमा मारिए, त्यो एउटा कुरा। तर अनाहकमा मारिनु चाहिँ अर्काे कुरा। सर्वसाधारण नागरिक जो अनाहकमा मारिए, तिनका परिवारले यतिका वर्ष धैर्य गरे। तर न्याय पाएका छैनन्। २०६३ सालमै विस्तृत शान्ति सम्झौतामा आयोग गठन गरी द्वन्द्वकालीन मुद्दाको न्यायिक निरूपण गर्ने उल्लेख भएको हो। त्यसअनुसार सत्य निरूपण तथा मेलामिलाप र बेपत्ता छानबिन आयोग पनि गठन भए। सत्य निरूपणमा ६४ हजार उजुरी थन्किएका छन्, बेपत्तामा २५ सय। ती आयोगहरूलाई काम गर्ने नीति नियम बनाउन दलहरूमै इच्छाशक्ति नहुनु नै तिनबाट सत्य निरूपण नहुनु हो। बेपत्तामाथिको छानबिन हुन नसक्नु हो। त्यसो भएपछि न्यायको गुहार माग्न पीडित कहाँ जाने ? यतिका वर्षको धैर्यको बाँघ टुटेपछि अधिवक्ता ज्ञानेन्द्रराज आरण अदालत पुगे। अदालतले पनि तत्कालीन द्वन्द्वरत पक्षको एकधारका प्रमुख माओवादी (केन्द्र) अध्यक्ष तथा प्रधानमन्त्री पुष्पकमल दाहालविरुद्ध मुद्दा हाले। त्यत्तिकैमा माओवादीधारका दलहरूले अदालतविरुद्धै जुन कोकोहोलो मच्चाए, अत्यन्तै अशोभनीय र हताश मनोदृष्टिबाट ग्रस्त रह्यो। एकजना नागरिकले न्यायको हक खोज्नु नै उनीहरूका निम्ति आपत्तिजनक हुनु नै आपत्तिजनक हो। त्यसमाथि अदालतले समेत अहिलेसम्म द्वन्द्वकालीन मुद्दाको किन टुंगो नलागेको हो भनेर नै कारण सोधेको छ। अरू आयोगहरूको क्षेत्राधिकार मिचेको होइन। एक त न्यायको याचना गर्ने निकाय नै अदालत हो। त्यसमाथि अरू कुनै प्रकारबाट न्याय प्राप्त नभएको खण्डमा गम्भीर प्रकारका मानवअधिकार हनन् र अपराधहरूमा सामान्य अदालतले नै न्यायिक निरूपण गर्न सक्छ भन्ने अन्तर्राष्ट्रिय मान्यता नै हो। त्यसो त मैना सुनार हत्यामा महासेनानी बबी खत्री र सहसेनानीद्वय सुनीलप्रसाद अधिकारी र अमित पुनलाई सर्वाेच्च अदालतले यसअघि नै सजाय गरिसकेको छ। माओवादीबाट मारिएका दैलेखका पत्रकार डेकेन्द्र थापाका हत्या अभियुक्तलाई पनि अदालतले दोषी ठहर्याएर जेल पठाइसकेको छ। यिनी नजिरअनुसार पनि आरणले दायर गरेको मुद्दा र अदालतको गरेको स्वीकारप्रति आपत्ति जनाउनुपर्ने कुनै कारण देखिन्न। बरु प्रमुख सरोकारवाला तत्कालीन विद्रोही नेता स्वयं प्रधानमन्त्री हुँदा उनले संक्रमणकालीन न्यायलाई टुंगोमा पुर्याउन नेतृत्वदायी भूमिका खेल्न सक्नुपर्छ। तर द्वन्द्वकालका घटनाका नाममा कसैलाई उन्मुक्ति वा माफी र कसैलाई बदलाको व्यवहार हुनु हुँदैन। द्वन्द्वपीडितहरूको न्यायिक हक छिनिनु हुँदैन।"
अरुण ३ पहुँचमार्गको मुआब्जा चाँडै,"संखुवासभाका प्रमुख जिल्ला अधिकारी वीरेन्द्रकुमार यादवले पनि मुआब्जाका लागि प्रक्रियागत काम भइरहेको बताए। छानबिन गर्ने, यकिन गर्ने काम भइरहेको छ, उनले भने, काठमाडौंमा पनि छलफल राखिएको छ। काठमाडौं : अरुण३ जलविद्युत् परियोजनाको पहुँचमार्गअन्तर्गत छ्याङकुटीदिदिङ खण्ड जग्गाको छुट मुआब्जा वितरणको प्रक्रिया सुरु हुने भएको छ। लगानी बोर्ड नेपालका सहायक प्रवक्ता रमेश अधिकारीले एक साताभित्र छुट मुआब्जा वितरणको प्रक्रियाको थालनी हुने जानकारी दिए। संखुवासभाका प्रमुख जिल्ला अधिकारी वीरेन्द्रकुमार यादवले पनि मुआब्जाका लागि प्रक्रियागत काम भइरहेको बताए। छानबिन गर्ने, यकिन गर्ने काम भइरहेको छ, उनले भने, काठमाडौंमा पनि छलफल राखिएको छ। मन्त्रिपरिषद्को २०७८ चैत्रको बैठकले अरुण ३ जलविद्युत् परियोजनाको पहुँचमार्ग जग्गाको छुट मुआब्जा वितरण गर्ने निर्णय गरेको थियो। तर, एक वर्षयता वितरण हुन सकेको थिएन। मन्त्रिपरिषद्को निर्णय कार्यान्वयनका लागि काम भइरहेको बोर्डका सहायक प्रवक्ता अधिकारीले पुष्टि गरे। सरकारको मुआब्जा दिने निर्णयपछि संखुवासभाका सहायक प्रमुख जिल्ला अधिकारीको संयोजकत्वमा समिति गठन भएको थियो। त्यसले बुझाएको रिपोर्टलाई पुनरावलोकन पनि गरियो। छुट मुआब्जाका लागि करिब चारपाँच सय रोपनी जग्गा अधिग्रहण गर्नुपर्ने बोर्डले जनाएको छ। संखुवासभाको छ्याकुटीदेखि विद्युत् गृहसम्मको २८ किमि सडक निर्माणमा २०७२ सालदेखि नै स्थानीयवासीले अवरोध गर्दै आइरहेका छन्। संखुवासभा जिल्लाको मकालु गाउँ पालिकामा अवस्थित अरुण तेस्रो जलविद्युत् आयोजना अरुण नदीमा निर्माणाधीन विद्युत् आयोजना हो। ९०० मेगावाट क्षमताको आयोजनाको कुल लागत १ खर्ब ४ अर्ब रुपैयाँ हुने अनुमान गरिएको छ। २०७५ वैशाख २८ गते प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले काठमाडौंबाट यस आयोजनाको शिलान्यास गरेका थिए। पाँच वर्षभित्रमा सकाउने गरी आयोजना निर्माण गर्ने ठेक्का भारत सरकारको पब्लिक कम्पनी सतलज हाइड्रो कम्पनीले पाएको हो। कम्पनीसँग नेपाल सरकारको विद्युत् विकास सम्झौता (पीडीए) हुँदा पहुँच मार्ग सरकारले नै व्यवस्था गरिदिने भन्ने उल्लेख छ। सोहीअनुसार आयोजनाले पहुँचमार्ग कुरिरहेको कम्पनीका नेपालका लागि आवासीय प्रतिनिधि हरेराम सुवेदीले बताए। २०४५ सालमा सर्भे भई २०४६ मा सरकारले दिएको क्षतिपूर्ति अपर्याप्त भएको, कतिपयले नपाएको, सडक निर्माण गर्दा घरजग्गा, सिँचाइमा अप्ठ्यारोलगायतका कारण देखाउँदै मुआब्जा को माग गर्दै सडक निर्माण गर्न नदिने भन्दै स्थानीयले अवरोध गर्दै आएका छन्। २०७२०७३ सालमा सडको ट्र्याक खोल्न सडक विभागको अध्ययनले ३० मिटरको सडकको मापदण्ड लियो। सरकारले २०४५ सालमा १५ मिटरको सडकका लागि जग्गा अधिग्रहण गरेको थियो। अहिलेसम्म पनि मुआब्जा विवादले आयोजनाका निर्माण सामान ढुवानीमा बेलाबेलामा समस्या आउने गरेको छ। नेपाल सरकार र जलविद्युत् निगम लिमिटेड (एसजेभिएन) बीच आयोजना विकाससम्बन्धी समझदारीपत्रमा २०६४ सालमा हस्ताक्षर भएको थियो।"
लुम्बिनीमा लागूऔषध मुख्य समस्या,"नेपालगन्ज दाङ : गत १३ फागुनको दिउँसो बाँकेको कोहलपुर नगरपालिका १२ चप्परगौडीबाट तीन जना किशोरलाई ११६ ग्राम ब्राउन सुगरसहित तीन जना किशोरलाई प्रहरीले नियन्त्रणमा लियो। बर्दियाको बढैयाताल गाउँपालिका ७ का २१ वर्षीय विशालसिंह ठकुरी, कोहलपुर नगरपालिका ११ का १८ वर्षका निर्जन ढकाल बर्दियाकै बढैयाताल ७ का २८ वर्षका विक्रम सिंह ठकुरीलाई नियन्त्रणमा लिएर अनुसन्धान गरिरहेको इलाका प्रहरी कार्यालय कोहलपुरका प्रमुख डीएसपी सुन्दर तिवारीले जानकारी दिए। गत १३ फागुनमा मध्यान्न १२ बजे कपिलवस्तु जिल्लाको शिवराज नगरपालिकाको वडा नं ९ बिजगौरीबाट प्रहरीले १६ किलो चरेश बरामद गर्यो। मेघराज घर्तीको घरबाट लुकाइ छिपाइ राखेको सुराकीको आधारमा प्रहरीले खानतलासी गरेर घर्ती र उनकी पत्नीलाई नियन्त्रणमा लिइएको छ। लुम्बिनी प्रदेशका प्रहरी प्रमुख डीआइजी टेकप्रसाद राईले लुम्बिनी प्रदेशमा लागूऔषध नै मुख्य समस्याको रुपमा देखिएको बताउँछन्। लुम्बिनीमा आफू बस्दाको गरेका कामको फेहरिस्त सार्वजनिक गर्दै राई सोमबार दाङबाट बिदाइ भएका छन्। बिदाइ अघि लुम्बिनी प्रदेशप्रहरी कार्यालय दाङले सोमबार तुल्सीपुरमा आयोजना गरेको पत्रकार भेटघाट कार्यक्रममा राईले लुम्बिनी प्रदेशमा लागूऔषध नियन्त्रणसम्बन्धी कार्ययोजना २०७९ जारी गरेर काम गरेको बताए। उनका अनुसार गएको तीन आर्थिक वर्षमा लुम्बिनी प्रदेशका १२ जिल्लामा ६०५ वटा लागूऔषधका मुद्दा दर्ता भएकोमा ९९८ जनामाथि मुद्दा चलाएको छ। लुम्बिनी प्रदेशका जिल्लामध्ये सबैभन्दा धेरै लागूऔषधको समस्या बाँकेमा १९८ मुद्दामा २९५ जना, रुपन्देहीमा ११९ मुद्दामा १९५ जना, दाङमा ८९ मुद्दामा १७१ जना र कपिलवस्तुमा ७९ मुद्दामा १३० जना पक्राउ परेको प्रदेश प्रहरीले जनाएको छ। यस कार्यालयमा आइसकेपछि अनुसन्धान गर्दै गर्दा र दैनिक रूपमा हुने घटनाहरूमध्ये लागूऔषध, दुर्घटना, आत्महत्याका घटनाहरू मुख्य समस्याका देखिए, उनले भने,त्यसमा सीमा अपराधहरू र फैसला कार्यान्वयनलाई मुख्य प्राथमिकतामा राखेर केही गर्न सकिन्छ कि भनी ५ वटा कार्ययोजनाहरू बनाएर लागू गरिएको हो। सीमा तस्करी नियणन्त्रण, लागूऔषध नियणन्त्रण, आत्महत्या न्यूनिकरण, फैसला कार्यान्वयन र सवारी दुर्घटना न्यूनीकरणसम्बन्धी कार्ययोजना २०७९ बनाई फागुन ४ गतेदेखि कार्यान्वयनमा ल्याएको उनले बताए। भर्खरै एआईजीमा बढुवा सिफारिस भएका डीआइजी राइले आफू सरुवा भएर आएको ४९ दिनमा लुम्बिनी प्रदेशका १२ वटै जिल्लामा पुगेर निरीक्षण तथा अनुगमन गरेको जानकारी दिए। अहिलेसम्म पनि नागरिकहरूलाई प्रहरीको निःशुल्क सेवा हुन्छ भन्ने जानकारी नै छैन, उनले भने प्रहरी कार्यालयमा जाँदा निवेदन लेख्नका लागि ५ सयदेखि ५ हजारसम्म शुल्क तिरेको पाइयो। यो तत्काल रोक्न मैले यसअघि नै निर्देशन दिइसकेको छु। प्रहरीको सेवा निःशुल्क छ भन्ने फर्माट तयार गरेर प्रदेशभर निःशुल्क निवेदनका लागि व्यवस्थापन गरिसकेको उनले बताए। राइले लुम्बिनी प्रदेश भित्र प्रहरीबाट गरिने कार्य सम्पादन एवं सेवा प्रवाहसम्बन्धी गुनासो गर्न हटलाइन नम्बर, इमेल र फेसबुक पेजको व्यवस्था गरिएको पनि जानकारी दिए।"
झारफुकका नाममा हत्या,"सीतालाई कुटपिट गरिरहँदा आमाले पटकपटक रोक्न खोजिन्। तर, बोक्सीलाई दुख्ने, छोरीलाई नदुख्ने भन्दै माताले कुट्न रोकिनन्। निरन्तरको कुटपिटपछि सीता बेहोस भइन्। होस फर्किएन। बुटवल : रुपन्देहीको सैनामैना नगरपालिका१० की १४ वर्षीया सीता ज्ञवालीलाई कान दुख्ने र ज्वरो समस्या भयो। स्थानीय सालझण्डी माध्यमिक विद्यालयमा कक्षा ९ पढ्ने उनलाई फागुन ११ गते दिनभर ज्वरोले नछाडेपछि आमा लीला ज्ञवालीले सालझण्डीको बाबुराम मेडिकलमा लगिन्। सीताको कानमा जंगली किर्ना रहेको भन्दै डाक्टरले निकालेर फालिदिए। त्यसको २ दिनसम्म पनि उनलाई निको भएन। फेरि मेडिकल लगेर पिसाब, रगत पनि परीक्षण भयो। डाक्टरले औषधि दिएर पठाए। उनी झन् कमजोर बनेपछि फागुन २० गते स्लाइन पनि चढाइयो। मेडिकल सञ्चालकले अब पनि निको नभए उपचारका लागि बुटवल लैजानु भनेका थिए। एक सातासम्म पनि सीतालाई निको भएन। आमाले अस्पताल लैजान रिक्सामा राखेर हिँडिन्। अर्को टोलमा झारफुक गर्ने माता छिन् भन्ने सुनेकी उनले अस्पताल नगई त्यता लगिन्। ज्ञवाली र माता संज्ञा (सोनिया) रेश्मीको घर एक किलोमिटरको दूरीमा छ। केही समयअघि मात्रै आफूलाई माता उत्रिएको भन्दै झारफुक गर्न थालेकी रेश्मी सैनामैना१०, बेमटेनीकी हुन्। २२ वर्षीया अविवाहित रेश्मी सालझण्डीकै पशुपति क्याम्पसमा स्नातक तह पढ्छिन्। बाबु (ताराप्रसाद)ले माताकोमा लैजानु पर्दैन अस्पताल लैजानु भनेका रहेछन्, स्थानीय भन्छन्, आमाले एकपटक देखाएर केही हुँदैन भन्दै लगिछन्। स्थानीय चेतबहादुर सारुका अनुसार माता रेश्मीले झारफुक गर्न लागेको धेरैलाई थाहा थिएन। आमा लीलाले सीतालाई झारफुकमा लगेपछि माता रेश्मीले बोक्सी छोडाउने भन्दै कुटपिट गर्न थालिन्। मुखमा खरानी र पानी राख्दै लुछ्ने र पिट्ने भएपछि ज्वरोले शिथिल बनेकी सीता मुढो जस्तै भइन्। सीतामाथि चढ्ने, लात्तीले हान्ने, मुखमा खरानी र पानी खन्याइदिने क्रम निकैबेर चल्यो। सामाजिक सञ्जालमा रहेको भिडियोमा माता भनिने रेश्मीले क्रुर तरिकाले कुटपिट गरेको देखिन्छ, स्थानीय सारुले भने। सीतालाई कुटपिट गरिरहँदा आमाले पटकपटक रोक्न खोजिन्। तर, बोक्सीलाई दुख्ने, छोरीलाई नदुख्ने भन्दै माताले कुट्न रोकिनन्। निरन्तरको कुटपिटपछि सीता बेहोस भइन्। होस फर्किएन। माता भनिने रेश्मीले आफूले बोक्सी नचाउने भन्दै भिडियो खिच्न भनेकी थिइन्। त्यही भिडियो सामाजिक सञ्जालमा सार्वजनिक भएपछि मात्रै घटना बाहिर आएको हो। २० गते राति भएको घटनापछि सीताको मृत्यु भयो। माताको कुटपिटले मृत्यु हुँदासमेत आफन्त, छिमेकीले प्रहरीमा खबर गरेनन्। बरु रातारात नै कपिलवस्तुको लक्ष्मण घाटमा पुगेर अन्त्यष्टि गरे। माताका घरपरिवारले घटनालाई गुपचुप राख्न खोजेका थिए। दुई दिनपछि मृतकका मामाले भिडियो सामाजिक सञ्जालमा पोस्ट गरे। भिडियो देखिएपछि मात्रै प्रहरीले घटनाको अनुसन्धान थाल्यो। प्रहरीले फागुन २२ मै माता भनिने रेश्मीलाई नियन्त्रणमा लियो। त्यसपछि झारफुकमा सहभागी र अन्तिम संस्कारमा पुगेका आफन्त, मलामीहरूलाई प्रहरीले नियन्त्रणमा लिएको छ। इलाका प्रहरी कार्यालय बुटवलका प्रमुख दानबहादुर थापाले घटनाको छानबिन अघि बढेको बताए। प्रहरीले अहिलेसम्म १८ जनालाई नियन्त्रणमा लिएको छ। १० जनालाई पक्राउ गरी सामान्य सोधपुछ गरेर छाडेको छ। जिल्ला अदालतबाट १० दिनको म्याद लिएर घटनाको छानबिन भइरहेको प्रहरी प्रमुख थापाले बताए। पक्राउ पर्नेमा २२ वर्षीया संज्ञा (सोनिया) रेश्मी, ४४ वर्षीय ताराप्रसाद ज्ञवाली, २७ वर्षीया ईश्वरी पोखरेल, ५४ वर्षीया निमकला पाण्डे, ५८ वर्षीय मीनबहादुर रेश्मी, ५४ वर्षीया चन्द्रकली रेश्मी, ३३ वर्षीय उमेश थापा, ४९ वर्षीया कमला पोख्रेल, २२ वर्षीय विष्णुप्रसाद पोख्रेल, ५३ वर्षीय डोलनाथ गौतम, ४६ वर्षीय बालानन्द बेल्बासे, ३० वर्षीय दिनेश खनाल, ४५ वर्षीय डिलाराम घिमिरे, ५१ वर्षीय धनराज पोख्रेल, ५७ वर्षीय रामजीप्रसाद पाण्डे, ५५ वर्षीय शालिकराम बेल्बासे, २३ वर्षीय कुमार सिंजाली छन्।"
किन कचल्टियो संक्रमणकालीन न्याय ?,"२०६३ मंसिर ५ मा भएको सम्झौताको माध्यमबाट सशस्त्र द्वन्द्वको विधिवत् अन्त्य भएको थियो। सम्झौतामा ६० दिनभित्र बेपत्ताको विवरण सार्वजनिक गरी परिवारजनलाई जानकारी दिने उल्लेख गरिएको थियो। तर, अहिलेसम्म कुनै जानकारी नपाए पछि द्वन्द्वपीडितहरूले उजुरी दिने क्रम रोकिएको छैन। काठमाडौं : २०६२ साल साउन २३ मा कालिकोटको दह८ पिलिमा सुर्खेत जुम्ला सडक निर्माणका लागि पिलिस्थित सुरक्षा आधार शिविरमा रहेका सेनामाथि माओवादीले आक्रमण गर्यो। ५८ सैनिकको ज्यान गयो। द्वन्द्वमा असंलग्न शक्ति मल्ल र परे घर्तीको पनि मृत्यु भयो। २०६० साल साउन ३२ मा रामेछापको दोरम्बामा सैनिकद्वारा २१ जना व्यक्तिको सैनिक हिरासतमा लिई हत्या भयो। राष्ट्रिय मानवअधिकार आयोगले स्थलगत अध्ययन गरी दोषीलाई कारबाही गर्न सरकारलाई सिफारिस गर्यो। सैनिक अदालतले कसुदार ठहर भएका गुल्मपतिलाई सेवाबाट बर्खास्त गर्यो र दुई वर्ष जेल पठाइएको जानकारी गरायो। दश वर्षे सशस्त्र द्वन्द्वका समयमा यस्ता घटना धेरै भए। सो समयमा बेपत्ता परिएकाको अवस्था अझै पनि सार्वजनिक भएको छैन। सरकार र माओवादीबीच विस्तृत शान्ति सम्झौता भएको पनि १६ वर्ष नाघिसक्यो। २०६३ मंसिर ५ मा भएको सम्झौताको माध्यमबाट सशस्त्र द्वन्द्वको विधिवत् अन्त्य भएको थियो। सम्झौतामा ६० दिनभित्र बेपत्ताको विवरण सार्वजनिक गरी परिवारजनलाई जानकारी दिने उल्लेख गरिएको थियो। तर, अहिलेसम्म कुनै जानकारी नपाए पछि द्वन्द्वपीडितहरूले उजुरी दिने क्रम रोकिएको छैन। आयोगको गठन र पदाधिकारी नियुक्ति गरिसकेपछि पर्याप्त साधन र स्रोतको व्यवस्था गर्नुपथ्र्यो। सरकार सहयोगी बन्न सकेन।युवराज सुवेदी, पूर्वअध्यक्ष, बेपत्ता पारिएका व्यक्तिको छानबिन आयोग प्रधानमन्त्री एवं माओवादी केन्द्रका अध्यक्ष पुष्पकमल दाहाललाई पक्राउको माग गर्दै रिट निवेदन दायर गरेदेखि ज्ञानेन्द्र आरणको मोबाइल अधिकांश समय स्वीच अफ हुन्छ। द्वन्द्वपीडित आरणलाई रिट निवेदन दर्ता नगर्न कतिपय कांग्रेसका नेताले नै दबाब दिएको स्रोत बताउँछ। अनावश्यक फोन र घुमाउरो ढंगले धम्की आउन थालेपछि मोबाइल स्वीच अफ गरेको उनी पनि बताउँछन्। भन्छन्, दाहालले भाषण गर्ने क्रममा ५ हजारको जिम्मा लिन्छु भन्नुभयो। ५ हजारभित्र मेरो पीताजी पर्ने हुनाले उजुरी दिए। न्याय नपाउने भएपछि रिट निवेदन दिएको हुँ। रामेछाप, मन्थली नगरपालिका९ मा ज्ञानेन्द्रका बुवाको द्वन्द्वकालमा हत्या भएको थियो। तत्कालीन विद्रोही पक्ष नेपाल कम्युनिस्ट पार्टी (नेकपा) माओवादीले अपहरण गरी यातना दिँदै गोली हानेर हत्या गरिएको उनको दाबी छ। अधिवक्ता आरणलगायतका द्वन्द्व पीडितको रिट निवेदनको सुनुवाइ सर्वोच्च अदालतले कारण देखाउ आदेश जारी गरेपछि संक्रमणकालीन न्यायको आवाज पुनः सतहमा आएको छ। द्वन्द्वकालमा छोरा बेपत्ता पारेको भन्दै पोखरा३० का अणनाथ बरालले सेनाविरुद्ध सोमबार जाहेरी दिएका छन्। बरालले जिल्ला प्रहरी कार्यालय कास्कीमा तत्कालीन शाही सेनाको फूलबारी ब्यारेकका सुबेदार कृष्णबहादुर गुरुङविरुद्ध जाहेरी दिएका छन्। यी पछिल्ला उदाहरण हुन्। अहिले उजुरी लिई अनुसन्धान गर्न गठन गरिएका सत्यनिरुपण तथा मेलमिलाप आयोग र बेपत्ता पारिएका व्यक्तिको छानबिन आयोग पदाधिकारीविहीन छन्। छानबिन गर्ने अख्तियारी कर्मचारीलाई छैन, बेपत्ता पारिएका व्यक्तिको छानबिन आयोगकी सूचना अधिकारी ज्योति श्रेष्ठ भन्छिन्, पदाधिकारीहरू नहुँदा अनुसन्धान एवं छानबिनको काम नै रोकिएको छ। कस्ता छन्, उजुरी ? संक्रमणकालीन न्यायका लागि राजनीतिक समझदारी र सहयोगात्मक वातावरणको जरुरी छ। आवश्यक साधन स्रोत र जनशक्ति नै छैन। द्वन्द्वपीडितप्रति राज्य जिम्मेवार नभई दिँदा अपेक्षा अनुरूपको काम भएन।गणेशदत्त भट्ट, पूर्वअध्यक्ष, सत्यनिरुपण तथा मेलमिलाप आयोग द्वन्द्वका क्रममा भएका घटनाहरूमध्ये विषयगत आधारमा ९ किसिमका उजुरी परेका छन्। अधिकांश उजुरी मानवअधिकारको गम्भीर उल्लंघनसँग सम्बन्धित छ। प्रदेशगत आधारमा सबैभन्दा बढी उजुरी कर्णाली प्रदेशका बासिन्दाले गरेका छन्। कर्णाली प्रदेशबाट १६ हजारभन्दा बढी उजुरी दर्ता भएका छन्। सबैभन्दा न्यून उजुरी मधेस प्रदेशबाट छ। मधेस प्रदेशबाट झन्डै ४३ सय मात्र उजुरी दर्ता भएको छ। विषयगत आधारमा सबैभन्दा बढी उजुरी शारीरिक तथा मानसिक यातनासँग सम्बन्धित छ। सबैभन्दा थोरै बेपत्तासँग सम्बन्धित रहेको पाइन्छ। यातनासँग सम्बन्धित १९ हजार ८ सय ७४ वटा उजुरी परेको छ। सत्यनिरुपण तथा मेलमिलाप आयोगको वार्षिक प्रतिवेदनअनुसार, दोस्रोमा सम्पत्तिसम्बन्धी छ। यसमा १६ हजार ६५ भन्दा बढी उजुरी छ। तेस्रोमा व्यक्ति हत्याका उजरी छन्। १० हजार ८ सय ५८ वटा उजुरी व्यक्तिहत्यासँग सम्बन्धित छ। चौथोमा विस्थापनसँग सम्बन्धित ५ हजार ९ सय ८५ वटा छन्। पाँचौंमा अंगभंग तथा अपांग बनाउनेसँग सम्बन्धित छ। ५ हजार १५ वटा उजुरी अपांग बनाउनेसँग सम्बन्धित छ। अपहरण तथा शरीर बन्धक ४ हजार ३ सय १६ वटा छन्। बलात्कार तथा यौनजन्य हिंसा ३ सय १४ वटा छन्। पूर्वप्रधानमन्त्री शेरबहादुर देउवा, पूर्वप्रधानमन्त्री पुष्पकमल दाहालदेखि पूर्वराजा ज्ञानेन्द्रको विरुद्ध पनि उजुरी परेको छ। त्यस्तै नेपाल प्रहरीका पूर्वप्रहरी महानिरीक्षकदेखि पूर्वसेनापतिविरुद्ध पनि उजुरीहरू परेका छन्। आयोग गठनमै १३ वर्ष नेपालको अन्तरिम सविधान २०६३ मा सशस्त्र द्वन्द्वको क्रममा बेपत्ता पारिएका व्यक्तिहरूको सम्बन्धमा छानबिन आयोगको प्रतिवेदनको आधारमा पीडित व्यक्तिलाई राहत उपलब्ध गराउने प्रावधान राखियो। सो संविधानमा द्वन्द्वको क्रममा मानव अधिकारको गम्भीर उल्लंघन गर्ने तथा मानवताविरुद्धको अपराधमा संलग्न व्यक्तिहरूका बारेमा सत्य अन्वेषण गर्न तथा समाजमा मेलमिलाप वातावरणको निर्माण गर्न उच्चस्तरीय सत्यनिरूपण तथा मेलमिलाप आयोग आयोग गठन गर्ने व्यवस्था थियो। द्वन्द्वपीडितको संवेदनशीलतालाई बेमतलब गर्दै राजनीतिक स्वार्थ र अनुकूलतामा व्याख्या र प्रयोग गरिनु बिडम्बना हो। पीडितको न्यायिक अधिकारमा अवरोध गर्ने र त्यहीं पीडामा रमाउने न्यायका वास्तविक बाधक को हुन् ?सुमन अधिकारी, पूर्वअध्यक्ष, द्वन्द्वपीडित साझा चौतारी तर, २०६९ साल चैत १ गते मात्र बेपत्ता व्यक्तिको छानबिन र सत्यनिरुपण तथा मेलमिलाप आयोग अध्यादेश जारी भयो। अध्यादेशविरुद्ध सर्वोच्च अदालतमा मुद्दा दायर भयो। सर्वोच्चले दुई छुट्टाछुट्टै आयोग गठन गर्ने आदेश दियो। २०७१ वैशाख २७ गते मात्र बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, ०७१ जारी भयो। सोही ऐनबमोजिम २०७१ माघ २७ गते सत्यनिरुपण तथा मेलमिलाप आयोग र बेपत्ता पारिएका व्यक्तिको छानविन आयोग गठन भयो। २०७१ सालमा लोकेन्द्र मल्लको अध्यक्षतामा गठित आयोगको सदस्यमा बिजुल विश्वकर्मा दुलाल, प्राडा विष्णु पाठक, नरकुमारी गुरुङ र आइबहादुर गुरुङ थिए। २०७६ माघ १० गते दोस्रोपटक बेपत्ता पारिएका व्यक्तिको छानबिन आयोग गठन गरिएको थियो। आयोगको अध्यक्षमा उच्च अदालतका पूर्वन्यायाधीश युवराज सुवेदी थिए। आयोगमा विश्वप्रकाश भण्डारी, डा गंगाधर अधिकारी, डा सुनील रञ्जन सिंह र सरिता थापा सदस्य थिए। सबैको पदावधि सकिएसँगै गत साउन महिनादेखि आयोग पदाधिकारीविहीन छ। पदाधिकारीका पीडा आयोग गठन प्रक्रिया र आर्थिक स्रोत स्वतन्त्र नहुँदा नियुक्त पदाधिकारीले कार्यकालमा पीडा खेप्नु परेको अनुभव सुनाउँछन्। सरकारी असहयोगका कारण नै आयोगले प्रभावकारी कार्यसम्पादन गर्न नसकेको पूर्वअध्यक्षहरू बताउँछन्। छानबिन गर्ने अख्तियारी कर्मचारीलाई छैन। आयोगमा पदाधिकारीहरू नहुँदा अनुसन्धान एवं छानबिनको काम नै रोकिएको छ।ज्योति श्रेष्ठ, सूचना अधिकारी, बेपत्ता पारिएका व्यक्तिको छानबिन आयोग राजनीतिक भागबन्डाका आधारमा सदस्यहरू नियुक्त हुँदा बैठकमै वादविवाद हुने गरेको एक पूर्वअध्यक्षले बताए। सत्यनिरुपण तथा मेलमिलाप आयोगका पूर्वअध्यक्ष सूर्यकिरण गुरुङको कार्यकालमा दुई जना सदस्यबीच झै झगडा परेर बोलचालसमेत बन्द थियो। सबै कार्य राजनीतिक सहमतिको आधारमा गरिने उल्लेख भएकाले राजनीतिक सहमति र सझदारीको सधैं अभाव रहेको पूर्वअध्यक्ष गुरुङले बताए। राजनीतिक समस्याका साथै संगठनात्मक र व्यावहारिक तथा कार्यान्वयन स्तरका समस्या झेल्नु परेको पूर्वपदाधिकारीहरू बताउँछन्। अहिले दुवै आयोग पदाधिकारीविहिन छन्। सचिवको भरमा रहेका आयोगहरू निस्क्रिय झैं छन्। सत्यनिरुपण तथा मेलमिलाप आयोग र बेपत्ता छानबिन आयोगका पूर्वअध्यक्षहरू सरकारले सहयोग नगरेको खुलेर बताउँछन्। आयोगको संरचना व्यापक बनाउन नै सकिएन, सत्यनिरुपण तथा मेलमिलाप आयोगका पूर्वअध्यक्ष गणेशदत्त भट्ट भन्छन्, आवश्यक साधन स्रोत र जनशक्ति नै पाउन सकिएन। द्वन्द्वपीडितप्रति राज्य जिम्मेवार नभई दिँदा अपेक्षा अनुरूपको काम हुन सकेन। आयोग अध्यक्ष भट्टको झैं गुनासो छ, बेपत्ता छानबिन आयोगका पूर्वअध्यक्ष सुवेदीको पनि। पीडितहरूको पहिचान गर्ने काम गरियो। उजुरी परेकामध्ये आधाजतिलाई परिचयपत्र दियौं। पीडित परिवारलाई क्षतिपूर्तिका लागि सिफारिस गर्यौं, साढे दुई वर्ष कार्यानुभव सुनाउँदै पूर्वअध्यक्ष सुवेदी भन्छन्, आयोगको गठन र पदाधिकारी नियुक्ति गरिसकेपछि पर्याप्त साधन र स्रोतको व्यवस्था गर्नुपथ्र्यो। सरकार सहयोगी बन्न सकेन। सुमन अधिकारी सहितका द्वन्द्वपीडितले प्रधानमन्त्री तथा मन्त्रिपरिषद् कार्यालयविरुद्ध हालेको मुद्दामा सर्वोच्च अदालतबाट भएको फैसलाबमोजिम ऐन संशोधन र परिमार्जनसमेत हुन नसकेको पूर्वअध्यक्ष भट्टले बताए। उनका अनुसार, आयोगको कामकारबाहीलाई प्रभावकारी रूपले अगाडि बढाउन उजुरीका अनुसन्धानमा तीव्रता दिनु आवश्यक छ। तर, त्यसका लागि पीडितलाई न्याय प्रदान गर्न बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन तथा नियमावली संशोधन र परिमार्जन गर्नुपर्छ। भट्ट भन्छन्, राजनीतिक समझदारी र सहयोगात्मक वातावरणको जरुरी छ। शान्ति प्रक्रिया र संक्रमणकालीन न्याय बुझेको व्यक्तिलाई आयोगमा नियुक्ति दिनुपथ्र्यो। राजनीतिक दलहरूले भागबन्डामा पदाधिकारी नियुक्त गर्दा द्वन्द्वपीडितको अपेक्षा पूरा हुन सकेन। बलराम केसी, पूर्वन्यायाधीश सर्वोच्च अदालत आयोगका पूर्वपदाधिकारीहरू द्वन्द्वरत पक्षबाट दबाब आउने र सरकारको पनि असहयोग रहेको बताउँछन्। एक सदस्यका अनुसार, द्वन्द्वरत पक्षहरू माओवादी र सैनिकबाट आफूहरूमाथि कुनै किसिमको कारबाही हुन नहुने कुरा अप्रत्यक्षरूपमा दबाबपूर्ण ढंगले राखेका थिए। माओवादीको तर्फबाट आयोगमा सिफारिस भएका सदस्यहरूले कडा ढंगले कुराहरू राख्ने गरेका थिए। माओवादीहरू परिपुरण र क्षतिपूर्ति मात्र दिएर सल्ट्याउनु पर्ने अडानमा छन्। सेनाले भने आयोगको सचिवमार्फत स्ट्यान्ड लिने गरेको छ। रक्षा मन्त्रालयमा काम गरिसकेको व्यक्तिहरू सचिवको रूपमा आयोगमा सरुवा हुने गर्छन्। आयोगका एक सदस्य भन्छन्, राज्यले काम लगाएको हुँदा हामीमाथि कुनै पनि किसिमको कारबाही सह्य हुँदैन भन्ने आशय सैनिकको छ। सर्वोच्च अदालतका पूर्वन्यायाधीश बलराम केसी दक्षिण अफ्रिकामा एस वन टु टु जस्ता विज्ञहरूलाई आयोगमा पदाधिकारी चयन भएको उदाहरण दिँदै भन्छन्, शान्ति प्रक्रिया र संक्रमणकालीन न्याय बुझेको व्यक्तिलाई आयोगमा नियुक्ति दिनुपथ्र्यो। राजनीतिक दलहरूले भागबन्डामा पदाधिकारी नियुक्त गर्दा द्वन्द्वपीडितको अपेक्षा पूरा हुन सकेन। द्वन्द्वका पक्षधरहरू नै पटकपटक सरकारमा गएकोले आफू फसिने डरमा आयोगलाई साधन स्रोत उपलब्ध नगराएको पूर्वन्यायाधीश केसी बताउँछन्। मानव अधिकार अधिकार उल्लंघनमा माफी हुन सक्दैन। त्यसैले द्वन्द्वरत पक्षहरू डराएका छन्। आयोगको अवधि पनि निश्चित तोक्दै बढाउँदै गरेका छन्, उनले भने, संक्रमणकालीन न्याय प्राप्त नभइञ्जेलसम्म आयोगमा पदाधिकारीहरू रहिरहने व्यवस्था गर्नुपर्छ। द्वन्द्वपीडित साझा चौतारीका पूर्वअध्यक्ष सुमन अधिकारी द्वन्द्वपीडितको न्यायलाई अनन्तकालसम्म लम्ब्याउन चाल चलिएकोमा आक्रोशित छन्। पीडितको न्यायिक अधिकारमा अवरोधन गर्ने र त्यहीं पीडामा रमाउने न्यायका वास्तविक वाधक को हुन् ? उनी प्रश्न गर्दै भन्छन्। नजिरविपरीत विधेयक सर्वोच्च अदालतले २०७१ सालमा नै द्वन्द्वकालीन मुद्दामा सुनुवाइ गर्दै पीडितको असहमतिमा र गम्भीर प्रकृतिका अपराधमा क्षमादान हुनै नसक्ने आदेश गरेको छ। अदालतबाट भएका आदेशको उपेक्षा आयोगले गर्न सक्दैन। तर, सर्वोच्चको नजिरविपरीत हुने गरी तयार पारेर विधेयक दर्ता गरिएको भन्दै द्वन्द्वपीडित र अधिकारकर्मीहरूले आपत्ति व्यक्त गरेका छन्। मानवअधिकार उल्लंघनको परिभाषासम्बन्धी विधेयकमा भएको दुई फरक प्रावधानले पीडकलाई उन्मुक्ति दिने द्वन्द्वपीडितको दाबी छ। प्रस्तावित विधेयकमा मानव अधिकारको उल्लंघन भनेर हत्या, यौनजन्य हिंसा, शारीरिक वा मानसिक यातना, अपहरण तथा शरीर बन्धक बनाउने, गैरकानुनी थुनामा राख्ने, कुटपिट गर्ने, अंगभंग वा अपांग बनाउने, व्यक्तिगत वा सार्वजनिक सम्पत्ति लुटपाट, कब्जा, तोडफोड वा आगजनी गर्ने, घरजग्गाबाट जबर्जस्ती निकाला वा अन्य कुनै किसिमबाट विस्थापन गर्ने वा अन्तर्राष्ट्रिय मानव अधिकार वा मानवीय कानुनविपरीत गरिएका जुनसुकै अमानवीय कार्यलाई भनिएको छ। त्यस्तै, मानव अधिकारको गम्भीर उल्लंघनका रूपमा क्रुर यातना दिई वा निर्ममतापूर्वक ज्यान मारेको, जबर्जस्ती करणी, जबर्जस्ती व्यक्ति बेपत्ता पार्ने कार्य र अमानवीय वा क्रूरतापूर्वक दिएको यातना लाई परिभाषित गरिएको छ। राष्ट्रिय मानव अधिकार आयोगका पूर्वसदस्य सुशील प्याकुरेल शान्तिपूर्ण राजनीतिमा आएको दल सत्तामा पुगिसकेपछि उग्रता देखाएको बताउँछन्। यसअघि पनि विधेयक ल्याउन खोजिएको थियो। तर, अघि अगाडि बढ्न सकेन। यसपटक पनि पुनः बलमिच्याइँ गरिएको छ, अधिकारकर्मी सुशील प्याकुरेल भन्छन्, यस खालको कार्यले शान्ति प्रक्रियालाई अप्ठेरोमा पार्न सक्छ। गत असार ३१ गते तत्कालीन कानुन तथा न्यायमन्त्री गोविन्दप्रसाद शर्मा कोइरालाले संशोधन विधेयक दर्ता गरेका थिए। विधेयक विचाराधीन अवस्थामा रहँदै संसद्को कार्यकाल सकिएको थियो। व्यवस्थापिकासंसद्को हैसियतमा संविधानसभाबाट बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन, २०७१ को निर्माण भएको थियो। यहिं ऐन संशोधन गर्न विधेयक दर्ता गरिएको हो।"
फेरिए राष्ट्रपति,"काठमाडौं : नवनिर्वाचित राष्ट्रपति रामचन्द्र पौडेल सोमबार शीतल निवास प्रवेश गरेका छन्। पद तथा गोपनीयताको शपथ लिई उनले कार्यभार सम्हालेका छन्। यससँगै निवर्तमान राष्ट्रपति विद्यादेवी भण्डारी शीतल निवासबाट बिदा भएकी छन्। पौडेलले विशेष समारोहमा कायममुकायम प्रधानन्यायाधीश हरिकृष्ण कार्कीसमक्ष शपथ लिएका थिए। त्यसपछि निवर्तमान राष्ट्रपति भण्डारीले आफ्नो कुर्सी पौडेललाई हस्तान्तरण गरी बधाई दिएकी थिइन्। भण्डारीलाई प्रधानमन्त्री पुष्पकमल दाहाल प्रचण्डले सरकारका तर्फबाट बिदाइ उपहार प्रदान गरेका थिए। राष्ट्रपति पौडेल भण्डारी बाहिरिँदा गाडीसम्म पुर्याउन गएका थिए। भण्डारी दुई कार्यकाल जिम्मेवारी पूरा गरी बिदा भएकी हुन्। संविधानसभाबाट संविधान जारी भएपछि पहिलो पटक २०७२ कात्तिक ११ गते राष्ट्रप्रमुखमा निर्वाचित भएकी थिइन्। त्यसपछि २०७४ फागुन २९ गते दोस्रो कार्यकालका लागि पनि राष्ट्रपति पदमा निर्वाचित भएकी थिइन्। भण्डारी देशको सर्वोच्च पदमा पुग्ने पहिलो महिला हुन्। पूर्वराष्ट्रपतिका सेवासुविधा के छन् ? सरकारले पूर्वराष्ट्रपतिलाई विभिन्न सेवासुविधा उपलब्ध गराउँदै आएको छ। जसमा २ लाख घरभाडा, मासिक ५० हजार रुपैयाँसहित अन्य सुविधा छन्। यस्तै उपराष्ट्रपतिलाई मासिक ७५ हजार घरभाडासहित ४० हजार दिने व्यवस्था छ। पूर्वराष्ट्रपति तथा उपराष्ट्रपतिलगायत पदाधिकारीलाई भत्तासँगै प्रतिव्यक्ति एउटा गाडी, गाडीमा लाग्ने मासिक २ सय लिटर इन्धन, मोबिल, मर्मत खर्च, सवारी चालक, कर्मचारी, कार्यालय सहयोगीसमेत राज्यले उपलब्ध गराउने व्यवस्था छ। काठमाडौं उपत्यका वा अन्य प्रदेशका राजधानीमा घर भए मर्मतका लागि भत्तासहित मासिक १ लाख रुपैयाँ दिने व्यवस्था छ। घर नभएका उपराष्ट्रपति, प्रधानमन्त्रीलगायतलाई भत्तासहित मासिक ७५ हजार रुपैयाँ छुट्ट्याइएको छ। मासिक भत्ता, आवास सुविधासहित गाडी, निजी सचिवालय कर्मचारीको व्यवस्था, सुरक्षा व्यवस्था राज्यले उपलब्ध गराउने मापदण्डमा छ। तर, राष्ट्रपति वा उपराष्ट्रपति तथा पूर्वपदाधिकारीले मापदण्डबमोजिम पाएको सुविधा नलिन वा पाएको सुविधा जुनसुकै बखत पनि फिर्ता गर्न सक्छन्। सुविधा प्राप्त गर्ने पदाधिकारी वा विशिष्ट व्यक्तिको मृत्यु भएमा कानुनबमोजिम निकटतम हकदारले सम्बन्धित निकायमा १५ दिनभित्र फिर्ता गर्नुपर्ने हुन्छ। भण्डारी सरकारी आवासमा नबस्ने पूर्वराष्ट्रपति डा यादव सरकारी आवासमा बस्दै आएका छन्। भण्डारी आफ्नै घरमा बस्ने भएकी छन्। निजी निवास बूढानीलकण्ठमा छ। तर, घरमा मर्मत भइरहेको कारण उनी बालुवाटारस्थित छोरीको घरमा सरेकी छन्। पौडेललाई भारत, चीन, अमेरिकालगायत मुलुकले बधाई ज्ञापन गरेका छन् । भारतीय समकक्षी द्रौपदी मुर्मुले आफू र भारतीय नागरिकका तर्फबाट हार्दिक बधाई भन्दै पत्र लेखेकी छन् । पौडेलको कार्यकालमा भारत र नेपालबीच बहुपक्षीय र बृहत्तर सम्बन्ध थप सुदृढ बन्ने आफू विश्वस्त रहेको मुर्मुको बधाई सन्देशमा उल्लेख छ । चिनियाँ राजदूत चेन सङले बधाई दिँदै पौडेल नेतृत्वमा नेपाल र चीनबीचको मैत्रीपूर्ण सम्बन्ध थप विस्तार हुने विश्वास व्यक्त गरेका छन् । अमेरिकी राजदूतावासले बधाई दिँदै सफल कार्यकालको शुभकामना व्यक्त गरेको छ ।"
सृष्टिको सुन्दरता,"सृष्टिकर्ताले सबैलाई केही न केही दिएका छन्। भाग्यलाई कहिले पनि दोष नदिनुहोस्। बरु आफ्नो सुन्दर पक्ष नियाल्न सक्नुपर्छ। समय वर्षा ऋतुको थियो। जंगलमा थुप्रै चराचुरुंगी आआफ्नै ढंगले रमाइरहेका थिए। चारैतिर हरियाली भएकाले उनीहरू रमाएको ठाउँ बडो गज्जबको थियो। त्यही एक दिन एउटा मयूर अलि परतिर एक्लै अत्यन्त प्रसन्नतापूर्वक नाचिरहेको थियो। सुनौलो दिन भएर पनि ऊ खुसी थियो सायद। अचानक उसको ध्यान आफ्नो भद्दा र अप्रिय स्वरतर्फ गयो। मयूरको खुसी क्षणभरमै उदासतिर मोडियो। उसको आँखामा पनि आँसु भरियो। उसले ठीक त्यही समयमा सामुन्नेको रूखतर्फ आँखा घुमायो। जहाँ एउटा कोइली चरालाई देख्यो। यसपछि त ऊ झन् दुःखी भएर सोच्न थाल्यो, कस्तो मीठो स्वर छ यसको ! सबैले यसको प्रशंसा गर्छन्। तर मेरो स्वर सुनेर सबैजना हाँस्छन्। कति अभागी छु म ! देवराज इन्द्रकी पत्नी देवी शची मयूरलाई दुःखी देखिन्। उसको अगाडि प्रकट भइन् र भनिन्, मयूर महोदय ! तपाईं यति धेरै उदास किन हुनुहुन्छ ? मेरो शरीर यति धेरै सुन्दर छ कि सबैले यसको सराह्रना गर्छन्। तर मेरो स्वर कति धेरै कर्कश छ ! यस्तो सुन्दरताबाट के लाभ ? खासमा म असाध्यै अभागी रहेछु। मयूरले दिक्क मान्दै जवाफ दियो। देवीले उसलाई भाग्यलाई दोष नदिन भनिन्। ईश्वरले विभिन्न जीवलाई भिन्नभिन्न देन दिएका छन्। तपार्इं मयूरलाई सुन्दरता, गरुडलाई बल तथा कोइली चरीलाई सुरिलो स्वर। तर, तपाईंबाहेक अरू कोही पनि दुःखी छैनन्। तपाईं पनि आफ्नो भाग्यप्रति सन्तुष्ट रहन सिक्नुहोस्। नैतिक शिक्षा : सृष्टिकर्ताले सबैलाई केही न केही दिएका छन्। भाग्यलाई कहिले पनि दोष नदिनुहोस्। बरु आफ्नो सुन्दर पक्ष नियाल्न सक्नुपर्छ।"
ठगी आरोपमा सहकारीका ३ पक्राउ,"विराटनगर : बचतकर्ताको रकम ठगी गरेको आरोपमा प्रहरीले सहकारीका तीन जनालाई पक्राउ गरेको छ। जिल्ला प्रहरी कार्यालयमा सोमबार उनीहरूलाई सार्वजनिक गरिइएको हो। उनीहरूमाथि म्याद थप गर्दै प्रारम्भिक चरणको अनुसन्धान थालिएको मोरङका प्रहरी उपरीक्षक दीपक पोखरेलले बताए। बचतकर्ताको रकम ठगी गरेको आरोपमा मोरङ प्रहरीले सहकारीका आठ जनाविरुद्ध मुद्दा दर्ता गरेर अनुसन्धान सुरु गरेको छ। हालसम्म १ सय २१ बचतकर्ताले सहकारीविरुद्ध मुद्दा दर्ता गराएका छन्। तुलसी बहुमुखी सहकारी संस्था लिमिटेडकी उपाध्यक्ष अनिता गौतम, सचिव सबिना न्यौपाने र क्षेत्रीय प्रबन्धक मन्दीप खवास पक्राउ परेका हुन्। फरार रहेका संस्थाका अन्य पाँच पदाधिकारीको खोजी कार्य भइरहेको प्रहरीले जनाएको छ। सहकारी संस्थाको नेपालभर कार्यक्षेत्र भई विराटनगर२ स्थित मुनालपथमा मुख्य कार्र्यालय रहेको छ। उजुरी दिएका सदस्यको १२ करोड ९ लाख ४ हजार रुपैयाँ बचत रहेको छ। सहकारीको २१ हजार ७ सय १३ सदस्य रहेका छन्। जसमध्ये चार हजारभन्दा बढी सदस्य विराटनगरस्थित मुख्य कार्यालयसँग आबद्ध छन्। २०५२ चैत्र १३ गते सहकारी विभागमा दर्ता भएको सहकारीको झापाको दमक, उदयपुरको गाईघाट र सिराहाको गोलबजारमा समेत सेवा केन्द्र छन्।"
बलात्कार आरोपित चन्दनलाई जन्मकैद,राजविराज: बालिका बलात्कारको आरोप लागेका चन्दनकुमार साहलाई जन्मकैदको फैसला भएको छ। जिल्ला न्यायधीश हर्कबहादुर क्षेत्रीको इजलाशले डाक्नेश्वरी नगरपालिका३ हटेलका १९ वर्षीय चन्दनकुमार साहलाई जन्मकैदको फैसला गरेको अदालतका सूचना अधिकारी भरत पोखरेलले जानकारी दिए। साह राजविराज कारागारको थुनामा थिए। यस्तै अर्को बलात्कार घटनामा संलग्न डाक्नेश्वरी नगरपालिका८ का ३० वर्षीय सुन्दर मुखियालाई सात वर्ष कैद सजाय भएको छ।
मेघ गर्जन र चट्याङसहित वर्षा गराउने बादल विकसित : कहाँ के हुँदैछ ?,"काठमाडौं : अहिले गण्डकी र कर्णाली प्रदेशका एकदुई स्थानमा हल्का वर्षा भइरहेको जल तथा मौसम पूर्वानु महाशाखाले जनाएको छ। महाशाखाका अनुसार देशको पहाडी भूभागका केही स्थानहरूमा मेघ गर्जन र चट्याङसहित वर्षा गराउने बादल विकसित भएका कारण गण्डकी र कर्णाली प्रदेशका केही स्थानमा वर्षा भएको हो। उक्त बादल उत्तर पूर्वतिर सर्दै गइरहेकाले आवश्यक सतर्कता अपनाउन महाशाखाले अनुरोध समेत गरेको छ। यसैगरी लुम्बिनी प्रदेशलगायत तराईका केही स्थानमा मेघगर्जन र चट्याङसहित हल्का वर्षाको सम्भावना रहेको मौसमविद् बरुण पौडेलले जानकारी दिएका छन् । उनका अनुसार आज राति भने कोशी, बागमती र गण्डकी प्रदेशका पहाडी भूभागका केही स्थानमा हल्का वर्षाको सम्भावना छ । हाल देशमा पश्चिमी वायुको सामान्य प्रभाव रहेका कारण दिउँसो पहाडी भूभागमा आंशिकदेखि सामान्य बदली रहने जल तथा मौसम पूर्वानुमान महाशाखाले जनाएको छ ।"
इंग्लेण्डको नागरिक भन्दै ठग्ने अञ्जली पक्राउ,"काठमाडौं: सामाजिक सञ्जालमा 'फ्यांकलिन पाउल' नाम राखेर ठग्ने एक महिला पक्राउ परेकी छन्। विदेशी नाम 'फ्यांकलिन पाउल' राख्ने महिला हुन अञ्जली बिसुंके। उनको टिकटक आइडी पनि यही नामको छ। उनले आफ्नो परिचय इंग्लेण्डको नागरिक भन्दै दिने गरेकी थिइन्। उनलाई १५ लाख २० हजार ठगी गरेको आरोपमा काठमाडौं उपत्यका अपराध अनुसन्धान कार्यालयले पक्राउ गरेको छ। ललितपुर महालक्ष्मीस्थानबाट पक्राउ परेकी उनलेले टिकटक तथा ह्वाट्सएपबाट विभिन्न झुठा प्रलोभन दिएर रकम ठगी गरेको पाइएको अपराध अनुसन्धान कार्यालयका प्रवक्ता सोमेन्द्र सिंह राठौरले जानकारी दिए। उनीविरुद्ध तीन उजुरी परेका छन्। विभिन्न व्यक्तिहरुलाई म्यासेज तथा फोन गरी रकम जम्मा गर्न दवाव दिने गरेको अनुसन्धानबाट खुलेको छ। अनुसन्धानको क्रममा बिसुंके पैसाको लोभमा फसेको देखिन्छ। सामाजिक सञ्जालबाट चिनजान भएको एक पुरुषलाई अञ्जलीले आफ्नो विवरण र बैंक एकाउन्ट दिएकी थिइन। ती पुरुषले अञ्जलीलाई सजिलोसँग पैसा कमाइन्छ भनेर प्रलोभनमा पारेका थिए। उनको बैंक एकाउन्ट प्रयोग गरेर अन्य व्यक्तिले सामाजिक सञ्जालमा फेक आइडी बनाएर ठगी धन्दा गरेको पाइएको छ,' प्रवक्ता राठौरले भने। अञ्जलीको आईडी प्रयोग गर्ने व्यक्तिले आफु इंग्लेण्डको नागरिक भएको बताउदै विवाहको प्रलोभन देखाएर लाखौँ रकम ठगी गरेको खुलेको छ। ती पुरुषले आफ्नी श्रीमतीको मृत्यु भइसकेको र नेपाल आएर विवाह गर्ने प्रलोभन दिने गरेका थिए। उनको प्रलोभनमा धेरै महिला परेका थिए। ह्वाट्सअपमा म्यासेज गर्दे उनले तिम्रो ठेगानासहितको विवरण पठाउ म उपहार पठाइदिन्छु भन्दै फकाउने गरेका थिए । सुनका गरगहना, आइफोन, जुत्ता, व्याग तथा ७० हजार अमेरिकी डलर सहितको लगेज पठाएको भन्दै मानिसलाई प्रलोभनमा पार्ने गरेको पाइएको उनले बताए। राठौरले भने, 'ती अञ्जलीको आइडी प्रयोग गर्ने व्यक्ति को हुन् अहिलेसम्म पत्ता लागेको छैन, हामीले अनुसन्धान गरिरहेका छौँ। विभिन्न व्यक्तिसँग ठगी गरेर अकाउन्टमा आएको पैसा निकालेर अञ्जलीले ती पुरुषलाई दिने गरेकी थिइन्। पैसा पुराउन आफैँ जाने गरेको अनुसन्धानबाट खुलेको छ।' उनले विभिन्न व्यक्तिको नाममा रहेको बैंक खातामा पीडितलाई पटक पटक लाखौ रकम जम्मा गर्न लगाएको खुलेको राठौरले बताए। पक्राउ परेकी अञ्जलीलाई ठगी कसुरमा आवश्यक अनुसन्धान गर्न जिल्ला प्रहरी परिसर टेकु पठाइएको छ।"
"डोटीमा मोटरसाइकल र जीप ठोक्किँदा ६ जना घाइते, २ गम्भीर","घाइतेमध्ये दुई जनाको अवस्था गम्भीर रहेको छ। डोटी : डोटीको सदरमुकाम सिदगढीमा मोटरसाइकल र जीप एक आपसमा ठोक्किँदा ६ जना घाइते भएका छन्। सिलगढीबाट परिवारका सदस्य बोकेर दिपायलतर्फ जाँदै गरेको सुप्रप०१००१ ज १२५९ नम्बरको फोर्स जीप र दिपायल सिलगढी नगरपालिकाको स्वास्थ्य शाखाबाट आउँदै गरेको सुप्रप०१०१० प ४७७४ नम्बरको मोटरसाइकल जिल्ला अदालत मोड अगाडि एक आपसमा ठोक्किएर दुर्घटना भएको जिल्ला प्रहरी कार्यालय डोटीले जानकारी दिएको छ। दुर्घटनामा दिपायल सिलगढी नगरपालिका७ का जीप चालक तथा गाडी धनी मानबहादुर विष्टकी आमा धौलीदेवी बिष्ट, मानबहादुरकी श्रीमती दुर्गादेवी बिष्ट, उनको साढे एक वर्षका छोरा सिजन विष्ट, सोहि जीपमा रहेका बडीकेदार गाउँपालिका१ घर भएका जर्णबहादुर बम घाइते भएका छन्। त्यसैगरी घाइते हुनेमा मोटरसाइकल चालक स्वास्थ्यकर्मी बिष्णु बोहरा र मोटरसाइकल पछाडि बसेका स्वास्थ्यकर्मी टंकीकुमारी उपाध्याय जोशी रहेका छन्। घाइतेहरुको जिल्ला अस्पताल डोटीमा उपचार भइरहेको जिल्ला प्रहरी कार्यालयका प्रहरी निरीक्षक देबेन्द्रराज जोशीले बताए। दुर्घटना बिहान करिब ११ बजेतिर भएको हो। घाइतेमध्ये दुई जनाको अवस्था गम्भीर रहेको छ। जीपमा सवार चालककी आमा धौलीदेवी विष्ट र मोटरसाइकल चालक बिष्णु बोहरा गम्भीर घाइते भएका छन्। गम्भीर घाइतेलाई थप उपचारका लागि सुखेतस्थित कर्णाली प्रादेशीक अस्पतालमा सेनाको हेलिकप्टरबाट लैजाने तयारी भइरहेको बताइएको छ। उनीहरुको जिल्ला अस्पतालबाट रेफरसमेत गरिसकिएको अस्पताल स्रोतले जनाएको छ।"
अवैध गोलिया काठसहित चालक र ट्याक्टर नियन्त्रणमा,"झापा : अवैध गोलिया काठसहित एउटा ट्याक्टर प्रहरीले नियन्त्रणमा लिएको छ । इलाका प्रहरी कार्यालय काँकडभिट्टाबाट खटिएको प्रहरी टोलीले मंगलबार मेचीनगर नगरपालिका २ स्थित सरस्वती टोलमा उत्तरबाट दक्षिणतर्फ जाँदै गरेको मे १ त ६३१९ नम्बरको ट्याक्टरलाई चेकजाँचका लागि रोकेका थिए । सो ट्याक्टरमा आवश्यक कागजात बिना कदम र सिरिस जातको अन्दाजी १६० क्यु फिट गोलिया काठ फेला परेको प्रहरी कार्यालय झापाका डीएसपी खगेन्द्रप्रसाद रिजालले जानकारी दिए । बरामद गरिएको काठ,ट्याक्टर र चालक मेचीनगर २ निवासी २२ वर्षीय सर्बन राईलाई आवश्यक कारबाहीको लागी जिल्ला डिभिजन वन कार्यालय झापा बुझाइसकेको उनले बताए ।"
मुस्ताङमा साढे दुई महिनामा ४ हजार ८२५ विदेशी पर्यटक भित्रिए,"जोमसोम : मुस्ताङमा जनवरीदेखि मार्च १४ तारिखसम्म ४ हजार ८२५ जना विदेशी पर्यटक भित्रिएका छन् । मुस्ताङ भित्रिएका पर्यटकमध्ये अधिकांश भारतीय पर्यटक रहेको अन्नपूर्ण संरक्षण क्षेत्र आयोजना एक्याप जोमसोमस्थित चेकपोस्टले जनाएको छ । अग्रेजी नयाँ वर्ष सन् २०२३ को जनवरी १ देखि मार्च १४ तारिखसम्म सार्क देशका ४ हजार ३२७ जना र फरेनर ४९८ जना विदेशी पर्यटक मुस्ताङ भित्रिएको एक्याप जोमसोमका कार्यालय प्रमुख अशोक सुवेदीले जानकारी दिए । नयाँ वर्षसँगै जनवरीमा ११८ सार्क र १३ जना फरनेर गरी १३१ जना विदेशी पर्यटकले मुस्ताङ भ्रमण गरे । फ्रेब्रअरीमा सार्क देशका १ हजार ४१० जना र फरेनर २८४ जना गरी १ हजार ६९४ जना विदेशी मुस्ताङ आएका थिए । जनवरीको तुलनामा फ्रेब्रुअरीमा विदेशी पर्यटक ह्वात्तै बढेको देखिन्छ । यसैगरी मार्च १ देखि १४ तारिख आजसम्ममा सार्क देशको २ हजार ५९८ जना र फरनेर २०१ जना विदेशी पर्यटक मुस्ताङ भित्रिएका हुन् । जनवरीदेखिको तथ्याङक हेर्दा मुस्ताङमा विदेशी पर्यटकको सख्या ह्वात्तै बढेको एक्याप चेक पोस्टको भनाइ छ । सन् २०२२ मा ६५ हजार ९४० जना विदेशी पर्यटकले मुस्ताङ जिल्लाको भ्रमण गरेका थिए । जसमध्ये ४६ हजार ७२४ जना सार्क देशका र १९ हजार २०६ जना फरेनर विदेशी पर्यटकले मुस्ताङ जिल्लाको भ्रमण गरेका थिए । सन् २०२२ मा ४८ देशका विदेशी पर्यटकले मुस्ताङ भ्रमण गरेका थिए । मुस्ताङ आउँने हवाई मार्गका विदेशी पर्यटक समेत बढेपछि अहिले दैनिक १०१२ उडान भइरहेको जोमसोम नागरिक उड्यन कार्यालयले जानकारी दिएको छ । अहिले तारा एअर र समिट एअरको जहाजले नियमित उडान गरिहेको तारा एअर जोमसोमका प्रतिनिधि सुजन लालचनले जानकारी दिए । उनले बशन्तऋतुको आगमनसंगै पर्यटकीय सिजन सुरु भईसकेकाले पोखराजोमसोम हवाई उडान अझै वृद्धि हुने दावी गरे । मुस्ताङमा आन्तरिक पर्यटक क्रेज मुस्ताङमा आन्तरिक पर्यटकको क्रेज बढ्दै जान थालेको छ । हिउँदयामको चिसो मौसम सकिएर गर्मीयाम सुरु भएसँगै धार्मिक तथा पर्यटकीय जिल्ला मुस्ताङमा आन्तरिक पर्यटकको क्रेज ह्वात्तै बढेको छ । पुस र माघ महिनामा ठप्पै रहेको यहाँको पर्यटन गर्मीयाम सुरु भएसंगै वृद्धि हुन थालेको हो । अहिले मुस्ताङ भ्रमणका लागि स्वदेशी तथा विदेशी पर्यटकहरुको ओइरो लागिरहेको स्थानीय पर्यटन व्यवसायीहरुको भनाई छ ।पर्यटक सवार मुस्ताङ आएका सवारी साधनले बेनीजोमसोम सडकमा लस्कर देख्न पाईन्छ । त्यसो त मार्च १ देखि पोखराजोमसोम हवाई सेवा सञ्चालनमा आएपछि हवाई मार्गबाट मुस्ताङ आउने पर्यटकको संख्या पनि बढ्दै जान थालेको हो । अहिले बेनीजोमसोम सडक मार्ग हुँदै दैनिक दर्जनौं सवारी साधन मुस्ताङ आउने गरेको प्रहरी चौकी घाँसाले जनाएको छ । हिउँदयामको चिसोले सुस्त बनेको मुस्ताङको पर्यटन चलायमान भएसँगै यहाँका पर्यटन व्यवसायीहरु उत्साहित भएका छन् ।मुस्ताङको जोमसोम,मार्फा,कागबेनी र मुक्तिनाथ आसपासलगायत उपल्लो मुस्ताङमा संञ्चालित पर्यटक लक्षित होटलहरु समेत पर्यटकले भरिभराउ भईरहेको पर्यटन व्यवसायीहरुको भनाई छ । घरपझोङ५ ठिनीको ग्रामिण होमस्टेमा समेत आन्तरिक पर्यटक जाने गरेका छन् । सस्तो, सुहाउँदो, हिमाली उत्पादनको बेग्लै स्वाद लिन पर्यटन होमस्टेमा आउने गरेको ठिनी होमस्टेकी सचिव जुमा थकालीले बताइन् । मुक्तिनाथ होटल ग्राण्ड साम्वलाका प्रोपाईटर सुरज गुरुङले भारतीय र स्वदेशी पर्यटकहरु धार्मिक स्थल मुक्तिनाथ मन्दिर दर्शन गर्न आउँने भीडभाड बढेको बताए । हिमाली जिल्ला भ्रमण गर्ने अनुकुल मौसम सुरु भएसंगै स्वदेशी पर्यटकहरु मुक्तिनाथ दर्शन गरी उपल्लो मुस्ताङको चिनसंग सीमाना जोडिएको कोरलानाकासम्म पुग्छन् । विदेशीले भने कोरलानाका जान पाउँदैनन् । विदेशीले उपल्लो मुस्ताङको छोसेर स्थित नेचुङसम्म मात्र जान पाउँछन् । उपल्लो मुस्ताङ एक्यापको निषेधित र नियन्त्रित क्षेत्र अन्तर्गत पर्ने भएकाले त्यहाँ जाने विदेशी पर्यटकले १० दिनको प्रवेशआज्ञा अनुमती स्वरुप ५ सय डलर नेपाल सरकारको अध्यागमन विभागमा तिर्नुपर्ने हुन्छ । उपल्लो मुस्ताङको पृथक भुगोल, धार्मिक मौलिक कलासंस्कृति र त्यहाँको पुरातात्तिवक सम्पदा अवलोकन गर्न विदेशी पर्यटक लालायित हुन्छन् । नेपाली पर्यटकले लोमान्थाङ दरबार,छोसेर गुफा ,उपल्लो मुस्ताङको जियोलोजिकल भूबनोट र नाका हेर्न उत्साहित हुन्छ । जोमसोमबाट कोरलानाका सवारी साधनमा ६ घण्टैमा पुग्न सकिन्छ । तर,अधिकांश भारतीय पर्यटक भने मुक्तिनाथ मात्रै दर्शन गरी फर्किन्छन् ।"
कैलाली र कञ्चनपुरमा आज सार्वजनिक बिदा,"कैलाली : राना थारू समुदायको खखडेहरा पर्वका अवसरमा आज कैलाली र कञ्चनपुरमा सार्वजनिक बिदा दिइएको छ। सुदूरपश्चिम प्रदेश सरकारले खखडेहरा पर्वका लागि सार्वजनिक बिदा दिएको हो। प्रदेश सरकारको आन्तरिक मामिला तथा कानुन मन्त्रालयका प्रवक्ता विष्णुदत्त अवस्थीका अनुसार प्रदेश राजपत्रमा प्रकाशित २०७९ सालको बिदासम्बन्धी सूचनाअनुसार खखडेहरा पर्वको बिदा आगामी चैत १ गते कायम गरिएकामा प्रदेश सरकारको मन्त्रिपरिषद्को बैठकले संशोधन गरी आज बिदा दिने निर्णय गरेको हो। प्रदेश मन्त्रिपरिषद्को फागुन २८ गतेको बैठकले बिदा दिने निर्णय गरेको हो। होली पर्वको अन्तिम दिन खखडेहरा पर्व मनाइने गरिन्छ। राना थारू समुदायमा जिउँदो होली, मरेको होली र खकडेहराका रूपमा ३८ दिनसम्म होली पर्व मनाइने चलन छ। होली पर्वमा भगवान् श्रीकृष्ण, रामका कथाहरूलाई गीतमा ढालेर गाइने गरिन्छ। जिउँदो होली माघ पूर्णिमादेखि फागुपूर्णिमासम्म महिलापुरुष मिलेर ढोलको तालमा नाच्दै रातिका बेला गीत गाउँदै मनाउने गरिन्छ। होलीको टीकाको दिनदेखि आठौँ दिन खखडेहराको दिनसम्म खेलिने होलीलाई मरेको होली भनिन्छ। खासगरी यो होली दिउँसो र राति दुवै समयमा खेल्ने गरिन्छ। फागुपूर्णिमा वा होलीको अन्तिम दिन वा फागुपूर्णिमापछिको आठौँ दिनलाई खखडेहरा पर्वका रूपमा मनाइन्छ। खखडेहरा पर्व विशेषतः होलीलाई पुनः मथुरामै अर्को वर्षसम्मका लागि फिर्ता गरी बिदाइ गर्नु रहेको स्थानीय रामसहाय रानाले बताए। खखडेहराका दिन बिहानै गाग्री, टायल, खप्टा, सुकेको गोबर, जल गाउँको बाहिर लगेर जम्मा गर्ने चलन छ। त्यो जम्मा गरेको सामग्रीलाई गाउँका अगुवाले फुटाउने गरिन्छ। यसरी सामग्री फुटाउँदा रोगव्याधि र राक्षसी प्रवृत्ति हराउने विश्वास छ, उनले भने, फुटाएका सामग्री फर्केर हेरिँदैन, त्यसपछि घरमा आएर सबैले नुहाइधुवाइ गरी होलिका जलाएको खरानीको टीका लगाइन्छ। यो चलन राना थारू समुदायमा पुर्खौँदेखि चल्दै आएको छ। रासस"
पोषणमैत्री वडा घोषणा गर्न चार राजदूत डडेल्धुरामा,"डडेल्धुरा: अमरगढी नगरपालिकाको वडा नं १० लाई पोषणमैत्री वडा घोषणाको तयारी थालिएको छ। वडाको तयारी जानकारी लिन युरोपियन युनियनसँग आवद्ध राष्टका चार राजदूत डडेल्धुरा पुगेका छन्। अमरगढी नगरपालिका वडा नम्बर १० लाई पोषणमैत्री वडा घोषणाको तयारीसहित अनुगमन निरीक्षण गर्न युरोपियन युनियनका सदस्य राष्ट्रका राजदूत वडा पुगेको हुन्। चैत ३ गते पोषणमैत्री वडा घोषणा गर्ने मिति तय भएकाले त्यसको तयारी निरीक्षण गर्न चार राजदूत आइपुगेको अमरगढीका स्वास्थ्य शाखा प्रमुख गणेश बिष्टले जानकारी दिए । युरोपियन युनियनका राजदूत डिप्रेजसँगै सदस्य राष्ट्र जर्मनीका राजदूत थोमस प्रिन, फ्रान्सका राजदूत गिल्स बोरबाओ र फिनल्याण्ड राजदूत रिना रिक्का हेइक्का सहितको टोलीले वडाको निरीक्षण गरेको छ। उनीहरुले स्थानीय बासिन्दा र सरोकारवाला निकायसंग छलफल पनि गरेको अमरगढी नगरपालिकाका मेयर डिल्लीराज जोशीले जानकारी दिए।"
अमेरिकाबाट अवैध रकम भित्र्याउने पृथ्वी शाहसहित ६ जना जेल चलान,"काठमाडौं : ठगी,लिखितसम्बन्धी कसूर,सहकारी ठगी र संगठित अपराधसम्बन्धी कसुरमा अछामका पृथ्वी शाहसहित ६ जना जेल चलान भएका छन्। सोमबार जिल्ला अदालत काठमाडौंले उनीहरूलाई पुपर्क्षका लागि जेल पठाउने आदेश दिएको थियो। व्यवसायी शाहसित विजयविक्रम शाह,रंगबहादुर साउद, अनुप खड्का,चक्रबहादुर खत्री र रुक्मांगत काफ्ले पुर्पक्षका लागि कारागार चलान भएका हुन्। काठमाडौ जिल्ला अदालतले उनीहरुविरुद्ध परेको मुद्धा फैसला नहुन्जेल कारागारमा राख्न आदेश दिएको हो । नेपाल प्रहरीको केन्द्रीय अनुसन्धान व्युरो सीआइबीका प्रवक्ता सञ्जय सिंह थापाका अनुसार उनीहरुसँगै पक्राउ परेकी मनिका तामाङलाई भने अदालतले ५० हजार धरौटीमा छाड्न आदेश दिएको छ । उनीहरूमध्ये दुई जना डिल्लीबजार कारागारमा र अन्य ४ जनालाई सेन्ट्रल जेलमा राखिने थापाले बताए । अवैध रुपमा अमेरिकी नागरिकको पैसा नेपाल भित्राई ठगी गरेको आरोपमा प्रक्राउ परेका व्यवसायी पृथ्वीबहादुर शाह र उनको समूहमाथि विभिन्न ४ वटा कसुरमा मुद्धा दर्ता गर्नको लागि सिआइवीले सरकारी वकिल कार्यालयलाई सुझाव दिएको थियो । प्रहरीको केन्द्रीय अनुसन्धान व्युरोले अछाम घर भएका शाहसहित उनको समूह विरुद्धको कसुरमा अनुसन्धान गरेको थियो । सीआइवीका प्रवक्ता सञ्जय सिंह थापाका अनुसार शाहका भाइ विजयविक्रम शाह सहित ७ जना प्रक्राउ गरी अनुसन्धान गरेको थियो । गत पुस २२ गते प्रक्राउ परेका शाहसहित ७ जनाविरुद्धको अनुसन्धान सकेर सीआइवीले सरकारी वकिल कार्यालयलाई प्रतिवेदन बुझाएको थियो । । प्रवक्ता थापाका अनुसार शाहसहितको समूहले अमेरिकी नागरिकलाई ठगी गरी अवैध ठूलो मात्रामा अमेरिकी डलर नेपाल भित्राएको पाएको छ। अनुसन्धान अधिकृतका अनुसार शाहले अमेरिकी नागरिकलाई बाध्य पारेर पैसा पठाउन लगाउने गरेको खुलेको छ। उनीहरुबाट ठगीएकामध्ये अधिकांश वृद्ध उमेर समूहका छन् । अवैध रकम ल्याएको आरोप लागेका शाहले अनुसन्धानको क्रममा नेपालमा घुम्न आएका अमेरिकी पर्यटकलाई सहयोग गर्ने र सहयोग बापतको रकम लिएको दावी गरेका छन् । सरकारी वकिल कार्यालयलाई बुझाएको प्रतिवेदनमा सीआइवीले शाहसहितको समूहलाई व्यक्तिविरुद्ध ठगी, लिखतसम्बन्धी कसूर, सहकारी ठगी र संगठित अपराधको कसुरमा मुद्दा दायर गर्न सकिने सुझाव दिएको थियो । सिआइवीका अनुसार शाहको कम्पनीले विभिन्न माध्यमबाट अमेरिकी नागरिकसम्म एक्सेस राख्ने गर्थे । एन्टी भाइरस अपडेट,अमेजनको विल भुक्तानीलगायतका बहानामा कुराकानीमा रहन्थे । रिमोट एक्सेसबाट उनीहरुको डिभाइसबाट बैक अकाउन्टसम्म पुग्थे । बैंक अकाउन्ट आफ्नो हातमा आएपछि अकाउन्टको रुकम नेपाल र थाइल्याण्डमा पठाउने गर्थे । पीडितको बैंक अकाउन्टमा पहुँच पुराएपछि उक्त अकाउन्ट शाहको समूहले नै चलाउने गरेको अनुसन्धानमा खुलेको छ । यो समूहले जग्गा खरिदमा पनि राजस्व र कर छली गरेको पाइएको सीआइवीले बताएको छ । कम्पनी दर्ता गर्दा पनि अन्य व्यक्तिको किर्ते औठाछाप लगाएको अनुसन्धानबाट खुलेको छ । सीआइवीका अनुसार शाहसहितको कम्पनीले पीडित व्यक्तिबाट ४५ लाख ४६ हजार अमेरिकी डलर,२२ हजार पाउण्ड र तीन लाख क्यानेडियन डलरसहित ठगी गरेको खुलेको छ।"
मुस्ताङमा हिमपात र वर्षा,"जोमसोम: मुस्ताङमा मंगलबार दिउँसोदेखि आशिंक वर्षा र हिमपात भएको छ। केही स्थानमा वर्षासँगै असिना परेको छ। मुस्ताङको टुकुचेबाट तल्लो क्षेत्रमा दिउँसोदेखि आशिंक हिमपात भएको थासाङ२ सौरुका स्थानीय सोजन हिराचनले बताए। हिउँ पर्ने क्रम रोकिँदै पर्दै गएको उनले बताए। मुस्ताङको मार्फामा वर्षासंगै आशिंक रुपमा असिना परेको शीतोष्ण बागवानी विकास अधिकृत पद्मनाथ आत्रेयले बताए। उनले मुस्ताङमा वसन्त ऋतुको आगमनसँगै फलफूलमा फूल फक्रिने बेला असिना पर्ने सम्भावना रहेको भन्दै स्थानीयले चिन्ता गरेका छन्। मुस्ताङमा कागती, बदाम, ओखर र स्याउका रुखमा पालुवा पलाउने समय भएकाले असिनाले क्षति पुर्याउँछ। मुस्ताङको मुक्तिनाथ क्षेत्रमा पनि हिमपात भईरहेको स्थानीय पर्यटन व्यवसायी सुरज गुरुङले बताए। तल्लो क्षेत्रका उच्च लेंकहरूमा आशिंक हिउँ परेको छ। जोमसोम र कागबेनी क्षेत्रमा हिउँ नपरी वर्षा भइरहेको स्थानीय अजित थकालीले जानकारी दिए। तल्लो मुस्ताङमा वर्षा र हिमपात भएपनि उपल्लो मुस्ताङमा हिमपात र वर्षा नभएको एक्याप लोमान्थाङका कर्मचारी राम गुरुङले जानकारी दिए।"
दक्षिण कोरियाका दुई सय बौद्ध तीर्थयात्रीलाई लुम्बिनीमा,"रुपन्देही: दक्षिण कोरियाबाट बुद्धस्थलको पैदलयात्रामा निस्किएका दुई सय बौद्ध भिक्षु र तीर्थयात्री लुम्बिनी आइपुगेका छन्। यो समूहलाई लुम्बिनी विकास कोषले बुद्धस्थल लुम्बिनीमा स्वागत गरेको छ। कोरियाका अग्रज भिक्षु छासुङ्गसहितका धर्मगुरु र तीर्थयात्री लुम्बिनी आएका हुन्। कोरियाली बौद्ध भिक्षु भिक्षुणी र तीर्थयात्रीलाई रुपन्देही निर्वाचन क्षेत्र नं ५ का प्रतिनिधिसभा सदस्य वासुदेव घिमिरे, लुम्बिनी विकास कोषका उपाध्यक्ष अवधेशकुमार त्रिपाठी, लुम्बिनी सांस्कृतिक नगरपालिकाका नगरप्रमुख सजरुद्धिन मुसलमान लगायतले पैदलयात्रीलाई बुद्धजन्मस्थलमा खादा ओढाएर स्वागत गरे। कोरियाली बौद्ध तीर्थयात्रीको टोलीले मायादेवी मन्दिरमा विश्वशान्तिको कामना गर्दै प्राथना गरेका थिए। पूजा तथा प्रार्थनामा नेपालका लागि कोरियाली राजदूत पार्क चोङ सुकको उपस्थिति रहेको छ। प्रार्थना र पूजामा प्रतिनिधिसभा सदस्य घिमिरेले लामो यात्रा गरेर बुद्धजन्मस्थल लुम्बिनी आएका बौद्ध भिक्षुसहितको टोलीलाई स्वागत गर्न पाउँदा खुशी लागेको बताए। उनले यस्ता भ्रमणले नेपाल र दक्षिण कोरियाबीचको सम्बन्ध थप प्रगाढ हुने विश्वास व्यक्त गरे। घिमिरेले नेपाल र दक्षिण कोरियाबीच धार्मिक रुपमा मात्रै नभई रोजगारीका हिसाबले पनि सम्बन्ध जोडिएको बताए। नेपालका लागि कोरियाली राजदूत पार्क चोङ सुकले धर्मगुरुसहितका तीर्थयात्रीलाई बुद्धजन्मस्थल मायोदवी प्राङ्गणमा स्वागत गर्न पाउँदा खुसी लागेको बताए। उनले दक्षिण कोरियासँग नेपालको सम्बन्ध बुद्धजन्मस्थल लुम्बिनीले झनै प्रगाढ बनाएको बताए।"
डीभी एजुकेसन 'सक्षम नारी सम्मान २०७९ 'बाट ९ नारी सम्मानित,"काठमाडौं : डीभी एजुकेशन ग्रुपले विभिन्न विधाका ९ जना नारीलाई सम्मान गरेको छ। डीभी एजुकेशन सक्षम नारी सम्मान २०७९ अन्तर्गत उक्त सम्मान गरिएको हो। माइती नेपालकी संस्थापक अनुराधा कोइराला प्रमुख अतिथि रहेकी सम्मान कार्यक्रममा सम्मानपत्र प्रदान गरिएको थियो। कार्यक्रममा कोइरालाले नेपालमा गरिबीले भन्दा पनि अशिक्षाका कारण महिलाहरू बेचिनु परेको बताइन्। उनले नेपालमा नारीहरू समस्यामा परेको बताउँदै ग्रामीण भेगमा अहिले पनि लैंगिक असमानता रहेकोले अनिवार्य निःशुल्क शिक्षालाई राज्यले कार्यान्वयन गर्नुपर्ने उल्लेख गरिन्। कोइरालाले सम्मान पाउने नारीले जुन जुन विधामा सम्मान पाएका छन्, त्यो क्षेत्रमा भएका विकृति हटाउन लाग्दा मात्र सम्मानको अर्थ हुने बताइन्। डीभी एजुकेशनकी निर्देशक इशानी श्रेष्ठले विभिन्न क्षेत्रका नारीहरूलाई डीभी एजुकेशन सक्षम नारी सम्मान २०७९ बाट सम्मान गर्न पाउँदा खुशी लागेको बताइन्। उनले यस्ता सम्मानले नारीहरूलाई आफ्नो क्षेत्रमा काम गर्न हौसला मिल्ने बताउँदै सम्मान गरिएको जानकारी दिइन्। नौ विधामध्ये खुला विश्वविद्यालयकी उपकुलपति प्रा। डा।शिलु मानन्धर बज्राचार्यलाई शिक्षा क्षेत्रअन्तर्गत एजुकेशन सम्मान गरिएको ग्रुपका कार्यकारी निर्देशक तरुण प्रताप शाहले बताए। त्यस्तै, नागरिक नेटवर्ककी सीईओ समृद्धि ज्ञवालीलाई पत्रकारिता क्षेत्रबाट,डीआइजी किरण बज्राचार्यलाई सामाजिक कार्यअन्तर्गत, सिनियर गाइनोकोलोजिष्ट डा। स्वराज राजभण्डारी मेडिकल क्षेत्रबाट, २०१९ की मिस नेपाल अनुष्का श्रेष्ठलाई स्टार्टअप इनोभेशनको क्षेत्रबाट,नेपाल टुरिजम बोर्डकी निर्देशक नन्दनी लाहे थापालाई हस्पिटालिटी र टुरिजम क्षेत्रबाट, भायानेट कम्युनिकेसनकी सीईओ सेवा पाठकलाई बिजनेस र बैंकिङ क्षेत्रबाट, सेभेन समिट्स ओमेन शैली बस्नेतलाई खेल क्षेत्रबाट र गायिका इन्दिरा जोशीलाई संगीत क्षेत्रबाट सम्मान गरिएको थियो।"
विशेष अदालतले फैसला गरेका चार मुद्दामा अख्तियारले दियो सर्वोच्चमा पुनरावेदन,"काठमाडौं : अख्तियार दुरूपयोग अनुसन्धान आयोगले विशेष अदालत काठमाडौंबाट फैसाल भएका मुद्दामा चित्त नबुझेको भन्दै सर्वोच्च अदालतमा पुनरावेदन दिएको छ। विशेष अदालतबाट फैसला भएका सार्वजनिक सम्पत्ती हानिनोक्सानी र घुसररिसवत गरी ४ मुद्दामा सर्वोच्च अदालतमा पुनरावेदन गरिएको अख्तियारका प्रवक्ता भोला दाहालले जानकारी दिएका छन्। अख्तियारले चेतनाथ भारती,बद्री भण्डारी,गजेन्द्रप्रसाद जायसवाल र मेघनाथ रेग्मी प्रतिवादी रहेका मुद्दामा विशेष अदालतले सफाइ दिएको थियो। विशेषबाट विभिन्न मितिमा फैसलामाथि आयोगलाई चित्त नबुझेपछि सर्वोच्च अदालतमा पुनरावेदन दिएको अख्तियारले जनाएको छ।"
अवस्था ठिक नभएका गाडी चलाउने १० जनालाई कारवाही,"काठमाडौं कीर्तिपुरमा मंगलबार गरिएको विशेष चेकिङका क्रममा यान्त्रिक अवस्था ठिक नभएका गाडी कुदाउने १० सवारी चालक कारबाहीमा परेका छन्। एक सयभन्दा बढी सवारी साधन चेक गर्दा हेण्डब्रेक नभएका, लाइटहरू दुरुस्त नभएका, टायर धेरै घिस्रिएकालगायत अवस्था ठिक नभएका १० ओटा सवारी साधनका चालकलाई कारबाही गरिएको हो। सवारी साधन मर्मत पश्चात तोकिएको जरिवाना तिरी ट्राफिक प्रहरीले नियन्त्रणमा लिएका कागजपत्र फिर्ता दिइने छ। अवस्था ठिक नभएका सवारी साधन चलाउँदा दुर्घटनाको जोखिम हुने हुनाले सवारी साधनको अवस्था चेकजाँच गरी दुरुस्त अवस्थामा रहेका सवारी साधन मात्र चलाउन काठमाडौं उपत्यका ट्राफिक प्रहरी कार्यालय रामशाहपथका प्रवक्ता प्रहरी वरिष्ठ उपरीक्षक राजेन्द्र प्रसाद भट्टले आग्रह गरेका छन्।"
नारायणघाट बुटवल सडकमा वन्यजन्तुलाई ३५ अन्डरपास,नवलपरासी: पूर्वपश्चिम राजमार्गको नारायणघाट बुटवल सडक विस्तारको क्रममा वन्यजन्तुका लागि ३५ अन्डरपास निर्माण हुने भएको छ। सडक निर्माण सम्पन्न हुँदा आयोजनाको पूर्वी खण्ड (गैडाकोटदाउन्ने) मा २२ र पश्चिम खण्ड (दाउन्नेबुटवल) मा १३ गरेर जम्मा ३५ अन्डर पास तयार हुने आयोजनाका प्रोजेक्ट म्यानेजर राकेश झाले बताए। वन्यजन्तुका कारण हुने सडक दुर्घटना तथा दुर्घटनाबाट वन्यजन्तुलाई जोगाउन साना र ठूला अन्डरपास निर्माण गरिने झाले बताए। उनका अनुसार ३५ अन्डरपासमध्ये कतिपय ठुला पुल र कल्भर्ट लाई अन्डरपासको रुपमा बनाइएको छ। पुल र ठूला कल्भर्ट नभएका स्थानमा अन्डर पासकै संरचना बनाइने छ। यसरी निर्माण गरिने अन्डरपास तीन मिटरदेखि १२ मिटरसम्म उचाइ र आवश्यकताअनुसार १६ मिटरसम्म फराकिलो हुने झाले जानकारी दिए। यसरी निमार्ण गरिने अन्डर पासमा वन्यजन्तुको निगरानी गर्नका लागि क्यामेरा राख्ने गरी निर्माण गरिएको छ। आयोजनाको विस्तृत परियोजना प्रतिवेदनमा ओभरपासको व्यवस्था नभएको भए पनि दातृ निकाय एसियाली विकास बैंकले दुम्कीवासको विनयी खोलाको पुलभन्दा केही पूर्वतर्फ एउटा ओभर पास बनाउनुपर्ने आशय व्यक्त गरेकाले ओभरपासको सम्बन्धमा अध्ययन भइरहेको झाले बताए। यसअघि गत वैशाखमा सरकारले वन्यजन्तुमैत्री पूर्वाधार निर्माण निर्देशिका जारी गर्दै वन्यजन्तुको ज्यान जोखिममा पर्ने गरी पूर्वाधार निर्माण गर्न रोक लगाएको थियो। नेपालमै पहिलो पटक नारायणघाट मुग्लिन सडकमा वन्यजन्तुका लागि अन्डरपास निर्माण गरिएको थियो। निर्माण कम्पनी चाइना स्टेट इञ्जिनीयरिङ करपोरेशनले गैंडाकोटको नारायणी नदी पुलदेखि बुटवलसम्म ११५ किलो मिटर सडक बस्ती क्षेत्रमा छ लेन र जङ्गल क्षेत्रमा चार लेन दाउन्नेमा तीन लेन विस्तार गर्ने गरी एसियाली विकास बैंक (एडिबी)को ऋण सहयोगमा कूल रु १६ अर्ब ९९ करोड ५२ लाख लागतमा राजमार्गको यस खण्डको विस्तार भइरहेको छ। लागतको ८५ प्रतिशत रकम एडिबीले ऋण उपलब्ध गराएको छ भने बाँकी सरकारकै लगानीमा काम हुने आयोजनाले जनाएको छ। एडिबीले एक दशमलव पाँच प्रतिशत ब्याजदरमा ३२ वर्षमा चुक्ता गर्ने गरी ऋण उपलब्ध गराएको हो। साढे तीन वर्षमा सडक निर्माणको काम सक्ने र पाँच वर्षसम्म निर्माण कम्पनीले नै मर्मतको काम गर्नेगरी सम्झौता भएपछि विसं २०७५ चैत्र ८ गते तत्कालीन प्रधानमन्त्री केपी शर्मा ओलीले शिलान्यास गरेका थिए। रासस
स्याङ्जाको गल्याङमा कृषि प्रदर्शनी हुने,"स्याङ्जा : स्याङ्जाको गल्याङ् नगरपालिकामा दुईदिने कृषि प्रदर्शनी गरिने भएको छ। चेम्बर अफ कमर्स गल्याङ्ले चैत्र ३ र ४ गरी दुईदिने आलुसहित कृषि प्रदर्शनी गर्ने भएको हो। पत्रकार सम्मेलनगरी च्याम्बरका अध्यक्ष गंगाप्रसाद श्रेष्ठले किसानलाई कृषि पेशामा प्रोत्साहन गर्ने उदेश्यले प्रदर्शनीको आयोजना गर्न लागेको जानकारी गराए। उनले भने, गण्डकी प्रदेशमै ६५ प्रतिशत आलुको बीउ गल्याङमा उत्पादन हुन्छ। कृषिमा आत्मनिर्भर बनाई युवालाई रोजगारको वातावरण समेत बनाउने लक्ष्य लिएको उनले जनाए। प्रर्दशनीमा आलु, तरकारी, तरकारीको बिउ, बिरुवा, धान, गहुँ, मकै, अदुवाको बीउ प्रदर्शनीसहित खरिद बिक्री गर्न सकिने भएको छ। गल्याङ्को जिमुवा आलु उत्पादनको पकेट क्षेत्र हो। यहाँका किसानले सामुहिक तथा व्यक्तिगतरूपमा २०६६ सालदेखि व्यवसायिक आलु खेती गर्दै आएका छन्। यहाँबाट मात्र बर्सेनि ३ देखि ४ सय टन आलुका बीउ मात्र बिक्री गरिन्छन्। प्रवेश निशुल्क र प्रदर्शनीमा कृषिका २० वटा स्टल राखिने प्रर्दशनी संयोजक रुमलाल कडेंलले जानकारी दिए। गल्याङ नगरपालिका ३ स्थित खेल मैदानमा हुने भएको छ। प्रदर्शनी सम्पन्न गर्नका लागि १०१ सदस्यीय मूल समिति र विभिन्न १४ वटा उपसमिति पनि गठन गरिएका छन्। प्रदर्शनीमा १० लाखको व्यापारिक कारोबार गरी ८० हजार बचत गर्ने आयोजकको दावी छ। आन्तरिक तथा बाह्यगरी १० हजार अवलोकनकर्ता सहित खरिदकर्ता भित्र्याउने लक्ष्य छ। प्रर्दशनीलाई मनोरंजनात्मक बनाउन बिद्यालय स्तरीय नाचगान सहित ख्यातिप्राप्त लोकगायकको समेत प्रस्तुति राखिने जनाइएको छ।"
सांसद शर्माले गरे तिलागुफा नगर अस्पताललाई स्वास्थ्य साम्रग्री सहयोग,"वीरेन्द्रनगर : प्रतिनिधि सभा सदस्य डाशुनिल शर्माले कालिकोटको तिलागुफा नगरपालिकास्थित नगर अस्पताललाई स्वास्थ्य सामग्री सहयोग गरेका छन् । नोबेल मेडिकल कलेज बिराटनगर र काठमाडौं मेडिकल कलेजका सञ्चालक समेत रहेका सांसद शर्माले दुर्गमका नागिकलाई गाउँमै स्वास्थ्य सेवा दिने उद्देश्यले तिलागुफा नगर अस्पताललाई आवश्यक स्वास्थ्य सामग्री सहयोग गरेका हुन् । सांसद शर्माले एक्स रे मेसिन,इसिजी मेसिन र मनिटोरिङ मेसिन गरी ३३ लाख बराबरको स्वास्थ्य सामग्री हस्तान्त्रण गरेका हुन् । यही फागुन ७ गते अछाम र कालिकोटमा निशुल्क स्वास्थ्य शिविर संचालन गर्न आउँदा तिलागुफा नगरपालिकामा भ्रमणमा पुगेका सांसद शर्माले तिलागुफा अस्पताल निरीक्षण पनि गरेका थिए । त्यतिबेला नगर अस्पतालमा अत्यावश्यक ती मेसिन सहयोग गर्ने प्रतिबद्धता जनाएअनुसार उनले एक कार्यक्रमका बीच सहयोग हस्तान्तरण गरेका हुन्। मेडिकल व्यवसायी तथा समाजसेवी सांसद शर्माले दुर्गमका नागरिकलाई स्वास्थ्य उपचारमा सहजता होस् भनेर आफूले बर्सेनि निशुल्क स्वास्थ्य शिविरका साथै मेडिकल सामग्रीहरू सहयोग गर्दै आएको बताए । उनले भने, 'तिलागुफा नगरपालिकाले सञ्चालन गरेको नगर अस्पतालमा डाक्टरसहितको जनशक्ति हुँदा पनि स्वास्थ्य सामग्री अभावमा नागरिकहरु अत्यावश्यक सेवा लिन नपाएको नगरप्रमुखबाट जानकारी पाएँ । त्यसपछि तिलागुफा नगर अस्पतालमा इसिजी,एक्सरे लगायतका सेवाहरू संचालन हुँदा गाउँका नागरिकले सेवा पाऊन भनेर सहयोग गरेको हुँ ।' तिलागुफा नगरपालिका प्रमुख शंकरप्रसाद उपाध्यायले कर्णाली स्वास्थ्य विज्ञान प्रतिष्ठानको सहकार्यमा नगर अस्पताललाई सुविधा सम्पन्न बनाउने अभियान चलिरहेका बेला सांसद शर्माले नगर अस्पतालमा अत्यावश्यक मेसिन सहयोग गरेर ठूलो गुन लगाएको बताए । उनले भने,'हामीले पनि नगर अस्पताललाई व्यवस्थित बनाउन लागिपरेका छौँ । त्यसै बेला सांसद शर्माको सहयोगले तिलागुफा नगर अस्पतालको सेवा विस्तारमा ठूलो सहयोग पुगेको छ । ' उनका अनुसार तिलागुफा नगरपालिकाले अतिविपन्न नागरिकको निशुल्क स्वास्थ्य बीमा र अन्य सबै नागरिकको ५० प्रतिशत छुटमा स्वास्थ्य बिमा गर्ने कार्यक्रम पनि सुरु गरिएको छ । नगरपालिकाले चालु आर्थिक वर्षमा नगरपालिका भित्रका सबै परिवारको स्वास्थ्य बिमा अनिवार्य गरिसक्ने लक्ष्य राखेको छ । उनले भने, 'संविधानमा उल्लेख भएको स्वास्थ्यको मौलिक हकलाई कार्यान्वयन गर्न नगरपालिकाले स्वास्थ्य बिमालाई महत्व दिएको छ ।"
श्रीमानले मृत्यु प्रमाणपत्र बनाएर श्रीमतीलाई दिलाए एकल महिला भत्ता,"मन्थली नगरपालिका वडा नं ३ बस्ने रामबाबु खत्रीले आफ्नो मृत्यु प्रमाणपत्र बनाएर श्रीमती निर्मला खत्रीलाई झन्डै १२ महिनाको एकल महिला भत्ता खुवाएको तथ्य फेला परेको छ। रामेछाप: मन्थली नगरपालिका वडा नं ३ मा श्रीमानले श्रीमतीलाई एकल महिला भत्ता दिलाएका छन्। मन्थली नगरपालिका वडा नं ३ बस्ने रामबाबु खत्रीले आफ्नो मृत्यु प्रमाणपत्र बनाएर श्रीमती निर्मला खत्रीलाई झन्डै १२ महिनाको एकल महिला भत्ता खुवाएको तथ्य फेला परेको छ। खत्री केही समय अघि जिल्ला प्रशासन कार्यालय र त्यसपछि सरुवा भएर जिल्ला कारागार रामेछापमा कार्यरत थिए। श्रीमतीलाई भत्ता खुवाएको पत्ता लागेपछि कारबाही हुने डरले खत्रीले जिल्ला कारागार सरुवा भएका थिए। त्यसको केही समयमै उनले जागिरबाट राजीनामा दिए। कारबाहीको डरले चाँडै राजीनामा दिएको हुनसक्ने जानकारहरू बताउँछन्। तत्कालीन वडा सचिव शिवकुमार महतोले २०७८ साल भदौ २१ गते नै बिधुवा भत्ताको परिचयपत्र सोही दिनदेखि लागू हुनेगरि बनाइदिएका थिए। तर महतोले निर्मलालाई बनाएको परिचय पत्रमा बुबा आमाको मात्र नाम खुलाएका छन् भने पतिको नाम खुलाएका छैनन्। मन्थली नगरपालिकाबाट प्राप्त सुचना अनुसार निर्मलाले २०७९ माघ सम्ममा १५ महिनाको सामाजिक सुरक्षा भत्ता बुझेकी छन्। निर्मलाका पति जीवितै रहेको र उनले पतिको मृत्यु पर्यन्त पाउने भत्ता लिइरहेको तथ्य बाहिरिएको हो। तत्कालीन वडा सचिव महतोद्वारा हस्ताक्षरित प्रमाणपत्रका आधारमा हेर्दा निर्मलाले मासिक २ हजार ६६० रुपैयाँका दरले १५ महिनामा ३९ हजार ९ सय रुपैयाँ बुझेकी छन्। यो विषयमा मन्थली नगरपालिकासँग सोध्दा विगतमा भत्ता लिएको र पतिको मृत्यु नभएको जानकारी पाएपछि रोकेको जनाएको छ। मन्थली नगरपालिकाका सूचना अधिकारी हेमन्त बुढाथोकीले भने, 'हामीले सत्यतथ्य बुझेर भत्ता कटौती गरिसकेका छौँ।' यसबारेमा सम्बन्धित वडा अध्यक्ष कृष्ण गोपाल थापासँग जानकारी लिँदा भत्ता लिएको कुरा सत्य भएको बताएका छन्। आफ्नो कार्यकालभन्दा अगाडिको घटना भएकाले आफू निर्वाचित भए पश्चात् सम्पूर्ण रकम फिर्ता गराएको थापाले बताए। जीवित मान्छेलाई मृत्युको प्रमाणपत्र दिने, एकल महिलाका नाममा लाभग्राही बनाउने र सामाजिक सुरक्षा भत्ताको रकम दुरुपयोग गर्नेालाई प्राप्त प्रमाणका आधारमा कारबाही गरिने प्रमुख जिल्ला अधिकारी शोभाखर रेग्मीले बताए। कसैले चलखेल गरेर रकम फिर्ता गराएको भए पनि यो घटनालाई अनुसन्धान गर्ने र संलग्नलाई छानबिनको दायरामा ल्याउने प्रजिअ रेग्मीले बताए।"
तुलसीपुरका विद्यालयमा पढ्दै कमाउँदै कार्यक्रम,"सामुदायिक विद्यालयहरूमा उद्यमशीलता परियोजना सञ्चालन गरेर विद्यार्थीलाई यो कार्यक्रम सुरु गरिएको हो। दाङ : दाङको तुलसीपुर उपमहानगरपालिकाका६ का सामुदायिक विद्यालयहरूमा पढ्दै कमाउँदै कार्यक्रम सुरु भएको छ। सहयोगी निकायको समन्वयमा सामुदायिक विद्यालयहरूमा उद्यमशीलता परियोजना सञ्चालन गरेर विद्यार्थीलाई यो कार्यक्रम सुरु गरिएको हो। पढ्दै कमाउँदै अभियानलाई विद्यालयस्तरका पुर्याउनका लागि यस्तो अभियान सञ्चालन गर्न लागिएको उपमहानगरले जनाएको छ। अभियानअन्तर्गत विद्यार्थीहरूलाई वन र कृषिक्षेत्रसँग सम्बन्धित बिरुवा उत्पादन, बेमौसमी खेती, नर्सरी निर्माणलगायतका काम गरिनेछ। पहिलो चरणमा दीपेन्द्र मावि मानपुर, माध्यमिक विद्यालय दोघरे, सरस्वती मावि दमारगाउँ, बालमितेरी मावि भोजपुर, जनजागृति मावि पातु बनगाउँ र माध्यमिक विद्यालय सेन्टरमा यस्तो कार्यक्रम लागू गरिएको मेट्रो कलेज तुलसीपुरका प्रमुख बसन्त आचार्यले बताए। कक्षा ९ र १० मा अध्ययनरत विद्यार्थीहरूलाई उद्यमशील कार्य गर्नका लागि कलेजले प्राविधिक तथा आर्थिक सहयोग गरेको उनले बताए। यसैबीच उद्यमशील कार्ययोजना निर्माणका लागि सम्बन्धित विद्यालयका विद्यार्थीहरूलाई एक दिने अभिमुखीकरण कार्यक्रम गरिएको छ। नगरप्रमुख टीकाराम खड्का विद्यार्थीहरूलाई सानैदेखि उद्यमशीलतामा लगाउनुपर्ने आवश्यकता रहेको बताए। नगरप्रमुख खड्काले आजभोलिका विद्यार्थीहरूमा सपना देख्ने तर काम नगर्ने प्रवृत्ति बढ्दै गएको भन्दै श्रमले नै मानिसलाई महान बनाउने कुरा उल्लेख गरे। पूर्वनगर प्रमुख घनश्याम पाण्डेले विद्यार्थीहरूको काँधमा देशलाई उद्यमशील बनाउने जिम्मेवारी रहेको पनि बताए। देश बिग्रियो भनेर हामी निराश हुनेभन्दा पनि यसलाई कसरी बनाउने भन्ने कुरा महत्वपूर्ण हो पाण्डेले भने। कार्यक्रम मेट्रो कलेज तुलसीपुर र ग्रिन फाउनडेसनले सहयोग गरेका छन्।"
धातुजन्य किला ठोक्दा पाथीभरा क्षेत्रका बोटबिरुवा नासिँदै,"ताप्लेजुङ : ताप्लेजुङस्थित प्रसिद्ध तीर्थस्थल पाथीभरा क्षेत्रका गुराँसलगायतका बोटविरुवा विज्ञापन प्रवर्द्धनार्थ साइनबोर्ड राख्न प्रयोग हुन थालेका छन् । विज्ञापन गर्ने उद्देश्यले बोटविरुवामा ससाना साइनबोर्ड राख्ने क्रम बढेको छ । साइनबोर्ड राख्ने क्रम बढ्को क्रममा छ । पदमार्ग आसपासका गुराँसलगायतका बोटबिरुवामा होटल, पसल र फार्मका नाम र सम्पर्क नम्बरसहितका साइनबोर्ड जताततै देखिन्छन् । विभिन्न जिल्लाको होटल, पसल र फार्मका नाम तथा सम्पर्क नम्बर उल्लेख गरिएका बोर्ड देखिन्छन् । टिनका टुक्राटुक्रीमा विज्ञापनमूलक कुरा लेखेर धातुजन्य काँटीको प्रयोग गरी रुखमा झुण्ड्याउने प्रवृत्ति बढ्दै जाँदा बोटबिरुवा मासिने र प्राकृतिक सुन्दरता हराउने पाथीभरा क्षेत्रका होटल व्यवसायी बताउँछन् । धातुजन्य किला गाड्दा कतिपय बोटबिरुवा चाँडै मर्छन् भने कतिपय हुर्कनबाट बञ्चित हुने स्थानीय इन्द्रनारायण भट्टराईले बताए। संरक्षण गर्नुपर्ने गुराँसका बिरुवामा धातु वा टिनका किला गाडेर बोर्ड राख्नु गलत भएको उनको भनाइ छ । बोटबिरुवाका लागि धातुजन्य किला (काँटी) विष सरह हुन् । 'फलामका किला गाड्दा बोटबिरुवा छोटो समयमै मर्नुका साथै हुर्कन र फस्टाउन पाउँदैनन्', भट्टराईले भने। यसरी बोटबिरुवामा विज्ञापनसहितका साना बोर्ड राख्ने क्रम बढ्दै गए पनि नियन्त्रण नहुनु दुःखद् भएको पाथीभरा दर्शनका क्रममा आउनुभएका झापाका रमेश दाहालले बताए। सन्देशमूलक बोर्ड नै राखिए पनि काँटीको प्रयोगले बिरुवा मासिने र धार्मिक तथा पर्यटकीय क्षेत्रमा फोहरसमेत बढ्ने उनको भनाइ छ । बोर्ड अड्याउन प्रयोग भएका काँटी र बोर्ड मक्किएर जमिनमा झरेपछि फोहर बढ्छ । प्राकृतिक सुन्दरतासमेत हराउने गरी यसरी भएका गलत काम रोक्न जरुरी भएको पाथीभरा दर्शन गर्न आउने तीर्थयात्री बताउँछन् । पाथीभरा क्षेत्रमा काम गरिरहेका विभिन्न सङ्घसस्थाले यसलाई रोक्न विगतदेखि नै प्रयास गरेको पाथीभरा क्षेत्र विकास समितिका कार्यकारी निर्देशक मनमणि काफ्लेको भनाइ छ । यसबारे पहल भइरहेको बताउँछन्। रासस"
माताको आवरणमा अपराध,"झारफुकको बहानामा धामी वा माताको आवरणमा उपचार गर्ने परम्परा पुरानै हो। अवैध तथा गैरकानुनी रूपमा यस्ता रीतिरिवाज देशभर चलिरहेको छ। अन्धविश्वासको जोडमा देशभर अपराधका घटना भइरहन्छन्। काठमाडौं : घटना १ बुटवलमा फागुन २० गते १४ वर्षीया बालिका सीता ज्ञवालीको मृत्यु भयो। टाउको दुख्ने र कानसम्बन्धी बिरामी उनलाई निको पार्न भन्दै झारफुक गर्न लगियो। माता भनिने सोनिया रेश्मीको कुटपिटबाट ज्ञवालीको मृत्यु भयो। घटनाको आरोपमा माता भनिने सोनियासहित २१ जना प्रहरी नियन्त्रणमा छन्। झारफुकको बहानामा सोनियाले सीतालाई चरम यातना दिइन्। कुटपिट गरिन्। बालिकाको शरीरमाथि चढी घण्टी बजाउँदै गालामा थप्पड हान्ने, आइज, देखिस्, कति खान्छस्, मेरो पावर देखिस् भन्दै रुद्राक्षको मालाले शरीरको विभिन्न भागमा हान्ने, भुइँमा लडाउने, टाउको र घाँटीमा खुट्टाले टेक्ने, पटकपटक जगले नाक, मुखमा पानी खन्याउने, कपालमा समाएर टाउको बटार्ने जस्ता यातना दिइन्। घटना नं २ गत पुसमा काठमाडौंको रानीवन पानीट्यांकीमा पनि झारफुक गर्न माताकोमा गएकी १४ वर्षीया बालिका रोशनी श्रेष्ठको हत्या भयो। आफूलाई माता बताउने उर्मिला तामाङले बिरामी श्रेष्ठलाई टहरोमा राखेर बोक्सी उतार्ने भन्दै कुटपिट र चरम यातना दिएकी थिइन्। सिन्धुपाल्चोक चौतारा साँगाचोकगढी नगरपालिका२ घर भई भक्तपुरको मध्यपुर थिमी नगरपालिका७ धुन्चेपाखा बस्ने ती बालिकालाई झारफुकको गर्न माता भनिने उर्मिलाको टहरोमा लगिएको थियो। तामाङ रानीवन पानीइट्यांकीमा झारफुक गरेर बस्दै आएकी थिइन्। झारफुकका क्रममा बालिकाको शरीरमा त्रिशूलले रोपेकी थिइन्। टाउको दुख्नेलगायत विभिन्न समस्या भएपछि बालिकालाई उनकी आमा राधिकाले माताकोमा पुयाएकी थिइन्। ती बालिकालाई करिब ३ सातादेखि माताको टहरोमा राखिएको थियो। माताले बालीकाको शरीरमा पसेको बोक्सी उतार्ने भन्दै कुचोले हान्ने, तातो आगोले पोल्ने, शरीरभरी त्रिशूलले डाम्ने गरेकी थिइन्। माताको चरम यातानाले उनको टहरोभित्रै मृत्यु भयो। माता भनिने उर्मिला अनुसन्धानका लागि प्रहरी हिरासतमा छिन्। उनी उपर कर्तव्य ज्यान कसूरमा अनुसन्धान भइरहेको छ। झारफुकको बहानामा धामी वा माताको आवरणमा उपचार गर्ने परम्परा पुरानै हो। अवैध तथा गैरकानुनी रूपमा यस्ता रीतिरिवाज देशभर चलिरहेको छ। अन्धविश्वासको जोडमा देशभर अपराधका घटना भइरहन्छन्। प्रहरी प्रधान कार्यालय काठमाडांैले दिएको तथ्यांकअनुसार २०७६ देखि २०७९ फागुनसम्म अन्धविश्वास (झारफुक, बोक्सी आरोप, माता तथा धामी) का कारण १५ जनाले ज्यान गुमाए। जसमा ३ पुरुष, ७ महिला, १ बालक र ४ बालिका छन्। यस्ता अपराधको घटना १४ वटा घटे। कर्तव्य ज्यानसम्बन्धी कसूरमा १४ वटा मुद्दा दर्ता भई अनुसन्धान भइरहेको छ। यस्ता अपराधमा संग्लन आरोपमा ३० पुरुष र २० महिला गरी ५० जना पक्राउ परेका छन्। धनुषा, धादिङ, बर्दिया, कपिलवस्तु, रुपन्देही, गुल्मी, इलाम, महोत्तरी, चितवन, काठमाडांै, ललितपुरका विभिन्न ठाउँमा यस्ता घटना घटेका थिए। नेपाल प्रहरीका प्रवक्ता पोषराज पोखरेलका अनुसार झारफुकको बहानामा अपराध गरिनु कानुनविपरीत हो। रीतिरिवाज मान्ने क्रममा आपराधिक कामलाई प्रश्रय गरिनुहुन्न। यस्तो कार्यमा संग्लनलाई सजाय हुन्छ। सचेतना कमिकै कारण अन्धविश्वासले ज्यान लिइरहेको छ। बिरामी छोरीलाई धामीकोमा लैजाने र कुटपिट हुँदा हेरिरहने आमाबुवा र आफन्तलाई के भन्ने ? हत्या भइसकेपछि पनि प्रहरीलाई खबर छैन। गुपचुप रूपमा शव जलाउनु पनि आफैंमा अपराध हो, अन्धविश्वास हटाउन सचेतना नै मुख्य उपाय बताउने पोखरेल भन्छन्, अन्धविश्वास र गलत प्रचलन गाउँदेखि सहरसम्म सबैतिर व्याप्त छ। उनका अनुसार आयुर्वेदिक हिसाबले उपचार गर्न दर्ता गरेर सञ्चालन गर्न पाइन्छ। तर, धामीझाँक्री गरेर ठीक पार्छु भन्दै गलत सन्देश दिन पाइँदैन। यो गैरकानुनी हो। समाजमा कसको घरमा धामी बसिरहेको छ। प्रहरीलाई सूचना त हुनपर्छ नि ! समाजका सबै मिलेर यस्तो चलन हटाउनुपर्छ। अन्धविश्वास आजको भोलि हटाउने सकिने विषय होइन। यस्ता अन्धविश्वासले कहिले बोक्सी भन्दै महिला मार्छन् त कहिले झारफुकका बहानामा गएका बालबालिका। रीतिरिवाजका नाममा यस्ता कार्य गर्ने छुट कसैलाई छैन। कसूर अनुसारको सजाय हुन्छ।"
नुवाकोटका दुई पसलमा आगलागी,"प्लाष्ट्रिक तथा खाद्य सामग्री पसलमा लागेको आगो स्थानीयवासी, प्रहरी, सशस्त्र प्रहरी, नेपाली सेना तथा दमकलको प्रयासमा दुई घण्टापछि मात्र नियन्त्रणमा आएको थियो। नुवाकोट : नुवाकोटको ढुंगेवजारमा सोमबार राती आगजनी भएको छ। विदुर नगरपालिका१ ढुंगेबजारमा आगजनी हुँदा दुई वटा पसलको करौंडौं रुपैया बराबरको धनमाल नष्ट भएको छ। स्थानीय सुरेश श्रेष्ठको किराना पसल र रामेश्वर अधिकारीको प्लाष्ट्रिक सामग्री पसलमा आगजनी भएको हो। पौने १२ बजे अधिकारीको प्लाष्ट्रिक सामग्री पसलमा आगो लागिरहेको स्थानीयबासीले देखेपछि गुहार मागेपछि अन्यले जानकारी पाएका थिए। आगजनीबाट अधिकारीको एक करोड रुपैयाँ बराबरको धनमाल नष्ट भएको छ। यस्तैसंगै जोडिएको सुरेश श्रेष्ठको किराना पसलसमेत नष्ट हुँदा ५० लाख रुपैँयाँ बराबरको धनमाल नष्ट भएको छ। आगजनीको कारण खुल्न सकेको छैन भने यस सम्बन्धमा विशेष अनुसन्धान भइरहेको जिल्ला प्रहरी कार्यालय नुवाकोटले जनाएको छ। प्लाष्ट्रिक तथा खाद्य सामग्री पसलमा लागेको आगो स्थानीयवासी, प्रहरी, सशस्त्र प्रहरी, नेपाली सेना तथा दमकलको प्रयासमा दुई घण्टापछि मात्र नियन्त्रणमा आएको थियो। घरहरु जोडिएको र पेट्रोल पम्पसमेत नजिकै रहेको स्थानमा भएको आगजनी नियन्त्रणका लागि जिल्ला समन्वय समितिका प्रमुख रजिन्द्रविक्रमसिंह ठकुरी, प्रमुख जिल्ला अधिकारी किरण थापा, जिल्ला प्रहरी प्रमुख प्रहरी उपरीक्षक रमेश पण्डित, शसस्त्र प्रहरी गणका प्रमुख प्रहरी नायव उपरिक्षक उत्तम पुडासैनी तथा जवरजंग गणवाट सेनाको टोली आगजनीस्थलमा पुगेका थिए। ट्रसमा रहेका दुई वटा पसल र त्यसभित्र रहेका सम्पूर्ण सामान पूर्ण रुपमा नष्ट भएको छ। सुख्खा याममा आगजनी हुन नदिन विद्युत तथा अन्य प्रज्वलनशिल पदार्थको आवश्यक र उचित प्रयोग मात्र गर्न सर्वसाधारणलाई जिल्ला प्रशासन कार्यालयले अनुरोध गरेको छ।"

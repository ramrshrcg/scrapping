शीर्षक,विवरण
"नेदरल्यान्ड समूह विजेता बन्दै नकआउटमा, कतार जितविहीन","दोहा: नेदरल्यान्ड्स अन्तिम खेलमा आयोजक कतारलाई २० को नतिजामा पराजित गरेसँगै समूह ए विजेताको हैसियतमा फिफा विश्वकपको नकआउट चरणमा पुगेको हो। पहिलो खेलमा सेनेगललाई २० को नतिजामा पराजित गरेको नेदरल्यान्ड्स दोस्रो खेलमा इक्वेडरसँग ११ को बराबरीमा रोकिएको थियो। तर, मंगलबार राति समूह चरणको अन्तिम खेलमा सहज जितसँगै नेदरल्यान्ड्सले अन्तिम १६ मा स्थान बनायो। अल बायट रंगशालामा सम्पन्न खेलको २६औं मिनेटमा कोडी गाक्पोको गोलसँगै नेदरल्यान्ड्सले अग्रता लिएको थियो। उनले ड्याभी क्लास्सेनले दिएको पासमा कतारका दुई डिफेन्डरलाई बिट् गर्दै १८ यार्ड बक्सको रेखाबाट गरेको प्रहार सोझै गोलमा परिणत भएको थियो। गाक्पोको जारी विश्वकपमा तेस्रो गोलसँगै पहिलो हाफमा १० को अग्रता लिएको नेदरल्यान्ड्सले दोस्रो हाफमा एक गोल थप्यो। मेम्फिस डेपेले ४९औं मिनेटमा गरेको प्रहारमा कतारी गोलकिपर मिशाल बार्समले रोकेको रिबाउन्ड बललाई ट्याप इन् गर्दै फ्रान्की डी योङले नेदरल्यान्ड्सको जित सुनिश्चित गरे। सन् २०१४ विश्वकपमा तेस्रो भएको नेदरल्यान्ड्स चार वर्षअघि रुसमा भएको विश्वकपमा छनोट हुन सकेको थिएन। अर्कातिर आयोजकको रुपमा पहिलो पटक विश्वकप खेल्ने मौका पाएको कतार भने जितविहीन रहँदै प्रतियोगिताबाट बाहिरिएको छ। समूह 'ए'कै मंगलबार भएको अर्को खेलमा इक्वेडरलाई २१ को नतिजामा पराजित गर्दै अफ्रिकी टिम सेनेगल पनि अन्तिम १६ मा पुगेको छ। विश्वपको इतिहासमा पहिलो उद्घाटना खेलमा पराजित हुने पहिलो आयोजक बनेको कतारले समूह चरणका सबै खेलमा हार बेहोर्ने अर्को खराबमा पनि आफ्नो नाम लेखाएको छ। नेदरल्यान्ड्सले खेलेका ९ वटै विश्वकपमा कम्तिमा अन्तिम १६ सम्मको यात्रा तय गरेको छ। यस्तै समूह चरणम खेलेका पछिल्ला ९ मध्ये आठ खेलमा जित निकाल्न पनि डच टिम सफल भएको छ। नेदरल्यान्ड्सले क्वार्टरफाइनल प्रवेशका लागि समूह बीको उपविजेतासँग खेल्ने छ। समूह बीमा अमेरिका, इङ्ल्यान्ड, इरान र वेल्स छन्।"
"सेनेगल अन्तिम १६ मा, इक्वेडर बाहिरियो","दोहा: अफ्रिकी राष्ट्र सेनेगल कतारमा जारी फिफा विश्वकपको अन्तिम १६ मा प्रवेश गरेको छ । मंगलबार राति भएको खेलमा दक्षिण अमेरिकी टोली इक्वेडरलाई पराजित गर्दै सेनेगलले नकआउट चरणमा स्थान बनाएको हो । दोहाको खलिफा अन्तर्राष्ट्रिय रंगशालामा भएको समूह एको खेलमा इक्वेडरलाई २१ गोलले पराजित गर्दै सेनेगलले अन्तिम १६ मा स्थान बनाएको हो । सेनेगललाई दोस्रो पटक नकआउट चरणमा पुयाउन स्माइला सार र कालिदौ कौलिबलीले एकएक गोल गरेका थिए । इक्वेडरका मोइसे काइसेडोले एक गोल फर्काए । खेलको ४४औं मिनेटमा स्माइलाले पेनाल्टीमा गोल गर्दै सेनेगललाई सुरुवाती अग्रता दिलाएका थिए । इक्वेडरका एन्जेलो प्रिसेडोले स्माइला सारलाई पेनाल्टी बक्सभित्र फल गरेपछि सेनेगलले पेनाल्टी पाएको थियो । जसलाई स्माइलाले नै सदुपयोग गर्दै सेनेगललाई सुरुवाती अग्रता दिलाएका थिए । खेलको ६८औं मिनेटमा इक्वेडरले बराबरी गोल फर्काएको थियो । फर्नान्डो टोरेसको पासमा मोइसे काइसेडोले उत्कृष्ट गोल गरेका थिए । त्यसपछि ७०औं मिनेटमा कौलीबलीले गोल गर्दै सेनेगललाई दोस्रो पटक नकआउट चरणमा पुर्याए । सेनेगल दोस्रो पटक नकआउट चरणमा पुगेको हो । यसअघि सन् २००२ मा जापान र दक्षिण कोरियामा भएको विश्वकपमा सेनेगल क्वार्टरफाइनलसम्म पुगेको थियो । क्वार्टरफाइनलमा टर्कीसँग १० गोलले पराजित भएको सेनेगलले सातौं स्थान हात पारेको थियो । अफ्रिकी राष्ट्र सेनेगलको विश्वकपमा चौथो सहभागिता हो । यसअघि सन् १९६६ मा विश्वकपमा छनोट भएर पनि प्रतियोगिताबाट नाम झिकेको थियो । त्यसपछि सन् १९९० को विश्वकपमा छनोट भएको सेनेगलले त्यतिबेला पनि नाम फिर्ता लिएको थियो । त्यसपछि १२ वर्षपछि सन् २००२ मा मैदान फर्किएको सेनेगलले उत्कृष्ट प्रदर्शन गर्दै अन्तिम आठको यात्रा तय गरेको थियो । सन् २००६, २०१० र सन् २०१४ को विश्वकपमा छनोट हुन नसकेको सेनेगल सन् २०१८ को विश्वकपमा समूह चरणबाटै बाहिरिएको थियो । सेनेगल उपविजेताका रुपमा अन्तिम १६ मा पुगेको हो । सेनेगलले तीन खेलमा दुई जित र एक हारको नतिजासहित ६ अंक जोड्यो । पहिलो खेलमा नेदरल्यान्ड्ससँग २० गोलको पराजय बेहोरेको हार बेहोरेको सेनेगलले दोस्रो खेलमा आयोजक कतारलाई ३१ गोलले पराजित गरेको थियो । समूह एबाट नेदरल्यान्ड्सले विजेता र सेनेगलले उपविजेताका रुपमा अन्तिम १६ मा स्थान बनाउँदा इक्वेडर र कतार भने समूह चरणबाटै बाहिरिएका छन् ।"
गच्छदारको राजनीतिक यात्रामा धक्का,"काठमाडौं : नेपाली कांग्रेसका नेता विजय कुमार गच्छदार संसदीय निर्वाचनको इतिहासमा पहिलोपटक पराजित भएका छन्। सुनसरी क्षेत्र नं ३ मा गच्छदार एमालेकी भगवती चौधरीसँग ५ हजार बढी मतान्तरले पराजित भएका हुन्। भगवतीले भने तेस्रो प्रयासमा गच्छदारलाई हराएकी छन्। दोस्रो संविधानसभामा ३६२ मतले हारेकी भगवती २०७४ को प्रतिनिधिसभा निर्वाचनमा ३२१ मतले पराजित भएकी थिइन्। भगवती झिनो मतले पराजित हुँदा दुवैपटक गच्छदार सरकारको नेतृत्वमा रहेका थिए। भगवतीले पनि राज्यशक्तिको दुरुपयोग गरेर आफूलाई हराएको अभिव्यक्ति दिँदै आएकी थिइन्। उनले पुनःमतगणनाको माग गर्दै हरेकपटक निवेदनसमेत दर्ता गराउँदै आएकी थिइन्। तर त्यो क्षेत्रमा पुनः मतगणना कहिल्यै भएन। संयोग पनि कस्तो भने सरकारको नेतृत्वमा नरहेका बेला गच्छदार उनै चिरप्रतिद्वन्द्वी भगवतीसँग ५ हजार १८८ मतान्तरले पराजित भए। सुनसरीको दुहबी क्षेत्रबाट गच्छदार विसं २०४८ देखि निरन्तर विजयी हुँदै आएका थिए। २०४८ को निर्वाचनमा उनले एमालेका लिला श्रेष्ठ ११ हजार ८९० मतान्तरले विजयी हुँदै संसद यात्राको सुरुवात गरेका थिए। उनले २७ हजार ७६५ मत पाउँदा श्रेष्ठले १५ हजार ८८५ मतमात्र पाएका थिए। गच्छदारले २०५१ मा एमालेकै कुलदीप पेसकर, २०५६ मा एमालेकै रेवतीरमण भण्डारी, फोरम लोकतान्त्रिकबाट २०६४ मा कांग्रेसका अगमलाल चौधरी र त्यसयता दुईपटक एमालेकी भगवती चौधरीलाई पराजित गरेका थिए। थारूका थुप्रै असन्तुष्टिहरू छन्। राज्य संयन्त्रमा रहेका बेला उनले ती एजेण्डा वा मुद्दामा कहिल्यै बहस गराउन चाहेनन्। थारू समुदायका कूरिति, कूप्रथा थुप्रै थिएछन्। त्यसको समाधान गर्ने बाटामा उनी कहिल्यै हिँडेनन्। थारू समुदाय राज्यका निकायभन्दा कोसौं पर छन्, उनीहरूलाई डोर्याउने काम गच्छदारले कहिल्यै गरेनन्। गच्छदारको राजनीतिक करियरमा धक्का विजय गच्छदारले आफूलाई थारू समुदायको सर्वोच्च नेता मान्थे। थारू समुदायका कार्यक्रममा गर्ने उनका भाषणले पनि यही दर्शाउँथ्यो। 'म जहाँ छु, त्यहाँ कुनै थारू पुग्न सक्दैन। यो विजय गच्छदार थारूको पहिलो प्रधानमन्त्री बनेर देखाउँछ,' उनले भन्ने गर्थे। देशमा भएका राजनीतिक परिवर्तन र राजनीतिक परिवर्तनका लागि गरिएका १६ बुँदे सम्झौतालगायतमा आफ्नो भूमिका अपरिहार्य रहेको उनले भन्ने गर्छन्। आफूले भूमिका नखेलेको भए संविधान निर्माणका प्रक्रिया पनि ओझेलमा पर्ने उनी सुनाउँछन्। हुन पनि हो, विगत तीन दसकदेखि राज्य संयन्त्रमा रहेका उनले ठूलै भूमिका निर्वाह गरे होलान्। तर जसरी उनले आफूलाई थारू समुदायका सर्वोच्च नेताको चिनारी दिन्छन्, त्यसरी नै थारू समुदायको उत्थानमा लागेको देखिएन। थारूका थुप्रै असन्तुष्टिहरू छन्। राज्य संयन्त्रमा रहेका बेला उनले ती एजेण्डा वा मुद्दामा कहिल्यै बहस गराउन चाहेनन्। थारू समुदायका कूरिति, कूप्रथा थुप्रै थिएछन्। त्यसको समाधान गर्ने बाटामा उनी कहिल्यै हिँडेनन्। थारू समुदाय राज्यका निकायभन्दा कोसौं पर छन्, उनीहरूलाई डोर्याउने काम गच्छदारले कहिल्यै गरेनन्। राजनीतिकरूपले थारू समुदायका थुप्रै असन्तुष्टिहरू छन्। त्यसको समाधानमा पनि उनी कहिल्यै लागेनन्। बरु कांग्रेसबाट मधेसी जनअधिकार फोरम हुँदै लोकतान्त्रिकसम्म पुगेका गच्छदारलाई तिनै थारूहरूले आडभरोसा दिलाए। तर उनी फेरि सत्ताको हिस्सेदारी बन्नुबाहेक थारू जनमतको कदर गर्न चाहेनन्। यदि गच्छदारले थारू जनमतको कदर गरेको भए विगतमा थरुहट तराई पार्टी र अहिलेको नागरिक उन्मुक्ति पार्टीको जन्म हुने थिएन। टीकापुर घटनालाई पनि बेवास्ता गरेको गच्छदारमाथि आरोप छ। किनकि २०७२ पछि उनी पटकपटक सरकारको नेतृत्व तहमा पुगेका छन्। जसरी उनले राजनीतिक परिवर्तमा आफ्नो भूमिका अपरिहार्य रहेको भाषण सुनाउँछन्, त्यसरी नै टीकापुर घटनालाई राजनीतिक तवरबाट समाधान गर्न सक्थे, तर उनले गरेनन्। सुनसरीका उनी निकट नेताहरूको ठम्याइ छ, यदि बालुवाटार प्रकरणमा नमुछिएको सुनसरी ३ मा गच्छदारलाई हराउनसक्ने नेता कोही छैनन्। जब उनी कांग्रेस महाधिवेशनमा पराजित भए गत पुसमा सम्पन्न नेपाली कांग्रेसको महाधिवेशनमा उनी उपसभापतिका उम्मेदवार थिए। कांग्रेसबाट लामो समय बाहिर बसेका उनी २०७४ को निर्वाचनअघि पुनः कांग्रेसमै आफू नेतृत्वको पार्टी 'मर्जर' गरेका थिए। उपसभापतिको पोर्टफोलियो पाएका उनी गत महाधिवेशनमा सोही पदमा उम्मेदवारीसमेत दिए। तर उनले कल्पना नगरेको नजिता आयो। पहिलोपटक उनी पराजित भएका थिए। पराजित भएपछि गच्छदारले रातभरि नसुतेर आफ्नो ३० वर्षे राजनीतिक यात्राको समीक्षा गरेका थिए। 'कहीँ कतै मैले गल्ती त गरेको रहेछु भन्दै रातभरि सुत्न सकिनँ। सुत्न नसकेपछि मैले डायरी पल्टार आफ्नो राजनीतिक यात्राको समीक्षा गरेँ,' पराजित भएको केही दिनपछि भैँसेपाटीस्थित निवासमा यो पंक्तिकारसँग गच्छदारले भने। उनले धार्मिकस्थलहरूमा क्षमा पूजासमेत गराएको उनी निकट नेताहरू बताउँछन्। गच्छदारको ओरालो यात्राको प्रमुख कारण हो, बालुवाटार प्रकरण। बालुवाटार प्रकरणमा नमुछिएका भए उनी उपसभापतिमा पनि हार्ने थिएनन्, चुनाव पनि हार्ने थिएनन्। उनले बालुवाटार प्रकरणमा आफूमाथि राजनीतिक प्रतिशोध साँधेको टिप्पणी गर्छन्। 'बालुवाटार प्रकरणमा मलाई तानतुन गरेर फँसाइयो। मेरो राजनीतिक करियर डाउन गर्न चालिएको ठूलो चाल हो यो,' उनले भने। उनले भनेजस्तै बालुवाटार प्रकरण राजनीतिक प्रतिशोध हो वा चाल हो, अदालतको फैसलापछि थाहा हुने कुरा हो। उनीविरुद्धको मुद्दा अहिले विशेष अदालतमा विचाराधीन रहेको छ। सुनसरीका उनी निकट नेताहरूको ठम्याइ छ, यदि बालुवाटार प्रकरणमा नमुछिएको भए सुनसरी ३ मा गच्छदारलाई हराउनसक्ने नेता कोही छैनन्।"
प्राधिकरणले सय मेगावाट बराबरको सौर्य ऊर्जा खरिद गर्ने,"काठमाडौं : नेपाल विद्युत् प्राधिकरणले प्रतिस्पर्धाका आधारमा एक सय मेगावाट बराबरको सौर्य ऊर्जा खरिद गर्ने भएको छ। ऊर्जा मिश्रणको अवधारणा अगाडि बढाएको प्राधिकरणले यसअघिको प्रबन्धमा केही संशोधन गरी अब प्रतिस्पर्धाका आधारमा मात्रै सौर्य ऊर्जा खरिद गर्ने तयारी गरेको हो। प्राधिकरणले एक सूचनामार्फत् प्रतिस्पर्धामा सहभागी हुन व्यवसायीलाई आग्रह गरेको छ। प्राधिकरणले सोमबार प्रकाशित गरेको सूचनाअनुसार कम्पनीका आवेदन आगामी फागुन १४ गते खोलिनेछ। हाल प्राधिकरणले प्रतियुनिट सात रुपैयाँ ३० पैसामा सौर्य बिजुली खरिद गर्दै आएको छ। प्रस्तावित व्यवस्था अनुसार अब प्राधिकरणले प्रतियुनिट पाँच रुपैयाँ ९४ पैसामा खरिद गर्नेछ। यो अधिकतम महसुल दर हो। प्राधिकरणका कार्यकारी अधिकृत कुलमान घिसिङका अनुसार खुल्ला प्रतिस्पर्धाका आधारमा सौर्य ऊर्जा खरिद गर्न लागिएको हो। हिउँदमा नदीमा जलसतह घट्ने र उत्पादन कम हुने भएकाले त्यसको विकल्पमा सरकारले ऊर्जा मिश्रणको अवधारणा अगाडि बढाएको भए पनि प्रभावकारी काम हुनसकेको छैन। सौर्य ऊर्जामा लगानीकर्तालाई आर्कषित गर्ने लक्ष्यका साथ प्रतिस्पर्धाका माध्यमबाट खरिद गर्न लागिएको हो। विद्युत् विकास विभागका लागि हालसम्म कूल ४४ सौर्य परियोजनाले सर्वेक्षणको अनुमति लिएका छन्। ती आयोजनाको क्षमता एक हजार दुई सय ३९ मेगावाट छन्। त्यस्तै, कूल २१ परियोजनाले निर्माणका लागि अनुमति लिएका छन्। ती आयोजनाको क्षमता एक सय ३३ मेगावाट छन्। त्यस्तै, १३ परियोजनाले सर्वेक्षणको आवेदन दिएका छन्। ती आयोजनाको क्षमता एक सय ३२ मेगावाट छ। निर्माणका लागि अनुमति माग्दै आवेदन दिएका आयोजनाको संख्या तीन छ। ती आयोजनाको क्षमता १५ मेगावाट छ। हाल निजी क्षेत्रका विभिन्न पाँच परियोजनाबाट कूल २४ मेगावाट बिजुली उत्पादन भइरहेको छ। प्राधिकरणले नुवाकोटमा निर्माण गरेको २५ मेगावाट क्षमताको सौर्य परियोजना सञ्चालनमा छ।"
चालु पुँजी मार्गदर्शन खारेज गर्न महासंघको माग,"काठमाडौं : नेपाल उद्योग वाणिज्य महासंघले नेपाल राष्ट्र बैंकले एक महिनाअघि कार्यन्वयनमा ल्याएको चालु पुँजी मार्गदर्शन २०७९ खारेज गर्न माग गरेको छ। अर्थतन्त्र जटिल अवस्थामा रहेकाले यस्तो कार्यविधिले उद्यम व्यवसायमा प्रतिकूल असर पर्ने भएकाले २ वर्षसम्म स्थगन गर्न महासंघले माग गरेको छ। नेपाल राष्ट्र बैंकले मौद्रिक नीति समीक्षामार्फत कार्यविधि संशोधन गर्ने जनाएको छ। तर, निजी क्षेत्रले भने २ वर्षसम्म कार्यान्वयन नगर्न भनेको छ। कार्यान्वयनमा संकट देखिएपछि राष्ट्र बैंकले सरोकारवाला निकायबाट सुझाव मागेको छ। महासंघका अध्यक्ष शेखर गोल्छाले अर्थतन्त्र जटिल अवस्थामा रहेकाले जोगाउनका लागि सरकार र केन्द्रीय बैंकको ध्यानाकर्षण गराए। निजी क्षेत्रले दिएका सुझाव कार्यान्वयन गरे अर्थतन्त्र जोगाउन सकिने उनको भनाइ छ। मौद्रिक नीति समीक्षामार्फत राष्ट्र बैंकले बैंकको औसत ब्याजदर घटाएको छ। तर, त्यसले ब्याजदर घटाउन सघाउ नपुग्ने महासंघले जनाएको छ। तत्काल बजारमा तरलता प्रवाह गर्ने र ब्याजदर घटाउने उपाय सरकार र केन्द्रीय बैंक दुवैले पहिल्याउनुपर्छ महासंघले भनेको छ। राष्ट्र बैंकले मौद्रिक नीति समीक्षामार्फत वाणिज्य बैंकको औसत ब्याजदर अन्तर ४४ प्रतिशतबाट ४ प्रतिशत, विकास बैंक र वित्त कम्पनीको औसत ब्याजदर अन्तर ५ प्रतिशतबाट ४६ प्रतिशत बनाएको छ। यसले ब्याजदर बढ्नबाट रोक्ने भएकाले निर्देशिका चाडै ल्याएर तत्काल कार्यान्वयन गर्न महासंघले जोड दिएको छ। औसत ब्याजदर घटाउँदैमा तत्काल ब्याजदर घट्ने सम्भावना देखिदैँन, महासंघले भनेको छ,यतिले मात्रै मूल समस्या समाधान नगर्ने हुँदा बैंक तथा वित्तीय संस्थाको आधार दर घाउनुपर्छ। ब्याजदर नघटे अर्थतन्त्र जोगाउन कठिन हुने महासंघले चेतावनी दिएको छ। कम्तीमा एक वर्ष पुनर्कर्जा नवीकरणको सुविधा दिइनुपर्ने महासंघले भनेको छ। अनिवार्य नगद अनुपात एक प्रतिशत विन्दुले कम गर्नुपर्ने, तरलता व्यवस्थापन सहज गराउनुपर्ने, स्थानीय तहमा जाने रकमलाई शतप्रतिशत गणना गर्नुपर्ने महासंघले बनेको छ। १४ महिनापछि सामान्य सुधार देखिएको भुक्तानी सन्तुलनको अवस्था दीर्घकालीन सुधार तर्प जाने महासंघले अपेक्षा गरेको छ । तर, यथास्थितिमा रहेमा व्यवसाय संचालन गर्न कठिन हुने भन्दै महासंघले अर्थतन्त्र जोगाउन सरकार तथा केन्द्रीय बैंकको ध्यानाकर्षण गराएको हो। निजी क्षेत्र चलायमान हुने गरी सुधारका कार्यक्रम आउन नसके आर्थिक स्थायित्वका लागि थप कार्यक्रम घोषणा गर्न वाध्य हुने महासंघले चेतावनी दिएको छ। निर्यात सम्भावना उद्योग धरासायी निर्यात सम्भावना बोकेका उद्योगहरु नै पछिल्लो समयमा धराशायी हुन थालेका छन्। नेपाल उद्योग वणिज्य महासंघका अनुसार निर्माण क्षेत्र अन्तर्गत सिमेन्ट, फलामे छड लगायतका उद्योगहरु औसत ३० प्रतिशत क्षमतामा चलिरहेका छन्। दैनिक उपभोग्य सामानको बिक्री १८ प्रतिशत घटेको छ। विद्युतीय उपकरणको कारोबार ५५ प्रतिशत संकुचन भएको छ। सरकारले लामो समयदेखि गाडी आयातमा प्रतिबन्ध लगाएको छ। प्रतिबन्धका कारण ७५ प्रतिशतले कारोबार घटेको महासंघले जनाएको छ। महासंघका अनुसार बिमा सबैभन्दा बढी प्रभावित भएको छ। ३० प्रतिशतले बिमा व्यवसायमा संकुचन आएको जनाइएको छ। पर्यटन सिजनमा ठूला होटलको कारोबारमा सुधार देखिएपनि अकुपेन्सी ३० देखि ४० प्रतिशत मात्रै रहेको महासंघले जनाएको छ। रेष्टुरेन्टमा ग्राहक संख्या २० प्रतिशत घटेको छ। महासंघका अनुसार गत आर्थिक वर्षको चार महिनाको तुलनामा चालु आर्थिक वर्षको चार महिनामा घरजग्गा कारोबार ४८ प्रतिशत र पुँजीबजारमा ४० प्रतिशतको गिरावट आएको छ। बजार संकुचित हुँदा चालु आर्थिक वर्षको तीन महिनामा राजस्व १९ प्रतिशतले घटेको छ। संकलित राजस्व भन्दा चालु खर्च नै १७ अर्ब बढी भएको छ। वर्षको अन्त्यसम्म यसैगरी खर्च बढिरहने तर राजस्व संकलन नहुने हो भने आन्तरिक वा वाह्य ऋण लिएर सरकारी कर्मचारीलाई तलब खुवाउनुपर्ने अवस्था आउने महासंघले चेतावनी दिएको छ। मुद्रास्फिति ८५ प्रतिशत पुगेको छ। केन्द्रिय बैंकको तथ्यांकभन्दा वास्तविक मुल्यवृद्धि बढी हुने गरेको महासंघले जनाएको छ।"
इनाथाइल ग्लाइकोल र डाइइथानाइल ग्लाइकोल रसायन प्रयोग गरिएको औषधि प्रयोग नगर्न आग्रह,"काठमाडौं : औषधि व्यवस्था विभागले बालबालिकाको लागि प्रयोग गरिने औषधिमा इनाथाइल ग्लाइकोल र डाइइथानाइल ग्लाइकोल रसायन मिसावट नभएको मात्र बिक्री वितरण गर्न आग्रह गरेको छ। बालबालिकामा प्रयोग हुने कतिपय झोल औषधिमा यी दुई विषाक्त रसायन मिसिएको हुनसक्ने भन्दै विभागका वरिष्ठ औषधि व्यवस्थापक सन्तोष केसीले विज्ञप्ति जारी गरी सचेत रहन आग्रह गरेका छन्। जाम्बिया तथा इन्डोनेसियालगायत देशमा इनाथाइल ग्लाइकोल र डाइइथानाइल ग्लाइकोल रसायन मिसिएको औषधि बालबालिकामा प्रयोग गर्दा उनीहरूको मिर्गौलामा गम्भीर असर परी मृत्यु भएको विश्व स्वास्थ्य सङ्गठनको प्रतिवेदनमा समेत उल्लेख गरिएको विभागले जनाएको छ। विज्ञप्तिमा विभागले ती दुवै रसायन मिसिएका औषधि भारतको माइडेन फर्मास्युटिकल्स लिमिडेट हरियानाबाट उत्पादन गरिएको प्रोमेथाजिन ओरल सलुसन, कोफेक्सामाइलिन बेबी कफ सिरफ, म्याकअफ वेवी कफ सिरफ र मागरिप एन कोल्ड सिरफ उत्पादन भइरहेको र ती उत्पादन गरिएका औषधि नेपालमा दर्ता नभएको समेत विज्ञप्तिमा विभागले स्पष्ट पारेको छ। विभागले औषधि उत्पादक कम्पनीलाई प्रोपलाइन ग्लाइकोल, पोलिथिनल्याइन ग्लाइकोल, सोरविटोल र ग्लासिरिनग्लासिरोलजस्ता सहायक कच्चा पदार्थ प्रयोग भई नेपालमा उत्पादन तथा पैठारी हुने विशेष गरी झोल बनावटका औषधिमा इनाथाइल ग्लाइकोल र डाइइथानाइल ग्लाइकोल रसायनको मिसावट नभएको भनी यकिन गरी मात्र झोल औषधि बिक्री वितरण गर्न आग्रह गरेको छ।"
सुनसरी४ मा सञ्चारमन्त्री कार्कीले अग्रता लिँदै,सुनसरी : सुनसरी क्षेत्र नम्बर ४ को जारी मतगणना अनुसार सञ्चारमन्त्रीसमेत रहेका नेपाली कांग्रेसका उम्मेदवार ज्ञानेन्द्र कार्कीले अग्रता लिएका छन्। कार्कीले नेकपा एमालेका उम्मेदवार जगदीशप्रसाद कुसियतलाई २०२ मतले पछि पारेका छन् । पछिल्लो मत परिणाम अनुसार कार्कीले २४ हजार १२८ मत ल्याएका छन् भने एमालेका कुसियतले २३ हजार ९२६ मत ल्याएका छन्।
भगवतीले तेस्रो पटकमा हराइन् विजय गच्छदारलाई,सुनसरी : सुनसरी क्षेत्र नम्बर ३ मा नेकपा एमालेकी भगवती चौधरी विजयी भएकी छिन्। उनका निकटतम प्रतिद्वन्द्वी नेपाली कांग्रेसका नेता विजय गच्छदारलाई पराजित गर्दै चौधरी विजयी भएकी हुन्। ४० हजार ७८८ मत पाएर चौधरी विजयी भएकी हुन्। उनका निकटतम प्रतिद्वन्द्वी गच्छदारले ३५ हजार ६०० मत ल्याए। २०४८ सालदेखि निरन्तर चुनाव लडेर पटकपटक मन्त्री बनेका गच्छदारलाई यसपटक संसद भवन प्रवेशमा ब्रेक लागेको छ। गच्छदारसँग लगातार दुईपटकसम्म झिनो मतान्तरले पराजित भएकी चौधरी यसपटक भने विजयी भइन्।
यस्तो छ बुधबारको मौसम,काठमाडौं : बुधबार तराईमा हुस्सु तथा कुहिरो लाग्ने भएको छ। साथै देशका अधिकांश भूभागमा तापक्रम क्रमिक रूपमा घट्दै जाने सम्भावना छ। जल तथा मौसम विज्ञान विभागअन्तर्गत रहेको मौसम पूर्वानुमान महाशाखाले बुधबार दिउँसो तराईमा हुस्सु लाग्ने र अन्य क्षेत्रमा पनि तापक्रम घट्ने भएकाले चिसोबाट बच्न आवश्यक सावधानी अपनाउन आग्रह गरेको छ। विभागका अनुसार बुधबार दिउासो देशका पहाडी भूभागमा आंशिक बदली तथा बाँकी भूभागमा मौसम सामान्यतया सफा रहनेछ। रातको समयमा भने प्रदेश १ र गण्डकी प्रदेशका पहाडी भूभागका थोरै स्थानमा आंशिक बदली तथा बाँकी भूभागमा मौसम सामान्यतया सफा रहनेछ।
मुस्ताङमा बदर मतको सख्या न्यून,"जोमसोम: मंसिर ४ गते सम्पन्न प्रतिनिधि र प्रदेशसभा निर्वाचनमा बदर मतको सख्या न्यून रहेको जिल्ला निर्वाचन कार्यालय मुस्ताङले जनाएको छ । आयोगले लागु गरेको मतदाता शिक्षालाई प्रभावकारी रुपमा अघि बढाईएकाले मुस्ताङमा बदर मतको सख्या कम भएको जिल्ला निर्वाचन कार्यालयले जनाएको छ । मुस्ताङमा प्रतिनिधि सभा प्रत्यक्षतर्फ एक दशमलव २ प्रतिशत र प्रदेशसभा प्रत्यक्षतर्फ शून्य दशमलव ९ प्रतिशत मत बदर भएको छ । मुस्ताङमा कुल मतदाता १० हजार ९५७ जना रहेकोमा ६५ दशमलव ९८ प्रतिशत मतदान भएको थियो । प्रतिनिधि सभातर्फ कुल मतदाता मध्ये ७ हजार २५८ मत खसेको थियो । जसमध्ये ७ हजार १७० मत सदर भएको थियो भने ८८ मत बदर भएको थियो । यसैगरी प्रदेशतर्फ कुल मतदाता मध्ये ७ हजार २५६ जनाले मतदान गरेका थिए । जसमा ७ हजार १७७ मत सदर भएको थियो भने जम्मा ६९ मत मात्र बदर हुन पुगेको जिल्ला निर्वाचन अधिकारी मदन अर्यालले जानकारी दिए । उनका अनुसार प्रतिनिधि र प्रदेश (१) र (२)मा गरी कुल १५७ मत मात्र बदर भएको थियो । मुस्ताङ प्रदेश (१)मा कुल मत ३ हजार ४४१ मध्ये १ हजार ८५५ मत खसेको थियो । जसमध्ये सदर मत १ हजार ८४१ र बदर मत जम्मा १४ छ । यहाँ शून्य दशमलव ७४ प्रतिशत मत बदर भएको हो । यसैगरी मुस्ताङ प्रदेश ( २ )मा कुल ७ हजार ४१६ मतदाता मध्ये ५ हजार ४०१ मत खसेको थियो । यहाँ ७२ दशमलव ८२ प्रतिशत मतदान भएको थियो । प्रदेश (२)मा जम्मा ५५ मत अर्थात एक दशमलव ०१ प्रतिशत मत बदर भएको छ । प्रतिनिधि सभा समानुपातिकतर्फ पनि बदर मतको सख्या एकदमै कम देखिएको छ । प्रत्यक्षभन्दा प्रतिनिधि सभा समानुपातिकमा शून्य दशमलव २ प्रतिशत बढी मात्र बदर भएको हो । प्रतिनिधि सभा समानुपातिकमा कुल मतदाता ११ हजार ३९८ मतदाता रहेकोमा ७ हजार ६९९ मतदाताले मतदान गरेका थिए । जसमध्ये ७ हजार ५५७ अर्थात ६९ दशमलव ९ प्रतिशत मत सदर भएको थियो भने १४२ मत अर्थात एक दशलमव ८ प्रतिशत मत बदर भएको थियो । प्रदेश समानुपातिकतर्फ कुल १०९५७ मतदाता मध्ये ७ हजार २५५ मत खसेको थियो । जसमध्ये १६८ मत अर्थात दुई दशमलव ३ प्रतिशत मत बदर भएको थियो । यहाँ ७ हजार ८७ मत सदर भएको थियो । जिल्लाको एक मात्र अस्थायी मतदान केन्द्र जिल्ला कारागारमा २१६ जनाले मतदान गर्नुपर्नेमा जम्मा ९९ मत मात्र खसेको थियो । निर्वाचनमा खटिएका र अस्थायी मतदाता नामावलीमा नाम भएका कुल ४४१ जनाले मतदाता थिए । यसपटकको प्रतिनिधि सभामा एकै पटक अलगअलग फरकफरक मत पत्र लिएर क्रमैसंगै मतदान गर्नुपर्ने भएकाले पनि बदर मतको सख्या कम भएको बताईन्छ । तर,गत स्थानीय तह निर्वाचनमा एकै पटकमा अध्यक्षउपाध्यक्षसहित ७ जना बढीलाई मतदान गर्नुपर्ने भएकाले बदर मत बढी हुन पुगेको थियो । स्थानीय तह निर्वाचनमा पूर्ण बदर र आशिंक बदर मतको सख्या बढी थियो । २०७४ को प्रतिनिधि र प्रदेशसभा निर्वाचन मंसिर १० र मंसिर २१ गते सम्मपन्न भएको थियो । तर,सोही निर्वाचन र अहिले भएको निर्वाचनमा जम्मा ६ दिनको मात्र फरक थियो । तर,पहिलो निर्वाचन भन्दा यसपटक मतदान गर्नेको सख्या कम छ । २०७४ को प्रतिनिधि र प्रदेशसभा निर्वाचनमा मुस्ताङमा ७१ दशमलव ८४ प्रतिशत मतदान भएको थियो । प्रदेश (१)मा ५८ प्रतिशत र प्रदेश(२)मा ७९ प्रतिशत मतदान भएको थियो । २०७४ को निर्वाचन भन्दा यसपटक करिव ६ प्रतिशत कम मतदान भएको हो ।"
सुपर मादीले आईपीओ निष्कासन गर्दै,"काठमाडौं : सुपर मादी हाइड्रोपावर लिमिटेडले आयोजनाबाट असर पर्ने स्थानीय बासिन्दाका लागि साधारण शेयर निष्कासन तथा बिक्री खुला गर्ने भएको छ। कम्पनीले यही मङ्सिर २० गतेदेखि प्रतिकित्ता १०० अङ्कित दरमा १२ लाख ६० हजार कित्ता शेयर प्रारम्भिक सार्वजनिक निष्कासन(आइपीओ) स्थानीयवासीका लागि बिक्री खुला गर्ने भएको हो। आयोजना प्रभावित कास्कीको मादी गाउँपालिका १ र २ का स्थानीयवासीका लागि तीन लाख १५ हजार कित्ता तथा सोही गाउँपालिकाका ३, ४, ५, ६, ७, ८, ९, १०, ११ र १२ तथा पोखरा महानगरपालिकाको २६, २७ र २८ वडाका स्थानीय बासिन्दाका लागि सात लाख ३५ हजार कित्ता शेयर निष्कासन हुने कम्पनीले सार्वजनिक गरेको आह्वानपत्रमा उल्लेख छ। त्यस्तै नेपाल सरकारको सम्बन्धित निकायबाट श्रम स्वीकृति प्राप्त गरी विदेशमा बसी रोजगार गरिरहेका नेपालीलाई भने कम्पनीले दुई लाख १० हजार कित्ता शेयर निष्कासन गर्ने भएको छ। स्थानीय बासिन्दा तथा वैदेशिक रोजगारीमा रहेका लगानीकर्ताले आगामी पुस ५ गतेसम्म र सो अवधिमा माग बमोजिम आवेदन नपरे पुस २० गतेसम्म न्यूनतम १० कित्तादेखि अधिकतम ५० हजार कित्ता शेयर खरिदका लागि आवेदन दिन पाउने कम्पनीको भनाइ छ। कम्पनीले कास्कीको मादी गाउँपालिकाको सिमाना भएर बग्ने मादी नदीको बहाव सदुपयोग गरी ४४ मेगावाट क्षमताको सुपर मादी जलविद्युत् आयोजना निर्माण गरिरहेको छ। लगानीकर्ताले एनसिसी बैंक, कुमारी बैंक तथा माछापुच्छ्रे बैंकले तोकेका शाखा कार्यालय र कम्पनीको आयोजना स्थलबाट शेयर खरिदका लागि आवेदन दिन सक्नेछन्। त्यस्तै वैदेशिक रोजगारिमा रहेको नेपालीले नेपाल धितोपत्र बोर्डबाट स्वीकृति प्राप्त आस्वा सदस्य बैंक तथा वित्तीय संस्था र तोकिएका शाखा कार्यालयबाट सि आस्वा प्रणालीमार्फतआवेदन दिन सक्नेछन्। कम्पनीको धितोपत्र निष्काशन तथा बिक्री प्रबन्धक सानिमा क्यापिटल लिमिटेड छ। कम्पनीलाई ईक्रा नेपालले ईक्राएनपी आईआर बीबी प्रमाणपत्र प्रदान गरेको छ। रासस"
वीरगञ्ज भन्सार : चार महिनादेखि राजस्व संकलन घट्दै,"काठमाडौं : देशको प्रमुख व्यापारिक नाका वीरगञ्जको राजस्व सङ्कलन लगातार चार महिनादेखि घट्दै गएको छ। चालु आर्थिक वर्षको साउन महिनामा लक्ष्यको ८५ प्रतिशत राजस्व सङ्कलन गरेको वीरगञ्ज भन्सार कार्यालयले कात्तिक महिनामा ६० प्रतिशत मात्र राजस्व सङ्कलन गरेको छ। चालु आवको साउनमा १५ अर्ब २० करोड सात लाखको लक्ष्य लिएकामा कार्यालयले एक अर्ब २१ करोड सात लाख कम अर्थात् १२ अर्ब ९८ करोड ९९ लाख सङ्कलन गरेको छ। भदौमा १९ अर्ब २९ करोड ४५ लाख राजस्वको लक्ष्य पाएको भन्सार कार्यालयले पाँच अर्ब १५ करोड २० लाख कम अर्थात् १४ अर्ब १४ करोड २५ लाख मात्र सङ्कलन गरेको कार्यालयका सूचना अधिकृत सुमित गुप्ताले जानकारी दिए। असोजमा २१ अर्ब ८८ करोड ३३ लाखको लक्ष्य राखेकामा नौ अर्ब ३८ करोड ९४ लाख कम अर्थात् १२ अर्ब ४९ करोड ३८ लाख राजश्व सङ्कलन गरेको छ। चालु आवको साउन, भदौ र असोजमा राजस्व सङ्कलनको लक्ष्य हासिल गर्न चुकेको कार्यालयले कात्तिकमा लक्ष्यभन्दा न्यून सङ्कलन गरेको छ। कात्तिकमा २१ अर्ब ६५ करोड ४२ लाख राजस्व सङ्कलनको लक्ष्य थियो। तर कार्यालयले आठ अर्ब ७२ करोड ९५ लाख कम अर्थात् १२ अर्ब ९२ करोड ४६ लाखमात्र सङ्कलन गरेको छ। यो लक्ष्यको तुलनामा ४० प्रतिशत कम हो। वीरगञ्ज भन्सार कार्यालयलाई सबैभन्दा बढी राजस्व दिने वाहन, इन्धनलगायत १० वस्तुको आयातमा सरकारले लगाएको प्रतिबन्धका कारण राजस्व सङ्कलनमा ह्रास आएको सूचना अधिकारी गुप्ताको भनाइ छ। गत आवको पहिलो चौमासिकको तुलनामा चालु आवमा इन्धन आयातमा ७४ प्रतिशत र वाहन अयातमा ७९ प्रतिशतले राजस्व सङ्कलनमा कमी आएको छ। रासस"
किसानलाई धान थन्क्याउने चटारो,"पोखरा : किसान यतिबेला धान थन्क्याउन व्यस्त छन्। असोज, कात्तिकमा धान काटेर कुनियो बनाएर राखिएको धान यति बेला दाइँ राखेर धान भित्रयाउने चटारोमा किसान रहेका हुन्। पछिल्लो समयमा खेतीयोग्य भूमि कंक्रिट जंगल बन्दै गएपछि उत्पादन भने घट्दो क्रममा छ। खेतीयोग्य भूमि सकिँदै गएपछि किसानले गोरु पाल्न छाड्दै गएका छन्। कृषि भूमि सकिएपछि भने कृषि उत्पादन र धान, गहुँ झान्न थ्रेसरको प्रयोग हुन थालेको छ। यसैकारण पछिल्लो समय बजार क्षेत्रमा गोरुले दाइँ राखेको देख्न पनि मुस्किल बन्दै गएको छ। सरकारले बेलैमा कृषि भूमि नछुट्याउँदा उर्वर भूमि कंक्रिट जंगलमा परिणत हुँदै गएका छन् पोखरा महानगरपालिकामा कुल ११ हजार २ सय हेक्टर क्षेत्रफलमा ३९ हजार २ सय टन धान उत्पादन हुने पोखरा महानगरपालिकाका कृषि महाशाखा प्रमुख मनहर कडेरियाले जानकारी दिए। पोखरामा आवश्यक परिणाम प्रति ब्यक्ति प्रति वर्ष २ सय १ केजीका हिसावले ५ लाख जनसंख्याका लागि १० लाख ५ सय टन धान उत्पादन आवश्यक रहनेमा ८१ ह्जार ८ सय ८० टन धान अपुग रहेको पोखरा महानगरपालिकाका कृषि महाशाखा प्रमुख कडेरियाले बताए। यस्तै गरि आवश्यक परिणाम प्रति व्यक्ति प्रतिवर्ष २ सय १ केजीका हिसावले अस्थायी जनसंख्या सहित दैनिक खाने उपभोक्ता १५ लाख जनसंख्याका लागि प्रति वर्ष ३० लाख १५ हजार टनको आवश्यक्ता रहेको महानगरपालिका कृषि महाशाखाको तथ्याङ्क छ। यस वर्ष पानी धेरै परेकाले धान उन्पादन राम्रो भएको किसानले बताएका छन्। बेलैमा पानी परेकाले यस वर्ष धान उत्पादनमा केही वृद्धि भएको पोखरा१३ आर्वाका किसान विष्णु अधिकारीले सुनाए।"
विवाह पञ्चमी : साधुसन्तलाई ५६ भोग (परिकार) अर्पण,"जनकपुरधाम : राजा जनकजी के बाग मे अलवेला दुल्हा आयो रे , दुल्हा चिन्हीलियौ अपन दुलारी के, के छैत प्राणप्यारी के ना यो गीतमार्फत बेहुला र जन्तीहरूसँग हाँसो ठट्ठाको माध्यम पारम्परिक लोक गीत हुन्। सप्ताहव्यापी रामजानकी विवाह पञ्चमी महोत्सव अन्तर्गत महोत्सवको सातौ दिन राम कलेवा अन्तर्गत भगवान रामलाई ५६ भोग अर्पण गरिएको छ। राम जानकीको विवाह भएको स्थलमा रामका ३ भाई लगायत जन्तीमा सहभागीलाई भोजन गराउने कार्यक्रमलाई राम कलेवा भनिन्छ। राम कलेवाको अवसरमा सहभागी सवैका सामु मनोरञ्जनका कार्यक्रम, भजन किर्तन लगायतमा कायक्रम प्रस्तुत गरिन्छ। राम कलेवा रामजानकी विवाह पञ्चमीको अन्तिम एवं सम्पन्न विधि हो। विवाह पञ्चमीको आकर्षण राम, लक्ष्मण, भरत, शत्रुधनलाई ५६ भोग अर्पण भइरहँदा जनकपुरधामका महिला श्रद्धालुले गाली सहित अक्षता वर्षाएर हर्ष बढाइँ गरे। मिथिलानी नारीहरूले गीतकै माध्यमले राम, भरत, लक्ष्मण, शत्रुघन तथा अयोध्यावासीलाई जिस्काएका थिए। मिथिलाञ्चलमा मौहकका लागि लगाइएको खिर बेहुलाले सहजै नखाने परम्परा रहेको छ। रामले खीर खान नमानेपछि मिथिला नारीहरू गाउँछन्। संगी पुछियौ ग दुलहा रुसल छथि किए जनकपुरसन बजार घडी मिलए हजार बिना अर्थक मनोरथ पुरबै कोना संगी पुछियौ ग दुलहा रुसल छथि किए जनकपुरसन बजार सुट मिलए हजार संगी पुछियौ ग राजा जनकको भूमिकामा रहेका जानकी मन्दिरका महन्थ रामतपेश्वर दास वैष्णवले भगवान रामलाई कोशेली दिएपछि खिर खान सुरु गरेपछि फेरि गीत गाउने महिलाहरूको टोलीले गाए। खिर खाउ यौ दुलहा, खुब मटाउ यौ दुलहा अपन चोटकल चोटकलसन गालके फुलाउ यौ दुलहा मैया पुछत बौवा दुबर छी किए अहाँ अपन साउसके नाम नहि हँसाउ यौ दुलहा खिर खाउ यौ दुलहा रघुवर चारै भाइका साथै अयोध्याबाट आएका शाधुसन्तलाई समेत आदरका साथ भोजन ग्रहण गराइएको थियो। जन्ती तथा राजा दशरथलाई समेत गीत गाउने महिलाहरूले मैथिली परम्परा अनुसार लोकगीत डहकन गाएर गाली गरे। रामायणकालीन परम्परालाई निरन्तरता दिँदै रामकलेवामा मा सहभागीहरूलाई जानकी मन्दिरबाट बिदाई स्वरुप भाृजन पश्चात नगद सहित कम्मल, दोसल्ला, गम्छा सहित बिदाई समेत गरियो। हर्षित जनकपुरबासीले गाउँदै थिए। आजु जनकपुर मंगल हे दुलाहा बनल श्रीराम हे। साताव्यापी रामजानकी विवाह महोत्सव मार्फत मिथिलाको वैवाहिक विधि विधान उद्दघाटित हुने जानकी मन्दिरका सहमहन्त रामरोशन दास बताउँछन्। विवाहका क्रममा हुने नगरदर्शन, तिलक, मटकोर, जन्ती र मरजादको भोजको आयोजनाले धार्मिक महोत्सवलाई सांस्कृतिक स्वरुप प्रदान गरेको छ।"
नेपाल इन्भेष्टमेन्ट बैंक र मेगा बैंक मर्जरको अन्तिम सम्झौता,काठमाडौं : नेपाल इन्भेष्टमेन्ट बैंक र मेगा बैंक एकापसमा गाभिने भएका छन्। एकापसमा गाभिनेसम्बन्धी अन्तिम सम्झौता आज सम्पन्न भएको छ। दुवै बैंकका सञ्चालक समितिको बैठकले एकापसमा गाभिने अन्तिम सम्झौता स्वीकृत गरी हस्तान्तरण गरेका हुन्। दुवै बैंकका सञ्चालकले स्वीकृत गरी हस्तान्तरण गरेसँगै दुई बैंक मर्जरको बाटो टुङगो लागेको हो। नेपाल राष्ट्र बैंकले नेपाल इन्भेष्टमेन्ट बैंक र मेगा बैंकलाई आगामी पुस २२ गतेसम्म एकापसमा गाभिनका लागि समयसीमा तोकेको छ। राष्ट्र बैंकले तोकिदिएको समयभित्र नै एकापसमा गाभिई एकीकृत कारोबार गर्ने तयारीमा रहेको मर्जर कमिटी सदस्यसमेत रहनुभएका मेगा बैंकका सञ्चालक गोपाल खनालले जानकारी दिए। नेपाल इन्भेष्टमेन्ट र मेगा बैंकबीच गत जेठ २७ गते मर्जरको सम्झौता भएको थियो। दुई बैंकबीच १००:९० को स्वाप रेसियोमा मर्जर सम्झौता भएको हो। इन्भेष्टमेन्ट बैंकको एक कित्ता शेयर बराबर मेगा बैंकको ०९० कित्ता हुने सहमति दुई बैंकबीच भएको छ। हाल नेपाल इन्भेष्टमेन्ट बैंकको चुक्ता पुँजी १८३१ अर्ब र मेगा बैंकको १६१२ अर्ब छ। दुवै बैंक एक भएपछि बैंकको चुक्ता पूँजी रु ३४४३ अर्ब हुनेछ। मर्जरपछि बन्ने संस्थाको अध्यक्ष पृथ्वीबहादुर पाँडे र प्रमुख कार्यकारी अधिकृत ज्योति पाण्डे बन्ने सहमति भएको छ। संस्थाको नाम नेपाल इन्भेष्टमेन्ट मेगा बैंक रहनेछ।
धनुषाबाट महासेठ दम्पति विजयी,जनकपुरधाम: नेकपा एमालेका सचिव रघुवीर महासेठ दम्पतिले विजयी हासिल गरेको छ। एमालेका सचिव महासेठ र केन्द्रीय सदस्य जूली महतो धनुषाबाट निर्वाचित भएका हुन् । नेपाली कांग्रेसका सहमहामन्त्री महेन्द्र यादवलाई पराजित गर्दै प्रतिनिधि सभाको यात्रा सुनिश्चित भएका छन् । धनुषा निर्वाचन ४ मा महासेठले यादवलाई १२४ मतान्तरले पराजित गरेका हुन् । महासेठले ३२ हजार २ सय ३६ मत ल्याए भने यादवले ३२ हजार ११२ मत ल्याएर पराजित भए । यस्तै महासेठकी श्रीमती जुलीकुमारी महतो एमालेबाटै धनुषा ३ बाट निर्वाचित भएका हुन् । उनी लोकतान्त्रिक समाजवादी पार्टी (लोसपा) का अनिलकुमार झालाई पराजित गर्दै प्रतनिधि सभामा पुगेकी हुन् । रघुवीर र जुली दुवैले विजयीसँगै धनुषाबाटै श्रीमानश्रीमती प्रतिनिधि सभामा विजयी भएका हुन् । तीन दशकअघि पञ्चायत्कालमा हेमबहादुर मल्ल र उनको पत्नी शारदा मल्ल दुबैजना धनुषाबाट राष्ट्रिय पञ्चायत सदस्यमा निर्वाचित भएका थिए ।
परराष्ट्र मन्त्री खड्का चौथो पटक निर्वाचित,"उदयपुर : परराष्ट्र मन्त्री तथा नेपाली कांग्रेसका केन्द्रीय सदस्य डाक्टर नारायण खड्का संसदमा चौथोँपटक 'इन्ट्री' भएका छन्। उदयपुरको क्षेत्र नम्बर १ बाट प्रतिनिधिसभा सदस्यमा लोकतान्त्रिकवामगठबन्धनको तर्फबाट उम्मेदवारी दिएका खड्का मंगलबार सम्पन्न मतगणनाको परिणामबाट निर्वाचित भएका हुन्। खड्काले नेकपा एमाले उम्मेदवार मन्जुकुमारी चौधरीलाई २ हजार ३७९ मतले पछि पारे। मुख्य निर्वाचन अधिकृत कृष्णप्रसाद सुवेदीका अनुसार खड्काले ३१ हजार २६८ र चौधरीले २८ हजार ८९१ मत प्राप्त गरिन्। सुरुवातदेखि नै झिनो मतले पछि पार्दै आएका खड्काले ठुलो अन्तरले जित निकाले। खड्का यसअघि २०६४, २०७०, २०७४ सालमा निर्वाचित भएका थिए। राष्ट्रिय योजना आयोगको उपाध्यक्ष हुँदै आफ्नो निर्वाचन क्षेत्रलाई मजबुत बनाउँदै आएका खड्काले पछिल्लो समय सहरी विकास र परराष्ट्र मन्त्रीको जिम्मेवारी सम्हाली सकेका छन्।"
अब प्रचण्डकै नेतृत्वको सरकार बनाउने पहल हुन्छ: देव गुरुङ (भिडियो वार्ता),काठमाडौं: निर्वाचनबाट प्राप्त जनमतले राजनीतिक वृत्तमा नयाँ बहस सुरु भएको छ । अब बन्ने सरकारका विषयमा निर्वाचनमा एक भएर होमिएको बाम लोकतान्त्रिक गठबन्धन र एमाले औपचारिक तथा अनौपचारिक गृहकार्यमा छन् । अझै केही ठाउँको चुनावी परिणाम र समानुपातिक मत परिणाम आउन बाँकी छ । मत परिणाम सार्वजनिक भइनसकि नै कसको नेतृत्वमा सरकार भन्ने विषय राजनीतिक वृत्तमा पेचिलो बन्दैछ । नेकपा माओवादी केन्द्रका नेता देव गुरुङले गरेको संकेतले पनि सत्ता समीकरण पेचिलो बन्दै गएको देखिन्छ । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै नेता गुरुङले ओलीले गल्ती महसुस गरे कांग्रेसबाहेकको गठबन्धन बन्ने बताएका छन् । सुकुम्बासीमाथिको ज्यादतीविरूद्ध गम्भीर ध्यानाकर्षण भएको बताएका गुरुङले विकल्पबिना धरपकड गर्न नहुने बताएका छन् । माओवादीका एजेन्डा नै देशमा लागू भइरहेकाले अब माओवादीकै नेतृत्वमा सरकार बन्ने दावी गर्दै गुरुङले सरकारको नेतृत्व प्रचण्डकै हुनुपर्ने बताए । गुरुङसँगको कुराकानीको भिडियो हेर्नुहोस् ।
स्याङ्जा र बाजुराको मतगणना गर्न कांग्रेसको आग्रह,"काठमाडौं : नेपाली कांग्रेसले स्याङ्जा क्षेत्र नम्बर २ र बाजुराको मतगणना चाँडो गर्न निर्वाचन आयोगलाई आग्रह गरेको छ। पार्टीका वरिष्ठ नेता रामचन्द्र पौडेल, उपसभापति धनराज गुरुङ, केन्द्रीय सदस्य प्रदीप पौडेललगायतका नेताले मंगलबार प्रमुख निर्वाचन आयुक्त दिनेशकुमार थपलिया र आयुक्तहरूलाई भेटेर स्याङ्जा२ र बाजुराको मतगणना चाँडो सम्पन्न गर्न आग्रह गरेका हुन्। भेटपछि सञ्चारकर्मीसँग कुरा गर्दै कांग्रेस वरिष्ठ नेता पौडेलले मतगणना चाँडो सुरु गर्न आग्रह गरिएको जानकारी दिए। स्याङ्जा र बाजुरामा विधिवत् रूपमा निर्वाचन सम्पन्न भएको भन्दै मतगणना रोक्नु आवश्यक नभएको उनको भनाइ थियो। पार्टीका उपसभापति एवं स्याङ्जा क्षेत्र नं २ का प्रतिनिधिसभा सदस्यका उम्मेदवार धनराज गुरुङले निर्वाचन अधिकृतले समेत निर्वाचनमा धाँधली नभएको र कुनै पनि बुथ कब्जा नभएको राय दिइसकेकाले निर्वाचन आयोगले मतगणना सुरु गर्नुपर्ने बताए। स्याङ्जा क्षेत्र नं २ मा शान्तिपूर्ण रूपमा मतदान भएको उनको भनाइ छ। उपसभापति गुरुङले निर्वाचन आयोगले निर्वाचन अधिकृतलाई मतगणना गर्न चाँडो निर्देशन दिने विश्वाससमेत व्यक्त गरे।"
ओलीलाई बालेनको जवाफ : सुकुम्वासीहरू तपाईंलाई भोट बैंक मात्र भए,काठमाडौं : नेकपा एमालेका अध्यक्ष केपी शर्मा ओलीले सुकुम्वासी बस्ती हटाउन लागेको विषयमा दिएको अभिव्यक्तिप्रति काठमाडौं महानगरपालिकाका मेयर बालेन्द्र (बालेन) शाहले कडा आपत्ति जनाएका छन्। मेयर शाहले मंगलबार सामाजिक सञ्जालमा प्रतिक्रिया दिँदै सुकुम्वासीहरू भोट बैंकका रूपमा प्रयोग गरेका आरोप लगाएका छन्। महानगरपालिकाले थापाथलीस्थित सु्कुम्वासी हटाउन लागेको बारे अध्यक्ष ओलीले पार्टी कार्यालयमा बोल्दै वैकल्पिक व्यवस्थापन गरी उठाउनुपर्नेमा बल प्रयोग गर्नू निन्दनीय भएको बताएका थिए। मेयर शाहले ओलीको नेतृत्वमा सरकार बनेका बेला लुँहिटी (सुनधारा) सक्काएर सेतो टावर ठड्याउने तथा हुनमान ढोकाको पुनर्निर्माणमा नेवा सभ्यताको मौलिकता नासेर विदेशीलाई निर्माण गर्न दिने कार्यलाई अगाडि बढाउने कार्य गरेको बताए। २०४७ यता १४ वटा आयोग गठन हुँदा पनि काठमाडौंको सुकुम्वासी समस्या समाधान गर्न नसकेको मेयर शाहले आरोप लगाए। उनले सके सहयोग गर्न र कसैका विरुद्धमा कसैलाई प्रयोग गर्ने कुचेष्टा नगर्न समेत आग्रह गरे।
चार फन्को लगाएर जहाज काठमाडौं मोडिएपछि विमानभित्र रुवाबासी,सिमरा : काठमाडौंबाट सिमरा आएको बुद्ध एयरको जहाज मंगलबार दिउँसो सिमरा विमानस्थलमा अवतरण नगरी पुनः काठमाडौं फर्कियो। ल्याण्डिङ गेयरमा समस्या देखिएपछि जहाज सिमराको आकाशमा चार फन्को लगाएर पुनः काठमाडौं पुग्यो। सिमरामा ल्याण्ड गर्न नसकेको जहाज काठमाडौंस्थित त्रिभुवन अन्तर्राष्ट्रिय विमानस्थलमा सहजै अवतरण गर्यो। उक्त जहाजको यात्रुलाई अर्को विमानमा चढाएर पुनः सिमरा ल्याएर छाडियो। यसबीचमा जहाजको तर्फबाट प्राविधिक गडबडीका कारण समस्या आएको जानकारी यात्रुलाई दिइयो। तर काठमाडौंबाट सिमरा फर्कनका लागि दिउँसो १:४० बजेको टिकट लिएर साँझ करिब ६ बजे सिमरा विमानस्थल ओर्लँदासम्मको समय भने यात्रुका लागि निकै कहालीलाग्दो बन्यो। बुद्ध एयरको उडान नम्बर यु४ ५५५ नम्बरको जहाजमा प्राविधिक समस्या देखिँदा समस्या आएको हो। विमानभित्रै रहेका बाराका पत्रकार श्यामबाबु यादवले अत्यन्तै त्रासदीपूर्ण वातावरणको साक्षी बन्नुपरेको सुनाए। उडान समयभन्दा झण्डै एक घण्टा ढिला उडेको जहाज सिमरा विमानस्थलमाथी चार फन्को लगाएर पुनः काठमाडौं फर्कदा यात्रुहरू निकै त्रसिद हुन पुगेको यादवले बताए। विमान काठमाडौं फर्काइएपछि यात्रुहरूमा रुवाबासी चलेको र पुनः सिमरा ल्याएर छाडिएपछि मात्रै राहतको सास फेरेको यादवको भनाइ थियो। सिमरा आइपुगेपछि अरू बेला जस्तै अवतरण हुन्छ भन्ने सोच्यौं। तर प्राविधिक कारणले अवतरण गर्न नसकिएको जानकारी पायौं यादवले भने चार पटकसम्म आकाशमै घुमाइयो। त्यसपछि पनि अवतरण गर्न नसकेपछि जहाज काठमाडौंतर्फ मोडियो। यसबीचमा चालकले विमानलाई सिमरामै अवतरण गराउने थुप्रै प्रयास गरेपनि सफल नभएको उनले बताए। करिब २० मिनेट जति एकै ठाँउमा विमानलाई होल्ड गरेर समेत राखियो यादवले भने तरपनि सम्भव नभएर होला विमानलाई सकुशल काठमाडौं फर्काउने काम भयो। काठमाडौंमा भने अवतरण गर्ने बेला कुनै समस्या देखिएन। काठमाडौं अवतरण गराएलगत्तै यात्रुलाई अर्को जहाजमा चढाएको र एक घण्टाभन्दा बढी समय विमानमै राखेर सिमरा ल्याएको यादवले बताए।
"थारूका नाममा जारी अन्तरिम आदेश रद्द, थारू अगुवा भन्छन् यो अपमान हो","काठमाडौं : सर्वोच्च अदालतले समावेशी कलस्टरअन्तर्गत थारूका नाममा जारी भएको अन्तरिम आदेश रद्द गरिदिएको छ। सर्वोच्च अदालतले गत कात्तिक २० गते समावेशी कलस्टरअन्तर्गत थारू समुदायलाई जनसंख्याको अनुपातमा ६६ प्रतिशत आरक्षण छुट्याउन दिएको अन्तरिम आदेश रद्द गरिदिएको हो। लोकसेवा आयोगले गत असोज २६ गते सहसचिव र उपसचिवको पदमा विज्ञापन खुलाएको थियो। संविधानले नै दिएको अधिकार सदुपयोग गर्दै थारू कल्याणकारिणी सभा (थाकस)का महामन्त्री प्रेमीलाल चौधरीले सो विज्ञापनविरुद्ध सर्वोच्चमा रिट निवेदन दर्ता गराएका थिए। महामन्त्री चौधरीका अनुसार थारू आरक्षण माग गर्दै सार्वोच्च अदालतमा ४० भन्दा बढी मुद्दा दर्ता भएका छन्। न्यायाधीश प्रकाशकुमार ढुंगानाको एकल इजलासले गत कात्तिक २० गते लोकसेवा आयोगसहित नेपाली सेना, खाद्य व्यवस्था तथा व्यापार कम्पनी लिमिटेड र प्रदेश लोकसेवा आयोग कर्णालीविरुद्ध सर्वोच्चले अन्तरिम आदेश जारी गरेको थियो। त्यसकाविरुद्ध मन्त्रिपरिषद् कार्यालयले भ्याकेट निवेदन दर्ता गराएको थियो। थारूका नाममा जारी भएको अन्तरिम आदेशले मुलुकको सार्वजनिक सेवा प्रवाहमा गम्भीर असर पर्नसक्ने भन्दै प्रधानमन्त्री कार्यालयका सचिव मधुकुमार मरासिनीले सर्वोच्चमा रिट निवेदन दर्ता गराएका थिए। थाकसका महामन्त्री प्रेमीलाल चौधरी सर्वोच्च अदालतको फैसलाले थारू समुदाय अपमानित भएको बताए। केही दिनअघिको मात्र कुरा हो, अदालतबाट न्याय पायौं भनेर हामी खुसी भएका थियौं। तर न्याय पाएको खुसी महिना दिन पनि टिक्न सकेन, उनले अन्नपूर्णसँग भने। न्यायाधीशद्वय प्रकाशमान सिंह राउत र कुमार चुडालको संयुक्त इजलासले पनि थारूका नाममा जारी भएको अन्तरिम आदेशबाट मुलुकको सेवा प्रवाहमा गम्भीर असर पर्नसक्ने अवस्थालाई मध्यनजर गर्दै अन्तरिम आदेशलाई रद्द गरिदिएको छ। अन्तरिम आदेश कायम राख्दा मुलुकको सार्वजनिक सेवा प्रवाहमा गम्भीर असर पर्नसक्ने संवेदनशील अवस्था र परिस्थितिलाई विचार गर्दा यस अदालतबाट गत कात्तिक २० मा जारी भएको अन्तरिम आदेश कायम रहनु वाञ्छनीय नहुँदा उक्त मितिको अन्तरिम आदेश रद्द गरिएको छ, आदेशमा भनिएको छ। थारू कलस्टरसम्बन्धी मुद्दा हेरिरहेका अधिवक्ता श्रवण चौधरीले राज्यले थारूमाथि विभेदकारी नीति अपनाएको अरोप लगाए। उनले यो आदेशले अदालतप्रतिको गरिममा आँच पुगेको बताए। सर्वोच्च अदालतबाट यस्तो आदेश आउने हामीले कल्पना गरेका थिएनौं। न्याय दिने निकायबाटै एउटा जातिमाथि यो हदसम्म अन्याय गर्नु हुँदैनथ्यो, उनले अन्नपूर्णसँग भने। उनले सरकार एउटै विज्ञानमाथि किन भ्याकेट निवेदन दर्ता गरायो भन्ने कुराले नै विभेदको गन्ध आएको बताए। हामीले थारू आरक्षण माग गर्दै कम्तिमा ४० वटा रिट निवेदन हालेका छौं। २० गते पनि सर्वोच्च अदालतबाट चार वटा मुद्दामा अन्तरिम आदेश पाएका हौं। अन्य निकायविरुद्ध पनि अन्तरिम आदेश जारी भएका छन्। त्यही उपसचिव र सहसचिवको विज्ञापनमा भ्याकेटमात्र किन?, उनले प्रश्न गरे। त्यस्तै थाकसका महामन्त्री प्रेमीलाल चौधरी सर्वोच्च अदालतको फैसलाले थारू समुदाय अपमानित भएको बताए। केही दिनअघिको मात्र कुरा हो, अदालतबाट न्याय पायौं भनेर हामी खुसी भएका थियौं। तर न्याय पाएको खुसी महिना दिन पनि टिक्न सकेन, उनले अन्नपूर्णसँग भने। उनले अन्तरिम आदेशमात्रै रद्द भएकाले थारूका पक्षमा अझै फैसला हुनसक्ने विश्वास व्यक्त गरे। अन्तरिम आदेशमात्रै रद्द भएको सुनियो। हाम्रा थुप्रै मुद्दा अझै विचाराधीन छन्। एकदिन पक्कै पनि अदालतबाट हामीले न्याय पाउँछौं, उनले भने। थारूका नाममा जारी भएका अन्तरिम आदेश (बाँया) र रद्द गरिएको अन्तरिम आदेश"
मुस्ताङमा नवजात शिशुको शव फेला,जोमसोम : मुस्ताङमा नवजात शिशुको शव फेला परेको छ। जिल्ला अदालत मुस्ताङको पछाडि पट्टीको क्षेत्रमा करिव २ हप्ता पुगिसकेको जस्तो देखिने शिशुको शव सोमबार साँझ फेला परेको जिल्ला प्रहरी कार्यालय मुस्ताङले जनाएको छ। मुस्ताङको घरपझोङ४ जोमसोमस्थित जिल्ला अदालत पछाडि शिशुको शव फेला परेको सूचना अधिकारी राजकुमार तामाङले जानकारी दिए। यसबारे अनुसन्धान गरिरहेको प्रहरी निरीक्षक तामाङले बताए। पोस्टमार्टमका लागि अहिले जिल्ला अस्पताल जोमसोममा राखिएको छ।
देश दक्षिणपन्थी बाटोमा जाने खतरा बढ्यो: माधव नेपाल,काठमाडौं: नेकपा एकीकृत समाजवादीका अध्यक्ष माधवकुमार नेपालले देश दक्षिणपन्थी बाटोमा जान सक्ने खतरा रहेको बताएका छन् । यो खतराबाट जोगिन बेलैदेखि सतर्क हुनुपर्ने नेपालको भनाइ छ । मंगलबार पार्टी कार्यालय तीनकुनेमा सञ्चारकर्मीसँग कुरा गर्दै अध्यक्ष नेपालले निर्वाचनको परिणामपछि मुलुक देश दक्षिणपन्थी बाटोमा जान सक्ने देखिएकाले गम्भीर हुनुपर्ने र सतर्क रहनुपर्ने बताए । अहिलेको अवस्थामा गठबन्धन दलसँगको सहकार्यलाई अघि बढाएरै लानुपर्ने उनको भनाइ छ । त्यस्तै अध्यक्ष नेपालले निर्वाचनका क्रममा इलाममा विसङ्गति देखिएको र पुन: मतदानको लागि कानूनी बाटोमा जाने विषयमा पार्टीभित्र छलफल भएको समेत बताए । त्यस्तै निर्वाचनको परिणामलाई पनि पार्टीले गम्भीर रुपमा हेरिरहेको उनले बताए ।
सुनसरी४ मा सञ्चारमन्त्री कार्कीको अग्रता,सुनसरी: सुनसरी क्षेत्र नम्बर ४ को जारी मतगणना अनुसार सञ्चारमन्त्रीसमेत रहेका नेपाली कांग्रेसका उम्मेदवार ज्ञानेन्द्र कार्कीले अग्रता लिएका छन् । कार्कीले नेकपा एमालेका उम्मेदवार जगदीशप्रसाद कुसियतलाई १६० मतले पछि पारेका छन् । पछिल्लो मत परिणाम अनुसार कार्कीले २३ हजार ६३१ मत ल्याएका छन् भने एमालेका कुसियतले २३ हजार ४७१ मत ल्याएका छन् ।
एक मतपत्रमा ८ ठाउँमा छाप,"बैतडी: बैतडीमा १९ हजार बढी मत बदर भएको पाइएको छ । प्रदेश तथा प्रतिनिधि सभा सदस्यको निर्वाचनमा १९ हजार २७१ मत बदर गएको हो । प्रदेश सभाको प्रत्यक्ष र समानुपातिक तथा प्रतिनिधि सभाको प्रत्यक्ष र समानुपातिकमा गरी १९ हजार २७१ मत बदर खसेको मुख्य निर्वाचन अधिकृतको कार्यालयले जनाएको छ । प्रतिनिधि सभा र प्रदेश सभाको प्रत्यक्षतर्फ मात्रै ८ हजार ७९५ मत बदर भएका सहायक निर्वाचन अधिकृत तिर्थराज आर्चायले जानकारी दिए । प्रतिनिधि सभातर्फ ७७ हजार ४६० मत खसेको थियो । प्रतिनिधि सभाको प्रत्यक्षतर्फ ४ हजार ९६२ मत बदर भएका छन् । प्रतिनिधि सभातर्फ खसेको मत मध्ये ७२ हजार ४९८ मत सदर भएका हुन् । प्रदेश सभाका लागि २ निर्वाचन क्षेत्र जिल्लामा प्रदेश सभाको प्रत्यक्षतर्फ ३ हजार ८३३ मत बदर भएका छन् । प्रदेश सभा (क) मा ४० हजार १५५ मत खसेकोमा २ हजार १३ मत बदर भएका छन् । प्रदेश सभा (क)मा ३८ हजार १४२ मत सदर भएका छन् । यस्तै प्रदेश सभा (ख) मा प्रत्यक्षतर्फ १ हजार ८२० मत बदर भएका छन् । ३७ हजार २८० मत खसेकोमा १ हजार ८२० मत बदर भएको साहयक निर्वाचन अधिकृत तिर्थराज आर्चायले बताए । यहाँ ३५ हजार ४६० मत सदर भएका छन् । यसैगरी प्रतिनिधि सभा र प्रदेश सभाका लागि समानुपातिक तर्फको बदर मतको संख्या बढी छ । प्रतिनिधि सभा समानुपातिक तर्फ ७७ हजार ७६१ मत खसेकोमा ७२ हजार ३४० मत सदर भएका छन् भने ५ हजार ४२१ मत बदर भएका छन् । प्रदेश सभा सदस्य समानुपातिक तर्फ ७७ हजार ४२३ मत खसेकोमा ७२ हजार ३६८ मत सदर भएको मुख्य निर्वाचन अधिकृतको कार्यालयले जनाएको छ । यस्तै ५ हजार ५५ मत बदर भएका छन् । एउटै मतपत्रमा दुईदेखि तीन ठाउँमा छाप लगाइएको पाइएको छ, सहायक मुख्य निर्वाचन अधिकृत तिर्थराज आचार्यले भने, गठबन्धन भएका काणले पनि होला, मतपत्रको तीन ठाउँमा छाप लगाएको पाइएको छ । राजनीतिक दलहरुकै कारण मत बदर गएको निर्वाचन कार्यालय बैतडीका प्रमुख माधव प्रशाद फुयालको जिकिर छ । कहि गठबन्धन भयो, सबैले मत मागे, मतदाताले दिइहाले, कुनै मत पत्रमा त लहरै लाईन लगाएर पनि मत खसालेको देखियो उनले भने । मतदाताहरुले स्वस्तीक छाप लगाउन गल्ति नगरेको फुयालको भनाइ छ । स्वस्तीक छापले लाईन छोएको देखिएइन, दुई वा दुईभन्दा बढी चिन्हमा स्वस्तीक छाप लगाएको देखियो उनले भने । दलहरुकै कारण यस्तो भएको उनको जिकिर छ । म मतगणना स्थलमा दुई दिन दुई रात बसे, समानुपापतिक तर्फको मतपत्रमा ८ ठाउँमा समेत मत हालेको पाइयो, प्रमुख फुयालले भने ।"
विराटनगरमा अग्नि नियन्त्रण तथा उद्दार तालिम,"विराटनगर : विराटनगर महानगरपालिकाको आधारभूत अग्नि नियन्त्रण तथा उद्दार कार्यको ६ दिने तालिम सम्पन्न भएको छ। विभिन्न प्रकारका अग्नि नियन्त्रणको डेमोसहित मंगलबार महानगरको उक्त तालिम सम्पन्न भएको हो। महानगरपालिका सहित आसपासका क्षेत्रहरूमा आगलागीबाट हुने जनधनको क्षति न्यूनीकरणमा सघाउ पुग्ने उद्देश्यका साथ मंसिर ७ गतेदेखि तालिम सुरु भएको थियो। महानगरको वारुणयन्त्र र नगर प्रहरीका कुल २० जना प्रशिक्षार्थीहरूलाई तालिम प्रदान गरिएको महानगरले जनाएको छ। महानगरका अनुसार वारुणयन्त्रका १३ र नगरप्रहरीका ७ जनालाई तालिम दिइएको हो। विशेषगरी सीमित श्रोतसाधनको अधिकतम उपयोग र त्यसको प्रयोग लगायतका विषयमा विपदमा खटिने महानगरका कर्मचारीहरूलाई तालिम दिइएको महानगरका नगरप्रहरी प्रमुख राजन पौडेलले बताए। आगोको प्रकार र नियन्त्रणका उपाय लगायतका बिषयलाई तालिमको मुख्य बिषयवस्तु बनाइएको महानगरले जनाएको छ। महानगरले मंगलबार तालिम अवधिमा प्रशिक्षार्थीहरूले सिकेका विषयको डेमो समेत गरेको छ। विराटनगरको पोखरिया, अर्पण र डन बोस्को स्कुलका विद्यार्थीहरूलाई डेमो देखाइएको जनाइएको छ।"
निर्वाचनको समीक्षा गर्न एकीकृत समाजवादीले प्रदेश र जिल्लाबाट प्रतिवेदन मगायो,"काठमाडौं: नेकपा एकीकृत समाजवादीले निर्वाचनमा सहभागी मतदातालाई धन्यवाद दिएको छ । पार्टीको मंगलबारको केन्द्रीय सचिवालयको बैठकले मतदाता, बाम लोकतान्त्रिक गठबन्धनमा सहभागी दल र निर्वाचनमा खटिएका सबै कर्मचारी तथा दलका नेता कार्यकर्तालाई धन्यवाद दिएको छ । बैठकपछि विज्ञप्ति जारी गर्दै पार्टीका महासचिव डा बेदुराम भुसालले निर्वाचित सबैलाई बधाई ज्ञापन गर्ने निर्णय गरेको जानकारी दिए । त्यस्तै पार्टीले निर्वाचनको समीक्षा गर्न प्रदेश र जिल्ला कमिटीबाट प्रतिवेदन मगाउने निर्णय गरेको छ ।"
कति दलले पाउलान् राष्ट्रिय मान्यता ?,"काठमाडौं : प्रतिनिधिसभा र प्रदेशसभा सदस्यको यही मङ्सिर ४ गते सम्पन्न मतदानको मतपरिणाम आउने क्रम अन्तिम चरणमा छ। पछिल्लो मतपरिणामअनुसार प्रतिनिधिसभाको समानुपातिकतर्फ मंगलबार साँझसम्म ९८ लाख आठ हजार नौ सय २७ मतगणना सम्पन्न भएको छ। निर्वाचन आयोगकाअनुसार हालसम्म नेकपा (एमाले)ले सबैभन्दा बढी मत २६ लाख ४३ हजार ८२ मत प्राप्त गरेको छ। त्यसपछि बढी नेपाली कांग्रेसले २४ लाख ९८ हजार सात सय ७८ मत पाएको छ। नेकपा (माओवादी केन्द्र) ले ११ लाख २७ हजार सात सय १०, राष्ट्रिय स्वतन्त्र पार्टीले १० लाख ८५ हजार पाँच सय ६४, राष्ट्रिय प्रजातन्त्र पार्टीले पाँच लाख ५९ हजार दुई सय २५, जनता समाजवादी पार्टी नेपालले तीन लाख ७६ हजार आठ सय ६८, जनमत पार्टीले तीन लाख ३३ हजार चार सय ९३, नेकपा (एकीकृत समाजवादी)ले दुई लाख ७६ हजार नौ सय ११ र नागरिक उन्मुक्ति पार्टीले दुई लाख ४६ हजार ८३ मत प्राप्त गरेको आयोगले जनाएको छ। यस निर्वाचनमा जम्मा एक करोड ७९ लाख ८८ हजार पाँच सय ७० मतदाता थिए। त्यसमध्ये ६१ प्रतिशत मत खसेको थियो। राजनीतिक दलसम्बन्धी ऐनमा प्रतिनिधिसभाको निर्वाचनमा समानुपातिक निर्वाचन प्रणालीतर्फ खसेको सदर मतको कम्तीमा तीन प्रतिशत मत र पहिलो हुने निर्वाचित हुने निर्वाचन प्रणालीतर्फ एक सिट प्राप्त गर्ने दलले मात्र राष्ट्रिय दलको मान्यता प्राप्त गर्ने उल्लेख छ। प्रतिनिधिसभामा एक सिट प्रत्यक्षसहित समानुपातिकतर्फ कम्तीमा तीन लाख हाराहारी मत प्राप्त गर्ने दलले मात्रै यस निर्वाचनमा राष्ट्रिय दलको मान्यता पाउने देखिन्छ। अहिलेसम्म ९८ लाख आठ हजार नौ सय २७ मत गणना हुँदा सात दलले थ्रेस होल्ड सीमा पार गरिसकेका छन्। एमाले, कांग्रेस, माओवादी केन्द्र, राष्ट्रिय स्वतन्त्र पार्टी, राप्रपा, जसपा नेपाल र जनमत पार्टीले गणना भएको मतबाट तीन प्रतिशत भन्दा बढी मत कटाएका छन्। पछिल्लो मतगणनाको तथ्याङ्कको आधारमा नेकपा (एकीकृत समाजवादी) दुई लाख ७६ हजार नौ सय ११ र राष्ट्रिय उन्मुक्ति पार्टीले दुई लाख ४६ हजार ८३ मत प्राप्त गरेका छन्। २०७४ मा पाँच राष्ट्रिय दल २०७४ को प्रतिनिधिसभा र प्रदेशसभा सदस्य निर्वाचनमा पाँच दलले निर्वाचन ऐनले तोकेको थ्रेस होल्ड पार गरी राष्ट्रिय दलको मान्यता पाएका थिए। सो निर्वाचनमा एमाले, कांग्रेस, माओवादी केन्द्र, राष्ट्रिय जनता पार्टी नेपाल र सङ्घीय समाजवादी फोरम नेपालले राष्ट्रिय मान्यता प्राप्त गरेका थिए। उक्त निर्वाचनमा एमालेले ३१ लाख ७३ हजार चार सय ९४, कांग्रेसले ३१ लाख २८ हजार तीन सय ८९, माओवादी केन्द्रले १३ लाख तीन हजार सात सय २१, राजपा नेपालले चार लाख ७२ हजार दुई सय ५४ र सङ्घीय समाजवादी फोरम नेपालले चार लाख ७० हजार दुई सय एक मत प्राप्त गरेका थिए। उक्त निर्वाचनमा प्रतिनिधिसभाको समानुपातिकतर्फ एमालेले ४१, कांग्रेसले ४०, माओवादी केन्द्रले १७, राष्ट्रिय जनता पार्टी नेपालले छ स्थान र सङ्घीय समाजवादी फोरम नेपालले छ सिट प्राप्त गरेको आयोगको तथ्याङ्क छ। रासस"
"लुम्बिनीमा नागरिक उन्मुक्ति पार्टी निर्णायक, रेशम चौधरी फकाउँदै दलहरू","काठमाडौं : निर्वाचनको मतपरिणामअनुसार लुम्बिनी प्रदेशमा नेकपा एमाले पहिलो दल बनेको छ। उसले १८ सिट जित्दा नेपाली कांग्रेस १७ सिटसहित दोस्रो स्थानमा छ। माओवादी केन्द्र ५ सिट जितेर तेस्रो स्थानमा आउँदा बाँकी जनता समाजवादी पार्टी, राष्ट्रिय प्रजातान्त्रिक पार्टी, लोकतान्त्रिक समाजवादी पार्टी र नागरिक उन्मुक्ति पार्टी दुईदुई सिटमा जित हासिल गरेको छ। जनमतले एक सिट जित्दा स्वतन्त्रबाट ३ जना विजयी भएका छन्। समानुपातिकतर्फ हालसम्म गणना भएको १८ लाख ८७ हजार मतमा नेकपा एमाले पहिलो स्थानमा छ। एमालेले समानुपातिकबाट कम्तिमा १० सिट ल्याउँदा २८ सिटसहित ऊ पहिलो दल बन्ने निश्चित छ। त्यस्तै कांग्रेस समानुपातिकबाट कम्तिमा ९ सिट पाउँदा २६, माओवादीले समानुपातिकबाट कम्तिमा ४ सिट पाउँदा ९ र राप्रपा, नागरिक उन्मुक्ति पार्टी समानुपातिक सिटसहित ४४, जसपा र लोसपा समानुपातिक सिटसहित ३३ र जनमत र नेकपा एस समानुपातिक सिटसहित दुईदुई सिट पाउने देखिन्छ। यद्यपि समानुपातिकतर्फ मतगणना जारी रहेका सिट केही संख्या तलमाथि हुनसक्छ। लुम्बिनी प्रदेशमा ३५ समानुपातिकसहित ८७ सिट संख्या रहेको छ। जहाँ सरकार बनाउन कम्तिमा ४४ सिट चाहिन्छ। पहिलो दल बनेको नेकपा एमालेले र दोस्रो नेपाली कांग्रेसलाई समेत सरकार बनाउ कठिन देखिएको छ। एमालेले जसपा, राप्रपा र जनमतको सिट जोड्दासमेत सरकार बनाउन कठिन देखिएको हो। उसका लागि नागरिक उन्मुक्त पार्टीको सिट निर्णायक बनेको देखिन्छ। रेशमले टीकापुर घटनाका राजबन्दीहरूलाई रिहाइ गर्न प्रमुख शर्त राखेको छ। त्यस्तै टीकापुर राजबन्दीको रिहाइ र लाल आयोगको प्रतिवेदन सार्वजनिक गर्नुपर्ने विषय प्रमुख रहेको नागरिक उन्मुक्ति पार्टीले जनाएको छ। त्यस्तै कांग्रेस नेतृत्व गठबन्धनाका लागि पनि सरकार बनाउन कठिन देखिएको छ। वर्तमान गठबन्धनका दलहरुको सिट संख्या जोड्दा ४० भन्दा धेरै पुग्दैन। उसका लागि नागरिक उन्मुक्ति पार्टी ने निर्णयक देखिएको छ। हुन त सत्ता सहकार्यका लागि नागरिक उन्मुक्तिका संरक्षकसमेत रहेका रेशम चौधरीलाई भेट्न नेताहरूको लर्को लागेको छ। कांग्रेस, माओवादी र एमाले नेताहरू रेशमलाई भेट्न दिनहुँ डिल्ली बजारस्थित जेल पुगिरहेका छन्। रेशमले टीकापुर घटनाका राजबन्दीहरूलाई रिहाइ गर्न प्रमुख शर्त राखेको छ। त्यस्तै टीकापुर राजबन्दीको रिहाइ र लाल आयोगको प्रतिवेदन सार्वजनिक गर्नुपर्ने विषय प्रमुख रहेको नागरिक उन्मुक्ति पार्टीले जनाएको छ। यदि नागरिक उन्मुक्ति पार्टी सरकार जानुपरे उसले केन्द्रीय सरकार सुदूरपश्चि प्रदेशमा पनि भाग खोज्ने निश्चित छ। नागरिक उन्मुक्तिले एक स्वतन्त्रसहित प्रतिनिधिसभामा चार सिट जितेको छ भने सुदूरपश्चिम प्रदेशमा प्रत्यक्षतर्फमात्रै ५ सिट जितेको छ। उसले समानुपातिकमा थप दुईदेखि तीन सिट जित्ने देखिन्छ। तर नागरिक उन्मुक्ति पार्टीका नेताहरूले सरकारभन्दा पनि मुद्दालाई प्राथमिकतामा राखेको बताइरहेका छन्।"
"शल्यक्रिया गरिएकी महिलाको मृत्यु, शव बुझ्न अस्वीकार","विराटनगर : मोरङको बूढीगंगा गाउँपालिका२ स्थित विराट शिक्षण अस्पतालमा पित्तथैलीको शल्यक्रिया गरिएकी वृद्धाको मृत्यु भएको छ। शल्यक्रिया गरिएको ३ सातापछि सिरहाको लाहान नगरपालिका६ की ६० वर्षीया मूर्तिदेवी यादवको मंगलबार बिहान ७ः३० बजेतिर मृत्यु भएको हो। पेट दुख्ने समस्या भएपछि उनलाई गत कात्तिक १८ गते उपचारका लागि भर्ना गरिएको थियो। परीक्षण गरेपछि चिकित्सकले पित्तथैलीमा मासु पलाएको र शल्यक्रिया गर्नुपर्ने जानकारी परिवारका सदस्यलाई गराए। मूर्तिदेवीको शल्यक्रिया कात्तिक १९ गते भयो। अस्पतालका सर्जन डा नरेन्द्र पण्डित नेतृत्वको चिकित्सक टोलीले पित्तथैलीको शल्यक्रिया गरेको थियो। अत्यधिक रक्तश्रावका कारण शल्यक्रिया सफल नभएको भन्दै पुनः भोलिपल्ट दोहोर्याएर शल्यक्रिया गरिएको थियो। दुई पटकसम्म शल्यक्रिया गरिएपछि स्वास्थ्य अवस्था नाजुक भएको भन्दै मूर्तिदेवीलाई उपचारका लागि आईसीयूमा भर्ना गरियो। उपचारकै क्रममा उनको मृत्यु भएको अस्पतालका प्रशासन प्रमुख सन्तोष निरौलाले जानकारी दिए। शल्यक्रिया गरिएकी महिलाको मृत्यु भयो, उनले भने, बचाउन अनेक प्रयास गर्दा पनि सम्भव भएन। मृत्युको जानकारी पाएर अस्पतालमा भेला भएका आफन्त र परिवारका सदस्यले भने चिकित्सकको लापरबाहीले घटना भएको आरोप लगाएका छन्। क्षतिपूर्ति दिनुपर्ने र लापरबाही गर्ने चिकित्सकलाई कारबाही हुनुपर्ने माग राखेर उनीहरुले शव बुझ्न अस्वीकार गरिरहेका छन्। छोरा निर्मल यादवले शल्यक्रियाको सुरुवातदेखि नै लापरबाही गरिएको बताए। पहिलोपटक सफल नभएको भनेर दोस्रोपटक शल्यक्रिया गरियो। त्यसपछि आईसीयूमा भर्ना गरेर उपचार थालियो, उनले भने, परिवारलाई चैँ उपचार ठीक हुँदैछ भनेर अस्पतालले जानकारी गरायो। चिकित्सकको लापरवाहीका कारण आज हामीले आमा गुमाएका छौँ। निर्मलका अनुसार उपचारवापतको ५ लाख ८४ हजार रूपैयाँ अस्पताललाई तिर्न बाँकी छ। अस्पतालका प्रशासन प्रमुख निरौलाले भने उपचारमा कुनै पनि लापरबाही नभएको बताए।"
मेलम्ची आसपासका बासिन्दालाई सतर्क रहन सूचना,"काठमाडौं : मेलम्ची खानेपानी विकास समितिले मेलम्ची नदी किनारका स्थानीयलाई सतर्कता अपनाउन सूचना जारी गरेको छ। सोमबार एक सूचना जारी गर्दै समितिले मेलम्चीको पानी पथान्तरणको कार्य सोमबारदेखि सुरु गरिएकाले उक्त पानी पथान्तरणका क्रममा मेलम्ची नदीमा पानीको बहाव घटबढ हुनसक्ने भएकाले सतर्क रहन सूचित गरेको हो। सुरुङ प्रवेश मार्गहरू सिन्धु, ग्यालथुम, अम्बाथानबाट जुनसुकै समयमा पनि पानी झर्न सक्ने भएकाले सावधानी अपनाउन आग्रह गरिएको छ। माछा मार्न, वस्तु भाउ चराउन, खेतीपाती गर्न तथा अन्य जुनसुकै काम गर्न जाँदा विशेष सावधानी अपनाउन सो सूचनामार्फत अनुरोध गरिएको छ। गत जेठको दोस्रो सातादेखि बन्द गरिएको मेलम्चीको पानी पथान्तरणको कार्य सोमबारदेखि पुनः सुरु गरिएको छ।"
चुनाव चुनावजस्तो भएन : ओली,"काठमाडौं : नेकपा एमालेका अध्यक्ष केपी शर्मा ओलीले चुनावमा धाँधली भएको भन्दै आपत्ती जनाएका छन्। चुनाव निर्भयी,निष्पक्ष वातावरणमा हुनुपर्नेमा त्यसो हुन नसकेको ओलीको भनाइ छ। पार्टी कार्यालय ललितपुरको च्यासलसमा मंगलबार एमालेको भातृसंगठन राष्ट्रिय जनसांस्कृतिक मञ्चको शुभकामना तथा बधाई कार्यक्रममा बोल्दै अध्यक्ष ओलीले निर्वाचनको समयमा केही ठाउँमा आतंकको वातावरण सृजना भएकाले जनताले आफ्नो अभिमत प्रकट गर्न नपाएको गुनासो गरे। 'निर्वाचन भनेको निर्भय वातावरणमा जनताले आफ्नो अभिमत प्रकट गर्न पाउनुपर्छ। त्यो अभिमत जनताले प्रकट गर्न पाएनन्,'उनले भने,' बुथ कब्जा, मान्छे मारिए, गोली फायरिङ, मैदानमा कोही छैन। खाली मैदानमा प्रहरीलाई फायर गर्न लगाइयो।' राज्यको काम शान्ति सुव्यस्था कायम गर्ने,जनतालाई सुरक्षा दिनुपर्ने भन्दै ओलीले देउवा सरकारले आतंक मच्चाउने काम गरेको बताए। उनले भने,' राज्यको काम शान्ति सुव्यवस्था कायम गर्ने हो। यहाँ राज्य लुटेराको रुपमा देखिएको छ। यो सरकारले लोकतन्त्रको चीरहरण गरेको छ। शान्ति खल्बल्याएको छ।' बाजुरा,स्याङजा र दोलखामा निर्वाचनमा विवाद देखिएपछि अनिश्चित भएको छ।"
भोट दिनेलाई भेटेर खुसी साट्दै विजयी उम्मेदवार,"इलाम: इलामका दुई संघीय निर्वाचन क्षेत्र र ४ प्रदेश क्षेत्रको चुनावी परिणम आइसकेको छ । लामो दौडधुप पछि सफलता हात पारेका उम्मेदवार अहिले कतै सभा र र्याली गर्दै मतदातालाई धन्यवाद व्यक्त गर्दैछन् । इलाम क्षेत्र न १ (२) का प्रदेश सांसदमा विजयी समशेर राई भने श्रमजिवीलाई भेटेर खुसी साटासाट गरिरहेका छन् । नेपाली कांग्रेसको तर्फबाट प्रदेश सभा सदस्यमा विजयी समशेर राई मंगलबार बिहानै सूर्योदय नगरपालिकाको पर्यटकीय गन्तव्य कन्याम पुगे । उनले ठेलामा व्यवसाय गर्ने साना व्यवसायी, घोढचडी व्यवसाय गर्ने र चिया बगानमा काम गर्ने मजदुरलाई खदा लगाउँदै धन्यवाद भने । अब गाउँगाउँ पुगेर किसान र मजदुरलाई भेट्ने योजना बनाएको उनले सुनाए । हातमुख जोड्न दु:ख गर्ने समूदायका कुरा सुनेर उनीहरूको माग र चाहना अनुसार आफूले काम गर्ने प्रतिद्धता पनि दोहोर्याए । पहिलो पटक आफूले मतदान गरेको उम्मेदवार काम गरिरहेकै ठाउँमा आएर धन्यवाद दिँदा मतदाता पनि खुसी भए । नयाँ अनुभूति भएको बताए । कन्यामस्थित घोडचडी व्यवसायी संघका अध्यक्ष प्रेम तामाङले पहिलो पटक उम्मेदवार नै विजयी भएपछि आफूलाई भेट्न आउने पहिलो नेता भएको र धेरै खुसी लागेको सुनाए । राईले जनताको भावना बुझेर काम गर्ने अपेक्षा सुनाए । निर्वाचित राईले ठूला ठूला कार्यक्रम गर्ने पुरानो परम्परा तोडेर गरिखाने वर्गको समस्या बुझ्न निस्किएको बताए । उनले भने, सपथ खाएपछि उहाँसँग आएर सानाभन्दा साना समस्या सुनेर तिनीहरूको हल खोज्नेछु । मेरो क्षेत्रका मतदाताले आधारभूत आवश्यकता पूरा गर्ने मेरो पहिलो जिम्मेवारी रहनेछ ।' कन्यामका मजदुरले चुनाव अघि आफुलाई भोट बैंक मात्रै बनाएको गुनासो गरेका थिए । कारखानाले श्रम ऐनले तोकेबमोजिम तलब सुविधा नदिएको उनीहरूले गुनासो गरेका थिए । ती समस्याको छलफलबाट हल निकाल्ने राईले बताए । चिया मजदूरको पीडा उस्तै कन्याम चिया बगानमा १७ वर्षको उमेरदेखि चिया टिपेकी सोममाया राई अहिले ६० वर्ष पुगिन् । चिया टिपेर घर व्यवहार त चल्यो तर काम छोडेर थकाइ मार्ने उमेरमा पनि उनको पिठ्युमा चियाको डोकोले छोडेको छैन । इलामका सरकारी स्वामित्वका चिया बगानमा अहिले दलहरूको प्राथमिकता घटेको श्रमिकको अनुभव छ । कन्याम, इलाम, सोक्तिम र चिलिमकोट चिया बगानका मजदुरले सरकारले राजपत्रमा प्रकाशन गरेको ज्याला समेत नपाएको गुनासो गर्ने गरेका छन् । राईले समस्या समाधानका लागी सबै प्रकारको सहयोग गर्ने बताए । सरकारले तोकेको ज्याला झापाका बर्ने, टोक्ला र बाह्रदशी चिया बगानका मजदुरले मात्र पाएपछि पहाडका मजदुरमाथि भएको विभेदको समाधान गर्न सबै दल असक्षम भएको मजदुरको गुनासो छ । चिया विकास निगम अन्तर्गतको संघाइ समूहलाई ठेक्कामा दिएपछि मजदुरका पक्षमा बोल्ने क्षमता सरकारले पनि गुमायो भन्दै मजदूरले आक्रोश पोखेका थिए । बगान व्यवस्थापनले त्यहाँका कारखना बाहिर काम गर्ने श्रमिकलाई दैनिक ४१४ रुपैयाँ ज्याला दिन्छ । एक मजदुर नेताका अनुसार श्रम ऐन अनुसार दैनिक ज्याला ४३५ रुपैयाँ पाउनुपर्छ । कारखाना भित्र काम गर्ने मजदुरले ४९० पाउनु पर्नेमा ४५६ रुपैयाँ मात्रै पाउँदै आएका छन् । कन्याम चिया बगानमा अहिले स्थायी कामदार घट्ने क्रममा रहेको मजदुर संगठनहरुले जनाएका छन् । कन्याम चिया बगानमा ६१ जना करारका श्रमिक छन् । अरु दैनिक ज्यालामा काम गरिरहेका छन् । त्यहाँ अहिले करिब १५० मजदुर छन् । बगान छोडेका कामदारले अहिले दैनिक कम्तिमा सात सय कमाउँछन् । सिजनमा बगानकै मजदुर पनि गाउँका नीजि बगानमा चिया टिपेर दैनिक एक हजारसम्म कमाउने गरेका छन् । कतिपयले काम नहुँदा मात्र बगानमा आउने गरेको बताए । जिल्लाका कन्याम, इलाम, शोत्तिम र चिलिमकोट चिया बगानबाट हजारको हाराहारीमा श्रमिक विस्थापित भइसकेका छन् । अहिले संघाई समूहले लिएका सात बगानमा करिब ७०० स्थायी श्रमिक छन् । व्यवस्था पन ती श्रमिकसमेत हटाउने रणनीतिमा रहेको श्रमिक संगठनका नेताले बताएका छन् । सरकारी स्वामित्वका यी चिया बगान र कारखाना २०५७ सालमा चिया बगान र कारखाना निजीकरणसँगै मजदुर विस्थापित भएका छन् । निजीकरण गरिएपछि व्यवस्थापन पक्षले दैनिक ज्याला, बिदा र सेवा सुविधामा कटौती गरेपछि परिवार पाल्नै नसक्ने अवस्था आएपछि मजदूरले विकल्प खोज्न थाले । ४७३ स्थायी मजदुर रहेको देशको ठुलो अर्थोडक्स चिया उत्पादन गर्दै आएको कन्याम चिया बगानमा यतिबेला ६१ मजदुर छन् । त्यस्तै १६५ जना स्थायी मजदुर इलाम चिया बगान, शोक्तिम, चिलिमकोट चिया बगानमा पनि केही मजदुर मात्र स्थायी छन् । सरकारको पूर्ण स्वामित्वमा रहेको नेपाल चिया विकास निगम २०५७ सालमा संघाई ग्रुपलाई ५० वर्षका लागि भाडामा दिएपछि मजदुर मारमा परेको गुनासो गर्दै आएका छन् । विस्थापित मजदुर भारतको दार्जिलिङ्ग, सिक्किम, गान्टोक, भारतका कोइला खानी र खाडी मुलुकमा पुगेका छन् । चियाको समस्या समाधान गर्न प्राथमिकताका साथ काम गर्ने इलाम क्षेत्र न १ का नवनिर्वाचित सांसद महेश बस्नेतले बताएका छन् । उनले मतदातालाई धन्यवाद दिँदै भनेका थिए, 'म यहाँका सानाभन्दा साना समस्याको समाधान गर्नेछु । यहाँका जनताका प्राथमिकताका विषय मेरो प्राथमिकतामा रहनेछन् ।' नेकपा एमालेका तर्फबाट नेकपा एकीकृत समाजवादीका सम्मानीत नेतालाई पराजित गरेका बस्नेतले पनि मंगलबारदेखि मंसिर २४ सम्म गाउँमा बिताउने योजना बनाएका छन् । इलाम क्षेत्र न १ (१) बाट विजयी नेकपा एकीकृत समाजवादीकी नेतृ खिनु लङवा लिम्बुले पनि आफ्नो निर्वाचन क्षेत्रमा मतदाता भेटघाट गर्ने योजना बनाएको बताइन् । उनले फिक्कलमा आयोजित कार्यक्रममा मतदाताको आकांक्षा अनुसारको काम गर्ने बताइन् ।"
सुकुम्वासी बस्ती हटाउन खोजेको भन्दै मञ्चको आपत्ति,"काठमाडौं : महानगरपालिकाले काठमाडौंको थापाथलीस्थित बाग्मती किनारमा रहेको सुकुम्वासी बस्ती हटाउन खोजेकामा संयुक्त राष्ट्रिय जनआन्दोलन मोर्चाले आपत्ति जनाएको छ। मंगलबार काठमाडौंमा पत्रकार सम्मेलन गर्दै मोर्चाले अन्य कुनै स्थानमा बसोबासको व्यवस्था नगरी सुकुम्वासी बस्ती हटाउन डोजर चलाउन नहुने टिप्पणी गरेको हो। सहरको सुन्दरताका लागि बस्ती हटाउन खोजेपनि सामाजिक न्यायको सिद्धान्तलाई छायाँमा पार्न नहुने मोर्चाको भनाइ छ। पत्रकार सम्मेलनमा बोल्दै संयुक्त राष्ट्रिय जनआन्दोलन मोर्चाका अध्यक्ष तारानाथ लुईंटेलले २०४६ सालको आन्दोलनपछि सुकुम्वासी आयोग बनेपनि सुकुम्वासीहरूलाई राज्यले व्यवस्थापन गर्न नसकेको टिप्पणी गरे। लुईंटेलले बागमती सभ्यताका लागि काठमाडौंलाई नमूना सहर बनाउने बालेन शाहले उद्घोष गरेपनि सुकुम्वासीलाई बिचल्ली बनाउन खोजेको भन्दै कडा आपत्ति जनाए। थापाथली बस्ती उत्पीडित सुकुम्वासी समितिका अध्यक्ष मिनकुमार राना मगरले सुकुम्वासी बस्ती भत्काउने महानगरको कुनै प्रतिनिधि र पत्र नआएको र एक्कासी भत्काउन आएको गुनासो गरे। महानगरको टोली बलजवरजस्ती बस्ती छिर्न खोजेकाले झडप भएको उनको भनाइ छ। संयुक्त सुकुम्वासी मोर्चाका सदस्य तथा थापाथली बस्ती उत्पीडित सुकुम्वासी समितिका सदस्य विजय मगरले आफूहरू सो बस्तीमा २०६२ पुस २ गतेदेखि बस्दै आएको बताए। डोजर आतंक मच्चाएर त्यहाँका नागरिकको शिक्षा, स्वास्थ्य र बाँच्न पाउने अधिकारबाट बञ्चित गराउन खोजिएको उहाको भनाइ।"
एमालेले सरकार नबनाओस् भनेर शक्ति केन्द्रहरू दौडधुपमा छन् : ओली,"काठमाडौं : नेकपा एमालेका अध्यक्ष केपी शर्मा ओलीले एमाले नेतृत्वको सरकार नबनोस् भनेर शक्ति केन्द्रहरू दौडधुपमा लागेको आरोप लगाएका छन्। राजधानीमा आयोजित कार्यक्रममा उनले एमाले केही भएरै शक्ति केन्द्रहरूसमेत रोक्नलाई दौडधुप सुरु गरेको बताए। 'एमाले नेतृत्वको सरकार बनाउन नदिन विभिन्न शक्ति केन्द्रहरू दौडधुपमा छन्। नेकपा एमाले केही रहेछ र त दौडधुप सुरु भएका छन्,' उनले भने। उनले गठबन्धन सरकारले निर्वाचनमा धाँधली गरेको आरोपसमेत लगाए। त्यसका बावजुद एमालेले राम्रो नतिजा ल्याएको उनले बताए। उनले मतगणना भइरहेका ठाउँमा पनि एमालेले अग्रता लिएका कारण मतगना रोकिएको उनको भनाइ छ। 'अहिले रोकिएका ६ क्षेत्र हाम्रै हो। हाम्रा उम्मेदवारले जित्ने भएपिछ धाँधली सुरु गरिएको हो। गठबन्धन सरकारले धाँधली नगरेको भए झन् हामीलाई कसैले रोक्न सक्ने थिएन,' उनले भने। उनले समानुपातिक मत हेरे एमालेको लोकप्रियता मापन गर्न आग्रह गरे। 'यस्तो परिस्थितिमा, चक्क्रव्युमा, घेराबन्दीमा पर्दासमेत एमाले सर्वाधिक लोकप्रिय बन्यो। जनमतबाट स्थापित भयो। देशभित्रको गठबन्धन र अनेक प्रकारका शक्ति नलागेको भए झन् के हुन्थ्यो?,' उनले प्रश्न गरे।"
"अपेक्षाकृत परिणाम आएन, जनताको अभिमतलाई सम्मान गर्छौं: राप्रपा नेपाल","काठमाडौं: राप्रपा नेपालले आम निर्वाचनमा निराशाजनक परिणाम भोग्नुपरेको निष्कर्ष निकालेको छ । पार्टीको मंगलबार बसेको सचिवालय बैठकले अपेक्षाकृत परिणाम नआए पनि जनताको अभिमतलाई स्वीकार गर्दै प्रजातान्त्रिक मान्यता अनुसार पराजय स्वीकार गर्ने निर्णय गरेको छ । बैठकले पार्टी पुनर्जागृत भएको वर्ष दिन नपुग्दै चुनावमा होमिनुपरेको, संगठन निर्माण हुन नसकेको, संस्थागत रुपमा प्रभावकारी चुनावी अभियान संचालन हुन नसकेकोलगायतका विषयलाई पराजयको कारण ठानेको छ । निर्वाचनमा देखिएका कमजोरी र भविष्यमा अवलम्बन गर्नुपर्ने नीति र कार्यलाई व्यवस्थित गर्न र निर्वाचनको समीक्षासहित सुझाव सहितको प्रतिवेदन पेश गर्न बैठकले उपाध्यक्ष डा बिष्णु भण्डारीको संयोजकत्वमा समितिको गठन गरेको छ । समितिमा बसन्त मानसिंह अधिकारी, सुरेश आचार्य, नरप्रसाद थापा, माधव खत्री, हिक्मत जंग भण्डारी, यवती कार्की, उज्वल पोखरेल र राजाराम बर्तौला सदस्य छन् ।"
बल प्रयोग गरेर सुकुमबासीको समस्या समाधान हुँदैन : ओली,"काठमाडौं : काठमाडौं महानगरपालिकाले बल प्रयोग गरेर थापाथलीस्थित सुकुमबासी बस्ती हटाएको भन्दै आक्रोश पोखेका छन्। उनले वैकल्पिक व्यवस्थापन गरी सुकुमबासीलाई उठाउनुपर्नेमा बल प्रयोग गर्नू निन्दनीय भएको बताए। पार्टी कार्यालय ललितपुरको च्यासलसमा मंगलबार एमालेको भातृसंगठन राष्ट्रिय जनसांस्कृतिक मञ्चको शुभकामना तथा बधाई कार्यक्रममा बोल्दै अध्यक्ष ओलीले समस्या समाधान नगरी खोला किनारामा बसेका जनताको उठिबास लगाउनु न्यापूर्ण नभएको बताए। उनले भने,' खोलाको किनारामा बसेका जनताको उठिबास लगाइएको छ। छाप्रामा बसेका गरिब जनतालाई हटाएर कुन बहादुरी प्राप्त गरेको होला? यो न्यायपूर्ण होइन।' सुकुमबासीका समस्या समाधान गर्न सुकुमबासी आयोग अघि ल्याउनुपर्ने उनको भनाइ छ। उनले सुकुमबासी समस्या समाधान आयोग कहाँ गयो भन्दै प्रश्न गरे। उनले भने,' सुकुमबासी हाम्रा दिदीबहिनी, दाजुभाइ हुन्। सुकुमबासी समस्या समाधान गर्न आयोग बनेर काम तयारी गरेको बेला सरकार फेर्नुपर्ने। आयोग भंग गर्नुपर्ने,अनि कसरी हुन्छ देशको विकास।' ओलीले टहरा भत्काउन डोजर लिएर जानु लज्जास्पद भएको बताए। भने, 'सुकुमबासीलाई डोजर लगाएर पेल्या छ। डोजर लिएर जाने भए आयोग किन चाहियो?' ड्राइभरलाई तालिम दिए भैहाल्यो नि। छाप्रा भत्काउन डोजर!' लोकतान्त्रिक अभ्यास ठिक नभएको उनको भनाइ छ।"
९ वाणिज्य बैंक कारवाहीमा,"काठमाडौं : नियमविपरित काम गर्ने नौवटा वाणिज्य बैंक कारवाहीमा परेका छन्। नेपाल राष्ट्र बैंकले निर्देशन विपरित काम गरेको भन्दै बैंकहरूलाई कारवाही गरेको हो। ती बैंकहरूले राष्ट्रबैंकको नियम, सर्कुलर र निर्देशन पालना नगरेपछि कारवाही गरेको हो। कारवाहीमा पर्ने बैंकमा बैंक अफ काठमाडौं, कृषि विकास बैंक, प्रभु बैंक, कुमारी बैंक, प्राइम कमर्सियल बैंक छन्। त्यस्तै हिमालयन बैंक, सनराइज बैंक, ग्लोबल आइएमइ बैंक र मेगा बैंक कारवाहीमा परेका हुन्। विपन्न वर्ग क्षेत्र कर्जा लगानी नगरेको बैंक अफ काठमाडौंलाई राष्ट्रबैंकले २ करोड ११ लाख ८५ हजार रुपैयाँ जरिवाना तिराएको छ। कृषि विकास बैंकलाई २० लाख रुपैयाँ जरिवाना गरिएको छ। उसले सम्पत्ति शुद्धीकरण ऐन र निर्देशन उल्लघंन गरेको भन्दै कारवाही गरिएको राष्ट्रबैंकले जनाएको छ। बैंक अफ काठमाडौं, प्रभु बैंक, कुमारी बैंक र प्राइम बैंकलाई रोक्का राख्न निर्देशन दिएका खातामा कारोबार गरेकोमा सचेत गराइएको छ। ती बैंकका प्रमुख कार्यकारी अधिकृतलाई सचेत गराइएको हो। एक पटक लगानी भएको कर्जामा प्रिमियम दर वृद्धि गरेका हिमालयन बैंक, सनराइज बैंक, ग्लोबल बैंक र मेगा बैंकका प्रमुख कार्यकारी अधिकृतलाई पनि सचेत गराइएको छ। त्यस्तै आधार दरभन्दा कम ब्याजदरमा कर्जा दिएका सनराइज र मेगा बैंकलाई पनि सचेत गराइएको छ। सनराइज बैंकका प्रमुख कार्यकारी अधिकृत अवकाश हुँदा थप सुविधा दिएको र मेगा बैंकले लगानी भएका कर्जा असुल नगरी नवीकरण गरेको भन्दै राष्ट्र बैंकले सचेत गराएको छ।"
मतदातालाई धन्यवाद दिन गाउँ अभियानमा सांसद शाही,"कालीकोट : प्रतिनिधिसभा सदस्य एवं पूर्व मुख्यमन्त्री महेन्द्रबहादुर शाही कालीकोटका मतदातालाई धन्यवाद दिन गाउँ अभियानमा हिँडेका छन्। २०७० सालको दोस्रो संविधानसभादेखि निरन्तर चुनाव जित्दै आएका शाही यसपटक पनि प्रतिनिधिसभा सदस्यमा भारी मतले विजयी भएका हुन्। विजयी बनेसँगै उनी धन्यवाद दिन गाउँ गएका हुन्। अभियानको सुरुवातमा उनले आफूले निर्वाचनमा गरेका वाचाहरु पूरा गर्ने प्रतिबद्धतासहित मतदातालाई धन्यवाद दिने अभियान थालेको बताए। शाहीले मुम्रादेखि रास्कोट, पचालझरना, पलाँता हुँदै जिल्लाका ९ वटै पालिकामा पुगेर मतदातालाई धन्यवाद दिने कार्यक्रम रहेको नेकपा माओवादी केन्द्रका जिल्ला संयोजक लक्ष्मी चालागाईं शैलेन्द्रले बताए।"
"मकवानपुरमा समानुपातिकतर्फ एमाले पहिलो, कांग्रेस दोस्रो","हेटौंडा : मकवानपुरमा समानुपातिकतर्फ नेकपा एमाले पहिलो दल बनेको छ। त्यस्तै नेपाली कांग्रेस र राष्ट्रिय स्वतन्त्र पार्टी (रास्वपा) क्रमशः दोस्रो र तेस्रो दल बनेको हो। समानुपातिकतर्फ एमालेले मकवानपुर१ बाट २२ हजार ६११ र मकवानपुर२ बाट २८ हजार १९६ गरी कूल ५० हजार ८०७ मत प्राप्त गरेको मुख्य निर्वाचन अधिकृत ऋषिराम निरौलाले जानकारी दिए। उनका अनुसार कांग्रेसले दुवै क्षेत्रमा गरी कूल ३६ हजार २६४ मत पाउँदा रास्वपाले २९ हजार ८८९ मत पाएको छ। २०७४ को निर्वाचनमा जिल्लामा तेस्रो दलका रूपमा रहेको नेकपा माओवादी केन्द्र भने चौथो स्थानमा पुगेको छ। उसले २६ हजार १३३ मत प्राप्त गरेको हो। त्यस्तै राष्ट्रिय प्रजातन्त्र पार्टी (राप्रपा) ले १६ हजार ७७१ मत पाउँदा नेकपा एकीकृत समाजवादी पार्टीले ३ हजार ८२७ र कमल थापाले नेतृत्व गरेको राष्ट्रिय प्रजातन्त्र पार्टी नेपालले भने ५३६ मत मात्रै प्राप्त गरेको हो। कूल १ लाख ७० हजार १६६ मत खसेकोमा ७ हजार ६९९ मत बदर भएको छ। मकवानपुरमा प्रतिनिधिसभा तथा प्रदेशसभा सदस्य निर्वाचनको प्रत्यक्ष र समानुपातिकतर्फ ३१ हजारभन्दा बढी मत बदर भएको मुख्य निर्वाचन अधिकृत निरौलाले बताए। मकवानपुरमा प्रतिनिधिसभाको दुई र प्रदेशसभाको ४ निर्वाचन क्षेत्र रहेको छ। प्रत्यक्षतर्फ प्रतिनिधिसभा क्षेत्र नम्बर २ मा निर्वाचित नेकपा एमालेका महेश बर्तौलाले ३४ हजार ९५०, २ (१) मा निर्वाचित नेकपा माओवादी केन्द्रकी कुमारी मोक्तानले १९ हजार ९०९ र २ (२) मा निर्वाचित नेपाली कांग्रेसका इन्द्रबहादुर बानियाँले १८ हजार ९४४ मत पाएका थिए। त्यस्तै क्षेत्र नम्बर१ मा निर्वाचित राप्रपाका दिपकबहादुर सिंहले २७ हजार ८५१, १(१) मा मा निर्वाचित माओवादी केन्द्रका प्रेमबहादुर पुलामीले १९ हजार ७३३ र १ (२) मा निर्वाचित नेकपा एमालेका श्रेष्ठले १४ हजार २४७ मत पाएका थिए।"
मोरङमा १६६ उम्मेदवारको जमानत जफत (नामावलीसहित),"विराटनगर : मोरङमा प्रतिनिधि तथा प्रदेशसभा सदस्य पदका लागि उम्मेदवारी दिएका १६६ जना उम्मेदवारको जमानत जफत भएको छ। मोरङमा प्रत्यक्षतर्फ जम्मा २ सय १५ जनाको उम्मेदवारी परेको थियो। आमनिर्वाचनमा प्रतिनिधि सभातर्फ ८७ र प्रदेशसभातर्फ ७९ जनाको धरौटी जफत भएको प्रदेश १ निर्वाचन कार्यालय विराटनगरका प्रमुख एवं उपसचिव लेवन काश्यप अधिकारीले जानकारी दिए। उनका अनुसार मोरङमा प्रतिनिधि सभातर्फ ६ वटा निर्वाचन क्षेत्रका लागि १०५ जनाले उम्मेदवारी दिएका थिए। उम्मेदवारी दिएका ११ महिला र ९४ पुरुषमध्ये १८ जनाको मात्रै जमानत जोगिएको अधिकारीले बताए। दलका तर्फबाट ६१ र स्वतन्त्र ४४ जनाको उम्मेदवारी परेको थियो। प्रदेशसभातर्फ १२ वटा निर्वाचन क्षेत्रका लागि ९ महिलासहित ११० जनाको उम्मेदवारी परेको थियो। राजनीतिक दलका तर्फबाट ८४ र स्वतन्त्र उम्मेदवारी दिने २६ जनामध्ये ३१ जनाले मात्रै धरौटी जोगाएको अधिकारीले बताए। उनका अनुसार प्रत्यक्षतर्फ कूल सदरको १० प्रतिशतभन्दा कम मत ल्याउनेको जमानत जफत हुने कानुनी व्यवस्था छ। यसपटकको निर्वाचनमा उम्मेदवारी दर्ता शुल्क प्रतिनिधिसभा सदस्यका लागि १० हजार र प्रदेशसभा सदस्यका लागि ५ हजार रूपैयाँ तोकिएको थियो। महिला, दलित, अल्पसंख्यकसमेतको हकमा ५० प्रतिशत छुट दिइएको थियो। मोरङमा नेपाली कांग्रेस, नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी र राष्ट्रिय प्रजातन्त्र पार्टीबाहेकका दल तथा उम्मेदवारको जमानत जफत भएको हो। राष्ट्रिय प्रजातन्त्र र राष्ट्रिय स्वतन्त्रको केही क्षेत्रमा मात्रै जमानत जोगिएको छ। जफत नभएका उम्मेदवारले भने निर्वाचनको परिणाम घोषणा भएको ९० दिनभित्रमा धरौटी रकम फिर्ता लिनुपर्ने नियम छ। तोकिएको समयभित्र फिर्ता नलिएमा धरौटी रकम सञ्चित कोषमा दाखिला हुने कानुनी व्यवस्था छ। प्रतिनिधि सभातर्फ मोरङ क्षेत्र नम्बर १, २ र ६ मा ११११, ३ मा २८ तथा ४ र ५ मा १३१३ जनाको जमानत जफत भएको निर्वाचन कार्यालयले जनाएको छ। कार्यालयका अनुसार प्रतिनिधि सभातर्फ मोरङ क्षेत्र नम्बर १ मा ७० हजार ६७६, २ मा ७५ हजार ६६६, ३ मा ९२ हजार २०२, ४ मा ७० हजार २८३, ५ मा ६७ हजार ३८० र ६ मा ८० हजार ४२६ मत सदर भएको थियो। प्रदेशसभातर्फ मोरङ १ कमा ३, खमा ५, २ को कमा १०, खमा ८, ३ को कमा ४, खमा १०, ४ को कमा ५, खमा ६, ५ को कमा ३, खमा ७ तथा क्षेत्र नम्बर ६ को कमा १० र खमा ८ जना उम्मेदवारले जमानत जोगाउन सकेनन्। यी हुन् जमानत जानेहरू प्रतिनिधि सभातर्फ मोरङ क्षेत्र नम्बर १ १, राप्रपा होमनाथ गौतम २, नेपाल मजदुर किसान पार्टी लक्ष्मीप्रसाद कर्वा ३, राष्ट्रिय जनमुक्ति पार्टी बुद्धिमाया लिम्बू ४, मंगोल नेशनल अर्गनाइजेसन सुरज लिम्बू ५, संघीय लोकतान्त्रिक राष्ट्रिय मञ्च हर्कमान सम्बाहाम्फे ६, हाम्रो नेपाली पार्टी राजेन्द्रप्रसाद पौडेल स्वतन्त्र उम्मेदवार मनिषा सुवेदी, यामप्रसाद दाहाल, फूलकुमारी पण्डित राई, निलु लिम्बू र तिलकबहादुर मगर। क्षेत्र नम्बर २ १, राप्रपा गोपाल दाहाल २, नेपाल मजदुर किसान पार्टी (नेमकिपा) सुरेश कर्वा, ३, मंगोल नेशनल नारायण बिसंखे, ४, संघीय लोकतान्त्रिक राष्ट्रिय मञ्च खीलबहादुर खड्का ५, हाम्रो नेपाली पार्टी विनोदमणि भट्टराई ६, नेशनलिस्ट पिपल्स पार्टी मीना कटुवाल बुढाथोकी ७, राष्ट्रिय स्वतन्त्र पार्टी ठगेन्द्रप्रसाद न्यौपाने ८, लोकतान्त्रिक समाजवादी पार्टी (लोसपा) नारायणप्रसाद सेढाइँ स्वतन्त्र उम्मेदवार विश्वेश्वर ऋषिदेव, सुनीलकुमार साह र राजकुमार सिवाकोटी। क्षेत्र नम्बर ३ १, नेपाल कम्युनिस्ट पार्टी (माले) उद्धिमबहादुर खड्का २, नेशनलिस्ट पिपल्स पार्टी नारायण शर्मा ३, मंगोल नेशनल विकेन्द्र राई, ४, संघीय लोकतान्त्रिक राष्ट्रिय मञ्च चन्द्रिकादेवी लिम्बू ५, हाम्रो नेपाली पार्टी खगेन्द्रप्रसाद न्यौपाने, ६, जनसमाजवादी पार्टी कमल लिम्बू, ७, राष्ट्रिय स्वतन्त्र पार्टी विकास उप्रेती ८, लोसपा भुवन राई ९, नेमकिपा ओमनारायण रावबातर धामी स्वतन्त्र उम्मेदवार हिमप्रसाद मिश्र, कृष्ण राई, शिवकुमार पौडेल, पंकजकुमार भगत, अरबिन शाह, कमल राजवंशी, इन्दिरा थापा, इन्द्रप्रसाद सुवेदी, जयराज संयोग, जीवनाथ निरौला, बाबुराम सुवेदी, रेवतकुमार बस्नेत, दिनेश चापागाईं, गणेशबहादुर पोखरेल, सुवा धिमाल, चन्द्रकला खत्री, धर्मप्रसाद न्यौपाने, प्रकाश भट्टराई र सुरेश भण्डारी। क्षेत्र नम्बर ४ १, नेमकिपा श्यामबहादुर दर्जी २, मंगोल नेशनल धनबहादुर लिम्बू ३, संघीय लोकतान्त्रिक राष्ट्रिय मञ्च गुल्टेन रिषिदेव ४, हाम्रो नेपाली पार्टी नवीनकुमार विश्वास खवास ५, नेपाली कांग्रेस (बीपी) अशोक पौडेल, ६, लोसपा लक्ष्मण साहु ७, राष्ट्रिय स्वतन्त्र पार्टी नेत्रप्रसाद सिवाकोटी स्वतन्त्र उम्मेदवार महेश नेपाल, देवनारायण विश्वास, कुवेत मियाँ, ज्ञानेन्द्र खत्री र पदम कार्की। क्षेत्र नम्बर ५ १, राप्रपा रेवतबहादुर थापा २, संघीय लोकतान्त्रिक राष्ट्रिय मञ्च मंगल ऋषिदेव ३, हाम्रो नेपाली पार्टी फिरोजकुमार साह, ४, जनमत पार्टी परमेश्वर मर्मु ५, राष्ट्रिय स्वतन्त्र पार्टी प्रमोदकुमार मण्डल ६, नेपाल लोकतान्त्रिक पार्टी मजबुल रहमान मियाँ मुस्लिम स्वतन्त्र उम्मेदवार मोहमद रेजा हुसैन, मन्जु शर्मा बडइ, रमेशकुमार यादव, गयानन्त मण्डल केवरत, विद्याभूषण प्रसाद, रामप्रसाद मुखिया र मनोजकुमार मण्डल क्षेत्र नम्बर ६ १, नेमकिपा चिरञ्जीवी खतिवडा, २, बहुजन शक्ति पार्टी नारायण पासवान ३, मंगोल नेशनल मोहनबहादुर राई ४, संघीय लोकतान्त्रिक राष्ट्रिय मञ्च दुखाराम माझी ५, हाम्रो नेपाली पार्टी टेकबहादुर अधिकारी क्षेत्री ६, नागरिक उन्मुक्ति पार्टी बलराम खवास ७, जनमत पार्टी बुद्धिराम माझी ८, जनता प्रगतिशील पार्टी नेपाल प्रशान्त ठाकुर स्वतन्त्र उम्मेदवार सुशील खड्का, सरोज नेपाल र लक्ष्मी थेवे प्रदेशसभातर्फ क्षेत्र नम्बर १ क १, मंगोल नेशनल शिवकुमार राई २, संघीय लोकतान्त्रिक राष्ट्रिय मञ्च अर्जुन सिंह लिम्बू स्वतन्त्र उम्मेदवार खड्गबहादुर थापा क्षेत्र नम्बर १ ख १, राप्रपा सन्तोष कार्की २, राष्ट्रिय जनमुक्ति पार्टी टंकबहादुर गुरुङ, ३, संघीय लोकतान्त्रिक राष्ट्रिय मञ्च कृष्णकुमार लिम्बू ४, मंगोल नेशनल ओमनाथ लिम्बू स्वतन्त्र उम्मेदवार दीपक राई क्षेत्र नम्बर २ क १, राप्रपा श्रीमान्त पोद्दार २, मंगोल नेशनल पदमबहादुर घिसिङ, ३, संघीय लोकतान्त्रिक राष्ट्रिय मञ्च बलबहादुर लिम्बू ४, हाम्रो नेपाली पार्टी प्रेमनारायण थापा ५, लोकतान्त्रिक समाजवादी पार्टी महफजु आलम स्वतन्त्र उम्मेदवार साहजाँ प्रविन, फणिन्द्र थापा, सुरजकुमार गनगाई र शमसेरबहादुर कार्की क्षेत्र नम्बर २ ख १, राप्रपा राजेन्द्र अधिकारी २, मंगोल नेशनल रवीन्द्रकुमार श्रेष्ठ ३, संघीय लोकतान्त्रिक राष्ट्रिय मञ्च सुदेशी ऋषिदेव ४, लोसपा माधवप्रसाद राजवंशी ५, नेपाल लोकतान्त्रिक पार्टी महमद कमलु मियाँ ६, जनमत पार्टी प्रल्हाद राजवंशी स्वतन्त्र उम्मेदवार राजेन्द्र शर्मा र विष्णुबहादुर थापा क्षेत्र नम्बर ३ क १, मंगोल नेशनल रामचन्द्र गुरुङ २, लोसपा रामभक्त विश्वास राजवंशी ३, संघीय लोकतान्त्रिक राष्ट्रिय मञ्च दिनेश राई स्वतन्त्र उम्मेदवार धनबहादुर कार्की क्षेत्र नम्बर ३ ख १, राष्ट्रिय जनमुक्ति पार्टी चन्द्रकुमार सुब्बा २, मंगोल नेशनल विश्वबन्धु तामाङ ३, संघीय लोकतान्त्रिक राष्ट्रि मञ्च रामकुमार लिम्बू ४, हाम्रो नेपाली पार्टी पुष्पराज खनाल ५, लोसपा नीरबहादुर भुजेल ६, खम्बुवान राष्ट्रिय मोर्चा नेपाल तेजप्रसाद राई स्वतन्त्र उम्मेदवार नीरकुमार बुढाथोकी, गुरुप्रसाद बाँस्तोला, यामकुमार श्रेष्ठ र ऐश्वर्यप्रसाद आचार्य क्षेत्र नम्बर ४ क १, राप्रपा आशनारायण माझी थारु २, मंगोल नेशनल विश्व राई ३, लोसपा हेमन्तीकुमारी सुतिहार ४, हाम्रो नेपाली पार्टी नन्दकुमार सरदार स्वतन्त्र उम्मेदवार प्रद्युम्न चौधरी क्षेत्र नम्बर ४ ख १, मंगोल नेशनल शुभराज राई २, हाम्रो नेपाली पार्टी प्रवेश पाण्डे ३, जसपा सञ्जयकुमार सिंह राजपुत ४, लोसपा नासिन खातुन स्वतन्त्र उम्मेदवार भीमबहादुर राजवंशी र पशुपतिकुमार माझी क्षेत्र नम्बर ५ क १, राप्रपा सोनलकुमारी गुप्ता साह २, जनमत पार्टी अनिलकुमार झा स्वतन्त्र उम्मेदवार कलानन्द साह सुडी क्षेत्र नम्बर ५ ख १, राप्रपा राजेशकुमार बानियाँ २, संघीय लोकतान्त्रिक राष्ट्रिय मञ्च धनेश्वर ऋषिदेव मुसहर ३, हाम्रो नेपाली पार्टी बसन्तीदेवी यादव ४, लोसपा रामवती साह ५, जनमत पार्टी आनन्दलाल यादव स्वतन्त्र उम्मेदवार रामलाल सुतिहार र नरेशकुमार लाभ क्षेत्र नम्बर ६ क १, संघीय लोकतान्त्रिक राष्ट्रिय मञ्च नरबहादुर लिम्बू २, हाम्रो नेपाली पार्टी ईश्वर गुरुङ ३, नेपाली कांग्रेस (बीपी) हरिनारायण तबदार ४, लोसपा सोनम सहनी ५, नेपाल लोकतान्त्रिक पार्टी अनंग चौधरी स्वतन्त्र उम्मेदवार रुक्मणी खवास चौधरी, पुण्यप्रसाद कोइराला, रामसागर चौधरी र नवीन दाहाल क्षेत्र नम्बर ६ ख १, बहुजन शक्ति पार्टी अमृतकुमार पासवान २, नेपाली कांग्रेस (बीपी) जनार्दनराम निरौला ३, सामाजिक एकता पार्टी रिवाजुद्दिन मियाँ ४, लोसपा तवरेज अख्तर आलम ५, जसपा राजेन्द्रप्रसाद गुप्ता ६, नेपाल सद्भावना पार्टी पन्नालाल राजवंशी ७, जनमत पार्टी रामआशिष महतो स्वतन्त्र उम्मेदवार गोपालप्रसाद रेग्मी"
जाजरकोटमा प्रतिनिधिसभाका उम्मेदवार पूर्वमन्त्री वाग्लेको धरौटी जफत,जाजरकोट : पूर्वसहायक मन्त्री झलकनाथ वाग्लेको धरौटी जफत भएको छ । जाजरकोटबाट प्रतिनिधिसभा सदस्य पदमा नेपाली कांग्रेस वीपी पार्टीबाट उम्मेदवार रहेका वाग्लेले एक सय ४२ मत मात्र पाएका छन् । जाजरकोटमा ६५ हजार नौ सय ६१ मत खसेको थियो । धरौटी फिर्ता लिन खसेको मतको १० प्रतिशत कटाउनु पर्ने प्रावधान छ । २०५१ सालमा नेपाली कांग्रेसबाट प्रतिनिधिसभा सदस्यमा निर्वाचित वाग्ले २०५५ सालमा गिरिजाप्रसाद कोइराला नेतृत्वको सरकारमा भूमिसुधार सहायक मन्त्री भएका थिए । वाग्ले जाजरकोट कांग्रेसका संस्थापक हुन् । नेपाली कांग्रेसको १३ औं महाधिवेधनमा बुथबाटै क्षेत्रीय प्रतिनिधिमा चुनाव हारेपछि कांग्रेस पार्टी छोडेका वाग्ले नेपाली कांग्रेस वीपीका केन्द्रीय उपाध्यक्ष छन् । ६ जनाले प्रतिस्पर्धा गरेको जाजरकोटमा सबैभन्दा कम मत ल्याउने वाग्ले नै हुन् । जाजरकोटबाट प्रतिनिधिसभा सदस्यमा गठबन्धनका तर्फबाट माओवादी केन्द्रका उपमहासचिव शक्तिबहादुर बस्नेत ३४ हजार एक सय ५१ मत ल्याएर विजयी भएका छन् ।
चीनमा शून्य कोभिड नीति विरुद्ध प्रदर्शन चर्कंदै : समस्यामा सी,"बेइजिङ : कोभिडले सारा विश्वलाई प्रभावित गर्यो र चीन बाहेक, अब लगभग सम्पूर्ण विश्वले यो भाइरससँगै जीवन चलाउनुपर्ने कुरा स्वीकार गरिसकेको छ। हाल चिनीयाँ जनतामा विगत तीन वर्षदेखिको लकडाउन र कोभिड परीक्षण अभियानसँग बाँचिरहेका मानिसको धैर्यता टुटेको छ। धेरै सहरहरूमा हजारौं मानिसहरू कोभिड प्रतिबन्धविरूद्ध सडकमा उत्रिएका छन्। सी जिनपिङको शून्य कोभिड नीति कहिलेसम्म सहने भनेर प्रश्न गरिरहेका छन्। यो विरोध राष्ट्रपति सी जिनपिङको लागि भने ठूलो राजनीतिक परीक्षा बनेको विश्लेषक बताउँछन्। चिनियाँ कम्युनिष्ट पार्टी (सीसीपी) ले जनताकोआक्रोश र कोभिडको डर बीचको बाटो खोज्नुपर्नेछ। यस कारण भड्कियो हिंसा पश्चिमी सहर उरुम्चीमा रहेको एउटा अपार्टमेन्टमा आगलागी भएको थियो। त्यसमा १० व्यक्तिको ज्यान गयो। भित्र आगोलागिमा फसेका मानिस बाहिर कडा लकडाउन भएकोले निस्कन पाएनन्। त्यस घटनाले अग्लो अपार्टमेन्टमा बस्ने करोडौं चिनियाँ नागरिकहरूलाई आतंकित बनायो। प्रशासनले उक्त कुराको खण्डन गरे पनि, यसले जनतामा आक्रोश र असन्तुष्टिलाई रोक्न सकेन। विशेष गरी फ्ल्याटमा बस्नेलाई छिट्टै बाहिर निस्कन आग्रह गर्ने भिडियोहरू सोशल मिडियामा भाइरल भएका छन्। यो कोभिड प्रतिबन्धसँग सम्बन्धित डरलाग्दो श्रृंखलामा सबैभन्दा पछिल्लो घटना हो। यसअघि शहरव्यापी लकडँउनका क्रममा समयमै उपचार नपाउँदा गर्भवती महिला तथा बालबालिका र वृद्धवृद्धाले ज्यान गुमाउने गरेको समाचारहरु आएका थिए। राहत नपाउँदा निराशा हरेक लकडाउनमा खाना र औषधिको अभाव भयो। स्थानीय प्रशासनलाई अत्यावश्यक वस्तु उपलब्ध गराउन निकै कठिनाइ भएको थियो। लकडाउनकै कारण थप डरलाग्दा घटना बाहिर आए। जनताले राहतको घोषणा हुने अपेक्षा गरेका थिए। राष्ट्रपति सीले सत्तामा आफ्नो पकडलाई अझ बलियो बनाए तर उनले शून्य कोभिड नीतिमा कुनै पनि परिवर्तन नगर्ने घोषणा गरे। यसले जनतामा निराशा बढायो। यो नीतिले धेरैको ज्यान जोगाएको भए पनि लकडाउनले निम्त्याएको समस्याले समाजका हरेक वर्गलाई आक्रोशित बनायो। विश्वविद्यालयका विद्यार्थी, कारखानाका कामदार, मध्यमवर्गीय परिवार वा धनी वर्ग सबै आक्रोशित भए। केहीअघि बेइजिङ ब्रिजमा एक व्यक्तिले प्रदर्शन गरेका थिए। राष्ट्रपति सी जिनपिङविरुद्ध खुला आलोचनाले राष्ट्रलाई स्तब्ध बनायो । यसले चीनमा विरोध प्रदर्शनको लागि धेरैलाई प्रेरित गर्यो। सयौं कारखानाका कामदारहरूले आफ्नो अधिकारको माग गर्न देशको केन्द्रीय सहर झेङ्झाउमा प्रदर्शन गरे । उनीहरुको प्रहरीसँग झडप भयो किनभने उनीहरूले सिसी क्यामेरा र झ्यालहरू तोडफोड गरे। दक्षिणपश्चिमी सहर शोङकिङमा मास्क नलगाएका एक मानिसको भिडियो सार्वजनिक भयो। उक्त भिडियोमा उनले भने, 'मलाई स्वतन्त्रता दिनुहोस् वा मृत्यु'। यो यस्तो लाइन थियो जसलाई प्रदर्शनकारीहरूले चाँडै अपनाए। उरुम्चीमा भएको आगजनी देशव्यापी प्रदर्शन कारण बन्यो। पहिला उक्त सहरमा सयौं मानिस सडकमा उत्रिए । यसपछि सांघाई, बेइजिङ, वुहान, नान्जिङ र चेङ्दुमा पनि त्यस्तै भयो। प्रदर्शनकारीहरूले पनि सी जिनपिङ र चिनियाँ कम्युनिष्ट पार्टीलाई सत्ता छोड्न माग गरे। पार्टी र यसका नेताहरूको आलोचना गर्नेलाई कडा सजाय र सेन्सर गरिएको देशमा यस्ता घटनाहरू यसअघि कल्पना गर्न गाह्रो थियो। यो प्रदर्शन कोभिडप्रतिको असन्तुष्टिको सानो झलक मात्र हो र यसले सरकारका लागि पहिले नै गाह्रो भइसकेको अवस्थालाई थप जटिल बनाएको विज्ञहरू बताउँछन् । जोन्स हप्किन्स युनिभर्सिटीका समाजशास्त्री होफङ हङका अनुसार यसले 'अत्यन्त खतरनाक अवस्था'को प्रतिनिधित्व गर्छ र सी जिनपिङ शासनका लागि गम्भीर चुनौती खडा गर्छ। उनी भन्छन्, 'सी जिनपिङले गत दुई वर्षमा शून्य कोभिड नीति अपनाएर आफैंलाई समस्यामा पारेका छन्। यो अवस्थासँग जुध्न उनका लागि उत्तम उपाय भनेको विरोध निरन्तर बढ्दै गएमा स्थानीय प्रशासनलाई अन्त्य गर्न आग्रह गर्नु हो। तर उनी भने यो घटनाबाट पर बस्नुपर्छ।' प्रदर्शनका क्रममा धेरै प्रदर्शनकारीहरूले खाली ब्यानरहरू समातेको दृश्य देखिन्छ। उनीहरूले आफ्नो असन्तुष्टि व्यक्त गर्नका लागि सेतो कागज र खाली ब्यानर बोकेका हुन्। खाली ब्यानरहरू चीनमा सेन्सरशिपको प्रतीक हुन्। चिनियाँ सरकारले समाजमा अत्यधिक रोक लगाएको छ। लाखौं मानिस तीन वर्ष लामो प्रतिबन्धबाट आजित भएका छन् र अहिले उनीहरूको निराशा उत्कर्षमा पुगेको छ। शून्य कोभिड नीतिप्रति आम मानिसको असन्तुष्टिलाई सरकारले कम आँकेको देखिन्छ। सी जिन्पिङले हालसालै उक्त नीतिबाट पछि नहट्ने बताएका थिए। किनकि सरकारले सामूहिक परीक्षण गर्न, लकडाउन र आइसोलेसन सुविधाहरू निर्माणमा ठूलो आर्थिक स्रोतहरू खन्याएको छ। साङ्घाईमा जारी विरोध प्रदर्शनबारे रिपोर्टिङका क्रममा एक जना बीबीसी पत्रकारलाई चिनियाँ अधिकारीहरूले पक्राउ गरी हिरासतमा लिएका थिए। एड लरेन्सलाई पक्राउ गर्ने क्रममा कुटपिट गरिएको बताइएको छ। त्यस लगत्तै उनलाई हतकडी लगाइयो र केही घण्टा थुनियो। बीबीसीका एक प्रवक्ताले मान्यता प्राप्त पत्रकारको हैसियतमा आफ्नो कर्तव्य निर्वाह गरिरहँदा लरेन्समाथि भएको आक्रमण निकै चिन्ताजनक रहेको बताए। उनका अनुसार चिनियाँ अधिकारीहरूले उनलाई हिरासतमा लिनुबारे कुनै स्पष्टीकरण दिएनन् र माफी मागेनन्। बीबीसी"
सुकुम्बासी बस्ती हटाउन बालेनले मागे प्रधानमन्त्रीको साथ,काठमाडौं: काठमाडौं महानगरपालिकाका मेयर बालेन्द्र साह(बालेन)ले प्रधानमन्त्री शेरबहादुर देउवालाई भेटेका छन् । सोमबार साँझ बालुवाटार पुगेर भेटेका बालेनले थापाथलीस्थित सुकुम्बासी बस्ती हटाउन सरकारको साथ मागेको स्रोतले जनाएको छ । सुकुम्बासी बस्ती हटाउन डोजरसहित पुगेको महानगरको टोली र बस्तीका बासिन्दाबीच झडप भएको थियो । झडपकका क्रममा महानगर सुरक्षा बल र सुकुम्बासी बस्तीका केही मानिस घाइते भएका थिए । बस्तीका बासिन्दाले हातहतियारसहित प्रदर्शन गरे पछि महानगरका मेयर साहले सामाजिक सञ्जालमार्फत केन्द्रीय सरकारको भूमिकाबारे प्रश्न गरेका थिए ।
एमाले कार्यालयमा स्वस्ति वाचनसहित ओलीलाई बधाई,काठमाडौं : नेकपा एमाले अध्यक्ष केपी शर्मा ओलीलाई निर्वाचित भएपछि स्वस्ति शान्ति वाचन गराउँदै शुभकामना तथा बधाई दिइएको छ। पार्टी कार्यालय ललितपुरको च्यासलसमा मंगलबार एमालेको भातृसंगठन राष्ट्रिय जनसांस्कृतिक मञ्चले स्वस्ति शान्ति वाचन गराउँदै शुभकामना तथा बधाई दिएको हो। स्वस्ति वाचनपछि पण्डितले अध्यक्ष ओलीलाई रुद्राक्षको माला लगाइदिएका थिए। कार्यक्रममा महासचिव शंकर पोखरेललगायतका नेताहरुको उपस्थित रहेको छ। ओली झापा क्षेत्र नम्बर ५ बाट प्रतिनिधिसभा सदस्यमा निर्वाचित भएका हुन्। उनले ५७ हजार १ सय ३१ मत ल्याउँदै विजयी भएका हुन्। उनका निकटम प्रतिद्वन्द्वी डा खगेन्द्र अधिकारीले २८ हजार २ सय ५७ मत ल्याएका थिए।
बैतडीमा १४ उम्मेदवारको धरौटी जफत,"बैतडी: बैतडीबाट प्रदेश सभा तथा प्रतिनिधि सभा सदस्य निर्वाचनमा उम्मेदवारी दिएका २२ जना मध्ये १४ जनाको धरौटी जफत भएको छ । निर्वाचनमा कुल खसेको मतको १० प्रतिशत समेत नल्याएका १४ जना उम्मेदवारको धरौटी जफत भएको हो । प्रतिनिधि सभा सदस्यका लागि उम्मेदवारी दिएका ११ जना मध्ये ९ जनाको धरौटी जफत भएको छ भने प्रदेश सभा(क) र (ख)बाट तीनतीन जना उम्मेदवार गरी ६ जनाको धरौटी जफत भएको हो । प्रतिनिधि सभा सदस्यमा जिल्लामा ७८ हजार ३६९ मत खसकेको थियो । कूल खसेको मतमध्ये १० प्रतिशत समेत मत नल्याउने उम्मेदवारको धरौटी जफत हुने प्रावधान रहेको निर्वाचन कार्यालय बैतडीका प्रमुख माधवप्रसाद फुयालले जनकारी दिए । प्रदेश सभा सदस्यका लागि ५ हजार र प्रतिनिधि सभा सदस्यका लागि ५ हजार रुपैयाँ धरौटी कायम थियो । धरौटी जफत हुनेमा प्रतिनिधिसभा सदस्यका लागि स्वतन्त्र उम्मेदवारी दिएका केशवबहादुर चन्द(२५०९), राष्ट्रिय स्वतन्त्र पार्टीका प्रकाशचन्द्र भट्ट(१४२३), राप्रपाका देवबहादुर चन्द(१७५९), राप्रपा नेपालका हिम्मतबहादुर चन्द(१७१, स्वतन्त्र उम्मेदवार त्रिलोकबहादुर चन्द(२३७), स्वतन्त्र उम्मेदवार मानसिंह बिष्ट(३५२), नेस्नलिष्ट पिपूल्स पार्टीका कृष्णबहादुर चन्द(१२७), जनता समाजवादी पार्टीका आनसिंह भण्डारी(१३९), नेपाल मजदुर किसान पार्टीका कृष्णप्रसाद गोसाँई(९०) हरेका छन् । प्रदेशसभा (क)का उम्मेदवार नेकपा एकीकृत समाजवादीका नरेन्द्रबहादुर बिष्ट(२,११४) राप्रपा नेपालकी कृष्णा पन्त (१७८) र राप्रपाका रणबहादुर बिष्ट(९६८)को धरौटी पनि जफत भएको हो । त्यसैगरी प्रदेशसभा (क)का उम्मेदवार नागरीक उन्मुक्ति पार्टीकी रेवती बोहरा(१७०), राष्ट्रिय प्रजातन्त्र पार्टीका नारायणदत्त जोशी(१,२०१) र राप्रपा नेपालका प्रेमबहादुर चन्द(२२०)को धरौटी जफत भएको हो । बैतडीमा प्रतिनिधिसभा सदस्यका लागि ११ जनाले उम्मेदवारी दिएका थिए भने प्रदेश सभा(क)मा ६ र (ख)मा ५ जनाले उम्मेदवारी दिएका थिए । प्रतिनिधि सभाको एक मात्र निर्वाचन क्षेत्र रहेको बैतडीमा एमालेका दामोदर भण्डारी विजयी भएका हुन् । भण्डारीले ३३ हजार ६११ मत ल्याउँदा उनका निकटतम प्रतिद्वन्दी नेकपा माओवादी केन्द्रका नरेन्द्रबहादुर कुवँरले ३२,०८० मत ल्याए । भण्डारीको लगातार तेस्रो जित हो । जिल्लामा प्रदेशसभा निर्वाचन क्षेत्र न(क)मा नेकपा एमालेका सुरेन्द्र पालले स्वतन्त्र उम्मेदवार हरिमोहन भण्डारीलाई १ हजार ८१३ मतान्तरले पराजित गर्दै विजयी भएका हुन् । पालले १२ हजार ८३१ मत ल्याउदा स्वतन्त्र उम्मेदवार भण्डारीले ११ हजार ०१८ मत प्राप्त गरेका छन् । कांग्रेसका विरबहादुर बिष्टले १०, ९५३ मत प्राप्त गरेका हुन् । प्रदेशसभा (ख)मा गठबन्धनबाट कांग्रेस उम्मेदवार शिवराज भट्टले एमालेका लिलाधर भट्टलाई पराजित गर्दै विजयी भएका छन् । शिवराजले १७ हजार १५२ मत प्राप्त गर्दा एमालेका लिलाधर भट्टले १६ हजार ७१६ मत प्राप्त गरे ।"
गोकर्णेश्वरमा दुई मोटरसाइकल ठोकिँदा चालकको मृत्यु,काठमाडौं : काठमाडौँको गोकर्णेश्वरमा मोटरसाइकल ठोकिँदा चालकको मृत्यु भएको छ। गोकर्णेश्वर नगरपालिका४ भगवतीस्थानस्थित सडकमा बा ९ च ३३८२ नम्बरको कार र प्र१०२००१ प २३३० नम्बरको मोटरसाइकल एक आपसमा ठोकिँदा मोटरसाइकल चालक खोटाङ घर भई काठमाडौँको कपन मिलनचोक बस्ने २६ वर्षीय रवि घिमिरेको गएराति मृत्यु भएको हो। दुर्घटनामा सख्त घाइते भएका उनको उपचारका क्रममा नेपाल मेडिकल कलेज अत्तरखेलमा मृत्यु भएको प्रहरी प्रधान कार्यालयले जनाएको छ।
अमेरिकाले आफ्नो झण्डाको अपमान गरेको भन्दै इरानले भन्यो : यसको मूल्य चुकाउनु पर्छ,"इरान : इरानले आफ्नो राष्ट्रिय झण्डाको अमेरिकाले अपमान गरेको आरोप लगाउँदै अमेरिकाले यसको मूल्य तिर्नुपर्ने धम्की दिएको छ। इरानको सरकारी समाचार एजेन्सी आइआरएनएका अनुसार राजनीतिक मामिलाका उपाध्यक्ष मोहम्मद देहकानले अमेरिकी फुटबल महासंघको वेबसाइटमा इरानको राष्ट्रिय झण्डासँग गडबड गरेकोमा अमेरिकाले मूल्य चुकाउनु पर्ने बताए। अमेरिकी फुटबल महासंघले ट्विटर, फेसबुक र इन्स्टाग्राममा केही ग्राफिक्स पोस्ट गरेको थियो। जसमा इरानको झण्डाबाट अल्लाह शब्द हटाइएको छ। इरानको झण्डामा हरियो र रातो रङको बीचमा सेतो रङमा अल्लाह लेखिएको हुन्छ। अमेरिकाले आधारभूत अधिकारका लागि लडिरहेका इरानी महिलाको समर्थनमा इरानको आधिकारिक झण्डा प्रयोग नगर्ने निर्णय गरेको बताएको छ । देहकानले अमेरिकाको यो कदमलाई अनैतिक र अन्तर्राष्ट्रिय नियमविपरीत भनेका छन् । इरानको फुटबल महासंघले पनि यस विषयमा फिफामा गुनासो गरेको छ । यसैबीच अमेरिकाले आधारभूत अधिकारका लागि लडिरहेका इरानी महिलाको समर्थनमा इरानको आधिकारिक झण्डा प्रयोग नगर्ने निर्णय गरेको बताएको हो। सेप्टेम्बरमा प्रहरी हिरासतमा २२ वर्षीया महसा अमिनीको मृत्यु भएपछि इरानमा सरकार विरोधी प्रदर्शन जारी छ। अमिनीलाई इरानको मोरालिटी पुलिसले हिरासतमा लिएको थियो। तर, इरानी प्रहरीले मेहसाको हृदयघातका कारण मृत्यु भएको जनाएको छ । इरानले यसअघि अमेरिका र अन्य देशहरूले प्रदर्शनलाई उत्तेजित गरेको आरोप लगाउँदै आएको छ। इरानले प्रदर्शनकारीमाथि गरेको कारवाहीपछि अमेरिकाले धेरै इरानी अधिकारीमाथि प्रतिबन्ध पनि लगाएको छ । अमेरिका र इरानबीच सन् १९८० देखि कूटनीतिक सम्बन्ध छैन ।"
टोखामा मोटरसाइकल दुर्घटना हुँदा चालकको मृत्यु,काठमाडौं : टोखा नगरपालिका६ ग्रीनल्याण्ड हरियाली बस्ती नजिक सडकमा मोटरसाइकल आँफै अनियन्त्रित भई दुर्घटना हुँदा चालकको मृत्यु भएको छ। बा ७४ प ५७५९ नम्बरको मोटरसाइल दुर्घटनामा नुवाकोटको पञ्चकन्या गाउँपालिका४ बस्ने २६ वर्षीय सबिन कँडेलको गएराति मृत्यु भएको हो। दुर्घटनामा सख्त घाइते भएका उनको त्रिवि शिक्षण अस्पताल महाराजगञ्जमा उपचारका क्रममा मृत्यु भएको प्रहरी प्रधान कार्यालयले जनाएको छ। दुर्घटनामा घाइते भएका मोटरसाइकलमा सवार एक जनाको भने धापासीस्थित ग्राण्डी अस्पतालमा उपचार भइरहेको जनाइएको छ।
तेक्वान्दोमा जमेका सञ्जीव,"सिमराः बारा निजगढ नगरपालिका ७ का सञ्जीव नेपाली तेक्वान्दो खेल क्षेत्रमा परिचित नाम हो । उनी तेक्वान्दो खेलको माध्यमबाट नेपाललाई अन्तर्राष्ट्रिय स्तरमा चिनाउन सफल खेलाडी पनि हुन् । अन्तर्राष्ट्रिय स्तरका प्रतियोगितामा सहभागी भएर देशका लागि थुप्रै पदक जितेका सञ्जीव नेपालको राष्ट्रिय झण्डा विदेशमा फहराउने मुख्य खेलाडीको सूचीमा पर्छन् । तेक्वान्दो खेलमा सञ्जीवले हासिल गरेको सफलता आज उनको पहिचान बनेर स्थापित भएको छ । सानो उमेरदेखि तेक्वान्दो खेलमा समर्पित सञ्जीव यतिबेला खेलाडीका प्रशिक्षक बनिसकेका छन् । तेक्वान्दो प्रति उनको लगावले उनलाई खेलाडीमा मात्र सीमित गरेन, दक्ष खेलाडी उत्पादन गर्ने प्रशिक्षकको भूमिकामा समेत अघि बढ्न प्रेरित गर्यो । जसकारण उनले आफ्नो बाँकी जीवन तेक्वान्दोमै समर्पित गर्ने निर्णय गरेर यसै क्षेत्रमा सक्रिय छन् । तेक्वान्दो खेलबाट सफलताको शिखर चुमेका सञ्जीवको बाल्यकाल सामान्य परिवारमा बितेको थियो । उनी कक्षा ६ मा पढ्दादेखि नै तेक्वान्दोमा आकर्षित भएका थिए । सन् १९९९ मा सञ्जीवले आफ्नो खेल जीवनको औपचारिक सुरुवात गरेका थिए । बुवा भवनाथ, आमा मञ्जुदेवी र काका गोकुलले तेक्वान्दो खेल खेल्न प्रेरित गरेपछि सञ्जीव यस खेलमा आकर्षित भएका हुन् । तेक्वान्दो प्रवेश गरेसंगै निजगढ डोजाङको सदस्य भएका सञ्जीव नियमित प्रशिक्षण लिन थाले । उनलाई कृष्णमुरारी खड्का र चित्रबहादुर लामाले प्रशिक्षण गराउँथे । खड्का र लामाबाट प्रशिक्षित सञ्जीवले तेक्वान्दो खेललाई नियमित बनाउन थाले । घरदेखि तेक्वान्दो खेल्ने स्थान नजिकै भएका कारण पनि सञ्जीवलाई सहज भयो । तेक्वान्दो खेल्ने क्रममा स्थानीय र क्षेत्रीय स्तरका विभिन्न प्रतियोगितामा सहभागिता जनाउदै उनले अनुभव बटुल्न थाले । उनको खेलबाट प्रशिक्षक समेत निकै प्रभावित हुन्थे । आकर्षक खेल प्रदर्शन गरेका कारण उनले सबैबाट हौसला पाउँथे । तेक्वान्दो र शिक्षालाई संगै अघि बढाएका सञ्जीव प्रविणता तहको अध्ययनपछि काठमाडौं पुगे । उच्च शिक्षा अध्ययन गर्न काठमाडौं पुगेका उनले त्यहीबाट तेक्वान्दो खेललाई नियमित गर्न थाले। उनी जावलाखेल डोजाङमा आवद्ध भएर प्रशिक्षण लिने र जुनियर खेलाडीलाई प्रशिक्षण समेत सुरु गरे । निजगढबाट काठमाडौं पुगेका सञ्जीवले थुप्रै प्रतियोगितामा सहभागी भएर अनुभव बटुल्ने अवसर प्राप्त गरे । जसले उनको खेललाई थप तिखार्दै लग्यो र सफलतातर्फ अघि बढाउदै लग्यो । सञ्जीवले सन् २०१९ मा बेलायतको म्यानचेस्टरमा आयोजना भएको ब्रिटिस अटम ओपन च्याम्पियनसिप मा नेपालका लागि स्वर्ण पदक जिते । त्यसअघि २०१८ मा हङकङनेपाल तेक्वान्दो महासंघले आयोजना गरेको १६औँ च्याम्पियनसिपमा रजत पदक र सन् २०१९ मा स्पेनको बार्सिलोनामा आयोजना भएको २०औँ अन्तर्राष्ट्रिय तेक्वान्दो च्याम्पियनसिपमा कास्य पदक जितेका थिए । उनले हङकङमा आयोजित २२औं एसियन सिटीज तेक्वान्दो च्याम्पियनसिपमा स्वर्ण पदका जितेका थिए । दक्षिण कोरियाको मुजुमा सन् २०१८ जुलाई २२ मा आयोजित मास्टर्स कोर्स उनले पूरा गरिसकेका छन् । तेक्वान्दोमा थुप्रै सफलता हात पारेका सञ्जीवले सन् २०१९ मा अमेरिकाको लस भेगासमा आयोजित यूएस ओपन, सन् २०१८ मा भएको क्यानडा ओपन र २०१८ मै भएको जीरेंकको अन्तर्राष्ट्रिय प्रशिक्षक सेमिनारमा सहभागिता जनाएका छन् । सन् २०२१ मा सञ्जीव थप प्रशिक्षणका लागि मकाउ पुगे । त्यहाँ पुगेपछि उनले मकाउ तेक्वान्दो महासंघमा आवद्ध भएर आफू प्रशिक्षित हुने र अन्यलाई प्रशिक्षण दिन थाले । खेलाडीसंगै रेफ्रीको मान्यता समेत प्राप्त गर्दै अघि बढेका सञ्जीवले थुप्रै प्रतियोगितामा रेफ्रीको भूमिका समेत निर्वाह गरेका छन् । साउथ कोरियामा रहेको तेक्वान्दोको मुख्यालयबाट पाचौं तहको डान प्राप्त गरेका सञ्जीव तेस्रो तहको अन्तर्राष्ट्रिय प्रशिक्षक समेत हुन् । उनले विभिन्न देशमा आयोजना हुने प्रतियोगितामा निर्णायकको भूमिकामा रहेर समेत काम गर्दै आएका छन् । अहिले उनी अमेरिकाको विभिन्न शहरमा आयोजित तेक्वान्दोको प्रतियोगिता सहभागी भएर निर्णायको भूमिका निर्वाह गरिरहेका छन् । खेलकुदको माध्यमबाट देशविदेशमा चर्चा बटुलेका सञ्जीवमा समेत विभिन्न संघसंस्थाबाट सम्मानित भईसकेका छन् । राष्ट्रिय खेलकुद परिषद, गैरआवासीय नेपाली संस्था मकाउ, मधेस प्रदेश सरकार, जावलाखेल तेक्वान्दो डोजाङ, निजगढ नगरपालिका, तारकेश्वर नगरपालिकाले पनि उनलाई सम्मान गरेको छ । थुप्रै संघसंस्थाबाट सम्मानित भएका सञ्जीव आफ्नो जीवन तेक्वान्दोमै समर्पित गर्न चाहन्छन् । तेक्वान्दो खेलले पहिचान दिलाएको छ । अब मेरो लक्ष्य भनेको यस खेलमा दक्ष खेलाडी उत्पादन गर्ने हुनेछ सञ्जीवले भने जति धेरै खेलाडी उत्पादन गर्न सके त्यति मलाई सन्तुष्टि मिल्नेछ ।"
भक्तपुरमा नागरिकको स्वास्थ्य बुझ्न घरदैलो नर्सिङ,"भक्तपुर : भक्तपुर नगरपालिकामा नागरिकहरूको स्वास्थ्यसम्बन्धी जानकारी लिन घरदैलो नर्सिङ सेवा नगरपालिकाले सञ्चालन भइरहेको छ। नगरपालिकाका प्रमुख सुनिल प्रजापतिका अनुसार नगरपालिकाभित्र रहेका नागरिकलाई स्वास्थ्यमा पहुँच पुर्याउनका लागि सेवा सञ्चचालन गरिएको हो। स्वास्थ्य तथा जनसंख्या मन्त्रालयले आयोजना गरेको वार्षिक समीक्षा गोष्ठीमा बोल्दै उनले नगरवासीलाई २० मिनेटभित्र स्वास्थ्य सेवा दिन सक्ने गरी काम गर्दै आएको बताए। उनले नागरिकहरूको स्वास्थ्यसम्बन्धी जानकारी लिन घरदैलो नर्सिङ सेवा नगरपालिकाले सञ्चालन गर्दै आएको बताए। उनले स्वास्थ्य बीमाको भुक्तानी समयमा नहुनु, दक्ष जनशक्ति टिकाइ राख्न गाह्रो हुनु, टेन्डर गरेको औषधी समयमा उपलब्ध नहुनु, आर्थिक अभावले भक्तपुर नपाबाट सञ्चालित ख्वप अस्पतालमा सिटी स्क्यान र एमआरआई राख्न नसक्नु र ख्वप अस्पतालका लागि सरकारकोतर्फबाट नियमित अनुदानको व्यवस्था नहुनुलगायत भक्तपुर नगरपालिकाका प्रमुख चुनौतीहरू रहेको उल्लेख गरे। नेपालको संविधानले प्रत्येक नागरिकलाई राज्यको आधारभूत स्वास्थ्य सेवा निःशुल्क हुने व्यवस्था गरिए पनि जनताको निःशुल्क उपचार पाउन नसकेको भन्दै उनले दुःख व्यक्त गरेका छन्।"
२२ सवारी साधन धनीलाई हस्तान्तरण,"काठमाडौं : विभिन्न समयमा चोरी भएका २२ वटा सवारी साधन आज सवारी धनीलाई हस्तान्तरण गरिएको छ। रामशाहपथस्थित काठमाडौं उपत्यका ट्राफिक प्रहरी कार्यालयमा प्रवक्ता एंव प्रहरी वरिष्ठ उपरीक्षक राजेन्द्रप्रसाद भट्टले १६ वटा मोटरसाइकल र ६ वटा स्कुटर धनीलाई हस्तान्तरण गरेका हुन्। चालु आर्थिक वर्षमा ५९२ वटा सवारी साधन हराएको निवेदन परेको थियो। प्राप्त निवेदनका आधारमा खोजी गर्दा फेला परेका २०४ वटा सवारी साधनमाथि ट्राफिक प्रहरीले अनुसन्धान गरेको थियो। जसमध्ये साउन महिनामा ७३ वटा, भदौमा ४० वटा, असोजमा ३० वटा, कात्तिकमा १४ वटा र केही दिन अगाडि ६ वटा सवारी साधन ट्राफिक प्रहरीले धनीलाई जिम्मा लगाइ सकेको छ। धनी नखुलेका ३६ वटा सवारी साधन भने यातायात व्यवस्था कार्यालय र भन्सार कार्यालयमा बुझाइएको ट्राफिक प्रहरीले जनाएको छ।"
"बागलुङको समानुपातिक मत: संघमा कांग्रेस, प्रदेशमा एमाले पहिलो","बागलुङ: समानुपातिक मत परिणाम अनुसार बागलुङमा प्रतिनिधि सभातर्फ नेपाली कांग्रेस र प्रदेश सभातर्फ नेकपा एमालेले बढी मत पाएका छन् । २०७४ को निर्वाचनमा प्रतिनिधि सभा र प्रदेश सभा दुवैमा नेपाली कांग्रेसले बढी मत प्राप्त गरेको थियो । यस पटक कांग्रेसले प्रतिनिधि सभामा पहिलो स्थान प्राप्त गरेपनि प्रदेश सभामा भने एमालेले जितेको छ । जिल्ला निर्वाचन कार्यालय बागलुङका अनुसार प्रतिनिधि सभा (संघ)तर्फ नेपाली कांग्रेसले ३२ हजार ७ सय ७६ मत प्राप्त गर्दै पहिलो स्थान हासिल गरेको हो । नेपाली कांग्रेसले क्षेत्र नम्बर १ मा १६ हजार ४ सय ९३ र क्षेत्र नम्बर २ मा १६ हजार २ सय ८३ मत प्राप्त गरेको जिल्ला निर्वाचन कार्यालय बागलुङका सूचना अधिकारी गोकुल शर्माले बताए । प्रतिनिधि सभातर्फ नेकपा एमालेले ३० हजार ८ सय ९६ मत प्राप्त गरेको छ । सूचना अधिकारी शर्माले एमालेले क्षेत्र नम्बर १ मा १५ हजार ४ सय २८ र क्षेत्र नम्बर २ मा १५ हजार ४ सय ६८ मत प्राप्त गरेको बताए । उनले तेस्रो स्थानमा नेकपा माओवादी केन्द्रले ११ हजार २ सय ४ र चौथो स्थानमा राष्ट्रिय स्वतन्त्र पार्टीले ११ हजार ३३, पाँचौं स्थानमा रहेको राष्ट्रिय जनमोर्चाले ८ हजार ६ सय १६, छैठौं स्थानमा रहेको राप्रपाले १ हजार ३ सय ४३ मत र सातौं स्थानमा रहेको नेकपा (एकीकृत समाजवादी)ले ६ सय ४३ मत प्राप्त गरेको बताए । प्रदेश सभातर्फ भने नेकपा एमालेले धेरै मत प्राप्त गरेको छ । एमालेले प्रदेश सभातर्फ ३३ हजार १ सय ७१ मत प्राप्त गरेका सूचना अधिकारी शर्माले बताए । एमालेले क्षेत्र नम्बर १ मा १६ हजार ९ सय ६५ र क्षेत्र नम्बर २ मा १६ हजार २ सय ६ मत प्राप्त गर्दै पहिलो स्थानमा रहेको जानकारी दिए । प्रदेश सभातर्फ दोस्रो स्थानको नेपाली कांग्रेसले क्षेत्र नम्बर १ मा १६ हजार ५ सय ३७ र क्षेत्र नम्बर २ मा १४ हजार ५ सय ९८ मत गरी कुल ३१ हजार १ सय ३५ मत, तेस्रो स्थानमा रहेको नेकपा माओवादी केन्द्रले ११ हजार ९ सय ३० मत, चौथो स्थानमा रहेको राष्ट्रिय जनमोर्चाले ११ हजार ९ सय ३० मत, पाँचौं स्थानमा रहेको राप्रपाले १ हजार ७ सय ८३ मत र छैठौं स्थानमा रहेको नेकपा (एकीकृत समाजवादी)ले ८ सय ०२ मत प्राप्त गरेको सूचना अधिकारी शर्माले बताए । आम निर्वाचन २०७४ मा प्रतिनिधिसभा र प्रदेशसभा दुवैमा नेपाली कांग्रेस पहिलो, नेकपा एमाले दोस्रो, राष्ट्रिय जनमोर्चा तेस्रो र नेकपा माओवादी केन्द्रले चौथो स्थान प्राप्त गरेको थिए ।"
"सेयर बजारमा सामान्य अंकको वृद्धि, अर्बबाट करोडमा झर्यो कारोबार","काठमाडौं : नेप्से परिसुचक सामान्य अंकले बढेको छ। नेप्से २९९ अंकले बढेर १९५३ ३५ विन्दुमा पुगेको छ। सेन्सेटिभ इन्डेक्स ००२ प्रतिशतले बढेर ३८२६९ विन्दुमा पुगेको छ। अघिल्लो कारोबार दिन सोमबार नेप्से १५६१ अंकले ओरालो लागेर १९५०३७ विन्दुमा अडिएको थियो। सो दिन १ अर्ब ४९ करोड ४३ लाख ९४ हजार ६१३ रुपैयाँमा खरिदबिक्री भएको थियो। यसदिन २३४ कम्पनीको २५ लाख ८९ हजार ९९७ कित्ता सेयर ९५ करोड ७० लाख ६० हजार २२५ रुपैयाँमा खरिदबिक्री भयो। कारोबारमा आएका १३ समूहमध्ये ७ समूहको सूचक बढ्यो भने ६ को घट्यो। यसदिन फाइनान्स समूहको सूचक सर्वाधिक १२१ प्रतिशतले बढेको छ। डेभलपमेन्ट बैंक, हाइड्रोपावर,लाइफ इन्स्योरेन्स, माइक्रोफाइनान्स,म्युचुअल र अदर्श समूहको सूचक ०८१ प्रतिशतसम्म बढ्यो। आज कुनै पनि कम्पनीको सेयर मूल्यमा सकारात्मक सर्किट लागेन। यसदिन धवलागिरि लघुवित्त वित्तीयको सेयर मूल्य सर्वाधिक ६१० प्रतिशतले बढ्यो। यसदिन हिमालयन डिस्टिलरी ९ करोड ७२ लाख ७५ हजार ३८२ रुपैयाँको कारोबार गरी शीर्षस्थानमा रह्यो।"
२ हप्तापछि वालिङ नगरपालिकाले सुरु गर्यो अत्यावश्यक सेवा,स्याङ्जा: मतगणना कि पुनः मतदानको विवादले झण्डै २ हप्तादेखि बन्द रहेको वालिङ नगरपालिकाले अत्यावश्यक सेवा मुख्य प्रवेशद्धारमा बसेर दिन थालेको छ। निर्वाचन क्षेत्र नं २ अन्तर्गतका मतपेटिका नगरपालिकाको कार्यालयभित्र राखिएकाले प्रवेशद्धारमा बसेर सेवा दिन थालिएको हो। नगरबासीलाई सेवाप्रवाह समेत झन समस्या बनाउन नहुने जनाउदै अत्यावश्यक सेवा कार्यालयबाहिरबाटै दिन थालिएको नगरप्रमुख कृष्ण खाणले जानकारी दिए। मंसिर ४ लाई लक्षित गर्दे नगरपालिकाले मंसिर १ गतेदेखि सेवाप्रवाहलाई बन्द गर्ने जनाएको थियो। यतिका लामो दिनसम्म पालिका बन्द रहँदा नगरवासी आक्रोशित छन्। सेवाको अभावमा नगरबासी समस्यामा परेका छन्। मतगणना कि मतदान भन्दै नेपाली कांग्रेस र नेकपा एमाले सहितका समर्थक नेता तथा कार्यकर्ताले नगरपालिका परिसर वरपर आन्दोलन गर्दे आएपछि पालिकाले सेवा प्रवाह गर्न सकेको छैन। कडा सुरक्षाका बीच अत्यावश्यक सेवा सुरु गरिएको छ। भीड नहुनेगरी कर्मचारीलाई आलोपालो गर्दै सेवा दिन थालिएको छ। पालिका बन्द हुँदा नगरपालिकामा कार्यरत १ सयभन्दा बढी कर्मचारी नगरपालिका गेटमा राखिएको हाजिरी पुस्तिकामा हाजिर गरेर घर जाने गरेका थिए।
गोकर्णेश्वरमा दुई मोटरसाइकल ठोकिँदा चालकको मृत्यु,काठमाडौं : काठमाडौँको गोकर्णेश्वरमा मोटरसाइकल ठोकिँदा चालकको मृत्यु भएको छ। गोकर्णेश्वर नगरपालिका४ भगवतीस्थानस्थित सडकमा बा ९ च ३३८२ नम्बरको कार र प्र१०२००१ प २३३० नम्बरको मोटरसाइकल एक आपसमा ठोकिँदा मोटरसाइकल चालक खोटाङ घर भई काठमाडौँको कपन मिलनचोक बस्ने २६ वर्षीय रवि घिमिरेको गएराति मृत्यु भएको हो। दुर्घटनामा सख्त घाइते भएका उनको उपचारका क्रममा नेपाल मेडिकल कलेज अत्तरखेलमा मृत्यु भएको प्रहरी प्रधान कार्यालयले जनाएको छ।
ओलीको प्रश्न अमेरिकन फ्रिडम पार्टी र रास्वपाको चुनाव चिह्न 'घण्टी' संयोग मात्र हो?,"काठमाडौं: नेकपा एमालेका अध्यक्ष केपी शर्मा ओलीले रवि लामिछाने नेतृत्वको राष्ट्रिय स्वतन्त्र पार्टी प्रति कटाक्ष गर्दै चुनाव चिह्न बारे सोधेका छन् । पार्टी कार्यालय ललितपुरको च्यासलसमा भ्रातृसंगठन राष्ट्रिय जनसांस्कृतिक मञ्चको शुभकामना तथा बधाई कार्यक्रममा उनले अमेरिकन फ्रिडम पार्टीको चुनाव चिह्न र नेपालको राष्ट्रिय स्वतन्त्र पार्टीको चुनाव चिह्न किन उस्तै भयो भन्ने प्रश्न गरे । आजको कार्यक्रममा सबैभन्दा धेरै रास्वपाको विपक्षमा बोलेका ओलीले भने, 'अमेरिकामा एउटा अमेरिकन फ्रिडम पार्टी छ। त्यसको चिह्न घण्टी छ। दुरुस्तै आकारको फोटो खिचेजस्तो घण्टी यहाँ ल्याएको छ। तर फ्रिडम पार्टी । यो संयोग नै होला।' ओलीले पहिले सुकेको घण्टी अहिले बेलुन झै फुलेको बताए । ओलीले आजको कार्यक्रममा धेरै अध्यात्मवादका बारेमा बोले । नेपालमा पश्चिमावाद आउन सक्ने भन्दै चिन्ता गरेका थिए ।"
बाराहीले आईपीओ निष्कासन गर्ने,"काठमाडौं : बाराही हाइड्रोपावरले सर्वसाधारणका लागि साधारण शेयर निष्कासन तथा बिक्री खुला गर्ने भएको छ। कम्पनीले यही मङ्सिर २१ देखि सर्वसाधारणका लागि प्रारम्भिक सार्वजनिक निष्कासन (आईपीओ)को निष्कासन गर्ने भएको हो। कम्पनीले प्रतिशेयर १०० अङ्कित दरका कूल पाँच लाख ५४ हजार कित्ता शेयर निष्कासन गर्ने भएको छ। कम्पनीले यसअघि आयोजना प्रभावित क्षेत्रका स्थानीयवासीका लागि छुट्याएको दुई लाख ५० हजार कित्ता शेयरमा एक लाख ४६ हजार कित्ता तोकिएको बासिन्दालाई बाँडफाँट गरी बाँकी एक लाख चार हजारसहित कूल पाँच लाख ५४ हजार कित्ता शेयर सर्वसाधारणमा निष्कासन गर्न लागेको हो। कम्पनीले निष्कासन गर्ने शेयरमा २७ हजार सात सय कित्ता सामूहिक लगानी कोष र ११ हजार ८० कित्ता कम्पनीका कर्मचारीलाई बाँडफाँट गरी बाँकी पाँच लाख १५ हजार दुई सय २० कित्ता शेयर खरिदका लागि सर्वसाधारणले आवेदन दिन सकिने सार्वजनिक आह्वानपत्रमा उल्लेख छ। सार्वजनिक आह्वानपत्र अनुसार सर्वसाधारण लगानीकर्ताले मङ्सिर २६ सम्म आवेदन दिन सक्नेछन्। साथै, उक्त अवधिमा मागबमोजिम आवेदन नपरे आगामी पुस ६ गतेसम्म आवेदन दिन पाइने छ। आवेदकले न्यूनतम १० कित्तादेखि अधिकतम १० हजार कित्ताका लागि आवेदन दिन सक्नेछन्। लगानीकर्ताले नेपाल धितोपत्र बोर्डबाट अनुमति प्राप्त आस्वा सेवामा सहभागी बैंक तथा वित्तीय संस्थाबाट आस्वा प्रणालीमार्फत् तथा मेरो शेयरको वेवसाइट र मोबाइल एपमार्फत् पनि आवेदन दिन सक्नेछन्। कम्पनीले बागलुङको जैमिनी नगरपालिका १, ४ र ५ मा पर्ने ठेउले खोलामा एक दशमलव पाँच मेगावाट क्षमताको ठेउले खोला जलविद्युत् आयोजना निर्माण गरेको छ। कम्पनीको शेयर निष्कासन तथा बिक्री प्रबन्धकमा एनआईबिएल एस क्यापिटल लिमिटेड छ। कम्पनीलाई ईक्रा नेपालले ईक्राएनपीआईआर बी माइनस ग्रेडिङ प्रदान गरेको छ।"
सुनसरी ४ मा मतगणना सुरु,"सुनसरी : ३ दिनदेखि रोकिएको सुनसरी४ को मतगणना सुरु भएको छ। निर्वाचन आयोगले मतगणना गर्न मुख्य निर्वाचन अधिकृतको कार्यालय सुनसरीलाई निर्देशन दिएपछि सर्वदलीय बैठक बसेर मतगणना सुरु गरिएको हो। सबै राजनीतिक दलहरूका प्रतिनिधि, प्रतिस्पर्धामा रहेका उम्मेदवारलाई सहमति गराई मतगणना थालिएको प्रमुख जिल्ला अधिकारी इन्द्रदेव यादवले बताएका छन्। मतगणनामा खटिएका कर्मचारीले ६ सय ६ मत एमाले उम्मेदवार जगदीश कुसियतको गणना गरेको आरोप लगाउँदै कांग्रेसले विरोध गरेपछि मतगणना रोकिएको थियो। यस क्षेत्रमा एमालेका कुसियत र सञ्चारमन्त्री समेत रहेका कांग्रेसका ज्ञानेन्द्र कार्की चुनावी प्रतिस्पर्धामा छन्। अहिलेसम्म गरिएको मतगणनामा कांग्रेसका कार्कीले २३ हजार ४३९ मत र एमालेका कुसियतले २३ हजार ३४१ मत प्राप्त गरेका छन्। कार्की ९८ मतले अगाडि छन्। ६० हजार मतगणना सम्पन्न भएको र २१ हजार मतगणना गर्न बाँकी रहेको बताइएको छ। यता सुनसरी ३ को मतगणना अन्तिम चरणमा पुगेको छ। एमालेकी भगवती चौधरी विजय नजिक छन्। २०४८ सालदेखि लगातार विजय हासिल गर्दै आएका कांग्रेस नेता तथा पूर्व उपप्रधानमन्त्री विजय गच्छदारको विजय यात्रामा पूर्णविराम लाग्ने भएको छ।"
साउथ एसियन रिजनल टीटी च्याम्पियनसिपमा ६ देशका ६० खेलाडी,"काठमाडौं : विश्व टेबल टेनिस च्याम्पियनसिपको क्षेत्रीय छनोटका रूपमा मंसिर २२ देखि हुने साउथ एसियन रिजनल च्याम्पियनसिपमा ६ देशका ६० खेलाडी सहभागी हुने भएका छन्। अखिल नेपाल टेटलटेनिस संघको आयोजनामा हुने प्रतियोगिताबाट अर्को चरणमा पुरुषमहिला दुवैतर्फ १६१६ जना खेलाडी छनोट हुनेछन्। इन्टरनेसनल टेबल टेनिस फेडेरेसन (आईटीटीएफ) रब एसियन टेबल टेनिस फेडेरेसन (एटीटीयू)ले नेपाललाई हालसम्मकै ठूलो प्रतियोगिता गर्ने अवसर दिएको मंगलबार आयोजित पत्रकार सम्मेलनमा संघले जानकारी दिएको छ। लैनचौरमा मंसिर २२ देखि २५ गतेसम्म हुने प्रतियोगितामा दक्षिण एसियाका ६ मुलुक भारत, पाकिस्तान, बंगलादेश, श्रीलंका र माल्दिभ्सका खेलाडी सहभागी हुने निश्चित भइसकेको संघका अध्यक्ष चतुरानन्द राज वैद्यले बताए। त्यसबाहेक भुटानले पनि सहभागिताका लागि चासो देखाएको तर बजेट अभावले निश्चित नभएको उनले बताए। सहभागी मुलुकबाट पुरुष र महिला गरी ५५ खेलाडी सहभागी हुने प्रतियोगिताका व्यवस्थापक तेजेन्द्रसिंह महराले बताए। यो प्रतियोगिताबाट छनोट भएका खेलाडीले एसियाली महाद्वीप छनोट सुपर क्वालिफिकेसन खेल्ने र त्यहाँबाट विश्व टेबल टेनिस च्याम्पियनसिपमा छनोट हुनेछन्। नेपाली खेलाडीले उच्च मनोबलसहित तयारी गरिरहेकाले छनोट हुनेमा मुख्य प्रशिक्षक सन्जिव ढुङ्गेलले बताए। नेपाली टिमले उच मनोबलका साथ तयारी गरिरहेको छ। हामी १३औं दक्षिण एसियाली खेलकुद (साग) मा टिममा फाइनल पुगेका थियौं, उनले भने, यसपाली हाम्रो रेसमा प्रमुख घोडा स्यान्टु (श्रेष्ठ) छैन। त्यसैले हामी अलिकती कमजोर भएका छौं। तर, अन्य खेलाडीके पनि मनोबल उच्च भएकाले हामी छनोट हुनेमा विश्वस्त छौं, उनले भने, तर, लैनचौरमा मर्मत कार्य भइरहेकाले तयारी अन्यन्त्रै गर्नुपर्यो। सहभागी हुने नेपाली खेलाडहरू रुबिन महर्जन, प्रदीप रोक्का, संयोग कपाली, विनेश खाँनिया र शिवसुन्दर गोथे र महिलातर्फ नविता श्रेष्ठ, एलिना महर्जन, रबिना महर्जन, शिखा सुवाल र इभाना थापामगर छन्। प्रतियोगितामा सहभागी हुने खेलाडी आफैँले ब्यहोर्ने व्यवस्थापक महराले बताएका थिए। प्रतियोगिता आयोजनाका लागि एटीटीयूले पाँच हजार डलर दिने कुरा भएको अध्यक्ष वैद्यले जानकारी दिए। त्यसबाहेक टेबल टेनिस संघले आफ्नै खर्चबाट ब्यहोर्ने र राष्ट्रिय खेलकुद परिषदले ९ लाख रूपैयाँ प्रदान गर्ने पनि उनले बताए। यसबाहेक एनसेल, नेपाली घर, बोर्डलिङ्क, नेबिको, कल मोबिलिटी र आरजे स्पोर्ट्सले पनि प्रायोजनमार्फत सहयोग गर्ने प्रेस विज्ञप्तिमा उल्लेख छ।"
सुदूरपश्चिममा कस्तो बन्ला सरकार ?,"धनगढी : समानुपातिकतर्फको मतगणना अन्तिम चरणमा रहेका बेला सुदूरपश्चिममा मुख्यमन्त्रीका लागि दौडधुप सुरु हुन थालेको छ । पहिलो दल भएको नेपाली कांग्रेसमा मुख्यमन्त्रीका चारजना दाबेदार देखिएका छन् भने नेकपा माओवादी केन्द्र पनि मुख्यमन्त्रीको दाबीका लागि तयारी गरिरहेको छ । सुदूरपश्चिममा प्रत्यक्षतर्फ मतगणना भएका ३० सिटमा नेपाली कांग्रेसले ११ सिटमा जित निकालेपछि ऊ प्रदेशका लागि सबैभन्दा ठूलो दल हुने निश्चित भएको छ । सुदूरपश्चिममा बाजुराका २ क्षेत्र बाहेक प्रदेशमा प्रत्यक्षतर्फका ३० वटा निर्वाचन क्षेत्रको मतगणना सकिएको छ । ३० क्षेत्रको मतपरिणामअनुसार नेपाली कांग्रेस ११, नेकपा माओवादी केन्द्र ८, नागरिक उन्मुक्ति पार्टी ५, नेकपा एमाले ३, नेकपा एकीकृत समाजवादी २ र स्वतन्त्र १ सिटमा जितेको छ । ८ लाख मत खसेको भए समानुपातिकतर्फको एक सदस्यका लागि ३८ देखि ४० हजार मत आवश्यक पर्नेछ । कांग्रेसले पाइरहेको मतका आधारमा उसले ७ वा ८ सिट समानुपातिकका पाउने सम्भावना छ । ११ प्रत्यक्ष जितेको कांग्रेस समानुपातिक गरी १८ वा १९ सिट हुने अनुमान गरिएको छ । यस्तै नेकपा एमाले समानुपातिकतर्फ प्रदेशमा कांग्रेसभन्दा अगाडि छ । सुदूरपश्चिममा प्रत्यक्षतर्फ ३२ र २१ समानुपातिक गरी ५३ सदस्यीय प्रदेश सभा हो । प्रत्यक्षतर्फ बाजुरा बाहेकका सबै ३० सिटको मतपरिणाम सार्वजनिक भइसकेको छ । बाजुराको एउटा ठाउँमा शनिबार मात्रै मतदान भएको छ । त्यहाँ अनेरास्ववियुका नेता चेतन ऐडीको हत्यापछि सदरमुकाम मार्तडी तनावग्रस्त छ । त्यसैले बाजुराको मतगणनाको अझै टुंगो लागेको छैन । बाजुरा बाहेका प्रदेशका अरु जिल्लामा समानुपातिकको मतगणना जारी छ । समानुपातिकतर्फ पनि बझाङ, दार्चुला र अछामको मतगणना सकिएको छ भने अरु जिल्लामा एकदुई दिनमै मतगणना सकिने प्रदेश निर्वाचन कार्यालयले जनाएको छ । सुदूरपश्चिममा झण्डै १६ लाख मतदाता छन् । निर्वाचन आयोगले अनुमान गरेअनुसार ५० प्रतिशत मत समानुपातिकमा खसेको हुनुपर्छ । अथवा सुदूरपश्चिममा ८ लाख समानुपातिक मत खसेको अनुमान निर्वाचन आयोगको छ । प्रत्यक्षतर्फ ३ सिट जितेको एमाले १० वा ११ सांसद पाउने देखिएको छ । नेकपा माओवादी केन्द्रको समानुपातिकको मत कांग्रेसभन्दा पनि कम छ । अहिले उसले पाइरहेको मतका आधारमा ३ देखि ४ सांसद उसले समानुपातिकबाट पाउने देखिन्छ । नेकपा एकीकृत समाजवादीले प्रत्यक्षमा २ सिट जितेको छ भने उसले प्रदेशको थ्रेसहोल्ड (१५ प्रतिशत) कटाएपछि समानुपातिकमा १ सिट पाउने अनुमान लगाउन थालिएको छ। ८ लाख मत खसेको भए समानुपातिकतर्फको एक सदस्यका लागि ३८ देखि ४० हजार मत आवश्यक पर्नेछ । कांग्रेसले पाइरहेको मतका आधारमा उसले ७ वा ८ सिट समानुपातिकका पाउने सम्भावना छ । ११ प्रत्यक्ष जितेको कांग्रेस समानुपातिक गरी १८ वा १९ सिट हुने अनुमान गरिएको छ । यस्तै नेकपा एमाले समानुपातिकतर्फ प्रदेशमा कांग्रेसभन्दा अगाडि छ । यसले पनि ७ वा ८ सिट समानुपातिक पाउने अनुमान गरिएको छ । प्रत्यक्षतर्फ ३ सिट जितेको एमाले १० वा ११ सांसद पाउने देखिएको छ । नेकपा माओवादी केन्द्रको समानुपातिकको मत कांग्रेसभन्दा पनि कम छ । अहिले उसले पाइरहेको मतका आधारमा ३ देखि ४ सांसद उसले समानुपातिकबाट पाउने देखिन्छ । नेकपा एकीकृत समाजवादीले प्रत्यक्षमा २ सिट जितेको छ भने उसले प्रदेशको थ्रेसहोल्ड (१५ प्रतिशत) कटाएपछि समानुपातिकमा १ सिट पाउने अनुमान लगाउन थालिएको छ। गठबन्धनका एकजना नेता भन्छन्, संघको गठबन्धनका आधारमा प्रदेशमा पनि सरकार बन्छ, बाम लोकतान्त्रिक गठबन्धनकै सरकार बन्यो र बहुमत पुग्यो भनेपनि नेकपा एकीकृत समाजवादीलाई प्रदेशमा सहभागी गराइनेछ । यसरी सिटहरुको विभाजन गर्दा सुदूरपश्चिम प्रदेशमा कांग्रेस र नेकपा माओवादी केन्द्रले मात्रै पनि सरकार बनाउन सक्ने देखिन्छ । प्रदेशमा बहुमतका लागि २७ सिटको आवश्यकता पर्छ । कांग्रेसका कम्तीमा पनि १९ र नेकपा माओवादी केन्द्रका कम्तीमा पनि ११ सिट जोड्ने हो भने ३० सिट पुग्छ । तर, गठबन्धनका एकजना नेता भन्छन्, संघको गठबन्धनका आधारमा प्रदेशमा पनि सरकार बन्छ, बाम लोकतान्त्रिक गठबन्धनकै सरकार बन्यो र बहुमत पुग्यो भनेपनि नेकपा एकीकृत समाजवादीलाई प्रदेशमा सहभागी गराइनेछ । अहिलेको सत्ता गठबन्धन टुटेन भने तेस्रो ठूलो पार्टी नेकपा एमाले र चौथो ठूलो नागरिक उन्मुक्तिसहितका दलहरुले सरकार बनाउने सम्भावना देखिदैन । तर केन्द्रमा बामपन्थीहरुको सरकार बन्ने भयो भने प्रदेशमा पनि कांग्रेसलाई बाहिर राखेर अर्को समीकरण बन्न सक्ने सम्भावना भने नकार्न सकिदैन । तर, प्रधानमन्त्री देउवा र प्रचण्डको भेटवार्ता, गृहमन्त्री बालकृष्ण खाँडको आइतबारको अभिव्यक्तिलाई आधार मान्ने को भने संघीय सरकारका लागि सत्ता गठबन्धन टुटने अनुमान गर्न कठिन छ । मुख्यमन्त्रीमा दौडधुप सत्ता गठबन्धनकै समीकरण बनेपनि मुख्यमन्त्रीका लागि भने सकस पर्ने देखिएको छ। प्रदेशको ठूलो दल नेपाली कांग्रेसमा चारजना मुख्यमन्त्रीका आकांक्षी देखिएका छन् । कञ्चनपुर निर्वाचन क्षेत्र नम्बर १ (२) बाट प्रदेशसभामा जितेका दिवानसिंह विष्ट मुख्यमन्त्रीका प्रवल दाबेदार छन् । उनी २०७० सालको निर्वाचनमा संविधान सभा सदस्य निर्वाचित भएका थिए । यसपाली सत्ता गठबन्धनले बीना मगरलाई संघमा उठाएर, उनलाई मुख्यमन्त्री बनाउने भन्दै प्रदेशमा टिकट दिइएको थियो । 'पार्टीले चुनाव लडनुभन्दा अघि नै मुख्यमन्त्रीको उमेदवार भनेको हो,' विष्टले भने । मुख्यमन्त्रीको पहिलो हकदार म नै हो, 'तर नेपाली कांग्रेसका नेता एनपी साउदले भने कञ्चनपुर निर्वाचन क्षेत्र नम्बर (२) बाट चुनाव जितेका बहादुरसिंह थापालाई मुख्यमन्त्रीको आश्वासन दिएका छन् । चुनावी प्रचारकै क्रममा साउदले थापालाई मुख्यमन्त्री बनाउने भन्दै भोट मागेको भिडियो नै भाइरल भएको थियो । कांग्रेसभित्रै मुख्यमन्त्रीका लागि युवा नेता प्रकाश देउवाको नाम पनि चर्चामा आएको छ । कैलालीको निर्वाचन क्षेत्र नम्बर ५ (२) बाट चुनाव जितेका उनी पार्टी सभापति देउवा परिवार भित्रका व्यक्ति हुन् । आरजु देउवाका स्वकीय सचिव भइसकेका युवा नेता देउवा चुनाव जिते लगत्तै काठमाडौं गएका छन् । धेरै उम्मेदवारहरु चुनाव जितेपछि, मतदातालाई धन्यवाद दिन गाउँगाउँ गएका बेला देउवा काठमाडौं गएपछि उनी पनि मुख्यमन्त्रीको दौडधुपमा लागेको चर्चा चल्न थालेको छ । यता कैलालीको निर्वाचन क्षेत्र नम्बर २ (१) बाट नेपाली कांग्रेसका कमल शाह पनि मुख्यमन्त्रीका दाबेदार छन् । शुक्रबार उनले जितेकै दिन आफू मुख्यममन्त्रीको प्रवल दाबेदार रहेको बताएका थिए । कांग्रेसभित्रका भलादमी नेताको परिचय बनाएका शाहले आफू मुख्यमन्त्रीको प्रवल दाबेदार रहेको बताए । कांग्रेसभित्रै मुख्यमन्त्रीका लागि युवा नेता प्रकाश देउवाको नाम पनि चर्चामा आएको छ । कैलालीको निर्वाचन क्षेत्र नम्बर ५ (२) बाट चुनाव जितेका उनी पार्टी सभापति देउवा परिवार भित्रका व्यक्ति हुन् । आरजु देउवाका स्वकीय सचिव भइसकेका युवा नेता देउवा चुनाव जिते लगत्तै काठमाडौं गएका छन् । धेरै उम्मेदवारहरु चुनाव जितेपछि, मतदातालाई धन्यवाद दिन गाउँगाउँ गएका बेला देउवा काठमाडौं गएपछि उनी पनि मुख्यमन्त्रीको दौडधुपमा लागेको चर्चा चल्न थालेको छ । यो क्षेत्र (कैलाली ५) आरजु देउवाले आफ्नो चुनावी क्षेत्रका रुपमा लिएकी छन् । कांग्रेस भित्रकै किचलोका कारण यसपाली अनुकूल नदेखेपछि उनी समानुपातिकमा गएकी थिइन् । स्रोत भन्छ, मुख्यमन्त्रीका लागि आरजुको प्रयास प्रकाश देउवाका लागि हुनसक्छ । प्रकाश आरजुका आफ्नै भतिजा हुन् । धनगढीबाटै जितेका प्रकाश मुख्यमन्त्री भएपछि, यसपछिका चुनावमा पनि यो क्षेत्र कांग्रेसका लागि सहज हुनसक्छ । तर, प्रकाश देउवाले धनगढीमा हल्ला जे चलेपनि आफू नितान्त व्यक्तिगत कामले काठमाडौं आएको बताए । समानुपातिकको मतगणना सकिने वित्तिकै मतदाता माझ धन्यवादका लागि जाने उनी बताउँछन् । म मुख्यमन्त्रीको दाबेदार हो पनि भन्दैन, होइन पनि भन्दैन । त्यसका लागि निश्चित प्रकृया छ । पहिला त संसदीय दलको नेता चुनिनुपर्छ, समानुपातिकको नतिजा आओस् अनी संसदीय दलमा लडनेनलडने टुंगो लाग्छ,' उनले भने । प्रधानमन्त्री शेरबहादुर देउवाले चुनावको प्रचारका बेला डडेल्धुरामा गएर नेकपा माओवादी केन्द्रका खगराज भट्ट आगामी मुख्यमन्त्री हुने भाषण नै गरेका थिए । उनले, खगराज गठबन्धनका तर्फबाट सुदूरपश्चिमका लागि मुख्यमन्त्रीका उम्मेदवार पनि रहेका र भोट दिएर जिताउन अपिल समेत गरेका थिए। म मुख्यमन्त्री नै हुनुपर्छ भनेर मरिहत्ते गर्ने मान्छे होइन ।सुदूरपश्चिमा प्रदेशतर्फ जितेका ११ जना प्रदेशसभा सदस्यहरु अधिकांश पार्टी सभापति देउवा निकटका छन् । पार्टी सभापति देउवाले जसलाई ग्रीन सिग्नलदियो त्यो व्यक्ति संसदीय दलको नेता बन्न सक्छ,' कांग्रेसका एक नेताले भने ,'प्रकाश देउवालाई सभापतिको ग्रीन सिग्नलपाइन सक्छ । तर, प्रधानमन्त्री शेरबहादुर देउवाले चुनावको प्रचारका बेला डडेल्धुरामा गएर नेकपा माओवादी केन्द्रका खगराज भट्ट आगामी मुख्यमन्त्री हुने भाषण नै गरेका थिए । उनले, खगराज गठबन्धनका तर्फबाट सुदूरपश्चिमका लागि मुख्यमन्त्रीका उम्मेदवार पनि रहेका र भोट दिएर जिताउन अपिल समेत गरेका थिए। पार्टीमा अहिले नै निर्णय भएको छैन, सुदूरपश्चिम माओवादीको भागमा पर्यो भने मुख्यमन्त्री म नै हो,' खगराज भट्टले भने, पहिला संघीय सरकारको समीकरण बनोस्, अनी मात्रै प्रदेश सरकारको कुरा हुन्छ ।"
२०८० सालको पात्रो प्रकाशन गर्न पञ्चाङ्ग निर्णायक समितिमा छलफल,"काठमाडौं : विसं २०८० को पात्रो (पञ्चाङ्ग) प्रकाशनका लागि ग्रह गणितलाई अन्तिम रुप दिन छलफल सुरु भएको छ। नेपाल पञ्चाङ्ग निर्णायक विकास समितिमा विसं २०८० का लागि पात्रो प्रकाशन गर्न स्वीकृतिका लागि १७ वटा निवेदन परेको छ । विसं २०८० को पञ्चाङ्ग प्रकाशन गर्न निवेदन दिन गत साउन महिनामा सूचना प्रकाशन गरी समितिले एक महिनाको समय दिएको थियो। समितिको सूचना अनुसार पुराना १४ पञ्चाङ्ग र नयाँ तीन गरी १७ वटा निवेदन प्राप्त भएको थियो। निवेदन दिने पात्रोका पञ्चाङ्गकारबीच आइतबारदेखि छलफल सुरु भएको कार्यकारी निर्देशक सूर्यप्रसाद ढुङ्गेलले जानकारी दिए। स्वीकृतिका लागि निवेदन दिने नयाँ पात्रोमा मुक्तिनाथ, नेपाल र ज्वाला पञ्चाङ्ग छन्। यी तीनवटै पञ्चाङ्ग यो वर्ष पनि समितिसँग स्वीकृति नलिइ प्रकाशनमा रहेका छन्। मुक्तिनाथ र नेपाल पञ्चाङ्ग विश्व पञ्चाङ्ग निर्णायक समितिका नाममा स्वीकृतिका लागि आएको कार्यकारी निर्देशक ढुङ्गेलले जानकारी दिए। विगतमा एकपटक समितिसँग स्वीकृति लिएर निस्किएको ज्वाला पञ्चाङ्ग केही समय भने स्वीकृति नलिइ प्रकाशनमा आएको थियो। ज्वालाले यसपटक फेरि स्वीकृतिका लागि निवेदन दिएको समितिले जनाएको छ। केही महिना प्राप्त निवेदनमाथि छलफल, चाडपर्वको निर्णय, ग्रहगणितको रुजु गरी प्रकाशनको स्वीकृति दिइने छ। पुससम्म सबै प्रक्रिया पूरा गरेर पात्रो प्रकाशनको स्वीकृति दिइसक्ने गरी समितिले तयारी गरेको उनले बताए। समितिको सङ्गठन तालिका निर्माण पनि अन्तिम चरणमा पुगेको जनाइएको छ। केही हप्तामै यसले पूर्णता पाउने संस्कृति, पर्यटन तथा नागरिक उड्ययन र अर्थ मन्त्रालयले वचन दिएका छन्। समितिले कर्मचारी सेवा, शर्त र आर्थिक नियमावली पनि मस्यौदा गरी स्वीकृतिका लागि संस्कृति मन्त्रालयमा पठाउने तयारी गरेको छ। समितिको सङ्गठन तालिका, कर्मचारी सेवा, शर्त र आर्थिक नियमावली तयार भएपछि काममा सहज हुनेछ। समितिमा हाल पर्याप्त मात्रामा जनशक्तिको व्यवस्था नहुँदा गठन आदेशमा दिएका जिम्मेवारी पूरा गर्न समस्या भएको छ। गठन आदेशमा समितिलाई पात्रो र भित्तेपात्रो प्रकाशनको स्वीकृति दिने जिम्मेवारी दिइएको छ। सरकारले २०७७ पुस २० गते समितिको गठन आदेश स्वीकृत गरेको थियो।"
५ वर्षमा गोरखामा जनताले महशुस गर्ने विकास गर्छु : अध्यक्ष प्रचण्ड,"ललितपुर : पूर्व प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्डले देशको अबको आवश्यकता विकास र सुशासन भएको बताए। समाजवादको आधार तयार पार्ने समृद्धिको नयाँ यात्रा आर्थिक क्रान्तिका लागि गोरखातिर आफ्नो ध्यान रहेको उनको भनाइ छ। गोरखाकाठमाडौं सम्पर्क मञ्चद्वारा ललितपुर खुमलटारमा आयोजित बधाई कार्यक्रमलाई सम्बोधन गर्दै उनले भने, 'राष्ट्रलाई एकता, समृद्धि र सुशासनतिर लैजाने उपयुक्त थलो गोरखा हो । त्यहाँको जनताको भरोसा र विश्वासको र बलमा मैले राष्ट्रिय एकता पनि कायम गर्नुपर्छ र राजनीतिमा देखा पर्न खोजेका आवेग, असन्तुष्टी र निराशालाई पनि सम्बोधन गर्ने ढंगले गोरखाली जनताको विश्वासको बलमा अगाडि बढ्नुपर्छ ।' अध्यक्षले आफूलाई गोरखाली जनताले गरेको विश्वास र दिएको जिम्मेवारी पूरा गर्ने सङ्कल्प गरेको बताए। उनले आउने ५ वर्षमा गोरखा जिल्लामा जनताले देख्ने, बुझ्ने महशुस गर्ने गरी विकासलाई गति दिने बताए। अध्यक्षले भने, 'गोरखाको भौतिक संरचनाको विकासको कुरा र त्यहाँको शिक्षा, स्वास्थ्य, रोजगारी र खाद्य सम्प्रभुता, पर्यटन विकास, कृषिको आधुनिकिकरण लगायतका यी सबैमा मेरो ध्यान छ । ठूला परियोजनालाई पूर्णतामा लैजान र नयाँ परियोजना सुरु गर्नुपर्ने पनि छ । यी सबै पूरा गर्न तपाईहरु सबैको साथ सहयोग मिल्नेमा म विश्वस्त पनि छु ।' अध्यक्ष प्रचण्डले गोरखाली जनसमूदायको सद्भाव गोरखा र केन्द्र दुबै स्थानमा काम गर्नका लागि आफूलाई थप उत्प्रेरणा प्रदान गरेको बताए।"
मंसिर २१ देखि आईपीओ निष्काशन गर्दै बाराही हाइड्रोपावर,काठमाडौं : बाराही हाइड्रोपावर पब्लिक लिमिटेडले सर्वसाधारण लगानीकर्ताका लागि आईपीओ निष्काशन गर्ने भएको छ। कम्पनीले मंसिर २१ गतेदेखि आईपीओ निष्काशन गर्न लागेको हो। कम्पनीले कूल ५ लाख ५४ हजार कित्ता सेयर सर्वसाधारणका लागि निष्काशन गर्न लागेको जनाएको छ। यसअघि आयोजना प्रभावित क्षेत्र बागलुङका बासिन्दाहरुका लागि २ लाख ५० हजार कित्ता सेयर निष्काशन गरेको थियो। जसमध्ये १ लाख ४६ हजार कित्ता सेयर बाँडफाँट भइसकेको छ। बाँकी रहेको १ लाख ४ हजार कित्ता सेयर र सर्वसाधारणका लागि ४ लाख ५० हजार कित्ता सेयर गरी कूल ५ लाख ५४ हजार कित्ता सेयर निष्काशन गर्न लागेको हो। निष्काशन बन्द छिटोमा मंसिर २६ गते र ढिलोको पुस ६ गते हुने कम्पनीले जनाएको छ। लगानीकर्ताहरुले न्यूनतम १० कित्ता र अधिकतम १० हजार कित्ताका लागि आवेदन दिन सक्नेछन्। कम्पनीको सेयर निष्काशन तथा बिक्री प्रबन्धक एनआईबीएल एस क्यापिटल लिमिटेड रहेको छ। लगानीकर्ताले नेपाल धितोपत्र बोर्डबाट स्वीकृत प्राप्त सी आश्वा सदस्य बैंक तथा वित्तीय संस्था र तिनका तोकिएका शाखा कार्यालयहरुबाट आवदेन दिन सक्नेछन्।
विकल्पसहित व्यवस्थापन गर भन्दै सुकुमबासी आन्दोलित,"काठमाडौं : थापाथलीस्थित सुकुमबासीहरुले आज पनि विरोध प्रदर्शन जारी गरेका छन्। उनीहरुले मंगलबार बिहान काठमाडौं महानगरपालिकाको कार्यालयमा प्रदर्शन गरेका छन्। डोजर आतंक बन्द गर,उठिबास बन्द गर भन्दै महानगरमा पुगेर उनीहरुले चर्को नाराजुलुश गरे। अहिले उनीहरु महानगरपालिकाबाट फर्केर थापाथलीतिर जाँदैछन्। प्रदर्शनकारीहरुले बालेन शाह राजीनामा दे, उचित विकल्पसहित व्यवस्थापन गर,बसोबासको आधारमा लालपुर्जा वितरण गर,उठिबास बन्द गरजस्ता नारा लगाएर प्रदर्शनमा उत्रिएका छन्। सोमबार सुकुमबासी बस्ती हटाउन गएको सुरक्षासहितको महानगरपालिको टोलीमाथि बस्तीका बासिन्दाले ढुंगामुढा प्रहार गरेका थिए। सोही क्रममा प्रदर्शनकारी र प्रहरीबीच झडप हुँदा काठमाडौं महानगर सुरक्षा बलका प्रमुख राजु पाण्डेसहित १८ प्रहरी घाइते भएका थिए। उनीहरु हँसिया,लाठीलगायतका घरेलु हतियार बोकेर प्रदर्शनमा उत्रिएका थिए। अधिकार सम्पन्न बागमती सभ्यता एकीकृत विकास समितले नदी तथा खोला किनारालगायतका विभिन्न स्थानमा रहेका सुकुमबासी बस्ती हटाउन थालेको हो।"
दुष्टलाई दया !,"एउटा सुनसान गाउँ थियो। त्यहाँ एकजना किसान बस्दै आएका थिए। उनी स्वभावले अत्यन्त दयालु थिए। उनी कहिले पनि कसैलाई संकटमा परेको देख्न सक्दैनथे। एकदिन बिहान उनी सधैंभन्दा चाँडो खेतबाट घरतर्फ आइरहेका थिए। जाडोको मौसम भएको कारणले ठिहिर्याउने चिसो भइरहेको थियो। हर चिजहरू चिसोले जमेको जस्तो प्रतीत भइरहेको थियो। अचानक किसानको दृष्टि बाटोमा रहेको एक विषालु सर्पमाथि पर्यो। चिसोको कारणले सर्प अधमरोजस्तो भएको थियो। किसानले सर्पको सहायता गर्ने निश्चय गर्यो। किसानले चिसोले शून्य भएको सर्पलाई घर लिएर पुग्यो। घर ल्याएर उसले त्यसलाई आगोको छेउमा राख्यो। केही समयमा नै सर्प चल्मलायो। हिँड्नडुल्न पनि थाल्यो। आगोको तापले सर्प जीवित भयो। तर दुष्टले आफ्नो दुष्टता कहिले पनि छोड्दैन। त्यसप्रति किसान सचेत भएनन्। जब सर्पमा शक्ति आयो, तब त्यसले किसानलाई नै डस्यो। फलतः किसानको त्यही समयमा मृत्यु भयो। मर्ने समयमा उसले पश्चाताप गर्दै भन्यो, खासमा मैले दुष्ट जीवमाथि दया गर्नु नहुने थियो। नैतिक शिक्षा : दुष्टमाथि कहिले पनि दया गर्नु हुँदैन।"
पोखरा अन्तर्राष्ट्रिय विमानस्थलमा क्यालिब्रेसन फ्लाइट,पोखरा : पोखरा अन्तर्राष्ट्रिय विमानस्थलमा भइरहेको क्यालिब्रेसन (यान्त्रिक परीक्षण) उडान सम्पन्न भएको छ। एरो थाईको जहाजले मंसिर ५ गतेदेखि पोखरा अन्तर्राष्ट्रिय विमानस्थलमा एक हप्ता क्यालिब्रेसन उडान गरेको थियो। नियमित उडान सुरु हुनुअघि विमानस्थल प्राविधिकलगायत हरेक पक्षमा तयार रहे नरहेको प्रमाणित गर्न क्यालिब्रेसन उडान गरिएको पोखरा विमानस्थल आयोजना प्रमुख विनेश मुनकर्मीले जानकारी दिए। क्यालिब्रेसन उडान सकिएसँगै अबको तीन हप्तामा एरोथाई कम्पनीले यान्त्रिक क्षमता परीक्षण उडानको प्रतिवेदन नेपाल नागरिक उड्डयन प्राधिकरणलाई दिनेछ। त्यही प्रतिवेदनका आधारमा विमानस्थलमा वायुसेवा कम्पनीहरूले उडान र अवतरण गर्न सक्नेछन्। परीक्षण सफल भएसँगै वायुसेवा कम्पनीहरूले नियमित उडान गर्न सक्नेछन्। प्रतिवेदन आएपछि विमानस्थलमा उडान गर्न कम्पनीहरूलाई आह्वान गरिनेछ। नेपाल सरकारले पोखरा क्षेत्रीय अन्तर्राष्ट्रिय विमानस्थल २०२३ को जनवरी १ देखि व्यावसायिक रूपमा सञ्चालनमा ल्याउने घोषणा गरेको छ।
भूकम्प पीडित तीन सातादेखि त्रिपालमुनि,"डोटी : डोटीको पूर्वीचौकी गाउँपालिका३ गैरागाउँका पदमसिं बोहेराले गत २२ कात्तिकमा गएको भूकम्पमा ३० वर्षीया पत्नी भगवतीदेवी, १३ वर्षीया छोरी सीता र ७ वर्षका छोरा हर्कलाई गुमाए। उनीसँग ६६ वर्षकी आमा र ११ वर्षकी छोरी छन्। भूकम्पबाट परिवारका तीन सदस्य गुमाएका बोहराले पहिलो आवश्यकता घर भएको बताए। लुगाकपडा, खाद्यान्न विभिन्न संघ संस्था तथा गाउँपालिकाले दिइरहेको छ, बोहराले भने, चिसोका कारण त्रिपालको बसाइ दयनीय बन्दै गएको छ। कहिले घर बन्ला र घरमा बसौंला। लेकाली ठाउँ भएकाले केही समयपछि हिउँसमेत पर्ने उनले बताए। भूकम्प पीडितहरूलाई लगाउने र खानेको चिन्ता छैन। केवल हिउँदको चिसो कसरी काट्ने हो भन्ने तनाव मात्र छ। कठ्यांग्रिने चिसोमा बाँचिन्छ कि मरिन्छ त्रिपालको बसाइमा, ६४ वर्षीय भगुदेवी बोहराले आँसु झार्दै भनिन्, यस्तो दुःख झेल्नुभन्दा भूकम्पमै गइदिएको भए हुन्थ्यो। पेट पाल्नभन्दा रात काट्न मुस्किल भइरहेको छ। गत २२ कात्तिकमा २२ गते राति २ बजेर १२ मिनेटमा खप्तड राष्ट्रिय निकुञ्ज क्षेत्रमा केन्द्रबिन्दु बनाएर गएको भूकम्पले पूर्वीचौकी गाउँपालिका३ गैरागाउँका ६ जनाको ज्यान गएको थियो। ७ जना घाइते भएका थिए। लेकाली ठाउँ। त्यसैमा हिउँदको समय। भूकम्प गएको तीन सातासम्म पनि त्रिपालको अस्थायी टहरामै बास। चिसो बढ्दै जाँदा डोटीका भूकम्पपीडितलाई रात काट्न मुस्किल परिरहेको छ। उनीहरूको अवस्था दिन प्रतिदिन दयनीय बन्दै गएको छ। पूर्वीचौकी गाउँपालिका३ गैरागाउँका भूकम्पपीडितहरू अस्थायी रूपमै भए पनि टहरा निर्माणको लागि गुहारिरहेका छन्। तत्कालराहातको लागि भनेर विभिन्न संघ संस्थाहरूले खाद्यान्न, त्रिपाल, न्यानो लुगा, भाँडाकुँडा लगायतका सामग्रीहरू वितरण गरेको भएपनि अस्थायी बासको लागि काठ तथा टिनका टहरा र स्थायी पुनर्निर्माणका लागि भने कसैले चासो देखाएको छैनन्। स्थायी पुनर्निर्माणको लागि प्रदेश सरकार, संघीय सरकारलगायत विभिन्न निकायहरूसँग समन्वय भइरहेको भए पनि कसले बनाउने भन्ने विषयमा हालसम्म कुनै टुंगो नलागेको पूर्वीचौकी गाउँपालिकाका अध्यक्ष रामप्रसाद उपाध्यायले बताए। केही दिनमै स्थलगत अनुगमनका लागि राष्ट्रिय विपद् जोखिम न्यूनीकरण तथा ब्यवस्थापन प्राधिकरणको प्राविधिक टोली आउने अध्यक्ष उपाध्यायले बताए। भूकम्प प्रभावितहरूका लागि पूर्वीचौकी गाउँपालिकाले काठ र टिनका अस्थायी टहरा निमार्ण गर्ने अध्यक्ष उपाध्यायले बताए। अस्थायी टहरा निर्माणका लागि निर्वाचनका कारण केही समय ढिलो भयो, अध्यक्ष उपाध्यायले भने, चिसो अत्याधिक बढिसकेको छ। छिटोभन्दा छिटो पालिकाले अस्थायी टहरा निर्माणका लागि पहल गर्दैछ। भूकम्पका कारण सबैभन्दा प्रभावित क्षेत्र गैरागाउँ लगायत आसपासका गाउँका १२० घरहरू पूर्णरुपमा भत्केका थिए भने एक हजार ११ घरहरू बस्न नमिल्नेगरी भत्किएका थिए। त्यसैगरी तीन हजार ३७घरपरिवारहरू विस्थापित भएका अध्यक्ष उपाध्यायले जानकारी दिए।गाउँपालिकाले पहिलो चरणमा १२० वटा अस्थायी टहरा एक महिनाभित्रैनिमार्ण गर्नेे लक्ष्य रहेको समेत उनले बताए।भूकम्प पडितहरूले बस्नलाई घर निर्माण गरिदिन सबैलाई आग्रह गरेका छन्। प्राविधिक टोली डोटी आउँदै गृह मन्त्रालय र राष्ट्रिय विपद जोखिम न्यूनीकरण तथा ब्यवस्थापन प्राधिकरणको प्राविधिक टोली यसै साता डोटी आउने बताइएको छ। राष्ट्रिय बिपद जोखिम न्यूनिकरण तथा ब्यवस्थापन प्राधिकरणका प्रवक्ता डा डिजन भट्टराईले आमनिर्वाचनका कारण केही ढिलो भएपनि केही दिनमै प्राधिकरणको टोली डोटी पुग्ने बताए। प्राविधिक टोलीले स्थलगत निरीक्षण गरेपछि मात्र के कति घरमा क्षति पुगेको छ ? सम्पूर्ण रूपमा अध्ययन गरी, स्टमेट तयार हुन्छ, भट्टराईले भने, कति घर पुनःनिर्माण गर्नुपर्छ। कति बजेट आवश्यक हुन्छ। सोहीअनुसार पुनःस्थापनाको लागि समय कति लाग्छ भन्न सकिन्छ। बझाङ र अछाममा समेत केही क्षति भएकाले सबै ठाउँमा गएर निरीक्षण गरी रिपोर्ट तयार गरुन्जेल करिब दुई महिना लाग्ने र त्यसपछि मात्रै पुनःनिर्माणको लागि पहल सुरु हुने उनले बताए।"
बालेनविरुद्ध चर्को नाराबाजी,"काठमाडौं : थापाथलीस्थित सु्कुमबासी बस्तीमा काठमाडौं महानगरपालिकाले डोजर चलाएपछि पीडितहरु आन्दोलित भएका छन्। वैकल्पिक व्यवस्थापनविना हटाउन थालेपछि पीडित सुकुमबासीहरु विरोध प्रदर्शनमा उत्रिएका हुन्। उनीहरुले आफूलाई उठिबास लगाएको भन्दै काठमाडौं महानगरपालिकाका मेयर बालेन शाहविरुद्ध चर्को नाराबाजी गरेका छन्। बिहान काठमाडौं महानगरपालिका घेर्न गएका सुकुमबासीहरुले मेयर शाहविरुद्ध चर्को नाराबाजी गर्दै उचित विकल्पसहितको व्यवस्थापन गर्न माग गरे। प्रदर्शनकारीहरुले बालेन शाह राजीनामा देउ, उचित विकल्पसहित व्यवस्थापन गर,बसोबासको आधारमा लालपुर्जा वितरण गर,उठिबास बन्द गर,डोजर आतंक बन्द गर जस्ता नारा लगाएर प्रदर्शनमा उत्रिए। सोमबार पनि सो क्षेत्र दिनभरजसो तनावग्रस्त रहयो। सोमबार बस्ती हटाउन गएको महानगरको टोलीमाथि प्रदर्शनकारीहरुले ढुंगामुढा प्रहार गरेका थिए। सोही क्रममा प्रदर्शनकारी र प्रहरीबीच झडप हुँदा महानगर सुरक्षा बलका प्रमुख राजु पाण्डेसहित १८ प्रहरी घाइते भएका थिए। घरेलु हतियारसहित लिएर उनीहरु विरोध प्रदर्शनमा उत्रिएका थिए। उनीहरुले गृहमन्त्री बालकृष्ण खाँड र मेयर बालेनविरुद्ध नाराबाजी गरेका थिए। यसअघि एकीकृत बागमती सभ्यता विकास समितिले मंसिर ४ भित्र नदी किनाराका अतिक्रमित बस्ती खाली गर्न सूचना निकालेको थियो। सोहीअनुसार बस्ती खाली गर्न महानगरको टोली सोमबार त्यहाँ गएपछि स्थिति तनावग्रस्त बनेको हो।"
राजनीतिमा केन्द्र भञ्जन,"अवसर र चुनौती एकै सिक्काका दुई पाटा हुन्। दुर्लभ अवसरचुनौती बारम्बार मान्छे र राजनीतिक पार्टीको जीवनमा आउने नियतिको विधान हुनुपर्छ शायद। नेपाली राजनीतिमा छोटो समयमा नै रास्वपा एउटा सम्भावना भएर २०७९ मंसिर ४ को निर्वाचनमा अनुमोदित बनेको छ। परम्परागत रूपमा राजनीतिको र सत्ताको मियो सम्हाल्दै आएका राजनीतिक दल र तिनका नेताहरूलाई धक्का मुक्का गर्दै ब्यालेटमार्फत रवि लामिछानेले नेतृत्व गरेको पार्टीले केन्द्र भञ्जन गरिरहेको छ। केन्द्र भञ्जनमा जनमत पार्टी, नागरिक उन्मुक्ति पार्टीको पनि धेरथोर योगदान देखिएको छ। उत्तरआधुनिकतावादका मूल प्रेरक हुन् नित्से। उत्तरआधुनिकतावादकको एउटा मानक हो केन्द्र भञ्जन। कलाको माध्यमबाट सुरु भएको केन्द्र भञ्जन, कलाका अतिरिक्त साहित्य, संगीत, नृत्य, दर्शन, मानवशास्त्र मनोविश्लेषण, विज्ञान, न्याय, स्थापत्य र राजनीतिको क्षेत्रमा समेत व्यापक भएर विश्वमा फैलिएको छ। परम्पराको विरोध गरेर पुरानो मान्यता भत्काउने, पुरानो परिपाटी तोड्ने र नवीन प्रयोग रुचाउने यसको पहिचान हो। नेपाली राजनीतिमा पनि उत्तरधुनिकतावादको एउटा टुल्स केन्द्र भञ्जनको प्रयोग समयक्रममा भैरहेको पाइन्छ। राजनीतिमा निरन्तरताको क्रमभंग भन्ने प्रचण्डवाणी पनि केन्द्र भञ्जनकै एउटा स्वरूप हो। नेपाली राजनीतिमा तीन हजार वर्ष अघिदेखि स्थापित राजतन्त्र र २ सय ३७ वर्ष एकै वंश परम्पराको राजतन्त्रको केन्द्र तोड्ने क्रम प्रचण्डले मुखर रूपमा गरे। सबै पार्टी २०६२०६३ को जनआन्दोलन र २०६४ को संसद्ले पहिलोपल्ट नेपालको राजसंस्थालाई विधिवत् बिदा (संसद्को घोषणामार्फत) गरेर केन्द्र भञ्जनको महामानक प्रतिस्थापन गणतन्त्रको अवलम्बन गर्यो। संघात्मक चुनावमार्फत भएको केन्द्र भञ्जन ? राजनीतिको संघर्षमा खारिएका बन्दुक बोकेका, राजनीतिको लडाइँमा जीवन समर्पण गरेर हिँडेका राजनीतिकर्मीलाई भर्खर राजनीतिमा पसेका युवाले फराकिलो अन्तरले चुनावी दौडमा पछि पारेको परिदृश्यले आजसम्म चल्दै आएको राजनीतिको केन्द्रलाई भत्काएको छ। केन्द्रीय जालोलाई च्यातेको छ। परम्परागत शक्तिमा धावा बोलेर शक्ति सामथ्र्य र सत्ता सामथ्र्यलाई बदल्ने कोसिस हुँदैछ। ठुलाठुला पार्टी, ठुला नेता र तिनको सदा वर्चस्वको क्षेत्र भन्ने सोचलाई रिथिंक गर्न खबरदारी गरेको छ। पुरानो भाष्य हेविबेट नेता, अपराजित नेतृत्वको अवधारणालाई हमला गरेर नयाँ सम्भावना नयाँ चुनौती र नयाँ भाष्यको निर्माणको जग राखेको छ। नव पुस्ता र तिनको निर्णयलाई कम नआँक्न सावधान गराएको छ। राजनीतिक रंगमञ्च चुनावी परिणामसँगै हेर्न लायक बनेको छ। काठमाडौं २, मा माओवादी केन्द्रकी हस्ती, पूर्वसभामुख ओनसरी घर्तीलाई हराउँदै सोविता गौतमको जित, ललितपुर, ३ मा माओवादी केन्द्रकी नेतृ बहालवाला मन्त्री पम्फा भुसाललाई पन्छाउँदै डाक्टर तोसिमा कार्कीको जित, तराईका मसिहा भनेर चिनिने उपेन्द्र यादवलाई छेउमा धकेलेर डाक्टर सीके रावत स्थापित भएको नतिजा, गुल्मीबाट डडेलधुरा पुगेर इन्जिनियर सागर ढकाल एक्लैले कांग्रेस सभापति र बहालवाला प्रधानमन्त्री, चारदलीय गठबन्धनका मुख्य नेता शेरबहादुर देउवाविरुद्ध तयार पारेको १३ हजारको जनमत, रवि लामिछानेले निकालेको ३० हजार अन्तरको फराकिलो जित, कैलाली, १ बाट रामजनम चौधरीको विरासतलाई फु गरेर ढाल्ने रञ्जिता चौधरीको विजय, राजनीतिमा जाइन्ट फिगर भनेर चिनिएका कतिपय नेताको शर्मनाक हार र कतिपयको मुस्किलको जित राजनीतिक दिशा परिवर्तनका प्रारम्भिक संकेतहरू हुन्। यसो किन भयो ? राजनीतिमा भर्खरै पाइला चालेका युवालाई किन जनताले अगाध विश्वास गरे ? किन पुराना र राजनीतिमा स्थापित दलका नेता, कार्यकर्ता नयाँसँगको चुनावी प्रतिस्पर्धामा रक्षात्मक बने ? भुइँ तहका मान्छेहरूले स्थापित र जरा गाडेर बसेका, सत्ता र शक्तिको अभ्यासमा पोख्त दल र तिनका नेतालाई हायलकायल पार्नु केन्द्र भञ्जनकै एक तरिका हो। यो गम्भीर समीक्षाको विषय हो। नेपाली कांग्रेस, नेकपा एमाले, नेकपा माओवादी केन्द्र र अन्य पुराना राजनीतिक दलले गहन विमर्श र आलोचनात्मक दृष्टिगोचर गर्दै सिद्धिने कि सुध्रिने मार्ग तय गर्ने समय आएको छ। आज आंशिक रूपमा भत्काइएका केन्द्रीय मानकहरू भोलि पूर्णरूपमा ध्वस्त र नष्ट पारिने खतरा छ। नो नट एगेनको अभियानले गौंडा थुन्न नसकेकाहरू नो नट एगेनले देउवा, दाहाल, ओली, नेपाललगायत संसद् पस्ने गौंडो थुन्न सकेन तथापि त्यसले औंल्याएको पक्ष आम दलको नेतृत्वको असफलता र विस्थापनको मुद्दा हो। जित्नेहरूलाई पनि खतराको जनाउ घण्टी बेस्सरी बजाएर मुटुमा कम्प दियो, नमिठो सुइँरो रोपिदियो। केही नेताले चुनाव नहार्नु प्राविधिक कुरा हो, तर जराहरू मक्किने गरी हल्लाइदिएको सत्यलाई भ्रमको पर्दाले छेकेर छेकिन्न। केहीले यही अभियानका कारण चुनावमा हारे। नैतिक र राजनीतिक हिसाबले पार्टीले जित्न नसक्नु नेतृत्वमा नेतृत्व क्षमता गुमाएको दृष्टान्त भनेर मान्न सकिन्छ। राजनीतिमा नैतिकताको स्थान हुन्थ्यो भने कथित ठुला दलका ठुला नेताहरूले नेतृत्वबाट अलग हुने घोषणा गरेर समयको माग र आम मान्छेको अपेक्षा नयाँ र सक्षम पुस्तालाई नेतृत्व हस्तान्तरणको प्रक्रिया चालू गरिसकेका हुन्थे। सबै दलका शीर्ष स्थान खालि बनेर नयाँ नेतृत्व स्थापना गर्ने विधि र पद्धतिमा दलहरूभित्र व्यापक विमर्श थालनी हुन्नथ्यो। आकलन गरेको हिसाबकिताबभन्दा थोरै तलमाथि स्वाभाविक कुरा हो। तर हैसियतभन्दा धेरै कम हुनु, निषेधको राजनीति गर्दै गठबन्धन र तालमेल गरेर जाँदा पनि सोचेभन्दा ज्यादै कम परिणाम हात पार्नु पार्टीहरूले आजसम्म गरेको राजनीति ओरालो लागेको र नेतृत्व असफल सावित भएको प्रमाण हो। सार्वभौम नागरिकको विवेक र निर्णय क्षमतालाई अवमूल्यन गरेको, रैती र प्रजाको स्तरमा झारेको, दास सम्झेको, राजनीतिक हिसाबकिताब गर्न नजान्ने ठानेको नतिजाको एकमुष्ठ जवाफ जनताले ब्यालेटमार्फत अभिव्यक्त गरेका छन्। पार्टीहरूले दाबी गरेको आफ्नो किल्ला क्षेत्र र विशेष स्थललाई नवआगन्तुक दल र तिनका प्रतिनिधिले सिमको किलो बनाइदिए। कति ठाउँमा किलो उखेलेर आफ्नो, आफ्नो पार्टीको झन्डा गाडे। राजनीति कसैको पनि पेवा दाइजो र कोसेली नजराना नरहेको, राजनीतिलाई पैतृक सम्पत्तिको हस्तान्तरण पनि अस्वीकार गरेको सांकेतिक अभिव्यक्ति देशभर नेताका आफन्त नातागोतालाई जनताले तिरस्कार गरेर स्पष्ट पारेका छन्। राजनीतिलाई पैतृक विरासत हस्तान्तरण मान्ने नेताहरूविरुद्ध जनताको आक्रोश र असन्तोष प्रकट भएको छ। खर्चिलो र धान्न नसकिने चुनाव भन्नेहरूलाई जवाफ कांग्रेस नेता डा शशांक कोइरालाले एउटा कार्यक्रममा सार्वजनिक रूपमै भने, म तीन पटक चुनाव लड्दा पहिलो पटक ८० हजारमा चुनाव सकियो। दोस्रो पटक ३ करोड लाग्यो। पछिल्लोपटक ६ करोड। यो साविती चुनावअघिको हो। यस पटक १० करोड घटीमा चुनाव सकिएन होला ? त्यस्तै प्रचण्डले पनि एउटा गाउँपालिकाको चुनाव लड्न करोडौं खर्च हुने र चुनाव खर्चिलो महँगो र सामान्य मान्छेको बुता बाहिर गएको अभिव्यक्ति दिएका थिए। यी प्रतिनिधि भनाइलाई, करोडौं खर्च गरेमात्र चुनाव जितिन्छ नत्र सकिन्न भन्ने नेताहरूलाई मेरो दुई लाख पनि खर्च भएन भन्ने सोविता गौतमको जवाफ यथार्थ लाग्छ कि लाग्दैन ? पैसाको खोलो बगाए मात्र चुनाव जितिन्छ भन्ने भाष्यलाई गौतमको किफायती खर्च गरेको बयानले कुनै सन्देश दियो दिएन ? राजनीति र चुनावमा पैसा, मसल्स हैन जनताको विश्वास माया र समर्थनमा हुन्छ जितिन्छ भन्ने उदाहरण नयाँ दलहरूको प्रचार शैली र व्यवहारले दिएकोमा अरू पार्टीले अनुसरण किन गरेनन् ? यो व्यवस्था गरिबका लागि र सामान्य मान्छेका लागि होइन भन्ने भाष्य किन जबर्जस्ती स्थापित गरियो ? धनकै कुराले हुन्थ्यो, पैसा नै निर्णायक तŒव थियो भने धनी कहलिएका उमेश श्रेष्ठहरू किन निर्वाचित बन्न सकेनन् ? सत्ताले हुन्थ्यो भने कहिल्यै सत्ताको मुख नदेखेकाले जित्ने र सत्तामा रहेका पराजित हुने र जिते पनि झिनो मतले पनि बडो कठिनसँग जित्ने परिस्थिति कसरी सिर्जना भयो ? त्यसैले यी पुराना मान्यता सोच र शैलीमा परिवर्तनको घन्टी बजाएर, दुन्दुभी फुकेर नयाँ शक्ति र राजनीतिक प्रयासले हाम्रो केन्द्रको पिल्लर बांगो बनाएका छन्। गठबन्धन सर्प, भ्यागुता र बिच्छीको साइनो राजनीतिमा कन्स्पिरेसी थ्योरी र तिकडमबाजीले मात्रै काम गथ्र्यो भने त्यो सिद्धान्तसँग साइनो सम्बन्ध नै नभएका नवजवान कसरी जनताको नजरमा परे ? यत्रो अनुकूल अवस्थामा पनि गठबन्धनले जित्न नसक्नुले गठबन्धन सर्प, भ्यागुता र बिच्छीको त्रिकोणात्मक सम्बन्ध भन्ने देखाएन र ? चुनावकै भोलिपल्ट अविश्वास र धोकाको फेहरिस्त सुनाउने गठबन्धन कस्तो र कुन सैद्धान्तिक धरातलमा आधारित थियो ? पुष्टि भएन र ? एकले अर्कोलाई सिध्याउने, अस्तित्व नामेट पार्ने प्रयत्नले देश मिलेर बनाउने अभीष्ट सिद्ध गथ्र्यो र ? गठबन्धन र तालमेलको कुनै न कुनै सैद्धान्तिक धरातल र जग हुन्छ, न त दार्शनिक पक्ष। यहाँ सत्तास्वार्थ र शक्ति आर्जनलाई सैद्धान्तिकीकरण गरियो। एलायन्स इज पावर भनेर वास्तविक एकताको भावनालाई दूषित व्याख्या गरियो। झिनो स्वार्थका लागि बहुदलीय लोकतन्त्रको सौन्दर्य प्रतिस्पर्धालाई निषेध र संकुचनमा पारियो। यही गलत रवैयाविरुद्ध युवाको हाँक र चुनौती बनेर राजनीतिक पार्टीको पुरानो सत्ताको केन्द्र विस्थापित गर्न हौसियो। पुस्तान्तरणको दबाब नयाँ पुराना सबै पार्टीमा विशेषतः नयाँ पुस्ता नवजवान र तन्नेरीहरूलाई मन पराएको र तिनलाई मत दिएर अनुमोदन गरेको देखियो। जसले गर्दा अब पार्टीको नेतृत्व र सरकार निर्माण गर्दा पनि युवाको बाहुल्य हुनुपर्ने दबाब हरेक पार्टीमा परेको देखिन्छ। पुस्तान्तरणको मुद्दाले मूल बाटो खोजेको अनुभूत हुन्छ। युवा पुस्ता राज्यको सबैभन्दा ठूलो सामाथ्र्य हो। तिनलाई उपेक्षा गरेर जान अब कोही पनि सक्दैन। युवा प्रज्जवनशील पदार्थ हो। सकारात्मक ऊर्जा दियो यो सिर्जनशील बन्छ। नकारात्मक ऊर्जा भयो भने अराजक भएर आगो सल्काउन सक्छ ? युवा आक्रोश, चित्कार र असन्तुष्टि आज नयाँ दलले समात्न सफल भएको छ। यो सुखद र उल्लेख्य पक्ष हो। नेपाली राजनीतिले नयाँ मोड समात्ने अभिलक्षण मान्न सकिन्छ। अन्ततः यो पनि केन्द्र भञ्जनकै नव संस्करण हो। निष्कर्ष उत्तरआधुनिकतावादलाई कुनै एक निश्चित परिभाषामा बाँध्न सकिन्न। यो कुनै सुसंगत र क्रमबद्ध चिन्तन होइन, विचारहरूको बहुलता र अनेकौं विरोधाभासले ग्रस्त छ। यद्यपि यसले समाजमा नयाँ मानक स्थापना गर्ने र पुरातन मानक भत्काउने काम गरेर सामाजिक तरंग पैदा गर्छ। नेपालमा पनि अहिले राजनीति र चुनावका माध्यमबाट उत्तरआधुनिकतावादको प्रयोग कतै सशक्त र कतै आंशिक रूपमा भएको छ। नवीन प्रयोग केन्द्र भञ्जनको पहिचान र प्रवृत्ति हो। नयाँ प्रवृत्तिलाई रचनात्मक बनाउन सकियो भने यो फलदायी बन्छ। अराजक र उत्तेजक बन्यो भने स्वयं यसको विनाश अवश्यंभावी छ। उत्तरआधुनिकतावादको अर्थ, ठाउँ, सभ्यता र संस्कृतिअनुसार भिन्नभिन्न हुन्छ। केन्द्र भञ्जन पनि यसको प्रमुख मान्यता भएकाले कतै पूर्ण त कतै आंशिक लागू भएको पाइन्छ। समाजको राजनीतिक इतिहास निर्माणको प्रक्रियामा नयाँ नयाँ राजनीतिक पार्टी तिनीहरूको उदय र अस्त, सम्भावना र खतरा सबै सबैको समयले हिसाब राखेको हुन्छ। नयाँ नयाँ शक्ति र विशेषगरी स्वतन्त्र पार्टीको उदय केन्द्र भञ्जन अभिमुख देखिन्छ। अवसरलाई सदुपयोग गर्न सके र वैचारिक धागोमा उन्न सके, रचनात्मक, सिर्जनात्मक र दृष्टान्तयोग्य बनाउन सके सामाथ्र्य बढ्छ। अन्यथा दशै दिशाबाट भेला भएको भीड, आक्रोश र असन्तोष उचित मार्गदर्शन र वैचारिक सूत्रको अभावमा अलपत्र पर्ने सम्भावना पनि त्यत्तिकै रहन्छ। नयाँ पुराना सबै तागतलाई बौद्धिक खबरदारी र निगरानी जरुरी छ। युवाले फराकिलो अन्तरले चुनावी दौडमा पछि पारेको परिदृश्यले आजसम्म चल्दै आएको राजनीतिको केन्द्रलाई भत्काएको छ। केन्द्रीय जालोलाई च्यातेको छ। परम्परागत शत्तिामा धावा बोलेर शत्तिा सामथ्र्य र सत्ताा सामथ्र्यलाई बदल्ने कोसिस हुँदैछ।"
सुनको भाउ घट्यो,काठमाडौं : सुनचाँदी बजारमा मंगलबार छापावाल सुनको मूल्य अघिल्लो कारोबार दिनका तुलनामा प्रतितोला एक सयले घटेर ९७ हजार चार सय तोकिएको छ । पहेँलो धातु अघिल्लो दिन प्रतितोला ९७ हजार पाँच सयमा कारोबार भएको थियो । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला ९६ हजार नौ सय छ । यसको मूल्य अघिल्लो दिन प्रतितोला ९७ हजार थियो । त्यस्तै आज चाँदीको मूल्य अघिल्लो कारोबार मूल्यका तुलनामा स्थिर रही प्रतितोला रु एक हजार दुई सय ८५ कायम रहेको महासङ्घले जनाएको छ । महासङ्घले अन्तर्राष्ट्रिय बजारको सुन तथा चाँदीका कारोबार मूल्यका आधारमा यहाँ दैनिक मूल्य तोक्दै आएको छ ।
ठूलो सपना साकार भयो,"मैले फुटबल खेल्न सुरु गर्दादेखिको सपना थियो, रंगशालामै बसेर विश्वकप हेर्ने। म फुटबलमा जति संलग्न हुँदै गएँ, अर्जेन्टिनी फुटबलर लियोनल मेसीको जादु पनि उति नै चढ्दै थियो। मेसीको खेल कौशलले मलाई प्रभावित पार्यो र म उनको डाईहार्ट फ्यान भएँ। मनका विभिन्न कुनामा मैले विश्वकप हेर्ने सपना, मेसीको खेल हेर्ने सपना, उनको गोल हेर्ने सपना, अर्जेन्टिनाको जित हेर्ने सपना र त्यो सबै प्रत्यक्ष हेर्ने सपना पालेको थिएँ। शनिबार राति कतारको दोहास्थित लुसेल रंगशालामा अर्जेन्टिनाले मेक्सिकोलाई २० गोलले पराजित गर्यो। जित्नै पर्ने दबाबमा भएको अर्जेन्टिनाका लागि मेसीले नै पहिलो गोल गरेका थिए। त्यो विश्वकपको खेल थियो। मैदानमा मेसी थिए। अर्जेन्टिनाको जितमा गोल मेसीकै थियो। र, म दर्शकदीर्घामा ब्लक २०२ को पी५मा बसेर सबै सपना एकै पटक पूरा गर्दै थिएँ। विश्व फुटबलका सर्वकालीन महान् खेलाडीको प्रत्यक्ष खेल हेर्न पाउनु मेरा लागि सौभाग्य थियो। हुन त म नेपालदेखि नै अर्जेन्टिनाको, मेसीको खेल हेर्नै भनेर आएको थिएँ। तर, माहोल यस्तो होला भन्ने चाहिँ सोचेकै थिइनँ। म युरोपेली फुटबल मन पराउँछु तर मेसीका कारण समर्थन अर्जेन्टिनाको गर्छु। यो मेसीको अन्तिम विश्वकप भएकाले पनि अर्जेन्टिनाभन्दा अन्त मन गएन। धेरै अर्जेन्टिनी समर्थककाझैं मेरा लागि पनि मेसीको उपस्थिति नै समर्थनको कारण हो। मेसीको कुसल नेतृत्व, खेल्ने कला त्यसमा पनि सटिक पास र अचुक निसानाले मलाई साँच्चै मोहित बनाउँछ। दबाबको सामना कसरी गर्ने भन्ने मेसीबाटै सिक्नुपर्छजस्तो लाग्छ। प्रत्यक्ष खेल मात्रै होइन, विश्वकपमा उनले गरेको उत्कृष्ट गोल पनि हेर्ने मौका मिल्यो। मैले त्यो गोल भएपछि जीवनमा सबै कुरा हासिल गरेझैं खुसी महसुस गरें। मलाई विश्वकप प्रत्यक्ष हेर्न सहज होलाजस्तो लागेको थिएन। विशेषगरी नेपालजस्तो मुलुकबाट पहुँच सहज छैनजस्तो लाग्थ्यो। इच्छा हुँदाहुँदै पनि रुसमा चार वर्षअघि भएको विश्वकप हेर्न पाएको थिइनँ। त्यसपछि झनै कठिनजस्तो लाग्थ्यो। तर, अहिले चाहिँ इच्छाशक्तिको कुरा रहेछजस्तो लाग्यो। हुन त पैसा नै तिर्छुभन्दा पनि टिकट पाउन गाह्रो छ। तर, यसपाली अखिल नेपाल फुटबल संघ (एन्फा)ले आन्तरिक टिकट बिक्री गरेको थियो। त्यसको राम्रै फाइदा भयो। मैले पनि दोलखा जिल्ला फुटबल संघको अध्यक्षका हैसियतमा यहाँ आएर सपना पूरा गर्ने मौका पाएँ। पैसा तिरेरै भए पनि एन्फाले सहजीकरण गरिदिँदा सजिलो भयो। कतारमा विश्वकपको माहोलको त कुरै नगरौं। कतारमा विश्वकप भएको होइन, विश्वकपमा कतार भएजस्तो छ। चार वर्षमा एक पटक हुने प्रतियोगितालाई किन फुटबलको महाकुम्भ भनिएको रहेछ भन्ने कुरा यहाँ आएपछि मात्रै थाहा भयो। रंगशाला भित्रबाहिर दर्शकको उपस्थिति, चहलपहल, कतारले गरेको लगानी, विदेशी पर्यटकको बाक्लो उपस्थितिले किन महाकुम्भ भन्ने प्रश्नको विवेचनात्मक उत्तर दिन्छ। फुटबल विश्वकपको आयोजनाले मुलुकमा कस्तो माहोल हुँदो रहेछ भन्ने कुरा पनि यहिँ आएर थाहा भयो। विश्वकप हेर्नकै लागि आउने दर्शकको संख्या लाखौंमा छ। हामी अन्य मुलुकलाई समर्थन गर्न त आइरहेका छौं भने सहभागी मुलुकबाट कति दर्शक आएका होलान्, अनुमान गर्न सकिन्छ। पर्यटकको घुइँचोले कतार आसपासका मुलुक साउदी अरेबिया र यूएईमा समेत होटल बुक गरेका छन्। त्यति टाढाबाट पनि फुटबल हेर्न आउने गरेका छन्। कतिपय दर्शकहरू यहिँका आफन्तसाथीभाइसँग बसिरहेका छन्। यो पहिलो पटक विश्वकप हेर्ने अवसर रह्यो मेरा लागि। तर, सम्भव भएसम्म आगामी संस्करणमा पनि यो महाकुम्भको साक्षी बन्ने मौका छाड्दिन। यसअघि सन् २०१८ मा पनि तीव्र इच्छाका बाबजुद हेर्न पाएको थिएन। अझै पनि त्यो जित सम्झेर खुसी हुन्छु। मेसीसँगै एन्जो फर्नान्डेजले गरेको गोल सुनमा सुगन्ध थियो। अर्जेन्टिनाको जित, मेसीको गोल, रंगशालामा आफ्नो उपस्थिति कति खुसी भएँ होला म ? त्यसको बयान गर्न मसँग शब्दै छैन। दोलखा जिल्ला फुटबल संघका अध्यक्ष कौरव पाण्डेले अन्नपूर्णकर्मी उमेश दाहालसँग साटेको विश्वकप अनुभव।"
हत्याको ८ दिनपछि अन्त्येष्टि,बाजुरा : बाजुरामा निर्वाचनको क्रममा हत्या गरिएका अनेरास्ववियुका केन्द्रीय सदस्य चेतन अएडीको सोमबार ८ दिनपछि अन्त्येष्टि गरिएको छ। नेकपा (एमाले) बाजुराले चेतनका हत्यारालाई पक्राउ गरी कानुनी कारबाहीको मागसहितका आन्दोलत जारी राख्ने गरी अएडीको अन्त्येष्टि गरिएको हो। शव यात्रामा हजारौंको संख्यामा सर्वसाधारण सहभागी भएका थिए। गत ४ मंसिरमा भएको प्रतिनिधिसभा र प्रदेश सभा निर्वाचनमा त्रिवेणी नगरपालिका७ को नाटेश्वरी आधारभूत विद्यालयको मतदान केन्द्रमा नेपाली कांग्रेस र प्रहरीबीच झडप हुँदा प्रहरीको गोली लागेर नेपाली कांग्रेस समर्थक २५ वर्षिया सञ्जीव अएडीको घटनास्थलमै मृत्यु भएको थियो। उक्त घटनाको आवेशमा आएका कांग्रेसका कार्यकर्ताले अनेरास्ववियुका केन्द्रिय सदस्य चेतन अएडीलाई कुटीकुटी बिभत्स हत्या गरेका थिए। हत्यामा संलग्न २२ जनाका नाममा चेतक अयडीका बुवा गगन अयडीले जिल्ला प्रहरी कार्यालयमा किटानी दिएका छन्। अयडी घरभित्र रहेको बेला तानेर उनलाईनिर्घात कुटपिट गरेको थियो। अयडीलाई उपचारका लागि अछामको बयलपाटा अस्पतालमा लगेका थिए। अस्पताल पुग्नेबित्तिकै अएडीको चिकित्सकले मृत्यु भएको घोषणा गरेका थिए। बयलपाटा अस्पतालबाट पोष्टमार्टम गर्नका लागि चेतनको शव अस्पताल बाजुरामा ल्याइएको थियो। एमाले स्थायी कमिटी सदस्य कर्णबहादुर थापाले चेतनको हत्यारा पक्राउ नगर्दासम्म चरणबद्ध आन्दोलन गर्ने बताएका छन्। शवको दाहसंस्कार गरिसकेका छौं तर हत्यारा पक्राउ नपर्दासम्म शान्तिपूर्ण आन्दोलन चलिरहेन थापाले बताएका छन्। त्रिवेणी७ मा दिउँसो मतदानको समयमा कांग्रेसका कार्यकर्ताले बुथ कब्जा गर्न खोजेपछि सुरक्षाकर्मीले गोली चलाउँदा त्रिवेणी७ बस्ने सञ्जिब अएडीको मृत्यु भएको थियो। सञ्जिवको मृत्यु भए पश्चात विवादले चर्को रुप लिएको थियो। सञ्जीवको मृत्युपछि कांग्रेस कार्यकर्ताले घरघरमा गएर अनेरास्ववियुका केन्द्रीय सदस्य चेतन अएडीलगायत एमाले कार्यकर्तामाथि कुटपिट गरेको थियो। सुरक्षाकर्मीको गोली लागेर मृत्यु भएका सञ्जीव अएडीको भने शुक्रबार आफन्तले शव बुझेर दाहसंस्कार गरिसकेका छन्।
मलको सहज आपूर्तिको व्यवस्था मिलाउन माग,"वीरगन्ज: पर्सा क्षेत्र नम्बर २ का नवनिर्वाचित प्रतिनिधि सभा सदस्य अजय चौरसियाले चुनाव जिते लगत्तै किसानका समस्या समाधानका लागि पहलकदमी लिएका छन् । निर्वाचित भएपछि आफनो क्षेत्रका मतदातालाई धन्यवाद ज्ञापन गर्न घरदैलो गर्ने क्रममा चौरसियालाई किसानले गँहु र दलहन बालीका लागि मलको अभाव भएको भन्दै गुनासो गरेका थिए । किसानको उक्त गुनासो सम्बोधनका लागि मङगलबार बिहान नवनिर्वाचित प्रतिनिधीसभा सदस्य चौरसियाले प्रमुख जिल्ला अधिकारी र जिल्लामा मल आपुर्ति गर्ने सरोकारवाला निकायका प्रमुखहरुसंग छलफल गरेका हुन् । जिल्ला प्रशासन कार्यालय पर्सामा भएको छलफलमा पर्सा २ (क) र (ख) का नवनिर्वाचित प्रदेश सभा सदस्यद्वय श्याम पटेल र रमेश कुर्मीको पनि सहभागिता थियो । छलफलमा चौरसियाले अहिले गँहु र दलहन बालीको सिजनमा डीएपी मल नपाएर किसानहरु तनावमा रहेकाले मलको सहज आपुर्तिको व्यवस्थापन मिलाउन प्रजिअ उमेश ढकालका साथै सरोकारवाला निकायका प्रमुखहरुलाई निर्देशन दिए । नेपाल सरकारले अनुदानमा आयात गरेको मल , जिल्लामा कृषि सामाग्री कम्पनि र साल्ट ट्रेडिङ कर्पोरेशनले कृषि सहकारी संस्था मार्फत आपुर्ति गर्दै आएको छ । छलफलमा चौरसियाले कृषि सहकारी संस्थाहरुले पनि मल वितरणमा बदमाशी गरिरहेको किसानहरुको गुनासो रहेकाले त्यस बारे प्रजिअ , कृषि सामाग्री र साल्ट ट्रेडिङका कार्यालय प्रमुखहरुको ध्यानाकर्षण पनि गराए । छलफलमा जिल्लामा मल आपूर्तिमा देखिएको समस्या सामधानका लागि प्रजिअ ढकालको संयोजकत्वमा अनुगमन समिति गठन गर्ने निर्णय भएको छ । उक्त समितिले हरेक पालिकासंग समन्वय गरी मल वितरणको अनुगमन गरि आपूर्तीमा देखिएको समस्या समाधान गर्ने र मलको आपूर्ति सहज बनाउने बताइएको छ । छलफलमा कृषि सामाग्री कम्पनि लिमिटेड मधेस प्रदेश क्षेत्रीय कार्यालय प्रमुख चन्द्र चौलागाई , साल्ट ट्रेडिङ कर्पोरेसन वीरगन्जका प्रमुख अमोज लामिछाने , कृषि ज्ञान केन्द्र पर्साका प्रमुख मुनिलाल प्रसाद , प्रहरी उपरिक्षक रमेश बस्नेत , सशस्त्र प्रहरी उपरिक्षक तेज प्रसाद पोखरेल, कांग्रेसका क्षेत्रीय सभापति महम्मद शाहबुद्धिन , कांग्रेस पर्साका प्रवक्ता रमेश पाण्डे लगायतको पनि सहभागिता थियो ।"
मधेसकेन्द्रित दल मधेसमै किन कमजोर ?,"जनकपुरधाम : मधेसमा अधिकार प्राप्तिका लागि तीनपटक आन्दोलन भयो । जसमा १ सय १७ जना सहिद भए । मधेस मुद्दा जति चर्किएर आन्दोलनको रापतापमा मधेसवादी शक्तिको आवाज ब्यालेटबाट आयो, त्यो आवाज विस्तारै धमिलो हुँदैछ । आन्दोलन जति पुरानो हुँदै गएको छ, आन्दोलनको विरासत पनि कमजोर हुँदै गइरहेको छ । आन्दोलनको जगमा उभिएको मधेस प्रदेश सरकार मधेस आन्दोलनको सुरुवाति दिनमा मधेसवादी शक्तिमा भएको उर्जा देखिएको छैन । अहिलेको अवस्था हेर्दा लाग्छ मधेसमा आन्दोलन नै भएको थिएन । गत निर्वाचनमा मधेसवादी दलले प्रतिनिधिसभा र प्रदेशसभाको निर्वाचनमा मधेस आन्दोलनको मुद्दा तथा सहिदहरुको नामको फाइदा उठाउन कुनै कसर छाडेनन् । मधेस आन्दोलनको सेन्टिमेन्टमा यहाँका जनताले अपेक्षाकृत मत पनि दिएर पठायो, केही काम पनि गर्यो र तत्कालीन संघीय समाजवादी फोरम र राजपा नेपालले राम्रो जित पनि निकाल्यो । मधेस आन्दोलनबाट देशमा संघीयता, पहिचान, धर्मनिरपेक्षता, समावेशीसमानुपातिक मुद्दा स्थापित गराउन सफल भएपनि नागरिकताको विषय, सत्ता लुप्ताले मधेस आन्दोलनबाट पाएका जनादेशको अनादर गर्दा मधेसवादी दललाई आजको दिनमा महत्व बिर्सदै गएको प्राध्यापक डा सुरेन्द्र लाभको आरोप छ । काठमाडौंमा बसेकाहरुको मनोविज्ञानमा समेत परिवर्तन भएको र मधेसी जनता अब आफूलाई मधेसी कहलाउनमा गर्व गरिरहेको विश्लेषक लाभ भन्छन् । तर, मुख्यत मधेसवादीको टुटफूट र एकले अरुलाई अस्वीकार्यको स्थितिमा मधेस मुद्दालाई तिलाञ्जली दिएर सत्तामा रमाएका कारण मधेसी दलको शक्ति क्षीण भएको छ । मधेस आन्दोलनकै बलमा देशमा संघीयता तथा समावेसिता स्थापित भयो,' लाभले भने, 'मधेस आन्दोलनकै बलमा मधेसी जनताको पहिचान पनि स्थापित भएको छ । काठमाडौंमा बसेकाहरुको मनोविज्ञानमा समेत परिवर्तन भएको र मधेसी जनता अब आफूलाई मधेसी कहलाउनमा गर्व गरिरहेको विश्लेषक लाभ भन्छन् । तर, मुख्यत मधेसवादीको टुटफूट र एकले अरुलाई अस्वीकार्यको स्थितिमा मधेस मुद्दालाई तिलाञ्जली दिएर सत्तामा रमाएका कारण मधेसी दलको शक्ति क्षीण भएको छ । मधेसवादी दलले मधेस आन्दोलनलाई भजाएर खाने, प्रदेशमा मधेसवादी दलको सरकार भएता पनि शासन गर्ने प्रवृति पुरानै शैलीमा चलाउनु, मधेसी जनताले चाहेका कुराहरु अहिलेसम्म पूरा हुन नसक्नु मधेसवादीको कमजोरी भएको राजनीतिक विश्लेषक नित्यानन्द मण्डल बताउँछन् । उनले भने, मधेसमा चाहेको जस्तो विकासको अनुभूति हुन नसक्नु कमजोरी हो । मधेसी जनता काठमाडौंका शासकहरु भन्दा पृथक शासन सोचेका थिए तर सो शासन भन्दा केही पृथक अनुभूति मधेसी जनताले गर्न नसकेको कारण मधेसी जनताले निर्वाचनमा मधेसवादी शक्तिको पक्षमा नदेखिएको मण्डलको आँकलन छ । उनले भने, 'मधेसी आन्दोलनका सूत्रधार सत्तासीनहरुले प्रतिकूल परिस्थितिलाई नियन्त्रण गर्न मधेसी मुद्दालाई सम्बोधन गर्दै सम्झैता गरे पनि परिस्थितिमा परिवर्तन आउने वित्तिकै त्यसलाई खारेज गरिदिने प्रवृत्ति जिम्मेवार हो । मधेसी नेताहरुको सिद्धान्तहीन, अपारदर्शी र भ्रष्ट प्रवृत्ति पनि उत्तिकै जिम्मेवार छ । मधेस आन्दोलन र त्यसले निर्माण गरेको नेतृत्वलाई फकाएर र छक्याएर तत्कालीन राजनीतिक गाँठो फुकाउने बाहेक त्यस्ता सम्झैताहरुको कुनै व्यवहारिक प्रयोजन नदेखिएको राजनीतिज्ञ विश्लेषक चन्द्र किशोरको बुझाइ छ । सरकार बनाउने र गिराउने खेलको अधिनस्त मधेसी दलहरुले गरेका कैयौं सम्झौताप्रति राज्यको संवेदनशीलता र उत्तरदायित्व पनि देखिएन । मधेस आन्दोलन र त्यसले निर्माण गरेको नेतृत्वलाई फकाएर र छक्याएर तत्कालीन राजनीतिक गाँठो फुकाउने बाहेक त्यस्ता सम्झैताहरुको कुनै व्यवहारिक प्रयोजन नदेखिएको राजनीतिज्ञ विश्लेषक चन्द्र किशोरको बुझाइ छ । मुख्य दलहरुले मधेसका महत्वाकांक्षी नेताहरुको व्यक्तिगत स्वार्थको सम्बोधन गरिदिने तर मधेसीको अधिकारलाई वास्ता नगर्ने रणनीति अख्तियार गरे ,'उनले भने,' मधेसी अभिजात वर्गीय नेतृत्वले पनि आफ्नो स्वार्थ पूरा भएपछि मधेसीको अधिकारको वास्ता नगर्दा मुख्य दलहरुलाई सजिलो र मधेसवादी शक्तिलाई असहज हुने नै भयो । मधेसी दलहरुमा विखण्डनसँगै नयाँ ध्रुवीकरणको अभ्यास पनि भइरहेको छ । विगतका आफ्नै क्रियाकलापले गुमाएको मधेसीको विश्वास पुनः प्राप्त गर्न गाह्रो हुने विश्लेषक चन्द्रकिशोरको बुझाइ छ । तर, सबै राष्ट्रिय पार्टीलाई मधेसी नेता थाम्न कठिन भइरहेको अर्को परिस्थिति देखिदैछ । यी सबै संकेतले सबै दलहरूलाई मधेसमा नयाँ रणनीति बनाउन नै दबाब सृजना गर्ने उनको भनाइ छ । राजनीतिक दल र नेतृत्वसँग असाधारण रुपले निरास रहेका मधेसीहरु निर्वाचनप्रति आशावादी थिएनन् । यी कारणहरूले निर्वाचनमा मधेसमा अप्रत्यासित रुपमा कम मत मधेसीको पक्षमा देखियो । संविधानसँग असहमतिको आन्दोलन किन छोडियो? निर्वाचनमा पालैपालो भाग किन लिइयो? विगतका वार्ताहरु किन असफल भए? पछिल्लो चुनावको प्रष्ट सन्देश थियो उपेन्द्रमहन्थले जनकपुरको सत्तालाई प्रभावकारी बनाऊन् र संघीय संसदमा संविधान संशोधनको राजनीतिलाई फराकिलो पारुन्, तर यिनीहरू पथभ्रष्ट भए। संघीय संस्थापनसँग संविधान संशोधनका लागि जुझ्न पनि नसक्ने र आफूले प्राप्त गरेको मधेस प्रदेशको सञ्चालन पनि ठीकसँग गर्न नसक्ने राजनीतिक शक्तिहरु नेपथ्यमा धकेलिएको विश्लेषक मुमाराम खनाल बताउँछन् । उनले भने, मधेस आन्दोलनसँग जोडिएका दलहरुले लोकप्रियता गुमाएको छ। सिंहदरबारको सत्ता समीकरणका लागि आवश्यक तत्व बन्ने गरेका मधेसी शक्तिहरुको रवाफ खस्किनु स्वभाविक हो। संविधानसँग असहमतिको आन्दोलन किन छोडियो? निर्वाचनमा पालैपालो भाग किन लिइयो? विगतका वार्ताहरु किन असफल भए? पछिल्लो चुनावको प्रष्ट सन्देश थियो उपेन्द्रमहन्थले जनकपुरको सत्तालाई प्रभावकारी बनाऊन् र संघीय संसदमा संविधान संशोधनको राजनीतिलाई फराकिलो पारुन्, तर यिनीहरू पथभ्रष्ट भए। विश्लेषक खनाल सीमित नेताहरुलाई जेनतेन सङ्घीय संसदमा पुर्याउने, तिनका पारिवारिक नातेदारलाई संघीय तथा प्रादेशिक सांसद बनाउने तथा तिनका केही व्यापारिक मित्रलाई लेनदेनको आधारमा सांसद बनाउने कार्य मात्रै मधेसवाद होइन। अब तराई मधेसका जनता पनि तिनको सक्कली अनुहारलाई पहिचान गरिसकेकाले मधेसमा मधेसवादी शक्तिको प्रभाव कम हुँदै गएको बताउँछन् । यसलाई कुनै बेला मतदाताले विश्वास गरेको मधेसी दलहरुप्रतिको आक्रोशको रूपमा बुझ्नुपर्छ । उनले भने,'जब यिनीहरू पनि कांग्रेस, एमाले जस्तै काम गर्छन् भने त्यही पुराना र बलिया पार्टीलाई भोट किन नदिनु ?आम मानिसमा एउटा धारणा विकास भयो, यिनीहरूलाई नै किन भोट दिइरहने ? ' कुनै पनि आन्दोलनमा निर्दोष जनताले ज्यान गुमाउनुको प्रमुख कारण तिनको सरलता, भावुकता तथा इमानदारिता नै हुन्छ तर दुर्भाग्य सोझा जनतालाई आन्दोलनको निम्ति अति आवश्यक पात्र ठान्ने नेताहरु आन्दोलन तथा चुनावमा सफलता हासिल गरेपछि आफ्नो घरपरिवारका सदस्यलाई मात्रै सम्झिने गर्नु मधेसवादीको कमजोरी भएको मधेस आन्दोलनका अगुवा शम्भु झा निर्दोषिबताउँछन् । मधेस आन्दोलनको राग र तापमा पहिलो संविधान सभाको निर्वाचनमा ठूलो सफलता हासिल गरे तर सत्तामा पुग्नेवित्तिकै विस्तारविस्तारै आफ्नो सक्कली अनुहार देखाउन थाले। मन्त्री पद हासिल गर्न पटकपटक पार्टी फुटाए । मधेसवादीहरुले सावित गरिदिएको उनको निम्ति मधेसी समुदायको आर्थिक, सामाजिक एवं राजनीतिक अवस्थामा परिवर्तन आओस् भन्ने उद्देश्य त रहेको छैन,'उनले भने। कांग्रेस, एमालेले धेरै गोलमाल र भ्रष्टाचार गरे भनेर हामी मधेसी दलका आन्दोलनमा गयौं, भोट दियौं, तर मधेसी दलहरु पनि त्यस्तै पैसा कमाउने, उपभोक्ता समिति मार्फत बाँडीचुँडी खाने काम गर्दा रहेछन्,'राजनीतिक विश्लेषक तुलानारायण साह भने, पुराना दलभन्दा कुनै फरक नदेखिएको आम मधेसीजनको गुनासो सामाजिक धारणा भयो । जब यिनीहरु पनि कांग्रेस, एमाले जस्तै काम गर्छन् भने त्यही पुराना र बलिया पार्टीलाई भोट किन नदिनु ? यसलाई कुनै बेला मतदाताले विश्वास गरेको मधेसी दलहरुप्रतिको आक्रोशको रूपमा बुझ्नुपर्छ । उनले भने,'जब यिनीहरू पनि कांग्रेस, एमाले जस्तै काम गर्छन् भने त्यही पुराना र बलिया पार्टीलाई भोट किन नदिनु ?आम मानिसमा एउटा धारणा विकास भयो, यिनीहरूलाई नै किन भोट दिइरहने ? ' राजनीतिक सवालमा आम मधेसीको अपेक्षा मधेसी दलहरुले राज्यसत्तासँग अधिकारको लागि संघर्ष गरुन् भन्ने थियो । तर, पाँच वर्षमा मधेसी दलहरूले राज्यसत्तासँग संघर्ष त गरेनन् नै, बरु सत्ताको लागि पालैपालो कांग्रेस र एमालेको अगाडि समर्पण गरे । नागरिकताकै सवालमा पनि मधेसी दलहरुले राष्ट्रिय सहमतिको वातावरण बनाउन सकेनन् । बरु, सम्भावित समाधानलाई टार्ने गरी कांग्रेस र एमालेबीचको ध्रुवीकरण बढाउनतिर लागे । उनीहरुले संविधान संशोधनको मुद्दा पनि प्रभावकारी रुपमा उठाउन सकेनन् । यिनै सामाजिक र राजनैतिक कारणले मधेसी दलहरूले आफ्नै आधार क्षेत्रमा आफूप्रतिको आकर्षण गुमाइरहेकाको विश्लेषक साहको बुझाई छ।"
देशभर चिसो बढ्दै,"काठमाडौं : हाल देशमा जाडो मौसम सुरु हुनै लागेकाले चिसो क्रमशः बढ्दै जाने जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाका मौसमविद् समीर श्रेष्ठका अनुसार नेपालमा तत्कालै अन्य किसिमको मौसमी प्रणाली विकसित हुने देखिएको छैन । यद्यपि, पोष्ट मनसुनको अन्त्य आइसकेको र विन्टर पनि सुरु हुने क्रममा रहेकाले चिसो क्रमशः बढ्नेछ । 'चिसो बढिरहेको छ, पहाडी र हिमाली भेगमा आंशिक बदलीको सम्भावना छ, तर वर्षा या हिमपातको सम्भावना छैन', मौसमविद् श्रेष्ठले भने। नेपालमा सामान्यतयाः डिसेम्बर १ देखि फेब्रुअरी अन्तिमसम्मको अवधिलाई जाडो मौसम मानिन्छ । काठमाडौं उपत्यकामा बिहानीपख हल्का हुस्सुकुहिरो लाग्ने गरेकाले पछिल्ला दिनमा बढी चिसो महशुस गरिएको छ । बिहान केही समय कुहिरो लागे पनि एकदेखि दुई घण्टामा उक्त कुहिरो हटेर पारिलो घाम लाग्ने गरेको छ । दिनभर घाम लाग्ने र रातमा आकाश खुला हुने भएकाले पनि चिसो बढिरहेको मौसमविदको भनाइ छ । महाशाखाले आगामी २४ घण्टाका लागि चेतावनी तथा परामर्श जारी गर्दै तराई भूभागमा हुस्सुकुहिरो लाग्ने तथा देशका अधिकांश भूभागमा तापक्रम क्रमिक रुपमा घट्दै जाने सम्भावना रहेको हुनाले चिसोबाट बच्न आवश्यक सावधानी अपनाउन अनुरोध गरेको छ । आज दिउँसो प्रदेश नं १ तथा गण्डकी प्रदेशका पहाडी भूभागमा आंशिक बदली तथा बाँकी भूभागमा मौसम सामान्यताया सफा रहनेछ । राति सुदूरपश्चिम प्रदेश र कर्णाली प्रदेशलगायत अन्य प्रदेशका पहाडी भूभागमा आंशिक बदली तथा बाँकी भूभागमा आंशिक बदली तथा बाँकी भेगमा मौसम सामान्यतया सफा रहनेछ । भोलि मङ्सिर १४ गते पनि देशका पहाडी भूभागमा आंशिक बदली तथा बाँकी भूभागमा मौसम सामान्यतया सफा रहनेछ ।"
सकसमा नयाँ संसद्,"मंसिर ४ को निर्वाचनबाट सबल सरकारको अपेक्षा गरिएको थियो। तर त्यो परिदृश्य देखिएन। लोकतन्त्रमा जनमत नै प्रमुख हुन्छ, यसको सम्मान गर्नुपर्छ। जनताको म्यान्डेटका रूपमा अहिलेको निर्वाचन परिणामलाई स्वीकार गर्नुको विकल्प छैन। यद्यपि चुनावको गम्भीर समीक्षा भने आवश्यक छ। यसको कारण र परिणामको विश्लेषण जरुरी छ। विशेषगरी विगतको अनुभव, अहिलेको परिणामप्रतिको अवधारणा, यसको सन्देश, प्रभाव र नेपाली राजनीतिको आगामी मार्गचित्र विश्लेषणको मुख्य आयाम हुन सक्छ। सबैभन्दा पहिले विगतका निर्वाचनको परिणाम स्मरण गरौं। नेपालमा यसअघि ६ वटा संसदीय निर्वाचन भए। हरेकजसो निर्वाचनका परिणाम सामान्य अनुमानभन्दा भिन्न रहे। अर्को अर्थमा जनमतको सही आकलन गर्न नसकिएको भन्न पनि सकिन्छ। २०१५ सालको पहिलो संसदीय निर्वाचनमा नेपाली कांग्रेसले बहुमत ल्याउने अनुमान गरिए पनि १०९ मा ७४ सिटसहितको दुईतिहाइ बढी मत प्राप्त गर्यो। २०४८ को निर्वाचनमा तत्कालीन अन्तरिम सरकारका लोकप्रिय प्रधानमन्त्री कृष्णप्रसाद भट्टराईको पराजयलगायत कतिपय परिणाम सामान्य अनुमानभन्दा भिन्न थिए। त्यसपछि २०५१ मा २०५ मा ८८ सिटसहित एमाले पहिलो पार्टी बन्ने र २०५६ मा कांग्रेस २०५ मा १११ सिटको बहुमतसहित पहिलो हुने अभिमत पनि कतिपयको दृष्टिमा स्वाभाविक थिएन। २०६४ सालको पहिलो संविधानसभा निर्वाचनको परिणाम त धेरैलाई स्तब्ध बनाउने खालको थियो। संस्थापन मानिने दुई ठूला पार्टी नेपाली कांग्रेस र नेकपा एमालेलाई ठूलो अन्तरमा पछाडि छोडेर नेकपा माओवादी ६०१ मा २२९ सिटसहित सर्वाधिक ठूलो पार्टीको रूपमा उदय भयो। त्यो परिणामले अब नेपालमा ब्यालेटमार्फत माओवादी युग सुरु भएको अर्थ दिन्थ्यो। तर, त्यो लहर पनि अर्को चुनावसम्म टिक्न सकेन। २०७० को दोस्रो संविधानसभा निर्वाचनमा माओवादी फराकिलो अन्तरको पहिलो स्थानबाट उस्तै ठूलो अन्तरमा तेस्रो हुन पुग्यो। ६०१ सिटमा केवल ८३ मै चित्त बुझाउन बाध्य भयो। कतिपयको दृष्टिमा नयाँ संविधानबमोजिम २०७० मा भएको पहिलो निर्वाचनमा कांग्रेसको पराजय उस्तै स्तब्ध बनाउने खालको थियो। कांग्रेस २७५ सदस्यीय प्रतिनिधिसभामा ६३ सिटमा सीमित बनेको थियो। एमाले एक्लै २७५ मा १२१ स्थानमा थियो भने एउटै घोषणापत्रसहित गठबन्धनमा रहेका एमालेमाओवादी १७४ सिट ल्याएर दुईतिहाइ नजिक थिए। भारतमा त्यहाँको कांग्रेस पार्टी दिनप्रतिदिन कमजोर बनिरहेको समाचार सुनेका नेपाली जनमानसले नेपालमा पनि नेपाली कांग्रेसको समय सकिएको निष्कर्ष निकालेका थिए। तर, त्यो परिवेश लामो समयसम्म रहेन। सोचेभन्दा छिटो कांग्रेसको कमब्याक भयो। निर्वाचनको सम्पूर्ण परिणाम आइसकेको छैन। प्रत्यक्षको केही सिट र समानुपातिकको नतिजा आइसक्न बाँकी छ। तर, परिणामको आकलन गर्न सकिने अवस्था भने देखिएको छ। नेपाली कांग्रेस सबैभन्दा ठूलो दल बनेको छ। तर बहुमत ल्याउन असफल भएको छ। एमाले सके बहुमत नसके पनि सबैभन्दा ठूलो पार्टी बन्ने आशामा थियो। तर दोस्रोमै रोकिएको छ। माओवादी दोस्रो दल बन्ने दाबी गरिरहेको थियो। तर, ठूलो मतान्तरमा सिटको आधारमा तेस्रो बनेको छ। एकीकृत समाजवादी तेस्रो बन्ने आशामा थियो। तर, सातौंको पंक्तिमा खडा हुन बाध्य भएको छ। समानुपातिकतर्फ त तीन प्रतिशतको थ्रेसहोल्ड पनि दुरुह बन्दै गएको छ। भर्खर खुलेको राष्ट्रिय स्वतन्त्र पार्टी सबैलाई आश्चर्यमा पार्ने गरी सिटको आधारमा चौथो राष्ट्रिय दलको रूपमा प्रतिनिधिसभामा उपस्थित हुने निश्चित भएको छ। विगतमा एक सिटमा सीमित राप्रपा पनि राष्ट्रिय पार्टीको रूपमा उल्लेख्य संख्यासहित संसद्मा पुगेको छ। मधेसवादी दलको पहिचान बोकेका जनता समाजवादी पार्टी र लोकतान्त्रिक समाजवादी पार्टी विगतको तुलनामा नराम्ररी खुम्चिएका छन्। नयाँ शक्तिको रूपमा राष्ट्रिय स्वतन्त्र पार्टीसँगै नागरिक उन्मुक्ति पार्टी र जनमत पार्टीको प्रवेश भएको छ भने नेमकिपा र राष्ट्रिय जनमोर्चा एक एक सिटमा यथावत् रहेका छन्। स्वतन्त्रतर्फको पाँचको संख्या पनि उल्लेख्य नै मान्न सकिन्छ। अघिल्लो निर्वाचनमा आशालाग्दो देखिएका विवेकशील साझालगायतका कतिपय पार्टीहरू अहिले दृश्यमै रहेनन्। यस पटकको निर्वाचनको अनुमानभन्दा फरक छ। नेपाली कांग्रेसले विगतभन्दा धेरै प्रगति गरेको छ। तर, महागठबन्धनमा पनि यति सीमित प्रगति गर्नु कुनै उत्साहजनक नतिजा होइन। नेकपा एमालेले विगतको उपलब्धि जोगाउन सकेको छैन। उसका लागि पनि यो उत्साहको विषय रहेन। यद्यपि चौतर्फी घेराबन्दीबीच महागठबन्धनसँगको प्रतिस्पर्धामा उत्रिएको एमालेले हासिल गरेको उपलब्धि र समानुपातिकमा पहिलो पार्टीको ताज कायमै राख्नु त्यो पार्टीको लोकप्रियता र सामथ्र्यको परिचायक हो। सिटमा केही पछि परे पनि राजनीतिक रूपमा भने यो निर्वाचन एमालेले नै जितेको छ। माओवादीका लागि यो परिणाम स्तब्ध बनाउने खालको हो। एकीकृत समाजवादीले विभाजनको औचित्य सावित गर्न सकेन। राष्ट्रिय स्वतन्त्र पार्टीको उदय यो निर्वाचनको सबैभन्दा ठूलो समाचार हो। यो निर्वाचनको मुख्य सन्देश पनि यही हो। यसले यथास्थितिप्रतिको असन्तोष र परिवर्तनको उत्कट आकांक्षालाई प्रतिविम्बित गरेको छ। यो शासनमा नयाँ हस्तक्षेप हो। निर्विकल्प कोही पनि छैन। विकल्प जोसुकै आउन सक्छ, जतिबेला पनि आउन सक्छ भन्ने सन्देश यसले दिएको छ। यद्यपि यो दिगो हो कि पानीको फोका सरह हो भन्ने यकिन गर्न भने यसलाई थिग्रिन दिनुपर्छ। वैकल्पिक शक्तिको रूपमा राष्ट्रिय स्वतन्त्र पार्टीको उदय हो भन्नु अहिले निकै हतारो हुन्छ। यद्यपि यो पुराना राजनीतिक दल र नेतृत्वको लागि सुधारको जवर्जस्त दबाब हो भन्ने कुरामा भने कुनै सन्देह छैन। राजनीतिक दलको निर्माण र विनिर्माणका निश्चित प्रक्रिया हुन्छन्। सैद्धान्तिकदार्शनिक मान्यता हुन्छ। संगठन निर्माणका विधि र सञ्चालनको प्रक्रिया हुन्छ। नीतिगत आधार र कार्यक्रमगत प्राथमिकता हुन्छ। कतिपय दलको निर्माण कुनै आन्दोलन वा अभियानको क्रममा पनि हुन सक्छ। तर, दलीय स्वरूपमा लगेपछि त्यसअनुसारको अभ्यास अपरिहार्य हुन्छ। यस सन्दर्भमा राष्ट्रिय स्वतन्त्र पार्टीको विकास कसरी हुन्छ, अहिल्यै केही भन्न सकिन्न। विचारधारात्मक स्पष्टता, उपयुक्त कार्यदिशा र कार्यगत परिपक्वतासँगै यसको भविष्य निर्धारण हुनेछ। अहिलेलाई शंकाको सुविधा दिन सकिन्छ। तर विश्वासको वातावरण बनाउन उसले धेरै मेहनत गर्नुपर्ने हुन्छ। यसको नेतृत्व र पार्टीको भविष्य आकलन गर्न केही समय कुर्नुपर्ने हुन्छ। तर राष्ट्रिय स्वतन्त्र पार्टीको उदय र राप्रपाको पुनरोदय माओवादी केन्द्रले लिएको तेस्रो स्थान र राजनीतिक समीकरणमा तेस्रो धारको हैसियत कसले लिने भन्ने प्रतिस्पर्धाको निम्ति हुन सक्ने सम्भावनालाई भने नकार्न सकिन्न। जनमत पार्टी संघीय संसद्मा एक सिटमा मात्र उपस्थित छ। यद्यपि जनमतको हिसाबले तराई मधेसको वैकल्पिक शक्तिको रूपमा विकास हुने सम्भावना प्रबल छ। नागरिक उन्मुक्ति पार्टीको उपस्थिति निश्चित मुद्दामा अन्याय महसुस गर्नेको प्रतिक्रिया अवश्य हो। तर, यसको विकास हस्तक्षेपकारी शक्तिको रूपमा हुन्छ भन्ने आधार अझै देखिँदैन। अहिलेको निर्वाचनले सबैभन्दा बढी अस्तित्वको संकटतर्फ धकेलेको माओवादी केन्द्र, जसपा, लोसपा र एकीकृत समाजवादीलाई हो। वैचारिक सैद्धान्तिक जग भत्काएर सत्ताको आडमा शक्ति आर्जन गर्न खोज्दा उनीहरू जनताबाट धेरै टाढा पुगिसकेको यो निर्वाचन परिणामले पनि देखाउँछ। विगतको समीक्षा र आगतको सम्भावनालाई गम्भीरतापूर्वक लिई पार्टी पुनर्गठन र एकताको निम्ति अग्रसर नहुने हो भने यी पार्टीहरूको भविष्य लामो हुने छैन। तेस्रो पार्टी वा शक्तिको हैसियतमा पनि नरहने स्थिति आउन सक्छ। यस सन्दर्भमा एकीकृत समाजवादीले तत्काल एमालेसँग एकताको बाटोमा लाग्नु श्रेयष्कर हुन सक्छ। माओवादीले तत्काल सहकार्य र विस्तारै एकतामा जानु सिद्धान्त र व्यवहार दुवै दृष्टिले उपयुक्त हुन्छ। यद्यपि सत्ता गठबन्धनमा रहनुपर्ने दबाबमा रहेको कारण यस मार्गमा तत्काल अग्रसर हुने सम्भावना निकै कम देखिन्छ। जसले अन्ततः उसलाई थप क्षति गर्दै जानेछ। यस्तै जसपा र लोसपाको निर्माण पनि ठूला दलबाट विद्रोहको रूपमा भएका कारण सबै मधेसी शक्तिबीच सहकार्य र एकता वा वैचारिक पृष्ठभूमिअनुसार पुरानै पार्टीमा पुनर्संयोजन उपयुक्त विकल्प हुन सक्छ। यो निर्वाचनले फेरि पनि संसद्मा कुनै पनि दललाई बहुमत दिएन। दुई ठूला दलबाहेक अरू कुनै पनि दुईवटा दल मिलेर सरकार बनाउन सक्ने अवस्थासमेत बनेन। यसले मुलुकलाई अघिल्लो पटकभन्दा पनि बढी अस्थिरतातर्फ धकेल्यो। निर्वाचन सकिएपछि भावी सरकारको खाका सामुन्नेमा आउने गर्छ। तर, यहाँ पहिलो सरकार गठनमै सकस हुने अवस्था छ। शक्ति बाँडफाँटमा निश्चित सहमति गरेर सत्ता गठबन्धनलाई निरन्तरता दिई पहिलो सरकार बन्न सक्छ। तर त्यसको भविष्यमाथि आश्वस्त हुने स्थिति छैन। अहिलेको परिदृश्य हेर्दा संसद्ले पाँच वर्ष व्यतित गर्नेमै शंका छ। कथंकदाचित पाँच वर्ष पूरा गरे पनि सरकार बनाउने र ढाल्ने खेलमै बढी समय व्यतित हुने अवस्था छ। फलतः संसद् नै सकसमा पर्नेछ भने प्रणालीप्रति जनविश्वास घट्दै जानेछ। राष्ट्रिय हित र लोकतन्त्रका निम्ति यो शुभ संकेत होइन। मुलुकका दुई प्रमुख राजनीतिक शक्ति नेपाली कांग्रेस र नेकपा एमाले नै हुन्। यो निर्वाचनले पनि त्यसलाई पुनर्पुष्टि गरेको छ। आपसी प्रतिस्पर्धा मात्र होइन, मुलुकलाई स्थिरता, सुशासन र समृद्धिको यात्रामा हिँडाउने जिम्मेवारी पनि यिनै दुई दलको हो। सत्ता वा प्रमुख विपक्षीको हैसियतमा लोकतन्त्रलाई बलियो बनाउन पनि यिनले नै मेहनत गर्नुपर्छ। मुलुकका सामुन्ने विद्यमान चुनौतीको सामना गर्न यिनीहरूबीच बलियो सहकार्य हुन आवश्यक छ। त्यस्तो सहकार्य सरकारमा सँगै बस्दैमा मात्र हुने होइन। बृहत्तर हित र राष्ट्रिय आवश्यकतालाई बोध गर्न सके जो जहाँ रहे पनि न्यूनतम समझदारी कायम हुन सक्छ। नागरिक स्वतन्त्रता, राष्ट्रिय स्वाभिमान र लोकतन्त्रका लागि यी दुई दलले न्यूनतम समझदारी नदेखाउने हो भने फेरि पनि बाह्य शक्तिको चलखेल बढ्ने निश्चित छ। पछिल्लो निर्वाचनको परिणाम आइनसक्दै त्यसको संकेत देखिइसकेको छ। अहिले पनि मुलुक निर्माणको दायित्व नबुझ्ने अनि अर्काको पराजयमै खुसी हुने हो भने जनताको ठूलो बलिदानबाट प्राप्त उपलब्धि गुम्ने, लोकतन्त्र नै खतरामा पर्ने र मुलुक अकल्पनीय संकटमा धकेलिने स्थिति आउन सक्छ। यो निर्वाचनले फेरि पनि संसद्मा कुनै पनि दललाई बहुमत दिएन। दुई ठूला दल बाहेक अरू कुनै पनि दुईवटा दल मिलेर सरकार बनाउन सक्ने अवस्थासमेत बनेन। यसले मुलुकलाई अघिल्लो पटकभन्दा पनि बढी अस्थिरतातर्फ धकेल्यो।"
राजनीतिक तरंगको खेल,"दोहा : विश्व राजनीतिमा सदैव चर्चामा रहने नाम हो, इरान र अमेरिका। यी दुई राष्ट्र कतार विश्वकप फुटबलअन्तर्गत मंगलबार आपसमा भिड्दा खेलकुदसँगै राजनीतिक तरंग पनि ल्याउने छन्। इरान र अमेरिकाबीचको खेल सन् १९९८ कै पुनरावृत्त भए पनि यस पटक छुट्टै परिणाम निस्कनेमा अमेरिकी प्रशिक्षक ग्रेग बेरहल्टर आशावादी छन्। सन् १९९८ मा लियोनको स्टेड डे गेल्यान्डमा भएको खेल राजनीतिक खेलका रुपमा चित्रित भएको थियो। त्यतिबेला इरान र अमेरिकाबीचको सम्बन्ध निकै चिसिएको थियो। तीन दशकदेखिको तनावपूर्ण सम्बन्धका कारण इरानी सर्वोच्च नेता अली खामेनीले आफ्ना खेलाडीलाई अमेरिकी खेलाडीहरूसँग हात नमिलाउन आदेशसमेत दिएका थिए। तर, इरानी खेलाडीहरूले शान्ति प्रस्तावका रुपमा अमेरिकी खेलाडीलाई शान्तिको प्रतीक सेतो गुलाव दिएर सँगै फोटो खिचेका थिए। खेल पनि शान्तिपूर्ण रुपमा नै सम्पन्न भएको थियो। उक्त खेलमा इरानले अमेरिकालाई २१ गोलले पराजित गरेको थियो। इरानसँग पराजित भएपछि अमेरिका समूह चरणबाटै बाहिरिएको थियो। उक्त पराजय अमेरिकाले समूह चरणमा भोगेका सातमध्ये एक हो। मंगलबार इरान र अमेरिका अल थुमामा रंगशालामा उत्रिँदा सन् १९९८ को विश्वकपकै झल्को दिनेछ। यी दुई राष्ट्र २२ वर्षपछि आपसमा भिड्दै छन्। सन् १९९८ को तनावपूर्ण खेलपछि इरान र अमेरिकाले सन् २००० मा मैत्रीपूर्ण खेलमा प्रतिस्पर्धा गरेका थिए। जनवरी १६ मा भएको उक्त मैत्रीपूर्ण खेल ११ गोलको बराबरीमा सकिएको थियो। लामो समय आन्तरिक राजनीतिकमा रुमलिएको इरानले फुटबलमा राम्रै प्रगति गरेको सन्देश दिएको थियो। इरान र अमेरिकाबीच अझै शत्रुतापूर्ण सम्बन्ध रहे पनि अमेरिकी प्रशिक्षक ग्रेग बेरहल्टर त्यसको झल्को मंगलबार रातिको खेलमा नपर्ने बताउँछन्। उनी खेलकुदमा राजनीतिको असर नपर्ने र दुवै टोलीले जितका लागि खेल्ने दाबी गर्छन्। मैले तीन अलग अलग देशबाट खेलेको छु। स्विडेनको प्रशिक्षकको भूमिका पनि निर्वाह गरिसकेको छु। फुटबल सबैको प्रिय खेल हो। यस खेलले धेरै मानिससँग भेट गराउँछ। सबैसँग घुलमिल पनि गराउँछ, उनी भन्छन्, मंगलबार राति मैले मैदानमा चर्को प्रतिस्पर्धा हुने देखेको छु। किनभने दुवै टोली नकआउट चरणमा पुग्न चाहन्छन्। यसमा राजनीति र हाम्रा देशहरूको सम्बन्धले कुनै अर्थ राख्दैन्। हामी फुटबल खेलाडी हौं। फुटबल खेल्दैछौं। उनीहरू (इरान)का खेलाडी पनि फुटबल नै खेल्न कतार आएका हुन्। अमेरिकाविरुद्ध बराबरीको नतिजाले पनि इरान अन्तिम १६ मा पुग्न सक्नेछ। तर, पछिल्ला दुई खेलमा बराबरीको नतिजा निकालेको अमेरिकाका लागि जितको विकल्प छैन। विश्वकपमा अमेरिकाले समूह चरणको तेस्रो खेल एक पटक मात्रै जितेकाले पनि मंगलबार राति इरानभन्दा अमेरिका दबाबमा हुनेछ। तर, बलियो टोली इङ्ल्यान्डसँग बराबरी खेल्दै अमेरिकाले सकारात्मक सन्देश प्रवाह गरेको छ। त्यसैले अमेरिकोको भाग्य अरुसँग नभई आफैसँग भएको प्रशिक्षक ग्रेग बेरहल्टरले राम्रैसँग बुझेका छन्। मंगलबार हामीले जित्छौं वा विश्वकपबाट बाहिरिने छौं भन्ने कुरा हाम्रो तयारीमा निर्भर रहने छ। हामीले अहिलेसम्म राम्रो तयारी गरेका छौं, उनी भन्छन्, जब तपाई विश्वकपजस्तो ठूलो प्रतियोगिता खेल्दै हुनुहुन्छ र आफ्नो भाग्यको परीक्षा गर्दै हुनुहुन्छ, बास्तवमै त्यो विशेष क्षण हुनेछ। प्रभाव पार्न सक्ने खेलाडी सार्दन अनमौन (इरान) पहिलो हाफमा बेन्चमै सीमित भएका अनमौनले वेल्सविरुद्ध पहिलो रोजाईमै मौका पाएका थिए। दोस्रो खेलमा पाएको मौकाको पूर्ण सदुपयोग गरेका उनले प्रभावशाली प्रदर्शन गरेका थिए। सुरुवाती समयमा इरानले गरेको गोल अफसाइड हुँदा त्यसमा पनि उनले उत्कृष्ट आक्रमणको नमुना देखाएका थिए। वेल्सविरुद्ध अजमौनले गरेका सर्वाधिक चार प्रहार इरानी खेलाडीका लागि सर्वाधिक थियो। एउटा प्रहार पोलमा लागेर फर्किएको थियो। उनले नै गरेको अर्को सशक्त प्रहारमा वेल्सका गोलरक्षक वाइन हेन्नेसी बाधक बन्दा स्कोरसिटमा नाम लेखाउन भने उनी असफल भए। पहिलो खेलमा बेन्चमा थन्किनु परेपछि पाएका मौकामा उत्कृष्ट प्रदर्शन गरेका अनमौन मेहेदी तारेमीसँग मिलेर अमेरिकी रक्षापंक्तिको टाउको दुखाई बन्न सक्छन्। तारेमीले वेल्सविरुद्धको खेलमा अजमौनसँगै सहकार्यमा आठ वटा ठूला मौका सिर्जना गरेका थिए। क्रिस्टियन पुलिसिच (अमेरिका) मंगलबारको खेल अमेरिकालाई जित्नै पर्नेछ। त्यसैले इरानविरुद्धको आक्रमण पुलिसिचमा निर्भर हुनेछ। इङ्ल्यान्डविरुद्ध उत्कृष्ट प्रदर्शन गरेका पुलिसिचले प्रहार र ठूला मौका गरी पाँच वटा अवसरको सिर्जना गरेका थिए। जुन उनको टिमबाट त्यो खेलमा सर्वाधिक थियो। फिल्डमा साँच्चै मेहेनत गरेका पुलिसिच इङ्लिस डिफेन्डरका लागि सबैभन्दा चिन्ताको विषय बनेका थिए। पछिल्लो समय बाल्यकालमा देखाएको क्षमताबाट पुलिसिच माथि उठ्न सकेनन् भन्ने चर्चा छ। त्यसैले यो विश्वकपको मञ्च उनीमाथि शंका गर्नेलाई उत्तर दिने माध्यम पनि बन्न सक्छ।"
गोरखामा राष्ट्रिय स्वतन्त्र पार्टी सहित ३४ जनाको धरौटी जफत,"गोरखा: स्थापनाको छोटो समयमै राष्ट्रिय पार्टी बन्न सफल भएको राष्ट्रिय स्वतन्त्र पार्टीको गोरखामा भने धरौटी जफत भएको छ । रास्वपासहित गोरखाका ३४ जना उम्मेद्वारको धरौटी जफत भएको हो । सदर मतको १० प्रतिशत मत नल्याउने प्रतिनिधि सभाका १७ र प्रदेश सभाका १७ उम्मेद्वारको धरौटी जफत भएको जिल्ला निर्वाचन कार्यालयले जनाएको छ । गोरखा १ मा गठबन्धन दल र नेकपा एमालेका उम्मेदवारबाहेक सबैको धरौटी जफत भएको छ । गोरखा २ मा गठबन्धन, एमाले र राष्ट्रिय स्वतन्त्र पार्टी बाहेक सबै उम्मेदवारको धरौटी जफत भएको छ । गोरखा १ मा राप्रपाका उदय भट्ट, राष्ट्रिय स्वतन्त्र पार्टीका सुवर्ण रोकाय, जसपाका रुपेश राना, मंगोल नेशनल अर्गनाइजेशनका देवबहादुर थापाको धरौटी जफत भएको छ । त्यस्तै सुशासन पार्टीका मीनबहादुर श्रेष्ठ, जन समाजवादी पार्टीका उत्तरबहादुर खड्का, नेमकिपाका लीलाकुमारी बुढाथोकी र स्वतन्त्र उम्मेदवार विष्णु पुडासैनीको धरौटी जफत भएको निर्वाचन कार्यालयले जनाएको छ । त्यस्तै क्षेत्र नं २ मा नेकपा माओवादी केन्द्र, नेकपा एमाले र राष्ट्रिय स्वतन्त्र पार्टी बाहेक अन्य उम्मेदवारको धरौटी रकम जफत भएको छ। राप्रपाका सुशील पन्त, राप्रपा नेपालका कुलबहादुर बस्नेत, नेपाली कांग्रेस(बीपी)का टीकादत्त पोखरेल, नेकपा मालेका नारायणबाबु आचार्यको धरौटी जफत भयो । नेमकिपाका प्रल्हाद लामिछाने, मंगोल नेशनल अर्गनाइजेशनका सोमबहादुर गुरुङ, हाम्रो नेपाल पार्टीका प्रकाश थापा र स्वतन्त्र उम्मेदवार गणेश देवकोटा र विनोदकुमार गुरुङको धरौटी जफत भएको कार्यालयले जनाएको छ । प्रदेश सभातर्फ पनि निकटत्तम प्रतिस्पर्धीबाहेक सबैको धरौटी जफत भएको छ । गोरखा १ को प्रदेश १ बाट उम्मेदवार बनेका मंगोल नेशनल अर्गनाइजेशनका गंगाबहादुर राना, राप्रपाका सुदीप ढकाल, राप्रपा नेपालका हरिराम अर्याल, पिपल्स पार्टीका विष्णुबहादुर कुँवर र स्वतन्त्र उम्मेदवार रामशरण आचार्यको धरौटी जफत भएको छ । गोरखा १ को २ बाट उम्मेदवार बनेका राप्रपाका सोमनाथ अधिकारी, राप्रपा नेपालकी सरिता देवकोटा, मंगोल नेशनल अर्गनाइजेशनका रामबहादुर लामा र पिपल्स पार्टीका रामचन्द्र कुमालको धरौटी जफत भएको कार्यालयले जनाएको छ । त्यस्तै गोरखा २ को १ का उम्मेद्वार राप्रपाका राजेन्द्र शाह, राप्रपा नेपालका सुवोध बस्नेत, मंगोल नेशनल अर्गनाइजेशनका दिपीका गुरुङ बराम, हाम्रो नेपालका सरोज गिरी र स्वतन्त्र उम्मेद्वार बिलबहादुर तामाङको धरौटी पनि जफत भएको छ । गोरखा २ को प्रदेश २ का उम्मेद्वार राप्रपाका ठाकुर लामिछाने, राप्रपा नेपालका सफिदिन मियाँ, मंगोल नेशनल अर्गनाइजेशनका रामबहादुर घले र स्वतन्त्र उम्मेद्वार हरि पोखरेलको धरौटी जफत भएको निर्वाचन कार्यालयले जनाएको छ । प्रतिनिधि सभामा प्रत्यक्षतर्फको उम्मेदवारले उम्मेदवारी दर्ता गर्दा १० हजार रुपैयाँ धरौटी राख्नुपर्ने व्यवस्था छ । ती उम्मेदवारले सम्बन्धित क्षेत्रमा सदर भएकामध्ये १० प्रतिशतभन्दा कम मत पाएमा धरौटी जफत हुने निर्वाचन कानुनमा व्यवस्था छ । प्रतिनिधि सभा सदस्यको निर्वाचनमा गोरखा क्षेत्र नं १ मा कुल ६० हजार दुईसय ८२ मत खसेकोमध्ये ५७ हजार दुई ३१ मत सदर भएको थियो । सदर मतको १० प्रतिशत हुनका लागि पाँच हजार सात सय २४ मत कटाउनुपर्ने थियो । त्यस्तै, गोरखा क्षेत्र नं २ मा प्रतिनिधिसभातर्फ कुल ५४ हजार ४४ मत खसेकोमा ५० हजार नौ सय १८ मत सदर भएका थिए । सदर मतको १० प्रतिशत हुनका लागि ५ हजार ९२ मत ल्याउनुपर्थ्यो।"
जनताको विश्वास खेर जान दिँदैनौं,"विकासप्रेमी नेताको राष्ट्रिय छवि बनाएका गुल्मीका एमाले नेता गोकर्ण विष्टको यो चौथो विजयी हो। उनी गुल्मी क्षेत्र नम्बर २ बाट प्रतिनिधिसभा सदस्यमा निर्वाचित भएका हुन्। २०५४, २०७०, २०७४ र २०७९ मा उनले चुनाव जिते। २०६४ को पहिलो संविधानसभा निर्वाचनबाहेक गुल्मी २ को नतिजा उनकै पोल्टामा परेको छ। विगतको तुलनामा उनलाई यसपालि चुनाव जित्न त्यति सहज भएन। पाँच दलीय गठबन्धनको चौतर्फी घेरा तोड्दै उनी २ हजार ४४ मतान्तरले विजयी भएका छन्। समृद्ध गुल्मी बनाउन उनले बुनेका सपना, चुनावी अूनभूति र समग्र राष्ट्रिय राजनीतिको सेरोफेरोमा केन्द्रित रहेर गोकर्ण विष्टसँग अन्नपूर्ण पोस्ट्की गंगा खड्काले गरेको कुराकानी : विगतको तुलनामा तपाईंलाई यसपालि चुनाव जित्न निकै चुनौती देखियो नि किन ? अहिले एमालेकाविरुद्ध अरू सवै पार्टीहरू एकजुट भए। जसरी पनि एमालेलाई सिध्याउनुपर्छ भन्ने मनसायले विपक्ष दलका साथीहरू लागेका थिए। हाम्रोविरुद्ध चौतर्फी घेराबन्दी भयो। तर, त्यो घेराबन्दी गुल्मीका जनताले मन पराएनन्। यहाँका आमनागरिकले हामीलाई साथ, समर्थन गर्नुभयो। यो चुनौतीका बीच जनताले आशा भरोसाका साथ हामीलाई विजयी गराउनुभएको छ। यस क्षणमा सबै गुल्मीका मतदाताहरूलाई धन्यवाद दिन्छु। गठबन्धनको चौतर्फी घेराबाट चुनाव जित्दा कस्तो अनूभूति भइरहेको छ ? यो गठबन्धन देशभित्रका पार्टीहरूको भन्दा पनि देशविदेशका कम्युनिष्ट शक्तिहरूको हो भन्ने मलाई लाग्छ। ग्रान्ड डिजाइनका साथ गठबन्धन गरिएको थियो। मलाई यहाँका नागरिकहरूले चौथोपटक निर्वाचित गराउनुभएको छ। उहाँहरूले जुन आस्था र विश्वासले मलाई मतदान गर्दै आइरहनुभएको छ। म त्यो विश्वास कहिल्यै टुट्न दिने छैन। यसपालि निर्वाचित हुँदा म थप गम्भीर र भावुक पनि भएको छु। विगतका तुलनामा अझ धेरै मैले आमनागरिकका समस्यालाई समाधान गर्नु पर्नेछ। युगौंयुगसम्म सम्झना हुने खालका कामहरू गर्नु पर्नेछ। म यहाँका नागरिकहरूको दुःखसुखको सारथि बनेर काम गरेको छु र गरिरहन चाहन्छु। चुनावका बेला गरिएका प्रतिबद्धता कसरी पूरा गर्ने योजनामा हुनुहुन्छ ? भौतिक पूर्वाधार, खानेपानी, सिँचाइ, विद्यालय, अस्पताललगायतका योजनाहरू मैले अघि सारेको छु। हामीले अगाडि सारेका पूर्वाधारका योजनाको निर्माणलाई पूर्णता दिने योजना मेरो हुन्छ। सामाजिक सुरक्षा, सामाजिक न्याय, जनताको जीवनलाई सुखी बनाउने कुरालगायतलाई केन्द्रित गरेर मैले काम गर्नेछु। केन्द्रबाट समावेश गर्ने योजनालाई गुल्मीमा उच्च प्राथमिकतामा राखेर काम गर्छौं। विगतको तुलनामा अझ बढी देखिने र प्रत्यक्ष अनुभूति गर्ने गरी काम गर्नेछु। जनताको जीवनस्तरमा सुधार ल्याउनका लागि सम्पूर्ण हिसाबले मेरो ध्यान केन्द्रित हुनेछ। गुल्मी २ लाई समृद्ध बनाउने तपाईंको खास योजना के हो ? गुल्मीका प्रत्येक वडामा पुग्ने सडकलाई कालोपत्रे गर्ने हाम्रो प्रमुख एजेण्डा छ। अझै पनि जिल्लामा भरपूर्ण विद्युत् नभएकाले त्यसलाई पूर्णता दिन्छौं। प्रत्येक घरधुरीमा स्वच्छ खानेपानी, प्रत्येक पालिकामा १५ शैयाको अस्पताल निर्माणलाई पूर्णता, जिल्ला अस्पताललाई थप गुणस्तरीयता बनाउने, किसानहरूको जिन्दगीमा गुणात्मक परितर्वन गर्ने खालका नीति तथा कार्यक्रम हामीले अघि सारेका छौं। आफ्नै गाउँ ठाउँमा युवाहरूले श्रम, सीपको प्रयोग गर्ने विषयमा गम्भीरताका साथ ध्यान दिनुपर्ने छ। वैदेशिक रोजगारीबाट फर्किएका यूवाहरूलाई समाजमा पुनः स्थापित गर्ने सवालमा पनि हामीले काम गर्छौैं। तर, यो राष्ट्रिय स्तरको चुनौतीको विषय छ। नेपाली युवाहरूमा अवसरको खोजीकै कारण निराशा भएको पाइन्छ। युवाहरूमा आशा जगाउने, भविष्यका लागि शिक्षा, खेलकुद, स्वास्थ्यको ग्यारेन्टी, आय आर्जन र स्वरोजगारका कार्यक्रम र जनताको जीवनमा परिवर्तन ल्याउने गरी हामी अगाडि बढ्छौं। जिल्लामा पार्टीको संगठन सुदृढीकरण गर्नुपर्ने स्थिति देखियो वा देखिएन ? पार्टी संगठनको कामलाई राजनीतिक र वैचारिक रूपमा दुरुस्त बनाउनुपर्छ। यो देशभरी नै सोच्नु पर्नेछ। केही समय हामी पार्टीभित्रको आन्तरिक समस्यामा अल्झियौं। माओवादी र एमालेभित्रको एकीकरण पछि वैचारिक रूपमा विचलन आयो। अब सांगठनिक र वैचारिक रूपमा पार्टीलाई सुदृढीकरण गर्नुपर्छ। पार्टीको आन्तरिक जीवन बलियो नहुँदासम्म कुनै पनि पार्टीले प्रभावकारी कार्यसम्पादन गर्न सक्दैनन्। यस निर्वाचनमा एमालेले जुन नतिजा ल्यायो, यसलाई कसरी लिनुभएको छ ? एक प्रकारले भन्ने हो भने एमालेलाई समाप्त गर्ने योजनासहित डिजाइन बनेको थियो। चौतर्फी घेरा तोडेर भए पनि हामी नेपालको दोस्रो पार्टी भयांै। पहिलो पार्टी बन्ने हाम्रो सपना पूरा हुन सकेन। तर, जुन चुनौती र कठिनाइबीच नतिजा आएको छ। यो पनि समानान्तर हैसियतका रूपमा हामीले लिएका छौं। संसदभत्र होस् वा बाहिर हामी जहाँ हुँदा पनि जनताको सर्वोपरी हितमा काम गर्छौं। यो उपलब्धीलाई थप प्रभावकारी बनाउने गरी हामी विगतको भूमिकालाई अझ गुणस्तरीय बनाउँछौं। वामगठबन्धनको कुरा नेताहरूले गरेका छन्। त्यो कत्तिको सम्भव होला ? पार्टी एकताको सम्भावना त म तत्काल देख्दिनँ। पार्टी एकताको तीतो अनुभव हामीले गरिसकेका छौं। पार्टी बन्ने, फेरि भत्किने खालको नेपालको राजनीतिमा जुन प्रकारका समीकरण देखिएका छन यसले सरकार कस्तो बन्ने भन्नेमा चुनौती देखिन्छ। हामीलाई सरकारमा जान कुनै हतारो छैन। मुख्य कुरा त संविधानका मर्म, जनताका चाहाना, देशमा परेका संकटहरूलाई समाधान गर्न, जनतामा पैदा भएको निराशालाई चिर्न हामी गम्भीर भएर लाग्छौं। विगतका कमजोरीलाई सच्च्याएर एमाले नयाँ ढंगले जानुपर्छ भन्ने विषयमा हामी सचेत छौं। अबको सरकार कसरी बन्ला ? जनताले दिएको म्यान्डेड भनेको फेरि पनि मिलेर जाउँ भन्ने नै छ। लोकतान्त्रिक अभ्यास र एकल बहुमत नभएको अवस्थामा न्यूनतम मूल्य, मान्यतामा टेकेर अगाडि बढ्नुपर्छ। हामी जस्तो प्रकारको निर्वाचन प्रणाली अपनाएका छौं। यो प्रकारको निर्वाचनले एउटा पार्टीको बहुमत आउने कुरा ज्यादै कठीन छ। युगौंयुगसम्म सम्झना हुने खालका कामहरू गर्नु पर्नेछ भौतिक पूर्वाधार, खानेपानी, सिँचाइ, विद्यालय, अस्पताललगायतका योजनाहरू मैले अघि सारेको छु केन्द्रबाट समावेश गर्ने योजनालाई गुल्मीमा उच्च प्राथमिकतामा राख्छौं गुल्मीका प्रत्येक वडामा पुग्ने सडकलाई कालोपत्रे गर्ने हाम्रो प्रमुख एजेण्डा छ एमालेले जनताको बीचमा सार्वजनकि गरेका वाचाहरू पूरा गर्छ। राष्ट्रका सामू आएका चुनौतीलाई मध्यनजर गरेर लोकतन्त्रलाई जन आकर्षित, देशको समृद्धि, जनताको खुसी बनाउने गरी नै यो परिणामलाई लैजानुपर्ने छ। फेरि हुने निर्वाचनले पनि एउटा पार्टीको मात्र बहुमत आउँछ भन्ने छैन। जस्तो परिणाम आएको छ त्यसैलाई टेकेर जनताको हितमा सरकार बन्नुपर्छ। एमालेले सरकार बनाउन पहल गर्छ कि गर्दैन ? हामी सरकार बनाउन पहलै गर्दैनौं भन्ने होइन। नेकपा एमालेले जनताको बीचमा सार्वजनकि गरेका वाचाहरू पूरा गर्छ। संसदीय मर्यादा, लोकतान्त्रिक अभ्यास, जनताका चाहानाविपरीत जान हामीलाई मिल्दैन। स्वस्थ मर्यादामा रहेर हामी भूमिका निर्वाह गर्छौं। हाम्रा भूमिकाहरू जनताप्रति जवाफदेही भएर अघि बढ्छन्। लोकतन्त्रलाई समृद्ध बनाउने गरी हाम्रा प्रयासहरू हुनेछन्। हामी गलत अभ्यासमा लाग्दैनौं। कसैले गलत अभ्यास गर्यो भने जनताको बल र सहयोगमार्फत हामी लोकतन्त्रलाई बोलियो बनाउन लाग्छौं।"
पाखाकी कान्छीको आँसु,"खाना, नाना, छाना, शिक्षा र स्वस्थ मानिसका आधारभूत आवश्यकता हुन्। लोक कल्याणकारी राज्यले जनताका यस्ता आधारभूत आवश्यकतालाई निःसर्त लागू गराउन खोज्छ। गैरजिम्मेवार, स्वार्थी र कपटपूर्ण राजनीति भएको मुलुकमा लोककल्याणकारी कदमको अपेक्षा गर्नु निरर्थक हुन्छ। आज कुनै कमजोर आर्थिक अवस्था भएको नागरिकलाई कुनै ठूलो रोग लाग्यो भने कि त कसैको दयाको भीख माग्नुपर्ने हुन्छ कि त टुलुटुलु हेरेर मृत्युलाई पर्खिनुपर्ने बाध्यता हुन्छ। क्यान्सर एउटा त्यस्तो घातक रोग हो जुन लागेपछि धनीलाई पनि गरिब बनाउँछ। कमजोर आर्थिक अवस्था हुनेहरूको त धन पनि सकिन्छ, ज्यान पनि। स्वास्थका कारणले ज्यान र धन दुवै सकिन लागेकी एउटी त्यस्तै कान्छीको वास्तविक कथा यहाँ प्रस्तुत गरिँदै छ। भक्तपुरको च्याम्हसिँह, सुडाल, कलममसी हुँदै नगरकोट जाने बाटोको खण्डमा एउटा ठूलो पीपलबोट छ। त्यस नजिकै टिनकोे छानो भएको एउटा सानो एकतले घर छ। उनको कान्छा नाम गरेका श्रीमान् पहिल्यैदेखि एक्लै बस्ने र टोलाउने गर्थे। सायद त्यही भएर उनको घर अरू गाउँलेको भन्दा पर र एकान्त ठाउँमा रहेको पाखाबारीमा बन्यो। पाखाबारीमा घर बनाएको हुनाले अम्बिकालाई सबैले पाखाकी कान्छी भन्न थाले। तिनै पाखाकी कान्छी एक्लो संघर्ष गरेर जीवनको गाडी घिसारिरहेकी थिइन्। उनका श्रीमान् मानसिक रोगी थिए, छन्। उनी छ सन्तानकी आमा भइन्। सबैलाई दुःखम् सुखम् हुर्काइन् बढाइन्। भएको थोरै जग्गाजमिनमा सागपात र अन्न रोपेर अनि गाईबस्तु पालेर उनको जीविका जसोतसो चल्दै थियो। छोरीहरू हुर्केका थिए। श्रीमान्ले केही काम नगरे पनि दिनभर दैलो कुरेर बस्थे। उनी बनिबुतो र किस्मत गरेर जीवन धान्ने लेठो गर्थिन्। यही वर्षको तीजमा उनलाई अचानक रिँगटा लाग्यो। शरीर कमजोर र शिथिल भयो। बेहोस भएर ढलिन्। उनलाई अस्पताल लगियो। उनको रोग पत्ता लाग्यो। उनलाई रक्त क्यान्सर भएको रहेछ। जो होचो उसैका मुखमा घोचो। जो कमजोर उसैमाथि बज्र प्रहार। जो सोझो उसैको उठीबास। यस्तो देख्दा लाग्छ यो दैव भन्ने कुनै तŒव छैन यो चराचरमा। नत्र दुःखीलाई नै दुःख किन ? पीडितलाई नै पीडा किन ? राज्यले पनि गरिबका नाउँमा अनेक योजना ल्याउँछ। यस्ता असाध्यै रोग लागेका गरिबलाई निःशुल्क उपचार गर्ने नीति किन लिँदैन ? कान्छीको उपचार गर्दा उनको १५ लाखभन्दा बढी पैसा सुलिइसकेको छ। एकचोटि केमो चलाउँदा ५६ हजार खर्च हुने रहेछ। यो जाँच, त्यो जाँच। यता जाऊ, त्यता जाऊ। यो खाऊ त्यो खाऊ। दिनको लगभग तीन हजारको औषधि खानुपर्ने रहेछ। यसरी पैसाको खोलो बगिरहेको छ। यति खर्च गर्दा पनि रोग निको हुन्छ भन्ने केही ग्यारेन्टी छैन। सास छइन्जेल आस भनेझैं उपचार नगरी बस्न पनि भएन। सधैं पीडा सहेर बस्न पनि त सकिँदैन। अहिलेसम्म ऋणपान गरेर जेनतेन उनको उपचार चलिरहेको छ। सुनेअनुसार कसै कसैले उनको घरबारीमा समेत आँखा गाडिसकेका छन्। बाध्यतामा परेकालाई कन्याइकन्याई लुट्ने एकथरी मानिसको धन्दा जो हुन्छ। कान्छीको ज्यान के हुन्छ थाहा छैन तर उनको भए नभएको धन पनि निख्रिँदै छ। त्यसमाथि पहिल्यैदेखि आधा जीउ भएको उनका श्रीमान्को चिन्ता छँदै छ। यस्तो बेलामा उनलाई साहस, ढाडस र सहयोगको खाँचो छ तर यस्तो हुन सकिरहेको छैन। अहिले उनी घरमै बसेर नियमित अस्पताल धाउँदै छिन्। हप्ता हप्ता र कहिले त दुईतीन दिनमा अस्पताल धाउनुपर्छ। एम्बुलेन्सले समेत अस्पताल लगेर ल्याएको तीन हजार लिने रहेछ। अहिले केही दिन अघिदेखि भने चाँगुनारायण नगरपालिकाले उनलाई निःशुल्क एम्बुलेन्सको व्यवस्था गरेको रहेछ। गज्जबको अनुभूति के भयो भने मुलुकमा चुनावको चाड आयो। उनको घरदैलो भएर सयौं नेता कार्यकर्ता हिँडे। ती सबै माग्न मात्रै आए। तिनले दिने कुरा गरेनन्। अपवादलाई छोडेर तिमीलाई के भएको छ समेत भनेर कसैले सोधेन। सोध्नेले पनि हामीलाई भोट दियौ भने मात्रै यसो यसो गरिदिउँला भने। सबैलाई जित्नु छ। आफ्नो मान्छेलाई जिताउनु छ। कुनै पद हत्याउनु छ। वा ठेक्कापट्टा हात पार्नु छ। अपराधीलाई छुटाउनु छ। हरे ! हामीले कस्तो समाज बनायौं ! रोगमा पनि राजनीति ! लासमा पनि राजनीति ! म आफैं पिताजीको किरियामा थिएँ। तेह्रौं दिनको पुण्यतिथिका दिन मैले कान्छीका बारेमा थाहा पाएँ। आफैं थकित, पीडित र प्रताडित मैले के नै गर्न सक्थें ? दुई दिनपछि कान्छीलाई भेट्न गएँ। म जाँदा उनी अस्पतालमा केमो चढाउन गएकी रहिछन्। उनका श्रीमान्सित केही बातचित गरें। सोधेका प्रश्नको उनी एकोहोरो जवाफ दिन्थे। उनलाई चोट, पीडा र मर्मको मतलब छैन। उनी पूर्ण रूपमा श्रीमतीमाथि निर्भर रहेछन्। थाहा छैन कान्छीलाई तलमाथि पर्यो भने उनको जीवनको डुंगा कुन भुँमरीमा पर्ने हो। करिब दुई घण्टाको पर्खाइपछि कान्छीसित भेट्ने मौका मिल्यो। उनी लगातार खोकिरहेकी थिइन्। अर्को थप रोगले पनि समातेको रहेछ। उनलाई निमोनिया पनि भएछ। उनको उपचार गर्ने डाक्टर सापलाई भेटेर वास्तविकता बुझ्न मन लागेको थियो। डाक्टर सापको नम्बर भनेर कसैले दिएको नम्बरमा डायल गरें। अर्कै मानिसले फोन उठाए। डाक्टरलाई भन्नु र मलाई भन्नु एउटै हो के छ भन्नुस् भने। सायद उनी डाक्टरका असिस्टेन्ट थिए कि। मैले कान्छीका बारेमा जिज्ञासा राख्दा उनले भरेसम्म तपाईंलाई सबै डिटेल उपलब्ध गराउँला भने। मैले तीन दिनसम्म पर्खिएँ तर त्यो भरे कहिल्यै आएन। मैले कान्छी सामु केही प्रश्न गरें। कसरी यस्तो भयो ? सुरुमा कुनकुन लक्षण (कुलक्षण) देखिए ? अहिले कसरी उपचार हुँदै छ ? कसले कति ऋण दियो ? यी सबै प्रश्नको एउटै जवाफ आयो। त्यो हो आँसु। केबल आँसु। यस्ता रोगीका लागि लेख लेखेर चन्दा उठाएर वा रोइकराई गरेर केही रकम उठाउन सकिन्छ ? प्रश्न उठ्न सक्छ, कति जनाका लागि गुहार माग्ने ? के आफ्ना नागरिकलाई निःसर्त उपचार गरी बचाउने दायित्व राज्यको होइन ? अब राज्यलाई एकछिन भुलौं। मनकारी दातामा मेरो आग्रह छ, कान्छीलाई तपाईंको सहयोगको खाँचो छ। कान्छीलाई आफ्नोभन्दा पनि आधा जीउ बाँचिरहेका उनका श्रीमान्को चिन्ता छ। हार्दिकताका साथ अनुरोध, मन ठूलो बनाएर उनै कान्छीका लागि केही गरौं। राज्यले पनि गरिबका नाउँमा अनेक योजना ल्याउँछ। यस्ता असाध्यै रोग लागेका गरिबलाई निःशुल्क र निःसर्त उपचार गर्ने नीति किन लिँदैन ?"
तीनदिनदेखि रोकिएको सुनसरी४ को मतगणना सुचारु गर्न सर्वदलीय बैठक बस्दै,धरान : तीनदिनदेखि रोकिएको सुनसरी४ को मतगणना आजबाट सुरु हुने भएको छ। निर्वाचन आयोगले मत गणना गर्न मुख्य निर्वाचन अधिकृतको कार्यालय सुनसरीलाई निर्देशन दिएपछि सर्वदलीय बैठक बसेर मतगणना सुचारु गर्ने सुनसरीका प्रमुख जिल्ला अधिकारी इन्द्रदेव यादबले बताए। मत गणनामा खटिएका कर्मचारीले ६ सय ६ काल्पनिक मत एमाले उम्मेदवार जगदीश कुसियतको गणना गरेको आरोप लगाउँदै कांग्रेसले विरोध गरेपछि मतगणना रोकिएको थियो। यस क्षेत्रमा एमालेका कुसियत र संचारमन्त्री समेत रहेका कांग्रेसका ज्ञानेन्द्र कार्की चुनावी प्रतिस्पर्धामा छन्। कांग्रेस सुनसरी क्षेत्र नम्बर४ का निर्वाचन परिचालन समितिका संयोजक रेवति दुलालले काल्पनिक ६०६ मत क्यान्सिल गर्ने गन्न बाँकी रहेको मत गणना गर्ने तयारी भैरहेको बताए। प्रमुख जिल्ला अधिकारी यादबले सर्वदलीय बैठकबाट सहमति गराइ मत गणना सुरु गर्ने बताए। उनले विवमद बढेका कारण मतगणना स्थल इनरुवाको भगवती मावीमा प्रयाप्त सुरक्षाकर्मी परिचालन गरिएको बताए। अहिलेसम्म गरिएको मत गणनामा कांग्रेसका कार्कीले २३ हजार ४३९ मत र एमालेका कुसियतले २३ हजार ३४१ मत प्राप्त गरेका छन्। कार्की ९८ मतले अगाडि छन्। ६० हजार मतगणना सम्पन्न भएको र २१ हजार मतगणना गर्न बाँकी छ।
जहाज ढिलो हुँदा विमानस्थलमा तोडफोड,विराटनगर : विराटनगर विमानस्थलमा सोमबार राति तोडफोड भएको छ। जहाज ढिलो हुँदा गन्तव्यमा पुग्न समस्या भएको भन्दै आक्रोशित बनेका यात्रुले तोडफोड गरेका हुन्। श्री एयरलाइन्सको जहाजमार्फत काठमाडौं जानलाई ७६ जना यात्रु तयारी अवस्थामा थिए। उनीहरुलाई साँझ ७:३० बजेको उडान समय दिइएको थियो। लगभग १ घण्टाअघि नै यात्रुहरु विमानस्थलल पुगेका थिए। तर ३ घण्टासम्म विमानस्थलमै प्रतीक्षा गर्नु परेको र समयमै उडान नभएको भनेर आक्रोशित बनेका यात्रु तोडफोडमा उत्रिएका हुन्। साँझ ७:३० बजेको उडान समय दिइएको भए पनि जहाज ८:४५ बजेतिर मात्रै आइपुग्यो। अवतरण गर्नेवित्तिकै प्राविधिक समस्या देखिएको भनेर उक्त जहाज विराटनगर विमानस्थलमै रोकिनुपर्ने अवस्था आएको जानकारी श्री एयरलाइन्सले यात्रुलाई गरायो। यात्रु लिन आएको जहाज काठमाडौं फर्कन नसक्ने भनेर अर्को जहाज आउँदै गरेको जानकारी माइकिङमार्फत गराइयो। विमानस्थल प्रमुख रेन्जी शेर्पाले अर्को जहाज आइपुग्न केही समय लागेपछि गन्तव्यमा पुग्न ढिलो भएको भन्दै यात्रु तोडफोडमा उत्रिएको जानकारी दिए। उनका अनुसार राति ९:३० बजेतिर यात्रुले तोडफोड गर्दा प्रस्थान कक्षको सिसा फुटेको छ। स्थितिलाई नियन्त्रणमा लिन प्रहरी परिचालन गरिएको थियो। काठमाडौंबाट केहीबेरमै आइपुगेको अर्को जहाजले यात्रु लिएर गएपछि अवस्था साम्य भएको शेर्पाको भनाइ छ। उनका अनुसार काठमाडौंको मौसम ढिलो खुलेकाले सोमबार बिहानैदेखि उडानमा ढिलाइ भइरहेको थियो। तोडफोडबाट विमानस्थलमा सामान्य क्षति पुगेको शेर्पाले बताए।
निर्वाचित सांसद कति समावेशी ?,"काठमाडौं : प्रतिनिधि र प्रदेशसभा निर्वाचनको जारी मत परिणामले समानुपातिक समावेशीताको अवस्था झन् कमजोर देखाएको छ। प्रतिनिधिसभातर्फ निर्वाचनको अन्तिम मत परिणाम आउन लाग्दा प्रत्यक्षतर्फ जम्मा एक जना मात्रै दलित समुदायबाट निर्वाचित भएका छन्। समाचार तयार पर्दासम्म १ सय ५८ सिटको मत परिणाम आएको छ। प्रत्यक्षतर्फ १ सय ६५ क्षेत्र छ। बाजुरा, दोलखा र स्याङजा २ को मतगणना भएको छैन। दोलखामा पुन : निर्वाचन गराउने आयोगको तयारी छ। सुनसरी४ मा सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीले नै मतगणना रोक्न लगाएका छन्। प्रत्यक्षतर्फको करिब अन्तिम परिणाम आइसक्दा एक जना पनि मुस्लिम समुदायबाट निर्वाचित भएका छैनन्। निर्वाचनमा विजयी हुनेहरूमा अधिकांश खस, आर्य समुदायकै छन्। परिणाम आएका १ सय ५८ मध्ये ९२ जना खसआर्य समुदायका छन्। कांग्रेसबाट ४०, एमालेबाट २४, माओवादी केन्द्रबाट ८, राप्रपाबाट ५, राष्ट्रिय स्वतन्त्र पार्टीबाट ६, नेकपा एसबाट ७, जसपाबाट १ र लोसपाबाट १ जना खसआर्य समुदायबाट निर्वाचित भएका छन्। यो तथ्यांकलाई हेर्दा ५८ प्रतिशत खसआर्य नै निर्वाचित भएको देखिन्छ। यो निर्वाचनमा प्रत्यक्षतर्फ ३८ जनजाति आदिवासी निर्वाचित भएका छन्। जसमा कांग्रेसबाट ८, एमालेबाट ११, माओवादी केन्द्रबाट ८ जनजाति आदिवासी निर्वाचित भएका छन्। यस्तै रास्वपाबाट १, नेकपा एसबाट ३, राप्रपाबाट २, जसपाबाट १, लोसपाबाट १ र नागरिक उन्मुक्तिबाट ३ जना पनि आदिवासी समुदायका व्यक्ति निर्वाचित भएका छन्। हालसम्मको मत परिणामअनुसार एक जना जनजाति स्वतन्त्रबाट निर्वाचित भएका छन्। पछिल्लो मतपरिणामअनुसार २५ जना मधेसी समुदायका उम्मेदवार यो निर्वाचनमा निर्वाचित भएका छन्। जसमा कांग्रेसबाट ५, एमालेबाट ६, माओवादी केन्द्रबाट १, जसपाबाट ५, लोसपाबाट २ र स्वतन्त्रबाट ४ जना निर्वाचित भएका हुन्। संविधानले राज्यका हरेक तहमा ३३ प्रतिशत महिलाको प्रतिनिधित्व ग्यारेन्टी गरेको छ। तर, प्रत्यक्षतर्फ जम्मा ८ जना मात्रै महिला निर्वाचित भएका छन्। दुई जना प्रतिस्पर्धामा छन्। कांग्रेसबाट १, एमालेबाट ३, माओवादी केन्द्रबाट १, रास्वपाबाट २ र नागरिक उन्मुक्ति पार्टीबाट एक जना महिला निर्वाचित भएका छन्। एक जना पनि मुस्लिम समुदायबाट निर्वाचित भएनन्। विजयी हुनेहरूमा अधिकांश खस, आर्य समुदायकै छन्। प्रत्यक्षतर्फ जम्मा ८ जना मात्रै महिला निर्वाचित। यो निर्वाचनमा ७ जना थारु समुदायबाट निर्वाचित भएको निर्वाचन आयोगको तथ्यांकले देखाउँछ। प्रतिनिधिसभातर्फ कांग्रेस, माओवादी केन्द्र, नेकपा एस, लोसपाबाट ११ जना थारु प्रतिनिधि निर्वाचित भएका छन्। नागरिक उन्मुक्तिबाट २ जना र स्वतन्त्र एक जना निर्वाचित भएका छन्। यता एमालेबाट एक जना पनि थारु उम्मेदवार निर्वाचित भएका छैनन्। प्रतिनिधिसभामा एमालेबाट जम्मा एक जना मात्रै दलित निर्वाचित भएका छन्। अन्य पार्टीबाट कोही पनि दलित समुदायबाट उठेका उम्मेदवार निर्वाचित भएका छैनन्। मुस्लिम र अल्पसंख्य एक जना पनि निर्वाचित भएका छैनन्। महिलालाई अन्य समूहमा समेत राखिएकाले दलले प्राप्त कुल सिट संख्या र समावेशीको तथ्यांक तलमाथि पर्छ। कांग्रेस : नेपाली कांग्रेसको ५३ सिट जित्दा खसआर्य समुदायका ४० जना छन्। ८ जना आदिवासी जनजाति निर्वाचित भएका छन्। ५ जना मधेसी र १ जना थारु निर्वाचित भएका छन्। कांग्रेसमा मुस्लिम, दलितको प्रतिनिधित्व निल भएको छ। एमाले : ४२ सिट जितेको एमालेमा निर्वाचित हुने २४ जना खस, आर्य छन्। अन्य दलको तुलनामा एमालेबाट धेरै जनजाति समुदायका उम्मेदवारले जितेका छन्। हालसम्मको मत परिणामअनुसार ११ जना जनजाति प्रतिनिधिसभा सदस्य भएका छन्। त्यस्तै ६ मधेसी, १ दलित निर्वाचित भएका छन्। यो पार्टीबाट सबैभन्दा धेरै ३ जना महिला निर्वाचित भइरहेका छन्। सुनसरी ३ मा एमालकी भगवती चौधरीको अग्रता छ। उदयपुर १ मा मञ्जुकुमारी चौधरीले पच्छाइरहेकी छन्। एमालेबाट ११ जना महिलाले उम्मेदवारी दिएका थिए। माओवादी केन्द्र : समावेशीता र समानुपातिक प्रणालीको सबैभन्दा बढी वकालत गर्ने माओवादी केन्द्रको अवस्था भने यस्तै देखिँदैन। हालसम्म प्रत्यक्षतर्फ १७ सिट मात्रै जितेको छ। जसमा आधा जति अर्थात् ८ जना खस, आर्यले जितेका छन्। ८ जना नै जनजाति आदिवासी प्रतिनिधिसभा सदस्य भएका छन्। प्रतिनिधिसभामा एक जना दलित उम्मेदवार उठाएकोमा त्यसमा पराजय भोग्नुपर्यो। यस्तै मुस्लिमको प्रतिनिधि पनि छैन। थारु, मधेसी र महिलामा ११ जना निर्वाचित भएका छन्। राष्ट्रिय स्वतन्त्र पार्टी : छोटो समयमा मतदाताको मन जितेको राष्ट्रिय स्वतन्त्र पार्टी संसद्मा चौथो शक्तिका रूपमा उदाएको छ। माओवादी केन्द्रको हाराहारीमा समानुपातिकतर्फ मत ल्याएको रास्वापा पनि खासै समावेशी देखिन्न। यो पार्टीले जम्मा ७ सिट जितेको छ। भर्खरै उदाएको पार्टीबाट २ जना महिला निर्वाचित भएका छन् भने १ जना जनजाति प्रतिनिधिसभाको सदस्य भएका छन्। रास्वपाबाट निर्वाचित ७ मध्ये ६ जना खसआर्य नै छन्। यो पार्टीमा दलित, थारु, मधेसी समुदायका कोही निर्वाचित भएका छैनन्। राप्रपा : यसपटकको निर्वाचनमा पाँचांै शक्तिका रूपमा राप्रपाको उदय भएको छ। अघिल्लो निर्वाचन १ सिट मात्रै जितेको राप्रपाले यसपटक ७ सिट जितेको छ। जसमा अध्यक्ष राजेन्द्र लिङदेनसहित २ जना जनजाति निर्वाचित भएका छन्। हिन्दुराष्ट्र र राजतन्त्रको वकालत गर्ने यो पार्टीबाट ५ जना खसआर्य नै निर्वाचित भएका छन्। मधेसी, दलित, महिला, थारुको प्रतिनिधि निल नै छ। नेकपा एकीकृत समाजवादी : माधवकुमार नेपालले नेतृत्व गरेको यो पार्टीले प्रत्यक्षमा १० सिट जितेको छ। जसमा ३ जना जनजाति छन्, ७ खस, आर्य छन्। एकजना थारुको प्रतिनिधित्व छ। दलित, मुस्लिम, मधेसी एमालेबाट फुटेर बनेको यो पार्टीबाट एक जना पनि निर्वाचित भएनन्। उसलाई थ्रेस होल्ड कटाउन पनि हम्मेहम्मे परिरहेको छ। जसपा : मधेस केन्द्रित यो दलबाट अधिकांश मधेसी समुदायकै उम्मेदवार निर्वाचित भएका छन्। जसपाले ६ सिट जितेको छ भने एकमा अग्रता लिएको छ। यो पार्टीबाट जम्मा १ जना मात्रै खर्सआय धनुषा १ बाट दीपक कार्की निर्वाचित भएका छन्। जनजाति समुदायबाट सुनसरी १ मा अशोककुमार राईले जितेका छन्। लोसपा : लोसपाबाट जम्मा ४ जना निर्वाचित भएका छन्। जसमा एक खसआर्य र एक जनजाति थारु निर्वाचित भएका छन्। २ जना मधेसी समुदायकै छन्। महिला र दलित समुदायबाट कोही परेका छैनन्। नागरिक उन्मुक्ति पार्टी : यो निर्वाचनबाट उदाएको यस पार्टीले संसद्मा ३ सिट जितेका छ। रेशम चौधरीले नेतृत्व गरेको यो पार्टीबाट दुई जना थारु र एक जना जनजाति निर्वाचित भएका छन्। जसमा एक जना महिला पनि छन्। जनमत पार्टी : सिके राउतले नेतृत्व गरेको यो पार्टीले यो पटक जबरजस्त प्रभाव परेको मतपरिणामले देखाउँछ। मधेसमा मसिहा भनेर चिनिने जसपाका अध्यक्ष उपेन्द्र यादव हराए राउत चम्किएका छन्। उनले भारी मतले यादवलाई हराएका छन्। प्रतिनिधिसभामा राउत आफैंले जितेका छन्। नेमकिपा : भक्तपुर १ बाट प्रेम सुवाल निर्वाचित भएका छन्। उनी नेमकिपाबाट निर्वाचित हुने एक मात्र सांसद हुन्। यो पार्टीबाट अन्य समावेशीताको अन्य कुनै सभागिता छैन। राष्ट्रिय जनमोर्चा : राष्ट्रिय जनमोर्चाबाट पनि यो निर्वाचनमा एक जना मात्रै निर्वाचित भएका छन्। त्यसमा पनि खस, आर्यबाट निर्वाचित भएका छन्। जनमोर्चाबाट निर्वाचित चित्रबहादुर केसी मात्रै निर्वाचित हुन्। प्युठानबाट लडेकी दुर्गा पौडेल भने पराजित भएकी छन्। स्वतन्त्र : स्वतन्त्रमा जितेका ५ जनामध्ये सबै मधेसी र थारु समुदायका छन्। मोरङ५ बाट योगेन्द्र मण्डल, रौतहट ३ बाट प्रभु साह, रौतहट २ बाट किरण साह, सर्लाही ४ बाट अमरेशकुमार सिंह र बर्दिया २ बाट लालविर चौधरीले जितेका छन्। लालवीर रेशम चौधरीका बुवा हुन्। कांग्रेस खसआर्य १ प्रदीप पौडेल २ विष्णुकुमार कार्की ३ वीरबहादुर बलायर ४ मोहनबहादुर बस्नेत ५ डिल्लीराज पन्त ६ श्यामकुमार घिमिरे ७ दीपक गिरी ८ दिलेन्द्रप्रसाद बडू ९ चन्द्रकान्त भण्डारी १० मोहन आचार्य ११ एनपी साउद १२ किशोरसिंह राठौर १३ रामनाथ अधिकारी १४ रमेश लेखक १५ सञ्जयकुमार गौतम १६ देवप्रसाद तिम्लिसेना १७ अर्जुननरसिंह केसी १८ राजेन्द्र बजगार्इं १९ दीपक खड्का २० रामहरि खतिवडा २१ दुर्लभ थापा क्षेत्री २२ ऐनबहादुर शाही ठकुरी २३राजेन्द्रकुमार केसी २४ उदयशमशेर जबरा २५ दिक्पालकुमारी शाही २६ हृदयराम थानी २७ सुनीलकुमार शर्मा २८ सन्तोष चालिसे २९ शंकर भण्डारी ३० सुरेन्द्रराज आचार्य ३१ राजु थापा ३२ पुष्पबहादुर शाह ३३ रमेश रिजाल ३४ शशांक कोइराला ३५ डा शेखर कोइराला ३६ विश्वप्रकाश शर्मा ३७ शेरबहादुर देउवा ३८ पूर्णबहादुर खड्का ३९ रामचन्द्र पौडेल ४० गगनकुमार थापा जनजाति १ पूर्णबहादुर तामाङ (कान्छाराम) २ योगेश गौचन थकाली ३ खमबहादुर गुर्बजा ४ टेकबहादुर गुरुङ ५ डिकबहादुर लिम्बु ६ तेजुलाल चौधरी ७ प्रकाशमान सिंह ८ सीता गुरुङ मधेशी सांसद १ महेन्द्रकुमार राय २ अजयकुमार चौरसिया ३ दिनेशकुमार यादव ४ विनोदकुमार चौधरी ५ रामकृष्ण यादव थारु १ तेजुलाल चौधरी महिला १ सीता गुरुङ एमाले खर्सआर्य १ सूर्यबहादुर थापा क्षेत्री २ महेश बस्नेत ३ हरिप्रसाद उप्रेती ४ पदम गिरी ५ भीमप्रसाद आचार्य ६ दामोदर भण्डारी ७ महेशकुमार बर्तौला ८ सूर्यप्रसाद ढकाल ९ देवराज घिमिरे १० गोकर्ण विष्ट ११ नारायणप्रसाद आचार्य १२ ठाकुरप्रसाद गैरे १३ टोपबहादुर रायमाझी १४ अच्यूतप्रसाद मैनाली १५ अम्बरबहादुर रायामाझी १६ विद्या भट्टराई १७ दामोर पौडेल वैरागी १८ बासुदेव घिमिरे १९ ऋषिकेश पोखरेल २० बलराम अधिकारी २१ गोकुलप्रसाद बाँस्कोटा २२ योगेशकुमार भट्टराई २३ केपी शर्मा ओली २४ विष्णुप्रसाद पौडेल जनजाति १ बसन्तकुमार नेम्वाङ २ लीलानाथ श्रेष्ठ ३ तारामान लामा तामाङ ४ कृष्णगोपाल श्रेष्ठ ५ लालप्रसाद साँवा(एसबी) ६ मानवीर राई ७ मनबहादुर गुरुङ ८ राजेन्द्रकुमार राई ९ प्रेमबहादुर महर्जन १० सुवासचन्द्र नेम्बाङ ११ पृथ्वीसुब्बा गुरुङ मधेशी १ ज्वालाकुमारी साह २ लक्ष्मी महतो (कोइरी) ३ राजकुमार गुप्ता ४ मंगलप्रसाद गुप्ता ५ रामशंकर यादव ६ जुलिकुमारी महतोे दलित १ छविलाल विश्वकर्मा महिला १ जुलिकुमारी महतो २ ज्वालाकुमारी साह ३ विद्या भट्टराई माओवादी केन्द्र खसआर्य १ माधव सापकोटा २ देवेन्द्र पौडेल ३ लेखनाथ दाहाल ४ महेन्द्रबहादुर शाही ५ रेशा शर्मा ६ पुष्पकमल दाहाल प्रचण्ड ७ शक्ति बस्नेत ८ जनार्दन शर्मा जनजाति १ पूर्णबहादुर घर्तीमगर २ हितमान तामाङ ३ राजकुमार राई ४ सुदन किराती ५ छिरिङ डम्डुम लामा (भोटे) कार्चेन ६ सूर्यमान तामाङ (दोङ) ७ अमनलाल मोदी ८ वर्षमान पुन थारु १ अमनलाल मोदी मधेशी १ महिन्द्रराय यादव महिला १ रेखा शर्मा राष्ट्रिय स्वतन्त्र पार्टी खसआर्य १ शिशिर खनाल २ हरि ढकाल ३ गणेश पराजुली ४ रवि लामिछाने ५ सोविता गौतम ६ तोसिमा कार्की जनजाति १ विराजभक्त श्रेष्ठ महिला १ सोविता गौतम २ तोसिमा कार्की राप्रपा खसआर्य १ दीपकबहादुर सिंह २ धवलशमशेर जबरा ३ विक्रम पाण्डे ४ दीपक बोहरा ५ ज्ञानबहादुर शाही (ज्ञानेन्द्र) जनजाति १ राजेन्द्र लिङदेन २ ध्रुवबहादुर प्रधान नेकपा एस खसआर्य १ राजेन्द्रप्रसाद पाण्डे २ प्रकाश ज्वाला ३ धनबहादुर बुढा ४ अम्मरबहादुर थापा ५ शेरबहादुर कुँवर ६ भानुभक्त जोशी ७ माधवकुमार नेपाल जनजाति १ मेटमणि चौधरी २ कृष्णकुमार श्रेष्ठ(किसान) ३ प्रेमबहादुर आले थारु १ मेटमणि चौधरी जसपा खसआर्य १ दीपक कार्की जनजाति १ अशोककुमार राई मधेशी १ राजकिशोर यादव २ वीरेन्द्रप्रसाद महतो ३ रामसहायप्रसाद यादव ४ नवलकिशोर साह सुुडी ५ प्रदीप यादव लोसपा खसआर्य १ शरदसिंह भण्डारी मधेशी १ सर्वेन्द्रनाथ शुक्ल ३ महन्थ ठाकुर जनजाति १ रामप्रकाश चौधरी थारु १ रामप्रकाश चौधरी नागरिक उन्मुक्ति पार्टी जनजाति १ अरुणकुमार चौधरी २ गंगाराम चौधरी ३ रन्जिता श्रेष्ठ थारु १ अरुणकुमार चौधरी २ गंगाराम चौधरी जनमत पार्टी १ सिके राउत नेमकिपा १ प्रेम सुवाल राष्ट्रिय जनमोर्चा १ चित्रबहादुर केसी स्वतन्त्र थारु १ लालवीर चौधरी मधेशी १ योगेन्द्र मण्डल २ अमरेशकुमार सिंह ३ किरणकुमार साह ४ प्रभु साह"
सांसद बने जो व्यवसायी,"काठमाडौं : व्यापारिक पृष्ठभूमिका राजनीतिज्ञहरू प्रतिनिधिसभा छिरेका छन्। मंसिर ४ गते भएको प्रतिनिधिसभा निर्वाचनमा व्यवसाय पृष्ठभूमिका डेढ दर्जन व्यवसायीले जितेका छन्। कांग्रेसबाट ९ जना, नेकपा एमाले र एकीकृत समाजवादीबाट दुईदुईजना उम्मेदवारले निर्वाचन जितेका छन्। जसपा, राप्रपा र राष्ट्रिय स्वतन्त्र पार्टीबाट एकएक जना व्यवसायी निर्वाचित भएका छन्। व्यवसायी नै निर्वाचित भएपछि निजी क्षेत्र पनि उत्साहित भएको छ। व्यवसाय भोगेका सांसदबाट निजी क्षेत्रका गुनासा सम्बोधन हुने अपेक्षा निजी क्षेत्रको छ। निजी क्षेत्रको मुद्दा सम्बोधन गर्न ती व्यावसायिक पृष्ठभूमिका सांसदबाट सहजीकरण हुनेमा निजी क्षेत्रका अगुवाहरू आशावादी छन्। सीजी ग्रुपका अध्यक्ष अर्बपति विनोद चौधरी नवलपरासी १, पर्यटन व्यवसायी राजेन्द्र बजगाईं गोरखा १, मेडिकल व्यवसायी सुनील शर्मा मोरङ ३ बाट निर्वाचित भएका छन्। निर्माण व्यवसायी पूर्णबहादुर तामाङ (कान्छामान) रामेछाप, जलविद्युत् व्यवसायी दीपक खड्का संखुवासभा, निर्माण व्यवसायी मोहन आचार्य रसुवा, वैदेशिक रोजगार व्यवसायी टेकबहादुर गुरुङ मनाङ, होटल व्यवसायी योगेश गौचन थकाली मुस्ताङ, शिक्षा क्षेत्रका व्यवसायी दुर्लभ थापा भक्तपुरबाट निर्वाचित भएका छन्। म्यानपावर व्यवसायीसमेत रहेका एमालेका लालप्रसाद (एलपी) साँवा लिम्बू झापा४ बाट निर्वाचित भए। पर्सा ३ बाट भाँडाकुँडा उद्योग सञ्चालक एमाले उम्मेदवार राजकुमार गुप्ता निर्वाचित भएका छन्। एकीकृत समाजवादीका तर्फबाट व्यवसायी किसान श्रेष्ठ बारा ४ बाट निर्वाचित भए। तनहुँवासी श्रेष्ठ गठबन्धनका कारण गृह जिल्लाबाट टिकट नपाएपछि बारा गएर उम्मेदवार बनेका थिए। होटल व्यवसायी प्रेम आले डोटीबाट निर्वाचित भए। जसपाका वीरेन्द्रप्रसाद महतो सिरहा४, राप्रपाका विक्रम पाण्डे चितवन ३ बाट निर्वाचित भए। कालिका कन्स्ट्रक्सनका सञ्चालक रहेका पाण्डे अघिल्लो पटक नेकपा माओवादी केन्द्रका अध्यक्ष पुष्पकमल दाहाल प्रचण्डसँग पराजित भएका थिए। स्टार्टअप व्यवसायमा संलग्न राष्ट्रिय स्वतन्त्र पार्टीका शिशिर खनाल काठमाडौं६ बाट निर्वाचित भए। खनाल टिच फर नेपालका संस्थापक हुन्।"
जमानत मात्रै मापक होइन,"लोकतन्त्रमा निर्वाचन हुन्छ र निर्वाचनमा प्रतिस्पर्धा। जनताले जसलाई मन पराउँछन्, उसले चुनाव जित्छ र जनप्रतिनिधि बन्छ। बहुदलीय प्रजातन्त्रमा धेरै दल हुन्छन्, धेरै दलका धेरै उम्मेदवार पनि हुन्छन्। त्यसमाथि जो कोही व्यक्ति पनि उम्मेदवार हुन पाउने अधिकार हरेक नागरिकलाई हुन्छ। त्यसैले त जनप्रतिनिधि आकांक्षामा स्वतन्त्र उम्मेदवार पनि निर्वाचनमा उठ्छन्। यी सबै कुरा बहुलवादी र बहुदलीय व्यवस्था भएको मुलुकमा स्वाभाविक हुन्छन्। तिनै उम्मेदवारको भीडमा कतिपय यस्ता हुन्छन्, जसले जमानत जोगाउन सक्दैनन्। अर्थात्, खसेको मतको १० प्रतिशत पाउँदैनन्। प्रतिनिधिसभा सदस्य निर्वाचन ऐन, २०७४ को दफा ७१ को उपदफा १ भन्छ पहिलो हुने निर्वाचित हुने निर्वाचन प्रणालीअन्तर्गतको कुनै निर्वाचनमा मतदान गरिएको जम्मा सदर मतको १० प्रतिशतभन्दा कम सदर मत पाउने उम्मेदवारको धरौटी जफत हुनेछ। उम्मेदवारको धरौटी १० हजार छ। त्यही पैसा जफत हुने हो। उम्मेदवारहरू धेरैको जमानत जफत हुनुको अर्थ ती व्यक्तिको इज्जतप्रतिष्ठा नै सकिएकोचाहिँ होइन। सम्बन्धित चुनावमा मतदाताले नपत्याएको वा तिनका पक्षमा कुनै हावाहुन्डरी नआएको मात्र हो। कतिपय यस्ता व्यक्तिहरूको जमानत जफत भएको छ, तिनको सामाजिक प्रतिष्ठा र पहिचान उल्लेख्य छ। राजनीतिक आचरण बिगारिहेका, अपराधका मुद्दा खेपिरहेकाजस्ता व्यक्तिले अत्यधिक मतले जितिरहेको परिप्रेक्ष्यमा कम मत लज्जाको विषय होइन। तिनलाई हियाउने सामाजिक प्रचलन न्यायसंगत मानिन्न। कम्तिमा पनि राजनीतिमा पाइला चाल्न तिनले गरेको पहल सकारात्मक छ। जमानत जफत हुनेमा स्थापित पार्टीका ठूला नेतादेखि कतिपय कहलिएका पेशाकर्मी एवं स्रष्टासम्म छन्। जस्तोः जसपाका नेता तथा पूर्वमन्त्री राजेन्द्र श्रेष्ठ, पूर्वमन्त्री रामवीर मानन्धर, पूर्वसांसद गंगा चौधरी, साझा विवेकशीलका नेता मिलन पाण्डे, लेखक युग पाठक, चलचित्रकर्मी मनोज पण्डितलगायत। निश्चिय पनि जनप्रतिनिधि बन्न चाहिँ निर्वाचन जित्नैपर्छ। चुनाव हार्नु नै हुँदैन वा चुनाव हार्नु सबैथोक हार्नु भन्ने पनि होइन। कति चुनाव हारेर पनि जितिन्छ र जितेर पनि हारिन्छ। जस्तो कि २०७४ सालमा साझा विवेकशील पार्टीले प्रतिनिधिसभामा कतै पनि चुनाव जितेन, तर उनीहरूको नैतिक विजय भएको थियो। यसपालि उदायो राष्ट्रिय स्वतन्त्र पार्टी। यसले प्रत्यक्षमै ७ सिट जितिसक्यो र समानुपातिकमा माओवादी केन्द्रलाई टक्कर दियो। सत्तामा पुग्ने बहुमत यससँग छैन। तर, पाँच दशक पुराना पार्टीलाई झट्का लगाएर यसले एक किसिमले भन्दा चुनावमा हलचल ल्याएको छ। पुराना पार्टीहरूलाई सही बाटामा हिँड्न ठूलो सन्देश दिएको छ। जमानत जोगाउन नसक्नु ठीक विपरीत यस्तो परिस्थिति हो, जससँग यस क्षण जनताको मत पाउने कला पुगेन। बुझ्नुपर्ने यति हो। चुनावी प्रतिस्पर्धा भनेको लहडबाजी होइन। यो त जनताको मत जित्ने काम हो। मतकै आधारमा प्रतिस्पर्धीलाई उछिनेर विजेता बन्नु सर्वाेत्तम नै भयो। व्यक्ति विशेषका हकमा जनताले पत्याएका सबै उत्तम र नपत्याएका खत्तम भन्न पनि मिल्दैन। तर, आफ्नो धरातल नहेरी, कसैको ईखले, कसैलाई देखाइदिने रिसरागले वा म लोकप्रिय छु या मेरो एजेन्डा लोकप्रिय हुन्छ भन्ने भ्रमले उम्मेदवार हुन चाहँदा जमानत खोसिएको हो भनेचाहिँ सोच्नै पर्छ। अन्यथा जमानत जोगिएन भन्दैन निराश हुनुपर्ने र राजनीतिक मैदानबाट पलायन हुने स्थिति आउनु हुँदैन। बरु आफ्ना नीति, कार्यक्रम, एजेन्डा जनतासम्म बेलैमा राखेर अर्कोपालि जित्ने जग बसाउँदै जाँदा कसो जमानत गएको ब्याजसहित अर्को चुनाव उपलब्धिपूर्ण नहोला ! आखिर चुनाव नै यस्तो अवसर हो, जहाँ जनताको मर्जी चल्छ। उनीहरूले जुन कित्तामा राखिदिन्छन्, सहर्ष स्वीकार्नै पर्छ।"
सत्ता गठबन्धनका उम्मेदवारलाई पराजित गर्ने श्रीमानश्रीमती,काठमाडौं : सत्ता गठबन्धनका उम्मेदवारलाई पराजित गर्ने भाग्यमानी दम्पती बनेका छन् रघुवीर महासेठ र जुलीकुमारी महतो। एउटै जिल्ला र एउटै पार्टीबाट उनीहरु निर्वाचित भएका हुन्। नेकपा एमालेबाट उम्मेदवार बनेका रघुवीर धनुषा क्षेत्र नम्बर ४ र जुलीकुमारी ३ नम्बरबाट उम्मेदवारी दिएका थिए। धनुषा ४ बाट रघुवीरले नेपाली कांग्रेसका सहमहामन्त्री महेन्द्र यादवलाई हराएका छन्। महासेठले १ सय २४ मतले यादवलाई पछि पार्दै जितेका हुन्। महासेठले ३२ हजार २ सय ३६ मत ल्याए भने उनका निकटतम् प्रतिद्वन्द्वी यादवले ३२ हजार १ सय १२ मत ल्याए। जुली महतोले धनुषा३ मा सत्ता गठबन्धन तर्फबाट निर्वाचन लडेका लोकतान्त्रिक समाजवादी पार्टीका अनिलकुमार झालाई हराइन्। एमालेकी महतोले ३३ हजार ३ सय ८८ मत ल्याएर विजयी भएकी हुन्। उनका निकटतम् प्रतिद्वन्द्वी झाले २३ हजार ६ सय ८६ मत ल्याए।
जो झिनो मतान्तरले जिते,"नेकपा एमालेका केन्द्रीय सदस्य बसन्तकुमार नेम्बाङ पाँचथरबाट चौथोपटक सांसद बनेका छन्। अघिल्लो पटकको निर्वाचनमा १० हजार बढीको सानदार मतका साथ संसद् प्रवेश गरेका नेम्बाङ यसपटक झिनो मतले विजयी बने। निकटतम प्रतिद्वन्द्वी कांग्रेसका केन्द्रीय सहमहामन्त्री भीष्मराज आङ्देम्बेलाई ४७ मतले पछि पार्दै नेम्बाङ निर्वाचित बनेका हुन्। नेम्बाङले ३२ हजार १ सय १० मत प्राप्त गर्दा आङ्देम्बेले ३२ हजार ६३ मत पाएका हुन्। पाँच वर्ष अघिको निर्वाचनमा उनै नेम्बाङले आङ्देम्बेलाई १० हजार बढीको मतले पराजित गरेका थिए। त्यस बखत नेम्बाङ वामगठबन्धनको तर्फबाट उम्मेद्धार बनेका थिए। यसअघि उनी २०४८, २०५६ र २०७४ सालमा निर्वाचित भएका थिए। २०१८ चैत ८ गते पाँचथर सदरमुकाम फिदिममा जन्मिएका उनी २०७६ सालदेखि करिब १८ महिना भौतिक पूर्वाधार तथा यातायात मन्त्रीसमेत भएका थिए। नेम्बाङ्लाई पार्टीभित्र एमाले अध्यक्ष केपी शर्मा ओलीका विश्वास पात्रका रूपमा लिने गरिन्छ। त्यसैगरी, एमालेका सचिव योगेश भट्टराईलाई यसपटकको निर्वाचन फलामको चिउरा चपाउनु जस्तै बन्यो। २०७४ सालको निर्वाचनमा १२ हजार बढी मतले कांग्रेसका केशवप्रसाद दाहाललाई पराजित गरेका उनले यसपटक झिनो मतान्तरले जित हासिल गरेका हुन्। सत्ताा गठबन्धनको तर्फबाट उम्मेदवार बनेका माओबादी केन्द्रका खेलप्रसाद बुढाक्षेत्रीलाई मात्रै २०९ मतको अन्तरमा उनले पराजित गरे। मतदान सम्पन्न भएको करिब ४८ घन्टा पछि सुरु भएको मतगणनामा सुरुआतदेखि भट्टराईले कुनै स्थानमा अग्रता लिएका थिएनन्। अन्तिममा फुङ्िलङ नगरपालिकाको मत गणना गर्दा मात्र २०८ मतको अन्तरले जित हात पारेका हुन्। योगेशले २१ हजार ९४३ मत प्राप्त गरेका थिए भने उनका निकटतम प्रतिस्पर्धी खेलप्रसादले २१ हजार ७३५ मत प्राप्त गरेका थिए। जोगियो नेम्बाङको विरासत इलाम क्षेत्र नम्बर २ मा एमालेका उपाध्यक्ष तथा संविधानसभाका अध्यक्ष सुवासचन्द्र नेम्वाङले झिनो मतान्तरले आफ्नो विरासत जोगाएका छन्। कांग्रेसका जिल्ला सभापति डम्बरबहादुर खड्कासँगको चर्को प्रतिस्प्रर्धाबीच उनी विजयी भएका हुन्। नेम्बाङले खड्कालाई ११४ मतले पछि पार्दै आफ्नो विजय यात्रालाई निरन्तरता दिएका हुन् । नेम्बाङले ३० हजार २० मत प्राप्त गरेका छन् भने खड्काले २९ हजार ९०६ मत प्राप्त गरेका छन्। विजयी भएपछि नेम्वाङले देश, एमाले र केपी ओलीविरुद्ध गरिएको घेराबन्दी तोडिएको बताए। खड्काले भने मतगणनामा धाँधली भएको आरोप लगाएका छन्। पर्सामा गुप्ताले जोगाए एमालेको बीउ पर्सा क्षेत्र नम्बर ३ को प्रतिनिधिसभा सदस्यमा एमालेका राजकुमार गुप्ता निकटतम प्रतिस्पर्धी उम्मेदवारभन्दा निकै झिनो मतान्तरले विजयी हुँदै जिल्लामा एमालेको बीउ जोगाएका छन्। एमालेजसपा गठबन्धनका समेत उम्मेदवार रहेका गुप्ता पाँच दलीय गठबन्धनबाट कांग्रेसका उम्मेदवार सुरेन्द्रप्रसाद चौधरीभन्दा १५१ मत मात्रै बढी पाएर विजयी भएका हुन्। मतगणना सुरु भएदेखि नै कांग्रेसका चौधरी र एमालेका गुप्ताबीच निकै प्रतिस्पर्धा देखिएकोमा अन्तत १५१ मतान्तरले मात्रै गुप्ताले बाजी मारेका हुन्। गुप्ता २४ हजार २६० मतका साथ विजयी हुँदा चौधरीले भने २४ हजार १०९ मत पाए। तेस्रो स्थानमा रहेका नेपाल सुशासन पार्टीका राजकुमार यादवले भने १० हजार ४२ मत पाए। पर्सामा एमालेको एक मात्र जित दिलाउन सफल गुप्ता पार्टीका केन्द्रीय सदस्य पनि हुन्। पर्सामा चार प्रतिनिधिसभा क्षेत्र मध्ये दुई र आठ प्रदेशसभा क्षेत्रमध्ये चार गरी एमालेका ६ जना उम्मेदवार चुनावी प्रतिस्पर्धामा थिए। एमालेका ती ६ उम्मेदवारमध्ये गुप्ता मात्रै विजयी भएका हुन्। एमाले जिल्ला अध्यक्ष जयप्रकाश थारूसहित अन्य पाँचै जना पराजित भएका छन्। २०७४ को निर्वाचनमा पनि पर्सा ३ बाटै गुप्ता र चौधरी चुनावी प्रतिस्पर्धामा उत्रिएका थिए। तर, उत्ता चुनावमा तत्कालीन संघीय समाजवादी फोरम नेपाल (हालको जसपा) बाट हरिनारायण रौनियार १५ हजार १६८ मतका साथ विजयी भएका थिए। दोस्रो स्थानमा रहेका कांग्रेसका चौधरीले १३ हजार ८०१ मत पाएका थिए भने गुप्ता १० हजार ९८६ मतका साथ तेस्रो स्थानमा सीमित भएका थिए। २०७० को निर्वाचनमा भने एमालेका गुप्ता पर्सा क्षेत्र ३ बाटै प्रतिनिधिसभा सदस्यमा निर्वाचित भएका थिए। उनले कांग्रेसका उम्मेदवार अजय चौरसियालाई पराजित गरेका थिए। त्यसैगरी, लुम्बिनी प्रदेशमा दुई नेताले झिनो मतान्तरले हार व्यहोरेका छन्। एमाले महासचिव शंकर पोखरेल र माओवादी केन्द्रका सुरेश पन्थले झिनो मतान्तरबाट पराजित भएका हुन्। पोख्रेल दाङमा निर्वाचन लडे। प्रतिनिधिसभा दाङ क्षेत्र नम्बर २ मा गठबन्धनका उम्मेदवार रेखा शर्मा उनको प्रतिस्पर्धी बनिन्। लो प्रोफाइलकी रेखासँग चुनाव लड्दै गर्दा शंकर चुनाव जित्नेमा ढुक्क जस्तै थिए। तर, उनी माओवादी केन्द्रका केन्द्रीय सदस्य शर्मासँग पराजित भए। शर्माले २६ हजार ८ सय ७७ मत प्राप्त गरेर जित हासिल गरेकी छन्। शर्मा र पोखरेलबीचको मतान्तर १९६ मात्रै छ। पराजित पोखरेलले २६ हजार ६ सय ८१ मत प्राप्त गरे। १ लाख ३३ हजार ७४८ मतदाता रहेको दाङ क्षेत्र नम्बर २ मा ७९ हजार ४४६ मत खसेको थियो। शर्माको संसदीय यात्रा भने २०७० बाट सुरु भएको हो। उनी २०७० र २०७४ मा प्रतिनिधिसभा सदस्य निर्वाचनमा समानुपातिक प्रणालीबाट निर्वाचित भएकी थिइन्। २०७२ साल कात्तिकदेखि २०७३ कात्तिकसम्म सामान्य प्रशासनमन्त्रीको जिम्मेवारीमा रहेर काम गरेकी शर्माले कानुन निर्माणलगायत संसदीय गतिविधिमा सक्षम, सक्रिय र सफल सांसदको रुपमा पहिचान बनाएकी छन्। पोख्रेलले प्रतिनिधिसभामा दाङमा २०५१ पछि प्रत्यक्ष निर्वाचनमा जित्न सकेका छैनन्। २०७४ सालको निर्वाचनमा माओवादीसँगको सहकार्यमा प्रदेशसभा सदस्यमा निर्वाचित भएर लुम्बिनी प्रदेशको संस्थापक मुख्यमन्त्रीसमेत बनेका थिए। २०७० सालको निर्वाचनका दाङ क्षेत्र नं ४ बाट कांग्रेसका बुद्धिराम भण्डारीसँग पराजित भएका थिए। स्वतन्त्रले १३६ मतले हराए प्रतिनिधि तथा प्रदेशसभा सदस्य निर्वाचनमा बर्दियाबाट दुई जना उम्मेदवारहरू कम मतान्तरमा निर्वाचित भएका छन्। प्रतिनिधिसभातर्फ क्षेत्र २ मा लालवीर चौधरी र प्रदेशसभातर्फ क्षेत्र १ (१) मा भुवनेश्वर चौधरी कम मतान्तरले विजयी भएका हुन्। बर्दिया २ बाट स्वतन्त्र उम्मेदवार लालवीर १३६ मतान्तरले वामलोकतान्त्रिक गठबन्धनबाट माओवादी केन्द्रका सुरेश पन्थलाई पराजित गरे। पन्थको २६ हजार ३८४ र चौधरीको २६ हजार ५२० मत छ। त्यस्तै, प्रदेशसभा सदस्य बर्दिया क्षेत्र १ (१) मा कांग्रेसका भुवनेश्वर चौधरी ११९ मतान्तरले निर्वाचित भएका छन्। एमालेका शालिकराम अधिकारीले १६ हजार ९०७ र चौधरीले १७ हजार २६ मत प्राप्त गरेका छन्। जसले भत्काए एमालेको गढ प्रतिनिधिसभा निर्वाचन क्षेत्र दैलेख २ मा कांग्रेसका दिक्पालकुमार शाही निर्वाचित भए। शाहीको एमालेका लक्ष्मीप्रसाद पोखरेलसँग प्रतिस्पर्धा थियो। शाहीले पोखरेललाई १५३ मतान्तरले पराजित गरेका हुन्। कांग्रेसका शाहीले २० हजार १५८ मत पाउँदा एमाले पोलिटब्यूरो सदस्यसमेत रहेका पोखरेल २० हजार पाँच मतमा सीमित भए। उनको जितसँगै दैलेख २ मा एमालेको २३ वर्षे लामो गढ ढलेको छ। निर्माण व्यवसायमा संलग्न भएका शाही सक्रिय राजनीतिमा गुमनाम जस्तै थिए। उनै गुमनाम नेताले यसपटक एमालेको गढ भत्काउन सफल भएका छन्। २०५६ मा भएको आमनिर्वाचनमा यस क्षेत्रमा कांग्रेसका शिवराज जोशीले जितेका थिए। उनी राज्यमन्त्रीसमेत बने। यस क्षेत्रमा त्यसयताका सबै संसदीय निर्वाचनमा कांग्रेसले हार व्यहोरेको थियो। विस्तृत शान्ति सम्झौतापछि पहिलोपटक २०६४ मा भएको संविधानसभा निर्वाचनमा कांग्रेसका हिमबहादुर शाही एमालेका राजबहादुर बुढासँग पराजित भएका थिए। २०७० को दोस्रो संविधानसभा सदस्य निर्वाचनमा उनै शाही एमालेका लक्ष्मीप्रसाद पोखरेलसँग पराजित भए। संविधान जारी भएपछि पहिलोपटक २०७४ मा भएको प्रतिनिधिसभा सदस्य निर्वाचनमा यस क्षेत्रमा एमालेका राजबहादुर बुढा निर्वाचित भएका थिए। बुढाले २०५६ मा निर्वाचन जितेका कांग्रेसका शिवराज जोशीलाई पराजित गरेका थिए। पहिलोपटक सांसद निर्वाचित दिक्पालकुमार कांग्रेस दैलेखका पुराना नेतामा गनिन्छन्। उनी २०४९ मा जिविस सदस्य निर्वाचित भएका थिए। २०७४ को निर्वाचनमा दैलेख २ (ख) बाट कर्णाली प्रदेशसभाको टिकट पाएका शाही एमालेका राजबहादुर शाहीसँग पराजित भएका थिए। तत्कालीन वामगठबन्धनका कारण प्रदेशसभामा हार व्यहोरेका शाहीले यसपटक एमालेको गढ भत्काउन सफल भएका हुन्। एमाले विभाजन भएको र कांग्रेसलाई माओवादी केन्द्र र एकीकृत समाजवादीको साथले शाहीलाई निर्वाचन जित्न सहज भयो। उनी निर्माण व्यवसायीको रूपमा परिचित छन्। त्यसैगरी, काठमाडौं क्षेत्र नम्बर १ बाट कांग्रेस नेता प्रकाशमान सिंह झिनो मतले जितेका छन्। उनले निकटम प्रतिद्वन्द्वी राप्रपाका नेता रविन्द्र मि श्रलाई पराजित गरेका हुन्। सिंहको ७० हजार १४३ मत ल्याएका छन् भने मिश्रले ७० हजार १८ मत ल्याएका थिए। त्यस्तै, भक्तपुर २ बाट कांग्रेस नेता दुर्लभ थापाले महेश बस्नेतलाई झिनो मतले पराजित गरेका छन् । थापाले २४ हजार २३१ मत ल्याउँदा बस्नेतले २३ हजार २८२ मत ल्याएका छन् । भीमकुमार बाँस्कोटाफिदिम, बसन्त लिम्बुताप्लेजुङऽ तोयानाथ भट्टराईइलाम, क्रान्ति शाहवीरगन्ज, यादव आचार्य बर्दिया,गोपाल शर्मा दाङ, हिक्मतबहादुर नेपालीदैलेख"
अब के छ संसद्को प्रक्रिया ?,"काठमाडौं : चुनावको परिणाम आइसक्नै लागेको छ। कुन दलले कति सिट ल्याउला भन्ने दृश्यसमेत आइसकेको छ। अब कुनकुन दल मिलेर सरकार बनाउने हुन् भन्नेमा सबैको ध्यान छ। दलहरूले यसबारे छलफल पनि थालेका छन्। तर, त्यसका लागि संसद् बस्नुपर्ने हुन्छ। राष्ट्रपतिले प्रतिनिधिसभाका लागि भएको निर्वाचनको अन्तिम परिणाम घोषणा भएको मितिले ३० दिनभित्र संघीय संसद्को अधिवेशन आह्वान गर्नेछ, संविधानको धारा ९३ (१) मा लेखिएको छ, त्यसपछि यस संविधानबमोजिम राष्ट्रपतिले समयसमयमा दुवै वा कुनै सदनको अधिवेशन आह्वान गर्नेछ। नवनिर्वाचित प्रतिनिधिसभा सदस्यका लागि गर्नुपर्ने व्यवस्थापन गरिरहे पनि संसदीय प्रक्रियाका लागि निर्वाचन आयोगको पत्रको प्रतीक्षामा बस्नुपर्ने संघीय संसद् सचिवालयका प्रवक्ता रोजनाथ पाण्डेको भनाइ छ। नयाँ संसद्को शपथपछि हुने अन्य प्रक्रिया अघि बढाउन आयोगले पठाएको अन्तिम नामावलीबाट मात्र सम्भव हुने कर्मचारीको भनाइ छ। ज्येष्ठ सदस्यकै अध्यक्षतामा बैठक बस्छ। बैठक बसेको १५ दिनभित्र सभामुखको चयन गर्नुपर्छ। बैठक बस्दाकै दिनमा कार्यविधि पास गरेर सभामुखको निर्वाचन प्रक्रिया अगाडि बढ्छ। त्यसपछि उपसभामुख चयन प्रक्रिया अघि बढ्न सक्छ। व्यवस्थापनबाहेक अन्य संसदीय प्रक्रियाका लागि निर्वाचन आयोगको पत्र कुर्नुपर्ने हुन्छ। निर्वाचन आयोगले कहिले पठाउँछ ? हामीलाई थाहा हुँदैन, प्रवक्ता पाण्डेले भने, हामीले गर्ने अन्य तयारी अधिवेशन आह्वान गर्नुभन्दा अगाडि सक्छौं। मंसिर २० गतेसम्म दिने कुरा थियो। आशा गरौं चाँडै आउला। उनका अनुसार आयोगले पठाएको निर्वाचित सांसदको अन्तिम नामावली पत्रका आधारमा शपथग्रहणको काम सुरु हुनेछ। संविधानको धारा ८८ मा संघीय संसद्को प्रत्येक सदनका सदस्यले सदन वा त्यसको कुनै समितिको बैठकमा पहिलो पटक भाग लिनुअघि संघीय कानुनबमोजिम शपथ लिनुपर्ने व्यवस्था छ। २०७४ मा निर्वाचन मंसिरमा भए पनि फागुन २० गते मात्रै प्रतिनिधिसभाका सदस्यले शपथ लिएका थिए। आयोगले पठाएको ज्येष्ठ सदस्यको नामावली सचिवालयले राष्ट्रपति कार्यालयमा पठाउनेछ। ज्येष्ठ सदस्यले राष्ट्रपतिबाट शपथ लिएपछि सचिवालयले विशेष कार्यक्रम आयोजना गरी ज्येष्ठ सदस्यले अन्य सदस्यलाई शपथ गराउनेछन्, उनले भने। ज्येष्ठ सदस्यकै अध्यक्षतामा बैठक बस्छ। बैठक बसेको १५ दिनभित्र सभामुखको चयन गर्नुपर्छ। बैठक बस्दाकै दिनमा कार्यविधि पास गरेर सभामुखको निर्वाचन प्रक्रिया अगाडि बढ्छ। त्यसपछि उपसभामुख चयन प्रक्रिया अघि बढ्न सक्ने प्रवक्ता पाण्डेले बताए। प्रतिनिधिसभाको पहिलो बैठक आरम्भ भएको मितिले १५ दिनभित्र प्रतिनिधिसभाका सदस्यहरूले आफूमध्येबाट प्रतिनिधिसभाको सभामुख र उपसभामुखको निर्वाचन गर्नेछन्, धारा ९१ (१) मा लेखिएको छ। सभामुख र उपसभामुखमध्ये एक जना महिला हुनुपर्ने र दुवै पदमा फरकफरक दलको प्रतिनिधि हुनुपर्ने व्यवस्था उपधारा २ मा छ। मंसिर २० गतेभित्र निर्वाचनको अन्तिम परिणाम सकेर राष्ट्रपतिलाई प्रतिवेदन बुझाउने तयारी गरे पनि ढिला हुन सक्ने निर्वाचन आयोगका सहप्रवक्ता सूर्य अर्यालले बताए। आयोगले त समयमै सकिएला भन्ने अनुमान गरेर त्यो समय तोकेका थियांै। हामीले त चुनावमा धाँधली होला, बुँद कब्जा लगायतका अन्य समस्याको अनुमान त गरिएको थिएन्, अर्यालले भने, जति छिटो होला भन्ने अनुमान गरियो तर त्यो भएन्। दोलखा, स्याङजालगायत जिल्लामा आएको समस्याले परिणाम बुझाउन थप केही समय लाग्ने उनले बताए। कसरी हुन्छ सरकार गठन ? संविधानको धारा ७६ (१)मा राष्ट्रपतिले प्रतिनिधिसभामा बहुमतप्राप्त संसदीय दलको नेतालाई प्रधानमन्त्री नियुक्त गर्ने र उनकै अध्यक्षतामा मन्त्रिपरिषद् गठन हुने व्यवस्था छ। उपधारा १ बमोजिम प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमतप्राप्त गर्न सक्ने प्रतिनिधिसभाको सदस्यको राष्ट्रपतिले प्रधानमन्त्री नियुक्त गर्नेछ, उपधारा २ मा लेखिएको छ। यस्तै, उपधारा ३ मा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा २ बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। उपधारा २ वा ३ बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नुपर्ने उपधारा ४ मा व्यवस्था छ। उपधारा ३ बमोजिम नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्न नसकेमा उपधारा २ बमोजिमको कुनै सदस्यले प्रतिनिधिसभामा विश्वासको मत प्राप्त गर्न सक्ने आधार प्रस्तुत गरेमा राष्ट्रपतिले त्यस्तो सदस्यलाई प्रधानमन्त्री नियुक्त गर्ने उपधारा ५ को व्यवस्था छ। नेपालको संविधान ९३ अधिवेशनको आह्वान र अन्त्य : (१) राष्ट्रपतिले प्रतिनिधिसभाका लागि भएको निर्वाचनको अन्तिम परिणाम घोषणा भएको मितिले तीस दिनभित्र संघीय संसद्को अधिवेशन आह्वान गर्नेछ। ७६ मन्त्रिपरिषद्को गठन : (१) राष्ट्रपतिले प्रतिनिधिसभामा बहुमतप्राप्त संसदीय दलको नेतालाई प्रधानमन्त्री नियुक्त गर्नेछ र निजको अध्यक्षतामा मन्त्रिपरिषद्को गठन हुनेछ। (२) उपधारा (१) बमोजिम प्रतिनिधिसभामा कुनै पनि दलको स्पष्ट बहुमत नरहेको अवस्थामा प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमतप्राप्त गर्न सक्ने प्रतिनिधिसभाको सदस्यलाई राष्ट्रपतिले प्रधानमन्त्री नियुक्त गर्नेछ। (३) प्रतिनिधिसभाको निर्वाचनको अन्तिम परिणाम घोषणा भएको मितिले तीस दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा (४)बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। ९१ प्रतिनिधिसभाको सभामुख र उपसभामुख : (१) प्रतिनिधिसभाको पहिलो बैठक प्रारम्भ भएको मितिले १५ दिनभित्र प्रतिनिधिसभाका सदस्यहरूले आफूमध्येबाट प्रतिनिधिसभाको सभामुख र उपसभामुखको निर्वाचन गर्नेछन्। यसरी नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्नुपर्ने हुन्छ। उपधारा ५ बमोजिम नियुक्त प्रधानमन्त्रीले विश्वासको मत प्राप्त गर्न नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी ६ महिनाभित्र अर्को निर्वाचनको मिति तोक्ने जनाइएको छ। यस संविधानबमोजिम भएको प्रतिनिधिसभाको निर्वाचनको अन्तिम परिणाम घोषणा भएको वा प्रधानमन्त्रीको पद रिक्त भएको मितिले ३५ दिनभित्र यस धाराबमोजिम प्रधानमन्त्री नियुक्तिसम्बन्धी प्रक्रिया सम्पन्न गर्नुपर्नेछ, संविधानमा लेखिएको छ, राष्ट्रपतिले प्रधानमन्त्रीको सिफारिसमा संघीय संसद्का सदस्यमध्येबाट समावेशी सिद्धान्तबमोजिम प्रधानमन्त्रीसहित बढीमा २५ जना मन्त्री रहेको मन्त्रिपरिषद् गठन गर्नेछ। समिति सञ्चालन संसद् चलाउँदा संसद् नियमावली पास गर्नुपर्ने हुन्छ। पाण्डेका अनुसार नयाँ नियमावली बनाउन पनि सक्छ अथवा अन्तरिम कार्यविधिबाट अन्तरिम नियमावली बनाएर पनि अगाडि बढ्न पनि सक्छ। यस्तै विभिन्न खालका विकल्पमा संसद् अगाडि बढ्छ। कार्यविधिले नियमावली संशोधन गर्यो भने समितिहरू कति सदस्यको रहने संसदीय समितिमा संसदीय दलहरूको सहमतिमा समिति गठन सभापतिहरूको चयन हुन्छ। राष्ट्रपतिको पनि कार्यकाल अवधि पुग्ने भएकाले अवधी पुगेपछि राष्ट्रपति र उपराष्ट्रपतिको निर्वाचन आयोगले गर्छ, उनले भने। सचिवालयले नयाँ सांसदलाई संसद्को परिचय पुस्तिका लोगो लगायतका कुरा उपलब्ध गराउने पनि उनले जानकारी दिए। सांसदहरूका लागि लोगो बनाउँदै छौं। संसद सञ्चालनका लागि पालन गर्नुपर्ने कुरा प्रभावकारी भूमिका निर्वाह गर्न सचिवालयकले सांसदहरूसँग अन्तक्र्रिया आयोजना गर्छ पाण्डेले भने। भौतिक पूर्वाधार तयारीको चटारो नयाँ संसद्का लागि चाहिने आवश्यक भौतिक पूर्वाधार तयारी गर्न संघीय संसद् सचिवालयलाई चटारो छ। चुनावको नतिजा सार्वजनिक भइरहँदा संसद्मा व्यवस्थापनको तयारीमा लागेको संघीय संसद्का महासचिव डा भरतराज गौतमले बताए। नयाँ आउने सांसदहरूका लागि कोठा, सभा हल, फर्निचर व्यवस्थापन पूर्वाधारहरूका तयारीमा लागेका छौं, महासचिव डा गौतमले भने। नयाँ भवन नबनी सकेकाले कार्यालय व्यवस्थापन गर्न चुनौती रहेको उनको भनाइ छ।"
"राष्ट्रिय स्वतन्त्र पार्टीले कटायो १० लाख ७१ हजार मत, एसलाई थ्रेस होल्ड कटाउनै सकस","काठमाडौं : प्रतिनिधिसभाको समानुपातिकतर्फ राष्ट्रिय स्वतन्त्र पार्टीले १० लाख ७१ हजार मत कटाएको छ। मंगलबार बिहानसम्म ९५ लाख ७३ हजार ७५ मत गणना गर्दा राष्ट्रिय स्वतन्त्र पार्टीले १० लाख ७१ हजार २५९ मत ल्याएर चौंथो स्थान कायम गरेको हो। निर्वाचन आयोगको तथ्यांक अनुसार नेकपा एमालेले २५ लाख ८४ हजार १९२ मत ल्याएर पहिलो स्थान कायम गरेको छ। त्यसपश्चात नेपाली कांग्रेसले २४ लाख ५२ हजार ८३, नेपाल कम्युनिष्ट पार्टी (माओवादी केन्द्र) ११ लाख ६४७, राष्ट्रिय प्रजातन्त्र पार्टी ५ लाख ५१ हजार १०७, जनता समाजवादी पार्टीले ३ लाख ५७ हजार ४६४ मत पाएका छन्। यसैगरी जनमत पार्टीले २ लाख ९९ हजार ७८३, नेपाल कम्युनिष्ट पार्टी (एकिकृत समाजवादी)ले २ लाख ६४ हजार ४७२, नागरिक उन्मुक्ति पार्टीले २ लाख ४५ हजार २९१, लोकतान्त्रिक समाजवादी पार्टी, नेपालले १ लाख ३७ हजार ७१६ मत ल्याएका छन्। जनमत पार्टी थ्रेस होल्ड नजिक पुग्दा हालसम्म एकीकृत समाजवादी र लोसपाले थ्रेसहोल्ड कटाउन सकेका छैनन्। समानुपातिकतर्फको मत गणना जारी रहेको छ। अब के छ संसद्को प्रक्रिया ? निर्वाचित सांसद कति समावेशी ?"
चिसो बढेसँगै सुनसान बन्दै सगरमाथा क्षेत्र,"सोलुखुम्बु : विश्वको प्रमुख पर्यटकीय गन्तव्य सगरमाथा क्षेत्र बिस्तारै सुनसान बन्दै गएको छ। पर्यटकीय सिजन सकिएर चिसो मौसम सुरु भएसँगै खुम्बु क्षेत्र सुनसान बन्दै गएको हो। केही समय अघिसम्म पर्यटकले खचाखच भरिएका विमानस्थल, होटल, लज, क्याम्पिङ साइट, चौतारा, बाटो तथा दृश्यावलोकन गर्ने स्थलहरु अहिले सुनसान बनेका छन्। पर्यटनको मध्य सिजनमा एकैपटक धेरै पर्यटकको आगमन हुँदा सेवा दिनसमेत धौ धौ परेका यहाँका होटल व्यवसायीहरुलाई समेत यतिखेर फुर्सद मिलेको स्थानीय होटल व्यवसायी दामु शेर्पाले बताइन्। केही हप्ता अघिसम्म विदेशी पर्यटक, पर्यटकको भारी बोक्ने चौपाया तथा भरियाको ताँतीले भरिभराउ खुम्बु क्षेत्र अहिले शान्त छ। सिजनमा आवातजावतसमेत अवरुद्ध हुने साँघुरा बाटोघाटोमा अहिले सिमित पर्यटक मात्रै भेटिने गरेको पर्यटन व्यवसायी लामाकाजी शेर्पाले बताए। सगरमाथा राष्ट्रिय निकुञ्जको कार्यालय नाम्चेको तथ्यांक अनुसार पछिल्लो एक सातामा १३ सय ९० जना पर्यटक भित्रिदा २१ सय ७ जनाले खुम्बु छोडेका छन्। सिजनमा दैनिक ७ सय जनासम्म पर्यटक भित्रिएको खुम्बुमा अहिले भित्रिने पर्यटक न्यून रहेको निकुञ्जका सुचना अधिकारी मनोज मण्डलले जानकारी दिए। पर्यटकको अवगमन न्यून भएसँगै निकुञ्ज चेकपोष्टका कर्मचारीहरु पनि केही फुर्सदिला बनेको निकुञ्जको कार्यालयले जनाएको छ। सिजनमा अत्यन्तै चाप हुने भएकाले सिजन सकिएपछि घुम्नका लागि अधिकांश व्यवसायी तथा होटल सञ्चालकहरु बाहिर निस्कने गरेका छन्। यस क्षेत्रका नागरिकहरुको मुख्य आम्दानीको स्रोत नै पर्यटन भएकाले सिजन सकिएसँगै उनीहरु फुर्सदिला बनेका हुन्। सिजनमा कडा मेहनत गर्ने र अफसिजनमा रमाइलो, घुमफिर,भ्रमण लगायतका कार्यमा समय बिताउनु यहाँका नागरिकहरुको विशेषता जस्तै बनेको छ।"
भेटिएको सय मतपत्र बदर गर्ने निर्णय : एमाले लगायतका २० उमेदवारद्वारा गणना बहिस्कार,"उदयपुर : प्रतिनिसभा सदस्यको मतपेटिकामा प्रदेशसभा सदस्यको भेटिएको मतपत्र गणना नगर्ने निर्णयसँगै नेकपा एमाले लगायतका बीस जना उमेदवारले मतगणना बहिस्कार गरेका छन् । मंगलबार बिहान मुख्यनिर्वाचन अधिकृत कृष्णप्रसाद सुवेदीले भेटिएको सय थान मतपत्र बदर गर्ने निर्णय सुनाएसँगै एमाले लगायतका दलहरुले गणना बहिस्कार गरेका हुन् । गणना बहिस्कार गर्दै नाराजुलुससहित निस्किएका एमाले कार्यकर्ताले मुख्यनिर्वाचन अधिकृतलाई सत्ताको चरम दुरुपयोग गरेको आरोप लगाएका छन् । एमाले उमेदवार मन्जुकुमारी चौधरीले न्याय दिने व्यक्ति नै सत्ता र शक्तिको प्रलोभनमा परको आरोप लगाइन् । उनले भनिन्, मुख्यनिर्वाचन अधिकृत न्यायाधीशबाट यस्तो निर्णय आउँछ भन्ने हामीले सोचेका थिएनौं, उहाँबाट सत्ता र शक्तिको दुरुपयोग भयो, यसको हिसाव हामी खोज्छौं।' एमाले अध्यक्ष परमेश्वर घिमिरेले मतगणना पूर्व मंसिर ५ गते भएको सर्वदलीय बैठकको निर्णय अनुसार अन्य मतपेटिकामा भेटिएको मतपत्र मुख्यनिर्वाचन अधिकृतले नै गणना नगर्ने निर्णय सुनाउनुले स्वतन्त्र न्याय दिन नसकको आरोप लगाए । उनले पुनः मतदान गर्नु पर्ने एमालेको बटमलाईन यथावत रहेको बताए । एमालेले पुनः मतदानको माग गर्दै निर्वाचन आयोगमा निवेदनसमेत दिएको छ । न्यायाधिशविरुद्ध चर्को नारावाजीसहित गणना स्थलबाट वाहिरिएका एमाले कार्यकर्ताले दिउँसो आन्दोलन गर्ने तयारी गरेको छ । यता एमालेसहितका उमेदवार बाहिरिएपछि मुख्यनिर्वाचन अधिकृतले गणना कार्य सुरु गरेका छन् । पटकपटक मतगणनाका लागि प्रतिनिधि पठाई दिन आग्रह गर्दा उमेदवारले प्रतिनिधि नपठाएपछि गणना कार्य सुरु गरिएको मुख्यनिर्वाचन अधिकृत सुवेदीले बताए । उनले भने, हामीले प्रतिनिधि पठाइदिनु भनेका छौं, जजसले पठाउनु भयो त्यहीँ अनुसार गणना सुरु गरेका हौं।' गणनाका लागि अहिलेसम्म नेपाली कांग्रेस र राष्ट्रिय स्वतन्त्र पार्टीले मात्र प्रतिनिधि पठाएको छ बाँकी उमेदवारले बहिस्कार गरी गणना स्थल छोडेका छन्। मतगणना सुचारु गर्न पटकपटक बसेको सर्वदलीय बैठकबिना निष्क्रिय टुङ्गिएपछि मुख्यनिर्वाचन अधिकृतले मंगलबार यस्तो निर्णय गरेका हुन् । गणना कार्य स्थगित हुनुको कारणसहित निर्वाचन आयोगलाई निर्णयका लागि पठाइएको पत्रको जवाफमा मुख्यनिर्वाचन अधिकारीलाई निर्णय गर्ने अधिकार प्रत्यायोजन गरेको थियो । एमालेले भेटिएको प्रदेशसभाको मतपत्र गणना गर्नु पर्ने अडान राखिरहँदा कांग्रेसले गणना गर्न नहुने अडान राखेको थियो । आइतबार मतगणनाका क्रममा पछिल्लो पटक खोलिएको १० वटा मतपेटिकामा उदयपुर १ (२) प्रदेश सभाको १ सय मत पत्र भेटिएपछि गणना रोकिएको थियो । ६३ हजार ८० मत गणना भइसकेपछि थप गणनाका लागि १० वटा मतपेटिका खोल्दा प्रदेशतर्फको एक सय वटा मतपत्र भेटिएको थियो । ७६ हजार ७५६ मत खसएको यो क्षेत्रको ६३ हजार ८० मत गणना भइसकेको छ । गणना भइसकेकोमा कांग्रेस उम्मेदवार नारायण खड्काले १ हजार ८२५ मतले अग्रता लिएका छ्न्। खड्काले २७ हजार ४८४ मत प्राप्त गरेका छ्न् भने एमालेकी मन्जुकुमारी चौधरिले २५ हजार ६५९ मत प्राप्त गरेको निर्वाचन अधिकृतको कार्यलयले जनाएको छ ।"
कांग्रेस सहमहामन्त्रीलाई पराजित गर्दै धनुषा ४ मा एमाले सचिव रघुवीर महासेठ विजयी,"ढल्केवर(धनुषा) : धनुषा क्षेत्र नम्बर ४ बाट नेकपा एमालेका सचिव रघुवीर महासेठ विजयी भएका छन् । सत्तारूढ पाँच दलीय गठबन्धनबाट उम्मेदवारी दिएका नेपाली कांग्रेसका सहमहामन्त्री महेन्द्र यादवलाई १२४ मतान्तरले पराजित गर्दै महासेठ विजयी भएका हुन् । प्रतिनिधिसभा सदस्यमा निर्वाचित एमालेका महासेठले ३२ हजार २३६ मत प्राप्त गरेका छन् भने उनका निकटतम् प्रतिद्वन्द्वी कांग्रेसका यादवले ३२ हजार ११२ मत ल्याएका छन् । फरक दलका दुवैजना हेभिवेट नेताद्वय महासेठ र यादव २०७४ सालको निर्वाचनमा पनि मैदानमा उत्रिएका थिए । त्यसबेला महासेठले महेन्द्रलाई पराजित गरेका थिए । महासेठले २२ हजार ५३२ मत र महेन्द्रले १९ हजार ९९१ मत ल्याएका थिए । यसपटक भने यो निर्वाचन क्षेत्रको राजनीतिक समीकरण भिन्न थियो । कांग्रेसका महेन्द्रलाई लोसपा र माओवादी केन्द्रको साथ थियो भने महासेठ एमालेका मात्रै उम्मेदवार थिए । यस क्षेत्रमा जसपाले महाजन यादवलाई उम्मेदवार बनाएको थियो । यो क्षेत्रमा जसपा र एमालेबीच मित्रवत प्रतिस्पर्धा गर्ने समझदारी भएको छ । को हुन् महासेठ? रघुवीर महासेठ २०३३ बाट कम्युनिष्ट आन्दोलनमा लागेका हुन् । उनी २०६४ को उपनिर्वाचनमा धनुषा५ बाट विजयी बनेका थिए । धनुषा ५ बाट चुनाव जितेका नेपाली कांग्रेसका डा रामवरण यादव राष्ट्रपतिमा निर्वाचित भएपछि रिक्त भएको उक्त क्षेत्रको उपनिर्वाचनमा भने महासेठ चुनाव जित्न सफल भएका थिए । चुनाव जितेर पहिलोपटक प्रतिनिधिसभामा पुगेका महासेठले त्यतिबेला सिञ्चाइ मन्त्री बन्ने अवसर समेत पाएका थिए । २०७० सालको निर्वाचनमा उनी पराजित भएका थिए । २०७४ सालको निर्वाचनमा धनुषा ४ मा वाम गठबन्धनको उम्मेदवार भएर चुनाव जिते । नेकपा एमाले र माओवादी एकीकृत भएर बनेको नेकपामा पार्टीको विधानविपरीत महासेठलाई स्थायी कमिटी सदस्य बनाएपछि विरोध पनि भएको थियो । पोलिटब्युरो सदस्य नै नभएको व्यक्तिलाई विधानविपरीत स्थायी कमिटी सदस्य बनाएको भन्दै मधेशका केन्द्रीय सदस्यहरूले विरोध गरे पनि उनी स्थायी कमिटी सदस्य रहिरहे । पछिल्लो हेटौंडा महाधिवेशनबाट उनी सचिव बने । रघुवीर महासेठ एमालेमा मधेशी समुदायबाट अहिले सबैभन्दा शीर्ष नेताका रूपमा स्थापित छन् । सिभिल इन्जिनियरिङमा स्नातक गरेका महासेठ एमालेभित्र मधेसी समुदायका सिनियर नेता मानिन्छन् । राजनीतिक जीवनमा झण्डै १८ महिना जेल बसेका महासेठ सिञ्चाइ मन्त्री, भौतिक पूर्वाधार तथा यातायात मन्त्री, उपप्रधान तथा परराष्ट्र मन्त्री भइसकेका छन् ।"
बंगलादेशमा विलासी वस्तु आयातमा रोक,ढाका (सिन्ह्वा) : बंगलादेशकी प्रधानमन्त्री शेख हसिनाले विदेशी मुद्राको घट्दो सञ्चितिलाई संरक्षण गर्न विलासी वस्तु आयातमा रोक लगाउन सम्बन्धित निकायलाई निर्देशन दिएकी छन्। यद्यपि उनले थप अत्यावश्यक वस्तु आयात गर्नुपर्नेमा भने जोड दिएकी छन्। बंगलादेशको राजधानी ढाकामा आइतबार भएको सचिवस्तरीय बैठकमा उनले सो निर्देशन दिएकी हुन्। बैठकपछि बंगलादेशी मन्त्रिपरिषद्का सचिव खान्दकर अनवारुल इस्लामले प्रधानमन्त्रीको निर्देशनबारे पत्रकारलाई जानकारी गराएका थिए। प्रधानमन्त्री हसिनाले देशको वाणिज्य मन्त्रालयलाई ४० वटा विलासिताका सामानको आयातलाई निरुत्साहित गर्न र विदेशी मुद्रा बजारमा डलरको तरलता सुधार गर्न आयात शुल्क बढाउन आग्रह गरेकी थिइन्। बंगलादेशको विदेशी मुद्रा सञ्चिति नोभेम्बर २३ मा ३४१० अर्ब अमेरिकी डलर पुगेको छ। जुन नोभेम्बर १७ मा ३४३० अर्ब अमेरिकी डलरबाट कम भएको बंगलादेश बैंक (बीबी) को पछिल्लो तथ्यांकले देखाएको छ। यस पृष्ठभूमिमा बंगलादेशको केन्द्रीय बैंकले अमेरिकी डलरको तुलनामा बंगलादेशी मुद्रा टाकाको विनिमयदर परिवर्तन गर्ने विचार गरिरहेको छ। यसको अर्थ आर्थिक वर्षको अन्त्यसम्ममा अमेरिकी डलरको कारोबार विद्यमान एक अमेरिकी डलरबराबर ९८ टाकाबाट कारोबार १०० टाकामा पुग्नेछ। समष्टिगत आर्थिक स्थायित्वका लागि गम्भीर खतरा उत्पन्न हुने चुनौतीको सामना गर्न बंगलादेश सरकारले अन्तर्राष्ट्रिय मुद्रा कोष (आईएमएफ) लगायत विश्वका ऋणदाताहरूसँग ऋणका लागि सम्पर्क गरिसकेको छ। आईएमएफले बहुप्रतीक्षित ४५ अर्ब अमेरिकी डलरको ऋण सहायता जारी गर्न मार्गप्रशस्त गर्न बंगलादेशसँग कर्मचारीस्तरको सम्झौता भएको पुष्टि गरेको छ। प्रधानमन्त्री हसिनाले गत महिना बंगलादेशमा रहेका सबैलाई सम्भावित विश्वव्यापी अनिकाल वा खाद्य संकटबाट देशलाई जोगाउन खाली सबै जमिनमा खेती गर्न र थप खाद्यान्न उत्पादन गर्न एकसाथ काम गर्न आग्रह गरेकी थिइन्।
एमसीसीको प्रसारण लाइनमा ठेक्का आह्वान,"काठमाडौं : सडक र सदन तताएको मिलियनम च्यालेन्ज अकाउन्ट नेपाल (एमसीए) ले प्रसारण लाइन निर्माणका लागि ठेक्का आह्वान गरेको छ। प्रसारण लाइनको डिजाइनदेखि सञ्चालनमा ल्याउनेसम्मको कामका लागि ठेक्का आह्वान गरिएको हो। ३ सय १५ किलोमिटरको लप्सीफेदीरातमाटेबुटवल प्रसारण लाइन निर्माणका लागि ठेक्का आह्वान गरिएको एमसीएका प्रवक्ता राजीव दाहालले जानकारी दिए। प्रस्तावित प्रसारण लाइनलाई तीन चरणमा विभाजन गरी ठेक्का खुलाइएको छ। जसअन्तर्गत लप्सीफेदीरातमाटेहेटौंडा (४०० केभी, ५९ किमि), रातमाटेन्यु दमौली (४०० केभी, ९० किमि) र न्यु दमौलीन्यु बुटवल (४०० केभी, ९० किमि) गरी छुट्याइएको छ। न्यु दमौलीन्यु बुटवल प्रसारण बनाउनेले नै पाउने गरी न्यु बुटवलदेखि भारतको सीमासम्म १८ किलोमिटर क्षेत्रको प्रसारण लाइन बनाउने गरी अप्सनमा राखिएको छ। ठेक्का सम्झौताको काम पूरा गरी अगस्ट २०२३ बाट आयोजना निर्माणको काम सुरु गर्ने लक्ष्य लिइएको छ। निर्माण काम सुरु भएको पाँच वर्षमा प्रसारण लाइन निर्माण सम्पन्न गर्ने गरी एमसीए नेपाल र सरकारबीच सम्झौता भएको छ। अमेरिकी सरकारले एमसीसी परियोजनाअन्तर्गत दिने ५० करोड डलर अनुदान रकमबाट उक्त प्रसारण लाइन निर्माण सम्पन्न गरिनेछ।"
खुल्यो कोरियन भाषा परीक्षा,काठमाडौं : कोरियन भाषा परीक्षाका लागि आवेदन खुलेको छ। रोजगार अनुमति प्रणाली (ईपीएस) अन्तर्गत कोरियन भाषा परीक्षाको आवेदन खुलेको हो। परीक्षा आवेदनका लागि पुस ४ गतेदेखि ८ गतेसम्म अनलाइन फारम भरिसक्नु पर्नेछ। कृषि तथा पशुपालन क्षेत्रका लागि माघ १६ गतेदेखि माघ २७ गतेसम्म तथा दोस्रो चरणमा फागुन ८ देखि फागुन २६ गतेसम्म भाषा परीक्षा हुनेछ। पहिलो चकोरियन भाषाकोरियन भाषारणको सीप परीक्षण फागुन ३ गतेदेखि ५ गतेसम्म र दोस्रो चरणको सीप परीक्षण चैत १ गतेदेखि चैत ३ गतेसम्म हुनेछ।
कांग्रेस कार्यकर्ता रामशंकरको हत्यामा संलग्न दुई जना पक्राउ,सिरहा : कांग्रेस कार्यकर्ता राम शंकर यादवको हत्या आरोपमा दुई जनालाई पक्राउ गरी प्रहरीले सार्वजानिक गरको छ । सिरहाको बरियारपट्टी गाउँपालिका वडा नं १ बडहरी टोल स्थित नरगीबडहरी सडक खण्डमा सोही ठाउँका ३२ वर्षीय यादवको हत्या गरिएको थियो। प्रहरीको प्रारम्भिक अनुसन्धानमा स्थानीय अजयकुमार साह र दिपेन्द्रकुमार यादवले राम शंकर यादवलाई कर्तव्य गरी हत्या गरेको घटनामा देखिएको छ । कर्तव्य ज्यान मुद्दा शीर्षकमा थप अनुसन्धान भइरहेको प्रहरीले जनाएको छ । यादवको अघिल्लो शुक्रबार हत्या भएको थियो। चुनावमा मत कम आएको विषयमा उनीहरुबीच विवाद हुँदा घटना भएको स्थानीयले बताए।
"धनुषा ४(ख)मा एमालेका हरिनारायण निर्वाचित, मधेस प्रदेशका मन्त्री पराजित",ढल्केवर(धनुषा) : धनुषा क्षेत्र नम्बर ४ ख बाट नेकपा एमालेका हरिनारायण महतो निर्वाचित भएका छन्। नेकपा एकीकृत समाजवादी पार्टीका उम्मेदवार शत्रुधन महतोलाई १ हजार ३४२ मतान्तरले पराजित गर्दै एमालेका महतो विजयी भएका हुन्। मधेस प्रदेशका उद्योग पर्यटन तथा वनमन्त्रीसमेत रहेका शत्रुधनलाई मिथिला नगरपालिकाका पूर्वमेयर समेत रहेका एमालेका उम्मेदवार हरिनारायणले पराजित गरेका छन् । प्रदेशसभामा निर्वाचित हरिनारायणले १७ हजार ३०२ मत प्राप्त गरेका छन् भने सतारुढ गठबन्धनबाट उम्मेदवारी दिएका नेकपा एकीकृत समाजवादी पार्टीका उम्मेदवार शत्रुधनले १५ हजार ९६० मत ल्याएका छन् ।
शान्तिपूर्ण निर्वाचन गर्न दोलखामा राजनीतिक प्रतिबद्धता,"दोलखा : हरेक पटकको निर्वाचनमा बुथ कब्जाको भय रहने दोलखामा मंसिर ४ को प्रतिनिधिसभा तथा प्रदेशसभा निर्वाचन पनि शान्तिपूर्ण रूपमा सम्पन्न हुन सकेन। दोलखामा २०५१ सालको प्रतिनिधिसभा सदस्य निर्वाचनदेखि हरेक निर्वाचनमा पहुँच पुगेका राजनीतिक दलले आफ्नो पकड क्षेत्रमा बुथ कब्जा गर्दै आएका छन्। जिल्लाको गैरीमुदी, मिर्गे, जफे, झुले, नाम्दु, पवटी, भेड्पु जस्ता ठाउँहरूमा निर्वाचनको बेला सधैं बुथ कब्जाको भय रहने गरेको स्थानीय मतदाताहरूले गुनासो गर्दै आएका छन्। निर्वाचन आयोगले दिएको प्रचार समयमा कुनै अप्रिय घटना नभए पनि मंसिर ४ गते मतदानका बेला जिल्लाको ८ भन्दा बढी मतदान केन्द्रमा अशान्ति भएको र लाइनमा बसेका मतदाताको मतसमेत बुथ एजेन्टहरूले नै हालिदिएको स्थानीयको गुनासो छ। नेकपा एमाले दोलखाले जिल्लाको आठ मतदान केन्द्रमा गठबन्धनका कार्यकर्ताले बुथ कब्जागरी एकलौटी मत हालेको उजुरीको सुनवाई गर्दै निर्वाचन आयोगले मतदान सकिएको आठ दिनपछि आइतबार चारवटा मतदान केन्द्रमा पुनः मतदान गर्ने निर्णय गरेको छ। एमाले दोलखाले जिल्लाको बैतेश्वर गाउँपालिका२ गैरीमुदी, वडा३ मिर्गे, वडा६ नाम्दु, गौरीशंकर गाउँपालिका२ जुँगु, तामाकोशी गाउँपालिका३ हेल्थपोस्ट भवन जफे, मेलुङ गाउँपालिकाको वडा४ भेड्पु, शैलुङ गाउँपालिका२ भुषाफेदा र कालिञ्चोक गाउँपालिका१ कालिञ्चोकमा गठबन्धन दलले बुथ कब्जा गरी एकलौटी मत खसालेको भन्दै मुख्य निर्वाचन अधिकृतको कार्यालयमा उजुरी गरेको थियो। आयोगले आइतबार बैतेश्वर२, ३ र ६ तथा तामाकोशी३ को मतदान केन्द्रमा १५ गतेभित्र पुनः मतदान गराउन मुख्य निर्वाचन अधिकृतको कार्यालय दोलखालाई निर्देशन दिएको छ। आयोगको निर्देशनअनुसार मुख्य निर्वाचन अधिकृतको कार्यालय दोलखाले सोमबार मंसिर १५ गते चार मतदान केन्द्रमा पुनः मतदान गर्ने निर्णय गरेको छ। आयोगको निर्णयपछि एमाले दोलखाले अब राम्रो संस्कृतिको सुरुआत हुने विश्वास लिएको प्रतिक्रिया दिएको छ। गठबन्धनमा आवद्ध कांग्रेस, माओवादी केन्द्र र एकीकृत समाजवादीले भने संयुक्त विज्ञप्तिमार्फत निर्वाचन आयोगको निर्णयको विरोध गरेका छन्। कांग्रेसका सभापति बर्मा लामा दोलखामा विगतका निर्वाचनमा पहुँच पुगेका राजनीतिक दलहरूले बुथ कब्जा गर्दै आएको स्वीकार गर्छन्।"
निर्वाचन आयोगलाई एमालेको ध्यानाकर्षण,"काठमाडौं : केही निर्वाचन क्षेत्रमा धाँधली भएको भन्दै नेकपा एमालेले निर्वाचन आयोगलाई १० बुँदे ध्यानाकर्षण गराएको छ। पार्टी महासचिव शंकर पोखरेलले सोमबार प्रमुख निर्वाचन आयुक्त दिनेश थपलियालाई ज्ञापनपत्र बुझाउँदै दोलखा, बाजुरा र स्याङजा २ मा बुथ कब्जा भएकाले पुनः मतदान गराउन माग गरे। बुथ कब्जा भएका सबै मतदान केन्द्रको विवरणसहित ती ठाउँमा मतदान गराउन एमालेले माग गरेको छ। आयोगले दोलखाको १० वटा मतदान केन्द्रमा भने पुनः मतदान गराउन आइतबार नै निर्णय गरिसकेको छ। एमाले भने योसहित अन्य थप स्थान कालिञ्चोक१ को बेगुम्पा मतदान केन्द्र क र ख र शैलुंग गाउँपालिका२ भुसाफेदा नवीन मावि मतदान केन्द्रमा पनि पुनः मतदान गराउन माग गरेको छ। एमालेको ज्ञापनपत्रमा भनिएको छ, यी मतदान केन्द्रमा स्वतन्त्र निष्पक्ष र भयरहित वातावरणमा निर्वाचन नभएको हुँदा ती मतदान केन्द्रमा पुनः मतदानको आदेश गरिनुपर्छ। एमालेले स्याङजाको चापाकोट नगरपालिका३ दिसिंगकोट आधारभूत मावि कमेरे, ४ को राम मन्दिर मावि दार्सिङ नरसेवा, ५ को जनसक्रिय आधारभूत विद्यालय चिठ्ठी पोखरी र दिनदयालु आधारभूत विद्यालय साटिमुरेका सबै मतदान केन्द्रमा पुनः मतदानको आदेश हुनुपर्ने बताएको छ। यी मतदान केन्द्रमा बुथ कब्जा, हत्या र विदेशमा रहेका मतदाताको नामबाट मतदान भएको आरोप एमालेको छ। एमालेले बाजुराको त्रिवेणी नगरपालिका२ को त्रिभुवनेश्वरी मावि मतदान केन्द्र, ३ को मन्टेश्वरी आधारभूत विद्यालय, ७ को नाटेश्वरी आधारभूत विद्यालय, ८ को नवदुर्गा आधारभूत विद्यालय, खप्तडछेडा गाउँपालिका२ को मालिका मावि मतदान केन्द्र, ४ को खापरदेवस्थली मावि, बुढीगंगा नगरपालिका७ शारदा मावि मतदान केन्द्रमा पनि फर्जी मतदान भएको जनाएको छ। यस्तै बुढीगंगा ४ थमा मावि मतदान केन्द्र, ८ को गिरिखेल्ने आधारभूत विद्यालय मतदान केन्द्र, ५ को नन्देश्वरी मतदान केन्द्र, ७ को घटाल आधारभूत विद्यालय, ९ को हिमाली आधारभूत विद्यालय र हिमाली गाउँपालिका ५ को बागेश्वरी आधारभूत विद्यालयसहित ६ को बढीमालिका मावि मतदान केन्द्रमा बुथ कब्जा गरेको एमालेको आरोप छ। यी मतदान केन्द्रमा एमालेका प्रतिनिधिलाई कुटपिट गरी हटाएको र विपक्षी उम्मेदवारका प्रतिनिधिले फर्जी मतदान गरेको एमालेले जनाएको छ। एमालेका उम्मेदवारले निर्वाचन अधिकृतसमक्षमा तत्काल निवेदन गरेको र ती स्थानमा स्वतन्त्र, निष्पक्ष र भयरहित तबरले मतदान सम्पन्न हुन नसकेको हुँदा ती मतदान केन्द्रमा पुनः मतदान हुनुपर्ने एमालेको माग छ। मन्त्री हार्ने भएपछि उदयपुर र सुनसरीमा मतगणना रोकेको आरोप दोलखा, बाजुरा र स्याङजामा बुथ कब्जा भएका ठाउँमा पुनः मतदान गर्न माग पाँचथरमा जितेकालाई प्रमाणपत्र नदिएको निर्वाचन आयोगप्रति आशंका काभ्रे र धनुषामा पुनः मतगणना गर्न माग उदयपुर १ मा कतिपय मतदान केन्द्रमा अतिरिक्त मतपत्र गणनाका क्रममा फेला परेको र गणनाअघिभन्दा शंकास्पद अवस्थामा मतपेटिका फेला परेकाले ती स्थानमा समेत पुनः मतदानको व्यवस्था गर्न एमालेले भनेको छ। त्यस्तै मन्त्रीहरू चुनाव हार्ने भएपछि उदयपुर १ र सुनसरी ४ मा मतगणनामा अवरोध गरिएको तथा धनुषा २ मा मतगणना सदर हुनुपर्ने मत बदर गरिएकलो पुनः गणना गर्नसमेत माग गरेको छ। सुनसरी ४ को मतगणनाका क्रममा बहालवाला मन्त्री (उम्मेदवार) को दबाबमा मतगणना स्थगित गरिएको छ। मतगणना पुनः सुरु गरियोस्, एमालेले निर्वाचन आयोगलाई बुझाएको ज्ञापनपत्रमा भनिएको छ। धनुषा २ मा मतगणना गर्दा सदर हुनुपर्ने मत बदर गरिएकाले त्यसमा पुनः मतगणना गरिनुपर्ने माग एमालेको छ। यसैबीच एमालेले निर्वाचन आयोगको निष्पक्षता माथि पनि प्रश्न उठाएको छ। निर्वाचनमा मतदाताले स्वतन्त्र र भयरहित वातावरणमा मतदान गर्न पाउनुपर्छ। एउटाको मत अर्को व्यक्तिले आफूखुसी खसाउने, मृत्यु भएका, विदेशमा रहेका र निर्वाचनमा जिल्ला बाहिर खटिएको व्यक्तिले मतदान गरेको वा बुथ कब्जा भएको अवस्थामा पुनः शान्ति सुरक्षाको व्यवस्था मिलाई मतदान गर्नुगराउनु निर्वाचन आयोगको कर्तव्य हो, एमालेले भनेको छ। निर्वाचन आयोगले आफ्नो कर्तव्यबाट च्युत भई सत्ता गठबन्धनको उम्मेदवारको पक्षपोषण नगरी पुनः मतदानको आदेश गर्न र तदअनुरूप नै मतदान सम्पन्न गराउन एमालेले आग्रह गरेको छ। काभ्रे १ को प्रदेश (ख) मा सदर मतलाई बदर गरेर ३ मतले एमाले उम्मेदवार पराजित भएकाले पुनः गणना गर्न एमालेले माग गरेको छ। मतगणनामा निर्वाचन क्षेत्रअनुसार मत बदर र सदर सम्बन्धमा फरकफरक मापदण्ड अपनाउने, निर्वाचित भएको व्यक्तिलाई कसैलाई प्रमाणपत्र तत्काल लिने र कसैलाई नदिई राख्ने कार्य पूर्णतः कानुन प्रतिकूल हुने उसको भनाइ छ। चुनाव जितिसकेका पाँचथरका एमाले उम्मेदवार वसन्त नेम्बाङलाई निर्वाचित भएको प्रमाणपत्र नदिई रोक्ने कुराले सत्ता गठबन्धन धाँधली गर्ने तयारीमा रहेको आशंका सिर्जना भएको समेत एमालेले जनाएको छ। एमालेले प्रत्यक्षतर्फ र समानुपातिकमा प्रत्येक निर्वाचन क्षेत्रबाट प्राप्त समानुपातिकतर्फको मतहरू यस दललाई उपलब्ध गराई कुल योगफल मिलेनमिलेको हेर्न सकिने गरी पारदर्शिता अपनाउने व्यवस्था मिलाउन अनुरोध गरेको छ।"
जमानत मात्रै मापक होइन,"लोकतन्त्रमा निर्वाचन हुन्छ र निर्वाचनमा प्रतिस्पर्धा। जनताले जसलाई मन पराउँछन्, उसले चुनाव जित्छ र जनप्रतिनिधि बन्छ। बहुदलीय प्रजातन्त्रमा धेरै दल हुन्छन्, धेरै दलका धेरै उम्मेदवार पनि हुन्छन्। त्यसमाथि जो कोही व्यक्ति पनि उम्मेदवार हुन पाउने अधिकार हरेक नागरिकलाई हुन्छ। त्यसैले त जनप्रतिनिधि आकांक्षामा स्वतन्त्र उम्मेदवार पनि निर्वाचनमा उठ्छन्। यी सबै कुरा बहुलवादी र बहुदलीय व्यवस्था भएको मुलुकमा स्वाभाविक हुन्छन्। तिनै उम्मेदवारको भीडमा कतिपय यस्ता हुन्छन्, जसले जमानत जोगाउन सक्दैनन्। अर्थात्, खसेको मतको १० प्रतिशत पाउँदैनन्। प्रतिनिधिसभा सदस्य निर्वाचन ऐन, २०७४ को दफा ७१ को उपदफा १ भन्छ पहिलो हुने निर्वाचित हुने निर्वाचन प्रणालीअन्तर्गतको कुनै निर्वाचनमा मतदान गरिएको जम्मा सदर मतको १० प्रतिशतभन्दा कम सदर मत पाउने उम्मेदवारको धरौटी जफत हुनेछ। उम्मेदवारको धरौटी १० हजार छ। त्यही पैसा जफत हुने हो। उम्मेदवारहरू धेरैको जमानत जफत हुनुको अर्थ ती व्यक्तिको इज्जतप्रतिष्ठा नै सकिएकोचाहिँ होइन। सम्बन्धित चुनावमा मतदाताले नपत्याएको वा तिनका पक्षमा कुनै हावाहुन्डरी नआएको मात्र हो। कतिपय यस्ता व्यक्तिहरूको जमानत जफत भएको छ, तिनको सामाजिक प्रतिष्ठा र पहिचान उल्लेख्य छ। राजनीतिक आचरण बिगारिहेका, अपराधका मुद्दा खेपिरहेकाजस्ता व्यक्तिले अत्यधिक मतले जितिरहेको परिप्रेक्ष्यमा कम मत लज्जाको विषय होइन। तिनलाई हियाउने सामाजिक प्रचलन न्यायसंगत मानिन्न। कम्तिमा पनि राजनीतिमा पाइला चाल्न तिनले गरेको पहल सकारात्मक छ। जमानत जफत हुनेमा स्थापित पार्टीका ठूला नेतादेखि कतिपय कहलिएका पेशाकर्मी एवं स्रष्टासम्म छन्। जस्तोः जसपाका नेता तथा पूर्वमन्त्री राजेन्द्र श्रेष्ठ, पूर्वमन्त्री रामवीर मानन्धर, पूर्वसांसद गंगा चौधरी, साझा विवेकशीलका नेता मिलन पाण्डे, लेखक युग पाठक, चलचित्रकर्मी मनोज पण्डितलगायत। निश्चिय पनि जनप्रतिनिधि बन्न चाहिँ निर्वाचन जित्नैपर्छ। चुनाव हार्नु नै हुँदैन वा चुनाव हार्नु सबैथोक हार्नु भन्ने पनि होइन। कति चुनाव हारेर पनि जितिन्छ र जितेर पनि हारिन्छ। जस्तो कि २०७४ सालमा साझा विवेकशील पार्टीले प्रतिनिधिसभामा कतै पनि चुनाव जितेन, तर उनीहरूको नैतिक विजय भएको थियो। यसपालि उदायो राष्ट्रिय स्वतन्त्र पार्टी। यसले प्रत्यक्षमै ७ सिट जितिसक्यो र समानुपातिकमा माओवादी केन्द्रलाई टक्कर दियो। सत्तामा पुग्ने बहुमत यससँग छैन। तर, पाँच दशक पुराना पार्टीलाई झट्का लगाएर यसले एक किसिमले भन्दा चुनावमा हलचल ल्याएको छ। पुराना पार्टीहरूलाई सही बाटामा हिँड्न ठूलो सन्देश दिएको छ। जमानत जोगाउन नसक्नु ठीक विपरीत यस्तो परिस्थिति हो, जससँग यस क्षण जनताको मत पाउने कला पुगेन। बुझ्नुपर्ने यति हो। चुनावी प्रतिस्पर्धा भनेको लहडबाजी होइन। यो त जनताको मत जित्ने काम हो। मतकै आधारमा प्रतिस्पर्धीलाई उछिनेर विजेता बन्नु सर्वाेत्तम नै भयो। व्यक्ति विशेषका हकमा जनताले पत्याएका सबै उत्तम र नपत्याएका खत्तम भन्न पनि मिल्दैन। तर, आफ्नो धरातल नहेरी, कसैको ईखले, कसैलाई देखाइदिने रिसरागले वा म लोकप्रिय छु या मेरो एजेन्डा लोकप्रिय हुन्छ भन्ने भ्रमले उम्मेदवार हुन चाहँदा जमानत खोसिएको हो भनेचाहिँ सोच्नै पर्छ। अन्यथा जमानत जोगिएन भन्दैन निराश हुनुपर्ने र राजनीतिक मैदानबाट पलायन हुने स्थिति आउनु हुँदैन। बरु आफ्ना नीति, कार्यक्रम, एजेन्डा जनतासम्म बेलैमा राखेर अर्कोपालि जित्ने जग बसाउँदै जाँदा कसो जमानत गएको ब्याजसहित अर्को चुनाव उपलब्धिपूर्ण नहोला ! आखिर चुनाव नै यस्तो अवसर हो, जहाँ जनताको मर्जी चल्छ। उनीहरूले जुन कित्तामा राखिदिन्छन्, सहर्ष स्वीकार्नै पर्छ।"
जो झिनो मतान्तरले जिते,"नेकपा एमालेका केन्द्रीय सदस्य बसन्तकुमार नेम्बाङ पाँचथरबाट चौथोपटक सांसद बनेका छन्। अघिल्लो पटकको निर्वाचनमा १० हजार बढीको सानदार मतका साथ संसद् प्रवेश गरेका नेम्बाङ यसपटक झिनो मतले विजयी पाँच वर्ष अघिको निर्वाचनमा उनै नेम्बाङले आङ्देम्बेलाई १० हजार बढीको मतले पराजित गरेका थिए। त्यस बखत नेम्बाङ वामगठबन्धनको तर्फबाट उम्मेद्धार बनेका थिए। यसअघि उनी २०४८, २०५६ र २०७४ सालमा निर्वाचित भएका थिए। २०१८ चैत ८ गते पाँचथर सदरमुकाम फिदिममा जन्मिएका उनी २०७६ सालदेखि करिब १८ महिना भौतिक पूर्वाधार तथा यातायात मन्त्रीसमेत भएका थिए। नेम्बाङ्लाई पार्टीभित्र एमाले अध्यक्ष केपी शर्मा ओलीका विश्वास पात्रका रूपमा लिने गरिन्छ। त्यसैगरी, एमालेका सचिव योगेश भट्टराईलाई यसपटकको निर्वाचन फलामको चिउरा चपाउनु जस्तै बन्यो। मतदान सम्पन्न भएको करिब ४८ घन्टा पछि सुरु भएको मतगणनामा सुरुआतदेखि भट्टराईले कुनै स्थानमा अग्रता लिएका थिएनन्। अन्तिममा फुङ्िलङ नगरपालिकाको मत गणना गर्दा मात्र २०८ मतको अन्तरले जित हात पारेका हुन्। योगेशले २१ हजार ९४३ मत प्राप्त गरेका थिए भने उनका निकटतम प्रतिस्पर्धी खेलप्रसादले २१ हजार ७३५ मत प्राप्त गरेका थिए। इलाम क्षेत्र नम्बर २ मा एमालेका उपाध्यक्ष तथा संविधानसभाका अध्यक्ष सुवासचन्द्र नेम्वाङले झिनो मतान्तरले आफ्नो विरासत जोगाएका छन्। कांग्रेसका जिल्ला सभापति डम्बरबहादुर खड्कासँगको चर्को प्रतिस्प्रर्धाबीच उनी विजयी भएका हुन्। नेम्बाङले खड्कालाई ११४ मतले पछि पार्दै आफ्नो विजय यात्रालाई निरन्तरता दिएका हुन् । नेम्बाङले ३० हजार २० मत प्राप्त गरेका छन् भने खड्काले २९ हजार ९०६ मत प्राप्त गरेका छन्। विजयी भएपछि नेम्वाङले देश, एमाले र केपी ओलीविरुद्ध गरिएको घेराबन्दी तोडिएको बताए। खड्काले भने मतगणनामा धाँधली भएको आरोप लगाएका छन्। पर्सा क्षेत्र नम्बर ३ को प्रतिनिधिसभा सदस्यमा एमालेका राजकुमार गुप्ता निकटतम प्रतिस्पर्धी उम्मेदवारभन्दा निकै झिनो मतान्तरले विजयी हुँदै जिल्लामा एमालेको बीउ जोगाएका छन्। एमालेजसपा गठबन्धनका समेत उम्मेदवार रहेका गुप्ता पाँच दलीय गठबन्धनबाट कांग्रेसका उम्मेदवार सुरेन्द्रप्रसाद चौधरीभन्दा १५१ मत मात्रै बढी पाएर विजयी भएका हुन्। मतगणना सुरु भएदेखि नै कांग्रेसका चौधरी र एमालेका गुप्ताबीच निकै प्रतिस्पर्धा देखिएकोमा अन्तत १५१ मतान्तरले मात्रै गुप्ताले बाजी मारेका हुन्। गुप्ता २४ हजार २६० मतका साथ विजयी हुँदा चौधरीले भने २४ हजार १०९ मत पाए। तेस्रो स्थानमा रहेका नेपाल सुशासन पार्टीका राजकुमार यादवले भने १० हजार ४२ मत पाए। पर्सामा एमालेको एक मात्र जित दिलाउन सफल गुप्ता पार्टीका केन्द्रीय सदस्य पनि हुन्। पर्सामा चार प्रतिनिधिसभा क्षेत्र मध्ये दुई र आठ प्रदेशसभा क्षेत्रमध्ये चार गरी एमालेका ६ जना उम्मेदवार चुनावी प्रतिस्पर्धामा थिए। एमालेका ती ६ उम्मेदवारमध्ये गुप्ता मात्रै विजयी भएका हुन्। एमाले जिल्ला अध्यक्ष जयप्रकाश थारूसहित अन्य पाँचै जना पराजित भएका छन्। २०७४ को निर्वाचनमा पनि पर्सा ३ बाटै गुप्ता र चौधरी चुनावी प्रतिस्पर्धामा उत्रिएका थिए। तर, उत्ता चुनावमा तत्कालीन संघीय समाजवादी फोरम नेपाल (हालको जसपा) बाट हरिनारायण रौनियार १५ हजार १६८ मतका साथ विजयी भएका थिए। दोस्रो स्थानमा रहेका कांग्रेसका चौधरीले १३ हजार ८०१ मत पाएका थिए भने गुप्ता १० हजार ९८६ मतका साथ तेस्रो स्थानमा सीमित भएका थिए। २०७० को निर्वाचनमा भने एमालेका गुप्ता पर्सा क्षेत्र ३ बाटै प्रतिनिधिसभा सदस्यमा निर्वाचित भएका थिए। उनले कांग्रेसका उम्मेदवार अजय चौरसियालाई पराजित गरेका थिए। त्यसैगरी, लुम्बिनी प्रदेशमा दुई नेताले झिनो मतान्तरले हार व्यहोरेका छन्। एमाले महासचिव शंकर पोखरेल र माओवादी केन्द्रका सुरेश पन्थले झिनो मतान्तरबाट पराजित भएका हुन्। पोख्रेल दाङमा निर्वाचन लडे। प्रतिनिधिसभा दाङ क्षेत्र नम्बर २ मा गठबन्धनका उम्मेदवार रेखा शर्मा उनको प्रतिस्पर्धी बनिन्। लो प्रोफाइलकी रेखासँग चुनाव लड्दै गर्दा शंकर चुनाव जित्नेमा ढुक्क जस्तै थिए। तर, उनी माओवादी केन्द्रका केन्द्रीय सदस्य शर्मासँग पराजित भए।शर्माले २६ हजार ८ सय ७७ मत प्राप्त गरेर जित हासिल गरेकी छन्। शर्मा र पोखरेलबीचको मतान्तर १९६ मात्रै छ। पराजित पोखरेलले २६ हजार ६ सय ८१ मत प्राप्त गरे। १ लाख ३३ हजार ७४८ मतदाता रहेको दाङ क्षेत्र नम्बर २ मा ७९ हजार ४४६ मत खसेको थियो। शर्माको संसदीय यात्रा भने २०७० बाट सुरु भएको हो। उनी २०७० र २०७४ मा प्रतिनिधिसभा सदस्य निर्वाचनमा समानुपातिक प्रणालीबाट निर्वाचित भएकी थिइन्। २०७२ साल कात्तिकदेखि २०७३ कात्तिकसम्म सामान्य प्रशासनमन्त्रीको जिम्मेवारीमा रहेर काम गरेकी शर्माले कानुन निर्माणलगायत संसदीय गतिविधिमा सक्षम, सक्रिय र सफल सांसदको रुपमा पहिचान बनाएकी छन्। पोख्रेलले प्रतिनिधिसभामा दाङमा २०५१ पछि प्रत्यक्ष निर्वाचनमा जित्न सकेका छैनन्। २०७४ सालको निर्वाचनमा माओवादीसँगको सहकार्यमा प्रदेशसभा सदस्यमा निर्वाचित भएर लुम्बिनी प्रदेशको संस्थापक मुख्यमन्त्रीसमेत बनेका थिए। २०७० सालको निर्वाचनका दाङ क्षेत्र नं ४ बाट कांग्रेसका बुद्धिराम भण्डारीसँग पराजित भएका थिए। प्रतिनिधि तथा प्रदेशसभा सदस्य निर्वाचनमा बर्दियाबाट दुई जना उम्मेदवारहरू कम मतान्तरमा निर्वाचित भएका छन्। प्रतिनिधिसभातर्फ क्षेत्र २ मा लालवीर चौधरी र प्रदेशसभातर्फ क्षेत्र १ (१) मा भुवनेश्वर चौधरी कम मतान्तरले विजयी भएका हुन्। बर्दिया २ बाट स्वतन्त्र उम्मेदवार लालवीर १३६ मतान्तरले वामलोकतान्त्रिक गठबन्धनबाट माओवादी केन्द्रका सुरेश पन्थलाई पराजित गरे। पन्थको २६ हजार ३८४ र चौधरीको २६ हजार ५२० मत छ। त्यस्तै, प्रदेशसभा सदस्य बर्दिया क्षेत्र १ (१) मा कांग्रेसका भुवनेश्वर चौधरी ११९ मतान्तरले निर्वाचित भएका छन्। एमालेका शालिकराम अधिकारीले १६ हजार ९०७ र चौधरीले १७ हजार २६ मत प्राप्त गरेका छन्। प्रतिनिधिसभा निर्वाचन क्षेत्र दैलेख २ मा कांग्रेसका दिक्पालकुमार शाही निर्वाचित भए। शाहीको एमालेका लक्ष्मीप्रसाद पोखरेलसँग प्रतिस्पर्धा थियो। शाहीले पोखरेललाई १५३ मतान्तरले पराजित गरेका हुन्। कांग्रेसका शाहीले २० हजार १५८ मत पाउँदा एमाले पोलिटब्यूरो सदस्यसमेत रहेका पोखरेल २० हजार पाँच मतमा सीमित भए। उनको जितसँगै दैलेख २ मा एमालेको २३ वर्षे लामो गढ ढलेको छ। निर्माण व्यवसायमा संलग्न भएका शाही सक्रिय राजनीतिमा गुमनाम जस्तै थिए। उनै गुमनाम नेताले यसपटक एमालेको गढ भत्काउन सफल भएका छन्। २०५६ मा भएको आमनिर्वाचनमा यस क्षेत्रमा कांग्रेसका शिवराज जोशीले जितेका थिए। उनी राज्यमन्त्रीसमेत बने। यस क्षेत्रमा त्यसयताका सबै संसदीय निर्वाचनमा कांग्रेसले हार व्यहोरेको थियो। विस्तृत शान्ति सम्झौतापछि पहिलोपटक २०६४ मा भएको संविधानसभा निर्वाचनमा कांग्रेसका हिमबहादुर शाही एमालेका राजबहादुर बुढासँग पराजित भएका थिए। २०७० को दोस्रो संविधानसभा सदस्य निर्वाचनमा उनै शाही एमालेका लक्ष्मीप्रसाद पोखरेलसँग पराजित भए। संविधान जारी भएपछि पहिलोपटक २०७४ मा भएको प्रतिनिधिसभा सदस्य निर्वाचनमा यस क्षेत्रमा एमालेका राजबहादुर बुढा निर्वाचित भएका थिए। बुढाले २०५६ मा निर्वाचन जितेका कांग्रेसका शिवराज जोशीलाई पराजित गरेका थिए। पहिलोपटक सांसद निर्वाचित दिक्पालकुमार कांग्रेस दैलेखका पुराना नेतामा गनिन्छन्। उनी २०४९ मा जिविस सदस्य निर्वाचित भएका थिए। २०७४ को निर्वाचनमा दैलेख २ (ख) बाट कर्णाली प्रदेशसभाको टिकट पाएका शाही एमालेका राजबहादुर शाहीसँग पराजित भएका थिए। तत्कालीन वामगठबन्धनका कारण प्रदेशसभामा हार व्यहोरेका शाहीले यसपटक एमालेको गढ भत्काउन सफल भएका हुन्। एमाले विभाजन भएको र कांग्रेसलाई माओवादी केन्द्र र एकीकृत समाजवादीको साथले शाहीलाई निर्वाचन जित्न सहज भयो। उनी निर्माण व्यवसायीको रूपमा परिचित छन्। त्यसैगरी, काठमाडौं क्षेत्र नम्बर १ बाट कांग्रेस नेता प्रकाशमान सिंह झिनो मतले जितेका छन्। उनले निकटम प्रतिद्वन्द्वी राप्रपाका नेता रविन्द्र मि श्रलाई पराजित गरेका हुन्। सिंहको ७० हजार १४३ मत ल्याएका छन् भने मिश्रले ७० हजार १८ मत ल्याएका थिए। त्यस्तै, भक्तपुर २ बाट कांग्रेस नेता दुर्लभ थापाले महेश बस्नेतलाई झिनो मतले पराजित गरेका छन् । थापाले २४ हजार २३१ मत ल्याउँदा बस्नेतले २३ हजार २८२ मत ल्याएका छन् । भीमकुमार बाँस्कोटाफिदिम, बसन्त लिम्बुताप्लेजुङऽ तोयानाथ भट्टराईइलाम, क्रान्ति शाहवीरगन्ज, यादव आचार्य बर्दिया,गोपाल शर्मा दाङ, हिक्मतबहादुर नेपालीदैलेख"
सांसद बने जो व्यवसायी,"काठमाडौं : व्यापारिक पृष्ठभूमिका राजनीतिज्ञहरू प्रतिनिधिसभा छिरेका छन्। मंसिर ४ गते भएको प्रतिनिधिसभा निर्वाचनमा व्यवसाय पृष्ठभूमिका डेढ दर्जन व्यवसायीले जितेका छन्। कांग्रेसबाट ९ जना, नेकपा एमाले र एकीकृत समाजवादीबाट दुईदुईजना उम्मेदवारले निर्वाचन जितेका छन्। जसपा, राप्रपा र राष्ट्रिय स्वतन्त्र पार्टीबाट एकएक जना व्यवसायी निर्वाचित भएका छन्। व्यवसायी नै निर्वाचित भएपछि निजी क्षेत्र पनि उत्साहित भएको छ। व्यवसाय भोगेका सांसदबाट निजी क्षेत्रका गुनासा सम्बोधन हुने अपेक्षा निजी क्षेत्रको छ। निजी क्षेत्रको मुद्दा सम्बोधन गर्न ती व्यावसायिक पृष्ठभूमिका सांसदबाट सहजीकरण हुनेमा निजी क्षेत्रका अगुवाहरू आशावादी छन्। सीजी ग्रुपका अध्यक्ष अर्बपति विनोद चौधरी नवलपरासी १, पर्यटन व्यवसायी राजेन्द्र बजगाईं गोरखा १, मेडिकल व्यवसायी सुनील शर्मा मोरङ ३ बाट निर्वाचित भएका छन्। निर्माण व्यवसायी पूर्णबहादुर तामाङ (कान्छामान) रामेछाप, जलविद्युत् व्यवसायी दीपक खड्का संखुवासभा, निर्माण व्यवसायी मोहन आचार्य रसुवा, वैदेशिक रोजगार व्यवसायी टेकबहादुर गुरुङ मनाङ, होटल व्यवसायी योगेश गौचन थकाली मुस्ताङ, शिक्षा क्षेत्रका व्यवसायी दुर्लभ थापा भक्तपुरबाट निर्वाचित भएका छन्। म्यानपावर व्यवसायीसमेत रहेका एमालेका लालप्रसाद (एलपी) साँवा लिम्बू झापा४ बाट निर्वाचित भए। पर्सा ३ बाट भाँडाकुँडा उद्योग सञ्चालक एमाले उम्मेदवार राजकुमार गुप्ता निर्वाचित भएका छन्। एकीकृत समाजवादीका तर्फबाट व्यवसायी किसान श्रेष्ठ बारा ४ बाट निर्वाचित भए। तनहुँवासी श्रेष्ठ गठबन्धनका कारण गृह जिल्लाबाट टिकट नपाएपछि बारा गएर उम्मेदवार बनेका थिए। होटल व्यवसायी प्रेम आले डोटीबाट निर्वाचित भए।जसपाका वीरेन्द्रप्रसाद महतो सिरहा४, राप्रपाका विक्रम पाण्डे चितवन ३ बाट निर्वाचित भए। कालिका कन्स्ट्रक्सनका सञ्चालक रहेका पाण्डे अघिल्लो पटक नेकपा माओवादी केन्द्रका अध्यक्ष पुष्पकमल दाहाल प्रचण्डसँग पराजित भएका थिए। स्टार्टअप व्यवसायमा संलग्न राष्ट्रिय स्वतन्त्र पार्टीका शिशिर खनाल काठमाडौं६ बाट निर्वाचित भए। खनाल टिच फर नेपालका संस्थापक हुन्।"
अब के छ संसद्को प्रक्रिया ?,"काठमाडौं : चुनावको परिणाम आइसक्नै लागेको छ। कुन दलले कति सिट ल्याउला भन्ने दृश्यसमेत आइसकेको छ। अब कुनकुन दल मिलेर सरकार बनाउने हुन् भन्नेमा सबैको ध्यान छ। दलहरूले यसबारे छलफल पनि थालेका छन्। तर, त्यसका लागि संसद् बस्नुपर्ने हुन्छ। राष्ट्रपतिले प्रतिनिधिसभाका लागि भएको निर्वाचनको अन्तिम परिणाम घोषणा भएको मितिले ३० दिनभित्र संघीय संसद्को अधिवेशन आह्वान गर्नेछ, संविधानको धारा ९३ (१) मा लेखिएको छ, त्यसपछि यस संविधानबमोजिम राष्ट्रपतिले समयसमयमा दुवै वा कुनै सदनको अधिवेशन आह्वान गर्नेछ। नवनिर्वाचित प्रतिनिधिसभा सदस्यका लागि गर्नुपर्ने व्यवस्थापन गरिरहे पनि संसदीय प्रक्रियाका लागि निर्वाचन आयोगको पत्रको प्रतीक्षामा बस्नुपर्ने संघीय संसद् सचिवालयका प्रवक्ता रोजनाथ पाण्डेको भनाइ छ। नयाँ संसद्को शपथपछि हुने अन्य प्रक्रिया अघि बढाउन आयोगले पठाएको अन्तिम नामावलीबाट मात्र सम्भव हुने कर्मचारीको भनाइ छ। ज्येष्ठ सदस्यकै अध्यक्षतामा बैठक बस्छ। बैठक बसेको १५ दिनभित्र सभामुखको चयन गर्नुपर्छ। बैठक बस्दाकै दिनमा कार्यविधि पास गरेर सभामुखको निर्वाचन प्रक्रिया अगाडि बढ्छ। त्यसपछि उपसभामुख चयन प्रक्रिया अघि बढ्न सक्छ। व्यवस्थापनबाहेक अन्य संसदीय प्रक्रियाका लागि निर्वाचन आयोगको पत्र कुर्नुपर्ने हुन्छ। निर्वाचन आयोगले कहिले पठाउँछ ? हामीलाई थाहा हुँदैन, प्रवक्ता पाण्डेले भने, हामीले गर्ने अन्य तयारी अधिवेशन आह्वान गर्नुभन्दा अगाडि सक्छौं। मंसिर २० गतेसम्म दिने कुरा थियो। आशा गरौं चाँडै आउला। उनका अनुसार आयोगले पठाएको निर्वाचित सांसदको अन्तिम नामावली पत्रका आधारमा शपथग्रहणको काम सुरु हुनेछ। संविधानको धारा ८८ मा संघीय संसद्को प्रत्येक सदनका सदस्यले सदन वा त्यसको कुनै समितिको बैठकमा पहिलो पटक भाग लिनुअघि संघीय कानुनबमोजिम शपथ लिनुपर्ने व्यवस्था छ। २०७४ मा निर्वाचन मंसिरमा भए पनि फागुन २० गते मात्रै प्रतिनिधिसभाका सदस्यले शपथ लिएका थिए। आयोगले पठाएको ज्येष्ठ सदस्यको नामावली सचिवालयले राष्ट्रपति कार्यालयमा पठाउनेछ। ज्येष्ठ सदस्यले राष्ट्रपतिबाट शपथ लिएपछि सचिवालयले विशेष कार्यक्रम आयोजना गरी ज्येष्ठ सदस्यले अन्य सदस्यलाई शपथ गराउनेछन्, उनले भने। ज्येष्ठ सदस्यकै अध्यक्षतामा बैठक बस्छ। बैठक बसेको १५ दिनभित्र सभामुखको चयन गर्नुपर्छ। बैठक बस्दाकै दिनमा कार्यविधि पास गरेर सभामुखको निर्वाचन प्रक्रिया अगाडि बढ्छ। त्यसपछि उपसभामुख चयन प्रक्रिया अघि बढ्न सक्ने प्रवक्ता पाण्डेले बताए। प्रतिनिधिसभाको पहिलो बैठक आरम्भ भएको मितिले १५ दिनभित्र प्रतिनिधिसभाका सदस्यहरूले आफूमध्येबाट प्रतिनिधिसभाको सभामुख र उपसभामुखको निर्वाचन गर्नेछन्, धारा ९१ (१) मा लेखिएको छ। सभामुख र उपसभामुखमध्ये एक जना महिला हुनुपर्ने र दुवै पदमा फरकफरक दलको प्रतिनिधि हुनुपर्ने व्यवस्था उपधारा २ मा छ। मंसिर २० गतेभित्र निर्वाचनको अन्तिम परिणाम सकेर राष्ट्रपतिलाई प्रतिवेदन बुझाउने तयारी गरे पनि ढिला हुन सक्ने निर्वाचन आयोगका सहप्रवक्ता सूर्य अर्यालले बताए। आयोगले त समयमै सकिएला भन्ने अनुमान गरेर त्यो समय तोकेका थियांै। हामीले त चुनावमा धाँधली होला, बुँद कब्जा लगायतका अन्य समस्याको अनुमान त गरिएको थिएन्, अर्यालले भने, जति छिटो होला भन्ने अनुमान गरियो तर त्यो भएन्। दोलखा, स्याङजालगायत जिल्लामा आएको समस्याले परिणाम बुझाउन थप केही समय लाग्ने उनले बताए। संविधानको धारा ७६ (१)मा राष्ट्रपतिले प्रतिनिधिसभामा बहुमतप्राप्त संसदीय दलको नेतालाई प्रधानमन्त्री नियुक्त गर्ने र उनकै अध्यक्षतामा मन्त्रिपरिषद् गठन हुने व्यवस्था छ। उपधारा १ बमोजिम प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमतप्राप्त गर्न सक्ने प्रतिनिधिसभाको सदस्यको राष्ट्रपतिले प्रधानमन्त्री नियुक्त गर्नेछ, उपधारा २ मा लेखिएको छ। यस्तै, उपधारा ३ मा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा २ बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। उपधारा २ वा ३ बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नुपर्ने उपधारा ४ मा व्यवस्था छ। उपधारा ३ बमोजिम नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्न नसकेमा उपधारा २ बमोजिमको कुनै सदस्यले प्रतिनिधिसभामा विश्वासको मत प्राप्त गर्न सक्ने आधार प्रस्तुत गरेमा राष्ट्रपतिले त्यस्तो सदस्यलाई प्रधानमन्त्री नियुक्त गर्ने उपधारा ५ को व्यवस्था छ। यसरी नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्नुपर्ने हुन्छ। उपधारा ५ बमोजिम नियुक्त प्रधानमन्त्रीले विश्वासको मत प्राप्त गर्न नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी ६ महिनाभित्र अर्को निर्वाचनको मिति तोक्ने जनाइएको छ। यस संविधानबमोजिम भएको प्रतिनिधिसभाको निर्वाचनको अन्तिम परिणाम घोषणा भएको वा प्रधानमन्त्रीको पद रिक्त भएको मितिले ३५ दिनभित्र यस धाराबमोजिम प्रधानमन्त्री नियुक्तिसम्बन्धी प्रक्रिया सम्पन्न गर्नुपर्नेछ, संविधानमा लेखिएको छ, राष्ट्रपतिले प्रधानमन्त्रीको सिफारिसमा संघीय संसद्का सदस्यमध्येबाट समावेशी सिद्धान्तबमोजिम प्रधानमन्त्रीसहित बढीमा २५ जना मन्त्री रहेको मन्त्रिपरिषद् गठन गर्नेछ। संसद् चलाउँदा संसद् नियमावली पास गर्नुपर्ने हुन्छ। पाण्डेका अनुसार नयाँ नियमावली बनाउन पनि सक्छ अथवा अन्तरिम कार्यविधिबाट अन्तरिम नियमावली बनाएर पनि अगाडि बढ्न पनि सक्छ। यस्तै विभिन्न खालका विकल्पमा संसद् अगाडि बढ्छ। कार्यविधिले नियमावली संशोधन गर्यो भने समितिहरू कति सदस्यको रहने संसदीय समितिमा संसदीय दलहरूको सहमतिमा समिति गठन सभापतिहरूको चयन हुन्छ। राष्ट्रपतिको पनि कार्यकाल अवधि पुग्ने भएकाले अवधी पुगेपछि राष्ट्रपति र उपराष्ट्रपतिको निर्वाचन आयोगले गर्छ, उनले भने। सचिवालयले नयाँ सांसदलाई संसद्को परिचय पुस्तिका लोगो लगायतका कुरा उपलब्ध गराउने पनि उनले जानकारी दिए। सांसदहरूका लागि लोगो बनाउँदै छौं। संसद सञ्चालनका लागि पालन गर्नुपर्ने कुरा प्रभावकारी भूमिका निर्वाह गर्न सचिवालयकले सांसदहरूसँग अन्तक्र्रिया आयोजना गर्छ पाण्डेले भने। नयाँ संसद्का लागि चाहिने आवश्यक भौतिक पूर्वाधार तयारी गर्न संघीय संसद् सचिवालयलाई चटारो छ। चुनावको नतिजा सार्वजनिक भइरहँदा संसद्मा व्यवस्थापनको तयारीमा लागेको संघीय संसद्का महासचिव डा भरतराज गौतमले बताए। नयाँ आउने सांसदहरूका लागि कोठा, सभा हल, फर्निचर व्यवस्थापन पूर्वाधारहरूका तयारीमा लागेका छौं, महासचिव डा गौतमले भने। नयाँ भवन नबनी सकेकाले कार्यालय व्यवस्थापन गर्न चुनौती रहेको उनको भनाइ छ।"
जनताको विश्वास खेर जान दिँदैनौं,"विकासप्रेमी नेताको राष्ट्रिय छवि बनाएका गुल्मीका एमाले नेता गोकर्ण विष्टको यो चौथो विजयी हो। उनी गुल्मी क्षेत्र नम्बर २ बाट प्रतिनिधिसभा सदस्यमा निर्वाचित भएका हुन्। २०५४, २०७०, २०७४ र २०७९ मा उनले चुनाव जिते। २०६४ को पहिलो संविधानसभा निर्वाचनबाहेक गुल्मी २ को नतिजा उनकै पोल्टामा परेको छ। विगतको तुलनामा उनलाई यसपालि चुनाव जित्न त्यति सहज भएन। पाँच दलीय गठबन्धनको चौतर्फी घेरा तोड्दै उनी २ हजार ४४ मतान्तरले विजयी भएका छन्। समृद्ध गुल्मी बनाउन उनले बुनेका सपना, चुनावी अूनभूति र समग्र राष्ट्रिय राजनीतिको सेरोफेरोमा केन्द्रित रहेर गोकर्ण विष्टसँग अन्नपूर्ण पोस्ट्की गंगा खड्काले गरेको कुराकानी : विगतको तुलनामा तपाईंलाई यसपालि चुनाव जित्न निकै चुनौती देखियो नि किन ? अहिले एमालेकाविरुद्ध अरू सवै पार्टीहरू एकजुट भए। जसरी पनि एमालेलाई सिध्याउनुपर्छ भन्ने मनसायले विपक्ष दलका साथीहरू लागेका थिए। हाम्रोविरुद्ध चौतर्फी घेराबन्दी भयो। तर, त्यो घेराबन्दी गुल्मीका जनताले मन पराएनन्। यहाँका आमनागरिकले हामीलाई साथ, समर्थन गर्नुभयो। यो चुनौतीका बीच जनताले आशा भरोसाका साथ हामीलाई विजयी गराउनुभएको छ। यस क्षणमा सबै गुल्मीका मतदाताहरूलाई धन्यवाद दिन्छु। गठबन्धनको चौतर्फी घेराबाट चुनाव जित्दा कस्तो अनूभूति भइरहेको छ ? यो गठबन्धन देशभित्रका पार्टीहरूको भन्दा पनि देशविदेशका कम्युनिष्ट शक्तिहरूको हो भन्ने मलाई लाग्छ। ग्रान्ड डिजाइनका साथ गठबन्धन गरिएको थियो। मलाई यहाँका नागरिकहरूले चौथोपटक निर्वाचित गराउनुभएको छ। उहाँहरूले जुन आस्था र विश्वासले मलाई मतदान गर्दै आइरहनुभएको छ। म त्यो विश्वास कहिल्यै टुट्न दिने छैन। यसपालि निर्वाचित हुँदा म थप गम्भीर र भावुक पनि भएको छु। विगतका तुलनामा अझ धेरै मैले आमनागरिकका समस्यालाई समाधान गर्नु पर्नेछ। युगौंयुगसम्म सम्झना हुने खालका कामहरू गर्नु पर्नेछ। म यहाँका नागरिकहरूको दुःखसुखको सारथि बनेर काम गरेको छु र गरिरहन चाहन्छु। चुनावका बेला गरिएका प्रतिबद्धता कसरी पूरा गर्ने योजनामा हुनुहुन्छ ? भौतिक पूर्वाधार, खानेपानी, सिँचाइ, विद्यालय, अस्पताललगायतका योजनाहरू मैले अघि सारेको छु। हामीले अगाडि सारेका पूर्वाधारका योजनाको निर्माणलाई पूर्णता दिने योजना मेरो हुन्छ। सामाजिक सुरक्षा, सामाजिक न्याय, जनताको जीवनलाई सुखी बनाउने कुरालगायतलाई केन्द्रित गरेर मैले काम गर्नेछु। केन्द्रबाट समावेश गर्ने योजनालाई गुल्मीमा उच्च प्राथमिकतामा राखेर काम गर्छौं। विगतको तुलनामा अझ बढी देखिने र प्रत्यक्ष अनुभूति गर्ने गरी काम गर्नेछु। जनताको जीवनस्तरमा सुधार ल्याउनका लागि सम्पूर्ण हिसाबले मेरो ध्यान केन्द्रित हुनेछ। गुल्मी २ लाई समृद्ध बनाउने तपाईंको खास योजना के हो ? गुल्मीका प्रत्येक वडामा पुग्ने सडकलाई कालोपत्रे गर्ने हाम्रो प्रमुख एजेण्डा छ। अझै पनि जिल्लामा भरपूर्ण विद्युत् नभएकाले त्यसलाई पूर्णता दिन्छौं। प्रत्येक घरधुरीमा स्वच्छ खानेपानी, प्रत्येक पालिकामा १५ शैयाको अस्पताल निर्माणलाई पूर्णता, जिल्ला अस्पताललाई थप गुणस्तरीयता बनाउने, किसानहरूको जिन्दगीमा गुणात्मक परितर्वन गर्ने खालका नीति तथा कार्यक्रम हामीले अघि सारेका छौं। आफ्नै गाउँ ठाउँमा युवाहरूले श्रम, सीपको प्रयोग गर्ने विषयमा गम्भीरताका साथ ध्यान दिनुपर्ने छ। वैदेशिक रोजगारीबाट फर्किएका यूवाहरूलाई समाजमा पुनः स्थापित गर्ने सवालमा पनि हामीले काम गर्छौैं। तर, यो राष्ट्रिय स्तरको चुनौतीको विषय छ। नेपाली युवाहरूमा अवसरको खोजीकै कारण निराशा भएको पाइन्छ। युवाहरूमा आशा जगाउने, भविष्यका लागि शिक्षा, खेलकुद, स्वास्थ्यको ग्यारेन्टी, आय आर्जन र स्वरोजगारका कार्यक्रम र जनताको जीवनमा परिवर्तन ल्याउने गरी हामी अगाडि बढ्छौं। जिल्लामा पार्टीको संगठन सुदृढीकरण गर्नुपर्ने स्थिति देखियो वा देखिएन ? पार्टी संगठनको कामलाई राजनीतिक र वैचारिक रूपमा दुरुस्त बनाउनुपर्छ। यो देशभरी नै सोच्नु पर्नेछ। केही समय हामी पार्टीभित्रको आन्तरिक समस्यामा अल्झियौं। माओवादी र एमालेभित्रको एकीकरण पछि वैचारिक रूपमा विचलन आयो। अब सांगठनिक र वैचारिक रूपमा पार्टीलाई सुदृढीकरण गर्नुपर्छ। पार्टीको आन्तरिक जीवन बलियो नहुँदासम्म कुनै पनि पार्टीले प्रभावकारी कार्यसम्पादन गर्न सक्दैनन्। यस निर्वाचनमा एमालेले जुन नतिजा ल्यायो, यसलाई कसरी लिनुभएको छ ? एक प्रकारले भन्ने हो भने एमालेलाई समाप्त गर्ने योजनासहित डिजाइन बनेको थियो। चौतर्फी घेरा तोडेर भए पनि हामी नेपालको दोस्रो पार्टी भयांै। पहिलो पार्टी बन्ने हाम्रो सपना पूरा हुन सकेन। तर, जुन चुनौती र कठिनाइबीच नतिजा आएको छ। यो पनि समानान्तर हैसियतका रूपमा हामीले लिएका छौं। संसदभत्र होस् वा बाहिर हामी जहाँ हुँदा पनि जनताको सर्वोपरी हितमा काम गर्छौं। यो उपलब्धीलाई थप प्रभावकारी बनाउने गरी हामी विगतको भूमिकालाई अझ गुणस्तरीय बनाउँछौं। वामगठबन्धनको कुरा नेताहरूले गरेका छन्। त्यो कत्तिको सम्भव होला ? पार्टी एकताको सम्भावना त म तत्काल देख्दिनँ। पार्टी एकताको तीतो अनुभव हामीले गरिसकेका छौं। पार्टी बन्ने, फेरि भत्किने खालको नेपालको राजनीतिमा जुन प्रकारका समीकरण देखिएका छन यसले सरकार कस्तो बन्ने भन्नेमा चुनौती देखिन्छ। हामीलाई सरकारमा जान कुनै हतारो छैन। मुख्य कुरा त संविधानका मर्म, जनताका चाहाना, देशमा परेका संकटहरूलाई समाधान गर्न, जनतामा पैदा भएको निराशालाई चिर्न हामी गम्भीर भएर लाग्छौं। विगतका कमजोरीलाई सच्च्याएर एमाले नयाँ ढंगले जानुपर्छ भन्ने विषयमा हामी सचेत छौं। अबको सरकार कसरी बन्ला ? जनताले दिएको म्यान्डेड भनेको फेरि पनि मिलेर जाउँ भन्ने नै छ। लोकतान्त्रिक अभ्यास र एकल बहुमत नभएको अवस्थामा न्यूनतम मूल्य, मान्यतामा टेकेर अगाडि बढ्नुपर्छ। हामी जस्तो प्रकारको निर्वाचन प्रणाली अपनाएका छौं। यो प्रकारको निर्वाचनले एउटा पार्टीको बहुमत आउने कुरा ज्यादै कठीन छ। एमालेले जनताको बीचमा सार्वजनकि गरेका वाचाहरू पूरा गर्छ। राष्ट्रका सामू आएका चुनौतीलाई मध्यनजर गरेर लोकतन्त्रलाई जन आकर्षित, देशको समृद्धि, जनताको खुसी बनाउने गरी नै यो परिणामलाई लैजानुपर्ने छ। फेरि हुने निर्वाचनले पनि एउटा पार्टीको मात्र बहुमत आउँछ भन्ने छैन। जस्तो परिणाम आएको छ त्यसैलाई टेकेर जनताको हितमा सरकार बन्नुपर्छ। एमालेले सरकार बनाउन पहल गर्छ कि गर्दैन ? हामी सरकार बनाउन पहलै गर्दैनौं भन्ने होइन। नेकपा एमालेले जनताको बीचमा सार्वजनकि गरेका वाचाहरू पूरा गर्छ। संसदीय मर्यादा, लोकतान्त्रिक अभ्यास, जनताका चाहानाविपरीत जान हामीलाई मिल्दैन। स्वस्थ मर्यादामा रहेर हामी भूमिका निर्वाह गर्छौं। हाम्रा भूमिकाहरू जनताप्रति जवाफदेही भएर अघि बढ्छन्। लोकतन्त्रलाई समृद्ध बनाउने गरी हाम्रा प्रयासहरू हुनेछन्। हामी गलत अभ्यासमा लाग्दैनौं। कसैले गलत अभ्यास गर्यो भने जनताको बल र सहयोगमार्फत हामी लोकतन्त्रलाई बोलियो बनाउन लाग्छौं।"
निर्वाचित सांसद कति समावेशी ?,"काठमाडौं : प्रतिनिधि र प्रदेशसभा निर्वाचनको जारी मत परिणामले समानुपातिक समावेशीताको अवस्था झन् कमजोर देखाएको छ। प्रतिनिधिसभातर्फ निर्वाचनको अन्तिम मत परिणाम आउन लाग्दा प्रत्यक्षतर्फ जम्मा एक जना मात्रै दलित समुदायबाट निर्वाचित भएका छन्। समाचार तयार पर्दासम्म १ सय ५८ सिटको मत परिणाम आएको छ। प्रत्यक्षतर्फ १ सय ६५ क्षेत्र छ। बाजुरा, दोलखा र स्याङजा २ को मतगणना भएको छैन। दोलखामा पुन : निर्वाचन गराउने आयोगको तयारी छ। सुनसरी४ मा सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीले नै मतगणना रोक्न लगाएका छन्। प्रत्यक्षतर्फको करिब अन्तिम परिणाम आइसक्दा एक जना पनि मुस्लिम समुदायबाट निर्वाचित भएका छैनन्। निर्वाचनमा विजयी हुनेहरूमा अधिकांश खस, आर्य समुदायकै छन्। परिणाम आएका १ सय ५८ मध्ये ९२ जना खसआर्य समुदायका छन्। कांग्रेसबाट ४०, एमालेबाट २४, माओवादी केन्द्रबाट ८, राप्रपाबाट ५, राष्ट्रिय स्वतन्त्र पार्टीबाट ६, नेकपा एसबाट ७, जसपाबाट १ र लोसपाबाट १ जना खसआर्य समुदायबाट निर्वाचित भएका छन्। यो तथ्यांकलाई हेर्दा ५८ प्रतिशत खसआर्य नै निर्वाचित भएको देखिन्छ। यो निर्वाचनमा प्रत्यक्षतर्फ ३८ जनजाति आदिवासी निर्वाचित भएका छन्। जसमा कांग्रेसबाट ८, एमालेबाट ११, माओवादी केन्द्रबाट ८ जनजाति आदिवासी निर्वाचित भएका छन्। यस्तै रास्वपाबाट १, नेकपा एसबाट ३, राप्रपाबाट २, जसपाबाट १, लोसपाबाट १ र नागरिक उन्मुक्तिबाट ३ जना पनि आदिवासी समुदायका व्यक्ति निर्वाचित भएका छन्। हालसम्मको मत परिणामअनुसार एक जना जनजाति स्वतन्त्रबाट निर्वाचित भएका छन्। पछिल्लो मतपरिणामअनुसार २५ जना मधेसी समुदायका उम्मेदवार यो निर्वाचनमा निर्वाचित भएका छन्। जसमा कांग्रेसबाट ५, एमालेबाट ६, माओवादी केन्द्रबाट १, जसपाबाट ५, लोसपाबाट २ र स्वतन्त्रबाट ४ जना निर्वाचित भएका हुन्। संविधानले राज्यका हरेक तहमा ३३ प्रतिशत महिलाको प्रतिनिधित्व ग्यारेन्टी गरेको छ। तर, प्रत्यक्षतर्फ जम्मा ८ जना मात्रै महिला निर्वाचित भएका छन्। दुई जना प्रतिस्पर्धामा छन्। कांग्रेसबाट १, एमालेबाट ३, माओवादी केन्द्रबाट १, रास्वपाबाट २ र नागरिक उन्मुक्ति पार्टीबाट एक जना महिला निर्वाचित भएका छन्। यो निर्वाचनमा ७ जना थारु समुदायबाट निर्वाचित भएको निर्वाचन आयोगको तथ्यांकले देखाउँछ। प्रतिनिधिसभातर्फ कांग्रेस, माओवादी केन्द्र, नेकपा एस, लोसपाबाट ११ जना थारु प्रतिनिधि निर्वाचित भएका छन्। नागरिक उन्मुक्तिबाट २ जना र स्वतन्त्र एक जना निर्वाचित भएका छन्। यता एमालेबाट एक जना पनि थारु उम्मेदवार निर्वाचित भएका छैनन्। प्रतिनिधिसभामा एमालेबाट जम्मा एक जना मात्रै दलित निर्वाचित भएका छन्। अन्य पार्टीबाट कोही पनि दलित समुदायबाट उठेका उम्मेदवार निर्वाचित भएका छैनन्। मुस्लिम र अल्पसंख्य एक जना पनि निर्वाचित भएका छैनन्। महिलालाई अन्य समूहमा समेत राखिएकाले दलले प्राप्त कुल सिट संख्या र समावेशीको तथ्यांक तलमाथि पर्छ। कांग्रेस : नेपाली कांग्रेसको ५३ सिट जित्दा खसआर्य समुदायका ४० जना छन्। ८ जना आदिवासी जनजाति निर्वाचित भएका छन्। ५ जना मधेसी र १ जना थारु निर्वाचित भएका छन्। कांग्रेसमा मुस्लिम, दलितको प्रतिनिधित्व निल भएको छ। एमाले : ४२ सिट जितेको एमालेमा निर्वाचित हुने २४ जना खस, आर्य छन्। अन्य दलको तुलनामा एमालेबाट धेरै जनजाति समुदायका उम्मेदवारले जितेका छन्। हालसम्मको मत परिणामअनुसार ११ जना जनजाति प्रतिनिधिसभा सदस्य भएका छन्। त्यस्तै ६ मधेसी, १ दलित निर्वाचित भएका छन्। यो पार्टीबाट सबैभन्दा धेरै ३ जना महिला निर्वाचित भइरहेका छन्। सुनसरी ३ मा एमालकी भगवती चौधरीको अग्रता छ। उदयपुर १ मा मञ्जुकुमारी चौधरीले पच्छाइरहेकी छन्। एमालेबाट ११ जना महिलाले उम्मेदवारी दिएका थिए। माओवादी केन्द्र : समावेशीता र समानुपातिक प्रणालीको सबैभन्दा बढी वकालत गर्ने माओवादी केन्द्रको अवस्था भने यस्तै देखिँदैन। हालसम्म प्रत्यक्षतर्फ १७ सिट मात्रै जितेको छ। जसमा आधा जति अर्थात् ८ जना खस, आर्यले जितेका छन्। ८ जना नै जनजाति आदिवासी प्रतिनिधिसभा सदस्य भएका छन्। प्रतिनिधिसभामा एक जना दलित उम्मेदवार उठाएकोमा त्यसमा पराजय भोग्नुपर्यो। यस्तै मुस्लिमको प्रतिनिधि पनि छैन। थारु, मधेसी र महिलामा ११ जना निर्वाचित भएका छन्। राष्ट्रिय स्वतन्त्र पार्टी : छोटो समयमा मतदाताको मन जितेको राष्ट्रिय स्वतन्त्र पार्टी संसद्मा चौथो शक्तिका रूपमा उदाएको छ। माओवादी केन्द्रको हाराहारीमा समानुपातिकतर्फ मत ल्याएको रास्वापा पनि खासै समावेशी देखिन्न। यो पार्टीले जम्मा ७ सिट जितेको छ। भर्खरै उदाएको पार्टीबाट २ जना महिला निर्वाचित भएका छन् भने १ जना जनजाति प्रतिनिधिसभाको सदस्य भएका छन्। रास्वपाबाट निर्वाचित ७ मध्ये ६ जना खसआर्य नै छन्। यो पार्टीमा दलित, थारु, मधेसी समुदायका कोही निर्वाचित भएका छैनन्। राप्रपा : यसपटकको निर्वाचनमा पाँचांै शक्तिका रूपमा राप्रपाको उदय भएको छ। अघिल्लो निर्वाचन १ सिट मात्रै जितेको राप्रपाले यसपटक ७ सिट जितेको छ। जसमा अध्यक्ष राजेन्द्र लिङदेनसहित २ जना जनजाति निर्वाचित भएका छन्। हिन्दुराष्ट्र र राजतन्त्रको वकालत गर्ने यो पार्टीबाट ५ जना खसआर्य नै निर्वाचित भएका छन्। मधेसी, दलित, महिला, थारुको प्रतिनिधि निल नै छ। नेकपा एकीकृत समाजवादी : माधवकुमार नेपालले नेतृत्व गरेको यो पार्टीले प्रत्यक्षमा १० सिट जितेको छ। जसमा ३ जना जनजाति छन्, ७ खस, आर्य छन्। एकजना थारुको प्रतिनिधित्व छ। दलित, मुस्लिम, मधेसी एमालेबाट फुटेर बनेको यो पार्टीबाट एक जना पनि निर्वाचित भएनन्। उसलाई थ्रेस होल्ड कटाउन पनि हम्मेहम्मे परिरहेको छ। जसपा : मधेस केन्द्रित यो दलबाट अधिकांश मधेसी समुदायकै उम्मेदवार निर्वाचित भएका छन्। जसपाले ६ सिट जितेको छ भने एकमा अग्रता लिएको छ। यो पार्टीबाट जम्मा १ जना मात्रै खर्सआय धनुषा १ बाट दीपक कार्की निर्वाचित भएका छन्। जनजाति समुदायबाट सुनसरी १ मा अशोककुमार राईले जितेका छन्।लोसपा : लोसपाबाट जम्मा ४ जना निर्वाचित भएका छन्। जसमा एक खसआर्य र एक जनजाति थारु निर्वाचित भएका छन्। २ जना मधेसी समुदायकै छन्। महिला र दलित समुदायबाट कोही परेका छैनन्। नागरिक उन्मुक्ति पार्टी : यो निर्वाचनबाट उदाएको यस पार्टीले संसद्मा ३ सिट जितेका छ। रेशम चौधरीले नेतृत्व गरेको यो पार्टीबाट दुई जना थारु र एक जना जनजाति निर्वाचित भएका छन्। जसमा एक जना महिला पनि छन्। जनमत पार्टी : सिके राउतले नेतृत्व गरेको यो पार्टीले यो पटक जबरजस्त प्रभाव परेको मतपरिणामले देखाउँछ। मधेसमा मसिहा भनेर चिनिने जसपाका अध्यक्ष उपेन्द्र यादव हराए राउत चम्किएका छन्। उनले भारी मतले यादवलाई हराएका छन्। प्रतिनिधिसभामा राउत आफैंले जितेका छन्। नेमकिपा : भक्तपुर १ बाट प्रेम सुवाल निर्वाचित भएका छन्। उनी नेमकिपाबाट निर्वाचित हुने एक मात्र सांसद हुन्। यो पार्टीबाट अन्य समावेशीताको अन्य कुनै सभागिता छैन। राष्ट्रिय जनमोर्चा : राष्ट्रिय जनमोर्चाबाट पनि यो निर्वाचनमा एक जना मात्रै निर्वाचित भएका छन्। त्यसमा पनि खस, आर्यबाट निर्वाचित भएका छन्। जनमोर्चाबाट निर्वाचित चित्रबहादुर केसी मात्रै निर्वाचित हुन्। प्युठानबाट लडेकी दुर्गा पौडेल भने पराजित भएकी छन्। स्वतन्त्र : स्वतन्त्रमा जितेका ५ जनामध्ये सबै मधेसी र थारु समुदायका छन्। मोरङ५ बाट योगेन्द्र मण्डल, रौतहट ३ बाट प्रभु साह, रौतहट २ बाट किरण साह, सर्लाही ४ बाट अमरेशकुमार सिंह र बर्दिया २ बाट लालविर चौधरीले जितेका छन्। लालवीर रेशम चौधरीका बुवा हुन्। कांग्रेसखसआर्य १ प्रदीप पौडेल२ विष्णुकुमार कार्की३ वीरबहादुर बलायर ४ मोहनबहादुर बस्नेत५ डिल्लीराज पन्त६ श्यामकुमार घिमिरे ७ दीपक गिरी८ दिलेन्द्रप्रसाद बडू९ चन्द्रकान्त भण्डारी१० मोहन आचार्य११ एनपी साउद१२ किशोरसिंह राठौर१३ रामनाथ अधिकारी१४ रमेश लेखक१५ सञ्जयकुमार गौतम१६ देवप्रसाद तिम्लिसेना१७ अर्जुननरसिंह केसी१८ राजेन्द्र बजगार्इं१९ दीपक खड्का२० रामहरि खतिवडा२१ दुर्लभ थापा क्षेत्री२२ ऐनबहादुर शाही ठकुरी२३राजेन्द्रकुमार केसी२४ उदयशमशेर जबरा२५ दिक्पालकुमारी शाही२६ हृदयराम थानी२७ सुनीलकुमार शर्मा२८ सन्तोष चालिसे२९ शंकर भण्डारी३० सुरेन्द्रराज आचार्य३१ राजु थापा३२ पुष्पबहादुर शाह३३ रमेश रिजाल३४ शशांक कोइराला३५ डा शेखर कोइराला३६ विश्वप्रकाश शर्मा३७ शेरबहादुर देउवा ३८ पूर्णबहादुर खड्का३९ रामचन्द्र पौडेल४० गगनकुमार थापा जनजाति १ पूर्णबहादुर तामाङ (कान्छाराम) २ योगेश गौचन थकाली३ खमबहादुर गुर्बजा ४ टेकबहादुर गुरुङ५ डिकबहादुर लिम्बु ६ तेजुलाल चौधरी ७ प्रकाशमान सिंह८ सीता गुरुङ मधेशी सांसद १ महेन्द्रकुमार राय २ अजयकुमार चौरसिया३ दिनेशकुमार यादव ४ विनोदकुमार चौधरी५ रामकृष्ण यादव थारु १ तेजुलाल चौधरी महिला १ सीता गुरुङ एमालेखर्सआर्य१ सूर्यबहादुर थापा क्षेत्री२ महेश बस्नेत३ हरिप्रसाद उप्रेती४ पदम गिरी५ भीमप्रसाद आचार्य ६ दामोदर भण्डारी७ महेशकुमार बर्तौला८ सूर्यप्रसाद ढकाल९ देवराज घिमिरे १० गोकर्ण विष्ट११ नारायणप्रसाद आचार्य१२ ठाकुरप्रसाद गैरे१३ टोपबहादुर रायमाझी १४ अच्यूतप्रसाद मैनाली१५ अम्बरबहादुर रायामाझी १६ विद्या भट्टराई१७ दामोर पौडेल वैरागी१८ बासुदेव घिमिरे१९ ऋषिकेश पोखरेल२० बलराम अधिकारी२१ गोकुलप्रसाद बाँस्कोटा२२ योगेशकुमार भट्टराई२३ केपी शर्मा ओली२४ विष्णुप्रसाद पौडेल जनजाति १ बसन्तकुमार नेम्वाङ२ लीलानाथ श्रेष्ठ३ तारामान लामा तामाङ४ कृष्णगोपाल श्रेष्ठ५ लालप्रसाद साँवा(एसबी)६ मानवीर राई७ मनबहादुर गुरुङ८ राजेन्द्रकुमार राई९ प्रेमबहादुर महर्जन१० सुवासचन्द्र नेम्बाङ११ पृथ्वीसुब्बा गुरुङ मधेशी १ ज्वालाकुमारी साह२ लक्ष्मी महतो (कोइरी)३ राजकुमार गुप्ता४ मंगलप्रसाद गुप्ता५ रामशंकर यादव६ जुलिकुमारी महतोे दलित १ छविलाल विश्वकर्मा महिला १ जुलिकुमारी महतो २ ज्वालाकुमारी साह३ विद्या भट्टराई माओवादी केन्द्रखसआर्य १ माधव सापकोटा२ देवेन्द्र पौडेल३ लेखनाथ दाहाल४ महेन्द्रबहादुर शाही ५ रेशा शर्मा६ पुष्पकमल दाहाल प्रचण्ड७ शक्ति बस्नेत८ जनार्दन शर्मा जनजाति १ पूर्णबहादुर घर्तीमगर२ हितमान तामाङ३ राजकुमार राई४ सुदन किराती५ छिरिङ डम्डुम लामा(भोटे) कार्चेन६ सूर्यमान तामाङ (दोङ)७ अमनलाल मोदी८ वर्षमान पुन थारु१ अमनलाल मोदी मधेशी १ महिन्द्रराय यादव महिला १ रेखा शर्मा राष्ट्रिय स्वतन्त्र पार्टीखसआर्य१ शिशिर खनाल२ हरि ढकाल३ गणेश पराजुली४ रवि लामिछाने५ सोविता गौतम६ तोसिमा कार्की जनजाति १ विराजभक्त श्रेष्ठ महिला १ सोविता गौतम२ तोसिमा कार्की राप्रपाखसआर्य १ दीपकबहादुर सिंह२ धवलशमशेर जबरा३ विक्रम पाण्डे४ दीपक बोहरा५ ज्ञानबहादुर शाही (ज्ञानेन्द्र) जनजाति १ राजेन्द्र लिङदेन२ ध्रुवबहादुर प्रधान नेकपा एसखसआर्य१ राजेन्द्रप्रसाद पाण्डे२ प्रकाश ज्वाला३ धनबहादुर बुढा४ अम्मरबहादुर थापा५ शेरबहादुर कुँवर६ भानुभक्त जोशी७ माधवकुमार नेपाल जनजाति १ मेटमणि चौधरी२ कृष्णकुमार श्रेष्ठ(किसान)३ प्रेमबहादुर आले थारु १ मेटमणि चौधरी जसपाखसआर्य१ दीपक कार्की जनजाति१ अशोककुमार राई मधेशी १ राजकिशोर यादव२ वीरेन्द्रप्रसाद महतो३ रामसहायप्रसाद यादव४ नवलकिशोर साह सुुडी५ प्रदीप यादव लोसपाखसआर्य१ शरदसिंह भण्डारी मधेशी १ सर्वेन्द्रनाथ शुक्ल३ महन्थ ठाकुर जनजाति १ रामप्रकाश चौधरी थारु१ रामप्रकाश चौधरी नागरिक उन्मुक्ति पार्टी जनजाति १ अरुणकुमार चौधरी२ गंगाराम चौधरी ३ रन्जिता श्रेष्ठ थारु १ अरुणकुमार चौधरी२ गंगाराम चौधरी जनमत पार्टी १ सिके राउत नेमकिपा१ प्रेम सुवाल राष्ट्रिय जनमोर्चा१ चित्रबहादुर केसी स्वतन्त्रथारु १ लालवीर चौधरी मधेशी १ योगेन्द्र मण्डल२ अमरेशकुमार सिंह३ किरणकुमार साह४ प्रभु साह"
जमानत मात्रै मापक होइन,"लोकतन्त्रमा निर्वाचन हुन्छ र निर्वाचनमा प्रतिस्पर्धा। जनताले जसलाई मन पराउँछन्, उसले चुनाव जित्छ र जनप्रतिनिधि बन्छ। बहुदलीय प्रजातन्त्रमा धेरै दल हुन्छन्, धेरै दलका धेरै उम्मेदवार पनि हुन्छन्। त्यसमाथि जो कोही व्यक्ति पनि उम्मेदवार हुन पाउने अधिकार हरेक नागरिकलाई हुन्छ। त्यसैले त जनप्रतिनिधि आकांक्षामा स्वतन्त्र उम्मेदवार पनि निर्वाचनमा उठ्छन्। यी सबै कुरा बहुलवादी र बहुदलीय व्यवस्था भएको मुलुकमा स्वाभाविक हुन्छन्। तिनै उम्मेदवारको भीडमा कतिपय यस्ता हुन्छन्, जसले जमानत जोगाउन सक्दैनन्। अर्थात्, खसेको मतको १० प्रतिशत पाउँदैनन्। प्रतिनिधिसभा सदस्य निर्वाचन ऐन, २०७४ को दफा ७१ को उपदफा १ भन्छ पहिलो हुने निर्वाचित हुने निर्वाचन प्रणालीअन्तर्गतको कुनै निर्वाचनमा मतदान गरिएको जम्मा सदर मतको १० प्रतिशतभन्दा कम सदर मत पाउने उम्मेदवारको धरौटी जफत हुनेछ। उम्मेदवारको धरौटी १० हजार छ। त्यही पैसा जफत हुने हो। उम्मेदवारहरू धेरैको जमानत जफत हुनुको अर्थ ती व्यक्तिको इज्जतप्रतिष्ठा नै सकिएकोचाहिँ होइन। सम्बन्धित चुनावमा मतदाताले नपत्याएको वा तिनका पक्षमा कुनै हावाहुन्डरी नआएको मात्र हो। कतिपय यस्ता व्यक्तिहरूको जमानत जफत भएको छ, तिनको सामाजिक प्रतिष्ठा र पहिचान उल्लेख्य छ। राजनीतिक आचरण बिगारिहेका, अपराधका मुद्दा खेपिरहेकाजस्ता व्यक्तिले अत्यधिक मतले जितिरहेको परिप्रेक्ष्यमा कम मत लज्जाको विषय होइन। तिनलाई हियाउने सामाजिक प्रचलन न्यायसंगत मानिन्न। कम्तिमा पनि राजनीतिमा पाइला चाल्न तिनले गरेको पहल सकारात्मक छ। जमानत जफत हुनेमा स्थापित पार्टीका ठूला नेतादेखि कतिपय कहलिएका पेशाकर्मी एवं स्रष्टासम्म छन्। जस्तोः जसपाका नेता तथा पूर्वमन्त्री राजेन्द्र श्रेष्ठ, पूर्वमन्त्री रामवीर मानन्धर, पूर्वसांसद गंगा चौधरी, साझा विवेकशीलका नेता मिलन पाण्डे, लेखक युग पाठक, चलचित्रकर्मी मनोज पण्डितलगायत। निश्चिय पनि जनप्रतिनिधि बन्न चाहिँ निर्वाचन जित्नैपर्छ। चुनाव हार्नु नै हुँदैन वा चुनाव हार्नु सबैथोक हार्नु भन्ने पनि होइन। कति चुनाव हारेर पनि जितिन्छ र जितेर पनि हारिन्छ। जस्तो कि २०७४ सालमा साझा विवेकशील पार्टीले प्रतिनिधिसभामा कतै पनि चुनाव जितेन, तर उनीहरूको नैतिक विजय भएको थियो। यसपालि उदायो राष्ट्रिय स्वतन्त्र पार्टी। यसले प्रत्यक्षमै ७ सिट जितिसक्यो र समानुपातिकमा माओवादी केन्द्रलाई टक्कर दियो। सत्तामा पुग्ने बहुमत यससँग छैन। तर, पाँच दशक पुराना पार्टीलाई झट्का लगाएर यसले एक किसिमले भन्दा चुनावमा हलचल ल्याएको छ। पुराना पार्टीहरूलाई सही बाटामा हिँड्न ठूलो सन्देश दिएको छ। जमानत जोगाउन नसक्नु ठीक विपरीत यस्तो परिस्थिति हो, जससँग यस क्षण जनताको मत पाउने कला पुगेन। बुझ्नुपर्ने यति हो। चुनावी प्रतिस्पर्धा भनेको लहडबाजी होइन। यो त जनताको मत जित्ने काम हो। मतकै आधारमा प्रतिस्पर्धीलाई उछिनेर विजेता बन्नु सर्वाेत्तम नै भयो। व्यक्ति विशेषका हकमा जनताले पत्याएका सबै उत्तम र नपत्याएका खत्तम भन्न पनि मिल्दैन। तर, आफ्नो धरातल नहेरी, कसैको ईखले, कसैलाई देखाइदिने रिसरागले वा म लोकप्रिय छु या मेरो एजेन्डा लोकप्रिय हुन्छ भन्ने भ्रमले उम्मेदवार हुन चाहँदा जमानत खोसिएको हो भनेचाहिँ सोच्नै पर्छ। अन्यथा जमानत जोगिएन भन्दैन निराश हुनुपर्ने र राजनीतिक मैदानबाट पलायन हुने स्थिति आउनु हुँदैन। बरु आफ्ना नीति, कार्यक्रम, एजेन्डा जनतासम्म बेलैमा राखेर अर्कोपालि जित्ने जग बसाउँदै जाँदा कसो जमानत गएको ब्याजसहित अर्को चुनाव उपलब्धिपूर्ण नहोला ! आखिर चुनाव नै यस्तो अवसर हो, जहाँ जनताको मर्जी चल्छ। उनीहरूले जुन कित्तामा राखिदिन्छन्, सहर्ष स्वीकार्नै पर्छ।"
कांग्रेस सहमहामन्त्रीलाई पराजित गर्दै धनुषा ४ मा एमाले सचिव रघुवीर महासेठ विजयी,"ढल्केवर(धनुषा) : धनुषा क्षेत्र नम्बर ४ बाट नेकपा एमालेका सचिव रघुवीर महासेठ विजयी भएका छन् । सत्तारूढ पाँच दलीय गठबन्धनबाट उम्मेदवारी दिएका नेपाली कांग्रेसका सहमहामन्त्री महेन्द्र यादवलाई १२४ मतान्तरले पराजित गर्दै महासेठ विजयी भएका हुन् । प्रतिनिधिसभा सदस्यमा निर्वाचित एमालेका महासेठले ३२ हजार २३६ मत प्राप्त गरेका छन् भने उनका निकटतम् प्रतिद्वन्द्वी कांग्रेसका यादवले ३२ हजार ११२ मत ल्याएका छन् । फरक दलका दुवैजना हेभिवेट नेताद्वय महासेठ र यादव २०७४ सालको निर्वाचनमा पनि मैदानमा उत्रिएका थिए । त्यसबेला महासेठले महेन्द्रलाई पराजित गरेका थिए । महासेठले २२ हजार ५३२ मत र महेन्द्रले १९ हजार ९९१ मत ल्याएका थिए । यसपटक भने यो निर्वाचन क्षेत्रको राजनीतिक समीकरण भिन्न थियो । कांग्रेसका महेन्द्रलाई लोसपा र माओवादी केन्द्रको साथ थियो भने महासेठ एमालेका मात्रै उम्मेदवार थिए । यस क्षेत्रमा जसपाले महाजन यादवलाई उम्मेदवार बनाएको थियो । यो क्षेत्रमा जसपा र एमालेबीच मित्रवत प्रतिस्पर्धा गर्ने समझदारी भएको छ । को हुन् महासेठ? रघुवीर महासेठ २०३३ बाट कम्युनिष्ट आन्दोलनमा लागेका हुन् । उनी २०६४ को उपनिर्वाचनमा धनुषा५ बाट विजयी बनेका थिए । धनुषा ५ बाट चुनाव जितेका नेपाली कांग्रेसका डा रामवरण यादव राष्ट्रपतिमा निर्वाचित भएपछि रिक्त भएको उक्त क्षेत्रको उपनिर्वाचनमा भने महासेठ चुनाव जित्न सफल भएका थिए । चुनाव जितेर पहिलोपटक प्रतिनिधिसभामा पुगेका महासेठले त्यतिबेला सिञ्चाइ मन्त्री बन्ने अवसर समेत पाएका थिए । २०७० सालको निर्वाचनमा उनी पराजित भएका थिए । २०७४ सालको निर्वाचनमा धनुषा ४ मा वाम गठबन्धनको उम्मेदवार भएर चुनाव जिते । नेकपा एमाले र माओवादी एकीकृत भएर बनेको नेकपामा पार्टीको विधानविपरीत महासेठलाई स्थायी कमिटी सदस्य बनाएपछि विरोध पनि भएको थियो । पोलिटब्युरो सदस्य नै नभएको व्यक्तिलाई विधानविपरीत स्थायी कमिटी सदस्य बनाएको भन्दै मधेशका केन्द्रीय सदस्यहरूले विरोध गरे पनि उनी स्थायी कमिटी सदस्य रहिरहे । पछिल्लो हेटौंडा महाधिवेशनबाट उनी सचिव बने । रघुवीर महासेठ एमालेमा मधेशी समुदायबाट अहिले सबैभन्दा शीर्ष नेताका रूपमा स्थापित छन् । सिभिल इन्जिनियरिङमा स्नातक गरेका महासेठ एमालेभित्र मधेसी समुदायका सिनियर नेता मानिन्छन् । राजनीतिक जीवनमा झण्डै १८ महिना जेल बसेका महासेठ सिञ्चाइ मन्त्री, भौतिक पूर्वाधार तथा यातायात मन्त्री, उपप्रधान तथा परराष्ट्र मन्त्री भइसकेका छन् ।"
निर्वाचन आयोगलाई एमालेको ध्यानाकर्षण,"काठमाडौं : केही निर्वाचन क्षेत्रमा धाँधली भएको भन्दै नेकपा एमालेले निर्वाचन आयोगलाई १० बुँदे ध्यानाकर्षण गराएको छ। पार्टी महासचिव शंकर पोखरेलले सोमबार प्रमुख निर्वाचन आयुक्त दिनेश थपलियालाई ज्ञापनपत्र बुझाउँदै दोलखा, बाजुरा र स्याङजा २ मा बुथ कब्जा भएकाले पुनः मतदान गराउन माग गरे। बुथ कब्जा भएका सबै मतदान केन्द्रको विवरणसहित ती ठाउँमा मतदान गराउन एमालेले माग गरेको छ। आयोगले दोलखाको १० वटा मतदान केन्द्रमा भने पुनः मतदान गराउन आइतबार नै निर्णय गरिसकेको छ। एमाले भने योसहित अन्य थप स्थान कालिञ्चोक१ को बेगुम्पा मतदान केन्द्र क र ख र शैलुंग गाउँपालिका२ भुसाफेदा नवीन मावि मतदान केन्द्रमा पनि पुनः मतदान गराउन माग गरेको छ। एमालेको ज्ञापनपत्रमा भनिएको छ, यी मतदान केन्द्रमा स्वतन्त्र निष्पक्ष र भयरहित वातावरणमा निर्वाचन नभएको हुँदा ती मतदान केन्द्रमा पुनः मतदानको आदेश गरिनुपर्छ। एमालेले स्याङजाको चापाकोट नगरपालिका३ दिसिंगकोट आधारभूत मावि कमेरे, ४ को राम मन्दिर मावि दार्सिङ नरसेवा, ५ को जनसक्रिय आधारभूत विद्यालय चिठ्ठी पोखरी र दिनदयालु आधारभूत विद्यालय साटिमुरेका सबै मतदान केन्द्रमा पुनः मतदानको आदेश हुनुपर्ने बताएको छ। यी मतदान केन्द्रमा बुथ कब्जा, हत्या र विदेशमा रहेका मतदाताको नामबाट मतदान भएको आरोप एमालेको छ। एमालेले बाजुराको त्रिवेणी नगरपालिका२ को त्रिभुवनेश्वरी मावि मतदान केन्द्र, ३ को मन्टेश्वरी आधारभूत विद्यालय, ७ को नाटेश्वरी आधारभूत विद्यालय, ८ को नवदुर्गा आधारभूत विद्यालय, खप्तडछेडा गाउँपालिका२ को मालिका मावि मतदान केन्द्र, ४ को खापरदेवस्थली मावि, बुढीगंगा नगरपालिका७ शारदा मावि मतदान केन्द्रमा पनि फर्जी मतदान भएको जनाएको छ। यस्तै बुढीगंगा ४ थमा मावि मतदान केन्द्र, ८ को गिरिखेल्ने आधारभूत विद्यालय मतदान केन्द्र, ५ को नन्देश्वरी मतदान केन्द्र, ७ को घटाल आधारभूत विद्यालय, ९ को हिमाली आधारभूत विद्यालय र हिमाली गाउँपालिका ५ को बागेश्वरी आधारभूत विद्यालयसहित ६ को बढीमालिका मावि मतदान केन्द्रमा बुथ कब्जा गरेको एमालेको आरोप छ। यी मतदान केन्द्रमा एमालेका प्रतिनिधिलाई कुटपिट गरी हटाएको र विपक्षी उम्मेदवारका प्रतिनिधिले फर्जी मतदान गरेको एमालेले जनाएको छ। एमालेका उम्मेदवारले निर्वाचन अधिकृतसमक्षमा तत्काल निवेदन गरेको र ती स्थानमा स्वतन्त्र, निष्पक्ष र भयरहित तबरले मतदान सम्पन्न हुन नसकेको हुँदा ती मतदान केन्द्रमा पुनः मतदान हुनुपर्ने एमालेको माग छ। उदयपुर १ मा कतिपय मतदान केन्द्रमा अतिरिक्त मतपत्र गणनाका क्रममा फेला परेको र गणनाअघिभन्दा शंकास्पद अवस्थामा मतपेटिका फेला परेकाले ती स्थानमा समेत पुनः मतदानको व्यवस्था गर्न एमालेले भनेको छ। त्यस्तै मन्त्रीहरू चुनाव हार्ने भएपछि उदयपुर १ र सुनसरी ४ मा मतगणनामा अवरोध गरिएको तथा धनुषा २ मा मतगणना सदर हुनुपर्ने मत बदर गरिएकलो पुनः गणना गर्नसमेत माग गरेको छ। सुनसरी ४ को मतगणनाका क्रममा बहालवाला मन्त्री (उम्मेदवार) को दबाबमा मतगणना स्थगित गरिएको छ। मतगणना पुनः सुरु गरियोस्, एमालेले निर्वाचन आयोगलाई बुझाएको ज्ञापनपत्रमा भनिएको छ। धनुषा २ मा मतगणना गर्दा सदर हुनुपर्ने मत बदर गरिएकाले त्यसमा पुनः मतगणना गरिनुपर्ने माग एमालेको छ। यसैबीच एमालेले निर्वाचन आयोगको निष्पक्षता माथि पनि प्रश्न उठाएको छ। निर्वाचनमा मतदाताले स्वतन्त्र र भयरहित वातावरणमा मतदान गर्न पाउनुपर्छ। एउटाको मत अर्को व्यक्तिले आफूखुसी खसाउने, मृत्यु भएका, विदेशमा रहेका र निर्वाचनमा जिल्ला बाहिर खटिएको व्यक्तिले मतदान गरेको वा बुथ कब्जा भएको अवस्थामा पुनः शान्ति सुरक्षाको व्यवस्था मिलाई मतदान गर्नुगराउनु निर्वाचन आयोगको कर्तव्य हो, एमालेले भनेको छ। निर्वाचन आयोगले आफ्नो कर्तव्यबाट च्युत भई सत्ता गठबन्धनको उम्मेदवारको पक्षपोषण नगरी पुनः मतदानको आदेश गर्न र तदअनुरूप नै मतदान सम्पन्न गराउन एमालेले आग्रह गरेको छ। काभ्रे १ को प्रदेश (ख) मा सदर मतलाई बदर गरेर ३ मतले एमाले उम्मेदवार पराजित भएकाले पुनः गणना गर्न एमालेले माग गरेको छ। मतगणनामा निर्वाचन क्षेत्रअनुसार मत बदर र सदर सम्बन्धमा फरकफरक मापदण्ड अपनाउने, निर्वाचित भएको व्यक्तिलाई कसैलाई प्रमाणपत्र तत्काल लिने र कसैलाई नदिई राख्ने कार्य पूर्णतः कानुन प्रतिकूल हुने उसको भनाइ छ। चुनाव जितिसकेका पाँचथरका एमाले उम्मेदवार वसन्त नेम्बाङलाई निर्वाचित भएको प्रमाणपत्र नदिई रोक्ने कुराले सत्ता गठबन्धन धाँधली गर्ने तयारीमा रहेको आशंका सिर्जना भएको समेत एमालेले जनाएको छ। एमालेले प्रत्यक्षतर्फ र समानुपातिकमा प्रत्येक निर्वाचन क्षेत्रबाट प्राप्त समानुपातिकतर्फको मतहरू यस दललाई उपलब्ध गराई कुल योगफल मिलेनमिलेको हेर्न सकिने गरी पारदर्शिता अपनाउने व्यवस्था मिलाउन अनुरोध गरेको छ।"
सुनसरी४ मा सञ्चारमन्त्री कार्कीले अग्रता लिँदै,सुनसरी : सुनसरी क्षेत्र नम्बर ४ को जारी मतगणना अनुसार सञ्चारमन्त्रीसमेत रहेका नेपाली कांग्रेसका उम्मेदवार ज्ञानेन्द्र कार्कीले अग्रता लिएका छन्। कार्कीले नेकपा एमालेका उम्मेदवार जगदीशप्रसाद कुसियतलाई २०२ मतले पछि पारेका छन् । पछिल्लो मत परिणाम अनुसार कार्कीले २४ हजार १२८ मत ल्याएका छन् भने एमालेका कुसियतले २३ हजार ९२६ मत ल्याएका छन्।
धनुषाबाट महासेठ दम्पति विजयी,जनकपुरधाम: नेकपा एमालेका सचिव रघुवीर महासेठ दम्पतिले विजयी हासिल गरेको छ। एमालेका सचिव महासेठ र केन्द्रीय सदस्य जूली महतो धनुषाबाट निर्वाचित भएका हुन् । नेपाली कांग्रेसका सहमहामन्त्री महेन्द्र यादवलाई पराजित गर्दै प्रतिनिधि सभाको यात्रा सुनिश्चित भएका छन् । धनुषा निर्वाचन ४ मा महासेठले यादवलाई १२४ मतान्तरले पराजित गरेका हुन् । महासेठले ३२ हजार २ सय ३६ मत ल्याए भने यादवले ३२ हजार ११२ मत ल्याएर पराजित भए । यस्तै महासेठकी श्रीमती जुलीकुमारी महतो एमालेबाटै धनुषा ३ बाट निर्वाचित भएका हुन् । उनी लोकतान्त्रिक समाजवादी पार्टी (लोसपा) का अनिलकुमार झालाई पराजित गर्दै प्रतनिधि सभामा पुगेकी हुन् । रघुवीर र जुली दुवैले विजयीसँगै धनुषाबाटै श्रीमानश्रीमती प्रतिनिधि सभामा विजयी भएका हुन् । तीन दशकअघि पञ्चायत्कालमा हेमबहादुर मल्ल र उनको पत्नी शारदा मल्ल दुबैजना धनुषाबाट राष्ट्रिय पञ्चायत सदस्यमा निर्वाचित भएका थिए ।
मुस्ताङमा बदर मतको सख्या न्यून,"जोमसोम: मंसिर ४ गते सम्पन्न प्रतिनिधि र प्रदेशसभा निर्वाचनमा बदर मतको सख्या न्यून रहेको जिल्ला निर्वाचन कार्यालय मुस्ताङले जनाएको छ । आयोगले लागु गरेको मतदाता शिक्षालाई प्रभावकारी रुपमा अघि बढाईएकाले मुस्ताङमा बदर मतको सख्या कम भएको जिल्ला निर्वाचन कार्यालयले जनाएको छ । मुस्ताङमा प्रतिनिधि सभा प्रत्यक्षतर्फ एक दशमलव २ प्रतिशत र प्रदेशसभा प्रत्यक्षतर्फ शून्य दशमलव ९ प्रतिशत मत बदर भएको छ । मुस्ताङमा कुल मतदाता १० हजार ९५७ जना रहेकोमा ६५ दशमलव ९८ प्रतिशत मतदान भएको थियो । प्रतिनिधि सभातर्फ कुल मतदाता मध्ये ७ हजार २५८ मत खसेको थियो । जसमध्ये ७ हजार १७० मत सदर भएको थियो भने ८८ मत बदर भएको थियो । यसैगरी प्रदेशतर्फ कुल मतदाता मध्ये ७ हजार २५६ जनाले मतदान गरेका थिए । जसमा ७ हजार १७७ मत सदर भएको थियो भने जम्मा ६९ मत मात्र बदर हुन पुगेको जिल्ला निर्वाचन अधिकारी मदन अर्यालले जानकारी दिए । उनका अनुसार प्रतिनिधि र प्रदेश (१) र (२)मा गरी कुल १५७ मत मात्र बदर भएको थियो । मुस्ताङ प्रदेश (१)मा कुल मत ३ हजार ४४१ मध्ये १ हजार ८५५ मत खसेको थियो । जसमध्ये सदर मत १ हजार ८४१ र बदर मत जम्मा १४ छ । यहाँ शून्य दशमलव ७४ प्रतिशत मत बदर भएको हो । यसैगरी मुस्ताङ प्रदेश ( २ )मा कुल ७ हजार ४१६ मतदाता मध्ये ५ हजार ४०१ मत खसेको थियो । यहाँ ७२ दशमलव ८२ प्रतिशत मतदान भएको थियो । प्रदेश (२)मा जम्मा ५५ मत अर्थात एक दशमलव ०१ प्रतिशत मत बदर भएको छ । प्रतिनिधि सभा समानुपातिकतर्फ पनि बदर मतको सख्या एकदमै कम देखिएको छ । प्रत्यक्षभन्दा प्रतिनिधि सभा समानुपातिकमा शून्य दशमलव २ प्रतिशत बढी मात्र बदर भएको हो । प्रतिनिधि सभा समानुपातिकमा कुल मतदाता ११ हजार ३९८ मतदाता रहेकोमा ७ हजार ६९९ मतदाताले मतदान गरेका थिए । जसमध्ये ७ हजार ५५७ अर्थात ६९ दशमलव ९ प्रतिशत मत सदर भएको थियो भने १४२ मत अर्थात एक दशलमव ८ प्रतिशत मत बदर भएको थियो । प्रदेश समानुपातिकतर्फ कुल १०९५७ मतदाता मध्ये ७ हजार २५५ मत खसेको थियो । जसमध्ये १६८ मत अर्थात दुई दशमलव ३ प्रतिशत मत बदर भएको थियो । यहाँ ७ हजार ८७ मत सदर भएको थियो ।जिल्लाको एक मात्र अस्थायी मतदान केन्द्र जिल्ला कारागारमा २१६ जनाले मतदान गर्नुपर्नेमा जम्मा ९९ मत मात्र खसेको थियो । निर्वाचनमा खटिएका र अस्थायी मतदाता नामावलीमा नाम भएका कुल ४४१ जनाले मतदाता थिए । यसपटकको प्रतिनिधि सभामा एकै पटक अलगअलग फरकफरक मत पत्र लिएर क्रमैसंगै मतदान गर्नुपर्ने भएकाले पनि बदर मतको सख्या कम भएको बताईन्छ । तर,गत स्थानीय तह निर्वाचनमा एकै पटकमा अध्यक्षउपाध्यक्षसहित ७ जना बढीलाई मतदान गर्नुपर्ने भएकाले बदर मत बढी हुन पुगेको थियो । स्थानीय तह निर्वाचनमा पूर्ण बदर र आशिंक बदर मतको सख्या बढी थियो । २०७४ को प्रतिनिधि र प्रदेशसभा निर्वाचन मंसिर १० र मंसिर २१ गते सम्मपन्न भएको थियो । तर,सोही निर्वाचन र अहिले भएको निर्वाचनमा जम्मा ६ दिनको मात्र फरक थियो । तर,पहिलो निर्वाचन भन्दा यसपटक मतदान गर्नेको सख्या कम छ । २०७४ को प्रतिनिधि र प्रदेशसभा निर्वाचनमा मुस्ताङमा ७१ दशमलव ८४ प्रतिशत मतदान भएको थियो । प्रदेश (१)मा ५८ प्रतिशत र प्रदेश(२)मा ७९ प्रतिशत मतदान भएको थियो । २०७४ को निर्वाचन भन्दा यसपटक करिव ६ प्रतिशत कम मतदान भएको हो ।"
अब प्रचण्डकै नेतृत्वको सरकार बनाउने पहल हुन्छ: देव गुरुङ (भिडियो वार्ता),काठमाडौं: निर्वाचनबाट प्राप्त जनमतले राजनीतिक वृत्तमा नयाँ बहस सुरु भएको छ । अब बन्ने सरकारका विषयमा निर्वाचनमा एक भएर होमिएको बाम लोकतान्त्रिक गठबन्धन र एमाले औपचारिक तथा अनौपचारिक गृहकार्यमा छन् । अझै केही ठाउँको चुनावी परिणाम र समानुपातिक मत परिणाम आउन बाँकी छ । मत परिणाम सार्वजनिक भइनसकि नै कसको नेतृत्वमा सरकार भन्ने विषय राजनीतिक वृत्तमा पेचिलो बन्दैछ । नेकपा माओवादी केन्द्रका नेता देव गुरुङले गरेको संकेतले पनि सत्ता समीकरण पेचिलो बन्दै गएको देखिन्छ । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै नेता गुरुङले ओलीले गल्ती महसुस गरे कांग्रेसबाहेकको गठबन्धन बन्ने बताएका छन् । सुकुम्बासीमाथिको ज्यादतीविरूद्ध गम्भीर ध्यानाकर्षण भएको बताएका गुरुङले विकल्पबिना धरपकड गर्न नहुने बताएका छन् । माओवादीका एजेन्डा नै देशमा लागू भइरहेकाले अब माओवादीकै नेतृत्वमा सरकार बन्ने दावी गर्दै गुरुङले सरकारको नेतृत्व प्रचण्डकै हुनुपर्ने बताए । गुरुङसँगको कुराकानीको भिडियो हेर्नुहोस् ।
स्याङ्जा र बाजुराको मतगणना गर्न कांग्रेसको आग्रह,"काठमाडौं : नेपाली कांग्रेसले स्याङ्जा क्षेत्र नम्बर २ र बाजुराको मतगणना चाँडो गर्न निर्वाचन आयोगलाई आग्रह गरेको छ। पार्टीका वरिष्ठ नेता रामचन्द्र पौडेल, उपसभापति धनराज गुरुङ, केन्द्रीय सदस्य प्रदीप पौडेललगायतका नेताले मंगलबार प्रमुख निर्वाचन आयुक्त दिनेशकुमार थपलिया र आयुक्तहरूलाई भेटेर स्याङ्जा२ र बाजुराको मतगणना चाँडो सम्पन्न गर्न आग्रह गरेका हुन्। भेटपछि सञ्चारकर्मीसँग कुरा गर्दै कांग्रेस वरिष्ठ नेता पौडेलले मतगणना चाँडो सुरु गर्न आग्रह गरिएको जानकारी दिए। स्याङ्जा र बाजुरामा विधिवत् रूपमा निर्वाचन सम्पन्न भएको भन्दै मतगणना रोक्नु आवश्यक नभएको उनको भनाइ थियो। पार्टीका उपसभापति एवं स्याङ्जा क्षेत्र नं २ का प्रतिनिधिसभा सदस्यका उम्मेदवार धनराज गुरुङले निर्वाचन अधिकृतले समेत निर्वाचनमा धाँधली नभएको र कुनै पनि बुथ कब्जा नभएको राय दिइसकेकाले निर्वाचन आयोगले मतगणना सुरु गर्नुपर्ने बताए। स्याङ्जा क्षेत्र नं २ मा शान्तिपूर्ण रूपमा मतदान भएको उनको भनाइ छ। उपसभापति गुरुङले निर्वाचन आयोगले निर्वाचन अधिकृतलाई मतगणना गर्न चाँडो निर्देशन दिने विश्वाससमेत व्यक्त गरे।"
भगवतीले तेस्रो पटकमा हराइन् विजय गच्छदारलाई,सुनसरी : सुनसरी क्षेत्र नम्बर ३ मा नेकपा एमालेकी भगवती चौधरी विजयी भएकी छिन्। उनका निकटतम प्रतिद्वन्द्वी नेपाली कांग्रेसका नेता विजय गच्छदारलाई पराजित गर्दै चौधरी विजयी भएकी हुन्। ४० हजार ७८८ मत पाएर चौधरी विजयी भएकी हुन्। उनका निकटतम प्रतिद्वन्द्वी गच्छदारले ३५ हजार ६०० मत ल्याए। २०४८ सालदेखि निरन्तर चुनाव लडेर पटकपटक मन्त्री बनेका गच्छदारलाई यसपटक संसद भवन प्रवेशमा ब्रेक लागेको छ। गच्छदारसँग लगातार दुईपटकसम्म झिनो मतान्तरले पराजित भएकी चौधरी यसपटक भने विजयी भइन्।
परराष्ट्र मन्त्री खड्का चौथो पटक निर्वाचित,"उदयपुर : परराष्ट्र मन्त्री तथा नेपाली कांग्रेसका केन्द्रीय सदस्य डाक्टर नारायण खड्का संसदमा चौथोँपटक 'इन्ट्री' भएका छन्। उदयपुरको क्षेत्र नम्बर १ बाट प्रतिनिधिसभा सदस्यमा लोकतान्त्रिकवामगठबन्धनको तर्फबाट उम्मेदवारी दिएका खड्का मंगलबार सम्पन्न मतगणनाको परिणामबाट निर्वाचित भएका हुन्। खड्काले नेकपा एमाले उम्मेदवार मन्जुकुमारी चौधरीलाई २ हजार ३७९ मतले पछि पारे। मुख्य निर्वाचन अधिकृत कृष्णप्रसाद सुवेदीका अनुसार खड्काले ३१ हजार २६८ र चौधरीले २८ हजार ८९१ मत प्राप्त गरिन्। सुरुवातदेखि नै झिनो मतले पछि पार्दै आएका खड्काले ठुलो अन्तरले जित निकाले। खड्का यसअघि २०६४, २०७०, २०७४ सालमा निर्वाचित भएका थिए। राष्ट्रिय योजना आयोगको उपाध्यक्ष हुँदै आफ्नो निर्वाचन क्षेत्रलाई मजबुत बनाउँदै आएका खड्काले पछिल्लो समय सहरी विकास र परराष्ट्र मन्त्रीको जिम्मेवारी सम्हाली सकेका छन्।"
गच्छदारको राजनीतिक यात्रामा धक्का,"काठमाडौं : नेपाली कांग्रेसका नेता विजय कुमार गच्छदार संसदीय निर्वाचनको इतिहासमा पहिलोपटक पराजित भएका छन्। सुनसरी क्षेत्र नं ३ मा गच्छदार एमालेकी भगवती चौधरीसँग ५ हजार बढी मतान्तरले पराजित भएका हुन्। भगवतीले भने तेस्रो प्रयासमा गच्छदारलाई हराएकी छन्। दोस्रो संविधानसभामा ३६२ मतले हारेकी भगवती २०७४ को प्रतिनिधिसभा निर्वाचनमा ३२१ मतले पराजित भएकी थिइन्। भगवती झिनो मतले पराजित हुँदा दुवैपटक गच्छदार सरकारको नेतृत्वमा रहेका थिए। भगवतीले पनि राज्यशक्तिको दुरुपयोग गरेर आफूलाई हराएको अभिव्यक्ति दिँदै आएकी थिइन्। उनले पुनःमतगणनाको माग गर्दै हरेकपटक निवेदनसमेत दर्ता गराउँदै आएकी थिइन्। तर त्यो क्षेत्रमा पुनः मतगणना कहिल्यै भएन। संयोग पनि कस्तो भने सरकारको नेतृत्वमा नरहेका बेला गच्छदार उनै चिरप्रतिद्वन्द्वी भगवतीसँग ५ हजार १८८ मतान्तरले पराजित भए। सुनसरीको दुहबी क्षेत्रबाट गच्छदार विसं २०४८ देखि निरन्तर विजयी हुँदै आएका थिए। २०४८ को निर्वाचनमा उनले एमालेका लिला श्रेष्ठ ११ हजार ८९० मतान्तरले विजयी हुँदै संसद यात्राको सुरुवात गरेका थिए। उनले २७ हजार ७६५ मत पाउँदा श्रेष्ठले १५ हजार ८८५ मतमात्र पाएका थिए। गच्छदारले २०५१ मा एमालेकै कुलदीप पेसकर, २०५६ मा एमालेकै रेवतीरमण भण्डारी, फोरम लोकतान्त्रिकबाट २०६४ मा कांग्रेसका अगमलाल चौधरी र त्यसयता दुईपटक एमालेकी भगवती चौधरीलाई पराजित गरेका थिए। थारूका थुप्रै असन्तुष्टिहरू छन्। राज्य संयन्त्रमा रहेका बेला उनले ती एजेण्डा वा मुद्दामा कहिल्यै बहस गराउन चाहेनन्। थारू समुदायका कूरिति, कूप्रथा थुप्रै थिएछन्। त्यसको समाधान गर्ने बाटामा उनी कहिल्यै हिँडेनन्। थारू समुदाय राज्यका निकायभन्दा कोसौं पर छन्, उनीहरूलाई डोर्याउने काम गच्छदारले कहिल्यै गरेनन्। गच्छदारको राजनीतिक करियरमा धक्का विजय गच्छदारले आफूलाई थारू समुदायको सर्वोच्च नेता मान्थे। थारू समुदायका कार्यक्रममा गर्ने उनका भाषणले पनि यही दर्शाउँथ्यो। 'म जहाँ छु, त्यहाँ कुनै थारू पुग्न सक्दैन। यो विजय गच्छदार थारूको पहिलो प्रधानमन्त्री बनेर देखाउँछ,' उनले भन्ने गर्थे। देशमा भएका राजनीतिक परिवर्तन र राजनीतिक परिवर्तनका लागि गरिएका १६ बुँदे सम्झौतालगायतमा आफ्नो भूमिका अपरिहार्य रहेको उनले भन्ने गर्छन्। आफूले भूमिका नखेलेको भए संविधान निर्माणका प्रक्रिया पनि ओझेलमा पर्ने उनी सुनाउँछन्। हुन पनि हो, विगत तीन दसकदेखि राज्य संयन्त्रमा रहेका उनले ठूलै भूमिका निर्वाह गरे होलान्। तर जसरी उनले आफूलाई थारू समुदायका सर्वोच्च नेताको चिनारी दिन्छन्, त्यसरी नै थारू समुदायको उत्थानमा लागेको देखिएन। थारूका थुप्रै असन्तुष्टिहरू छन्। राज्य संयन्त्रमा रहेका बेला उनले ती एजेण्डा वा मुद्दामा कहिल्यै बहस गराउन चाहेनन्। थारू समुदायका कूरिति, कूप्रथा थुप्रै थिएछन्। त्यसको समाधान गर्ने बाटामा उनी कहिल्यै हिँडेनन्। थारू समुदाय राज्यका निकायभन्दा कोसौं पर छन्, उनीहरूलाई डोर्याउने काम गच्छदारले कहिल्यै गरेनन्। राजनीतिकरूपले थारू समुदायका थुप्रै असन्तुष्टिहरू छन्। त्यसको समाधानमा पनि उनी कहिल्यै लागेनन्। बरु कांग्रेसबाट मधेसी जनअधिकार फोरम हुँदै लोकतान्त्रिकसम्म पुगेका गच्छदारलाई तिनै थारूहरूले आडभरोसा दिलाए। तर उनी फेरि सत्ताको हिस्सेदारी बन्नुबाहेक थारू जनमतको कदर गर्न चाहेनन्। यदि गच्छदारले थारू जनमतको कदर गरेको भए विगतमा थरुहट तराई पार्टी र अहिलेको नागरिक उन्मुक्ति पार्टीको जन्म हुने थिएन। टीकापुर घटनालाई पनि बेवास्ता गरेको गच्छदारमाथि आरोप छ। किनकि २०७२ पछि उनी पटकपटक सरकारको नेतृत्व तहमा पुगेका छन्। जसरी उनले राजनीतिक परिवर्तमा आफ्नो भूमिका अपरिहार्य रहेको भाषण सुनाउँछन्, त्यसरी नै टीकापुर घटनालाई राजनीतिक तवरबाट समाधान गर्न सक्थे, तर उनले गरेनन्। सुनसरीका उनी निकट नेताहरूको ठम्याइ छ, यदि बालुवाटार प्रकरणमा नमुछिएको सुनसरी ३ मा गच्छदारलाई हराउनसक्ने नेता कोही छैनन्। जब उनी कांग्रेस महाधिवेशनमा पराजित भए गत पुसमा सम्पन्न नेपाली कांग्रेसको महाधिवेशनमा उनी उपसभापतिका उम्मेदवार थिए। कांग्रेसबाट लामो समय बाहिर बसेका उनी २०७४ को निर्वाचनअघि पुनः कांग्रेसमै आफू नेतृत्वको पार्टी 'मर्जर' गरेका थिए। उपसभापतिको पोर्टफोलियो पाएका उनी गत महाधिवेशनमा सोही पदमा उम्मेदवारीसमेत दिए। तर उनले कल्पना नगरेको नजिता आयो। पहिलोपटक उनी पराजित भएका थिए। पराजित भएपछि गच्छदारले रातभरि नसुतेर आफ्नो ३० वर्षे राजनीतिक यात्राको समीक्षा गरेका थिए। 'कहीँ कतै मैले गल्ती त गरेको रहेछु भन्दै रातभरि सुत्न सकिनँ। सुत्न नसकेपछि मैले डायरी पल्टार आफ्नो राजनीतिक यात्राको समीक्षा गरेँ,' पराजित भएको केही दिनपछि भैँसेपाटीस्थित निवासमा यो पंक्तिकारसँग गच्छदारले भने। उनले धार्मिकस्थलहरूमा क्षमा पूजासमेत गराएको उनी निकट नेताहरू बताउँछन्। गच्छदारको ओरालो यात्राको प्रमुख कारण हो, बालुवाटार प्रकरण। बालुवाटार प्रकरणमा नमुछिएका भए उनी उपसभापतिमा पनि हार्ने थिएनन्, चुनाव पनि हार्ने थिएनन्। उनले बालुवाटार प्रकरणमा आफूमाथि राजनीतिक प्रतिशोध साँधेको टिप्पणी गर्छन्। 'बालुवाटार प्रकरणमा मलाई तानतुन गरेर फँसाइयो। मेरो राजनीतिक करियर डाउन गर्न चालिएको ठूलो चाल हो यो,' उनले भने। उनले भनेजस्तै बालुवाटार प्रकरण राजनीतिक प्रतिशोध हो वा चाल हो, अदालतको फैसलापछि थाहा हुने कुरा हो। उनीविरुद्धको मुद्दा अहिले विशेष अदालतमा विचाराधीन रहेको छ। सुनसरीका उनी निकट नेताहरूको ठम्याइ छ, यदि बालुवाटार प्रकरणमा नमुछिएको भए सुनसरी ३ मा गच्छदारलाई हराउनसक्ने नेता कोही छैनन्।"
बल प्रयोग गरेर सुकुमबासीको समस्या समाधान हुँदैन : ओली,"काठमाडौं : काठमाडौं महानगरपालिकाले बल प्रयोग गरेर थापाथलीस्थित सुकुमबासी बस्ती हटाएको भन्दै आक्रोश पोखेका छन्। उनले वैकल्पिक व्यवस्थापन गरी सुकुमबासीलाई उठाउनुपर्नेमा बल प्रयोग गर्नू निन्दनीय भएको बताए। पार्टी कार्यालय ललितपुरको च्यासलसमा मंगलबार एमालेको भातृसंगठन राष्ट्रिय जनसांस्कृतिक मञ्चको शुभकामना तथा बधाई कार्यक्रममा बोल्दै अध्यक्ष ओलीले उनले भने,' खोलाको किनारामा बसेका जनताको उठिबास लगाइएको छ। छाप्रामा बसेका गरिब जनतालाई हटाएर कुन बहादुरी प्राप्त गरेको होला? यो न्यायपूर्ण होइन।' सुकुमबासीका समस्या समाधान गर्न सुकुमबासी आयोग अघि ल्याउनुपर्ने उनको भनाइ छ। उनले सुकुमबासी समस्या समाधान आयोग कहाँ गयो भन्दै प्रश्न गरे। उनले भने,' सुकुमबासी हाम्रा दिदीबहिनी, दाजुभाइ हुन्। सुकुमबासी समस्या समाधान गर्न आयोग बनेर काम तयारी गरेको बेला सरकार फेर्नुपर्ने। आयोग भंग गर्नुपर्ने,अनि कसरी हुन्छ देशको विकास।' ओलीले टहरा भत्काउन डोजर लिएर जानु लज्जास्पद भएको बताए। भने, 'सुकुमबासीलाई डोजर लगाएर पेल्या छ। डोजर लिएर जाने भए आयोग किन चाहियो?' ड्राइभरलाई तालिम दिए भैहाल्यो नि। छाप्रा भत्काउन डोजर!' लोकतान्त्रिक अभ्यास ठिक नभएको उनको भनाइ छ।"
ओलीको प्रश्न अमेरिकन फ्रिडम पार्टी र रास्वपाको चुनाव चिह्न 'घण्टी' संयोग मात्र हो?,"काठमाडौं: नेकपा एमालेका अध्यक्ष केपी शर्मा ओलीले रवि लामिछाने नेतृत्वको राष्ट्रिय स्वतन्त्र पार्टी प्रति कटाक्ष गर्दै चुनाव चिह्न बारे सोधेका छन् । पार्टी कार्यालय ललितपुरको च्यासलसमा भ्रातृसंगठन राष्ट्रिय जनसांस्कृतिक मञ्चको शुभकामना तथा बधाई कार्यक्रममा उनले अमेरिकन फ्रिडम पार्टीको चुनाव चिह्न र नेपालको राष्ट्रिय स्वतन्त्र पार्टीको चुनाव चिह्न किन उस्तै भयो भन्ने प्रश्न गरे । आजको कार्यक्रममा सबैभन्दा धेरै रास्वपाको विपक्षमा बोलेका ओलीले भने, 'अमेरिकामा एउटा अमेरिकन फ्रिडम पार्टी छ। त्यसको चिह्न घण्टी छ। दुरुस्तै आकारको फोटो खिचेजस्तो घण्टी यहाँ ल्याएको छ। तर फ्रिडम पार्टी । यो संयोग नै होला।' ओलीले पहिले सुकेको घण्टी अहिले बेलुन झै फुलेको बताए । ओलीले आजको कार्यक्रममा धेरै अध्यात्मवादका बारेमा बोले । नेपालमा पश्चिमावाद आउन सक्ने भन्दै चिन्ता गरेका थिए ।"
"अपेक्षाकृत परिणाम आएन, जनताको अभिमतलाई सम्मान गर्छौं: राप्रपा नेपाल","काठमाडौं: राप्रपा नेपालले आम निर्वाचनमा निराशाजनक परिणाम भोग्नुपरेको निष्कर्ष निकालेको छ । पार्टीको मंगलबार बसेको सचिवालय बैठकले अपेक्षाकृत परिणाम नआए पनि जनताको अभिमतलाई स्वीकार गर्दै प्रजातान्त्रिक मान्यता अनुसार पराजय स्वीकार गर्ने निर्णय गरेको छ । बैठकले पार्टी पुनर्जागृत भएको वर्ष दिन नपुग्दै चुनावमा होमिनुपरेको, संगठन निर्माण हुन नसकेको, संस्थागत रुपमा प्रभावकारी चुनावी अभियान संचालन हुन नसकेकोलगायतका विषयलाई पराजयको कारण ठानेको छ । निर्वाचनमा देखिएका कमजोरी र भविष्यमा अवलम्बन गर्नुपर्ने नीति र कार्यलाई व्यवस्थित गर्न र निर्वाचनको समीक्षासहित सुझाव सहितको प्रतिवेदन पेश गर्न बैठकले उपाध्यक्ष डा बिष्णु भण्डारीको संयोजकत्वमा समितिको गठन गरेको छ । समितिमा बसन्त मानसिंह अधिकारी, सुरेश आचार्य, नरप्रसाद थापा, माधव खत्री, हिक्मत जंग भण्डारी, यवती कार्की, उज्वल पोखरेल र राजाराम बर्तौला सदस्य छन् ।"
मतदातालाई धन्यवाद दिन गाउँ अभियानमा सांसद शाही,कालीकोट : प्रतिनिधिसभा सदस्य एवं पूर्व मुख्यमन्त्री महेन्द्रबहादुर शाही कालीकोटका मतदातालाई धन्यवाद दिन गाउँ अभियानमा हिँडेका छन्। २०७० सालको दोस्रो संविधानसभादेखि निरन्तर चुनाव जित्दै आएका शाही यसपटक पनि प्रतिनिधिसभा सदस्यमा भारी मतले विजयी
एक मतपत्रमा ८ ठाउँमा छाप,"बैतडी: बैतडीमा १९ हजार बढी मत बदर भएको पाइएको छ । प्रदेश तथा प्रतिनिधि सभा सदस्यको निर्वाचनमा १९ हजार २७१ मत बदर गएको हो । प्रदेश सभाको प्रत्यक्ष र समानुपातिक तथा प्रतिनिधि सभाको प्रत्यक्ष र समानुपातिकमा गरी १९ हजार २७१ मत बदर खसेको मुख्य निर्वाचन अधिकृतको कार्यालयले जनाएको छ । प्रतिनिधि सभा र प्रदेश सभाको प्रत्यक्षतर्फ मात्रै ८ हजार ७९५ मत बदर भएका सहायक निर्वाचन अधिकृत तिर्थराज आर्चायले जानकारी दिए । प्रतिनिधि सभातर्फ ७७ हजार ४६० मत खसेको थियो । प्रतिनिधि सभाको प्रत्यक्षतर्फ ४ हजार ९६२ मत बदर भएका छन् । प्रतिनिधि सभातर्फ खसेको मत मध्ये ७२ हजार ४९८ मत सदर भएका हुन् । प्रदेश सभाका लागि २ निर्वाचन क्षेत्र जिल्लामा प्रदेश सभाको प्रत्यक्षतर्फ ३ हजार ८३३ मत बदर भएका छन् । प्रदेश सभा (क) मा ४० हजार १५५ मत खसेकोमा २ हजार १३ मत बदर भएका छन् । प्रदेश सभा (क)मा ३८ हजार १४२ मत सदर भएका छन् । यस्तै प्रदेश सभा (ख) मा प्रत्यक्षतर्फ १ हजार ८२० मत बदर भएका छन् । ३७ हजार २८० मत खसेकोमा १ हजार ८२० मत बदर भएको साहयक निर्वाचन अधिकृत तिर्थराज आर्चायले बताए । यहाँ ३५ हजार ४६० मत सदर भएका छन् । यसैगरी प्रतिनिधि सभा र प्रदेश सभाका लागि समानुपातिक तर्फको बदर मतको संख्या बढी छ । प्रतिनिधि सभा समानुपातिक तर्फ ७७ हजार ७६१ मत खसेकोमा ७२ हजार ३४० मत सदर भएका छन् भने ५ हजार ४२१ मत बदर भएका छन् । प्रदेश सभा सदस्य समानुपातिक तर्फ ७७ हजार ४२३ मत खसेकोमा ७२ हजार ३६८ मत सदर भएको मुख्य निर्वाचन अधिकृतको कार्यालयले जनाएको छ । यस्तै ५ हजार ५५ मत बदर भएका छन् । एउटै मतपत्रमा दुईदेखि तीन ठाउँमा छाप लगाइएको पाइएको छ, सहायक मुख्य निर्वाचन अधिकृत तिर्थराज आचार्यले भने, गठबन्धन भएका काणले पनि होला, मतपत्रको तीन ठाउँमा छाप लगाएको पाइएको छ । राजनीतिक दलहरुकै कारण मत बदर गएको निर्वाचन कार्यालय बैतडीका प्रमुख माधव प्रशाद फुयालको जिकिर छ । कहि गठबन्धन भयो, सबैले मत मागे, मतदाताले दिइहाले, कुनै मत पत्रमा त लहरै लाईन लगाएर पनि मत खसालेको देखियो उनले भने । मतदाताहरुले स्वस्तीक छाप लगाउन गल्ति नगरेको फुयालको भनाइ छ । स्वस्तीक छापले लाईन छोएको देखिएइन, दुई वा दुईभन्दा बढी चिन्हमा स्वस्तीक छाप लगाएको देखियो उनले भने । दलहरुकै कारण यस्तो भएको उनको जिकिर छ । म मतगणना स्थलमा दुई दिन दुई रात बसे, समानुपापतिक तर्फको मतपत्रमा ८ ठाउँमा समेत मत हालेको पाइयो, प्रमुख फुयालले भने ।"
सुनसरी ४ मा मतगणना सुरु,"सुनसरी : ३ दिनदेखि रोकिएको सुनसरी४ को मतगणना सुरु भएको छ। निर्वाचन आयोगले मतगणना गर्न मुख्य निर्वाचन अधिकृतको कार्यालय सुनसरीलाई निर्देशन दिएपछि सर्वदलीय बैठक बसेर मतगणना सुरु गरिएको हो। सबै राजनीतिक दलहरूका प्रतिनिधि, प्रतिस्पर्धामा रहेका उम्मेदवारलाई सहमति गराई मतगणना थालिएको प्रमुख जिल्ला अधिकारी इन्द्रदेव यादवले बताएका छन्। मतगणनामा खटिएका कर्मचारीले ६ सय ६ मत एमाले उम्मेदवार जगदीश कुसियतको गणना गरेको आरोप लगाउँदै कांग्रेसले विरोध गरेपछि मतगणना रोकिएको थियो। यस क्षेत्रमा एमालेका कुसियत र सञ्चारमन्त्री समेत रहेका कांग्रेसका ज्ञानेन्द्र कार्की चुनावी प्रतिस्पर्धामा छन्। अहिलेसम्म गरिएको मतगणनामा कांग्रेसका कार्कीले २३ हजार ४३९ मत र एमालेका कुसियतले २३ हजार ३४१ मत प्राप्त गरेका छन्। कार्की ९८ मतले अगाडि छन्। ६० हजार मतगणना सम्पन्न भएको र २१ हजार मतगणना गर्न बाँकी रहेको बताइएको छ। यता सुनसरी ३ को मतगणना अन्तिम चरणमा पुगेको छ। एमालेकी भगवती चौधरी विजय नजिक छन्। २०४८ सालदेखि लगातार विजय हासिल गर्दै आएका कांग्रेस नेता तथा पूर्व उपप्रधानमन्त्री विजय गच्छदारको विजय यात्रामा पूर्णविराम लाग्ने भएको छ।"
सुकुम्बासी बस्ती हटाउन बालेनले मागे प्रधानमन्त्रीको साथ,काठमाडौं: काठमाडौं महानगरपालिकाका मेयर बालेन्द्र साह(बालेन)ले प्रधानमन्त्री शेरबहादुर देउवालाई भेटेका छन् । सोमबार साँझ बालुवाटार पुगेर भेटेका बालेनले थापाथलीस्थित सुकुम्बासी बस्ती हटाउन सरकारको साथ मागेको स्रोतले जनाएको छ । सुकुम्बासी बस्ती हटाउन डोजरसहित पुगेको महानगरको टोली र बस्तीका बासिन्दाबीच झडप भएको थियो । झडपकका क्रममा महानगर सुरक्षा बल र सुकुम्बासी बस्तीका केही मानिस घाइते भएका थिए । बस्तीका बासिन्दाले हातहतियारसहित प्रदर्शन गरे पछि महानगरका मेयर साहले सामाजिक सञ्जालमार्फत केन्द्रीय सरकारको भूमिकाबारे प्रश्न गरेका थिए ।
"लुम्बिनीमा नागरिक उन्मुक्ति पार्टी निर्णायक, रेशम चौधरी फकाउँदै दलहरू","काठमाडौं : निर्वाचनको मतपरिणामअनुसार लुम्बिनी प्रदेशमा नेकपा एमाले पहिलो दल बनेको छ। उसले १८ सिट जित्दा नेपाली कांग्रेस १७ सिटसहित दोस्रो स्थानमा छ। माओवादी केन्द्र ५ सिट जितेर तेस्रो स्थानमा आउँदा बाँकी जनता समाजवादी पार्टी, राष्ट्रिय प्रजातान्त्रिक पार्टी, लोकतान्त्रिक समाजवादी पार्टी र नागरिक उन्मुक्ति पार्टी दुईदुई सिटमा जित हासिल गरेको छ। जनमतले एक सिट जित्दा स्वतन्त्रबाट ३ जना विजयी भएका छन्। समानुपातिकतर्फ हालसम्म गणना भएको १८ लाख ८७ हजार मतमा नेकपा एमाले पहिलो स्थानमा छ। एमालेले समानुपातिकबाट कम्तिमा १० सिट ल्याउँदा २८ सिटसहित ऊ पहिलो दल बन्ने निश्चित छ। त्यस्तै कांग्रेस समानुपातिकबाट कम्तिमा ९ सिट पाउँदा २६, माओवादीले समानुपातिकबाट कम्तिमा ४ सिट पाउँदा ९ र राप्रपा, नागरिक उन्मुक्ति पार्टी समानुपातिक सिटसहित ४४, जसपा र लोसपा समानुपातिक सिटसहित ३३ र जनमत र नेकपा एस समानुपातिक सिटसहित दुईदुई सिट पाउने देखिन्छ। यद्यपि समानुपातिकतर्फ मतगणना जारी रहेका सिट केही संख्या तलमाथि हुनसक्छ। लुम्बिनी प्रदेशमा ३५ समानुपातिकसहित ८७ सिट संख्या रहेको छ। जहाँ सरकार बनाउन कम्तिमा ४४ सिट चाहिन्छ। पहिलो दल बनेको नेकपा एमालेले र दोस्रो नेपाली कांग्रेसलाई समेत सरकार बनाउ कठिन देखिएको छ। एमालेले जसपा, राप्रपा र जनमतको सिट जोड्दासमेत सरकार बनाउन कठिन देखिएको हो। उसका लागि नागरिक उन्मुक्त पार्टीको सिट निर्णायक बनेको देखिन्छ। रेशमले टीकापुर घटनाका राजबन्दीहरूलाई रिहाइ गर्न प्रमुख शर्त राखेको छ। त्यस्तै टीकापुर राजबन्दीको रिहाइ र लाल आयोगको प्रतिवेदन सार्वजनिक गर्नुपर्ने विषय प्रमुख रहेको नागरिक उन्मुक्ति पार्टीले जनाएको छ। त्यस्तै कांग्रेस नेतृत्व गठबन्धनाका लागि पनि सरकार बनाउन कठिन देखिएको छ। वर्तमान गठबन्धनका दलहरुको सिट संख्या जोड्दा ४० भन्दा धेरै पुग्दैन। उसका लागि नागरिक उन्मुक्ति पार्टी ने निर्णयक देखिएको छ। हुन त सत्ता सहकार्यका लागि नागरिक उन्मुक्तिका संरक्षकसमेत रहेका रेशम चौधरीलाई भेट्न नेताहरूको लर्को लागेको छ। कांग्रेस, माओवादी र एमाले नेताहरू रेशमलाई भेट्न दिनहुँ डिल्ली बजारस्थित जेल पुगिरहेका छन्। रेशमले टीकापुर घटनाका राजबन्दीहरूलाई रिहाइ गर्न प्रमुख शर्त राखेको छ। त्यस्तै टीकापुर राजबन्दीको रिहाइ र लाल आयोगको प्रतिवेदन सार्वजनिक गर्नुपर्ने विषय प्रमुख रहेको नागरिक उन्मुक्ति पार्टीले जनाएको छ। यदि नागरिक उन्मुक्ति पार्टी सरकार जानुपरे उसले केन्द्रीय सरकार सुदूरपश्चि प्रदेशमा पनि भाग खोज्ने निश्चित छ। नागरिक उन्मुक्तिले एक स्वतन्त्रसहित प्रतिनिधिसभामा चार सिट जितेको छ भने सुदूरपश्चिम प्रदेशमा प्रत्यक्षतर्फमात्रै ५ सिट जितेको छ। उसले समानुपातिकमा थप दुईदेखि तीन सिट जित्ने देखिन्छ। तर नागरिक उन्मुक्ति पार्टीका नेताहरूले सरकारभन्दा पनि मुद्दालाई प्राथमिकतामा राखेको बताइरहेका छन्।"
देश दक्षिणपन्थी बाटोमा जाने खतरा बढ्यो: माधव नेपाल,काठमाडौं: नेकपा एकीकृत समाजवादीका अध्यक्ष माधवकुमार नेपालले देश दक्षिणपन्थी बाटोमा जान सक्ने खतरा रहेको बताएका छन् । यो खतराबाट जोगिन बेलैदेखि सतर्क हुनुपर्ने नेपालको भनाइ छ । मंगलबार पार्टी कार्यालय तीनकुनेमा सञ्चारकर्मीसँग कुरा गर्दै अध्यक्ष नेपालले निर्वाचनको परिणामपछि मुलुक देश दक्षिणपन्थी बाटोमा जान सक्ने देखिएकाले गम्भीर हुनुपर्ने र सतर्क रहनुपर्ने बताए । अहिलेको अवस्थामा गठबन्धन दलसँगको सहकार्यलाई अघि बढाएरै लानुपर्ने उनको भनाइ छ । त्यस्तै अध्यक्ष नेपालले निर्वाचनका क्रममा इलाममा विसङ्गति देखिएको र पुन: मतदानको लागि कानूनी बाटोमा जाने विषयमा पार्टीभित्र छलफल भएको समेत बताए । त्यस्तै निर्वाचनको परिणामलाई पनि पार्टीले गम्भीर रुपमा हेरिरहेको उनले बताए ।
चुनाव चुनावजस्तो भएन : ओली,"काठमाडौं : नेकपा एमालेका अध्यक्ष केपी शर्मा ओलीले चुनावमा धाँधली भएको भन्दै आपत्ती जनाएका छन्। चुनाव निर्भयी,निष्पक्ष वातावरणमा हुनुपर्नेमा त्यसो हुन नसकेको ओलीको भनाइ छ। पार्टी कार्यालय ललितपुरको च्यासलसमा मंगलबार एमालेको भातृसंगठन राष्ट्रिय जनसांस्कृतिक मञ्चको शुभकामना तथा बधाई कार्यक्रममा बोल्दै अध्यक्ष ओलीले निर्वाचनको समयमा केही ठाउँमा आतंकको वातावरण सृजना भएकाले जनताले आफ्नो अभिमत प्रकट गर्न नपाएको गुनासो गरे। 'निर्वाचन भनेको निर्भय वातावरणमा जनताले आफ्नो अभिमत प्रकट गर्न पाउनुपर्छ। त्यो अभिमत जनताले प्रकट गर्न पाएनन्,'उनले भने,' बुथ कब्जा, मान्छे मारिए, गोली फायरिङ, मैदानमा कोही छैन। खाली मैदानमा प्रहरीलाई फायर गर्न लगाइयो।' राज्यको काम शान्ति सुव्यस्था कायम गर्ने,जनतालाई सुरक्षा दिनुपर्ने भन्दै ओलीले देउवा सरकारले आतंक मच्चाउने काम गरेको बताए। उनले भने,' राज्यको काम शान्ति सुव्यवस्था कायम गर्ने हो। यहाँ राज्य लुटेराको रुपमा देखिएको छ। यो सरकारले लोकतन्त्रको चीरहरण गरेको छ। शान्ति खल्बल्याएको छ।' बाजुरा,स्याङजा र दोलखामा निर्वाचनमा विवाद देखिएपछि अनिश्चित भएको छ।"
"बागलुङको समानुपातिक मत: संघमा कांग्रेस, प्रदेशमा एमाले पहिलो","बागलुङ: समानुपातिक मत परिणाम अनुसार बागलुङमा प्रतिनिधि सभातर्फ नेपाली कांग्रेस र प्रदेश सभातर्फ नेकपा एमालेले बढी मत पाएका छन् । जिल्ला निर्वाचन कार्यालय बागलुङका अनुसार प्रतिनिधि सभा (संघ)तर्फ नेपाली कांग्रेसले ३२ हजार ७ सय ७६ मत प्राप्त गर्दै पहिलो स्थान हासिल गरेको हो । नेपाली कांग्रेसले क्षेत्र नम्बर १ मा १६ हजार ४ सय ९३ र क्षेत्र नम्बर २ मा १६ हजार २ सय ८३ मत प्राप्त गरेको जिल्ला निर्वाचन कार्यालय बागलुङका सूचना अधिकारी गोकुल शर्माले बताए । प्रतिनिधि सभातर्फ नेकपा एमालेले ३० हजार ८ सय ९६ मत प्राप्त गरेको छ । सूचना अधिकारी शर्माले एमालेले क्षेत्र नम्बर १ मा १५ हजार ४ सय २८ र क्षेत्र नम्बर २ मा १५ हजार ४ सय ६८ मत प्राप्त गरेको बताए । उनले तेस्रो स्थानमा नेकपा माओवादी केन्द्रले ११ हजार २ सय ४ र चौथो स्थानमा राष्ट्रिय स्वतन्त्र पार्टीले ११ हजार ३३, पाँचौं स्थानमा रहेको राष्ट्रिय जनमोर्चाले ८ हजार ६ सय १६, छैठौं स्थानमा रहेको राप्रपाले १ हजार ३ सय ४३ मत र सातौं स्थानमा रहेको नेकपा (एकीकृत समाजवादी)ले ६ सय ४३ मत प्राप्त गरेको बताए । प्रदेश सभातर्फ भने नेकपा एमालेले धेरै मत प्राप्त गरेको छ । एमालेले प्रदेश सभातर्फ ३३ हजार १ सय ७१ मत प्राप्त गरेका सूचना अधिकारी शर्माले बताए । एमालेले क्षेत्र नम्बर १ मा १६ हजार ९ सय ६५ र क्षेत्र नम्बर २ मा १६ हजार २ सय ६ मत प्राप्त गर्दै पहिलो स्थानमा रहेको जानकारी दिए । प्रदेश सभातर्फ दोस्रो स्थानको नेपाली कांग्रेसले क्षेत्र नम्बर १ मा १६ हजार ५ सय ३७ र क्षेत्र नम्बर २ मा १४ हजार ५ सय ९८ मत गरी कुल ३१ हजार १ सय ३५ मत, तेस्रो स्थानमा रहेको नेकपा माओवादी केन्द्रले ११ हजार ९ सय ३० मत, चौथो स्थानमा रहेको राष्ट्रिय जनमोर्चाले ११ हजार ९ सय ३० मत, पाँचौं स्थानमा रहेको राप्रपाले १ हजार ७ सय ८३ मत र छैठौं स्थानमा रहेको नेकपा (एकीकृत समाजवादी)ले ८ सय ०२ मत प्राप्त गरेको सूचना अधिकारी शर्माले बताए । आम निर्वाचन २०७४ मा प्रतिनिधिसभा र प्रदेशसभा दुवैमा नेपाली कांग्रेस पहिलो, नेकपा एमाले दोस्रो, राष्ट्रिय जनमोर्चा तेस्रो र नेकपा माओवादी केन्द्रले चौथो स्थान प्राप्त गरेको थिए ।"
भोट दिनेलाई भेटेर खुसी साट्दै विजयी उम्मेदवार,"इलाम: इलामका दुई संघीय निर्वाचन क्षेत्र र ४ प्रदेश क्षेत्रको चुनावी परिणम आइसकेको छ । लामो दौडधुप पछि सफलता हात पारेका उम्मेदवार अहिले कतै सभा र र्याली गर्दै मतदातालाई धन्यवाद व्यक्त गर्दैछन् । इलाम क्षेत्र न १ (२) का प्रदेश सांसदमा विजयी समशेर राई भने श्रमजिवीलाई भेटेर खुसी साटासाट गरिरहेका छन् । नेपाली कांग्रेसको तर्फबाट प्रदेश सभा सदस्यमा विजयी समशेर राई मंगलबार बिहानै सूर्योदय नगरपालिकाको पर्यटकीय गन्तव्य कन्याम पुगे । उनले ठेलामा व्यवसाय गर्ने साना व्यवसायी, घोढचडी व्यवसाय गर्ने र चिया बगानमा काम गर्ने मजदुरलाई खदा लगाउँदै धन्यवाद भने । अब गाउँगाउँ पुगेर किसान र मजदुरलाई भेट्ने योजना बनाएको उनले सुनाए । हातमुख जोड्न दु:ख गर्ने समूदायका कुरा सुनेर उनीहरूको माग र चाहना अनुसार आफूले काम गर्ने प्रतिद्धता पनि दोहोर्याए । पहिलो पटक आफूले मतदान गरेको उम्मेदवार काम गरिरहेकै ठाउँमा आएर धन्यवाद दिँदा मतदाता पनि खुसी भए । नयाँ अनुभूति भएको बताए । कन्यामस्थित घोडचडी व्यवसायी संघका अध्यक्ष प्रेम तामाङले पहिलो पटक उम्मेदवार नै विजयी भएपछि आफूलाई भेट्न आउने पहिलो नेता भएको र धेरै खुसी लागेको सुनाए । राईले जनताको भावना बुझेर काम गर्ने अपेक्षा सुनाए । निर्वाचित राईले ठूला ठूला कार्यक्रम गर्ने पुरानो परम्परा तोडेर गरिखाने वर्गको समस्या बुझ्न निस्किएको बताए । उनले भने, सपथ खाएपछि उहाँसँग आएर सानाभन्दा साना समस्या सुनेर तिनीहरूको हल खोज्नेछु । मेरो क्षेत्रका मतदाताले आधारभूत आवश्यकता पूरा गर्ने मेरो पहिलो जिम्मेवारी रहनेछ ।' कन्यामका मजदुरले चुनाव अघि आफुलाई भोट बैंक मात्रै बनाएको गुनासो गरेका थिए । कारखानाले श्रम ऐनले तोकेबमोजिम तलब सुविधा नदिएको उनीहरूले गुनासो गरेका थिए । ती समस्याको छलफलबाट हल निकाल्ने राईले बताए । चिया मजदूरको पीडा उस्तैकन्याम चिया बगानमा १७ वर्षको उमेरदेखि चिया टिपेकी सोममाया राई अहिले ६० वर्ष पुगिन् । चिया टिपेर घर व्यवहार त चल्यो तर काम छोडेर थकाइ मार्ने उमेरमा पनि उनको पिठ्युमा चियाको डोकोले छोडेको छैन । इलामका सरकारी स्वामित्वका चिया बगानमा अहिले दलहरूको प्राथमिकता घटेको श्रमिकको अनुभव छ । कन्याम, इलाम, सोक्तिम र चिलिमकोट चिया बगानका मजदुरले सरकारले राजपत्रमा प्रकाशन गरेको ज्याला समेत नपाएको गुनासो गर्ने गरेका छन् । राईले समस्या समाधानका लागी सबै प्रकारको सहयोग गर्ने बताए । सरकारले तोकेको ज्याला झापाका बर्ने, टोक्ला र बाह्रदशी चिया बगानका मजदुरले मात्र पाएपछि पहाडका मजदुरमाथि भएको विभेदको समाधान गर्न सबै दल असक्षम भएको मजदुरको गुनासो छ । चिया विकास निगम अन्तर्गतको संघाइ समूहलाई ठेक्कामा दिएपछि मजदुरका पक्षमा बोल्ने क्षमता सरकारले पनि गुमायो भन्दै मजदूरले आक्रोश पोखेका थिए । बगान व्यवस्थापनले त्यहाँका कारखना बाहिर काम गर्ने श्रमिकलाई दैनिक ४१४ रुपैयाँ ज्याला दिन्छ । एक मजदुर नेताका अनुसार श्रम ऐन अनुसार दैनिक ज्याला ४३५ रुपैयाँ पाउनुपर्छ । कारखाना भित्र काम गर्ने मजदुरले ४९० पाउनु पर्नेमा ४५६ रुपैयाँ मात्रै पाउँदै आएका छन् । कन्याम चिया बगानमा अहिले स्थायी कामदार घट्ने क्रममा रहेको मजदुर संगठनहरुले जनाएका छन् । कन्याम चिया बगानमा ६१ जना करारका श्रमिक छन् । अरु दैनिक ज्यालामा काम गरिरहेका छन् । त्यहाँ अहिले करिब १५० मजदुर छन् । बगान छोडेका कामदारले अहिले दैनिक कम्तिमा सात सय कमाउँछन् । सिजनमा बगानकै मजदुर पनि गाउँका नीजि बगानमा चिया टिपेर दैनिक एक हजारसम्म कमाउने गरेका छन् । कतिपयले काम नहुँदा मात्र बगानमा आउने गरेको बताए । जिल्लाका कन्याम, इलाम, शोत्तिम र चिलिमकोट चिया बगानबाट हजारको हाराहारीमा श्रमिक विस्थापित भइसकेका छन् । अहिले संघाई समूहले लिएका सात बगानमा करिब ७०० स्थायी श्रमिक छन् । व्यवस्था पन ती श्रमिकसमेत हटाउने रणनीतिमा रहेको श्रमिक संगठनका नेताले बताएका छन् । सरकारी स्वामित्वका यी चिया बगान र कारखाना २०५७ सालमा चिया बगान र कारखाना निजीकरणसँगै मजदुर विस्थापित भएका छन् । निजीकरण गरिएपछि व्यवस्थापन पक्षले दैनिक ज्याला, बिदा र सेवा सुविधामा कटौती गरेपछि परिवार पाल्नै नसक्ने अवस्था आएपछि मजदूरले विकल्प खोज्न थाले । ४७३ स्थायी मजदुर रहेको देशको ठुलो अर्थोडक्स चिया उत्पादन गर्दै आएको कन्याम चिया बगानमा यतिबेला ६१ मजदुर छन् । त्यस्तै १६५ जना स्थायी मजदुर इलाम चिया बगान, शोक्तिम, चिलिमकोट चिया बगानमा पनि केही मजदुर मात्र स्थायी छन् । सरकारको पूर्ण स्वामित्वमा रहेको नेपाल चिया विकास निगम २०५७ सालमा संघाई ग्रुपलाई ५० वर्षका लागि भाडामा दिएपछि मजदुर मारमा परेको गुनासो गर्दै आएका छन् । विस्थापित मजदुर भारतको दार्जिलिङ्ग, सिक्किम, गान्टोक, भारतका कोइला खानी र खाडी मुलुकमा पुगेका छन् । चियाको समस्या समाधान गर्न प्राथमिकताका साथ काम गर्ने इलाम क्षेत्र न १ का नवनिर्वाचित सांसद महेश बस्नेतले बताएका छन् । उनले मतदातालाई धन्यवाद दिँदै भनेका थिए, 'म यहाँका सानाभन्दा साना समस्याको समाधान गर्नेछु । यहाँका जनताका प्राथमिकताका विषय मेरो प्राथमिकतामा रहनेछन् ।' नेकपा एमालेका तर्फबाट नेकपा एकीकृत समाजवादीका सम्मानीत नेतालाई पराजित गरेका बस्नेतले पनि मंगलबारदेखि मंसिर २४ सम्म गाउँमा बिताउने योजना बनाएका छन् । इलाम क्षेत्र न १ (१) बाट विजयी नेकपा एकीकृत समाजवादीकी नेतृ खिनु लङवा लिम्बुले पनि आफ्नो निर्वाचन क्षेत्रमा मतदाता भेटघाट गर्ने योजना बनाएको बताइन् । उनले फिक्कलमा आयोजित कार्यक्रममा मतदाताको आकांक्षा अनुसारको काम गर्ने बताइन् ।"
सुनसरी४ मा सञ्चारमन्त्री कार्कीको अग्रता,सुनसरी: सुनसरी क्षेत्र नम्बर ४ को जारी मतगणना अनुसार सञ्चारमन्त्रीसमेत रहेका नेपाली कांग्रेसका उम्मेदवार ज्ञानेन्द्र कार्कीले अग्रता लिएका छन् । कार्कीले नेकपा एमालेका उम्मेदवार जगदीशप्रसाद कुसियतलाई १६० मतले पछि पारेका छन् । पछिल्लो मत परिणाम अनुसार कार्कीले २३ हजार ६३१ मत ल्याएका छन् भने एमालेका कुसियतले २३ हजार ४७१ मत ल्याएका छन् ।
"मकवानपुरमा समानुपातिकतर्फ एमाले पहिलो, कांग्रेस दोस्रो","हेटौंडा : मकवानपुरमा समानुपातिकतर्फ नेकपा एमाले पहिलो दल बनेको छ। त्यस्तै नेपाली कांग्रेस र राष्ट्रिय स्वतन्त्र पार्टी (रास्वपा) क्रमशः दोस्रो र तेस्रो दल बनेको हो। समानुपातिकतर्फ एमालेले मकवानपुर१ बाट २२ हजार ६११ र मकवानपुर२ बाट २८ हजार १९६ गरी कूल ५० हजार ८०७ मत प्राप्त गरेको मुख्य निर्वाचन अधिकृत ऋषिराम निरौलाले जानकारी दिए। उनका अनुसार कांग्रेसले दुवै क्षेत्रमा गरी कूल ३६ हजार २६४ मत पाउँदा रास्वपाले २९ हजार ८८९ मत पाएको छ। २०७४ को निर्वाचनमा जिल्लामा तेस्रो दलका रूपमा रहेको नेकपा माओवादी केन्द्र भने चौथो स्थानमा पुगेको छ। उसले २६ हजार १३३ मत प्राप्त गरेको हो। त्यस्तै राष्ट्रिय प्रजातन्त्र पार्टी (राप्रपा) ले १६ हजार ७७१ मत पाउँदा नेकपा एकीकृत समाजवादी पार्टीले ३ हजार ८२७ र कमल थापाले नेतृत्व गरेको राष्ट्रिय प्रजातन्त्र पार्टी नेपालले भने ५३६ मत मात्रै प्राप्त गरेको हो। कूल १ लाख ७० हजार १६६ मत खसेकोमा ७ हजार ६९९ मत बदर भएको छ। मकवानपुरमा प्रतिनिधिसभा तथा प्रदेशसभा सदस्य निर्वाचनको प्रत्यक्ष र समानुपातिकतर्फ ३१ हजारभन्दा बढी मत बदर भएको मुख्य निर्वाचन अधिकृत निरौलाले बताए। मकवानपुरमा प्रतिनिधिसभाको दुई र प्रदेशसभाको ४ निर्वाचन क्षेत्र रहेको छ। प्रत्यक्षतर्फ प्रतिनिधिसभा क्षेत्र नम्बर २ मा निर्वाचित नेकपा एमालेका महेश बर्तौलाले ३४ हजार ९५०, २ (१) मा निर्वाचित नेकपा माओवादी केन्द्रकी कुमारी मोक्तानले १९ हजार ९०९ र २ (२) मा निर्वाचित नेपाली कांग्रेसका इन्द्रबहादुर बानियाँले १८ हजार ९४४ मत पाएका थिए। त्यस्तै क्षेत्र नम्बर१ मा निर्वाचित राप्रपाका दिपकबहादुर सिंहले २७ हजार ८५१, १(१) मा मा निर्वाचित माओवादी केन्द्रका प्रेमबहादुर पुलामीले १९ हजार ७३३ र १ (२) मा निर्वाचित नेकपा एमालेका श्रेष्ठले १४ हजार २४७ मत पाएका थिए।"
निर्वाचनको समीक्षा गर्न एकीकृत समाजवादीले प्रदेश र जिल्लाबाट प्रतिवेदन मगायो,"काठमाडौं: नेकपा एकीकृत समाजवादीले निर्वाचनमा सहभागी मतदातालाई धन्यवाद दिएको छ । पार्टीको मंगलबारको केन्द्रीय सचिवालयको बैठकले मतदाता, बाम लोकतान्त्रिक गठबन्धनमा सहभागी दल र निर्वाचनमा खटिएका सबै कर्मचारी तथा दलका नेता कार्यकर्तालाई धन्यवाद दिएको छ । बैठकपछि विज्ञप्ति जारी गर्दै पार्टीका महासचिव डा बेदुराम भुसालले निर्वाचित सबैलाई बधाई ज्ञापन गर्ने निर्णय गरेको जानकारी दिए । त्यस्तै पार्टीले निर्वाचनको समीक्षा गर्न प्रदेश र जिल्ला कमिटीबाट प्रतिवेदन मगाउने निर्णय गरेको छ ।"
बैतडीमा १४ उम्मेदवारको धरौटी जफत,"बैतडी: बैतडीबाट प्रदेश सभा तथा प्रतिनिधि सभा सदस्य निर्वाचनमा उम्मेदवारी दिएका २२ जना मध्ये १४ जनाको धरौटी जफत भएको छ । निर्वाचनमा कुल खसेको मतको १० प्रतिशत समेत नल्याएका १४ जना उम्मेदवारको धरौटी जफत भएको हो । प्रतिनिधि सभा सदस्यका लागि उम्मेदवारी दिएका ११ जना मध्ये ९ जनाको धरौटी जफत भएको छ भने प्रदेश सभा(क) र (ख)बाट तीनतीन जना उम्मेदवार गरी ६ जनाको धरौटी जफत भएको हो । प्रतिनिधि सभा सदस्यमा जिल्लामा ७८ हजार ३६९ मत खसकेको थियो । कूल खसेको मतमध्ये १० प्रतिशत समेत मत नल्याउने उम्मेदवारको धरौटी जफत हुने प्रावधान रहेको निर्वाचन कार्यालय बैतडीका प्रमुख माधवप्रसाद फुयालले जनकारी दिए । प्रदेश सभा सदस्यका लागि ५ हजार र प्रतिनिधि सभा सदस्यका लागि ५ हजार रुपैयाँ धरौटी कायम थियो । धरौटी जफत हुनेमा प्रतिनिधिसभा सदस्यका लागि स्वतन्त्र उम्मेदवारी दिएका केशवबहादुर चन्द(२५०९), राष्ट्रिय स्वतन्त्र पार्टीका प्रकाशचन्द्र भट्ट(१४२३), राप्रपाका देवबहादुर चन्द(१७५९), राप्रपा नेपालका हिम्मतबहादुर चन्द(१७१, स्वतन्त्र उम्मेदवार त्रिलोकबहादुर चन्द(२३७), स्वतन्त्र उम्मेदवार मानसिंह बिष्ट(३५२), नेस्नलिष्ट पिपूल्स पार्टीका कृष्णबहादुर चन्द(१२७), जनता समाजवादी पार्टीका आनसिंह भण्डारी(१३९), नेपाल मजदुर किसान पार्टीका कृष्णप्रसाद गोसाँई(९०) हरेका छन् । प्रदेशसभा (क)का उम्मेदवार नेकपा एकीकृत समाजवादीका नरेन्द्रबहादुर बिष्ट(२,११४) राप्रपा नेपालकी कृष्णा पन्त (१७८) र राप्रपाका रणबहादुर बिष्ट(९६८)को धरौटी पनि जफत भएको हो । त्यसैगरी प्रदेशसभा (क)का उम्मेदवार नागरीक उन्मुक्ति पार्टीकी रेवती बोहरा(१७०), राष्ट्रिय प्रजातन्त्र पार्टीका नारायणदत्त जोशी(१,२०१) र राप्रपा नेपालका प्रेमबहादुर चन्द(२२०)को धरौटी जफत भएको हो । बैतडीमा प्रतिनिधिसभा सदस्यका लागि ११ जनाले उम्मेदवारी दिएका थिए भने प्रदेश सभा(क)मा ६ र (ख)मा ५ जनाले उम्मेदवारी दिएका थिए । प्रतिनिधि सभाको एक मात्र निर्वाचन क्षेत्र रहेको बैतडीमा एमालेका दामोदर भण्डारी विजयी भएका हुन् । भण्डारीले ३३ हजार ६११ मत ल्याउँदा उनका निकटतम प्रतिद्वन्दी नेकपा माओवादी केन्द्रका नरेन्द्रबहादुर कुवँरले ३२,०८० मत ल्याए । भण्डारीको लगातार तेस्रो जित हो । जिल्लामा प्रदेशसभा निर्वाचन क्षेत्र न(क)मा नेकपा एमालेका सुरेन्द्र पालले स्वतन्त्र उम्मेदवार हरिमोहन भण्डारीलाई १ हजार ८१३ मतान्तरले पराजित गर्दै विजयी भएका हुन् । पालले १२ हजार ८३१ मत ल्याउदा स्वतन्त्र उम्मेदवार भण्डारीले ११ हजार ०१८ मत प्राप्त गरेका छन् । कांग्रेसका विरबहादुर बिष्टले १०, ९५३ मत प्राप्त गरेका हुन् । प्रदेशसभा (ख)मा गठबन्धनबाट कांग्रेस उम्मेदवार शिवराज भट्टले एमालेका लिलाधर भट्टलाई पराजित गर्दै विजयी भएका छन् । शिवराजले १७ हजार १५२ मत प्राप्त गर्दा एमालेका लिलाधर भट्टले १६ हजार ७१६ मत प्राप्त गरे ।"
"सेयर बजारमा सामान्य अंकको वृद्धि, अर्बबाट करोडमा झर्यो कारोबार","काठमाडौं : नेप्से परिसुचक सामान्य अंकले बढेको छ। नेप्से २९९ अंकले बढेर १९५३ ३५ विन्दुमा पुगेको छ। सेन्सेटिभ इन्डेक्स ००२ प्रतिशतले बढेर ३८२६९ विन्दुमा पुगेको छ। अघिल्लो कारोबार दिन सोमबार नेप्से १५६१ अंकले ओरालो लागेर १९५०३७ विन्दुमा अडिएको थियो। सो दिन १ अर्ब ४९ करोड ४३ लाख ९४ हजार ६१३ रुपैयाँमा खरिदबिक्री भएको थियो। यसदिन २३४ कम्पनीको २५ लाख ८९ हजार ९९७ कित्ता सेयर ९५ करोड ७० लाख ६० हजार २२५ रुपैयाँमा खरिदबिक्री भयो। कारोबारमा आएका १३ समूहमध्ये ७ समूहको सूचक बढ्यो भने ६ को घट्यो। यसदिन फाइनान्स समूहको सूचक सर्वाधिक १२१ प्रतिशतले बढेको छ। डेभलपमेन्ट बैंक, हाइड्रोपावर,लाइफ इन्स्योरेन्स, माइक्रोफाइनान्स,म्युचुअल र अदर्श समूहको सूचक ०८१ प्रतिशतसम्म बढ्यो। आज कुनै पनि कम्पनीको सेयर मूल्यमा सकारात्मक सर्किट लागेन। यसदिन धवलागिरि लघुवित्त वित्तीयको सेयर मूल्य सर्वाधिक ६१० प्रतिशतले बढ्यो। यसदिन हिमालयन डिस्टिलरी ९ करोड ७२ लाख ७५ हजार ३८२ रुपैयाँको कारोबार गरी शीर्षस्थानमा रह्यो।"
एमालेले सरकार नबनाओस् भनेर शक्ति केन्द्रहरू दौडधुपमा छन् : ओली,"काठमाडौं : नेकपा एमालेका अध्यक्ष केपी शर्मा ओलीले एमाले नेतृत्वको सरकार नबनोस् भनेर शक्ति केन्द्रहरू दौडधुपमा लागेको आरोप लगाएका छन्। राजधानीमा आयोजित कार्यक्रममा उनले एमाले केही भएरै शक्ति केन्द्रहरूसमेत रोक्नलाई दौडधुप सुरु गरेको बताए। 'एमाले नेतृत्वको सरकार बनाउन नदिन विभिन्न शक्ति केन्द्रहरू दौडधुपमा छन्। नेकपा एमाले केही रहेछ र त दौडधुप सुरु भएका छन्,' उनले भने। उनले गठबन्धन सरकारले निर्वाचनमा धाँधली गरेको आरोपसमेत लगाए। त्यसका बावजुद एमालेले राम्रो नतिजा ल्याएको उनले बताए। उनले मतगणना भइरहेका ठाउँमा पनि एमालेले अग्रता लिएका कारण मतगना रोकिएको उनको भनाइ छ। 'अहिले रोकिएका ६ क्षेत्र हाम्रै हो। हाम्रा उम्मेदवारले जित्ने भएपिछ धाँधली सुरु गरिएको हो। गठबन्धन सरकारले धाँधली नगरेको भए झन् हामीलाई कसैले रोक्न सक्ने थिएन,' उनले भने। उनले समानुपातिक मत हेरे एमालेको लोकप्रियता मापन गर्न आग्रह गरे। 'यस्तो परिस्थितिमा, चक्क्रव्युमा, घेराबन्दीमा पर्दासमेत एमाले सर्वाधिक लोकप्रिय बन्यो। जनमतबाट स्थापित भयो। देशभित्रको गठबन्धन र अनेक प्रकारका शक्ति नलागेको भए झन् के हुन्थ्यो?,' उनले प्रश्न गरे।"
जाजरकोटमा प्रतिनिधिसभाका उम्मेदवार पूर्वमन्त्री वाग्लेको धरौटी जफत,जाजरकोट : पूर्वसहायक मन्त्री झलकनाथ वाग्लेको धरौटी जफत भएको छ । जाजरकोटबाट प्रतिनिधिसभा सदस्य पदमा नेपाली कांग्रेस वीपी पार्टीबाट उम्मेदवार रहेका वाग्लेले एक सय ४२ मत मात्र पाएका छन् । जाजरकोटमा ६५ हजार नौ सय ६१ मत खसेको थियो । धरौटी फिर्ता लिन खसेको मतको १० प्रतिशत कटाउनु पर्ने प्रावधान छ । २०५१ सालमा नेपाली कांग्रेसबाट प्रतिनिधिसभा सदस्यमा निर्वाचित वाग्ले २०५५ सालमा गिरिजाप्रसाद कोइराला नेतृत्वको सरकारमा भूमिसुधार सहायक मन्त्री भएका थिए । वाग्ले जाजरकोट कांग्रेसका संस्थापक हुन् । नेपाली कांग्रेसको १३ औं महाधिवेधनमा बुथबाटै क्षेत्रीय प्रतिनिधिमा चुनाव हारेपछि कांग्रेस पार्टी छोडेका वाग्ले नेपाली कांग्रेस वीपीका केन्द्रीय उपाध्यक्ष छन् । ६ जनाले प्रतिस्पर्धा गरेको जाजरकोटमा सबैभन्दा कम मत ल्याउने वाग्ले नै हुन् । जाजरकोटबाट प्रतिनिधिसभा सदस्यमा गठबन्धनका तर्फबाट माओवादी केन्द्रका उपमहासचिव शक्तिबहादुर बस्नेत ३४ हजार एक सय ५१ मत ल्याएर विजयी भएका छन् ।
एमाले कार्यालयमा स्वस्ति वाचनसहित ओलीलाई बधाई,काठमाडौं : नेकपा एमाले अध्यक्ष केपी शर्मा ओलीलाई निर्वाचित भएपछि स्वस्ति शान्ति वाचन गराउँदै शुभकामना तथा बधाई दिइएको छ। पार्टी कार्यालय ललितपुरको च्यासलसमा मंगलबार एमालेको भातृसंगठन राष्ट्रिय जनसांस्कृतिक मञ्चले स्वस्ति शान्ति वाचन गराउँदै शुभकामना तथा बधाई दिएको हो। स्वस्ति वाचनपछि पण्डितले अध्यक्ष ओलीलाई रुद्राक्षको माला लगाइदिएका थिए। कार्यक्रममा महासचिव शंकर पोखरेललगायतका नेताहरुको उपस्थित रहेको छ। ओली झापा क्षेत्र नम्बर ५ बाट प्रतिनिधिसभा सदस्यमा निर्वाचित भएका हुन्। उनले ५७ हजार १ सय ३१ मत ल्याउँदै विजयी भएका हुन्। उनका निकटम प्रतिद्वन्द्वी डा खगेन्द्र अधिकारीले २८ हजार २ सय ५७ मत ल्याएका थिए।
भेटिएको सय मतपत्र बदर गर्ने निर्णय : एमाले लगायतका २० उमेदवारद्वारा गणना बहिस्कार,"उदयपुर : प्रतिनिसभा सदस्यको मतपेटिकामा प्रदेशसभा सदस्यको भेटिएको मतपत्र गणना नगर्ने निर्णयसँगै नेकपा एमाले लगायतका बीस जना उमेदवारले मतगणना बहिस्कार गरेका छन् । मंगलबार बिहान मुख्यनिर्वाचन अधिकृत कृष्णप्रसाद सुवेदीले भेटिएको सय थान मतपत्र बदर गर्ने निर्णय सुनाएसँगै एमाले लगायतका दलहरुले गणना बहिस्कार गरेका हुन् । गणना बहिस्कार गर्दै नाराजुलुससहित निस्किएका एमाले कार्यकर्ताले मुख्यनिर्वाचन अधिकृतलाई सत्ताको चरम दुरुपयोग गरेको आरोप लगाएका छन् । एमाले अध्यक्ष परमेश्वर घिमिरेले मतगणना पूर्व मंसिर ५ गते भएको सर्वदलीय बैठकको निर्णय अनुसार अन्य मतपेटिकामा भेटिएको मतपत्र मुख्यनिर्वाचन अधिकृतले नै गणना नगर्ने निर्णय सुनाउनुले स्वतन्त्र न्याय दिन नसकको आरोप लगाए । उनले पुनः मतदान गर्नु पर्ने एमालेको बटमलाईन यथावत रहेको बताए । एमालेले पुनः मतदानको माग गर्दै निर्वाचन आयोगमा निवेदनसमेत दिएको छ । न्यायाधिशविरुद्ध चर्को नारावाजीसहित गणना स्थलबाट वाहिरिएका एमाले कार्यकर्ताले दिउँसो आन्दोलन गर्ने तयारी गरेको छ । यता एमालेसहितका उमेदवार बाहिरिएपछि मुख्यनिर्वाचन अधिकृतले गणना कार्य सुरु गरेका छन् । पटकपटक मतगणनाका लागि प्रतिनिधि पठाई दिन आग्रह गर्दा उमेदवारले प्रतिनिधि नपठाएपछि गणना कार्य सुरु गरिएको मुख्यनिर्वाचन अधिकृत सुवेदीले बताए । उनले भने, हामीले प्रतिनिधि पठाइदिनु भनेका छौं, जजसले पठाउनु भयो त्यहीँ अनुसार गणना सुरु गरेका हौं।' गणनाका लागि अहिलेसम्म नेपाली कांग्रेस र राष्ट्रिय स्वतन्त्र पार्टीले मात्र प्रतिनिधि पठाएको छ बाँकी उमेदवारले बहिस्कार गरी गणना स्थल छोडेका छन्। मतगणना सुचारु गर्न पटकपटक बसेको सर्वदलीय बैठकबिना निष्क्रिय टुङ्गिएपछि मुख्यनिर्वाचन अधिकृतले मंगलबार यस्तो निर्णय गरेका हुन् । गणना कार्य स्थगित हुनुको कारणसहित निर्वाचन आयोगलाई निर्णयका लागि पठाइएको पत्रको जवाफमा मुख्यनिर्वाचन अधिकारीलाई निर्णय गर्ने अधिकार प्रत्यायोजन गरेको थियो । एमालेले भेटिएको प्रदेशसभाको मतपत्र गणना गर्नु पर्ने अडान राखिरहँदा कांग्रेसले गणना गर्न नहुने अडान राखेको थियो । आइतबार मतगणनाका क्रममा पछिल्लो पटक खोलिएको १० वटा मतपेटिकामा उदयपुर १ (२) प्रदेश सभाको १ सय मत पत्र भेटिएपछि गणना रोकिएको थियो । ६३ हजार ८० मत गणना भइसकेपछि थप गणनाका लागि १० वटा मतपेटिका खोल्दा प्रदेशतर्फको एक सय वटा मतपत्र भेटिएको थियो । ७६ हजार ७५६ मत खसएको यो क्षेत्रको ६३ हजार ८० मत गणना भइसकेको छ । गणना भइसकेकोमा कांग्रेस उम्मेदवार नारायण खड्काले १ हजार ८२५ मतले अग्रता लिएका छ्न्। खड्काले २७ हजार ४८४ मत प्राप्त गरेका छ्न् भने एमालेकी मन्जुकुमारी चौधरिले २५ हजार ६५९ मत प्राप्त गरेको निर्वाचन अधिकृतको कार्यलयले जनाएको छ ।"
५ वर्षमा गोरखामा जनताले महशुस गर्ने विकास गर्छु : अध्यक्ष प्रचण्ड,"ललितपुर : पूर्व प्रधानमन्त्री तथा नेकपा (माओवादी केन्द्र) का अध्यक्ष पुष्पकमल दाहाल प्रचण्डले देशको अबको आवश्यकता विकास र सुशासन भएको बताए। समाजवादको आधार तयार पार्ने समृद्धिको नयाँ यात्रा आर्थिक क्रान्तिका लागि गोरखातिर आफ्नो ध्यान रहेको उनको भनाइ छ। गोरखाकाठमाडौं सम्पर्क मञ्चद्वारा ललितपुर खुमलटारमा आयोजित बधाई कार्यक्रमलाई सम्बोधन गर्दै उनले भने, 'राष्ट्रलाई एकता, समृद्धि र सुशासनतिर लैजाने उपयुक्त थलो गोरखा हो । त्यहाँको जनताको भरोसा र विश्वासको र बलमा मैले राष्ट्रिय एकता पनि कायम गर्नुपर्छ र राजनीतिमा देखा पर्न खोजेका आवेग, असन्तुष्टी र निराशालाई पनि सम्बोधन गर्ने ढंगले गोरखाली जनताको विश्वासको बलमा अगाडि बढ्नुपर्छ ।' अध्यक्षले आफूलाई गोरखाली जनताले गरेको विश्वास र दिएको जिम्मेवारी पूरा गर्ने सङ्कल्प गरेको बताए। उनले आउने ५ वर्षमा गोरखा जिल्लामा जनताले देख्ने, बुझ्ने महशुस गर्ने गरी विकासलाई गति दिने बताए। अध्यक्षले भने, 'गोरखाको भौतिक संरचनाको विकासको कुरा र त्यहाँको शिक्षा, स्वास्थ्य, रोजगारी र खाद्य सम्प्रभुता, पर्यटन विकास, कृषिको आधुनिकिकरण लगायतका यी सबैमा मेरो ध्यान छ । ठूला परियोजनालाई पूर्णतामा लैजान र नयाँ परियोजना सुरु गर्नुपर्ने पनि छ । यी सबै पूरा गर्न तपाईहरु सबैको साथ सहयोग मिल्नेमा म विश्वस्त पनि छु ।' अध्यक्ष प्रचण्डले गोरखाली जनसमूदायको सद्भाव गोरखा र केन्द्र दुबै स्थानमा काम गर्नका लागि आफूलाई थप उत्प्रेरणा प्रदान गरेको बताए।"
सुदूरपश्चिममा कस्तो बन्ला सरकार ?,"धनगढी : समानुपातिकतर्फको मतगणना अन्तिम चरणमा रहेका बेला सुदूरपश्चिममा मुख्यमन्त्रीका लागि दौडधुप सुरु हुन थालेको छ । पहिलो दल भएको नेपाली कांग्रेसमा मुख्यमन्त्रीका चारजना दाबेदार देखिएका छन् भने नेकपा माओवादी केन्द्र पनि मुख्यमन्त्रीको दाबीका लागि तयारी गरिरहेको छ । सुदूरपश्चिममा प्रत्यक्षतर्फ मतगणना भएका ३० सिटमा नेपाली कांग्रेसले ११ सिटमा जित निकालेपछि ऊ प्रदेशका लागि सबैभन्दा ठूलो दल हुने निश्चित भएको छ । सुदूरपश्चिममा बाजुराका २ क्षेत्र बाहेक प्रदेशमा प्रत्यक्षतर्फका ३० वटा निर्वाचन क्षेत्रको मतगणना सकिएको छ । ३० क्षेत्रको मतपरिणामअनुसार नेपाली कांग्रेस ११, नेकपा माओवादी केन्द्र ८, नागरिक उन्मुक्ति पार्टी ५, नेकपा एमाले ३, नेकपा एकीकृत समाजवादी २ र स्वतन्त्र १ सिटमा जितेको छ । ८ लाख मत खसेको भए समानुपातिकतर्फको एक सदस्यका लागि ३८ देखि ४० हजार मत आवश्यक पर्नेछ । कांग्रेसले पाइरहेको मतका आधारमा उसले ७ वा ८ सिट समानुपातिकका पाउने सम्भावना छ । ११ प्रत्यक्ष जितेको कांग्रेस समानुपातिक गरी १८ वा १९ सिट हुने अनुमान गरिएको छ । यस्तै नेकपा एमाले समानुपातिकतर्फ प्रदेशमा कांग्रेसभन्दा अगाडि छ । सुदूरपश्चिममा प्रत्यक्षतर्फ ३२ र २१ समानुपातिक गरी ५३ सदस्यीय प्रदेश सभा हो । प्रत्यक्षतर्फ बाजुरा बाहेकका सबै ३० सिटको मतपरिणाम सार्वजनिक भइसकेको छ । बाजुराको एउटा ठाउँमा शनिबार मात्रै मतदान भएको छ । त्यहाँ अनेरास्ववियुका नेता चेतन ऐडीको हत्यापछि सदरमुकाम मार्तडी तनावग्रस्त छ । त्यसैले बाजुराको मतगणनाको अझै टुंगो लागेको छैन । बाजुरा बाहेका प्रदेशका अरु जिल्लामा समानुपातिकको मतगणना जारी छ । समानुपातिकतर्फ पनि बझाङ, दार्चुला र अछामको मतगणना सकिएको छ भने अरु जिल्लामा एकदुई दिनमै मतगणना सकिने प्रदेश निर्वाचन कार्यालयले जनाएको छ । सुदूरपश्चिममा झण्डै १६ लाख मतदाता छन् । निर्वाचन आयोगले अनुमान गरेअनुसार ५० प्रतिशत मत समानुपातिकमा खसेको हुनुपर्छ । अथवा सुदूरपश्चिममा ८ लाख समानुपातिक मत खसेको अनुमान निर्वाचन आयोगको छ । प्रत्यक्षतर्फ ३ सिट जितेको एमाले १० वा ११ सांसद पाउने देखिएको छ । नेकपा माओवादी केन्द्रको समानुपातिकको मत कांग्रेसभन्दा पनि कम छ । अहिले उसले पाइरहेको मतका आधारमा ३ देखि ४ सांसद उसले समानुपातिकबाट पाउने देखिन्छ । नेकपा एकीकृत समाजवादीले प्रत्यक्षमा २ सिट जितेको छ भने उसले प्रदेशको थ्रेसहोल्ड (१५ प्रतिशत) कटाएपछि समानुपातिकमा १ सिट पाउने अनुमान लगाउन थालिएको छ। ८ लाख मत खसेको भए समानुपातिकतर्फको एक सदस्यका लागि ३८ देखि ४० हजार मत आवश्यक पर्नेछ । कांग्रेसले पाइरहेको मतका आधारमा उसले ७ वा ८ सिट समानुपातिकका पाउने सम्भावना छ । ११ प्रत्यक्ष जितेको कांग्रेस समानुपातिक गरी १८ वा १९ सिट हुने अनुमान गरिएको छ । यस्तै नेकपा एमाले समानुपातिकतर्फ प्रदेशमा कांग्रेसभन्दा अगाडि छ । यसले पनि ७ वा ८ सिट समानुपातिक पाउने अनुमान गरिएको छ । प्रत्यक्षतर्फ ३ सिट जितेको एमाले १० वा ११ सांसद पाउने देखिएको छ । नेकपा माओवादी केन्द्रको समानुपातिकको मत कांग्रेसभन्दा पनि कम छ । अहिले उसले पाइरहेको मतका आधारमा ३ देखि ४ सांसद उसले समानुपातिकबाट पाउने देखिन्छ । नेकपा एकीकृत समाजवादीले प्रत्यक्षमा २ सिट जितेको छ भने उसले प्रदेशको थ्रेसहोल्ड (१५ प्रतिशत) कटाएपछि समानुपातिकमा १ सिट पाउने अनुमान लगाउन थालिएको छ। गठबन्धनका एकजना नेता भन्छन्, संघको गठबन्धनका आधारमा प्रदेशमा पनि सरकार बन्छ, बाम लोकतान्त्रिक गठबन्धनकै सरकार बन्यो र बहुमत पुग्यो भनेपनि नेकपा एकीकृत समाजवादीलाई प्रदेशमा सहभागी गराइनेछ । यसरी सिटहरुको विभाजन गर्दा सुदूरपश्चिम प्रदेशमा कांग्रेस र नेकपा माओवादी केन्द्रले मात्रै पनि सरकार बनाउन सक्ने देखिन्छ । प्रदेशमा बहुमतका लागि २७ सिटको आवश्यकता पर्छ । कांग्रेसका कम्तीमा पनि १९ र नेकपा माओवादी केन्द्रका कम्तीमा पनि ११ सिट जोड्ने हो भने ३० सिट पुग्छ । तर, गठबन्धनका एकजना नेता भन्छन्, संघको गठबन्धनका आधारमा प्रदेशमा पनि सरकार बन्छ, बाम लोकतान्त्रिक गठबन्धनकै सरकार बन्यो र बहुमत पुग्यो भनेपनि नेकपा एकीकृत समाजवादीलाई प्रदेशमा सहभागी गराइनेछ । अहिलेको सत्ता गठबन्धन टुटेन भने तेस्रो ठूलो पार्टी नेकपा एमाले र चौथो ठूलो नागरिक उन्मुक्तिसहितका दलहरुले सरकार बनाउने सम्भावना देखिदैन । तर केन्द्रमा बामपन्थीहरुको सरकार बन्ने भयो भने प्रदेशमा पनि कांग्रेसलाई बाहिर राखेर अर्को समीकरण बन्न सक्ने सम्भावना भने नकार्न सकिदैन । तर, प्रधानमन्त्री देउवा र प्रचण्डको भेटवार्ता, गृहमन्त्री बालकृष्ण खाँडको आइतबारको अभिव्यक्तिलाई आधार मान्ने को भने संघीय सरकारका लागि सत्ता गठबन्धन टुटने अनुमान गर्न कठिन छ । मुख्यमन्त्रीमा दौडधुप सत्ता गठबन्धनकै समीकरण बनेपनि मुख्यमन्त्रीका लागि भने सकस पर्ने देखिएको छ। प्रदेशको ठूलो दल नेपाली कांग्रेसमा चारजना मुख्यमन्त्रीका आकांक्षी देखिएका छन् । कञ्चनपुर निर्वाचन क्षेत्र नम्बर १ (२) बाट प्रदेशसभामा जितेका दिवानसिंह विष्ट मुख्यमन्त्रीका प्रवल दाबेदार छन् । उनी २०७० सालको निर्वाचनमा संविधान सभा सदस्य निर्वाचित भएका थिए । यसपाली सत्ता गठबन्धनले बीना मगरलाई संघमा उठाएर, उनलाई मुख्यमन्त्री बनाउने भन्दै प्रदेशमा टिकट दिइएको थियो । 'पार्टीले चुनाव लडनुभन्दा अघि नै मुख्यमन्त्रीको उमेदवार भनेको हो,' विष्टले भने । मुख्यमन्त्रीको पहिलो हकदार म नै हो, 'तर नेपाली कांग्रेसका नेता एनपी साउदले भने कञ्चनपुर निर्वाचन क्षेत्र नम्बर (२) बाट चुनाव जितेका बहादुरसिंह थापालाई मुख्यमन्त्रीको आश्वासन दिएका छन् । चुनावी प्रचारकै क्रममा साउदले थापालाई मुख्यमन्त्री बनाउने भन्दै भोट मागेको भिडियो नै भाइरल भएको थियो । कांग्रेसभित्रै मुख्यमन्त्रीका लागि युवा नेता प्रकाश देउवाको नाम पनि चर्चामा आएको छ । कैलालीको निर्वाचन क्षेत्र नम्बर ५ (२) बाट चुनाव जितेका उनी पार्टी सभापति देउवा परिवार भित्रका व्यक्ति हुन् । आरजु देउवाका स्वकीय सचिव भइसकेका युवा नेता देउवा चुनाव जिते लगत्तै काठमाडौं गएका छन् । धेरै उम्मेदवारहरु चुनाव जितेपछि, मतदातालाई धन्यवाद दिन गाउँगाउँ गएका बेला देउवा काठमाडौं गएपछि उनी पनि मुख्यमन्त्रीको दौडधुपमा लागेको चर्चा चल्न थालेको छ । यता कैलालीको निर्वाचन क्षेत्र नम्बर २ (१) बाट नेपाली कांग्रेसका कमल शाह पनि मुख्यमन्त्रीका दाबेदार छन् । शुक्रबार उनले जितेकै दिन आफू मुख्यममन्त्रीको प्रवल दाबेदार रहेको बताएका थिए । कांग्रेसभित्रका भलादमी नेताको परिचय बनाएका शाहले आफू मुख्यमन्त्रीको प्रवल दाबेदार रहेको बताए । कांग्रेसभित्रै मुख्यमन्त्रीका लागि युवा नेता प्रकाश देउवाको नाम पनि चर्चामा आएको छ । कैलालीको निर्वाचन क्षेत्र नम्बर ५ (२) बाट चुनाव जितेका उनी पार्टी सभापति देउवा परिवार भित्रका व्यक्ति हुन् । आरजु देउवाका स्वकीय सचिव भइसकेका युवा नेता देउवा चुनाव जिते लगत्तै काठमाडौं गएका छन् । धेरै उम्मेदवारहरु चुनाव जितेपछि, मतदातालाई धन्यवाद दिन गाउँगाउँ गएका बेला देउवा काठमाडौं गएपछि उनी पनि मुख्यमन्त्रीको दौडधुपमा लागेको चर्चा चल्न थालेको छ । यो क्षेत्र (कैलाली ५) आरजु देउवाले आफ्नो चुनावी क्षेत्रका रुपमा लिएकी छन् । कांग्रेस भित्रकै किचलोका कारण यसपाली अनुकूल नदेखेपछि उनी समानुपातिकमा गएकी थिइन् । स्रोत भन्छ, मुख्यमन्त्रीका लागि आरजुको प्रयास प्रकाश देउवाका लागि हुनसक्छ । प्रकाश आरजुका आफ्नै भतिजा हुन् । धनगढीबाटै जितेका प्रकाश मुख्यमन्त्री भएपछि, यसपछिका चुनावमा पनि यो क्षेत्र कांग्रेसका लागि सहज हुनसक्छ । तर, प्रकाश देउवाले धनगढीमा हल्ला जे चलेपनि आफू नितान्त व्यक्तिगत कामले काठमाडौं आएको बताए । समानुपातिकको मतगणना सकिने वित्तिकै मतदाता माझ धन्यवादका लागि जाने उनी बताउँछन् । म मुख्यमन्त्रीको दाबेदार हो पनि भन्दैन, होइन पनि भन्दैन । त्यसका लागि निश्चित प्रकृया छ । पहिला त संसदीय दलको नेता चुनिनुपर्छ, समानुपातिकको नतिजा आओस् अनी संसदीय दलमा लडनेनलडने टुंगो लाग्छ,' उनले भने । प्रधानमन्त्री शेरबहादुर देउवाले चुनावको प्रचारका बेला डडेल्धुरामा गएर नेकपा माओवादी केन्द्रका खगराज भट्ट आगामी मुख्यमन्त्री हुने भाषण नै गरेका थिए । उनले, खगराज गठबन्धनका तर्फबाट सुदूरपश्चिमका लागि मुख्यमन्त्रीका उम्मेदवार पनि रहेका र भोट दिएर जिताउन अपिल समेत गरेका थिए। म मुख्यमन्त्री नै हुनुपर्छ भनेर मरिहत्ते गर्ने मान्छे होइन ।सुदूरपश्चिमा प्रदेशतर्फ जितेका ११ जना प्रदेशसभा सदस्यहरु अधिकांश पार्टी सभापति देउवा निकटका छन् । पार्टी सभापति देउवाले जसलाई ग्रीन सिग्नलदियो त्यो व्यक्ति संसदीय दलको नेता बन्न सक्छ,' कांग्रेसका एक नेताले भने ,'प्रकाश देउवालाई सभापतिको ग्रीन सिग्नलपाइन सक्छ । तर, प्रधानमन्त्री शेरबहादुर देउवाले चुनावको प्रचारका बेला डडेल्धुरामा गएर नेकपा माओवादी केन्द्रका खगराज भट्ट आगामी मुख्यमन्त्री हुने भाषण नै गरेका थिए । उनले, खगराज गठबन्धनका तर्फबाट सुदूरपश्चिमका लागि मुख्यमन्त्रीका उम्मेदवार पनि रहेका र भोट दिएर जिताउन अपिल समेत गरेका थिए। पार्टीमा अहिले नै निर्णय भएको छैन, सुदूरपश्चिम माओवादीको भागमा पर्यो भने मुख्यमन्त्री म नै हो,' खगराज भट्टले भने, पहिला संघीय सरकारको समीकरण बनोस्, अनी मात्रै प्रदेश सरकारको कुरा हुन्छ ।"
गोरखामा राष्ट्रिय स्वतन्त्र पार्टी सहित ३४ जनाको धरौटी जफत,"गोरखा: स्थापनाको छोटो समयमै राष्ट्रिय पार्टी बन्न सफल भएको राष्ट्रिय स्वतन्त्र पार्टीको गोरखामा भने धरौटी जफत भएको छ । रास्वपासहित गोरखाका ३४ जना उम्मेद्वारको धरौटी जफत भएको हो । गोरखा १ मा गठबन्धन दल र नेकपा एमालेका उम्मेदवारबाहेक सबैको धरौटी जफत भएको छ । गोरखा २ मा गठबन्धन, एमाले र राष्ट्रिय स्वतन्त्र पार्टी बाहेक सबै उम्मेदवारको धरौटी जफत भएको छ । गोरखा १ मा राप्रपाका उदय भट्ट, राष्ट्रिय स्वतन्त्र पार्टीका सुवर्ण रोकाय, जसपाका रुपेश राना, मंगोल नेशनल अर्गनाइजेशनका देवबहादुर थापाको धरौटी जफत भएको छ । त्यस्तै सुशासन पार्टीका मीनबहादुर श्रेष्ठ, जन समाजवादी पार्टीका उत्तरबहादुर खड्का, नेमकिपाका लीलाकुमारी बुढाथोकी र स्वतन्त्र उम्मेदवार विष्णु पुडासैनीको धरौटी जफत भएको निर्वाचन कार्यालयले जनाएको छ । त्यस्तै क्षेत्र नं २ मा नेकपा माओवादी केन्द्र, नेकपा एमाले र राष्ट्रिय स्वतन्त्र पार्टी बाहेक अन्य उम्मेदवारको धरौटी रकम जफत भएको छ। राप्रपाका सुशील पन्त, राप्रपा नेपालका कुलबहादुर बस्नेत, नेपाली कांग्रेस(बीपी)का टीकादत्त पोखरेल, नेकपा मालेका नारायणबाबु आचार्यको धरौटी जफत भयो । नेमकिपाका प्रल्हाद लामिछाने, मंगोल नेशनल अर्गनाइजेशनका सोमबहादुर गुरुङ, हाम्रो नेपाल पार्टीका प्रकाश थापा र स्वतन्त्र उम्मेदवार गणेश देवकोटा र विनोदकुमार गुरुङको धरौटी जफत भएको कार्यालयले जनाएको छ । प्रदेश सभातर्फ पनि निकटत्तम प्रतिस्पर्धीबाहेक सबैको धरौटी जफत भएको छ । गोरखा १ को प्रदेश १ बाट उम्मेदवार बनेका मंगोल नेशनल अर्गनाइजेशनका गंगाबहादुर राना, राप्रपाका सुदीप ढकाल, राप्रपा नेपालका हरिराम अर्याल, पिपल्स पार्टीका विष्णुबहादुर कुँवर र स्वतन्त्र उम्मेदवार रामशरण आचार्यको धरौटी जफत भएको छ । गोरखा १ को २ बाट उम्मेदवार बनेका राप्रपाका सोमनाथ अधिकारी, राप्रपा नेपालकी सरिता देवकोटा, मंगोल नेशनल अर्गनाइजेशनका रामबहादुर लामा र पिपल्स पार्टीका रामचन्द्र कुमालको धरौटी जफत भएको कार्यालयले जनाएको छ । त्यस्तै गोरखा २ को १ का उम्मेद्वार राप्रपाका राजेन्द्र शाह, राप्रपा नेपालका सुवोध बस्नेत, मंगोल नेशनल अर्गनाइजेशनका दिपीका गुरुङ बराम, हाम्रो नेपालका सरोज गिरी र स्वतन्त्र उम्मेद्वार बिलबहादुर तामाङको धरौटी पनि जफत भएको छ । गोरखा २ को प्रदेश २ का उम्मेद्वार राप्रपाका ठाकुर लामिछाने, राप्रपा नेपालका सफिदिन मियाँ, मंगोल नेशनल अर्गनाइजेशनका रामबहादुर घले र स्वतन्त्र उम्मेद्वार हरि पोखरेलको धरौटी जफत भएको निर्वाचन कार्यालयले जनाएको छ । प्रतिनिधि सभामा प्रत्यक्षतर्फको उम्मेदवारले उम्मेदवारी दर्ता गर्दा १० हजार रुपैयाँ धरौटी राख्नुपर्ने व्यवस्था छ । ती उम्मेदवारले सम्बन्धित क्षेत्रमा सदर भएकामध्ये १० प्रतिशतभन्दा कम मत पाएमा धरौटी जफत हुने निर्वाचन कानुनमा व्यवस्था छ । प्रतिनिधि सभा सदस्यको निर्वाचनमा गोरखा क्षेत्र नं १ मा कुल ६० हजार दुईसय ८२ मत खसेकोमध्ये ५७ हजार दुई ३१ मत सदर भएको थियो । सदर मतको १० प्रतिशत हुनका लागि पाँच हजार सात सय २४ मत कटाउनुपर्ने थियो । त्यस्तै, गोरखा क्षेत्र नं २ मा प्रतिनिधिसभातर्फ कुल ५४ हजार ४४ मत खसेकोमा ५० हजार नौ सय १८ मत सदर भएका थिए । सदर मतको १० प्रतिशत हुनका लागि ५ हजार ९२ मत ल्याउनुपर्थ्यो।"
निर्वाचन आयोगलाई एमालेको ध्यानाकर्षण,"काठमाडौं : केही निर्वाचन क्षेत्रमा धाँधली भएको भन्दै नेकपा एमालेले निर्वाचन आयोगलाई १० बुँदे ध्यानाकर्षण गराएको छ। पार्टी महासचिव शंकर पोखरेलले सोमबार प्रमुख निर्वाचन आयुक्त दिनेश थपलियालाई ज्ञापनपत्र बुझाउँदै दोलखा, बाजुरा र स्याङजा २ मा बुथ कब्जा भएकाले पुनः मतदान गराउन माग गरे। बुथ कब्जा भएका सबै मतदान केन्द्रको विवरणसहित ती ठाउँमा मतदान गराउन एमालेले माग गरेको छ। आयोगले दोलखाको १० वटा मतदान केन्द्रमा भने पुनः मतदान गराउन आइतबार नै निर्णय गरिसकेको छ। एमाले भने योसहित अन्य थप स्थान कालिञ्चोक१ को बेगुम्पा मतदान केन्द्र क र ख र शैलुंग गाउँपालिका२ भुसाफेदा नवीन मावि मतदान केन्द्रमा पनि पुनः मतदान गराउन माग गरेको छ। एमालेको ज्ञापनपत्रमा भनिएको छ, यी मतदान केन्द्रमा स्वतन्त्र निष्पक्ष र भयरहित वातावरणमा निर्वाचन नभएको हुँदा ती मतदान केन्द्रमा पुनः मतदानको आदेश गरिनुपर्छ। एमालेले स्याङजाको चापाकोट नगरपालिका३ दिसिंगकोट आधारभूत मावि कमेरे, ४ को राम मन्दिर मावि दार्सिङ नरसेवा, ५ को जनसक्रिय आधारभूत विद्यालय चिठ्ठी पोखरी र दिनदयालु आधारभूत विद्यालय साटिमुरेका सबै मतदान केन्द्रमा पुनः मतदानको आदेश हुनुपर्ने बताएको छ। यी मतदान केन्द्रमा बुथ कब्जा, हत्या र विदेशमा रहेका मतदाताको नामबाट मतदान भएको आरोप एमालेको छ। एमालेले बाजुराको त्रिवेणी नगरपालिका२ को त्रिभुवनेश्वरी मावि मतदान केन्द्र, ३ को मन्टेश्वरी आधारभूत विद्यालय, ७ को नाटेश्वरी आधारभूत विद्यालय, ८ को नवदुर्गा आधारभूत विद्यालय, खप्तडछेडा गाउँपालिका२ को मालिका मावि मतदान केन्द्र, ४ को खापरदेवस्थली मावि, बुढीगंगा नगरपालिका७ शारदा मावि मतदान केन्द्रमा पनि फर्जी मतदान भएको जनाएको छ। यस्तै बुढीगंगा ४ थमा मावि मतदान केन्द्र, ८ को गिरिखेल्ने आधारभूत विद्यालय मतदान केन्द्र, ५ को नन्देश्वरी मतदान केन्द्र, ७ को घटाल आधारभूत विद्यालय, ९ को हिमाली आधारभूत विद्यालय र हिमाली गाउँपालिका ५ को बागेश्वरी आधारभूत विद्यालयसहित ६ को बढीमालिका मावि मतदान केन्द्रमा बुथ कब्जा गरेको एमालेको आरोप छ। यी मतदान केन्द्रमा एमालेका प्रतिनिधिलाई कुटपिट गरी हटाएको र विपक्षी उम्मेदवारका प्रतिनिधिले फर्जी मतदान गरेको एमालेले जनाएको छ। एमालेका उम्मेदवारले निर्वाचन अधिकृतसमक्षमा तत्काल निवेदन गरेको र ती स्थानमा स्वतन्त्र, निष्पक्ष र भयरहित तबरले मतदान सम्पन्न हुन नसकेको हुँदा ती मतदान केन्द्रमा पुनः मतदान हुनुपर्ने एमालेको माग छ। उदयपुर १ मा कतिपय मतदान केन्द्रमा अतिरिक्त मतपत्र गणनाका क्रममा फेला परेको र गणनाअघिभन्दा शंकास्पद अवस्थामा मतपेटिका फेला परेकाले ती स्थानमा समेत पुनः मतदानको व्यवस्था गर्न एमालेले भनेको छ। त्यस्तै मन्त्रीहरू चुनाव हार्ने भएपछि उदयपुर १ र सुनसरी ४ मा मतगणनामा अवरोध गरिएको तथा धनुषा २ मा मतगणना सदर हुनुपर्ने मत बदर गरिएकलो पुनः गणना गर्नसमेत माग गरेको छ। सुनसरी ४ को मतगणनाका क्रममा बहालवाला मन्त्री (उम्मेदवार) को दबाबमा मतगणना स्थगित गरिएको छ। मतगणना पुनः सुरु गरियोस्, एमालेले निर्वाचन आयोगलाई बुझाएको ज्ञापनपत्रमा भनिएको छ। धनुषा २ मा मतगणना गर्दा सदर हुनुपर्ने मत बदर गरिएकाले त्यसमा पुनः मतगणना गरिनुपर्ने माग एमालेको छ। यसैबीच एमालेले निर्वाचन आयोगको निष्पक्षता माथि पनि प्रश्न उठाएको छ। निर्वाचनमा मतदाताले स्वतन्त्र र भयरहित वातावरणमा मतदान गर्न पाउनुपर्छ। एउटाको मत अर्को व्यक्तिले आफूखुसी खसाउने, मृत्यु भएका, विदेशमा रहेका र निर्वाचनमा जिल्ला बाहिर खटिएको व्यक्तिले मतदान गरेको वा बुथ कब्जा भएको अवस्थामा पुनः शान्ति सुरक्षाको व्यवस्था मिलाई मतदान गर्नुगराउनु निर्वाचन आयोगको कर्तव्य हो, एमालेले भनेको छ। निर्वाचन आयोगले आफ्नो कर्तव्यबाट च्युत भई सत्ता गठबन्धनको उम्मेदवारको पक्षपोषण नगरी पुनः मतदानको आदेश गर्न र तदअनुरूप नै मतदान सम्पन्न गराउन एमालेले आग्रह गरेको छ। काभ्रे १ को प्रदेश (ख) मा सदर मतलाई बदर गरेर ३ मतले एमाले उम्मेदवार पराजित भएकाले पुनः गणना गर्न एमालेले माग गरेको छ। मतगणनामा निर्वाचन क्षेत्रअनुसार मत बदर र सदर सम्बन्धमा फरकफरक मापदण्ड अपनाउने, निर्वाचित भएको व्यक्तिलाई कसैलाई प्रमाणपत्र तत्काल लिने र कसैलाई नदिई राख्ने कार्य पूर्णतः कानुन प्रतिकूल हुने उसको भनाइ छ। चुनाव जितिसकेका पाँचथरका एमाले उम्मेदवार वसन्त नेम्बाङलाई निर्वाचित भएको प्रमाणपत्र नदिई रोक्ने कुराले सत्ता गठबन्धन धाँधली गर्ने तयारीमा रहेको आशंका सिर्जना भएको समेत एमालेले जनाएको छ। एमालेले प्रत्यक्षतर्फ र समानुपातिकमा प्रत्येक निर्वाचन क्षेत्रबाट प्राप्त समानुपातिकतर्फको मतहरू यस दललाई उपलब्ध गराई कुल योगफल मिलेनमिलेको हेर्न सकिने गरी पारदर्शिता अपनाउने व्यवस्था मिलाउन अनुरोध गरेको छ।"
निर्वाचित सांसद कति समावेशी ?,"काठमाडौं : प्रतिनिधि र प्रदेशसभा निर्वाचनको जारी मत परिणामले समानुपातिक समावेशीताको अवस्था झन् कमजोर देखाएको छ। प्रतिनिधिसभातर्फ निर्वाचनको अन्तिम मत परिणाम आउन लाग्दा प्रत्यक्षतर्फ जम्मा एक जना मात्रै दलित समुदायबाट निर्वाचित भएका छन्। समाचार तयार पर्दासम्म १ सय ५८ सिटको मत परिणाम आएको छ। प्रत्यक्षतर्फ १ सय ६५ क्षेत्र छ। बाजुरा, दोलखा र स्याङजा २ को मतगणना भएको छैन। दोलखामा पुन : निर्वाचन गराउने आयोगको तयारी छ। सुनसरी४ मा सरकारका प्रवक्ता एवं सञ्चार तथा सूचना प्रविधिमन्त्री ज्ञानेन्द्रबहादुर कार्कीले नै मतगणना रोक्न लगाएका छन्। प्रत्यक्षतर्फको करिब अन्तिम परिणाम आइसक्दा एक जना पनि मुस्लिम समुदायबाट निर्वाचित भएका छैनन्। निर्वाचनमा विजयी हुनेहरूमा अधिकांश खस, आर्य समुदायकै छन्। परिणाम आएका १ सय ५८ मध्ये ९२ जना खसआर्य समुदायका छन्। कांग्रेसबाट ४०, एमालेबाट २४, माओवादी केन्द्रबाट ८, राप्रपाबाट ५, राष्ट्रिय स्वतन्त्र पार्टीबाट ६, नेकपा एसबाट ७, जसपाबाट १ र लोसपाबाट १ जना खसआर्य समुदायबाट निर्वाचित भएका छन्। यो तथ्यांकलाई हेर्दा ५८ प्रतिशत खसआर्य नै निर्वाचित भएको देखिन्छ। यो निर्वाचनमा प्रत्यक्षतर्फ ३८ जनजाति आदिवासी निर्वाचित भएका छन्। जसमा कांग्रेसबाट ८, एमालेबाट ११, माओवादी केन्द्रबाट ८ जनजाति आदिवासी निर्वाचित भएका छन्। यस्तै रास्वपाबाट १, नेकपा एसबाट ३, राप्रपाबाट २, जसपाबाट १, लोसपाबाट १ र नागरिक उन्मुक्तिबाट ३ जना पनि आदिवासी समुदायका व्यक्ति निर्वाचित भएका छन्। हालसम्मको मत परिणामअनुसार एक जना जनजाति स्वतन्त्रबाट निर्वाचित भएका छन्। पछिल्लो मतपरिणामअनुसार २५ जना मधेसी समुदायका उम्मेदवार यो निर्वाचनमा निर्वाचित भएका छन्। जसमा कांग्रेसबाट ५, एमालेबाट ६, माओवादी केन्द्रबाट १, जसपाबाट ५, लोसपाबाट २ र स्वतन्त्रबाट ४ जना निर्वाचित भएका हुन्। संविधानले राज्यका हरेक तहमा ३३ प्रतिशत महिलाको प्रतिनिधित्व ग्यारेन्टी गरेको छ। तर, प्रत्यक्षतर्फ जम्मा ८ जना मात्रै महिला निर्वाचित भएका छन्। दुई जना प्रतिस्पर्धामा छन्। कांग्रेसबाट १, एमालेबाट ३, माओवादी केन्द्रबाट १, रास्वपाबाट २ र नागरिक उन्मुक्ति पार्टीबाट एक जना महिला निर्वाचित भएका छन्। यो निर्वाचनमा ७ जना थारु समुदायबाट निर्वाचित भएको निर्वाचन आयोगको तथ्यांकले देखाउँछ। प्रतिनिधिसभातर्फ कांग्रेस, माओवादी केन्द्र, नेकपा एस, लोसपाबाट ११ जना थारु प्रतिनिधि निर्वाचित भएका छन्। नागरिक उन्मुक्तिबाट २ जना र स्वतन्त्र एक जना निर्वाचित भएका छन्। यता एमालेबाट एक जना पनि थारु उम्मेदवार निर्वाचित भएका छैनन्। प्रतिनिधिसभामा एमालेबाट जम्मा एक जना मात्रै दलित निर्वाचित भएका छन्। अन्य पार्टीबाट कोही पनि दलित समुदायबाट उठेका उम्मेदवार निर्वाचित भएका छैनन्। मुस्लिम र अल्पसंख्य एक जना पनि निर्वाचित भएका छैनन्। महिलालाई अन्य समूहमा समेत राखिएकाले दलले प्राप्त कुल सिट संख्या र समावेशीको तथ्यांक तलमाथि पर्छ। कांग्रेस : नेपाली कांग्रेसको ५३ सिट जित्दा खसआर्य समुदायका ४० जना छन्। ८ जना आदिवासी जनजाति निर्वाचित भएका छन्। ५ जना मधेसी र १ जना थारु निर्वाचित भएका छन्। कांग्रेसमा मुस्लिम, दलितको प्रतिनिधित्व निल भएको छ। एमाले : ४२ सिट जितेको एमालेमा निर्वाचित हुने २४ जना खस, आर्य छन्। अन्य दलको तुलनामा एमालेबाट धेरै जनजाति समुदायका उम्मेदवारले जितेका छन्। हालसम्मको मत परिणामअनुसार ११ जना जनजाति प्रतिनिधिसभा सदस्य भएका छन्। त्यस्तै ६ मधेसी, १ दलित निर्वाचित भएका छन्। यो पार्टीबाट सबैभन्दा धेरै ३ जना महिला निर्वाचित भइरहेका छन्। सुनसरी ३ मा एमालकी भगवती चौधरीको अग्रता छ। उदयपुर १ मा मञ्जुकुमारी चौधरीले पच्छाइरहेकी छन्। एमालेबाट ११ जना महिलाले उम्मेदवारी दिएका थिए। माओवादी केन्द्र : समावेशीता र समानुपातिक प्रणालीको सबैभन्दा बढी वकालत गर्ने माओवादी केन्द्रको अवस्था भने यस्तै देखिँदैन। हालसम्म प्रत्यक्षतर्फ १७ सिट मात्रै जितेको छ। जसमा आधा जति अर्थात् ८ जना खस, आर्यले जितेका छन्। ८ जना नै जनजाति आदिवासी प्रतिनिधिसभा सदस्य भएका छन्। प्रतिनिधिसभामा एक जना दलित उम्मेदवार उठाएकोमा त्यसमा पराजय भोग्नुपर्यो। यस्तै मुस्लिमको प्रतिनिधि पनि छैन। थारु, मधेसी र महिलामा ११ जना निर्वाचित भएका छन्। राष्ट्रिय स्वतन्त्र पार्टी : छोटो समयमा मतदाताको मन जितेको राष्ट्रिय स्वतन्त्र पार्टी संसद्मा चौथो शक्तिका रूपमा उदाएको छ। माओवादी केन्द्रको हाराहारीमा समानुपातिकतर्फ मत ल्याएको रास्वापा पनि खासै समावेशी देखिन्न। यो पार्टीले जम्मा ७ सिट जितेको छ। भर्खरै उदाएको पार्टीबाट २ जना महिला निर्वाचित भएका छन् भने १ जना जनजाति प्रतिनिधिसभाको सदस्य भएका छन्। रास्वपाबाट निर्वाचित ७ मध्ये ६ जना खसआर्य नै छन्। यो पार्टीमा दलित, थारु, मधेसी समुदायका कोही निर्वाचित भएका छैनन्। राप्रपा : यसपटकको निर्वाचनमा पाँचांै शक्तिका रूपमा राप्रपाको उदय भएको छ। अघिल्लो निर्वाचन १ सिट मात्रै जितेको राप्रपाले यसपटक ७ सिट जितेको छ। जसमा अध्यक्ष राजेन्द्र लिङदेनसहित २ जना जनजाति निर्वाचित भएका छन्। हिन्दुराष्ट्र र राजतन्त्रको वकालत गर्ने यो पार्टीबाट ५ जना खसआर्य नै निर्वाचित भएका छन्। मधेसी, दलित, महिला, थारुको प्रतिनिधि निल नै छ। नेकपा एकीकृत समाजवादी : माधवकुमार नेपालले नेतृत्व गरेको यो पार्टीले प्रत्यक्षमा १० सिट जितेको छ। जसमा ३ जना जनजाति छन्, ७ खस, आर्य छन्। एकजना थारुको प्रतिनिधित्व छ। दलित, मुस्लिम, मधेसी एमालेबाट फुटेर बनेको यो पार्टीबाट एक जना पनि निर्वाचित भएनन्। उसलाई थ्रेस होल्ड कटाउन पनि हम्मेहम्मे परिरहेको छ। जसपा : मधेस केन्द्रित यो दलबाट अधिकांश मधेसी समुदायकै उम्मेदवार निर्वाचित भएका छन्। जसपाले ६ सिट जितेको छ भने एकमा अग्रता लिएको छ। यो पार्टीबाट जम्मा १ जना मात्रै खर्सआय धनुषा १ बाट दीपक कार्की निर्वाचित भएका छन्। जनजाति समुदायबाट सुनसरी १ मा अशोककुमार राईले जितेका छन्।लोसपा : लोसपाबाट जम्मा ४ जना निर्वाचित भएका छन्। जसमा एक खसआर्य र एक जनजाति थारु निर्वाचित भएका छन्। २ जना मधेसी समुदायकै छन्। महिला र दलित समुदायबाट कोही परेका छैनन्। नागरिक उन्मुक्ति पार्टी : यो निर्वाचनबाट उदाएको यस पार्टीले संसद्मा ३ सिट जितेका छ। रेशम चौधरीले नेतृत्व गरेको यो पार्टीबाट दुई जना थारु र एक जना जनजाति निर्वाचित भएका छन्। जसमा एक जना महिला पनि छन्। जनमत पार्टी : सिके राउतले नेतृत्व गरेको यो पार्टीले यो पटक जबरजस्त प्रभाव परेको मतपरिणामले देखाउँछ। मधेसमा मसिहा भनेर चिनिने जसपाका अध्यक्ष उपेन्द्र यादव हराए राउत चम्किएका छन्। उनले भारी मतले यादवलाई हराएका छन्। प्रतिनिधिसभामा राउत आफैंले जितेका छन्। नेमकिपा : भक्तपुर १ बाट प्रेम सुवाल निर्वाचित भएका छन्। उनी नेमकिपाबाट निर्वाचित हुने एक मात्र सांसद हुन्। यो पार्टीबाट अन्य समावेशीताको अन्य कुनै सभागिता छैन। राष्ट्रिय जनमोर्चा : राष्ट्रिय जनमोर्चाबाट पनि यो निर्वाचनमा एक जना मात्रै निर्वाचित भएका छन्। त्यसमा पनि खस, आर्यबाट निर्वाचित भएका छन्। जनमोर्चाबाट निर्वाचित चित्रबहादुर केसी मात्रै निर्वाचित हुन्। प्युठानबाट लडेकी दुर्गा पौडेल भने पराजित भएकी छन्। स्वतन्त्र : स्वतन्त्रमा जितेका ५ जनामध्ये सबै मधेसी र थारु समुदायका छन्। मोरङ५ बाट योगेन्द्र मण्डल, रौतहट ३ बाट प्रभु साह, रौतहट २ बाट किरण साह, सर्लाही ४ बाट अमरेशकुमार सिंह र बर्दिया २ बाट लालविर चौधरीले जितेका छन्। लालवीर रेशम चौधरीका बुवा हुन्। कांग्रेसखसआर्य १ प्रदीप पौडेल२ विष्णुकुमार कार्की३ वीरबहादुर बलायर ४ मोहनबहादुर बस्नेत५ डिल्लीराज पन्त६ श्यामकुमार घिमिरे ७ दीपक गिरी८ दिलेन्द्रप्रसाद बडू९ चन्द्रकान्त भण्डारी१० मोहन आचार्य११ एनपी साउद१२ किशोरसिंह राठौर१३ रामनाथ अधिकारी१४ रमेश लेखक१५ सञ्जयकुमार गौतम१६ देवप्रसाद तिम्लिसेना१७ अर्जुननरसिंह केसी१८ राजेन्द्र बजगार्इं१९ दीपक खड्का२० रामहरि खतिवडा२१ दुर्लभ थापा क्षेत्री२२ ऐनबहादुर शाही ठकुरी२३राजेन्द्रकुमार केसी२४ उदयशमशेर जबरा२५ दिक्पालकुमारी शाही२६ हृदयराम थानी२७ सुनीलकुमार शर्मा२८ सन्तोष चालिसे२९ शंकर भण्डारी३० सुरेन्द्रराज आचार्य३१ राजु थापा३२ पुष्पबहादुर शाह३३ रमेश रिजाल३४ शशांक कोइराला३५ डा शेखर कोइराला३६ विश्वप्रकाश शर्मा३७ शेरबहादुर देउवा ३८ पूर्णबहादुर खड्का३९ रामचन्द्र पौडेल४० गगनकुमार थापा जनजाति १ पूर्णबहादुर तामाङ (कान्छाराम) २ योगेश गौचन थकाली३ खमबहादुर गुर्बजा ४ टेकबहादुर गुरुङ५ डिकबहादुर लिम्बु ६ तेजुलाल चौधरी ७ प्रकाशमान सिंह८ सीता गुरुङ मधेशी सांसद १ महेन्द्रकुमार राय २ अजयकुमार चौरसिया३ दिनेशकुमार यादव ४ विनोदकुमार चौधरी५ रामकृष्ण यादव थारु १ तेजुलाल चौधरी महिला १ सीता गुरुङ एमालेखर्सआर्य१ सूर्यबहादुर थापा क्षेत्री२ महेश बस्नेत३ हरिप्रसाद उप्रेती४ पदम गिरी५ भीमप्रसाद आचार्य ६ दामोदर भण्डारी७ महेशकुमार बर्तौला८ सूर्यप्रसाद ढकाल९ देवराज घिमिरे १० गोकर्ण विष्ट११ नारायणप्रसाद आचार्य१२ ठाकुरप्रसाद गैरे१३ टोपबहादुर रायमाझी १४ अच्यूतप्रसाद मैनाली१५ अम्बरबहादुर रायामाझी १६ विद्या भट्टराई१७ दामोर पौडेल वैरागी१८ बासुदेव घिमिरे१९ ऋषिकेश पोखरेल२० बलराम अधिकारी२१ गोकुलप्रसाद बाँस्कोटा२२ योगेशकुमार भट्टराई२३ केपी शर्मा ओली२४ विष्णुप्रसाद पौडेल जनजाति १ बसन्तकुमार नेम्वाङ२ लीलानाथ श्रेष्ठ३ तारामान लामा तामाङ४ कृष्णगोपाल श्रेष्ठ५ लालप्रसाद साँवा(एसबी)६ मानवीर राई७ मनबहादुर गुरुङ८ राजेन्द्रकुमार राई९ प्रेमबहादुर महर्जन१० सुवासचन्द्र नेम्बाङ११ पृथ्वीसुब्बा गुरुङ मधेशी १ ज्वालाकुमारी साह२ लक्ष्मी महतो (कोइरी)३ राजकुमार गुप्ता४ मंगलप्रसाद गुप्ता५ रामशंकर यादव६ जुलिकुमारी महतोे दलित १ छविलाल विश्वकर्मा महिला १ जुलिकुमारी महतो २ ज्वालाकुमारी साह३ विद्या भट्टराई माओवादी केन्द्रखसआर्य १ माधव सापकोटा२ देवेन्द्र पौडेल३ लेखनाथ दाहाल४ महेन्द्रबहादुर शाही ५ रेशा शर्मा६ पुष्पकमल दाहाल प्रचण्ड७ शक्ति बस्नेत८ जनार्दन शर्मा जनजाति १ पूर्णबहादुर घर्तीमगर२ हितमान तामाङ३ राजकुमार राई४ सुदन किराती५ छिरिङ डम्डुम लामा(भोटे) कार्चेन६ सूर्यमान तामाङ (दोङ)७ अमनलाल मोदी८ वर्षमान पुन थारु१ अमनलाल मोदी मधेशी १ महिन्द्रराय यादव महिला १ रेखा शर्मा राष्ट्रिय स्वतन्त्र पार्टीखसआर्य१ शिशिर खनाल२ हरि ढकाल३ गणेश पराजुली४ रवि लामिछाने५ सोविता गौतम६ तोसिमा कार्की जनजाति १ विराजभक्त श्रेष्ठ महिला १ सोविता गौतम२ तोसिमा कार्की राप्रपाखसआर्य १ दीपकबहादुर सिंह२ धवलशमशेर जबरा३ विक्रम पाण्डे४ दीपक बोहरा५ ज्ञानबहादुर शाही (ज्ञानेन्द्र) जनजाति १ राजेन्द्र लिङदेन२ ध्रुवबहादुर प्रधान नेकपा एसखसआर्य१ राजेन्द्रप्रसाद पाण्डे२ प्रकाश ज्वाला३ धनबहादुर बुढा४ अम्मरबहादुर थापा५ शेरबहादुर कुँवर६ भानुभक्त जोशी७ माधवकुमार नेपाल जनजाति १ मेटमणि चौधरी२ कृष्णकुमार श्रेष्ठ(किसान)३ प्रेमबहादुर आले थारु १ मेटमणि चौधरी जसपाखसआर्य१ दीपक कार्की जनजाति१ अशोककुमार राई मधेशी १ राजकिशोर यादव२ वीरेन्द्रप्रसाद महतो३ रामसहायप्रसाद यादव४ नवलकिशोर साह सुुडी५ प्रदीप यादव लोसपाखसआर्य१ शरदसिंह भण्डारी मधेशी १ सर्वेन्द्रनाथ शुक्ल३ महन्थ ठाकुर जनजाति १ रामप्रकाश चौधरी थारु१ रामप्रकाश चौधरी नागरिक उन्मुक्ति पार्टी जनजाति १ अरुणकुमार चौधरी२ गंगाराम चौधरी ३ रन्जिता श्रेष्ठ थारु १ अरुणकुमार चौधरी२ गंगाराम चौधरी जनमत पार्टी १ सिके राउत नेमकिपा१ प्रेम सुवाल राष्ट्रिय जनमोर्चा१ चित्रबहादुर केसी स्वतन्त्रथारु १ लालवीर चौधरी मधेशी १ योगेन्द्र मण्डल२ अमरेशकुमार सिंह३ किरणकुमार साह४ प्रभु साह"
सत्ता गठबन्धनका उम्मेदवारलाई पराजित गर्ने श्रीमानश्रीमती,काठमाडौं : सत्ता गठबन्धनका उम्मेदवारलाई पराजित गर्ने भाग्यमानी दम्पती बनेका छन् रघुवीर महासेठ र जुलीकुमारी महतो। एउटै जिल्ला र एउटै पार्टीबाट उनीहरु निर्वाचित भएका हुन्। नेकपा एमालेबाट उम्मेदवार बनेका रघुवीर धनुषा क्षेत्र नम्बर ४ र जुलीकुमारी ३ नम्बरबाट उम्मेदवारी दिएका थिए। धनुषा ४ बाट रघुवीरले नेपाली कांग्रेसका सहमहामन्त्री महेन्द्र यादवलाई हराएका छन्। महासेठले १ सय २४ मतले यादवलाई पछि पार्दै जितेका हुन्। महासेठले ३२ हजार २ सय ३६ मत ल्याए भने उनका निकटतम् प्रतिद्वन्द्वी यादवले ३२ हजार १ सय १२ मत ल्याए। जुली महतोले धनुषा३ मा सत्ता गठबन्धन तर्फबाट निर्वाचन लडेका लोकतान्त्रिक समाजवादी पार्टीका अनिलकुमार झालाई हराइन्। एमालेकी महतोले ३३ हजार ३ सय ८८ मत ल्याएर विजयी भएकी हुन्। उनका निकटतम् प्रतिद्वन्द्वी झाले २३ हजार ६ सय ८६ मत ल्याए।
सांसद बने जो व्यवसायी,"काठमाडौं : व्यापारिक पृष्ठभूमिका राजनीतिज्ञहरू प्रतिनिधिसभा छिरेका छन्। मंसिर ४ गते भएको प्रतिनिधिसभा निर्वाचनमा व्यवसाय पृष्ठभूमिका डेढ दर्जन व्यवसायीले जितेका छन्। कांग्रेसबाट ९ जना, नेकपा एमाले र एकीकृत समाजवादीबाट दुईदुईजना उम्मेदवारले निर्वाचन जितेका छन्। जसपा, राप्रपा र राष्ट्रिय स्वतन्त्र पार्टीबाट एकएक जना व्यवसायी निर्वाचित भएका छन्। व्यवसायी नै निर्वाचित भएपछि निजी क्षेत्र पनि उत्साहित भएको छ। व्यवसाय भोगेका सांसदबाट निजी क्षेत्रका गुनासा सम्बोधन हुने अपेक्षा निजी क्षेत्रको छ। निजी क्षेत्रको मुद्दा सम्बोधन गर्न ती व्यावसायिक पृष्ठभूमिका सांसदबाट सहजीकरण हुनेमा निजी क्षेत्रका अगुवाहरू आशावादी छन्। सीजी ग्रुपका अध्यक्ष अर्बपति विनोद चौधरी नवलपरासी १, पर्यटन व्यवसायी राजेन्द्र बजगाईं गोरखा १, मेडिकल व्यवसायी सुनील शर्मा मोरङ ३ बाट निर्वाचित भएका छन्। निर्माण व्यवसायी पूर्णबहादुर तामाङ (कान्छामान) रामेछाप, जलविद्युत् व्यवसायी दीपक खड्का संखुवासभा, निर्माण व्यवसायी मोहन आचार्य रसुवा, वैदेशिक रोजगार व्यवसायी टेकबहादुर गुरुङ मनाङ, होटल व्यवसायी योगेश गौचन थकाली मुस्ताङ, शिक्षा क्षेत्रका व्यवसायी दुर्लभ थापा भक्तपुरबाट निर्वाचित भएका छन्। म्यानपावर व्यवसायीसमेत रहेका एमालेका लालप्रसाद (एलपी) साँवा लिम्बू झापा४ बाट निर्वाचित भए। पर्सा ३ बाट भाँडाकुँडा उद्योग सञ्चालक एमाले उम्मेदवार राजकुमार गुप्ता निर्वाचित भएका छन्। एकीकृत समाजवादीका तर्फबाट व्यवसायी किसान श्रेष्ठ बारा ४ बाट निर्वाचित भए। तनहुँवासी श्रेष्ठ गठबन्धनका कारण गृह जिल्लाबाट टिकट नपाएपछि बारा गएर उम्मेदवार बनेका थिए। होटल व्यवसायी प्रेम आले डोटीबाट निर्वाचित भए।जसपाका वीरेन्द्रप्रसाद महतो सिरहा४, राप्रपाका विक्रम पाण्डे चितवन ३ बाट निर्वाचित भए। कालिका कन्स्ट्रक्सनका सञ्चालक रहेका पाण्डे अघिल्लो पटक नेकपा माओवादी केन्द्रका अध्यक्ष पुष्पकमल दाहाल प्रचण्डसँग पराजित भएका थिए। स्टार्टअप व्यवसायमा संलग्न राष्ट्रिय स्वतन्त्र पार्टीका शिशिर खनाल काठमाडौं६ बाट निर्वाचित भए। खनाल टिच फर नेपालका संस्थापक हुन्।"
कांग्रेस सहमहामन्त्रीलाई पराजित गर्दै धनुषा ४ मा एमाले सचिव रघुवीर महासेठ विजयी,"ढल्केवर(धनुषा) : धनुषा क्षेत्र नम्बर ४ बाट नेकपा एमालेका सचिव रघुवीर महासेठ विजयी भएका छन् । सत्तारूढ पाँच दलीय गठबन्धनबाट उम्मेदवारी दिएका नेपाली कांग्रेसका सहमहामन्त्री महेन्द्र यादवलाई १२४ मतान्तरले पराजित गर्दै महासेठ विजयी भएका हुन् । प्रतिनिधिसभा सदस्यमा निर्वाचित एमालेका महासेठले ३२ हजार २३६ मत प्राप्त गरेका छन् भने उनका निकटतम् प्रतिद्वन्द्वी कांग्रेसका यादवले ३२ हजार ११२ मत ल्याएका छन् । फरक दलका दुवैजना हेभिवेट नेताद्वय महासेठ र यादव २०७४ सालको निर्वाचनमा पनि मैदानमा उत्रिएका थिए । त्यसबेला महासेठले महेन्द्रलाई पराजित गरेका थिए । महासेठले २२ हजार ५३२ मत र महेन्द्रले १९ हजार ९९१ मत ल्याएका थिए । यसपटक भने यो निर्वाचन क्षेत्रको राजनीतिक समीकरण भिन्न थियो । कांग्रेसका महेन्द्रलाई लोसपा र माओवादी केन्द्रको साथ थियो भने महासेठ एमालेका मात्रै उम्मेदवार थिए । यस क्षेत्रमा जसपाले महाजन यादवलाई उम्मेदवार बनाएको थियो । यो क्षेत्रमा जसपा र एमालेबीच मित्रवत प्रतिस्पर्धा गर्ने समझदारी भएको छ । को हुन् महासेठ? रघुवीर महासेठ २०३३ बाट कम्युनिष्ट आन्दोलनमा लागेका हुन् । उनी २०६४ को उपनिर्वाचनमा धनुषा५ बाट विजयी बनेका थिए । धनुषा ५ बाट चुनाव जितेका नेपाली कांग्रेसका डा रामवरण यादव राष्ट्रपतिमा निर्वाचित भएपछि रिक्त भएको उक्त क्षेत्रको उपनिर्वाचनमा भने महासेठ चुनाव जित्न सफल भएका थिए । चुनाव जितेर पहिलोपटक प्रतिनिधिसभामा पुगेका महासेठले त्यतिबेला सिञ्चाइ मन्त्री बन्ने अवसर समेत पाएका थिए । २०७० सालको निर्वाचनमा उनी पराजित भएका थिए । २०७४ सालको निर्वाचनमा धनुषा ४ मा वाम गठबन्धनको उम्मेदवार भएर चुनाव जिते । नेकपा एमाले र माओवादी एकीकृत भएर बनेको नेकपामा पार्टीको विधानविपरीत महासेठलाई स्थायी कमिटी सदस्य बनाएपछि विरोध पनि भएको थियो । पोलिटब्युरो सदस्य नै नभएको व्यक्तिलाई विधानविपरीत स्थायी कमिटी सदस्य बनाएको भन्दै मधेशका केन्द्रीय सदस्यहरूले विरोध गरे पनि उनी स्थायी कमिटी सदस्य रहिरहे । पछिल्लो हेटौंडा महाधिवेशनबाट उनी सचिव बने । रघुवीर महासेठ एमालेमा मधेशी समुदायबाट अहिले सबैभन्दा शीर्ष नेताका रूपमा स्थापित छन् । सिभिल इन्जिनियरिङमा स्नातक गरेका महासेठ एमालेभित्र मधेसी समुदायका सिनियर नेता मानिन्छन् । राजनीतिक जीवनमा झण्डै १८ महिना जेल बसेका महासेठ सिञ्चाइ मन्त्री, भौतिक पूर्वाधार तथा यातायात मन्त्री, उपप्रधान तथा परराष्ट्र मन्त्री भइसकेका छन् ।"
२ हप्तापछि वालिङ नगरपालिकाले सुरु गर्यो अत्यावश्यक सेवा,स्याङ्जा: मतगणना कि पुनः मतदानको विवादले झण्डै २ हप्तादेखि बन्द रहेको वालिङ नगरपालिकाले अत्यावश्यक सेवा मुख्य प्रवेशद्धारमा बसेर दिन थालेको छ। निर्वाचन क्षेत्र नं २ अन्तर्गतका मतपेटिका नगरपालिकाको कार्यालयभित्र राखिएकाले प्रवेशद्धारमा बसेर सेवा दिन थालिएको हो। नगरबासीलाई सेवाप्रवाह समेत झन समस्या बनाउन नहुने जनाउदै अत्यावश्यक सेवा कार्यालयबाहिरबाटै दिन थालिएको नगरप्रमुख कृष्ण खाणले जानकारी दिए। मंसिर ४ लाई लक्षित गर्दे नगरपालिकाले मंसिर १ गतेदेखि सेवाप्रवाहलाई बन्द गर्ने जनाएको थियो। यतिका लामो दिनसम्म पालिका बन्द रहँदा नगरवासी आक्रोशित छन्। सेवाको अभावमा नगरबासी समस्यामा परेका छन्। मतगणना कि मतदान भन्दै नेपाली कांग्रेस र नेकपा एमाले सहितका समर्थक नेता तथा कार्यकर्ताले नगरपालिका परिसर वरपर आन्दोलन गर्दे आएपछि पालिकाले सेवा प्रवाह गर्न सकेको छैन। कडा सुरक्षाका बीच अत्यावश्यक सेवा सुरु गरिएको छ। भीड नहुनेगरी कर्मचारीलाई आलोपालो गर्दै सेवा दिन थालिएको छ। पालिका बन्द हुँदा नगरपालिकामा कार्यरत १ सयभन्दा बढी कर्मचारी नगरपालिका गेटमा राखिएको हाजिरी पुस्तिकामा हाजिर गरेर घर जाने गरेका थिए।
तीनदिनदेखि रोकिएको सुनसरी४ को मतगणना सुचारु गर्न सर्वदलीय बैठक बस्दै,धरान : तीनदिनदेखि रोकिएको सुनसरी४ को मतगणना आजबाट सुरु हुने भएको छ। निर्वाचन आयोगले मत गणना गर्न मुख्य निर्वाचन अधिकृतको कार्यालय सुनसरीलाई निर्देशन दिएपछि सर्वदलीय बैठक बसेर मतगणना सुचारु गर्ने सुनसरीका प्रमुख जिल्ला अधिकारी इन्द्रदेव यादबले बताए। यस क्षेत्रमा एमालेका कुसियत र संचारमन्त्री समेत रहेका कांग्रेसका ज्ञानेन्द्र कार्की चुनावी प्रतिस्पर्धामा छन्। कांग्रेस सुनसरी क्षेत्र नम्बर४ का निर्वाचन परिचालन समितिका संयोजक रेवति दुलालले काल्पनिक ६०६ मत क्यान्सिल गर्ने गन्न बाँकी रहेको मत गणना गर्ने तयारी भैरहेको बताए। प्रमुख जिल्ला अधिकारी यादबले सर्वदलीय बैठकबाट सहमति गराइ मत गणना सुरु गर्ने बताए। उनले विवमद बढेका कारण मतगणना स्थल इनरुवाको भगवती मावीमा प्रयाप्त सुरक्षाकर्मी परिचालन गरिएको बताए। अहिलेसम्म गरिएको मत गणनामा कांग्रेसका कार्कीले २३ हजार ४३९ मत र एमालेका कुसियतले २३ हजार ३४१ मत प्राप्त गरेका छन्। कार्की ९८ मतले अगाडि छन्। ६० हजार मतगणना सम्पन्न भएको र २१ हजार मतगणना गर्न बाँकी छ।
"राष्ट्रिय स्वतन्त्र पार्टीले कटायो १० लाख ७१ हजार मत, एसलाई थ्रेस होल्ड कटाउनै सकस","काठमाडौं : प्रतिनिधिसभाको समानुपातिकतर्फ राष्ट्रिय स्वतन्त्र पार्टीले १० लाख ७१ हजार मत कटाएको छ। मंगलबार बिहानसम्म ९५ लाख ७३ हजार ७५ मत गणना गर्दा राष्ट्रिय स्वतन्त्र पार्टीले १० लाख ७१ हजार २५९ मत ल्याएर चौंथो स्थान कायम गरेको हो। निर्वाचन आयोगको तथ्यांक अनुसार नेकपा एमालेले २५ लाख ८४ हजार १९२ मत ल्याएर पहिलो स्थान कायम गरेको छ। त्यसपश्चात नेपाली कांग्रेसले २४ लाख ५२ हजार ८३, नेपाल कम्युनिष्ट पार्टी (माओवादी केन्द्र) ११ लाख ६४७, राष्ट्रिय प्रजातन्त्र पार्टी ५ लाख ५१ हजार १०७, जनता समाजवादी पार्टीले ३ लाख ५७ हजार ४६४ मत पाएका छन्। यसैगरी जनमत पार्टीले २ लाख ९९ हजार ७८३, नेपाल कम्युनिष्ट पार्टी (एकिकृत समाजवादी)ले २ लाख ६४ हजार ४७२, नागरिक उन्मुक्ति पार्टीले २ लाख ४५ हजार २९१, लोकतान्त्रिक समाजवादी पार्टी, नेपालले १ लाख ३७ हजार ७१६ मत ल्याएका छन्। जनमत पार्टी थ्रेस होल्ड नजिक पुग्दा हालसम्म एकीकृत समाजवादी र लोसपाले थ्रेसहोल्ड कटाउन सकेका छैनन्। समानुपातिकतर्फको मत गणना जारी रहेको छ।"
मलको सहज आपूर्तिको व्यवस्था मिलाउन माग,"वीरगन्ज: पर्सा क्षेत्र नम्बर २ का नवनिर्वाचित प्रतिनिधि सभा सदस्य अजय चौरसियाले चुनाव जिते लगत्तै किसानका समस्या समाधानका लागि पहलकदमी लिएका छन् । निर्वाचित भएपछि आफनो क्षेत्रका मतदातालाई धन्यवाद ज्ञापन गर्न घरदैलो गर्ने क्रममा चौरसियालाई किसानले गँहु र दलहन बालीका लागि मलको अभाव भएको भन्दै गुनासो गरेका थिए । किसानको उक्त गुनासो सम्बोधनका लागि मङगलबार बिहान नवनिर्वाचित प्रतिनिधीसभा सदस्य चौरसियाले प्रमुख जिल्ला अधिकारी र जिल्लामा मल आपुर्ति गर्ने सरोकारवाला निकायका प्रमुखहरुसंग छलफल गरेका हुन् । जिल्ला प्रशासन कार्यालय पर्सामा भएको छलफलमा पर्सा २ (क) र (ख) का नवनिर्वाचित प्रदेश सभा सदस्यद्वय श्याम पटेल र रमेश कुर्मीको पनि सहभागिता थियो । छलफलमा चौरसियाले अहिले गँहु र दलहन बालीको सिजनमा डीएपी मल नपाएर किसानहरु तनावमा रहेकाले मलको सहज आपुर्तिको व्यवस्थापन मिलाउन प्रजिअ उमेश ढकालका साथै सरोकारवाला निकायका प्रमुखहरुलाई निर्देशन दिए । नेपाल सरकारले अनुदानमा आयात गरेको मल , जिल्लामा कृषि सामाग्री कम्पनि र साल्ट ट्रेडिङ कर्पोरेशनले कृषि सहकारी संस्था मार्फत आपुर्ति गर्दै आएको छ । छलफलमा चौरसियाले कृषि सहकारी संस्थाहरुले पनि मल वितरणमा बदमाशी गरिरहेको किसानहरुको गुनासो रहेकाले त्यस बारे प्रजिअ , कृषि सामाग्री र साल्ट ट्रेडिङका कार्यालय प्रमुखहरुको ध्यानाकर्षण पनि गराए । छलफलमा जिल्लामा मल आपूर्तिमा देखिएको समस्या सामधानका लागि प्रजिअ ढकालको संयोजकत्वमा अनुगमन समिति गठन गर्ने निर्णय भएको छ । उक्त समितिले हरेक पालिकासंग समन्वय गरी मल वितरणको अनुगमन गरि आपूर्तीमा देखिएको समस्या समाधान गर्ने र मलको आपूर्ति सहज बनाउने बताइएको छ । छलफलमा कृषि सामाग्री कम्पनि लिमिटेड मधेस प्रदेश क्षेत्रीय कार्यालय प्रमुख चन्द्र चौलागाई , साल्ट ट्रेडिङ कर्पोरेसन वीरगन्जका प्रमुख अमोज लामिछाने , कृषि ज्ञान केन्द्र पर्साका प्रमुख मुनिलाल प्रसाद , प्रहरी उपरिक्षक रमेश बस्नेत , सशस्त्र प्रहरी उपरिक्षक तेज प्रसाद पोखरेल, कांग्रेसका क्षेत्रीय सभापति महम्मद शाहबुद्धिन , कांग्रेस पर्साका प्रवक्ता रमेश पाण्डे लगायतको पनि सहभागिता थियो ।"
शान्तिपूर्ण निर्वाचन गर्न दोलखामा राजनीतिक प्रतिबद्धता,"दोलखा : हरेक पटकको निर्वाचनमा बुथ कब्जाको भय रहने दोलखामा मंसिर ४ को प्रतिनिधिसभा तथा प्रदेशसभा निर्वाचन पनि शान्तिपूर्ण रूपमा सम्पन्न हुन सकेन। दोलखामा २०५१ सालको प्रतिनिधिसभा सदस्य निर्वाचनदेखि हरेक निर्वाचनमा पहुँच पुगेका राजनीतिक दलले आफ्नो पकड क्षेत्रमा बुथ कब्जा गर्दै आएका छन्। जिल्लाको गैरीमुदी, मिर्गे, जफे, झुले, नाम्दु, पवटी, भेड्पु जस्ता ठाउँहरूमा निर्वाचनको बेला सधैं बुथ कब्जाको भय रहने गरेको स्थानीय मतदाताहरूले गुनासो गर्दै आएका छन्। निर्वाचन आयोगले दिएको प्रचार समयमा कुनै अप्रिय घटना नभए पनि मंसिर ४ गते मतदानका बेला जिल्लाको ८ भन्दा बढी मतदान केन्द्रमा अशान्ति भएको र लाइनमा बसेका मतदाताको मतसमेत बुथ एजेन्टहरूले नै हालिदिएको स्थानीयको गुनासो छ। नेकपा एमाले दोलखाले जिल्लाको आठ मतदान केन्द्रमा गठबन्धनका कार्यकर्ताले बुथ कब्जागरी एकलौटी मत हालेको उजुरीको सुनवाई गर्दै निर्वाचन आयोगले मतदान सकिएको आठ दिनपछि आइतबार चारवटा मतदान केन्द्रमा पुनः मतदान गर्ने निर्णय गरेको छ। एमाले दोलखाले जिल्लाको बैतेश्वर गाउँपालिका२ गैरीमुदी, वडा३ मिर्गे, वडा६ नाम्दु, गौरीशंकर गाउँपालिका२ जुँगु, तामाकोशी गाउँपालिका३ हेल्थपोस्ट भवन जफे, मेलुङ गाउँपालिकाको वडा४ भेड्पु, शैलुङ गाउँपालिका२ भुषाफेदा र कालिञ्चोक गाउँपालिका१ कालिञ्चोकमा गठबन्धन दलले बुथ कब्जा गरी एकलौटी मत खसालेको भन्दै मुख्य निर्वाचन अधिकृतको कार्यालयमा उजुरी गरेको थियो। आयोगले आइतबार बैतेश्वर२, ३ र ६ तथा तामाकोशी३ को मतदान केन्द्रमा १५ गतेभित्र पुनः मतदान गराउन मुख्य निर्वाचन अधिकृतको कार्यालय दोलखालाई निर्देशन दिएको छ। आयोगको निर्देशनअनुसार मुख्य निर्वाचन अधिकृतको कार्यालय दोलखाले सोमबार मंसिर १५ गते चार मतदान केन्द्रमा पुनः मतदान गर्ने निर्णय गरेको छ। आयोगको निर्णयपछि एमाले दोलखाले अब राम्रो संस्कृतिको सुरुआत हुने विश्वास लिएको प्रतिक्रिया दिएको छ। गठबन्धनमा आवद्ध कांग्रेस, माओवादी केन्द्र र एकीकृत समाजवादीले भने संयुक्त विज्ञप्तिमार्फत निर्वाचन आयोगको निर्णयको विरोध गरेका छन्। कांग्रेसका सभापति बर्मा लामा दोलखामा विगतका निर्वाचनमा पहुँच पुगेका राजनीतिक दलहरूले बुथ कब्जा गर्दै आएको स्वीकार गर्छन्।"
जो झिनो मतान्तरले जिते,"नेकपा एमालेका केन्द्रीय सदस्य बसन्तकुमार नेम्बाङ पाँचथरबाट चौथोपटक सांसद बनेका छन्। अघिल्लो पटकको निर्वाचनमा १० हजार बढीको सानदार मतका साथ संसद् प्रवेश गरेका नेम्बाङ यसपटक झिनो मतले विजयी पाँच वर्ष अघिको निर्वाचनमा उनै नेम्बाङले आङ्देम्बेलाई १० हजार बढीको मतले पराजित गरेका थिए। त्यस बखत नेम्बाङ वामगठबन्धनको तर्फबाट उम्मेद्धार बनेका थिए। यसअघि उनी २०४८, २०५६ र २०७४ सालमा निर्वाचित भएका थिए। २०१८ चैत ८ गते पाँचथर सदरमुकाम फिदिममा जन्मिएका उनी २०७६ सालदेखि करिब १८ महिना भौतिक पूर्वाधार तथा यातायात मन्त्रीसमेत भएका थिए। नेम्बाङ्लाई पार्टीभित्र एमाले अध्यक्ष केपी शर्मा ओलीका विश्वास पात्रका रूपमा लिने गरिन्छ। त्यसैगरी, एमालेका सचिव योगेश भट्टराईलाई यसपटकको निर्वाचन फलामको चिउरा चपाउनु जस्तै बन्यो। मतदान सम्पन्न भएको करिब ४८ घन्टा पछि सुरु भएको मतगणनामा सुरुआतदेखि भट्टराईले कुनै स्थानमा अग्रता लिएका थिएनन्। अन्तिममा फुङ्िलङ नगरपालिकाको मत गणना गर्दा मात्र २०८ मतको अन्तरले जित हात पारेका हुन्। योगेशले २१ हजार ९४३ मत प्राप्त गरेका थिए भने उनका निकटतम प्रतिस्पर्धी खेलप्रसादले २१ हजार ७३५ मत प्राप्त गरेका थिए। इलाम क्षेत्र नम्बर २ मा एमालेका उपाध्यक्ष तथा संविधानसभाका अध्यक्ष सुवासचन्द्र नेम्वाङले झिनो मतान्तरले आफ्नो विरासत जोगाएका छन्। कांग्रेसका जिल्ला सभापति डम्बरबहादुर खड्कासँगको चर्को प्रतिस्प्रर्धाबीच उनी विजयी भएका हुन्। नेम्बाङले खड्कालाई ११४ मतले पछि पार्दै आफ्नो विजय यात्रालाई निरन्तरता दिएका हुन् । नेम्बाङले ३० हजार २० मत प्राप्त गरेका छन् भने खड्काले २९ हजार ९०६ मत प्राप्त गरेका छन्। विजयी भएपछि नेम्वाङले देश, एमाले र केपी ओलीविरुद्ध गरिएको घेराबन्दी तोडिएको बताए। खड्काले भने मतगणनामा धाँधली भएको आरोप लगाएका छन्। पर्सा क्षेत्र नम्बर ३ को प्रतिनिधिसभा सदस्यमा एमालेका राजकुमार गुप्ता निकटतम प्रतिस्पर्धी उम्मेदवारभन्दा निकै झिनो मतान्तरले विजयी हुँदै जिल्लामा एमालेको बीउ जोगाएका छन्। एमालेजसपा गठबन्धनका समेत उम्मेदवार रहेका गुप्ता पाँच दलीय गठबन्धनबाट कांग्रेसका उम्मेदवार सुरेन्द्रप्रसाद चौधरीभन्दा १५१ मत मात्रै बढी पाएर विजयी भएका हुन्। मतगणना सुरु भएदेखि नै कांग्रेसका चौधरी र एमालेका गुप्ताबीच निकै प्रतिस्पर्धा देखिएकोमा अन्तत १५१ मतान्तरले मात्रै गुप्ताले बाजी मारेका हुन्। गुप्ता २४ हजार २६० मतका साथ विजयी हुँदा चौधरीले भने २४ हजार १०९ मत पाए। तेस्रो स्थानमा रहेका नेपाल सुशासन पार्टीका राजकुमार यादवले भने १० हजार ४२ मत पाए। पर्सामा एमालेको एक मात्र जित दिलाउन सफल गुप्ता पार्टीका केन्द्रीय सदस्य पनि हुन्। पर्सामा चार प्रतिनिधिसभा क्षेत्र मध्ये दुई र आठ प्रदेशसभा क्षेत्रमध्ये चार गरी एमालेका ६ जना उम्मेदवार चुनावी प्रतिस्पर्धामा थिए। एमालेका ती ६ उम्मेदवारमध्ये गुप्ता मात्रै विजयी भएका हुन्। एमाले जिल्ला अध्यक्ष जयप्रकाश थारूसहित अन्य पाँचै जना पराजित भएका छन्। २०७४ को निर्वाचनमा पनि पर्सा ३ बाटै गुप्ता र चौधरी चुनावी प्रतिस्पर्धामा उत्रिएका थिए। तर, उत्ता चुनावमा तत्कालीन संघीय समाजवादी फोरम नेपाल (हालको जसपा) बाट हरिनारायण रौनियार १५ हजार १६८ मतका साथ विजयी भएका थिए। दोस्रो स्थानमा रहेका कांग्रेसका चौधरीले १३ हजार ८०१ मत पाएका थिए भने गुप्ता १० हजार ९८६ मतका साथ तेस्रो स्थानमा सीमित भएका थिए। २०७० को निर्वाचनमा भने एमालेका गुप्ता पर्सा क्षेत्र ३ बाटै प्रतिनिधिसभा सदस्यमा निर्वाचित भएका थिए। उनले कांग्रेसका उम्मेदवार अजय चौरसियालाई पराजित गरेका थिए। त्यसैगरी, लुम्बिनी प्रदेशमा दुई नेताले झिनो मतान्तरले हार व्यहोरेका छन्। एमाले महासचिव शंकर पोखरेल र माओवादी केन्द्रका सुरेश पन्थले झिनो मतान्तरबाट पराजित भएका हुन्। पोख्रेल दाङमा निर्वाचन लडे। प्रतिनिधिसभा दाङ क्षेत्र नम्बर २ मा गठबन्धनका उम्मेदवार रेखा शर्मा उनको प्रतिस्पर्धी बनिन्। लो प्रोफाइलकी रेखासँग चुनाव लड्दै गर्दा शंकर चुनाव जित्नेमा ढुक्क जस्तै थिए। तर, उनी माओवादी केन्द्रका केन्द्रीय सदस्य शर्मासँग पराजित भए।शर्माले २६ हजार ८ सय ७७ मत प्राप्त गरेर जित हासिल गरेकी छन्। शर्मा र पोखरेलबीचको मतान्तर १९६ मात्रै छ। पराजित पोखरेलले २६ हजार ६ सय ८१ मत प्राप्त गरे। १ लाख ३३ हजार ७४८ मतदाता रहेको दाङ क्षेत्र नम्बर २ मा ७९ हजार ४४६ मत खसेको थियो। शर्माको संसदीय यात्रा भने २०७० बाट सुरु भएको हो। उनी २०७० र २०७४ मा प्रतिनिधिसभा सदस्य निर्वाचनमा समानुपातिक प्रणालीबाट निर्वाचित भएकी थिइन्। २०७२ साल कात्तिकदेखि २०७३ कात्तिकसम्म सामान्य प्रशासनमन्त्रीको जिम्मेवारीमा रहेर काम गरेकी शर्माले कानुन निर्माणलगायत संसदीय गतिविधिमा सक्षम, सक्रिय र सफल सांसदको रुपमा पहिचान बनाएकी छन्। पोख्रेलले प्रतिनिधिसभामा दाङमा २०५१ पछि प्रत्यक्ष निर्वाचनमा जित्न सकेका छैनन्। २०७४ सालको निर्वाचनमा माओवादीसँगको सहकार्यमा प्रदेशसभा सदस्यमा निर्वाचित भएर लुम्बिनी प्रदेशको संस्थापक मुख्यमन्त्रीसमेत बनेका थिए। २०७० सालको निर्वाचनका दाङ क्षेत्र नं ४ बाट कांग्रेसका बुद्धिराम भण्डारीसँग पराजित भएका थिए। प्रतिनिधि तथा प्रदेशसभा सदस्य निर्वाचनमा बर्दियाबाट दुई जना उम्मेदवारहरू कम मतान्तरमा निर्वाचित भएका छन्। प्रतिनिधिसभातर्फ क्षेत्र २ मा लालवीर चौधरी र प्रदेशसभातर्फ क्षेत्र १ (१) मा भुवनेश्वर चौधरी कम मतान्तरले विजयी भएका हुन्। बर्दिया २ बाट स्वतन्त्र उम्मेदवार लालवीर १३६ मतान्तरले वामलोकतान्त्रिक गठबन्धनबाट माओवादी केन्द्रका सुरेश पन्थलाई पराजित गरे। पन्थको २६ हजार ३८४ र चौधरीको २६ हजार ५२० मत छ। त्यस्तै, प्रदेशसभा सदस्य बर्दिया क्षेत्र १ (१) मा कांग्रेसका भुवनेश्वर चौधरी ११९ मतान्तरले निर्वाचित भएका छन्। एमालेका शालिकराम अधिकारीले १६ हजार ९०७ र चौधरीले १७ हजार २६ मत प्राप्त गरेका छन्। प्रतिनिधिसभा निर्वाचन क्षेत्र दैलेख २ मा कांग्रेसका दिक्पालकुमार शाही निर्वाचित भए। शाहीको एमालेका लक्ष्मीप्रसाद पोखरेलसँग प्रतिस्पर्धा थियो। शाहीले पोखरेललाई १५३ मतान्तरले पराजित गरेका हुन्। कांग्रेसका शाहीले २० हजार १५८ मत पाउँदा एमाले पोलिटब्यूरो सदस्यसमेत रहेका पोखरेल २० हजार पाँच मतमा सीमित भए। उनको जितसँगै दैलेख २ मा एमालेको २३ वर्षे लामो गढ ढलेको छ। निर्माण व्यवसायमा संलग्न भएका शाही सक्रिय राजनीतिमा गुमनाम जस्तै थिए। उनै गुमनाम नेताले यसपटक एमालेको गढ भत्काउन सफल भएका छन्। २०५६ मा भएको आमनिर्वाचनमा यस क्षेत्रमा कांग्रेसका शिवराज जोशीले जितेका थिए। उनी राज्यमन्त्रीसमेत बने। यस क्षेत्रमा त्यसयताका सबै संसदीय निर्वाचनमा कांग्रेसले हार व्यहोरेको थियो। विस्तृत शान्ति सम्झौतापछि पहिलोपटक २०६४ मा भएको संविधानसभा निर्वाचनमा कांग्रेसका हिमबहादुर शाही एमालेका राजबहादुर बुढासँग पराजित भएका थिए। २०७० को दोस्रो संविधानसभा सदस्य निर्वाचनमा उनै शाही एमालेका लक्ष्मीप्रसाद पोखरेलसँग पराजित भए। संविधान जारी भएपछि पहिलोपटक २०७४ मा भएको प्रतिनिधिसभा सदस्य निर्वाचनमा यस क्षेत्रमा एमालेका राजबहादुर बुढा निर्वाचित भएका थिए। बुढाले २०५६ मा निर्वाचन जितेका कांग्रेसका शिवराज जोशीलाई पराजित गरेका थिए। पहिलोपटक सांसद निर्वाचित दिक्पालकुमार कांग्रेस दैलेखका पुराना नेतामा गनिन्छन्। उनी २०४९ मा जिविस सदस्य निर्वाचित भएका थिए। २०७४ को निर्वाचनमा दैलेख २ (ख) बाट कर्णाली प्रदेशसभाको टिकट पाएका शाही एमालेका राजबहादुर शाहीसँग पराजित भएका थिए। तत्कालीन वामगठबन्धनका कारण प्रदेशसभामा हार व्यहोरेका शाहीले यसपटक एमालेको गढ भत्काउन सफल भएका हुन्। एमाले विभाजन भएको र कांग्रेसलाई माओवादी केन्द्र र एकीकृत समाजवादीको साथले शाहीलाई निर्वाचन जित्न सहज भयो। उनी निर्माण व्यवसायीको रूपमा परिचित छन्। त्यसैगरी, काठमाडौं क्षेत्र नम्बर १ बाट कांग्रेस नेता प्रकाशमान सिंह झिनो मतले जितेका छन्। उनले निकटम प्रतिद्वन्द्वी राप्रपाका नेता रविन्द्र मि श्रलाई पराजित गरेका हुन्। सिंहको ७० हजार १४३ मत ल्याएका छन् भने मिश्रले ७० हजार १८ मत ल्याएका थिए। त्यस्तै, भक्तपुर २ बाट कांग्रेस नेता दुर्लभ थापाले महेश बस्नेतलाई झिनो मतले पराजित गरेका छन् । थापाले २४ हजार २३१ मत ल्याउँदा बस्नेतले २३ हजार २८२ मत ल्याएका छन् । भीमकुमार बाँस्कोटाफिदिम, बसन्त लिम्बुताप्लेजुङऽ तोयानाथ भट्टराईइलाम, क्रान्ति शाहवीरगन्ज, यादव आचार्य बर्दिया,गोपाल शर्मा दाङ, हिक्मतबहादुर नेपालीदैलेख"
अब के छ संसद्को प्रक्रिया ?,"काठमाडौं : चुनावको परिणाम आइसक्नै लागेको छ। कुन दलले कति सिट ल्याउला भन्ने दृश्यसमेत आइसकेको छ। अब कुनकुन दल मिलेर सरकार बनाउने हुन् भन्नेमा सबैको ध्यान छ। दलहरूले यसबारे छलफल पनि थालेका छन्। तर, त्यसका लागि संसद् बस्नुपर्ने हुन्छ। राष्ट्रपतिले प्रतिनिधिसभाका लागि भएको निर्वाचनको अन्तिम परिणाम घोषणा भएको मितिले ३० दिनभित्र संघीय संसद्को अधिवेशन आह्वान गर्नेछ, संविधानको धारा ९३ (१) मा लेखिएको छ, त्यसपछि यस संविधानबमोजिम राष्ट्रपतिले समयसमयमा दुवै वा कुनै सदनको अधिवेशन आह्वान गर्नेछ। नवनिर्वाचित प्रतिनिधिसभा सदस्यका लागि गर्नुपर्ने व्यवस्थापन गरिरहे पनि संसदीय प्रक्रियाका लागि निर्वाचन आयोगको पत्रको प्रतीक्षामा बस्नुपर्ने संघीय संसद् सचिवालयका प्रवक्ता रोजनाथ पाण्डेको भनाइ छ। नयाँ संसद्को शपथपछि हुने अन्य प्रक्रिया अघि बढाउन आयोगले पठाएको अन्तिम नामावलीबाट मात्र सम्भव हुने कर्मचारीको भनाइ छ। ज्येष्ठ सदस्यकै अध्यक्षतामा बैठक बस्छ। बैठक बसेको १५ दिनभित्र सभामुखको चयन गर्नुपर्छ। बैठक बस्दाकै दिनमा कार्यविधि पास गरेर सभामुखको निर्वाचन प्रक्रिया अगाडि बढ्छ। त्यसपछि उपसभामुख चयन प्रक्रिया अघि बढ्न सक्छ। व्यवस्थापनबाहेक अन्य संसदीय प्रक्रियाका लागि निर्वाचन आयोगको पत्र कुर्नुपर्ने हुन्छ। निर्वाचन आयोगले कहिले पठाउँछ ? हामीलाई थाहा हुँदैन, प्रवक्ता पाण्डेले भने, हामीले गर्ने अन्य तयारी अधिवेशन आह्वान गर्नुभन्दा अगाडि सक्छौं। मंसिर २० गतेसम्म दिने कुरा थियो। आशा गरौं चाँडै आउला। उनका अनुसार आयोगले पठाएको निर्वाचित सांसदको अन्तिम नामावली पत्रका आधारमा शपथग्रहणको काम सुरु हुनेछ। संविधानको धारा ८८ मा संघीय संसद्को प्रत्येक सदनका सदस्यले सदन वा त्यसको कुनै समितिको बैठकमा पहिलो पटक भाग लिनुअघि संघीय कानुनबमोजिम शपथ लिनुपर्ने व्यवस्था छ। २०७४ मा निर्वाचन मंसिरमा भए पनि फागुन २० गते मात्रै प्रतिनिधिसभाका सदस्यले शपथ लिएका थिए। आयोगले पठाएको ज्येष्ठ सदस्यको नामावली सचिवालयले राष्ट्रपति कार्यालयमा पठाउनेछ। ज्येष्ठ सदस्यले राष्ट्रपतिबाट शपथ लिएपछि सचिवालयले विशेष कार्यक्रम आयोजना गरी ज्येष्ठ सदस्यले अन्य सदस्यलाई शपथ गराउनेछन्, उनले भने। ज्येष्ठ सदस्यकै अध्यक्षतामा बैठक बस्छ। बैठक बसेको १५ दिनभित्र सभामुखको चयन गर्नुपर्छ। बैठक बस्दाकै दिनमा कार्यविधि पास गरेर सभामुखको निर्वाचन प्रक्रिया अगाडि बढ्छ। त्यसपछि उपसभामुख चयन प्रक्रिया अघि बढ्न सक्ने प्रवक्ता पाण्डेले बताए। प्रतिनिधिसभाको पहिलो बैठक आरम्भ भएको मितिले १५ दिनभित्र प्रतिनिधिसभाका सदस्यहरूले आफूमध्येबाट प्रतिनिधिसभाको सभामुख र उपसभामुखको निर्वाचन गर्नेछन्, धारा ९१ (१) मा लेखिएको छ। सभामुख र उपसभामुखमध्ये एक जना महिला हुनुपर्ने र दुवै पदमा फरकफरक दलको प्रतिनिधि हुनुपर्ने व्यवस्था उपधारा २ मा छ। मंसिर २० गतेभित्र निर्वाचनको अन्तिम परिणाम सकेर राष्ट्रपतिलाई प्रतिवेदन बुझाउने तयारी गरे पनि ढिला हुन सक्ने निर्वाचन आयोगका सहप्रवक्ता सूर्य अर्यालले बताए। आयोगले त समयमै सकिएला भन्ने अनुमान गरेर त्यो समय तोकेका थियांै। हामीले त चुनावमा धाँधली होला, बुँद कब्जा लगायतका अन्य समस्याको अनुमान त गरिएको थिएन्, अर्यालले भने, जति छिटो होला भन्ने अनुमान गरियो तर त्यो भएन्। दोलखा, स्याङजालगायत जिल्लामा आएको समस्याले परिणाम बुझाउन थप केही समय लाग्ने उनले बताए। संविधानको धारा ७६ (१)मा राष्ट्रपतिले प्रतिनिधिसभामा बहुमतप्राप्त संसदीय दलको नेतालाई प्रधानमन्त्री नियुक्त गर्ने र उनकै अध्यक्षतामा मन्त्रिपरिषद् गठन हुने व्यवस्था छ। उपधारा १ बमोजिम प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमतप्राप्त गर्न सक्ने प्रतिनिधिसभाको सदस्यको राष्ट्रपतिले प्रधानमन्त्री नियुक्त गर्नेछ, उपधारा २ मा लेखिएको छ। यस्तै, उपधारा ३ मा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा २ बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। उपधारा २ वा ३ बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नुपर्ने उपधारा ४ मा व्यवस्था छ। उपधारा ३ बमोजिम नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्न नसकेमा उपधारा २ बमोजिमको कुनै सदस्यले प्रतिनिधिसभामा विश्वासको मत प्राप्त गर्न सक्ने आधार प्रस्तुत गरेमा राष्ट्रपतिले त्यस्तो सदस्यलाई प्रधानमन्त्री नियुक्त गर्ने उपधारा ५ को व्यवस्था छ। यसरी नियुक्त प्रधानमन्त्रीले उपधारा ४ बमोजिम विश्वासको मत प्राप्त गर्नुपर्ने हुन्छ। उपधारा ५ बमोजिम नियुक्त प्रधानमन्त्रीले विश्वासको मत प्राप्त गर्न नसकेमा वा प्रधानमन्त्री नियुक्त हुन नसकेमा प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी ६ महिनाभित्र अर्को निर्वाचनको मिति तोक्ने जनाइएको छ। यस संविधानबमोजिम भएको प्रतिनिधिसभाको निर्वाचनको अन्तिम परिणाम घोषणा भएको वा प्रधानमन्त्रीको पद रिक्त भएको मितिले ३५ दिनभित्र यस धाराबमोजिम प्रधानमन्त्री नियुक्तिसम्बन्धी प्रक्रिया सम्पन्न गर्नुपर्नेछ, संविधानमा लेखिएको छ, राष्ट्रपतिले प्रधानमन्त्रीको सिफारिसमा संघीय संसद्का सदस्यमध्येबाट समावेशी सिद्धान्तबमोजिम प्रधानमन्त्रीसहित बढीमा २५ जना मन्त्री रहेको मन्त्रिपरिषद् गठन गर्नेछ। संसद् चलाउँदा संसद् नियमावली पास गर्नुपर्ने हुन्छ। पाण्डेका अनुसार नयाँ नियमावली बनाउन पनि सक्छ अथवा अन्तरिम कार्यविधिबाट अन्तरिम नियमावली बनाएर पनि अगाडि बढ्न पनि सक्छ। यस्तै विभिन्न खालका विकल्पमा संसद् अगाडि बढ्छ। कार्यविधिले नियमावली संशोधन गर्यो भने समितिहरू कति सदस्यको रहने संसदीय समितिमा संसदीय दलहरूको सहमतिमा समिति गठन सभापतिहरूको चयन हुन्छ। राष्ट्रपतिको पनि कार्यकाल अवधि पुग्ने भएकाले अवधी पुगेपछि राष्ट्रपति र उपराष्ट्रपतिको निर्वाचन आयोगले गर्छ, उनले भने। सचिवालयले नयाँ सांसदलाई संसद्को परिचय पुस्तिका लोगो लगायतका कुरा उपलब्ध गराउने पनि उनले जानकारी दिए। सांसदहरूका लागि लोगो बनाउँदै छौं। संसद सञ्चालनका लागि पालन गर्नुपर्ने कुरा प्रभावकारी भूमिका निर्वाह गर्न सचिवालयकले सांसदहरूसँग अन्तक्र्रिया आयोजना गर्छ पाण्डेले भने। नयाँ संसद्का लागि चाहिने आवश्यक भौतिक पूर्वाधार तयारी गर्न संघीय संसद् सचिवालयलाई चटारो छ। चुनावको नतिजा सार्वजनिक भइरहँदा संसद्मा व्यवस्थापनको तयारीमा लागेको संघीय संसद्का महासचिव डा भरतराज गौतमले बताए। नयाँ आउने सांसदहरूका लागि कोठा, सभा हल, फर्निचर व्यवस्थापन पूर्वाधारहरूका तयारीमा लागेका छौं, महासचिव डा गौतमले भने। नयाँ भवन नबनी सकेकाले कार्यालय व्यवस्थापन गर्न चुनौती रहेको उनको भनाइ छ।"
मधेसकेन्द्रित दल मधेसमै किन कमजोर ?,"जनकपुरधाम : मधेसमा अधिकार प्राप्तिका लागि तीनपटक आन्दोलन भयो । जसमा १ सय १७ जना सहिद भए । मधेस मुद्दा जति चर्किएर आन्दोलनको रापतापमा मधेसवादी शक्तिको आवाज ब्यालेटबाट आयो, त्यो आवाज विस्तारै धमिलो हुँदैछ । आन्दोलन जति पुरानो हुँदै गएको छ, आन्दोलनको विरासत पनि कमजोर हुँदै गइरहेको छ । आन्दोलनको जगमा उभिएको मधेस प्रदेश सरकार मधेस आन्दोलनको सुरुवाति दिनमा मधेसवादी शक्तिमा भएको उर्जा देखिएको छैन । अहिलेको अवस्था हेर्दा लाग्छ मधेसमा आन्दोलन नै भएको थिएन । गत निर्वाचनमा मधेसवादी दलले प्रतिनिधिसभा र प्रदेशसभाको निर्वाचनमा मधेस आन्दोलनको मुद्दा तथा सहिदहरुको नामको फाइदा उठाउन कुनै कसर छाडेनन् । मधेस आन्दोलनको सेन्टिमेन्टमा यहाँका जनताले अपेक्षाकृत मत पनि दिएर पठायो, केही काम पनि गर्यो र तत्कालीन संघीय समाजवादी फोरम र राजपा नेपालले राम्रो जित पनि निकाल्यो । मधेस आन्दोलनबाट देशमा संघीयता, पहिचान, धर्मनिरपेक्षता, समावेशीसमानुपातिक मुद्दा स्थापित गराउन सफल भएपनि नागरिकताको विषय, सत्ता लुप्ताले मधेस आन्दोलनबाट पाएका जनादेशको अनादर गर्दा मधेसवादी दललाई आजको दिनमा महत्व बिर्सदै गएको प्राध्यापक डा सुरेन्द्र लाभको आरोप छ । काठमाडौंमा बसेकाहरुको मनोविज्ञानमा समेत परिवर्तन भएको र मधेसी जनता अब आफूलाई मधेसी कहलाउनमा गर्व गरिरहेको विश्लेषक लाभ भन्छन् । तर, मुख्यत मधेसवादीको टुटफूट र एकले अरुलाई अस्वीकार्यको स्थितिमा मधेस मुद्दालाई तिलाञ्जली दिएर सत्तामा रमाएका कारण मधेसी दलको शक्ति क्षीण भएको छ । मधेस आन्दोलनकै बलमा देशमा संघीयता तथा समावेसिता स्थापित भयो,' लाभले भने, 'मधेस आन्दोलनकै बलमा मधेसी जनताको पहिचान पनि स्थापित भएको छ । काठमाडौंमा बसेकाहरुको मनोविज्ञानमा समेत परिवर्तन भएको र मधेसी जनता अब आफूलाई मधेसी कहलाउनमा गर्व गरिरहेको विश्लेषक लाभ भन्छन् । तर, मुख्यत मधेसवादीको टुटफूट र एकले अरुलाई अस्वीकार्यको स्थितिमा मधेस मुद्दालाई तिलाञ्जली दिएर सत्तामा रमाएका कारण मधेसी दलको शक्ति क्षीण भएको छ । मधेसवादी दलले मधेस आन्दोलनलाई भजाएर खाने, प्रदेशमा मधेसवादी दलको सरकार भएता पनि शासन गर्ने प्रवृति पुरानै शैलीमा चलाउनु, मधेसी जनताले चाहेका कुराहरु अहिलेसम्म पूरा हुन नसक्नु मधेसवादीको कमजोरी भएको राजनीतिक विश्लेषक नित्यानन्द मण्डल बताउँछन् । उनले भने, मधेसमा चाहेको जस्तो विकासको अनुभूति हुन नसक्नु कमजोरी हो । मधेसी जनता काठमाडौंका शासकहरु भन्दा पृथक शासन सोचेका थिए तर सो शासन भन्दा केही पृथक अनुभूति मधेसी जनताले गर्न नसकेको कारण मधेसी जनताले निर्वाचनमा मधेसवादी शक्तिको पक्षमा नदेखिएको मण्डलको आँकलन छ । उनले भने, 'मधेसी आन्दोलनका सूत्रधार सत्तासीनहरुले प्रतिकूल परिस्थितिलाई नियन्त्रण गर्न मधेसी मुद्दालाई सम्बोधन गर्दै सम्झैता गरे पनि परिस्थितिमा परिवर्तन आउने वित्तिकै त्यसलाई खारेज गरिदिने प्रवृत्ति जिम्मेवार हो । मधेसी नेताहरुको सिद्धान्तहीन, अपारदर्शी र भ्रष्ट प्रवृत्ति पनि उत्तिकै जिम्मेवार छ । मधेस आन्दोलन र त्यसले निर्माण गरेको नेतृत्वलाई फकाएर र छक्याएर तत्कालीन राजनीतिक गाँठो फुकाउने बाहेक त्यस्ता सम्झैताहरुको कुनै व्यवहारिक प्रयोजन नदेखिएको राजनीतिज्ञ विश्लेषक चन्द्र किशोरको बुझाइ छ । सरकार बनाउने र गिराउने खेलको अधिनस्त मधेसी दलहरुले गरेका कैयौं सम्झौताप्रति राज्यको संवेदनशीलता र उत्तरदायित्व पनि देखिएन । मधेस आन्दोलन र त्यसले निर्माण गरेको नेतृत्वलाई फकाएर र छक्याएर तत्कालीन राजनीतिक गाँठो फुकाउने बाहेक त्यस्ता सम्झैताहरुको कुनै व्यवहारिक प्रयोजन नदेखिएको राजनीतिज्ञ विश्लेषक चन्द्र किशोरको बुझाइ छ । मुख्य दलहरुले मधेसका महत्वाकांक्षी नेताहरुको व्यक्तिगत स्वार्थको सम्बोधन गरिदिने तर मधेसीको अधिकारलाई वास्ता नगर्ने रणनीति अख्तियार गरे ,'उनले भने,' मधेसी अभिजात वर्गीय नेतृत्वले पनि आफ्नो स्वार्थ पूरा भएपछि मधेसीको अधिकारको वास्ता नगर्दा मुख्य दलहरुलाई सजिलो र मधेसवादी शक्तिलाई असहज हुने नै भयो । मधेसी दलहरुमा विखण्डनसँगै नयाँ ध्रुवीकरणको अभ्यास पनि भइरहेको छ । विगतका आफ्नै क्रियाकलापले गुमाएको मधेसीको विश्वास पुनः प्राप्त गर्न गाह्रो हुने विश्लेषक चन्द्रकिशोरको बुझाइ छ । तर, सबै राष्ट्रिय पार्टीलाई मधेसी नेता थाम्न कठिन भइरहेको अर्को परिस्थिति देखिदैछ । यी सबै संकेतले सबै दलहरूलाई मधेसमा नयाँ रणनीति बनाउन नै दबाब सृजना गर्ने उनको भनाइ छ । राजनीतिक दल र नेतृत्वसँग असाधारण रुपले निरास रहेका मधेसीहरु निर्वाचनप्रति आशावादी थिएनन् । यी कारणहरूले निर्वाचनमा मधेसमा अप्रत्यासित रुपमा कम मत मधेसीको पक्षमा देखियो । संविधानसँग असहमतिको आन्दोलन किन छोडियो? निर्वाचनमा पालैपालो भाग किन लिइयो? विगतका वार्ताहरु किन असफल भए? पछिल्लो चुनावको प्रष्ट सन्देश थियो उपेन्द्रमहन्थले जनकपुरको सत्तालाई प्रभावकारी बनाऊन् र संघीय संसदमा संविधान संशोधनको राजनीतिलाई फराकिलो पारुन्, तर यिनीहरू पथभ्रष्ट भए। संघीय संस्थापनसँग संविधान संशोधनका लागि जुझ्न पनि नसक्ने र आफूले प्राप्त गरेको मधेस प्रदेशको सञ्चालन पनि ठीकसँग गर्न नसक्ने राजनीतिक शक्तिहरु नेपथ्यमा धकेलिएको विश्लेषक मुमाराम खनाल बताउँछन् । उनले भने, मधेस आन्दोलनसँग जोडिएका दलहरुले लोकप्रियता गुमाएको छ। सिंहदरबारको सत्ता समीकरणका लागि आवश्यक तत्व बन्ने गरेका मधेसी शक्तिहरुको रवाफ खस्किनु स्वभाविक हो। संविधानसँग असहमतिको आन्दोलन किन छोडियो? निर्वाचनमा पालैपालो भाग किन लिइयो? विगतका वार्ताहरु किन असफल भए? पछिल्लो चुनावको प्रष्ट सन्देश थियो उपेन्द्रमहन्थले जनकपुरको सत्तालाई प्रभावकारी बनाऊन् र संघीय संसदमा संविधान संशोधनको राजनीतिलाई फराकिलो पारुन्, तर यिनीहरू पथभ्रष्ट भए। विश्लेषक खनाल सीमित नेताहरुलाई जेनतेन सङ्घीय संसदमा पुर्याउने, तिनका पारिवारिक नातेदारलाई संघीय तथा प्रादेशिक सांसद बनाउने तथा तिनका केही व्यापारिक मित्रलाई लेनदेनको आधारमा सांसद बनाउने कार्य मात्रै मधेसवाद होइन। अब तराई मधेसका जनता पनि तिनको सक्कली अनुहारलाई पहिचान गरिसकेकाले मधेसमा मधेसवादी शक्तिको प्रभाव कम हुँदै गएको बताउँछन् । यसलाई कुनै बेला मतदाताले विश्वास गरेको मधेसी दलहरुप्रतिको आक्रोशको रूपमा बुझ्नुपर्छ । उनले भने,'जब यिनीहरू पनि कांग्रेस, एमाले जस्तै काम गर्छन् भने त्यही पुराना र बलिया पार्टीलाई भोट किन नदिनु ?आम मानिसमा एउटा धारणा विकास भयो, यिनीहरूलाई नै किन भोट दिइरहने ? ' कुनै पनि आन्दोलनमा निर्दोष जनताले ज्यान गुमाउनुको प्रमुख कारण तिनको सरलता, भावुकता तथा इमानदारिता नै हुन्छ तर दुर्भाग्य सोझा जनतालाई आन्दोलनको निम्ति अति आवश्यक पात्र ठान्ने नेताहरु आन्दोलन तथा चुनावमा सफलता हासिल गरेपछि आफ्नो घरपरिवारका सदस्यलाई मात्रै सम्झिने गर्नु मधेसवादीको कमजोरी भएको मधेस आन्दोलनका अगुवा शम्भु झा निर्दोषिबताउँछन् । मधेस आन्दोलनको राग र तापमा पहिलो संविधान सभाको निर्वाचनमा ठूलो सफलता हासिल गरे तर सत्तामा पुग्नेवित्तिकै विस्तारविस्तारै आफ्नो सक्कली अनुहार देखाउन थाले। मन्त्री पद हासिल गर्न पटकपटक पार्टी फुटाए । मधेसवादीहरुले सावित गरिदिएको उनको निम्ति मधेसी समुदायको आर्थिक, सामाजिक एवं राजनीतिक अवस्थामा परिवर्तन आओस् भन्ने उद्देश्य त रहेको छैन,'उनले भने। कांग्रेस, एमालेले धेरै गोलमाल र भ्रष्टाचार गरे भनेर हामी मधेसी दलका आन्दोलनमा गयौं, भोट दियौं, तर मधेसी दलहरु पनि त्यस्तै पैसा कमाउने, उपभोक्ता समिति मार्फत बाँडीचुँडी खाने काम गर्दा रहेछन्,'राजनीतिक विश्लेषक तुलानारायण साह भने, पुराना दलभन्दा कुनै फरक नदेखिएको आम मधेसीजनको गुनासो सामाजिक धारणा भयो । जब यिनीहरु पनि कांग्रेस, एमाले जस्तै काम गर्छन् भने त्यही पुराना र बलिया पार्टीलाई भोट किन नदिनु ? यसलाई कुनै बेला मतदाताले विश्वास गरेको मधेसी दलहरुप्रतिको आक्रोशको रूपमा बुझ्नुपर्छ । उनले भने,'जब यिनीहरू पनि कांग्रेस, एमाले जस्तै काम गर्छन् भने त्यही पुराना र बलिया पार्टीलाई भोट किन नदिनु ?आम मानिसमा एउटा धारणा विकास भयो, यिनीहरूलाई नै किन भोट दिइरहने ? ' राजनीतिक सवालमा आम मधेसीको अपेक्षा मधेसी दलहरुले राज्यसत्तासँग अधिकारको लागि संघर्ष गरुन् भन्ने थियो । तर, पाँच वर्षमा मधेसी दलहरूले राज्यसत्तासँग संघर्ष त गरेनन् नै, बरु सत्ताको लागि पालैपालो कांग्रेस र एमालेको अगाडि समर्पण गरे । नागरिकताकै सवालमा पनि मधेसी दलहरुले राष्ट्रिय सहमतिको वातावरण बनाउन सकेनन् । बरु, सम्भावित समाधानलाई टार्ने गरी कांग्रेस र एमालेबीचको ध्रुवीकरण बढाउनतिर लागे । उनीहरुले संविधान संशोधनको मुद्दा पनि प्रभावकारी रुपमा उठाउन सकेनन् । यिनै सामाजिक र राजनैतिक कारणले मधेसी दलहरूले आफ्नै आधार क्षेत्रमा आफूप्रतिको आकर्षण गुमाइरहेकाको विश्लेषक साहको बुझाई छ।"
"धनुषा ४(ख)मा एमालेका हरिनारायण निर्वाचित, मधेस प्रदेशका मन्त्री पराजित",ढल्केवर(धनुषा) : धनुषा क्षेत्र नम्बर ४ ख बाट नेकपा एमालेका हरिनारायण महतो निर्वाचित भएका छन्। नेकपा एकीकृत समाजवादी पार्टीका उम्मेदवार शत्रुधन महतोलाई १ हजार ३४२ मतान्तरले पराजित गर्दै एमालेका महतो विजयी भएका हुन्। मधेस प्रदेशका उद्योग पर्यटन तथा वनमन्त्रीसमेत रहेका शत्रुधनलाई मिथिला नगरपालिकाका पूर्वमेयर समेत रहेका एमालेका उम्मेदवार हरिनारायणले पराजित गरेका छन् । प्रदेशसभामा निर्वाचित हरिनारायणले १७ हजार ३०२ मत प्राप्त गरेका छन् भने सतारुढ गठबन्धनबाट उम्मेदवारी दिएका नेकपा एकीकृत समाजवादी पार्टीका उम्मेदवार शत्रुधनले १५ हजार ९६० मत ल्याएका छन् ।
यस्तो छ बुधबारको मौसम,काठमाडौं : बुधबार तराईमा हुस्सु तथा कुहिरो लाग्ने भएको छ। साथै देशका अधिकांश भूभागमा तापक्रम क्रमिक रूपमा घट्दै जाने सम्भावना छ। जल तथा मौसम विज्ञान विभागअन्तर्गत रहेको मौसम पूर्वानुमान महाशाखाले बुधबार दिउँसो तराईमा हुस्सु लाग्ने र अन्य क्षेत्रमा पनि तापक्रम घट्ने भएकाले चिसोबाट बच्न आवश्यक सावधानी अपनाउन आग्रह गरेको छ। विभागका अनुसार बुधबार दिउासो देशका पहाडी भूभागमा आंशिक बदली तथा बाँकी भूभागमा मौसम सामान्यतया सफा रहनेछ। रातको समयमा भने प्रदेश १ र गण्डकी प्रदेशका पहाडी भूभागका थोरै स्थानमा आंशिक बदली तथा बाँकी भूभागमा मौसम सामान्यतया सफा रहनेछ।
चार फन्को लगाएर जहाज काठमाडौं मोडिएपछि विमानभित्र रुवाबासी,सिमरा : काठमाडौंबाट सिमरा आएको बुद्ध एयरको जहाज मंगलबार दिउँसो सिमरा विमानस्थलमा अवतरण नगरी पुनः काठमाडौं फर्कियो। ल्याण्डिङ गेयरमा समस्या देखिएपछि जहाज सिमराको आकाशमा चार फन्को लगाएर पुनः काठमाडौं पुग्यो। सिमरामा ल्याण्ड गर्न नसकेको जहाज काठमाडौंस्थित त्रिभुवन अन्तर्राष्ट्रिय विमानस्थलमा सहजै अवतरण गर्यो। उक्त जहाजको यात्रुलाई अर्को विमानमा चढाएर पुनः सिमरा ल्याएर छाडियो। यसबीचमा जहाजको तर्फबाट प्राविधिक गडबडीका कारण समस्या आएको जानकारी यात्रुलाई दिइयो। तर काठमाडौंबाट सिमरा फर्कनका लागि दिउँसो १:४० बजेको टिकट लिएर साँझ करिब ६ बजे सिमरा विमानस्थल ओर्लँदासम्मको समय भने यात्रुका लागि निकै कहालीलाग्दो बन्यो। बुद्ध एयरको उडान नम्बर यु४ ५५५ नम्बरको जहाजमा प्राविधिक समस्या देखिँदा समस्या आएको हो। विमानभित्रै रहेका बाराका पत्रकार श्यामबाबु यादवले अत्यन्तै त्रासदीपूर्ण वातावरणको साक्षी बन्नुपरेको सुनाए। उडान समयभन्दा झण्डै एक घण्टा ढिला उडेको जहाज सिमरा विमानस्थलमाथी चार फन्को लगाएर पुनः काठमाडौं फर्कदा यात्रुहरू निकै त्रसिद हुन पुगेको यादवले बताए। विमान काठमाडौं फर्काइएपछि यात्रुहरूमा रुवाबासी चलेको र पुनः सिमरा ल्याएर छाडिएपछि मात्रै राहतको सास फेरेको यादवको भनाइ थियो। सिमरा आइपुगेपछि अरू बेला जस्तै अवतरण हुन्छ भन्ने सोच्यौं। तर प्राविधिक कारणले अवतरण गर्न नसकिएको जानकारी पायौं यादवले भने चार पटकसम्म आकाशमै घुमाइयो। त्यसपछि पनि अवतरण गर्न नसकेपछि जहाज काठमाडौंतर्फ मोडियो। यसबीचमा चालकले विमानलाई सिमरामै अवतरण गराउने थुप्रै प्रयास गरेपनि सफल नभएको उनले बताए। करिब २० मिनेट जति एकै ठाँउमा विमानलाई होल्ड गरेर समेत राखियो यादवले भने तरपनि सम्भव नभएर होला विमानलाई सकुशल काठमाडौं फर्काउने काम भयो। काठमाडौंमा भने अवतरण गर्ने बेला कुनै समस्या देखिएन। काठमाडौं अवतरण गराएलगत्तै यात्रुलाई अर्को जहाजमा चढाएको र एक घण्टाभन्दा बढी समय विमानमै राखेर सिमरा ल्याएको यादवले बताए।
भूकम्प पीडित तीन सातादेखि त्रिपालमुनि,"डोटी : डोटीको पूर्वीचौकी गाउँपालिका३ गैरागाउँका पदमसिं बोहेराले गत २२ कात्तिकमा गएको भूकम्पमा ३० वर्षीया पत्नी भगवतीदेवी, १३ वर्षीया छोरी सीता र ७ वर्षका छोरा हर्कलाई गुमाए। उनीसँग ६६ वर्षकी आमा र ११ वर्षकी छोरी छन्। भूकम्पबाट परिवारका तीन सदस्य गुमाएका बोहराले पहिलो आवश्यकता घर भएको बताए। लुगाकपडा, खाद्यान्न विभिन्न संघ संस्था तथा गाउँपालिकाले दिइरहेको छ, बोहराले भने, चिसोका कारण त्रिपालको बसाइ दयनीय बन्दै गएको छ। कहिले घर बन्ला र घरमा बसौंला। लेकाली ठाउँ भएकाले केही समयपछि हिउँसमेत पर्ने उनले बताए। भूकम्प पीडितहरूलाई लगाउने र खानेको चिन्ता छैन। केवल हिउँदको चिसो कसरी काट्ने हो भन्ने तनाव मात्र छ। कठ्यांग्रिने चिसोमा बाँचिन्छ कि मरिन्छ त्रिपालको बसाइमा, ६४ वर्षीय भगुदेवी बोहराले आँसु झार्दै भनिन्, यस्तो दुःख झेल्नुभन्दा भूकम्पमै गइदिएको भए हुन्थ्यो। पेट पाल्नभन्दा रात काट्न मुस्किल भइरहेको छ। गत २२ कात्तिकमा २२ गते राति २ बजेर १२ मिनेटमा खप्तड राष्ट्रिय निकुञ्ज क्षेत्रमा केन्द्रबिन्दु बनाएर गएको भूकम्पले पूर्वीचौकी गाउँपालिका३ गैरागाउँका ६ जनाको ज्यान गएको थियो। ७ जना घाइते भएका थिए। लेकाली ठाउँ। त्यसैमा हिउँदको समय। भूकम्प गएको तीन सातासम्म पनि त्रिपालको अस्थायी टहरामै बास। चिसो बढ्दै जाँदा डोटीका भूकम्पपीडितलाई रात काट्न मुस्किल परिरहेको छ। उनीहरूको अवस्था दिन प्रतिदिन दयनीय बन्दै गएको छ। पूर्वीचौकी गाउँपालिका३ गैरागाउँका भूकम्पपीडितहरू अस्थायी रूपमै भए पनि टहरा निर्माणको लागि गुहारिरहेका छन्। तत्कालराहातको लागि भनेर विभिन्न संघ संस्थाहरूले खाद्यान्न, त्रिपाल, न्यानो लुगा, भाँडाकुँडा लगायतका सामग्रीहरू वितरण गरेको भएपनि अस्थायी बासको लागि काठ तथा टिनका टहरा र स्थायी पुनर्निर्माणका लागि भने कसैले चासो देखाएको छैनन्। स्थायी पुनर्निर्माणको लागि प्रदेश सरकार, संघीय सरकारलगायत विभिन्न निकायहरूसँग समन्वय भइरहेको भए पनि कसले बनाउने भन्ने विषयमा हालसम्म कुनै टुंगो नलागेको पूर्वीचौकी गाउँपालिकाका अध्यक्ष रामप्रसाद उपाध्यायले बताए। केही दिनमै स्थलगत अनुगमनका लागि राष्ट्रिय विपद् जोखिम न्यूनीकरण तथा ब्यवस्थापन प्राधिकरणको प्राविधिक टोली आउने अध्यक्ष उपाध्यायले बताए। भूकम्प प्रभावितहरूका लागि पूर्वीचौकी गाउँपालिकाले काठ र टिनका अस्थायी टहरा निमार्ण गर्ने अध्यक्ष उपाध्यायले बताए। अस्थायी टहरा निर्माणका लागि निर्वाचनका कारण केही समय ढिलो भयो, अध्यक्ष उपाध्यायले भने, चिसो अत्याधिक बढिसकेको छ। छिटोभन्दा छिटो पालिकाले अस्थायी टहरा निर्माणका लागि पहल गर्दैछ। भूकम्पका कारण सबैभन्दा प्रभावित क्षेत्र गैरागाउँ लगायत आसपासका गाउँका १२० घरहरू पूर्णरुपमा भत्केका थिए भने एक हजार ११ घरहरू बस्न नमिल्नेगरी भत्किएका थिए। त्यसैगरी तीन हजार ३७घरपरिवारहरू विस्थापित भएका अध्यक्ष उपाध्यायले जानकारी दिए।गाउँपालिकाले पहिलो चरणमा १२० वटा अस्थायी टहरा एक महिनाभित्रैनिमार्ण गर्नेे लक्ष्य रहेको समेत उनले बताए।भूकम्प पडितहरूले बस्नलाई घर निर्माण गरिदिन सबैलाई आग्रह गरेका छन्। प्राविधिक टोली डोटी आउँदै गृह मन्त्रालय र राष्ट्रिय विपद जोखिम न्यूनीकरण तथा ब्यवस्थापन प्राधिकरणको प्राविधिक टोली यसै साता डोटी आउने बताइएको छ। राष्ट्रिय बिपद जोखिम न्यूनिकरण तथा ब्यवस्थापन प्राधिकरणका प्रवक्ता डा डिजन भट्टराईले आमनिर्वाचनका कारण केही ढिलो भएपनि केही दिनमै प्राधिकरणको टोली डोटी पुग्ने बताए। प्राविधिक टोलीले स्थलगत निरीक्षण गरेपछि मात्र के कति घरमा क्षति पुगेको छ ? सम्पूर्ण रूपमा अध्ययन गरी, स्टमेट तयार हुन्छ, भट्टराईले भने, कति घर पुनःनिर्माण गर्नुपर्छ। कति बजेट आवश्यक हुन्छ। सोहीअनुसार पुनःस्थापनाको लागि समय कति लाग्छ भन्न सकिन्छ। बझाङ र अछाममा समेत केही क्षति भएकाले सबै ठाउँमा गएर निरीक्षण गरी रिपोर्ट तयार गरुन्जेल करिब दुई महिना लाग्ने र त्यसपछि मात्रै पुनःनिर्माणको लागि पहल सुरु हुने उनले बताए।"
"शल्यक्रिया गरिएकी महिलाको मृत्यु, शव बुझ्न अस्वीकार","विराटनगर : मोरङको बूढीगंगा गाउँपालिका२ स्थित विराट शिक्षण अस्पतालमा पित्तथैलीको शल्यक्रिया गरिएकी वृद्धाको मृत्यु भएको छ। शल्यक्रिया गरिएको ३ सातापछि सिरहाको लाहान नगरपालिका६ की ६० वर्षीया मूर्तिदेवी यादवको मंगलबार बिहान ७ः३० बजेतिर मृत्यु भएको हो। पेट दुख्ने समस्या भएपछि उनलाई गत कात्तिक १८ गते उपचारका लागि भर्ना गरिएको थियो। परीक्षण गरेपछि चिकित्सकले पित्तथैलीमा मासु पलाएको र शल्यक्रिया गर्नुपर्ने जानकारी परिवारका सदस्यलाई गराए। मूर्तिदेवीको शल्यक्रिया कात्तिक १९ गते भयो। अस्पतालका सर्जन डा नरेन्द्र पण्डित नेतृत्वको चिकित्सक टोलीले पित्तथैलीको शल्यक्रिया गरेको थियो। अत्यधिक रक्तश्रावका कारण शल्यक्रिया सफल नभएको भन्दै पुनः भोलिपल्ट दोहोर्याएर शल्यक्रिया गरिएको थियो। दुई पटकसम्म शल्यक्रिया गरिएपछि स्वास्थ्य अवस्था नाजुक भएको भन्दै मूर्तिदेवीलाई उपचारका लागि आईसीयूमा भर्ना गरियो। उपचारकै क्रममा उनको मृत्यु भएको अस्पतालका प्रशासन प्रमुख सन्तोष निरौलाले जानकारी दिए। शल्यक्रिया गरिएकी महिलाको मृत्यु भयो, उनले भने, बचाउन अनेक प्रयास गर्दा पनि सम्भव भएन। मृत्युको जानकारी पाएर अस्पतालमा भेला भएका आफन्त र परिवारका सदस्यले भने चिकित्सकको लापरबाहीले घटना भएको आरोप लगाएका छन्। क्षतिपूर्ति दिनुपर्ने र लापरबाही गर्ने चिकित्सकलाई कारबाही हुनुपर्ने माग राखेर उनीहरुले शव बुझ्न अस्वीकार गरिरहेका छन्। छोरा निर्मल यादवले शल्यक्रियाको सुरुवातदेखि नै लापरबाही गरिएको बताए। पहिलोपटक सफल नभएको भनेर दोस्रोपटक शल्यक्रिया गरियो। त्यसपछि आईसीयूमा भर्ना गरेर उपचार थालियो, उनले भने, परिवारलाई चैँ उपचार ठीक हुँदैछ भनेर अस्पतालले जानकारी गरायो। चिकित्सकको लापरवाहीका कारण आज हामीले आमा गुमाएका छौँ। निर्मलका अनुसार उपचारवापतको ५ लाख ८४ हजार रूपैयाँ अस्पताललाई तिर्न बाँकी छ। अस्पतालका प्रशासन प्रमुख निरौलाले भने उपचारमा कुनै पनि लापरबाही नभएको बताए।"
किसानलाई धान थन्क्याउने चटारो,"पोखरा : किसान यतिबेला धान थन्क्याउन व्यस्त छन्। असोज, कात्तिकमा धान काटेर कुनियो बनाएर राखिएको धान यति बेला दाइँ राखेर धान भित्रयाउने चटारोमा किसान रहेका हुन्। पछिल्लो समयमा खेतीयोग्य भूमि कंक्रिट जंगल बन्दै गएपछि उत्पादन भने घट्दो क्रममा छ। खेतीयोग्य भूमि सकिँदै गएपछि किसानले गोरु पाल्न छाड्दै गएका छन्। कृषि भूमि सकिएपछि भने कृषि उत्पादन र धान, गहुँ झान्न थ्रेसरको प्रयोग हुन थालेको छ। यसैकारण पछिल्लो समय बजार क्षेत्रमा गोरुले दाइँ राखेको देख्न पनि मुस्किल बन्दै गएको छ। सरकारले बेलैमा कृषि भूमि नछुट्याउँदा उर्वर भूमि कंक्रिट जंगलमा परिणत हुँदै गएका छन् पोखरा महानगरपालिकामा कुल ११ हजार २ सय हेक्टर क्षेत्रफलमा ३९ हजार २ सय टन धान उत्पादन हुने पोखरा महानगरपालिकाका कृषि महाशाखा प्रमुख मनहर कडेरियाले जानकारी दिए। पोखरामा आवश्यक परिणाम प्रति ब्यक्ति प्रति वर्ष २ सय १ केजीका हिसावले ५ लाख जनसंख्याका लागि १० लाख ५ सय टन धान उत्पादन आवश्यक रहनेमा ८१ ह्जार ८ सय ८० टन धान अपुग रहेको पोखरा महानगरपालिकाका कृषि महाशाखा प्रमुख कडेरियाले बताए। यस्तै गरि आवश्यक परिणाम प्रति व्यक्ति प्रतिवर्ष २ सय १ केजीका हिसावले अस्थायी जनसंख्या सहित दैनिक खाने उपभोक्ता १५ लाख जनसंख्याका लागि प्रति वर्ष ३० लाख १५ हजार टनको आवश्यक्ता रहेको महानगरपालिका कृषि महाशाखाको तथ्याङ्क छ। यस वर्ष पानी धेरै परेकाले धान उन्पादन राम्रो भएको किसानले बताएका छन्। बेलैमा पानी परेकाले यस वर्ष धान उत्पादनमा केही वृद्धि भएको पोखरा१३ आर्वाका किसान विष्णु अधिकारीले सुनाए।"
२०८० सालको पात्रो प्रकाशन गर्न पञ्चाङ्ग निर्णायक समितिमा छलफल,"काठमाडौं : विसं २०८० को पात्रो (पञ्चाङ्ग) प्रकाशनका लागि ग्रह गणितलाई अन्तिम रुप दिन छलफल सुरु भएको छ। नेपाल पञ्चाङ्ग निर्णायक विकास समितिमा विसं २०८० का लागि पात्रो प्रकाशन गर्न स्वीकृतिका लागि १७ वटा निवेदन परेको छ । विसं २०८० को पञ्चाङ्ग प्रकाशन गर्न निवेदन दिन गत साउन महिनामा सूचना प्रकाशन गरी समितिले एक महिनाको समय दिएको थियो। समितिको सूचना अनुसार पुराना १४ पञ्चाङ्ग र नयाँ तीन गरी १७ वटा निवेदन प्राप्त भएको थियो। निवेदन दिने पात्रोका पञ्चाङ्गकारबीच आइतबारदेखि छलफल सुरु भएको कार्यकारी निर्देशक सूर्यप्रसाद ढुङ्गेलले जानकारी दिए। स्वीकृतिका लागि निवेदन दिने नयाँ पात्रोमा मुक्तिनाथ, नेपाल र ज्वाला पञ्चाङ्ग छन्। यी तीनवटै पञ्चाङ्ग यो वर्ष पनि समितिसँग स्वीकृति नलिइ प्रकाशनमा रहेका छन्। मुक्तिनाथ र नेपाल पञ्चाङ्ग विश्व पञ्चाङ्ग निर्णायक समितिका नाममा स्वीकृतिका लागि आएको कार्यकारी निर्देशक ढुङ्गेलले जानकारी दिए। विगतमा एकपटक समितिसँग स्वीकृति लिएर निस्किएको ज्वाला पञ्चाङ्ग केही समय भने स्वीकृति नलिइ प्रकाशनमा आएको थियो। ज्वालाले यसपटक फेरि स्वीकृतिका लागि निवेदन दिएको समितिले जनाएको छ। केही महिना प्राप्त निवेदनमाथि छलफल, चाडपर्वको निर्णय, ग्रहगणितको रुजु गरी प्रकाशनको स्वीकृति दिइने छ। पुससम्म सबै प्रक्रिया पूरा गरेर पात्रो प्रकाशनको स्वीकृति दिइसक्ने गरी समितिले तयारी गरेको उनले बताए। समितिको सङ्गठन तालिका निर्माण पनि अन्तिम चरणमा पुगेको जनाइएको छ। केही हप्तामै यसले पूर्णता पाउने संस्कृति, पर्यटन तथा नागरिक उड्ययन र अर्थ मन्त्रालयले वचन दिएका छन्। समितिले कर्मचारी सेवा, शर्त र आर्थिक नियमावली पनि मस्यौदा गरी स्वीकृतिका लागि संस्कृति मन्त्रालयमा पठाउने तयारी गरेको छ। समितिको सङ्गठन तालिका, कर्मचारी सेवा, शर्त र आर्थिक नियमावली तयार भएपछि काममा सहज हुनेछ। समितिमा हाल पर्याप्त मात्रामा जनशक्तिको व्यवस्था नहुँदा गठन आदेशमा दिएका जिम्मेवारी पूरा गर्न समस्या भएको छ। गठन आदेशमा समितिलाई पात्रो र भित्तेपात्रो प्रकाशनको स्वीकृति दिने जिम्मेवारी दिइएको छ। सरकारले २०७७ पुस २० गते समितिको गठन आदेश स्वीकृत गरेको थियो।"
२२ सवारी साधन धनीलाई हस्तान्तरण,"काठमाडौं : विभिन्न समयमा चोरी भएका २२ वटा सवारी साधन आज सवारी धनीलाई हस्तान्तरण गरिएको छ। रामशाहपथस्थित काठमाडौं उपत्यका ट्राफिक प्रहरी कार्यालयमा प्रवक्ता एंव प्रहरी वरिष्ठ उपरीक्षक राजेन्द्रप्रसाद भट्टले १६ वटा मोटरसाइकल र ६ वटा स्कुटर धनीलाई हस्तान्तरण गरेका हुन्। चालु आर्थिक वर्षमा ५९२ वटा सवारी साधन हराएको निवेदन परेको थियो। प्राप्त निवेदनका आधारमा खोजी गर्दा फेला परेका २०४ वटा सवारी साधनमाथि ट्राफिक प्रहरीले अनुसन्धान गरेको थियो। जसमध्ये साउन महिनामा ७३ वटा, भदौमा ४० वटा, असोजमा ३० वटा, कात्तिकमा १४ वटा र केही दिन अगाडि ६ वटा सवारी साधन ट्राफिक प्रहरीले धनीलाई जिम्मा लगाइ सकेको छ। धनी नखुलेका ३६ वटा सवारी साधन भने यातायात व्यवस्था कार्यालय र भन्सार कार्यालयमा बुझाइएको ट्राफिक प्रहरीले जनाएको छ।"
ओलीलाई बालेनको जवाफ : सुकुम्वासीहरू तपाईंलाई भोट बैंक मात्र भए,काठमाडौं : नेकपा एमालेका अध्यक्ष केपी शर्मा ओलीले सुकुम्वासी बस्ती हटाउन लागेको विषयमा दिएको अभिव्यक्तिप्रति काठमाडौं महानगरपालिकाका मेयर बालेन्द्र (बालेन) शाहले कडा आपत्ति जनाएका छन्। मेयर शाहले मंगलबार सामाजिक सञ्जालमा प्रतिक्रिया दिँदै सुकुम्वासीहरू भोट बैंकका रूपमा प्रयोग गरेका आरोप लगाएका छन्। महानगरपालिकाले थापाथलीस्थित सु्कुम्वासी हटाउन लागेको बारे अध्यक्ष ओलीले पार्टी कार्यालयमा बोल्दै वैकल्पिक व्यवस्थापन गरी उठाउनुपर्नेमा बल प्रयोग गर्नू निन्दनीय भएको बताएका थिए। मेयर शाहले ओलीको नेतृत्वमा सरकार बनेका बेला लुँहिटी (सुनधारा) सक्काएर सेतो टावर ठड्याउने तथा हुनमान ढोकाको पुनर्निर्माणमा नेवा सभ्यताको मौलिकता नासेर विदेशीलाई निर्माण गर्न दिने कार्यलाई अगाडि बढाउने कार्य गरेको बताए। २०४७ यता १४ वटा आयोग गठन हुँदा पनि काठमाडौंको सुकुम्वासी समस्या समाधान गर्न नसकेको मेयर शाहले आरोप लगाए। उनले सके सहयोग गर्न र कसैका विरुद्धमा कसैलाई प्रयोग गर्ने कुचेष्टा नगर्न समेत आग्रह गरे।
भक्तपुरमा नागरिकको स्वास्थ्य बुझ्न घरदैलो नर्सिङ,"भक्तपुर : भक्तपुर नगरपालिकामा नागरिकहरूको स्वास्थ्यसम्बन्धी जानकारी लिन घरदैलो नर्सिङ सेवा नगरपालिकाले सञ्चालन भइरहेको छ। नगरपालिकाका प्रमुख सुनिल प्रजापतिका अनुसार नगरपालिकाभित्र रहेका नागरिकलाई स्वास्थ्यमा पहुँच पुर्याउनका लागि सेवा सञ्चचालन गरिएको हो। स्वास्थ्य तथा जनसंख्या मन्त्रालयले आयोजना गरेको वार्षिक समीक्षा गोष्ठीमा बोल्दै उनले नगरवासीलाई २० मिनेटभित्र स्वास्थ्य सेवा दिन सक्ने गरी काम गर्दै आएको बताए। उनले नागरिकहरूको स्वास्थ्यसम्बन्धी जानकारी लिन घरदैलो नर्सिङ सेवा नगरपालिकाले सञ्चालन गर्दै आएको बताए। उनले स्वास्थ्य बीमाको भुक्तानी समयमा नहुनु, दक्ष जनशक्ति टिकाइ राख्न गाह्रो हुनु, टेन्डर गरेको औषधी समयमा उपलब्ध नहुनु, आर्थिक अभावले भक्तपुर नपाबाट सञ्चालित ख्वप अस्पतालमा सिटी स्क्यान र एमआरआई राख्न नसक्नु र ख्वप अस्पतालका लागि सरकारकोतर्फबाट नियमित अनुदानको व्यवस्था नहुनुलगायत भक्तपुर नगरपालिकाका प्रमुख चुनौतीहरू रहेको उल्लेख गरे। नेपालको संविधानले प्रत्येक नागरिकलाई राज्यको आधारभूत स्वास्थ्य सेवा निःशुल्क हुने व्यवस्था गरिए पनि जनताको निःशुल्क उपचार पाउन नसकेको भन्दै उनले दुःख व्यक्त गरेका छन्।"
देशभर चिसो बढ्दै,"काठमाडौं : हाल देशमा जाडो मौसम सुरु हुनै लागेकाले चिसो क्रमशः बढ्दै जाने जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाका मौसमविद् समीर श्रेष्ठका अनुसार नेपालमा तत्कालै अन्य किसिमको मौसमी प्रणाली विकसित हुने देखिएको छैन । यद्यपि, पोष्ट मनसुनको अन्त्य आइसकेको र विन्टर पनि सुरु हुने क्रममा रहेकाले चिसो क्रमशः बढ्नेछ । 'चिसो बढिरहेको छ, पहाडी र हिमाली भेगमा आंशिक बदलीको सम्भावना छ, तर वर्षा या हिमपातको सम्भावना छैन', मौसमविद् श्रेष्ठले भने। नेपालमा सामान्यतयाः डिसेम्बर १ देखि फेब्रुअरी अन्तिमसम्मको अवधिलाई जाडो मौसम मानिन्छ । काठमाडौं उपत्यकामा बिहानीपख हल्का हुस्सुकुहिरो लाग्ने गरेकाले पछिल्ला दिनमा बढी चिसो महशुस गरिएको छ । बिहान केही समय कुहिरो लागे पनि एकदेखि दुई घण्टामा उक्त कुहिरो हटेर पारिलो घाम लाग्ने गरेको छ । दिनभर घाम लाग्ने र रातमा आकाश खुला हुने भएकाले पनि चिसो बढिरहेको मौसमविदको भनाइ छ । महाशाखाले आगामी २४ घण्टाका लागि चेतावनी तथा परामर्श जारी गर्दै तराई भूभागमा हुस्सुकुहिरो लाग्ने तथा देशका अधिकांश भूभागमा तापक्रम क्रमिक रुपमा घट्दै जाने सम्भावना रहेको हुनाले चिसोबाट बच्न आवश्यक सावधानी अपनाउन अनुरोध गरेको छ । आज दिउँसो प्रदेश नं १ तथा गण्डकी प्रदेशका पहाडी भूभागमा आंशिक बदली तथा बाँकी भूभागमा मौसम सामान्यताया सफा रहनेछ । राति सुदूरपश्चिम प्रदेश र कर्णाली प्रदेशलगायत अन्य प्रदेशका पहाडी भूभागमा आंशिक बदली तथा बाँकी भूभागमा आंशिक बदली तथा बाँकी भेगमा मौसम सामान्यतया सफा रहनेछ । भोलि मङ्सिर १४ गते पनि देशका पहाडी भूभागमा आंशिक बदली तथा बाँकी भूभागमा मौसम सामान्यतया सफा रहनेछ ।"
टोखामा मोटरसाइकल दुर्घटना हुँदा चालकको मृत्यु,काठमाडौं : टोखा नगरपालिका६ ग्रीनल्याण्ड हरियाली बस्ती नजिक सडकमा मोटरसाइकल आँफै अनियन्त्रित भई दुर्घटना हुँदा चालकको मृत्यु भएको छ। बा ७४ प ५७५९ नम्बरको मोटरसाइल दुर्घटनामा नुवाकोटको पञ्चकन्या गाउँपालिका४ बस्ने २६ वर्षीय सबिन कँडेलको गएराति मृत्यु भएको हो। दुर्घटनामा सख्त घाइते भएका उनको त्रिवि शिक्षण अस्पताल महाराजगञ्जमा उपचारका क्रममा मृत्यु भएको प्रहरी प्रधान कार्यालयले जनाएको छ। दुर्घटनामा घाइते भएका मोटरसाइकलमा सवार एक जनाको भने धापासीस्थित ग्राण्डी अस्पतालमा उपचार भइरहेको जनाइएको छ।
विराटनगरमा अग्नि नियन्त्रण तथा उद्दार तालिम,"विराटनगर : विराटनगर महानगरपालिकाको आधारभूत अग्नि नियन्त्रण तथा उद्दार कार्यको ६ दिने तालिम सम्पन्न भएको छ। विभिन्न प्रकारका अग्नि नियन्त्रणको डेमोसहित मंगलबार महानगरको उक्त तालिम सम्पन्न भएको हो। महानगरपालिका सहित आसपासका क्षेत्रहरूमा आगलागीबाट हुने जनधनको क्षति न्यूनीकरणमा सघाउ पुग्ने उद्देश्यका साथ मंसिर ७ गतेदेखि तालिम सुरु भएको थियो। महानगरको वारुणयन्त्र र नगर प्रहरीका कुल २० जना प्रशिक्षार्थीहरूलाई तालिम प्रदान गरिएको महानगरले जनाएको छ। महानगरका अनुसार वारुणयन्त्रका १३ र नगरप्रहरीका ७ जनालाई तालिम दिइएको हो। विशेषगरी सीमित श्रोतसाधनको अधिकतम उपयोग र त्यसको प्रयोग लगायतका विषयमा विपदमा खटिने महानगरका कर्मचारीहरूलाई तालिम दिइएको महानगरका नगरप्रहरी प्रमुख राजन पौडेलले बताए। आगोको प्रकार र नियन्त्रणका उपाय लगायतका बिषयलाई तालिमको मुख्य बिषयवस्तु बनाइएको महानगरले जनाएको छ। महानगरले मंगलबार तालिम अवधिमा प्रशिक्षार्थीहरूले सिकेका विषयको डेमो समेत गरेको छ। विराटनगरको पोखरिया, अर्पण र डन बोस्को स्कुलका विद्यार्थीहरूलाई डेमो देखाइएको जनाइएको छ।"
गोकर्णेश्वरमा दुई मोटरसाइकल ठोकिँदा चालकको मृत्यु,काठमाडौं : काठमाडौँको गोकर्णेश्वरमा मोटरसाइकल ठोकिँदा चालकको मृत्यु भएको छ। गोकर्णेश्वर नगरपालिका४ भगवतीस्थानस्थित सडकमा बा ९ च ३३८२ नम्बरको कार र प्र१०२००१ प २३३० नम्बरको मोटरसाइकल एक आपसमा ठोकिँदा मोटरसाइकल चालक खोटाङ घर भई काठमाडौँको कपन मिलनचोक बस्ने २६ वर्षीय रवि घिमिरेको गएराति मृत्यु भएको हो। दुर्घटनामा सख्त घाइते भएका उनको उपचारका क्रममा नेपाल मेडिकल कलेज अत्तरखेलमा मृत्यु भएको प्रहरी प्रधान कार्यालयले जनाएको छ।
गोकर्णेश्वरमा दुई मोटरसाइकल ठोकिँदा चालकको मृत्यु,काठमाडौं : काठमाडौँको गोकर्णेश्वरमा मोटरसाइकल ठोकिँदा चालकको मृत्यु भएको छ। गोकर्णेश्वर नगरपालिका४ भगवतीस्थानस्थित सडकमा बा ९ च ३३८२ नम्बरको कार र प्र१०२००१ प २३३० नम्बरको मोटरसाइकल एक आपसमा ठोकिँदा मोटरसाइकल चालक खोटाङ घर भई काठमाडौँको कपन मिलनचोक बस्ने २६ वर्षीय रवि घिमिरेको गएराति मृत्यु भएको हो। दुर्घटनामा सख्त घाइते भएका उनको उपचारका क्रममा नेपाल मेडिकल कलेज अत्तरखेलमा मृत्यु भएको प्रहरी प्रधान कार्यालयले जनाएको छ।
सुकुम्वासी बस्ती हटाउन खोजेको भन्दै मञ्चको आपत्ति,"काठमाडौं : महानगरपालिकाले काठमाडौंको थापाथलीस्थित बाग्मती किनारमा रहेको सुकुम्वासी बस्ती हटाउन खोजेकामा संयुक्त राष्ट्रिय जनआन्दोलन मोर्चाले आपत्ति जनाएको छ। मंगलबार काठमाडौंमा पत्रकार सम्मेलन गर्दै मोर्चाले अन्य कुनै स्थानमा बसोबासको व्यवस्था नगरी सुकुम्वासी बस्ती हटाउन डोजर चलाउन नहुने टिप्पणी गरेको हो। सहरको सुन्दरताका लागि बस्ती हटाउन खोजेपनि सामाजिक न्यायको सिद्धान्तलाई छायाँमा पार्न नहुने मोर्चाको भनाइ छ। पत्रकार सम्मेलनमा बोल्दै संयुक्त राष्ट्रिय जनआन्दोलन मोर्चाका अध्यक्ष तारानाथ लुईंटेलले २०४६ सालको आन्दोलनपछि सुकुम्वासी आयोग बनेपनि सुकुम्वासीहरूलाई राज्यले व्यवस्थापन गर्न नसकेको टिप्पणी गरे। लुईंटेलले बागमती सभ्यताका लागि काठमाडौंलाई नमूना सहर बनाउने बालेन शाहले उद्घोष गरेपनि सुकुम्वासीलाई बिचल्ली बनाउन खोजेको भन्दै कडा आपत्ति जनाए। थापाथली बस्ती उत्पीडित सुकुम्वासी समितिका अध्यक्ष मिनकुमार राना मगरले सुकुम्वासी बस्ती भत्काउने महानगरको कुनै प्रतिनिधि र पत्र नआएको र एक्कासी भत्काउन आएको गुनासो गरे। महानगरको टोली बलजवरजस्ती बस्ती छिर्न खोजेकाले झडप भएको उनको भनाइ छ। संयुक्त सुकुम्वासी मोर्चाका सदस्य तथा थापाथली बस्ती उत्पीडित सुकुम्वासी समितिका सदस्य विजय मगरले आफूहरू सो बस्तीमा २०६२ पुस २ गतेदेखि बस्दै आएको बताए। डोजर आतंक मच्चाएर त्यहाँका नागरिकको शिक्षा, स्वास्थ्य र बाँच्न पाउने अधिकारबाट बञ्चित गराउन खोजिएको उहाको भनाइ।"
मुस्ताङमा नवजात शिशुको शव फेला,जोमसोम : मुस्ताङमा नवजात शिशुको शव फेला परेको छ। जिल्ला अदालत मुस्ताङको पछाडि पट्टीको क्षेत्रमा करिव २ हप्ता पुगिसकेको जस्तो देखिने शिशुको शव सोमबार साँझ फेला परेको जिल्ला प्रहरी कार्यालय मुस्ताङले जनाएको छ। मुस्ताङको घरपझोङ४ जोमसोमस्थित जिल्ला अदालत पछाडि शिशुको शव फेला परेको सूचना अधिकारी राजकुमार तामाङले जानकारी दिए। यसबारे अनुसन्धान गरिरहेको प्रहरी निरीक्षक तामाङले बताए। पोस्टमार्टमका लागि अहिले जिल्ला अस्पताल जोमसोममा राखिएको छ।
विवाह पञ्चमी : साधुसन्तलाई ५६ भोग (परिकार) अर्पण,"जनकपुरधाम : राजा जनकजी के बाग मे अलवेला दुल्हा आयो रे , दुल्हा चिन्हीलियौ अपन दुलारी के, के छैत प्राणप्यारी के ना यो गीतमार्फत बेहुला र जन्तीहरूसँग हाँसो ठट्ठाको माध्यम पारम्परिक लोक गीत हुन्। सप्ताहव्यापी रामजानकी विवाह पञ्चमी महोत्सव अन्तर्गत महोत्सवको सातौ दिन राम कलेवा अन्तर्गत भगवान रामलाई ५६ भोग अर्पण गरिएको छ। राम जानकीको विवाह भएको स्थलमा रामका ३ भाई लगायत जन्तीमा सहभागीलाई भोजन गराउने कार्यक्रमलाई राम कलेवा भनिन्छ। राम कलेवाको अवसरमा सहभागी सवैका सामु मनोरञ्जनका कार्यक्रम, भजन किर्तन लगायतमा कायक्रम प्रस्तुत गरिन्छ। राम कलेवा रामजानकी विवाह पञ्चमीको अन्तिम एवं सम्पन्न विधि हो। विवाह पञ्चमीको आकर्षण राम, लक्ष्मण, भरत, शत्रुधनलाई ५६ भोग अर्पण भइरहँदा जनकपुरधामका महिला श्रद्धालुले गाली सहित अक्षता वर्षाएर हर्ष बढाइँ गरे। मिथिलानी नारीहरूले गीतकै माध्यमले राम, भरत, लक्ष्मण, शत्रुघन तथा अयोध्यावासीलाई जिस्काएका थिए। मिथिलाञ्चलमा मौहकका लागि लगाइएको खिर बेहुलाले सहजै नखाने परम्परा रहेको छ। रामले खीर खान नमानेपछि मिथिला नारीहरू गाउँछन्। संगी पुछियौ ग दुलहा रुसल छथि किए जनकपुरसन बजार घडी मिलए हजार बिना अर्थक मनोरथ पुरबै कोना संगी पुछियौ ग दुलहा रुसल छथि किए जनकपुरसन बजार सुट मिलए हजार संगी पुछियौ ग राजा जनकको भूमिकामा रहेका जानकी मन्दिरका महन्थ रामतपेश्वर दास वैष्णवले भगवान रामलाई कोशेली दिएपछि खिर खान सुरु गरेपछि फेरि गीत गाउने महिलाहरूको टोलीले गाए। खिर खाउ यौ दुलहा, खुब मटाउ यौ दुलहा अपन चोटकल चोटकलसन गालके फुलाउ यौ दुलहा मैया पुछत बौवा दुबर छी किए अहाँ अपन साउसके नाम नहि हँसाउ यौ दुलहा खिर खाउ यौ दुलहा रघुवर चारै भाइका साथै अयोध्याबाट आएका शाधुसन्तलाई समेत आदरका साथ भोजन ग्रहण गराइएको थियो। जन्ती तथा राजा दशरथलाई समेत गीत गाउने महिलाहरूले मैथिली परम्परा अनुसार लोकगीत डहकन गाएर गाली गरे। रामायणकालीन परम्परालाई निरन्तरता दिँदै रामकलेवामा मा सहभागीहरूलाई जानकी मन्दिरबाट बिदाई स्वरुप भाृजन पश्चात नगद सहित कम्मल, दोसल्ला, गम्छा सहित बिदाई समेत गरियो। हर्षित जनकपुरबासीले गाउँदै थिए। आजु जनकपुर मंगल हे दुलाहा बनल श्रीराम हे। साताव्यापी रामजानकी विवाह महोत्सव मार्फत मिथिलाको वैवाहिक विधि विधान उद्दघाटित हुने जानकी मन्दिरका सहमहन्त रामरोशन दास बताउँछन्। विवाहका क्रममा हुने नगरदर्शन, तिलक, मटकोर, जन्ती र मरजादको भोजको आयोजनाले धार्मिक महोत्सवलाई सांस्कृतिक स्वरुप प्रदान गरेको छ।"
"थारूका नाममा जारी अन्तरिम आदेश रद्द, थारू अगुवा भन्छन् यो अपमान हो","काठमाडौं : सर्वोच्च अदालतले समावेशी कलस्टरअन्तर्गत थारूका नाममा जारी भएको अन्तरिम आदेश रद्द गरिदिएको छ। सर्वोच्च अदालतले गत कात्तिक २० गते समावेशी कलस्टरअन्तर्गत थारू समुदायलाई जनसंख्याको अनुपातमा ६६ प्रतिशत आरक्षण छुट्याउन दिएको अन्तरिम आदेश रद्द गरिदिएको हो। लोकसेवा आयोगले गत असोज २६ गते सहसचिव र उपसचिवको पदमा विज्ञापन खुलाएको थियो। संविधानले नै दिएको अधिकार सदुपयोग गर्दै थारू कल्याणकारिणी सभा (थाकस)का महामन्त्री प्रेमीलाल चौधरीले सो विज्ञापनविरुद्ध सर्वोच्चमा रिट निवेदन दर्ता गराएका थिए। महामन्त्री चौधरीका अनुसार थारू आरक्षण माग गर्दै सार्वोच्च अदालतमा ४० भन्दा बढी मुद्दा दर्ता भएका छन्। न्यायाधीश प्रकाशकुमार ढुंगानाको एकल इजलासले गत कात्तिक २० गते लोकसेवा आयोगसहित नेपाली सेना, खाद्य व्यवस्था तथा व्यापार कम्पनी लिमिटेड र प्रदेश लोकसेवा आयोग कर्णालीविरुद्ध सर्वोच्चले अन्तरिम आदेश जारी गरेको थियो। त्यसकाविरुद्ध मन्त्रिपरिषद् कार्यालयले भ्याकेट निवेदन दर्ता गराएको थियो। थारूका नाममा जारी भएको अन्तरिम आदेशले मुलुकको सार्वजनिक सेवा प्रवाहमा गम्भीर असर पर्नसक्ने भन्दै प्रधानमन्त्री कार्यालयका सचिव मधुकुमार मरासिनीले सर्वोच्चमा रिट निवेदन दर्ता गराएका थिए। थाकसका महामन्त्री प्रेमीलाल चौधरी सर्वोच्च अदालतको फैसलाले थारू समुदाय अपमानित भएको बताए। केही दिनअघिको मात्र कुरा हो, अदालतबाट न्याय पायौं भनेर हामी खुसी भएका थियौं। तर न्याय पाएको खुसी महिना दिन पनि टिक्न सकेन, उनले अन्नपूर्णसँग भने। न्यायाधीशद्वय प्रकाशमान सिंह राउत र कुमार चुडालको संयुक्त इजलासले पनि थारूका नाममा जारी भएको अन्तरिम आदेशबाट मुलुकको सेवा प्रवाहमा गम्भीर असर पर्नसक्ने अवस्थालाई मध्यनजर गर्दै अन्तरिम आदेशलाई रद्द गरिदिएको छ। अन्तरिम आदेश कायम राख्दा मुलुकको सार्वजनिक सेवा प्रवाहमा गम्भीर असर पर्नसक्ने संवेदनशील अवस्था र परिस्थितिलाई विचार गर्दा यस अदालतबाट गत कात्तिक २० मा जारी भएको अन्तरिम आदेश कायम रहनु वाञ्छनीय नहुँदा उक्त मितिको अन्तरिम आदेश रद्द गरिएको छ, आदेशमा भनिएको छ। थारू कलस्टरसम्बन्धी मुद्दा हेरिरहेका अधिवक्ता श्रवण चौधरीले राज्यले थारूमाथि विभेदकारी नीति अपनाएको अरोप लगाए। उनले यो आदेशले अदालतप्रतिको गरिममा आँच पुगेको बताए। सर्वोच्च अदालतबाट यस्तो आदेश आउने हामीले कल्पना गरेका थिएनौं। न्याय दिने निकायबाटै एउटा जातिमाथि यो हदसम्म अन्याय गर्नु हुँदैनथ्यो, उनले अन्नपूर्णसँग भने। उनले सरकार एउटै विज्ञानमाथि किन भ्याकेट निवेदन दर्ता गरायो भन्ने कुराले नै विभेदको गन्ध आएको बताए। हामीले थारू आरक्षण माग गर्दै कम्तिमा ४० वटा रिट निवेदन हालेका छौं। २० गते पनि सर्वोच्च अदालतबाट चार वटा मुद्दामा अन्तरिम आदेश पाएका हौं। अन्य निकायविरुद्ध पनि अन्तरिम आदेश जारी भएका छन्। त्यही उपसचिव र सहसचिवको विज्ञापनमा भ्याकेटमात्र किन?, उनले प्रश्न गरे। त्यस्तै थाकसका महामन्त्री प्रेमीलाल चौधरी सर्वोच्च अदालतको फैसलाले थारू समुदाय अपमानित भएको बताए। केही दिनअघिको मात्र कुरा हो, अदालतबाट न्याय पायौं भनेर हामी खुसी भएका थियौं। तर न्याय पाएको खुसी महिना दिन पनि टिक्न सकेन, उनले अन्नपूर्णसँग भने। उनले अन्तरिम आदेशमात्रै रद्द भएकाले थारूका पक्षमा अझै फैसला हुनसक्ने विश्वास व्यक्त गरे। अन्तरिम आदेशमात्रै रद्द भएको सुनियो। हाम्रा थुप्रै मुद्दा अझै विचाराधीन छन्। एकदिन पक्कै पनि अदालतबाट हामीले न्याय पाउँछौं, उनले भने। थारूका नाममा जारी भएका अन्तरिम आदेश (बाँया) र रद्द गरिएको अन्तरिम आदेश"
दुष्टलाई दया !,"एउटा सुनसान गाउँ थियो। त्यहाँ एकजना किसान बस्दै आएका थिए। उनी स्वभावले अत्यन्त दयालु थिए। उनी कहिले पनि कसैलाई संकटमा परेको देख्न सक्दैनथे। एकदिन बिहान उनी सधैंभन्दा चाँडो खेतबाट घरतर्फ आइरहेका थिए। जाडोको मौसम भएको कारणले ठिहिर्याउने चिसो भइरहेको थियो। हर चिजहरू चिसोले जमेको जस्तो प्रतीत भइरहेको थियो। अचानक किसानको दृष्टि बाटोमा रहेको एक विषालु सर्पमाथि पर्यो। चिसोको कारणले सर्प अधमरोजस्तो भएको थियो। किसानले सर्पको सहायता गर्ने निश्चय गर्यो। किसानले चिसोले शून्य भएको सर्पलाई घर लिएर पुग्यो। घर ल्याएर उसले त्यसलाई आगोको छेउमा राख्यो। केही समयमा नै सर्प चल्मलायो। हिँड्नडुल्न पनि थाल्यो। आगोको तापले सर्प जीवित भयो। तर दुष्टले आफ्नो दुष्टता कहिले पनि छोड्दैन। त्यसप्रति किसान सचेत भएनन्। जब सर्पमा शक्ति आयो, तब त्यसले किसानलाई नै डस्यो। फलतः किसानको त्यही समयमा मृत्यु भयो। मर्ने समयमा उसले पश्चाताप गर्दै भन्यो, खासमा मैले दुष्ट जीवमाथि दया गर्नु नहुने थियो। नैतिक शिक्षा : दुष्टमाथि कहिले पनि दया गर्नु हुँदैन।"
मेलम्ची आसपासका बासिन्दालाई सतर्क रहन सूचना,"काठमाडौं : मेलम्ची खानेपानी विकास समितिले मेलम्ची नदी किनारका स्थानीयलाई सतर्कता अपनाउन सूचना जारी गरेको छ। सोमबार एक सूचना जारी गर्दै समितिले मेलम्चीको पानी पथान्तरणको कार्य सोमबारदेखि सुरु गरिएकाले उक्त पानी पथान्तरणका क्रममा मेलम्ची नदीमा पानीको बहाव घटबढ हुनसक्ने भएकाले सतर्क रहन सूचित गरेको हो। सुरुङ प्रवेश मार्गहरू सिन्धु, ग्यालथुम, अम्बाथानबाट जुनसुकै समयमा पनि पानी झर्न सक्ने भएकाले सावधानी अपनाउन आग्रह गरिएको छ। माछा मार्न, वस्तु भाउ चराउन, खेतीपाती गर्न तथा अन्य जुनसुकै काम गर्न जाँदा विशेष सावधानी अपनाउन सो सूचनामार्फत अनुरोध गरिएको छ। गत जेठको दोस्रो सातादेखि बन्द गरिएको मेलम्चीको पानी पथान्तरणको कार्य सोमबारदेखि पुनः सुरु गरिएको छ।"
बालेनविरुद्ध चर्को नाराबाजी,"काठमाडौं : थापाथलीस्थित सु्कुमबासी बस्तीमा काठमाडौं महानगरपालिकाले डोजर चलाएपछि पीडितहरु आन्दोलित भएका छन्। वैकल्पिक व्यवस्थापनविना हटाउन थालेपछि पीडित सुकुमबासीहरु विरोध प्रदर्शनमा उत्रिएका हुन्। उनीहरुले आफूलाई उठिबास लगाएको भन्दै काठमाडौं महानगरपालिकाका मेयर बालेन शाहविरुद्ध चर्को नाराबाजी गरेका छन्। बिहान काठमाडौं महानगरपालिका घेर्न गएका सुकुमबासीहरुले मेयर शाहविरुद्ध चर्को नाराबाजी गर्दै उचित विकल्पसहितको व्यवस्थापन गर्न माग गरे। प्रदर्शनकारीहरुले बालेन शाह राजीनामा देउ, उचित विकल्पसहित व्यवस्थापन गर,बसोबासको आधारमा लालपुर्जा वितरण गर,उठिबास बन्द गर,डोजर आतंक बन्द गर जस्ता नारा लगाएर प्रदर्शनमा उत्रिए। सोमबार पनि सो क्षेत्र दिनभरजसो तनावग्रस्त रहयो। सोमबार बस्ती हटाउन गएको महानगरको टोलीमाथि प्रदर्शनकारीहरुले ढुंगामुढा प्रहार गरेका थिए। सोही क्रममा प्रदर्शनकारी र प्रहरीबीच झडप हुँदा महानगर सुरक्षा बलका प्रमुख राजु पाण्डेसहित १८ प्रहरी घाइते भएका थिए। घरेलु हतियारसहित लिएर उनीहरु विरोध प्रदर्शनमा उत्रिएका थिए। उनीहरुले गृहमन्त्री बालकृष्ण खाँड र मेयर बालेनविरुद्ध नाराबाजी गरेका थिए। यसअघि एकीकृत बागमती सभ्यता विकास समितिले मंसिर ४ भित्र नदी किनाराका अतिक्रमित बस्ती खाली गर्न सूचना निकालेको थियो। सोहीअनुसार बस्ती खाली गर्न महानगरको टोली सोमबार त्यहाँ गएपछि स्थिति तनावग्रस्त बनेको हो।"
हत्याको ८ दिनपछि अन्त्येष्टि,बाजुरा : बाजुरामा निर्वाचनको क्रममा हत्या गरिएका अनेरास्ववियुका केन्द्रीय सदस्य चेतन अएडीको सोमबार ८ दिनपछि अन्त्येष्टि गरिएको छ। नेकपा (एमाले) बाजुराले चेतनका हत्यारालाई पक्राउ गरी कानुनी कारबाहीको मागसहितका आन्दोलत जारी राख्ने गरी अएडीको अन्त्येष्टि गरिएको हो। शव यात्रामा हजारौंको संख्यामा सर्वसाधारण सहभागी भएका थिए। गत ४ मंसिरमा भएको प्रतिनिधिसभा र प्रदेश सभा निर्वाचनमा त्रिवेणी नगरपालिका७ को नाटेश्वरी आधारभूत विद्यालयको मतदान केन्द्रमा नेपाली कांग्रेस र प्रहरीबीच झडप हुँदा प्रहरीको गोली लागेर नेपाली कांग्रेस समर्थक २५ वर्षिया सञ्जीव अएडीको घटनास्थलमै मृत्यु भएको थियो। उक्त घटनाको आवेशमा आएका कांग्रेसका कार्यकर्ताले अनेरास्ववियुका केन्द्रिय सदस्य चेतन अएडीलाई कुटीकुटी बिभत्स हत्या गरेका थिए। हत्यामा संलग्न २२ जनाका नाममा चेतक अयडीका बुवा गगन अयडीले जिल्ला प्रहरी कार्यालयमा किटानी दिएका छन्। अयडी घरभित्र रहेको बेला तानेर उनलाईनिर्घात कुटपिट गरेको थियो। अयडीलाई उपचारका लागि अछामको बयलपाटा अस्पतालमा लगेका थिए। अस्पताल पुग्नेबित्तिकै अएडीको चिकित्सकले मृत्यु भएको घोषणा गरेका थिए। बयलपाटा अस्पतालबाट पोष्टमार्टम गर्नका लागि चेतनको शव अस्पताल बाजुरामा ल्याइएको थियो। एमाले स्थायी कमिटी सदस्य कर्णबहादुर थापाले चेतनको हत्यारा पक्राउ नगर्दासम्म चरणबद्ध आन्दोलन गर्ने बताएका छन्। शवको दाहसंस्कार गरिसकेका छौं तर हत्यारा पक्राउ नपर्दासम्म शान्तिपूर्ण आन्दोलन चलिरहेन थापाले बताएका छन्। त्रिवेणी७ मा दिउँसो मतदानको समयमा कांग्रेसका कार्यकर्ताले बुथ कब्जा गर्न खोजेपछि सुरक्षाकर्मीले गोली चलाउँदा त्रिवेणी७ बस्ने सञ्जिब अएडीको मृत्यु भएको थियो। सञ्जिवको मृत्यु भए पश्चात विवादले चर्को रुप लिएको थियो। सञ्जीवको मृत्युपछि कांग्रेस कार्यकर्ताले घरघरमा गएर अनेरास्ववियुका केन्द्रीय सदस्य चेतन अएडीलगायत एमाले कार्यकर्तामाथि कुटपिट गरेको थियो। सुरक्षाकर्मीको गोली लागेर मृत्यु भएका सञ्जीव अएडीको भने शुक्रबार आफन्तले शव बुझेर दाहसंस्कार गरिसकेका छन्।
कांग्रेस कार्यकर्ता रामशंकरको हत्यामा संलग्न दुई जना पक्राउ,सिरहा : कांग्रेस कार्यकर्ता राम शंकर यादवको हत्या आरोपमा दुई जनालाई पक्राउ गरी प्रहरीले सार्वजानिक गरको छ । सिरहाको बरियारपट्टी गाउँपालिका वडा नं १ बडहरी टोल स्थित नरगीबडहरी सडक खण्डमा सोही ठाउँका ३२ वर्षीय यादवको हत्या गरिएको थियो। प्रहरीको प्रारम्भिक अनुसन्धानमा स्थानीय अजयकुमार साह र दिपेन्द्रकुमार यादवले राम शंकर यादवलाई कर्तव्य गरी हत्या गरेको घटनामा देखिएको छ । कर्तव्य ज्यान मुद्दा शीर्षकमा थप अनुसन्धान भइरहेको प्रहरीले जनाएको छ । यादवको अघिल्लो शुक्रबार हत्या भएको थियो। चुनावमा मत कम आएको विषयमा उनीहरुबीच विवाद हुँदा घटना भएको स्थानीयले बताए।
चिसो बढेसँगै सुनसान बन्दै सगरमाथा क्षेत्र,"सोलुखुम्बु : विश्वको प्रमुख पर्यटकीय गन्तव्य सगरमाथा क्षेत्र बिस्तारै सुनसान बन्दै गएको छ। पर्यटकीय सिजन सकिएर चिसो मौसम सुरु भएसँगै खुम्बु क्षेत्र सुनसान बन्दै गएको हो। केही समय अघिसम्म पर्यटकले खचाखच भरिएका विमानस्थल, होटल, लज, क्याम्पिङ साइट, चौतारा, बाटो तथा दृश्यावलोकन गर्ने स्थलहरु अहिले सुनसान बनेका छन्। पर्यटनको मध्य सिजनमा एकैपटक धेरै पर्यटकको आगमन हुँदा सेवा दिनसमेत धौ धौ परेका यहाँका होटल व्यवसायीहरुलाई समेत यतिखेर फुर्सद मिलेको स्थानीय होटल व्यवसायी दामु शेर्पाले बताइन्। केही हप्ता अघिसम्म विदेशी पर्यटक, पर्यटकको भारी बोक्ने चौपाया तथा भरियाको ताँतीले भरिभराउ खुम्बु क्षेत्र अहिले शान्त छ। सिजनमा आवातजावतसमेत अवरुद्ध हुने साँघुरा बाटोघाटोमा अहिले सिमित पर्यटक मात्रै भेटिने गरेको पर्यटन व्यवसायी लामाकाजी शेर्पाले बताए। सगरमाथा राष्ट्रिय निकुञ्जको कार्यालय नाम्चेको तथ्यांक अनुसार पछिल्लो एक सातामा १३ सय ९० जना पर्यटक भित्रिदा २१ सय ७ जनाले खुम्बु छोडेका छन्। सिजनमा दैनिक ७ सय जनासम्म पर्यटक भित्रिएको खुम्बुमा अहिले भित्रिने पर्यटक न्यून रहेको निकुञ्जका सुचना अधिकारी मनोज मण्डलले जानकारी दिए। पर्यटकको अवगमन न्यून भएसँगै निकुञ्ज चेकपोष्टका कर्मचारीहरु पनि केही फुर्सदिला बनेको निकुञ्जको कार्यालयले जनाएको छ। सिजनमा अत्यन्तै चाप हुने भएकाले सिजन सकिएपछि घुम्नका लागि अधिकांश व्यवसायी तथा होटल सञ्चालकहरु बाहिर निस्कने गरेका छन्। यस क्षेत्रका नागरिकहरुको मुख्य आम्दानीको स्रोत नै पर्यटन भएकाले सिजन सकिएसँगै उनीहरु फुर्सदिला बनेका हुन्। सिजनमा कडा मेहनत गर्ने र अफसिजनमा रमाइलो, घुमफिर,भ्रमण लगायतका कार्यमा समय बिताउनु यहाँका नागरिकहरुको विशेषता जस्तै बनेको छ।"
जहाज ढिलो हुँदा विमानस्थलमा तोडफोड,विराटनगर : विराटनगर विमानस्थलमा सोमबार राति तोडफोड भएको छ। जहाज ढिलो हुँदा गन्तव्यमा पुग्न समस्या भएको भन्दै आक्रोशित बनेका यात्रुले तोडफोड गरेका हुन्। श्री एयरलाइन्सको जहाजमार्फत काठमाडौं जानलाई ७६ जना यात्रु तयारी अवस्थामा थिए। उनीहरुलाई साँझ ७:३० बजेको उडान समय दिइएको थियो। लगभग १ घण्टाअघि नै यात्रुहरु विमानस्थलल पुगेका थिए। तर ३ घण्टासम्म विमानस्थलमै प्रतीक्षा गर्नु परेको र समयमै उडान नभएको भनेर आक्रोशित बनेका यात्रु तोडफोडमा उत्रिएका हुन्। साँझ ७:३० बजेको उडान समय दिइएको भए पनि जहाज ८:४५ बजेतिर मात्रै आइपुग्यो। अवतरण गर्नेवित्तिकै प्राविधिक समस्या देखिएको भनेर उक्त जहाज विराटनगर विमानस्थलमै रोकिनुपर्ने अवस्था आएको जानकारी श्री एयरलाइन्सले यात्रुलाई गरायो। यात्रु लिन आएको जहाज काठमाडौं फर्कन नसक्ने भनेर अर्को जहाज आउँदै गरेको जानकारी माइकिङमार्फत गराइयो। विमानस्थल प्रमुख रेन्जी शेर्पाले अर्को जहाज आइपुग्न केही समय लागेपछि गन्तव्यमा पुग्न ढिलो भएको भन्दै यात्रु तोडफोडमा उत्रिएको जानकारी दिए। उनका अनुसार राति ९:३० बजेतिर यात्रुले तोडफोड गर्दा प्रस्थान कक्षको सिसा फुटेको छ। स्थितिलाई नियन्त्रणमा लिन प्रहरी परिचालन गरिएको थियो। काठमाडौंबाट केहीबेरमै आइपुगेको अर्को जहाजले यात्रु लिएर गएपछि अवस्था साम्य भएको शेर्पाको भनाइ छ। उनका अनुसार काठमाडौंको मौसम ढिलो खुलेकाले सोमबार बिहानैदेखि उडानमा ढिलाइ भइरहेको थियो। तोडफोडबाट विमानस्थलमा सामान्य क्षति पुगेको शेर्पाले बताए।
पाखाकी कान्छीको आँसु,"खाना, नाना, छाना, शिक्षा र स्वस्थ मानिसका आधारभूत आवश्यकता हुन्। लोक कल्याणकारी राज्यले जनताका यस्ता आधारभूत आवश्यकतालाई निःसर्त लागू गराउन खोज्छ। गैरजिम्मेवार, स्वार्थी र कपटपूर्ण राजनीति भएको मुलुकमा लोककल्याणकारी कदमको अपेक्षा गर्नु निरर्थक हुन्छ। आज कुनै कमजोर आर्थिक अवस्था भएको नागरिकलाई कुनै ठूलो रोग लाग्यो भने कि त कसैको दयाको भीख माग्नुपर्ने हुन्छ कि त टुलुटुलु हेरेर मृत्युलाई पर्खिनुपर्ने बाध्यता हुन्छ। क्यान्सर एउटा त्यस्तो घातक रोग हो जुन लागेपछि धनीलाई पनि गरिब बनाउँछ। कमजोर आर्थिक अवस्था हुनेहरूको त धन पनि सकिन्छ, ज्यान पनि। स्वास्थका कारणले ज्यान र धन दुवै सकिन लागेकी एउटी त्यस्तै कान्छीको वास्तविक कथा यहाँ प्रस्तुत गरिँदै छ। भक्तपुरको च्याम्हसिँह, सुडाल, कलममसी हुँदै नगरकोट जाने बाटोको खण्डमा एउटा ठूलो पीपलबोट छ। त्यस नजिकै टिनकोे छानो भएको एउटा सानो एकतले घर छ। उनको कान्छा नाम गरेका श्रीमान् पहिल्यैदेखि एक्लै बस्ने र टोलाउने गर्थे। सायद त्यही भएर उनको घर अरू गाउँलेको भन्दा पर र एकान्त ठाउँमा रहेको पाखाबारीमा बन्यो। पाखाबारीमा घर बनाएको हुनाले अम्बिकालाई सबैले पाखाकी कान्छी भन्न थाले। तिनै पाखाकी कान्छी एक्लो संघर्ष गरेर जीवनको गाडी घिसारिरहेकी थिइन्। उनका श्रीमान् मानसिक रोगी थिए, छन्। उनी छ सन्तानकी आमा भइन्। सबैलाई दुःखम् सुखम् हुर्काइन् बढाइन्। भएको थोरै जग्गाजमिनमा सागपात र अन्न रोपेर अनि गाईबस्तु पालेर उनको जीविका जसोतसो चल्दै थियो। छोरीहरू हुर्केका थिए। श्रीमान्ले केही काम नगरे पनि दिनभर दैलो कुरेर बस्थे। उनी बनिबुतो र किस्मत गरेर जीवन धान्ने लेठो गर्थिन्। यही वर्षको तीजमा उनलाई अचानक रिँगटा लाग्यो। शरीर कमजोर र शिथिल भयो। बेहोस भएर ढलिन्। उनलाई अस्पताल लगियो। उनको रोग पत्ता लाग्यो। उनलाई रक्त क्यान्सर भएको रहेछ। जो होचो उसैका मुखमा घोचो। जो कमजोर उसैमाथि बज्र प्रहार। जो सोझो उसैको उठीबास। यस्तो देख्दा लाग्छ यो दैव भन्ने कुनै तŒव छैन यो चराचरमा। नत्र दुःखीलाई नै दुःख किन ? पीडितलाई नै पीडा किन ? राज्यले पनि गरिबका नाउँमा अनेक योजना ल्याउँछ। यस्ता असाध्यै रोग लागेका गरिबलाई निःशुल्क उपचार गर्ने नीति किन लिँदैन ? कान्छीको उपचार गर्दा उनको १५ लाखभन्दा बढी पैसा सुलिइसकेको छ। एकचोटि केमो चलाउँदा ५६ हजार खर्च हुने रहेछ। यो जाँच, त्यो जाँच। यता जाऊ, त्यता जाऊ। यो खाऊ त्यो खाऊ। दिनको लगभग तीन हजारको औषधि खानुपर्ने रहेछ। यसरी पैसाको खोलो बगिरहेको छ। यति खर्च गर्दा पनि रोग निको हुन्छ भन्ने केही ग्यारेन्टी छैन। सास छइन्जेल आस भनेझैं उपचार नगरी बस्न पनि भएन। सधैं पीडा सहेर बस्न पनि त सकिँदैन। अहिलेसम्म ऋणपान गरेर जेनतेन उनको उपचार चलिरहेको छ। सुनेअनुसार कसै कसैले उनको घरबारीमा समेत आँखा गाडिसकेका छन्। बाध्यतामा परेकालाई कन्याइकन्याई लुट्ने एकथरी मानिसको धन्दा जो हुन्छ। कान्छीको ज्यान के हुन्छ थाहा छैन तर उनको भए नभएको धन पनि निख्रिँदै छ। त्यसमाथि पहिल्यैदेखि आधा जीउ भएको उनका श्रीमान्को चिन्ता छँदै छ। यस्तो बेलामा उनलाई साहस, ढाडस र सहयोगको खाँचो छ तर यस्तो हुन सकिरहेको छैन। अहिले उनी घरमै बसेर नियमित अस्पताल धाउँदै छिन्। हप्ता हप्ता र कहिले त दुईतीन दिनमा अस्पताल धाउनुपर्छ। एम्बुलेन्सले समेत अस्पताल लगेर ल्याएको तीन हजार लिने रहेछ। अहिले केही दिन अघिदेखि भने चाँगुनारायण नगरपालिकाले उनलाई निःशुल्क एम्बुलेन्सको व्यवस्था गरेको रहेछ। गज्जबको अनुभूति के भयो भने मुलुकमा चुनावको चाड आयो। उनको घरदैलो भएर सयौं नेता कार्यकर्ता हिँडे। ती सबै माग्न मात्रै आए। तिनले दिने कुरा गरेनन्। अपवादलाई छोडेर तिमीलाई के भएको छ समेत भनेर कसैले सोधेन। सोध्नेले पनि हामीलाई भोट दियौ भने मात्रै यसो यसो गरिदिउँला भने। सबैलाई जित्नु छ। आफ्नो मान्छेलाई जिताउनु छ। कुनै पद हत्याउनु छ। वा ठेक्कापट्टा हात पार्नु छ। अपराधीलाई छुटाउनु छ। हरे ! हामीले कस्तो समाज बनायौं ! रोगमा पनि राजनीति ! लासमा पनि राजनीति ! म आफैं पिताजीको किरियामा थिएँ। तेह्रौं दिनको पुण्यतिथिका दिन मैले कान्छीका बारेमा थाहा पाएँ। आफैं थकित, पीडित र प्रताडित मैले के नै गर्न सक्थें ? दुई दिनपछि कान्छीलाई भेट्न गएँ। म जाँदा उनी अस्पतालमा केमो चढाउन गएकी रहिछन्। उनका श्रीमान्सित केही बातचित गरें। सोधेका प्रश्नको उनी एकोहोरो जवाफ दिन्थे। उनलाई चोट, पीडा र मर्मको मतलब छैन। उनी पूर्ण रूपमा श्रीमतीमाथि निर्भर रहेछन्। थाहा छैन कान्छीलाई तलमाथि पर्यो भने उनको जीवनको डुंगा कुन भुँमरीमा पर्ने हो। करिब दुई घण्टाको पर्खाइपछि कान्छीसित भेट्ने मौका मिल्यो। उनी लगातार खोकिरहेकी थिइन्। अर्को थप रोगले पनि समातेको रहेछ। उनलाई निमोनिया पनि भएछ। उनको उपचार गर्ने डाक्टर सापलाई भेटेर वास्तविकता बुझ्न मन लागेको थियो। डाक्टर सापको नम्बर भनेर कसैले दिएको नम्बरमा डायल गरें। अर्कै मानिसले फोन उठाए। डाक्टरलाई भन्नु र मलाई भन्नु एउटै हो के छ भन्नुस् भने। सायद उनी डाक्टरका असिस्टेन्ट थिए कि। मैले कान्छीका बारेमा जिज्ञासा राख्दा उनले भरेसम्म तपाईंलाई सबै डिटेल उपलब्ध गराउँला भने। मैले तीन दिनसम्म पर्खिएँ तर त्यो भरे कहिल्यै आएन। मैले कान्छी सामु केही प्रश्न गरें। कसरी यस्तो भयो ? सुरुमा कुनकुन लक्षण (कुलक्षण) देखिए ? अहिले कसरी उपचार हुँदै छ ? कसले कति ऋण दियो ? यी सबै प्रश्नको एउटै जवाफ आयो। त्यो हो आँसु। केबल आँसु। यस्ता रोगीका लागि लेख लेखेर चन्दा उठाएर वा रोइकराई गरेर केही रकम उठाउन सकिन्छ ? प्रश्न उठ्न सक्छ, कति जनाका लागि गुहार माग्ने ? के आफ्ना नागरिकलाई निःसर्त उपचार गरी बचाउने दायित्व राज्यको होइन ? अब राज्यलाई एकछिन भुलौं। मनकारी दातामा मेरो आग्रह छ, कान्छीलाई तपाईंको सहयोगको खाँचो छ। कान्छीलाई आफ्नोभन्दा पनि आधा जीउ बाँचिरहेका उनका श्रीमान्को चिन्ता छ। हार्दिकताका साथ अनुरोध, मन ठूलो बनाएर उनै कान्छीका लागि केही गरौं। राज्यले पनि गरिबका नाउँमा अनेक योजना ल्याउँछ। यस्ता असाध्यै रोग लागेका गरिबलाई निःशुल्क र निःसर्त उपचार गर्ने नीति किन लिँदैन ?"
विकल्पसहित व्यवस्थापन गर भन्दै सुकुमबासी आन्दोलित,"काठमाडौं : थापाथलीस्थित सुकुमबासीहरुले आज पनि विरोध प्रदर्शन जारी गरेका छन्। उनीहरुले मंगलबार बिहान काठमाडौं महानगरपालिकाको कार्यालयमा प्रदर्शन गरेका छन्। डोजर आतंक बन्द गर,उठिबास बन्द गर भन्दै महानगरमा पुगेर उनीहरुले चर्को नाराजुलुश गरे। अहिले उनीहरु महानगरपालिकाबाट फर्केर थापाथलीतिर जाँदैछन्। प्रदर्शनकारीहरुले बालेन शाह राजीनामा दे, उचित विकल्पसहित व्यवस्थापन गर,बसोबासको आधारमा लालपुर्जा वितरण गर,उठिबास बन्द गरजस्ता नारा लगाएर प्रदर्शनमा उत्रिएका छन्। सोमबार सुकुमबासी बस्ती हटाउन गएको सुरक्षासहितको महानगरपालिको टोलीमाथि बस्तीका बासिन्दाले ढुंगामुढा प्रहार गरेका थिए। सोही क्रममा प्रदर्शनकारी र प्रहरीबीच झडप हुँदा काठमाडौं महानगर सुरक्षा बलका प्रमुख राजु पाण्डेसहित १८ प्रहरी घाइते भएका थिए। उनीहरु हँसिया,लाठीलगायतका घरेलु हतियार बोकेर प्रदर्शनमा उत्रिएका थिए। अधिकार सम्पन्न बागमती सभ्यता एकीकृत विकास समितले नदी तथा खोला किनारालगायतका विभिन्न स्थानमा रहेका सुकुमबासी बस्ती हटाउन थालेको हो।"

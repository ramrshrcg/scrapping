शीर्षक,विवरण
अझै कति पालमै बस्ने ?,"जाजरकोट र रुकुमपश्चिममा भूकम्प जानसाथ देशका ठूलठूला पदाधिकारी स्थलगत भ्रमणमा गए । त्यहाँ उनीहरूले जे देखे त्यस हिसाबले तुरुन्तै प्रभावितको उद्धार हुने आशा गरिएको थियो । ०७२ सालको गोरखा भूकम्प जस्तो गरी दर्जनौं जिल्ला पनि प्रभावित भएका थिएनन् । २ जिल्लाका केही हजार नागरिकको आवास राज्यले तुरुन्तै बनाउनुपर्ने हो । तर, अझै पनि भूकम्प प्रभावितको ओत भनेको त्रिपाल बनिरहेको छ । सरकारले अस्थायी आवास पनि बनाउन सकेको छैन । अस्थायी आवासका लागि संघीय सरकारले कतिपय पालिकाहरूलाई पैसा पनि पठाइसकेको छ । तर, लाभग्राही सबैले भने त्यो पैसा पाउन सकेनन् । प्रक्रिया नै पूरा गर्न पालिकाहरू चुकेका छन् र भूकम्प प्रभावितहरू रित्तो हात भइरहेका छन् । सरकारी वा हाम्रो राज्यको काम कति सुस्त छ भने अझै पनि लाभग्राहीको नाम संकलन भइरहेको बताइन्छ । १७ कात्तिकमा गएको भूकम्पका प्रभावित आजसम्म पनि खोजबिन गर्न नसक्नु र विवरण संकलन जारी छ भन्नु लाचारीकै हद हो । सोही कारण देखाएर रुकुमपश्चिमका २०औं हजार प्रभावितलाई अस्थायी आवासविहीन बनाइएको छ । जाडोको बेला त्रिपालको बास हुँदा २ दर्जनभन्दा बढीले त ज्यानै गुमाइसके । त्यसको जिम्मेवारी वास्तवमा राज्यले लिनुपर्छ । भूकम्प प्रभावितलाई खासमा नयाँ घरकै लागि सरकारले तत्कालै काम थाल्नुपर्नेमा अस्थायी आवासकै लागि यतिका ढिलासुस्ती र बिलम्ब भएपछि भूकम्प प्रतिरोधी घरचाहिँ कहिले र कसरी बन्ला ? आशा पनि गर्न नसकिने संकेत सरकारकै कामले गरेको छ । यो निकै विबडम्बनाको कुरा हो । यसरी राज्य गैरजिम्मेवार बन्न पाउँदैन । स्वयंसेवकै परिचालित गरेर हुन्छ वा राष्ट्र सेवक कर्मचारी, सेना प्रहरी लगाएर भए पनि सरकारले भूकम्प प्रभावितका लागि कम्तीमा अस्थायी आवास युद्धस्तरमा गर्नुपर्छ । बैंक एउटामात्रै भएका कारण पैसा उपलब्ध गराउन नसकिएको, विवरण संकलन हुँदै गरेको जस्ता जवाफ जसरी सरकारी अधिकारीहरूले दिइरहेका छन्, त्यो काम नगर्ने बाहनाभन्दा केही पनि होइन । दुर्गमका बासिन्दामाथि सरकारले गरेको एक किसिमको चरम अत्याचार नै हो ।"
बढ्यो धान उत्पादन,"भोजपुर : भोजपुरमा यो वर्ष धान उत्पादनमा वृद्धि भएको छ। यो वर्ष कुल १६ हजार ७ सय ३५ हेक्टरमा गरिएको धानखेतीमा कुल ४९ हजार ५ सय ३४ टन धान उत्पादन भएको हो। कृषि ज्ञान केन्द्र भोजपुरका अनुसार गत वर्ष १६ हजार ८ सय २६ हेक्टरमा कुल ४९ हजार ४ सय ६७ टन धान उत्पादन भएको थियो। कार्यालयका अनुसार यो वर्ष प्रतिहेक्टर २९६ टन धान उत्पादन भएको छ। समयमा रासायनिक मलको सहज वितरण र उन्नत जातका बिउबिजनको सुलभता हुन सके चामल आयात गर्नुपर्ने समस्या कम हुने किसान सुनाउँछन्। भोजपुर नगरपालिका ५ का स्थानीय कृषक कविराज राईले किसानका लागि रोपाइँको सिजनअगावै उन्नत बिउबिजन र मल पाउन सके चामलमा परनिर्भरता हट्ने सुनाए। धान रोप्ने बेला बिउ र मल पाउन सकिँदैन, नत्र त बाहिरबाट भित्रिने चामल किनेर खानुपर्ने बाध्यता हट्थ्यो, उनले भने, यसका लागि नगरपालिका र वडाले सहजीकरण गरिदिए किसानलाई खेती मुस्किल नपर्ने थियो। यो वर्ष पर्याप्त सिँचाइ, रोगव्याधि तथा प्रतिकूल मौसम कम भएकाले धान उत्पादनमा वृद्धि भएको ज्ञान केन्द्र भोजपुरका प्रमुख गणेश खत्रीले जानकारी गराए। केन्द्रको तथ्यांकअनुसार हतुवागढी गाउँपालिका र षडानन्द नगरपालिकाका विभिन्न क्षेत्रमा बाँझिएका र अन्य अन्नबाली हटाएर धानखेती गरिएकाले पनि धान उत्पादनमा वृद्धि आएको हो। जिल्लाको कुल उत्पादनले कुल जनसंख्याको ३७ प्रतिशतलाई मात्र वर्षभरि खान पुग्छ। जिल्लाको कुल २० हजार १ सय ३ हेक्टरमा धानखेती गरिने भए पनि कुल ४ हजार ७ सय २५ हेक्टर खेत बाँझिएका छन्। धानका लागि पकेट क्षेत्र मानिने साङपाङ, देउराली, दिङ्ला, हेलौँछा, बोया, प्याउली, तिवारीभन्ज्याङ, चरम्बीलाई मानिन्छ। त्यसैगरी, याङपाङ, चम्पे, मानेभन्ज्याङ, बैकुण्ठे, बासीखोरा, रानीबास, बालंखा, दुम्माना, हसनपुर, अन्नपूर्ण, छिनामखु, नागी, खावा, दिल्पा र सिद्धेश्वर, गुप्तेश्वर, बोखिम, भोजपुर, टक्सार, भैंसीपंखामा पनि धानखेती बढी हुन्छ। यहाँ स्थानीय अट्टे, जिरा मसिना, मन्सुली, पोखरेली, बासमती जातका धानखेती हुने गरेको छ। भोजपुरमा कृषकले बासमती, खुमल, अटे, सानोमसिना, बेलजिरे, बेलकुटी, पोखरेली मसिनालगायतका स्थानीय प्रजातिको धानबाली लगाउने गरेका छन्।"
हार्नेले जित्नेलाई सहयोग गर्नुपर्छ,"काठमाडौं : कांग्रेस सभापति शेरबहादुर देउवाले पार्टीमा वरीयताको विवाद अन्त्यका लागि महाधिवेशनमा हार्नेले जित्नेलाई सघाउनुपर्ने धारणा सार्वजनिक गरेका छन्। शनिबार काठमाडौंमा भएको पार्टीको पहिलो बागमती प्रदेश सम्मेलनमा देउवाले यस्तो बताएका हुन्। देउवाले भने, अहिलेको अवस्थामा हाम्रा साथीहरूबीच मेलमिलाप हुन जरुरी छ। अधिवेशनमा प्रतिस्पर्धा हुन्छ, जित र हार हुन्छ। आज जित्नेले पनि भोलि सधैं जितिरहिन्छ भन्ने हुँदैन। जित्नेले हार्ने साथीसँग सहयोग लिने, हार्नेले जित्नेलाई सहयोग गरेको खण्डमा भोलिका दिन मेलमिलाप गर्न सहयोग पुग्नेछ। देउवाले राष्ट्र अहिले दोधारमा उभिएको बताउँदै भने, यो अवस्थामा कांग्रेसले नेतृत्वदायी भूमिकामा बसेर नेपाललाई समावेशी समानुपातिक व्यवस्था र लोकतान्त्रिक व्यवस्था नेपालमा स्थापित गरेको हो। देउवाले अगाडि भने, आज यो व्यवस्थाका कारण आदिवासी जनजाति, अपांगता भएकाहरूको प्रतिनिधित्व हुने व्यवस्था भएको छ । यस्तो व्यवस्थामा कुनै पनि पार्र्टीको बहुमत नआउने भए पनि कांग्रेस ठूलो पार्र्टी भएको बताए। उनले ग्रास रुटदेखि नै कांग्रेसलाई बलियो बनाउन लाग्न सबैलाई आग्रह गरे। कांग्रेसका प्रवक्ता एवं अर्थमन्त्रीसमेत रहेका डा प्रकाशशरण महतले पार्र्टीभित्र एकता र सद्भावको खाँचो रहेको बताए। उनले वडादेखि केन्द्रसम्म नै पार्र्टी सबै एकताबद्ध भएर अघि बढेको अवस्थामा नेपाली कांग्रेसलाई बहुमत ल्याउन कसैले रोक्न नसक्ने बताए। उनले कांग्रेसकै नेताहरूले पार्टी र नेतृत्वका विषयमा टीकाटिप्पणी गर्दा समस्या सिर्जना भएको भन्दै, केन्द्रमा छलफल भइरहेको छ र सर्वसम्मत निर्णय पनि भइरहेको छ। यो निर्णय हामीले एक स्वरमा जनताको बीचमा लिएर जानुपर्नेछ। हामीभित्र एउटा निष्कर्ष निकालेपछि अलगअलग कुरा गर्नु पार्र्टीका लागि घातक हुन्छ। उनले आफू धेरै नकारात्मक परिस्थितिमा अर्थमन्त्री बनेको भए पनि सुधारका लागि निकै ठूलो प्रयास गरेको भन्दै धेरै नकारात्मक परिस्थिति भएको अवस्थामा म अर्थमन्त्री बनेको थिएँ, बजेट बनाउने समय मसँग दुई महिना पनि थिएन। ओलीजीको समयभन्दा अगाडिदेखि नै समस्या चुलिन थालेको थियो। बिना प्राथमिकताका ठेक्कामुखी आयोजनाहरू अगाडि बढाइएको थियो। समस्याको पहाड थियो। कोभिडका बेला मौद्रिक नीति सरल बनाइयो, ऋण उपयोग गर्ने ठाउँ नै थिएन। कार्यक्रममा बोल्दै कांग्रेस महामन्त्री विश्वप्रकाश शर्माले अब पनि प्रदेशको विषय उठाउँदै प्रदेशहरूलाई अधिकार दिन ढिलाइ गरे कांग्रेसले सिंहदरबार घेर्ने बताए। शर्माले भने, सरकारलाई प्रदेशलाई अधिकार प्रत्यायोजन गर्नेसम्बन्धी कानुन फागुनभित्र ल्याइसक्नुपर्छ। प्रदेशलाई अधिकार नदिने हो भने कांग्रेसले सिंहदरबार घेर्छ। शर्माले भने, प्रदेशलाई अधिकार सम्पन्न बनाउनुपर्छ। त्यसका लागि संघीय सरकारले कतिपय कानुनहरू जारी गरिहाल्नुपर्छ। संघले कानुन फागुनसम्म नल्याए। कांग्रेसले महासमिति बैठकबाट यो विषयमा निर्णय गर्छ। शर्माले सबै प्रदेशमा एउटै कुरा सुनिएको भन्दै, सबै प्रदेश सम्मेलनमा जाँदा निरन्तर एउटै कुरा आएको छ, त्यो के भने प्रदेश बन्यो अधिकार दिइएन। प्रदेशले कानुन मागेका हुन्। त्यो दिन सकिन्छ कि सकिँदैन ? त्यो दिन नसकिने कारण के छ ? शर्माले भने। संघीय सरकारले कानुन बनाइदिँदा प्रदेश र स्थानीय तहहरू शक्तिशाली हुने भनेर कानुन बनाउन ढिलाइ गरिएको भए त्यो गलत हुने बताए। पार्टीका उपसभापति तथा कानुनमन्त्री धनराज गुरुङले संसद्् सुचारु हुन ढिलो भए अध्यादेशमार्फत संघीय निजामती ऐन ल्याउने बताएका छन्। उनले संसद्् सञ्चालन हुन ढिलो भए अध्यादेशमार्फत संघीय निजामती ऐन ल्याउने बताएका बताए। संघीय प्रहरी ऐन, संघीय कर्मचारी ऐन र शिक्षा विधेयकहरू संसद्् सञ्चालन हुन ढिलो भए अध्यादेशमार्फत ल्याउने बताए। स्थानीय तहलाई अधिकार सम्पन्न बनाउन छिट्टै संघीय कानुनहरू पारित गर्ने तयारीमा रहेको पनि प्रष्ट पारे। नेता प्रदीप पौडेलले निर्वाचन प्रणालीको प्रसँग निकाल्दै भने, दलहरूलाई दुई तिहाई बहुमत ल्याउन निर्वाचन प्रणाली फेर्नुपर्ने कुनै आवश्यकता छैन। कार्यशैलीमा सुधार भए बहुमत ल्याउन निर्वाचन प्रणाली बाधक हुँदैन। सम्मेलनमा कांग्रेसकै नेताहरूले समानुपातिक निर्वाचन प्रणालीका कारण बहुमत आउने अवस्था नरहेको भनेपछि नेता पौडेलले समानुपातिक निर्वाचन प्रणाली कुनै पनि दलका लागि बहुमत ल्याउने बाधक नभएको बताएका थिए। पौडेलले अगाडि भने, बहुमत ल्याउनका लागि निर्वाचन प्रणालीले कुनै बाधा पुयाएको छैन। यही निर्वाचन प्रणालीमा पनि बहुमत ल्याउन सकिन्छ। तर, सरकारमा गएर राम्रो काम गर्नुपर्छ। यदि कांग्रेसले सम्हालेको सरकारले सबै खाले भ्रष्टाचारको अन्त्य गर्छ भने म ठोकुवा गरेर भन्छु, कांग्रेसले बहुमत ल्याउँछ। उनले कांग्रेसलाई सुधार गरेर अघि बढाउन पार्र्टीको विधानका व्यवस्थाहरूमा सुधार ल्याउनुपर्ने भन्दै, नेपाली कांग्रेस मास बेस्ड पार्र्टी हो, क्याडर बेस्ड पार्र्टी होइन। हामीले अब पार्र्टीलाई कस्तो बनाउने हो ? त्यसबारे छलफल गर्न ढिला भइसकेको हो जस्तो लाग्छ। पार्र्टीलाई गुट र उपगुटले खण्डहर बनाएको छ। यदि हामीले यसलाई सुधारेर लैजाने हो भने हामीले पार्र्टीलाई मास बेस्ड पार्र्टीको रूपमा अघि बढाउनुपर्छ, त्यसकालागि पार्र्टीभित्रको गुटबन्दीलाई अन्त्य गर्नुपर्छ । मास बेस्ड पार्र्टी बनाउने हो भने सबै कुरा पार्टीका क्रियाशील सदस्यले गर्न पाउने व्यवस्था गर्नुपर्छ। किनभने अहिलेको प्रतिनिधिमूलक भोट गर्ने व्यवस्थाले पार्र्टीभित्र गुटबन्दी बढाएको छ। तलदेखि माथिसम्म आफ्ना गुटका मान्छे निर्वाचित गरेर हामी सत्तामा पुग्ने खेल गरिरहेका छौं। तर, ८ लाख ६० हजार क्रियाशीलले भोट हालेर सभापति र महामन्त्री चुन्ने हो भने कसैले कसैलाई कानेखुसी गर्न सक्दैन, गुटबन्दीको अन्त्य हुन्छ। उनले पार्टीमा एउटै मान्छे दोहोरिनुको राम्रो नहुने बताउँदै भने, विधानमा यति समयसम्म उसले यति काम गर्नुपर्छ भनेर लेखिएको छ, तर त्यसो गरिएन भने के हुन्छ भनेर लेखिएको छैन, त्यसकारण अहिलेसम्म जिम्मेवारी पाएको मान्छेले केही नगरे पनि केही भएन। राजनीतिमा अब क्षमताको आवश्यकता परेको भन्दै अगाडि भने, म ३० वर्षदेखि राजनीति गरिरहेको छु। तर, ३० दिनअघि आएको साथीले मलाई जित्छ भने मैले चुप लागेर बस्न सक्नुपर्छ। अबको राजनीति कन्टेण्टले गर्ने हो। कन्टेन्टमा अर्को साथीले जित्छ भने मैले कांग्रेसका लागि छोडिदिनुपर्छ ।"
डीडीसीको दूध किन बिकेन ?,"इलाम : विराटनगर दुग्ध वितरण आयोजनामा अहिले घिउ र पाउडर गरेर १ सय ३३ टन दुग्ध पदार्थ स्टकमा छ। भण्डारण कक्ष कुनै खाली छैनन्। बिक्री ठप्प भएपछि आयोजनालाई दैनिक संकलन हुने दुग्ध व्यवस्थापन झनै चुनौतीपुण बन्दै गएको छ। दुग्धपदार्थ बिक्री नभएपछि आयोजनाले कृषकबाट खरिद गरेको दूधको पुस महिना देखिको ३० करोड रुपयाँ भुक्तानी दिन सकेको छैन। आयोजनाले इलाम, झापा, धनकुटा, तेह्रथुम र विराटनगरका स्थानीय कृषकबाट दैनिक २२ हजार लिटर दूध संकलन गर्ने गरेको छ भने अन्य आयोजनाबाट १५ हजार लिटर खरिद गरेर दैनिक ३७ हजार लिटर दूध जम्मा गर्ने गरेको आयोजनाले जनाएको छ। जम्मा भएको दूधमध्ये दैनिक ५ हजार लिटर स्थानीय बजारमा हुने गरेको छ भने अरू प्रशोधन गरेर घिउ र पाउडर दूध बनाउने गरेको आयोजना प्रमुख परमेश्वर चौधरीले बताए। आयोजनाले केन्द्र सरकारसँग ऋण लिएर किसानको दूधको रकम भुक्तानी गर्ने प्रयास गरिरहेको छ। दुग्ध पदार्थ बिक्री नहुँदा मिल्क होलिडे सुरु हुने त्रासमा कृषक पर्न थालेका छन्। घिउ र छुर्पी बिक्री नभएपछि निजी क्षेत्रका डेरीलेसमेत किसानको दूधको भुक्तानी दिन ढिला गर्न थालेपछि कृषकहरू अप्ठ्यारोमा परेका छन्। दैनिक सय लिटर दूध बिक्री गर्दै आएका इलामको सूर्योदय नगरपालिका११ माघेका कृषक डिल्लीराम खतिवडाले घिउ छुर्पी बिक्री नभएपछि निजी डेरीहरूले दूधको मूल्य प्रतिलिटर १० रुपैयाँसम्म घटाएर भुक्तानी गर्न थालेको बताए। उनले भने, अहिले किसानले ५० रुपैयाँ प्रतिलिटरमा दूधको मूल्य पाउन थालेका छन्। यसअघि गुणस्तरको आधारमा प्रतिलिटर ७० रुपैयाँसम्म दूधको मूल्य पाएका थिए। कतिपय निजी डेरीले दुग्ध बिक्री गर्ने कृषकलाई मासिक घिउ खरिद गर्नुपर्ने नियम लगाएका छन्। दैनिक पाँच लिटर दूध बिक्री गर्ने कृषकले मासिक रूपमा १ किलो घिउ खरिद गर्नुपर्ने नियम लगाएपछि पशुलाई दाना खुवाउन पनि ऋण काड्नु पर्ने अवस्था आउन लागेको कृषक खतिवडाले बताए। आयोजनाले पनि घिउ, पाउडर दूधको बिक्री सहज नभएसम्म किसानको दूधको मूल्य भुक्तानी सहज नहुने जनाएको छ। आयोजना प्रमुख चौधरीले दूधको भुक्तानी दिन नसकेको भन्दै सहजी करणका लागि कोसी प्रदेशलाई गुहारेका छन्। पछिल्लो समय निजी डेरीले दूध खरिद गर्न आनाकानी गर्न सुरु गरेपछि दुग्ध संकलन गर्ने सहकारी र कतिपय निजी डेरीले क्षमताभन्दा बढी दूध खरिदका लागि दबाब दिन थालेको बताए। सूर्योदय नगरपालिका१२ का कृषक भूपेन्द्र गड्तौलाले आयोजनाले कृषकको दूध खरिद गर्न अस्विकार गर्न नमिल्ने बताए। उनले भने, डीडीसी सरकारको निकाय हो, उसले किसानको दूध खरिद गर्दिन भन्न मिल्दैन। आयोजना प्रमुख चौधरीले आयोजनालाई छोडेर निजी डेरीसँग कारोबार गर्न थालेका दुग्ध कारोबार गर्ने सहकारीले आयोजनामै दूध पठाउन थालेपछि क्षमताले धान्न नसक्ने अवस्था आउन लागेको बताए। गत जेठ महिनादेखि आयोजनामा दूध बिक्रीको चाप बढ्न थालेको हो। आयोजनाले इलामबाट दैनिक ८ हजार लिटर, झापाबाट ५ हजार लिटर, धनकुटाबाट ६ हजार लिटर, तेह्रथुमबाट २ हजार लिटर, आयोजना आसपासका कृषकबाट १ हजार लिटर र अन्य आयोजनाबाट १५ हजार लिटर दूध खरिद गर्दै आएको छ। डीडीसीको विराटनगर महानगरपालिका३ कञ्चनबारीमा रहेको आयोजनाले २०३० सालदेखि दुग्ध संकलन गर्दै आएको छ। पाँच बिघा क्षेत्रमा फैलिएको आयोजनाको दुग्ध स्टोर गर्ने क्षमता १ लाख लिटर छ भने प्रतिघण्टा पाँच हजार लिटर प्रशोधन गर्न सक्छ। गत वर्ष किसानको आकर्षण निजी डेरीतर्फ बढेपछि आयोजनाले अरू आयोजनाबाट दूध खरिद गरेर कारखाना चलाएको थियो। इलाम नगरपालिका१० का कृषक गोविन्द तिम्सिनाले भने आयोजनाले समयमा रकम भुक्तानी नगरेकै कारण कृषकले निजी क्षेत्रलाई दुग्ध बिक्री गरेको हो। आईएसओ सटिफाइट प्लान्टको मान्यता पाएको आयोजनाले २०५१ सालदेखि प्रतिदिन ५ मेट्रिक टन धुलो दूध उत्पादन गर्ने क्षमता राख्दछ। आयोजनाले यही संरचना धितो राखेर कर्जा लिएर किसानको बक्यौता भुक्तानी गर्ने तयारी गरेको आयोजनाले जनाएको छ। यसका लागि संघीय सरकारसँग समन्वय भइरहेको कोशी प्रदेश सरकारका प्रवक्ता एवं आन्तरिक मामिला तथा कानुनमन्त्री शमशेर राईले बताए। उनले भने, दूधमा देखिएको समस्या छिटो समाधान गर्न प्रदेश सरकारले केन्द्र सरकारसँग समन्वय गरिरहेको छ। उनले दुग्ध क्षेत्रमा देखिएको समस्या तत्कालीन र दिगो रूपमा समाधान गर्न काम भइरहेको जानकारी दिए। दुग्ध विकास संस्थानको तथ्यांकअनुसार अहिलेको सिजनमा देशभरबाट हाल दैनिक १ लाख ९३ हजार लिटर दुग्ध संकलन हुने गरेको छ। दुग्ध विकास संस्थानले विराटनगर, धनगढी, हेटौंडा, जनकपुर, काठमाडौं, लुम्बिनीलगायतका आयोजनाबाट दुग्ध संकलन, प्रशोधन र संकलन गर्दै आएको छ। विराटनगर आयोजनाले असोजदेखि चैतसम्मको फ्लस सिजन अथवा धेरै दुग्ध उत्पादन हुने समयमा दैनिक २० हजार लिटर दुग्ध संकलन गर्ने गरेको छ भने वैशाखदेखि भदौसम्मको लिन सिजनमा दैनिक १२ हजार लिटर दुग्ध संकलन हुने गरेको जनाएको छ। धादिङ आयोजनाले लिन सिजनमा २ हजारदेखि ३ हजार र फ्लस सिजनमा ६ हजार ५ सयदेखि ७ हजार लिटर दुग्ध संकलन गर्ने गरेको छ। हेटौंडा आयोजनाले लिन सिजनमा १२ हजार र फ्लस सिजनमा २८ हजार लिटर, जनकपुर आयोजनाले लिन सिजनमा २ हजार २ सय र फ्लस सिजनमा ५ हजार लिटर दुग्ध संकलन गर्ने गरेको छ। काठमाडांै आयोजनाले लिन सिजनमा ४५ हजार र फ्लस सिजनमा ८० हजार लिटर, लुम्बिनी आयोजनाले लिन सिजनमा १५ हजार र फ्लस सिजनमा ३५ हजार लिटर, दुग्ध उत्पादन बिक्री आयोजना लैनचौर आयोजनाले लिन सिजनमा ३ हजार र फ्लस सिजनमा ७ हजार लिटर र नेपालगञ्ज आयोजनाले लिन सिजनमा ४ हजार र फ्लस सिजनमा १२ हजार लिटर दुग्ध संकलन गर्ने गरेको सस्थानले जनाएको छ। अप्ठ्यारोमा कोशी विराटनगर आयोजनाले इलामको शान्ति डाँडा, पूवाखोला, बिब्ल्याटे, लक्ष्मीपुर, तीनघरे, फिक्कल, कुटी डाँडा, झापाको गरामनी, धनकुटाको हिले र चित्रेमा चिलिङ सेन्टरमास्थापना गरेर कृषकको दुग्ध संकलन गर्दै आए पनि दुग्ध सहकारीले आयोजनालाई दुग्ध दिन बन्द गरेपछि पुवाखोला, लक्ष्मीपुर, कुटी डाँडाको चिलिङ सेन्टर बन्द गरेको छ। आयोजनालाई १ सय १० हाराहारी सहकरी संस्था तथा फार्मले दुग्ध बिक्री गर्दै आएका छन्। आयोजनामा कोशी प्रदेशका १४ हजार ६ सय ९८ परिवार कृषकले दुग्ध बिक्री गर्ने गरेको आयोजनाले जनाएको छ। पशुमा देखिएको लम्पी स्किन रोग, उपभोक्तामा घट्दो क्रयशक्ति र भारतीय सस्तो दूध र दुग्ध पदार्थको प्रवेशको कारण नेपाली कृषकले उत्पादन गरेको दुग्ध बिक्री घट्दो क्रममा रहेको उद्योग, कृषि तथा सहकारी मन्त्रालय कोशीका सचिव डा लेखराज दाहालले बताए। उनले दुग्ध उत्पादनलाई विविधीकरण गर्न जरुरी भएको समेत बताए। पशुपन्छि तथा मत्स्य विकास निर्देशनालय कोशीका अनुसार कोशी प्रदेशमा वार्षिक ५ लाख ७५ हजार ५ सय ४ मेट्रिक टन दुग्ध उत्पादन हुने गरेको छ। कोशीमा दुग्ध परिकार विदेश निर्यात गर्नेलाई अनुदान आयोजनाले दूधको भुक्तानी दिन नसकेपछि प्रदेश सरकारले दूध पदार्थ निर्यात गर्ने व्यवसायीलाई अनुदान दिने तयारी गरेको छ। प्रदेश सरकारका प्रवक्ता एवं आन्तरिक मामिला तथा कानुनमन्त्री शमशेर राईले घिउलगायतका दुग्ध पदार्थ विदेश निर्यात गर्ने व्यवसायीलाई अनुदान दिन चार करोड रुपैयाँ अनुदान वितरण गर्ने तयारी गरेको बताए। उनका अनुसार दूधजन्य पदार्थ बिक्री गर्न ढुवानीका लागि अनुदान दिन लागिएको हो। आयोजना प्रमुख चौधरीले किसानबाट संकलित दूधबाट उत्पादित पदार्थको बजारीकरण नहुँदा समस्या भएको बताए। दूधजन्य पदार्थ थन्क्याएर राख्नुपरेकाले किसानलाई भुक्तानी दिन कठिनाइ भएको उनको भनाइ छ। निजी उद्योग घिउ गोदाममै कोशीको इलाम, पाँचथर, धनकुटा, भापालगायतमा निजी स्तरबाट स्थापना भएका डेरी उद्योगको घिउ महिनौंदेखि विकेको छैन। दसंै, तिहारलगायतका चाडमा बिक्री हुने आसमा रहेका उद्योगको घिउ बिक्री नभएपछि कतिपय उद्योग बन्द हुने अवस्थामा पुगेको छ। कतिपय बन्द भइसकेको उद्योगीहरूले बताएका छन्। पाँचथरको सिविन कृषि डेरीले उत्पादन गरेको नौनी घिउ अहिले पनि १३ टन भण्डारमा छ। इलामको सूर्योदय नगरपालिकाका उद्यमीले उत्पादन गरेको ७० टनभन्दा बढी घिउ अहिले पनि स्टोरमा छ। झापादेखि धनकुटासम्मका दुग्ध डेरीको अवस्था पनि उस्तै रहेको सिविन कृषि डेरीका सञ्चालक गोपाल रिजाल बताउँछन्। रिजाल भन्छन्, घिउ नबिकेपछि कृषकको एक महिनाको दुग्धको रकम होल्ड गरेर रकम भुक्तानी गरिरहेका छौं। उनका अनुसार प्रतिकिलो ७ सय रुपैयाँमा बिक्री भइरहेको घिउ अहिले प्रतिकिलो साढे ४ सय रुपैयाँसम्ममा बिक्री गरेर स्टक घटाउने रणनीतिमा उद्यमीहरू लगेका छन्। उनका अनुसार कोशी प्रदेशमा मात्रै अहिले पाँच य टनभन्दा माथि घिउ स्टकमा रहेको छ। भारतीय घिउ निर्वाध नेपाल प्रवेश गरेपछि नेपाली घिउ बिक्री हुन छोडेको इलामको सूर्योदय १० को पारुहाङ डेरी उद्योगका सञ्चालक सुवास चौरासेले बताए। उनले पछिल्लो समय तेस्रो मुलुक नियात हुने डकच्यु छुर्पीसमेत राम्रो गरी बिक्री नहुँदा व्यवसायी थप संकटमा परेका छन्। भारतको चिजसमेत नेपालमा स्तोमा बिक्री हुन थालेपछि पहाडमा उत्पादन हुने चिजसमेत बिक्री हुन छोडेको सूर्योदय नगरपालिका३ को लक्की डेरी उद्योगका सञ्चालक तुलु तामाङले बताए। नेपाल डेरी एसोसिएसन इलामका अध्यक्ष एवं महालक्ष्मी डेरी उद्योग फाकफोकथुमका सञ्चालक लक्ष्मी थापाले सरकारले दुग्धको मूल्य वृद्धि गरेसँगै गाईमा देखिएको लम्पी स्किन रोगको प्रकोपका कारण घिउ बिक्री रोकिएको कारण अहिले पनि छ महिना देखिको घिउ स्टक रहेको बताए। उनले अधिकांश उद्योग संकटमा परेको बताए। उनले भने, अवस्था यही रहे धेरै उद्योग बन्द हुने अवस्था छ। मारमा किसान इलामको सूर्योदय नगरपालिका११ को ज्योति पुञ्ज गाईफार्म सञ्चालक गोपाल भट्टराईको आम्दानीको मुख्य स्रोत नै दुग्ध उत्पादन हो। उनी हरेक दिन ६० लिटरभन्दा माथि दुग्ध स्थानीय सुप्रभात डेरी उद्योगलाई बिक्री गर्छन्। पछिल्लो समयमा डेरीमा थन्किएको घिउ छुर्पी देख्दा उनको मनमा चिसो पस्न थालेको छ। उनी भन्छन्, चिया खेतीको भर भएन किसानको हातमुख जोड्ने बाटो बनेको दुग्ध पनि विकेन भने किसानको घरघरमा अभाव छिर्ने खतरा बढेको छ। इलाममा दुग्ध विकास संस्थान (डीडीसी)र निजी दुग्ध उद्योगका लागि ७८ हजार लिटर दुग्ध दैनिक उत्पादन गर्ने करिब ४ हजार परिवार कृषककको जस्तै चिन्ता छ। इलामका किसानले दैनिक ३३ लाखको हाराहारीको दुग्ध बिक्री गर्ने गरे पनि दुग्ध उत्पादक कृषकको अवस्था भने कहिलै उकालो नलागेको अनुभव छ राष्ट्रिय कृषक समूह महासंघ देउमाई नगरपालिकाका अध्यक्ष कृष्ण बरालको। सूर्योदय नगरपालिका११ भालुखोपका गाईपालक कृषक कुमार रेग्मी पनि असुरक्षित बजारको कारण दुग्ध उत्पादक फर्महरू नाफामा जान नसकेको बताउँछन्। उनी भन्छन,् पशु आहाराको मूल्य अकासिए पनि किसानले पाउने दुग्धको मूल्य केहिल्यै उत्पादन लागतको आधारमा वृद्धि नभएकाले फर्महरू संकटमा पर्न थालेका छन्। इलाममा निजी क्षेत्रले दैनिक ५३ हजार लिटरको हाराहारीमा दुग्ध खपत गर्दै आएको छ। निजी डेरीमा मात्रै १ हजारभन्दा बढी कृषकले दुग्ध बिक्री गर्दै आएका छन्। इलामका १० वटै स्थानीय तहमा गाईपालक कृषकहरूको सघन उपस्थिति छ। इलामका १८ वटा चिज कारखानाले दैनिक २७ हजार लिटर दुग्ध संकलन गर्ने आएका छन्। स्थानीय बजार क्षेत्रमा दैनिक ५ हजार लिटर दुग्ध बिक्री हुने गरेको छ। छुर्पी बनाउने उद्योगले दैनिक १५ हजार लिटर खपत गर्ने गरेको छ। ललिपप, बम्बैसन जस्ता मिठाई बनाउने उद्योगले ३ हजार लिटर र भारतका बजारमा ३ हजार लिटर दुग्ध बिक्री हुने गरेको दुग्ध व्यवसायमा सम्लग्न व्यवसायीहरू वताउँछन्। इलाममा १८ चिज कारखाना, १५० को हाराहारीमा छुर्पी बनाउने उद्योग र १३ वटा दुग्ध मिठाई बनाउने उद्योग रहेको सरकारी तथ्यांक छ। इलाममा वार्षिक १ लाख १६ हजार ८६ मेट्रिक टन दुग्ध उत्पादन हुने गरेको छ। होलिस्टिन, जर्सी गरी इलाममा ३३ हजार ३ सय ७१ वटा उन्नत जातका गाई पालिएको सरकारी तथ्यांक छ। गाई पालनमा किसानको ठूलो लगानी भए पनि अनिश्चित बजार र सरकारको बेवास्थाको कारण दुग्ध व्यवसाय संकटमा पर्दै गएको राष्ट्रिय कृषक समूह महासंघका इलाम अध्यक्ष विष्णु दुलाल बताउँछन्। देशभर ७१ करोड बक्यौता भुक्तानीका लागि भरपर्दो ठानिएको दुग्ध विकास संस्थान यस वर्ष भने सामान बिक्री नभए पछि अप्ठ्यारोमा परेको छ। संस्थानले किसानबाट खरिद गरेको दूधको भुक्तानी मात्रै पनि कात्तिक मसान्तसम्मको ७१ करोड बाँकी छ।"
"कार्बन उत्सर्जन उच्च, प्रतिबद्धता न्यून","दुबई : बिगिनिङ अफ दी इन्ड अर्थात् अन्त्यको सुरुवात। जलवायु परिवर्तनसम्बन्धी २८औं अन्तर्राष्ट्रिय सम्मेलन कोप२८ यही अन्त्य सुरुवातको घोषणा गर्दै सम्पन्न भएको छ। कार्बन उत्सर्जनको प्रमुख कारकको रूपमा रहेको पेट्रोलियम पदार्थको प्रयोगलाई न्यूनीकरण गर्दै सन् २०५० सम्म पूर्णरूपमा अन्त्य गर्ने उद्घोषको सुरुवात कोप२८ ले गरेको छ। हामीले दुबईमा पेट्रोलियम इन्धनको युगमा पृष्ठ पल्टाउन सकेनौं, तर यो नतिजा अन्त्यको सुरुवात हो, संयुक्त राष्ट्र जलवायु परिवर्तनका कार्यकारी सचिव साइमन स्टिलले आफ्नो समापन भाषणमा भनेका छन्, अब सबै सरकार र व्यवसायहरूले ढिलाइ नगरी यी वाचाहरूलाई वास्तविकअर्थव्यवस्था परिणामहरूमा परिणत गर्न आवश्यक छ। विश्वभरका सरकार प्रमुख, सरकारी प्रतिनिधि, व्यापारी, गैरसरकारी संस्थाका प्रतिनिधिहरू, विशेषज्ञसहित १ लाखभन्दा बढी प्रतिनिधिहरूले उक्त सम्मेलनमा भाग लिएका थिए। सम्मेलनमा सहभागीहरूले बिभिन्न शीर्षकमा सयौं सभाको आयोजना गरी छलफल गरे। सम्मेलनमा १ सय ५२ वटा सभासहित १ सय ९५ वटा प्रदर्शनी कक्षहरूले कार्यक्रम गरेका थिए। सन् २०२१ मा फ्रान्सको पेरिसमा सम्पन्न कोप२१ सम्मेलनमा सहभागी १ सय ९६ रास्ट्रले उच्च औद्योगिक राष्ट्रहरूले बढ्दो औसत तापक्रमलाई १५ डिग्री सेल्सियसभन्दा कममा झार्ने र कम औद्योगिक राष्ट्रहरूले २ डिग्री सेल्सियसमा कायम गर्ने सम्झौता गरेका थिए। विश्व तापक्रमको वृद्धिलाई १५ डिग्रीमा कायम गर्नका लागि कार्बन उत्सर्जनलाई सन् २०१९ को तुलनामा सन् २०३० सम्ममा ४३ प्रतिशतले कम गर्नुपर्ने सम्झौतामा उल्लेख गरिएको छ। सम्मेलनले यी सबै सम्झौताहरूको प्रगति मूल्यांकन गरेको छ। कार्बन उत्सर्जनमा शून्य प्रतिबद्धता अधिकांश देशहरूले कार्बन उत्सर्जनलाई शून्य दरमा लैजाने प्रतिबद्धता गरेका छन्। पेट्रोलियम पदार्थको कम प्रयोग र औद्योगीकीकरणमा नवीकरण ऊर्जाको प्रयोग, सौर्य ऊर्जाको उत्पादनमा जोडले हाल भइरहेको कार्बन उत्सर्जनलाई शून्यमा झार्ने प्रतिबद्धता गरेका छन्। ऊर्जा क्षेत्र आज लगभग तीनचौथाइ कार्बन उत्सर्जनको स्रोत हो र जलवायु परिवर्तनको नराम्रो प्रभावलाई रोक्नका लागि शून्य उत्सर्जनको प्रतिबद्धता आवश्यक छ। प्रदूषित कोइला, ग्यास र तेलबाट चल्ने ऊर्जालाई नवीकरणीय स्रोतहरू जस्तै हावा वा सौर्य ऊर्जाको साथ प्रतिस्थापन गर्नाले कार्बन उत्सर्जनलाई नाटकीय रूपमा घटाउन मद्दत गर्ने छ। सबैभन्दा बढी प्रदूषित गर्ने चीन, अमेरिका, भारत र युरोपियन युनियनका १ सय ४० देशका ९ हजार ठूला कम्पनी, १ हजार ठूला सहर र ६ हजारभन्दा बढी फिनान्सिअल इन्स्टिच्युटले शून्य उत्सर्जन प्रक्रियामा प्रतिबद्धता जनाएका छन्। चीन, अमेरिका, भारत, युरोपेली युनियन र रसियाले कार्बन उत्सर्जनको लगभग ६० प्रतिशत हिस्सा ओगटेका छन्। जी२० मा आबद्ध मुलुकहरूले उत्सर्जनको ७६ प्रतिशत हिस्सा ओगटेका छन् भने अति कम विकासित देशहरूले जम्मा ३ दशमलव ८ प्रतिशत मात्र ओगटेका छन्। भारत र चीनमा कार्बन उत्सर्जन दर झन् बढ्ने भारतसहित संसारभरका राष्ट्रप्रमुखहरूसहित भेला भएर कार्बन उत्सर्जनलाई सन् २०१९ को तुलनामा सन् २०३० मा ४३ प्रतिशतले कम गर्नुपर्ने प्रतिबद्धता जनाइरहँदा भारतको प्रक्षेपण भने उल्टो देखिएको छ। भारतमा २०२३ मा मात्र ८ प्रतिशतले वृद्धि भएको तथ्यांक सार्वजनिक भएको छ। सबैभन्दा बढी प्रदूषण गर्ने चीनमा ४ प्रतिशतले वृद्धि भएको छ। कोइला, तेल र ग्यासबाट विश्वव्यापी उत्सर्जन क्रमशः ११, १५ र ०५ प्रतिशतले बढ्ने प्रक्षेपण गरिएको छ, यद्यपि युरोपियन युनियन र अमेरिकामा क्रमशः ७४ र ३ प्रतिशतले घट्ने अनुमान गरिएको छ। दुई हप्ता लामो विश्व जलवायु शिखर सम्मेलन भव्य रमझमका साथ सुरु भयो। जसमा १५४ राष्ट्र र सरकार प्रमुखहरू भेला भएका थिए। नेपालको तर्फबाट प्रधानमन्त्री पुष्पकमल दाहाल प्रचण्ड ले भाग लिएका थिए भने १ सयको हाराहारीमा प्रतिनिधि उपस्थित थिए। जलवायु संकटका प्रभावहरूलाई कम गर्न र प्राकृतिक अनुकूल गर्न विश्वव्यापी औद्योगीकीरणको वृद्धिले चुनौती दिएको छ। यसले मानव समुदायहरूको जीवनयापन, जीविकोपार्जन र भविष्यमा ठूलो क्षति र महँगो क्षति पुयाइरहेको छ। यी क्षतिहरू पुनः प्राप्ति गर्न र यी क्षतिहरूलाई सुधार गर्न एक रूपान्तरण कोष चाहिन्छ भनेर नै कोप२७ मा यसको कल्पना गरिएको हो। जसको रूपरेखा कोप२८ मा गठित पाँचौं संक्रमणकालीन समितिको बैठकले कोरेको थियो। सम्मेलनमा जलवायु परिवर्तन हानिनोक्सानी कोष लस एन्ड ड्यामेज फन्ड को परिचालन र कोषको व्यवस्था गर्ने विषयमा ऐतिहासिक सहमति भएको थियो। जसअनुसार कोषको परिचालन तथा व्यवस्थापन तत्कालका लागि विश्व बैंकलाई जिम्मा दिइएको छ। विश्व बैंकलाई जिम्मा दिन ठूला भनिएका राष्ट्रहरू सुरुमा अनिच्छुक देखिए पनि अन्तिममा आएर पहिलो चार वर्षको लागि सहमत भएका थिए। लस एन्ड ड्यामेज फन्ड के हो ? लस एन्ड ड्यामेज अर्थात् नोक्सान र क्षतिले जलवायु परिवर्तनले निम्त्याउने हानीहरूलाई बुझाउँछ। यसले जलवायु परिवर्तनले हुने आर्थिक हानी र गैरआर्थिक हानी दुवै प्रकारका हानीहरूलाई जनाउँछ। जलवायु परिवर्तनको कारण आउने बाढी, पहिरो, सुक्खापन, समुद्री सतहको वृद्धिका कारणले हुने नोक्सानीलाई आर्थिक र यसको कारण बसाइँसराइ, साँस्कृतिक र मानव सभ्यतामा पुग्ने क्षतिलाई गैरआर्थिक नोक्सानी रूपमा लिने गरिएको छ। विशेष गरी यस्ता हानीहरूलाई न्यूनीकरण गर्न कार्बन उत्सर्जनलाई कटौती गर्दै औद्योगिक राष्ट्रहरूद्वारा कम उत्सर्जन हुने राष्ट्रहरूलाई कसरी सहयोग गर्ने भनेर नै यो कोषको स्थापना भएको हो। गत वर्ष नोभेम्बरमा इजिप्टमा सम्पन्न जलवायु परिवर्तन सम्मेलन कोप२७ को सबैभन्दा ठूलो उपलब्धिमध्ये एक गरिब राष्ट्रहरूलाई जलवायु परिवर्तनको परिणाम स्वरूप उनीहरूले भोग्नु परेको नोक्सान र क्षतिको लागि क्षतिपूर्ति गर्न कोषको स्थापना थियो। जसलाई लस एन्ड ड्यामेज फन्ड भनियो। यही कोष स्थापना नै अहिले सम्पन्न कोप२८ को एजेन्डा बन्यो। लस एन्ड ड्यामेज फन्ड मा प्रतिबद्धता जनाएका प्रमुख देशहरूः सम्मेलनको पहिलो दिन नै पहिलोपटक महत्वपूर्ण निर्णय गरिएको थियो। पहिलो दिननै यूएईले कोषमा १०० मिलियन डलरको सहयोग प्रतिबद्दता जनाएको थियो। यूएईपश्चात् क्रमशः फ्रान्सले १०९ मिलियन, इटलीले १०८ मिलियन, जर्मनीले १०० मिलियन र बेलायतले ५० मिलियन डलर सहयोग घोषणा गरेका थिए। लस एन्ड ड्यामेज कोषमा अमेरिकाले जम्मा साढे १७ मिलियन सहयोग दिने घोषणा गयो। ताकि विश्वमा सबैभन्दा बढी कार्बन उत्सर्जन गर्ने देशहरूमा अमेरिका दोस्रो नम्बरमा छ। यसैगरी क्यानडाले १२ मिलियन र जापानले जम्मा १० मिलियन डलर घोषणा गरेका छ। यी दुवै मुलुकहरू जलवायु परिवर्तनमा असर पुयाउने प्रमुख कारण मानिएको कार्बन उत्सर्जन गर्ने प्रमुख मुलुकहरू हुन्। लस एन्ड ड्यामेज कोष संयुक्त राष्ट्रसम्बन्धी अन्य जलवायु कोषहरू जस्तै अडेप्टेसन कोष र हरित जलवायु कोषभन्दा भिन्न छ। हरित जलवायु कोष विशेष गरी विकासशील देशहरूलाई जलवायु संकटलाई सम्बोधन गर्न मद्दत गर्ने उद्देश्यले विश्वको सबैभन्दा ठूलो बहुपक्षीय कोष हो। यो २०१० मा निर्माण गरिएको थियो र २०१४ मा यसको पहिलो स्रोत परिचालनको क्रममा प्रतिज्ञाहरूमा १० बिलियन डलरभन्दा बढी संकलन गयो। यस महिना अमेरिकाले कोषको दोस्रोपटक हरित जलवायु कोषका लागि ३ बिलियनको बहुवर्षीय प्रतिबद्धता घोषणा गयो। सम्मेलनमा भारतका सहभागी अधिकारीहरूले लस एन्ड ड्यामेज फन्ड मा कुनै प्रतिबद्धता जनाएनन्। भारतले आफू योगदान गर्ने सूचीमा नभई सहयोग प्राप्त गर्नुपर्ने सूचीमा पर्नुपर्ने भन्दै कुनै घोषणा नगरेको बताइएको छ। ताकि भारत आफैं कार्बन उत्सर्जन गर्ने तेस्रो ठूलो राष्ट्र हो। जसले ७ दशमलव ३ प्रतिशत प्रदूषण गर्छ। चीनले भने अन्य देशहरूको तुलनामा अति न्यून अर्थात् १० मिलियन डलर घोषणा गयो। चीन सबैभन्दा बढी प्रदूषण गर्ने राष्ट्र हो। जलबायु परिवर्तनको संकटको मारमा सबैभन्दा गरीब राष्ट्रहरू परेका छन्। कार्बन उत्सर्जनको ठूलो मात्रा विकसित देशहरूको औद्योगीकीकरणले हुने र त्यसको असर साना र गरिब राष्ट्रहरूले भोग्नुपर्ने कारणले उनीहरूलाई क्षतिपूर्ति भरपाई गराउने सम्बन्धमा कोप२८ सम्मेलन जति प्रभावकारी हुनुपर्ने हो त्यति हुन नसकेको देखिन्छ। धनी राष्ट्रहरूले उत्पादन गरेको कार्बन प्रदूषणको कारण हुने जलवायु परिवर्तनले गरिब राष्ट्रहरूलाई परेको असरको न्यूनीकरण गर्ने र सो बापतको भरपाई भरण गर्ने सवालमा धनी राष्ट्रहरू उदासीन देखिएका छन्। विज्ञहरूका अनुसार जलवायु परिवर्तनको कारण प्रभावित राष्ट्रहरूलाई सहयोग राहत पुयाउन वार्षिक ४ सय बिलियन डलरको आवश्यकता पर्छ। सन् २०३० सम्ममा उक्त रकम ५ सय ८० बिलियन डलरसम्म पुग्ने अनुमान छ। सन् २०५० सम्म उक्त कोषमा वार्षिक कम्तीमा पनि १ ट्रिलियन डलर आवश्यक पर्ने प्रक्षेपण गरिएको छ। तर, कोप२८ सम्मेलनमा कम्तीमा १०० बिलियन डलर लस एन्ड ड्यामेज फन्डमा जम्मा हुने अपेक्षाविपरीत ७ सय मिलियन मात्र घोषणा हुनुले विकसित देशहरू जलवायु परिवर्तनको कारणले प्रभावित देशहरूलाई सहयोग गर्ने अनिच्छुक देखिएको हो कि भन्ने अनुमान छ। कूटनीतिक लबिङ गर्न सके नेपाललाई फाइदा जलवायु परिवर्तनको कारण अति प्रभावित मुलुकहरूमध्ये नेपाल अग्रपंक्तिमा पर्छ। नेपालको उत्तरी क्षेत्रमा रहेका हिमालहरू पग्लेर पुगेको क्षति, सुक्खापनको वृद्धि, बाढी र पहिरो आदिको कारण नेपाल अति प्रभावित बन्दै आइरहेको छ। जलवायु परिवर्तन र प्राकृतिक प्रकोपले पुयाउने क्षतिले नेपाल जस्ता अल्प विकसित राष्ट्रहरूले प्राप्त गर्ने यो कोषको सहयोगले राहत महसुस गर्नेछ। कूटनीतिक लबिङ राम्रोसँग गर्न सके नेपालले उक्त हानीबापत ठूलो रकम प्राप्त गर्ने सम्भावना छ। हानिनोक्सानीलाई सम्बोधन गर्ने कोष हो बुद्धि पौडेल, सहसचिव, वन तथा वातावरण मन्त्रालय लस एन्ड ड्यामेज कोषको स्थापना र कार्यान्वयन गर्ने निर्णय कोप २८ को पहिलो दिन नै भइसकेको छ। कोषको फन्ड परिचालनको निम्ति बोर्ड गठन हुने क्रममा छ र पहिलो बोर्ड बैठक ३१ जनवरी २०२४ भित्रमा बस्नेछ र इक्जुक्युटिभ डाइरेक्टर नियुक्त हुने भनिएको छ। कोष परिचालनसम्बन्धी गभर्निङ इन्स्ट्रुमेन्ट समेत स्वीकृत भइसकेको छ। यो कोष क्षतिपूर्तिचाहिँ होइन। जलवायु परिवर्तनले पुयाएको हानिनोक्सानीलाई सम्बोधन गर्ने कोष हो। यसमा अति विकसित राष्ट्रहरूलाई पैसा राख्न भनिएको छ। तर, अरू देशले पनि स्वेच्छिक रूपमा पैसा जम्मा गर्न सक्छन्। बाध्यात्मक व्यवस्था छैन। कति जम्मा गर्ने विषय पनि मौन छ। कुन देशले कति रकम पाउँछन् ? कोषको परिचालनमा बिभिन्न ढंगले बहस भए पनि यो कोष विकासउन्मुख देशहरूलाई आवश्यकताको आधारमा वितरण गरिनुपर्नेमा सहभागी सबै राष्ट्रहरू सहमत देखिएका छन्। कोषलाई मानवीय र विकास निर्माणमा भन्दा पनि जलवायु परिवर्तनले पुयाएको प्रत्यक्ष असरको क्षतिपूर्तिबापत तत्कालीन आवश्यकतालाई सम्बोधन गर्नुपर्ने छ। जस्तो बाढी, पहिरो वा सुक्खापन वा अन्य कुनै कारणले कुनै कम विकाशील मुलुकलाई प्रभाब परेको भए सोही घटनाको मूल्यांकन गरी प्रभावित समुदायलाई प्रत्यक्ष सहयोग गर्नुपर्ने छ। यो कोषको परिचालनमा प्राकृतिक घटना विशेषमा बढी जोड दिएको छ। यसैले पनि अहिले नै कुन देशले कति रकम पाउनेछन् भनेर भन्न सकिन्न। जुन देशमा यस्ता घटनाहरू घटेर समुदाय प्रभावित बने सोहीअनुसार सहयोग उपलब्ध गरिनेछ। तर, पनि स्वाभाविक रूपमा जलवायु परिवर्तनको कारण सबैभन्दा बढी मारमा पर्ने कम विकासशील मुलुकहरूले यसको लाभ लिन सक्नेछन्। जनसंख्या तथा वातावरण मन्त्रालयका सहसचिव तथा कोप२८ का लागि नेपाल सरकारका तर्फबाट फोकल व्यक्ति बुद्धि पौडेलले यो कोषमा योगदान दिन बाध्यात्मक नभएकाले विकसित देशहरूले स्वेच्छिक योगदान गरेको बताए। उनका अनुसार कोषको पहिलो बैठक जनवरी ३१ सम्म बस्ने र ठोस खाका बनाउनेछ।"
चुनौतीपूर्ण बन्दै वैदेशिक सहायता,"काठमाडौं : नेपालमा हालसम्म भित्रिएको वैदेशिक सहायताको प्रभावकारितालाई औंल्याउँदै एक प्रतिवेदन सार्वजनिक भएको छ। एक्सन एड इन्टरनेसनल नेपालले सार्वजनिक गरेको वैदेशिक सहायताको प्रभावकारिताः स्रोत, प्रयोग र विकासको मूल्यांकन अध्ययन प्रतिवेदन अर्थविद् डा डिल्लीराज खनालले तयार पारेका हुन्। उक्त प्रतिवेदनले समग्रमा वैदेशिक सहायता (ऋण, अनुदान) मा अहिलेको स्थितिलाई चित्रण गर्दै आगामी कार्यदिशाका लागि सुझाव दिइएको छ। नेपालले पहिलोपटक सन् १९५१ देखि वैदेशिक सहायता प्राप्त गरेको थियो। प्रतिवेदन विमोचन कार्यक्रममा अर्थविद् डा खनालले पछिल्लो समय बहुपक्षीय ऋण घट्दै गएकोमा चिन्ता व्यक्त गरे। यसले राम्रो परिणाम नदेखाउनेबारे उनले सरोकारवालाको ध्यानाकर्षण गराए। उनी भन्छन्, यस्तो हुनुको कारण हाम्रो प्रणालीमा थुप्रै समस्या छन्। पछिल्लो तथ्यांकअनुसार कुल बजेटमा करिब १६ प्रतिशत वैदेशिक सहायता भित्रिएको छ। तर, यस्ता सहायता उत्पादनमूलक क्षेत्रमा नगएको उनले औंल्याए। अझ पछिल्लो प्रवृत्ति हेर्दा नेपालले पाउने अनुदान कम हुँदै गएकाले शून्यमै झर्ने होकी भन्ने डर भएको उनले आशंका व्यक्त गरे। नेपालले लिएको दिगो विकास लक्ष्य (एसडीजी) को एजेन्डा, प्रतिबद्धताहरू हेर्दा अनुदान नघट्नु पर्ने हो। यसैले यो एसडीजीसँग लिंकेज भएन। अझ संघीयताको सवालमा परिचालनको विषयमा विवादै छ। अहिले २२२४ प्रतिशत वैदेशिक सहायता प्रत्यक्ष आउँछ। यो ट्रेजरीमार्फत आउँदा प्रत्यक्ष भुक्तानी भएर जान्छ। अडिट हँुदैन, अर्थविद् डा खनालले भने। प्रतिवेदनको विमोचन गर्दै सभामुख देवराज घिमिरेले वैदेशिक सहायता सापेक्षा र यसको उपयोगितालाई हेरेर अहिलेको चुनौतीलाई सामना गर्नेतर्फ लाग्नुपर्नेमा जोड दिए। यसैले वैदेशिक सहयोगको सदुपयोग गर्दै यसलाई सम्बन्धित ठाउँसम्म पुर्याउन संसद, सांसदले मोनिटरिङ गर्नुपर्ने उनले औंल्याए। यता प्रतिवेदनको टिप्पणी गर्दै पूर्वअर्थमन्त्री युवराज खतिवडाले वैदेशिक सहायताबाट तल कस्तो प्रतिफल आयो भनेर मात्रै हेर्न नहुने तर यसबाट भएका लोककल्याणलाई पनि आभाष गर्नुपर्ने तर्क राखे। कुल वैदेशिक सहायतामध्ये ६० प्रतिशत पनि परिचालन नहुने उनले जनाए। पूर्वअर्थमन्त्री खतिवडा भन्छन्, नेपालले अनुदान नलिने स्थितिमा पुग्न आन्तरिक राजस्व बढाउनुपर्छ। जसका लागि आर्थिक वृद्धि जरुरी छ। यस्तै, कार्यक्रममा पूर्वमन्त्री मीनेन्द्र रिजालले कतिपय वैदेशिक सहायता परियोजना निर्माणमा भन्दा मुआब्जा वितरणमै केन्द्रित भएको टिप्पणी गरे। यस्तै, प्रतिनिधिसभा अर्थ समितिका सदस्य स्वर्णिम वाग्लेले नेपाल बिग्रिएकै वैदेशिक सहायताले भन्ने भाष्य गलत भएको बताए। कार्यक्रममा एक्सन एड नेपालको कार्यकारी निर्देशक सुजिता माथेमाका अनुसार वैदेशिक सहायताको प्रभावकारीताको मुद्दामा यो प्रतिवेदन विश्वव्यापी रूपमा भएका कामलाई नजिकबाट नियाल्दै नेपालमा सहायताको प्रभावकारिता मूल्यांकन गर्न विगतमा भएका भूमिकाहरूमा केन्द्रित रहेको छ। अझ व्यापक रूपमा नेपालमा वैदेशिक सहायताको जटिलता केलाउँदै विकास साझेदारले गरेका प्रतिबद्धताको पालना गर्ने खाडलहरू पहिचान गरी, केही त्रुटिहरू पत्ता लगाई अगाडि बढ्नका लागि सुझाव दिएको उनले बताइन्।"
लाभांश नदिने कम्पनीको सूची लम्बिँदै,"काठमाडौं : लाभांश प्रस्ताव नगर्ने सूचीकृत कम्पनीको सूची थप लामो बनेको छ। गत आर्थिक वर्षसम्मको नाफाबाट लाभांश वितरण गर्ने मनसाय बनाउनेको सूचीमा अरू कम्पनी थपिएका हुन्। गत बुधबार अपराह्नपछि सञ्चालक समिति बैठक बसेर लाभांश प्रस्ताव गर्ने कम्पनीमध्ये नेपाल बैंक, अरुण काबेली पावर, इन्फिनिटी लघुवित्त वित्तीय संस्था, मेरो माइक्रोफाइनान्स र पोखरा फाइनान्सले लाभांश प्रस्ताव गरेनन्। यसअघि मंगलबार अपराह्न र बुधबार बिहान सञ्चाल समिति बैठक बसेका ज्योति विकास बैंक, सीवाईसी लघुवित्त, हिमालयन बैंक, चन्द्रागिरी हिल्स र लिबर्टी इनर्जीले पनि लाभांश प्रस्ताव गरेका थिएनन्। नेपाल बैंकको बुधबार बसेको सञ्चालक समिति बैठकले गत आर्थिक वर्षको नाफाबाट सेयरधनीहरूलाई कुनै पनि लाभांश वितरण नगर्ने निर्णय गरेको छ। गत आर्थिक वर्ष २०७९८० को नाफाबाट लाभांश वितरण नगर्ने गरी गत आर्थिक वर्षको वित्तीय विवरण स्वीकृतिका लागि नियामक नेपाल राष्ट्र बैंकसमक्ष पेस गर्ने निर्णय गरेको हो। नेपाल बैंकले गतवर्ष २ प्रतिशत बोनस सेयर र ८ प्रतिशत नगद लाभांश वितरण गरेको थियो। अरुण काबेली पावर लिमिटेडले पनि यसपालि लाभांश नदिने भएको छ। कम्पनीले लाभांश प्रस्ताव नगरी साधारणसभा बोलाएको छ। सभा पुस २६ गते मैत्री हल, इन्द्रेणी कम्प्लेक्स, नयाँ बानेश्वर, काठमाडौंमा बिहान ११ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १९ गते हुँदैछ। अर्थात् तसर्थ पुस १८ गतेसम्म कायम सेयरधनीले सभामा सहभागिता जनाउन सक्नेछन्। कम्पनीको एजीएममा गत आर्थिक वर्षको नाफा नोक्सानसम्बन्धी हिसाबका सम्बन्धमा छलफल हुनेछ भने आगामी आर्थिक वर्षका लागि लेखापरीक्षक नियुक्ति र पारिश्रमिक निर्धारण गर्ने एजेन्डा पनि छ। इन्फिनिटी लघुवित्त वित्तीय संस्थाले पनि आर्थिक वर्ष २०७९८० को नाफाबाट लाभांश वितरण नगर्ने भएको छ। कम्पनीको बुधबार बसेको सञ्चालक समिति बैठकले उक्त निर्णय गरेको हो। बैठकले लाभांश प्रस्ताव बिनै गत आर्थिक वर्षको वित्तीय विवरण पारित गरेको छ भने प्रस्ताव स्वीकृतिका लागि नेपाल राष्ट्र बैंकसमक्ष पेस गर्ने निर्णय गरेको छ। लगानीकर्ताको हात रित्तो बनाउने कम्पनीको सूचीमा पोखरा फाइनान्स थपिएको छ। कम्पनीले आर्थिक वर्ष २०७९८० को नाफाबाट लाभांश वितरण नगरी सञ्चित गर्ने घोषणा गरेको छ। यता मेरो माइक्रोफाइनान्सको बिहीबार साँझ बसेको सञ्चालक समिति बैठकले पनि लाभांश प्रस्ताव गरेको छैन। गत आवको नाफाबाट लाभांश वितरण नगरी सञ्चित मुनाफामा राख्ने गरी स्वीकृतिका लागि केन्द्रिय बैंकलाई अनुरोध गर्ने निर्णय सञ्चालक समितिले गरेको हो। लाभांश प्रस्तावबिनै एजीएम बोलाउनेहरू कुनकुन ? कहिले बस्छ सभा ? ३ लघुवित्त र ८ जलविद्युत् कम्पनीले लाभांशको प्रस्तावबिनै साधारणसभा बोलाएका छन्। सामुदायिक लघुवित्तले पुस २७ गते तथा उपकार लघुवित्त वित्तीय संस्था र मिथिला लघुवित्तले पुस २८ गते वार्षिक साधारणसभा बोलाएका हुन्। उपकारको सभा होटल ट्रीटप ह्याभेन कोहलपुर११ बाँकेमा बिहान १० बजे सुरु हुनेछ। सभा प्रयोजनार्थ कम्पनीको बुक क्लोज पुस १८ गते हुँदैछ। सामुदायिकको साधारणसभा पुस २७ गते होटल उग्रचण्डी, बनेपा७ मा बिहान ११ बजेदेखि सुरु हुनेछ। सभा प्रयोजनार्थ संस्थाको बुक क्लोज पुस १९ गते हुँदैछ। दुवै लघुवित्तले लाभांशसम्बन्धी प्रस्ताव गरेका छैनन्। उनीहरूको साधारणसभामा आर्थिक वर्ष २०७९८० को वासलात, नाफानोक्सान र नगद प्रवाहमाथि छलफल हुनेछ भने आर्थिक वर्ष २०८०८१ का लागि लेखापरीक्षक नियुक्त गरी पारिश्रमिक निर्धारण गर्ने लगायतका एजेन्डा राखिएको छ। मिथिलाको साधारणसभा न्यू बौवा होटल एन्ड गेष्ट हाउसमाको सभा हल, मिथिला नगरपालिका१०, लालगढ, धनुषामा बिहान ११ बजे सुरु हुनेछ। संस्थाले पनि लाभांशसम्बन्धी कुनै प्रस्ताव गरेको छैन। सभाले सर्वसाधारण सेयरधनीको तर्फबाट १ जना र संस्थापक समूहबाट ३ जना सञ्चालक नियुक्ति गर्नेछ। त्यस्तै, अन्य उपयुक्त लघुवित्त संस्थाहरूसँग मर्जर अथवा एक्विजिसनसम्बन्धी कार्य गर्न तथा प्रबन्धपत्र तथा नियमावली संशोधन गर्न सञ्चालक समितिलाई अख्तियारी दिने प्रस्ताव पनि छ। लाभांश प्रस्ताव बिनै एजीएम बोलाउने जलविद्युत कम्पनीहरू न्यादी हाइड्रोपावर, अरुण भ्याली हाइड्रोपावर डेभलपमेन्ट कम्पनी, इस्टर्न हाइड्रोपावर, अपि पावर कम्पनी, सान्जेन जलविद्युत्, सामलिङ पावर कम्पनी, एसियन हाइड्रोपावर र मध्यभोटेकोशी लजविद्युत् कम्पनी हुन्। न्यादी हाइड्रोपावर लिमिटेडले पुस २७ गते साधारणसभा बोलाएको छ। सभा क्वालिटी ब्यांकेट बुद्धनगर, काठमाडौंमा बिहान ११ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुँदैछ। सभाले सर्वसाधारण सेयरधनीहरूको तर्फबाट प्रतिनिधित्व गर्ने एक जना महिला सञ्चालक सहित २ जना सञ्चालक निर्वाचन गर्नेछ। अरुण भ्याली हाइड्रोपावर डेभलपमेन्ट कम्पनीको एजीएम पुस २९ गते हुनेछ। कम्पनीले मैत्री हल, इन्द्रेणी कम्प्लेक्स, नयाँ बानेश्वर, काठमाडौंमा बिहान ११ बजे बोलाएको हो। सभा प्रयोजनार्थ कम्पनीको बुक क्लोज पुस २० गते हुँदैछ। इस्टर्न हाइड्रोपावरले पुस २९ गते साधारणसभा बोलाएको छ। सभा होलिडेज पार्टी भेन्यू भरतपुर चितवनमा बिहान ११ बजेबाट सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुँदैछ। अपी पावर कम्पनी लिमिटेडले पुस २७ गते साधारणसभा बोलाएको छ। सभा बानेश्वर ब्यांकेट थापागाउँ, काठमाडौंमा बिहान ११ बजेबाट सुरु हुनेछ। सभा प्रयोजनार्थ अपीको बुक क्लोज पुस १८ गते हुँदैछ। सान्जेन जलविद्युत्ले पुस २९ गते साधारणसभा बोलाएको छ। साधारणसभा कार्की पार्टी प्यालेस सुकेधारा, काठमाडौंमा बिहान ९ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १९ गते हुँदैछ। सभाले कम्पनीको नियमावली संशोधन सम्बन्धमा विशेष प्रस्ताव पारित गर्ने बताइएको छ। सामलिङ पावर कम्पनी लिमिटेडले पुस २७ गते साधारणसभा डाकेको छ। सभा द इन्ट्रान्स क्याफे, ललितपुरमा बिहान साढे १० बजेबाट सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुनेछ। यता एसियन हाइड्रोपावरले पनि पुस २७ गते नै सोही स्थानमा साधारणसभा बोलाएको छ। सभा दिउँसो १२ः३० बजेदेखि सुरु हुनेछ। सभा प्रयोजनार्थ एसियनको बुक क्लोज पुस १७ गते हुँदैछ। यता मध्यभोटेकोशी जलविद्युत् कम्पनी लिमिटेडले पुस २७ गते साधारणसभा बोलाएको छ। सभा कुण्डलिनी दरबार ब्यांकेट, काठमाडौंमा बिहान ११ बजेदेखि सुरु हुनेछ। सभा प्रयोजनार्थ कम्पनीको बुक क्लोज पुस १७ गते हुँदैछ। सबै जलविद्युत् कम्पनीको वार्षिक साधारणसभामा आर्थिक वर्ष २०७९८० को नाफा नोक्सानसम्बन्धी हिसाबका सम्बन्धमा छलफल हुनेछ भने आर्थिक वर्ष २०८०८१ का लागि लेखापरीक्षक नियुक्ति र पारिश्रमिक निर्धारण गर्ने एजेन्डा पनि राखिएको छ। गरिमा र एचआईडीसीएलले लाभांश दिने गरिमा विकास बैंकले १० प्रतिशत लाभांश दिने घोषणा गरेको छ। बैंकको सञ्चालक समिति बैठकले गत वर्षको नाफाबाट ९५० प्रतिशत बोनस सेयर र कर प्रयोजनका लागि ०५० प्रतिशत नगद लाभांश दिने निर्णय गरेको हो। बैंकले ४९ करोड २८ लाख ३० हजार २७० रुपैयाँ बराबरको बोनस वितरण गर्नेछ भने २ करोड ५९ लाख ३८ हजार ४३५ रुपैयाँ नगद लाभांशमा खर्च गर्नेछ। प्रस्तावित लाभांश नियामक राष्ट्र बैंकको स्वीकृति र आगामी वार्षिक साधारणसभाले अनुमोदन गरेपछि लगानीकर्तालाई वितरण हुनेछ। यता हाइड्रोइलेक्ट्रीसिटी इन्भेस्टमेन्ट एन्ड डेभलपमेन्ट कम्पनी (एचआईडीसीएल) ले गत वर्षको नाफाबाट करसहित ५२६३ प्रतिशत नगद लाभांश घोषण गरेको छ। उक्त प्रस्ताव पारित गर्न कम्पनीले पुस २९ गते साधारणसभा बोलाएको छ। सभा प्रयोजनार्थ कम्पनीले पुस १८ गते बुक क्लोज गर्ने भएको छ। लाभांश घोषणा गर्न ३ बैंक बाँकी नेप्सेमा सूचीकृत १९ बैंकमध्ये १६ बैंकले गत आर्थिक वर्षसम्मको खुद मुनाफाबाट लाभांश घोषणा गरेका छन्। अब लाभांश घोषणा गर्न बाँकी बैंकहरू कृषि विकास, प्रभु र नेपाल इन्भेस्टमेन्ट मेगा बैंकमात्र हुन्। तीनै बैंकले लगानीकर्ताको हात रित्तो बनाउने अनुमान गरिएको छ। यसअघि कुमारी, एनएमबी, हिमालयन र प्राइम कमर्सियल बैंकले लगानीकर्ताको हात खाली बनाइसकेका छन्।"
उखु किसानलाई अनुदानबापत ८० करोड भुक्तानी,"काठमाडौं : कृषि तथा पशुपन्छी विकास मन्त्रालयले उखु किसानलाई अनुदानवापत ८० करोड रुपैयाँ रकम भुक्तानी गरेको छ। गत आर्थिक वर्ष २०७९८० मा किसानलाई भुक्तानी गर्नुपर्ने एक अर्ब ३२ करोड रुपैयाँमध्ये चालु आवमा सो रकम भुक्तानी गरिएको हो। बाँकी ५२ करोड बक्यौता भुक्तानीका लागि मन्त्रिपरिषद्ले रकम थप उपलब्ध गराउन स्वीकृत गरेको छ। उपलब्ध विवरणका आधारमा किसानको खातामा रकम भुक्तानी हुने मन्त्रालयका सहसचिव एवं प्रवक्ता शवनम सिवाकोटीले जानकारी दिए। सरकारले उखु किसानको संरक्षण र कृषि व्यवसाय प्रवद्र्धन गर्न हरेक वर्ष उखुको न्यूनतम खरिद मूल्य तोक्दै आएको छ। चालु आवका लागि उखुको न्यूनतम खरिद मूल्य प्रतिक्विन्टल ५ सय ६५ र नेपाल सरकारले प्रदान गर्ने प्रति क्विन्टल अनुदान रकम ७० निर्धारण गरिएको छ। विभिन्न उखु उत्पादन हुने जिल्लाका किसानबाट लिइएको उत्पादन लागत विवरण तथा छिमेकी देशमा तोकिएको खरिद मूल्यलाई समेत विश्लेषण गरी तयार गरिएको प्रतिवेदनका आधारमा कृषि विभागले मूल्य निर्धारणका लागि प्रस्ताव गरेको हो। कृषि तथा पशुपन्छी विकास मन्त्रालयको संयोजकत्वमा अर्थ मन्त्रालय, उद्योग, वाणिज्य तथा आपूर्ति मन्त्रालय, राष्ट्रिय किसान आयोग, राष्ट्रिय उखुबाली अनुसन्धान कार्यक्रमका प्रतिनिधि, नेपाल उखु उत्पादन महासंघ, चिनी उत्पादक संघलगायतका सरोकारवालाको सुझाव समेतलाई विश्लेषण गरी प्रतिक्विन्टल उखुको लागत २० प्रतिशत मुनाफा र ढुवानी लागतसमेत गरी प्रतिक्विन्टल न्युनतम खरिद मूल्य पाँच सय ६५ सिफारिस गरिएको थियो।"
ओलीको दाबी : समृद्धिका लागि संकल्प यात्रा अन्त्यन्त उत्साहप्रद र सफल रह्यो (पूर्णपाठ),"काठमाडौं : नेकपा एमालेका अध्यक्ष केपी शर्माले झुलाघाटचिवा भञ्ज्याङ समृद्धिका लागि संकल्प यात्रामा जनताको असाधरण सहभागी भएको दाबी गरेका छन्। आइतबार पार्टी कार्यालयमा पत्रकार सम्मेलन गर्दै उनले यात्रामा उत्साहप्रद र सफल रहेको दाबी गरेका हुन्। उनले भने,समृद्धिका लागि संकल्प यात्रा अन्त्यन्त उत्साहप्रद र सफल रह्यो। यसमा जनताको चासो, सरोकार, साथ, सहयोग, समर्थन, स्वागत जुन कोणबाट हेर्दा पनि असाधारण सहभागीता रह्यो। यसमा लाखौं मानिसहरु यस यात्रामा प्रत्यक्ष रुपमा सहभागीता रह्यो। ओलीले मध्यपहाडी यात्राका क्रममा प्राप्त भएका हज्जारौं सुझाव, सर्वदलीय ज्ञापनपत्र र मागपत्र प्राप्त भएको उल्लेख गरे। उनले भने,यात्राले एउटा राजनीतिक रुपका गलत भाष्य अस्वीकार र असान्दर्भिक बनाइदिएको छ। सामाजिक सद्भाव र राष्ट्रिय एकतालाई विथोल्ने प्रयासलाई असफल बनाइदिएको छ। जनता स्पष्ट छ भन्ने सन्देश दिएको छ। राजनीतिलाई हिंसा र उत्तेजनातिर र हिंसापनि आतंककारी प्रवृत्तितिर लैजाने प्रयासलाई समेत यात्राले निस्तेज पारेको उनको भनाई छ। जिम्मेवार राजनीतिक दलहरूले दह्रो खुट्टा टेकेर आफ्नो भिजन राख्नुपर्ने यात्राले देखाएको उनको दाबी छ। लोकतन्त्रप्रति जनता स्पष्ट रहेको उनको दाबी छ। ओलीले यात्रा सांस्कृतिक जस्तो पनि भएको बताउँदै उनले स्थानीय उत्पादनलाई प्राथमिकता दिएको उल्लेख गरे। संकल्प यात्राको हेर्नुहोस् पूर्णपाठ"
लोकतन्त्रलाई बलियो र संस्थागत बनाउन सबै लागौं : ओली,"ओलीले अहिले सरकारको दोहारो चरित्र देखा परेको र वर्तमान सत्ता गठबन्धन कुशासन र भ्रष्टाचारको दुष्चक्रमा फसेको आरोप लगाए। काठमाडौं : नेकपा एमालेका अध्यक्ष केपी शर्मा ओलीले लोकतन्त्रलाई बलियो र संस्थागत बनाउन सबै लाग्नु पर्ने जोड दिएका छन्। पार्टीले सञ्चालन गरेको मध्यपहाडी पुष्पलाल लोकमार्ग समृद्धिको लागि संकल्प यात्राका विषयमा आइतबार पार्टी कार्यालय च्यासलमा आयोजित पत्रकार सम्मेलनमा यात्राले राष्ट्रिय रूपमा धेरै सन्देश दिएको बताएका हुन्। उनले लोकतन्त्र व्यापक प्रणाली र संघीयता त्यसको एउटा पक्ष भएको बताए। यात्राको क्रममा जनताले लोकतन्त्रको पक्षमा दृढता राखेको पाइएको ओलीको भनाइ छ। उनले जनतामा आएको नैराश्य भाव चिर्नलाई पनि यात्राले निक्कै सहयोग गरेको भन्दै राजनीतिक रूपका गलत भाष्यलाई गलत प्रमाणित गरेको जिकिर गरे। ओलीले सर्वदलीय बैठकबाट, सर्वपक्षीय बैठकबाट पनि यात्राको क्रममा सुझाव आएकोले यात्रा सबै हिसाबले सफल भएको बताए। विकासका निम्ति विभिन्न सुझाव यात्राको क्रममा आएको ओलीले प्रष्ट पारे। नेपालमा आर्थिक विकासको प्रशस्त सम्भावना रहेको र त्यो सम्भावना यात्राको क्रममा पहिचान गरिएको ओलीले बताए। एमालेले सुशासनको आवाज उठाउँदै आएको भन्दै एमाले नेतृत्वको सरकारमा पनि समृद्ध नेपाली सुखी नेपाली आकांक्षाका नारा पूरा गर्ने गरि काम गरेको उनले बताए। ओलीले अहिले सरकारको दोहारो चरित्र देखा परेको र वर्तमान सत्ता गठबन्धन कुशासन र भ्रष्टाचारको दुष्चक्रमा फसेको आरोप लगाए। ओलीले प्रचण्ड नेतृत्वको सरकारबाट विकासको कल्पना गर्न पनि नसकिने बताए। ओलीले मध्यपहाडी पुष्पलाल लोकमार्ग यात्राको सन्दर्भमा भूगोल र जनताको मागका विषयमा सरकारसँग गम्भीर छलफल गर्ने प्रतिबद्धता व्यक्त गरे। सरकारले उद्योगी व्यवसायीलाई तर्साउन खोज्यो ओलीले सरकारले पैसा उठाउने नाममा बिजुलीको लाइन काटेर उद्योगी व्यवसायीलाई तर्साउन खोजेको आरोप लगाए। उनले डेडिकेटेड लाइनको नाममा पुरानो बिलअनुसार असुल गर्न खोजेको बताए। ओलीले उद्यमी व्यवसायी तड्पिरहेको समयमा लाइन काटेर विद्युत् बन्द गर्ने काम उचित नभएको उल्लेख गरे। ओलीले युवाहरु देशमा नबस्ने र जनसंख्या नै बसाइ सर्ने ठूलो चुनौती रहेको उल्लेख गरे। उनले युवालाई विदेश पलायन हुनबाट रोक्न कार्ययोजना बनाएर अगाडि बढ्नुपर्ने धारणा राखे। उनले भने,सबैभन्दा ठूलो चुनौती युवाहरु देशमा नबस्ने, बसाइ सर्ने छ, युवाहरु नभएपछि दुर्गमा ठाउँमा को बस्छ र ? एमालेले गत मंसिर १४ गते बैतडीको झुलाघाटबाट सुरू गरेको समृद्धिका लागि संकल्प यात्रा पुस १ गते पाँचथरको चिवाभञ्ज्याङमा पुगेर समापन गरेको थियो।"
जहाज खरिद प्रक्रिया पारदर्शी ढंगले गर्न नागरिक उड्डयन मन्त्रालयलाई प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहाल प्रचण्डले जहाज खरिद प्रक्रियामा पारदर्शी ढंगले अगाडि बढ्न संस्कृति, पर्यटन तथा नागरिक उड्डयन मन्त्रालयलाई निर्देशन दिएका छन्। आइतबार दिउँसो सिंहदरबारमा संस्कृति, पर्यटन तथा नागरिक उड्डयन मन्त्रालय र खानेपानी मन्त्रालयको संयुक्त छलफलमा बोल्दै प्रधानमन्त्रीले कुनै पनि प्रकारको त्रुटि र विवाद हुने काम नगर्न निर्देशन दिएका हुन्। प्रचण्डले भने, नेपालमा जहाज खरिद प्रकरणमा जहिले पनि प्रश्न उठ्ने गरेको छ। यसपटक यस्तो गल्ती नहोस्। जहाज खरिद प्रक्रिया शतप्रतिशत सही र पारदर्शी हुनुपर्छ। यसपटकको खरिद प्रक्रियामा विगतका जस्ता कुनै प्रश्न नउठून्, कुनै त्रुटी नहोउन्। उनले पर्यटकका लागि सहज वातावरण बनाउनेतिर सोच्न आग्रह गरे। हाम्रा कतिपय नीति नियमहरू पर्यटकमैत्री छैनन्, तिनीहरू बदलेर भए पनि पर्यटकका लागि सहज वातावरण बनाउनेतिर सोचौं। त्यसैले तपाईहरूले प्रस्ताव ल्याउनुस्, त्यस्ता निषेधित क्षेत्र खुला गरेर पर्यटक आकर्षित गरौं। पर्यटकीय क्षेत्रहरूमा रात्रिकालीन सेवा पनि सहज गरिदिनुपर्छ। यसमा पनि सरकार लचिलो हुनुपर्छ। प्रचण्डले नकरात्मक प्रवृत्ति बढेको बताउँदै लक्ष्य नभएका अराजनीतिक शक्तिहरूले लिन खोजेको भन्दै चिन्ता व्यक्त गरे। उनले भने दर्शकस्रोता पनि नकारात्मक कुरा र गालीमा रमाउनेजस्ता भएको छ। यसको प्रत्यक्ष फाइदा कुनै पृष्ठभूमि नभएका, योगदान नभएका, लक्ष्य नभएका अराजनीतिक शक्तिहरूले लिन खोज्दैछन्। यो कुरालाई हामीले बदल्नुपर्छ। त्यस्तै संस्कृति, पर्यटन तथा नागरिक उड्डयन मन्त्री सुदन किराँतीले राजनीतिक दबाबमा निर्माण गरिएका विमानस्थलहरू कामयावी हुन नसकेको बताउँदै आगामी दिनमा आवश्यकताका आधारमा मात्रै विमानस्थल निर्माण गर्नुपर्ने बताए। पानी नआउने उपभोक्ताको बिल मिनाहा गर्नुस् प्रधानमन्त्री प्रचण्डले धारामा पानी नआउने तर बिल आउने समस्याबाट धेरै उपभोक्ताहरू दिक्दार भएकाले त्यस्तो समस्या तुरून्त हल गर्न निर्देशन दिए। उनले पानी नआउने उपभोक्ताको बिल मिनाहा गर्न निर्देशन दिए। प्रचण्डले भने, धारामा पानी नआउने तर बिल चाहिँ आइरहने समस्या के हो ? यसबाट उपभोक्ताहरू दिक्दार छन्। त्यसैले कहाँकहाँ त्यस्तो समस्या छ, जहाँको धारामा पानी आउँदैन, त्यो बिल मिनाहा गर्ने व्यवस्था मिलाउनुस् र आगामी दिनमा त्यस्तो समस्या आउन नदिन योजनावद्ध रूपमा काम गर्नुस्। उनले एक महिनाभित्र मेलम्चीको पानी सुन्दरीजलमा ल्याइने भएकाले खानेपानी मन्त्रालयको नेतृत्व र सबै टिमलाई विशेष चासो दिएर काम गर्न निर्देशन दिए। बैठकमा नेपाल सरकारका मुख्यसचिव डा बैकुण्ठ अर्यालले मेलम्चीसँगै याङ्ग्री र लार्के खोलाको पानी मेलम्ची आयोजनामा जोड्ने कामलाई प्राथमिकता दिनुपर्ने बताउँदै मेलम्ची आयोजना निर्माणका क्रममा बाँकी रहेको बक्यौता रकम कानुनी प्रक्रिया मिलाएर टुंगाउनुपर्ने बताए। उनले भैरहवा र पोखरा विमानस्थल सञ्चालनका लागि केही नयाँ प्रावधान राखेर जानुपर्ने धारणा राखे।"
विद्यालय शिक्षा विधेयकमाथि शिक्षा समितिमा छलफल सुरु,"काठमाडौं : आम चासोका साथ हेरिएको विद्यालय शिक्षा विधेयक २०८० माथि प्रतिनिधिसभाको शिक्षा, स्वास्थ्य तथा सूचना प्रविधि समितिमा छलफल सुरु भएको छ। समितिको आजको बैठकमा शिक्षा, विज्ञान तथा प्रविधिमन्त्री अशोककुमार राईले लामो समयको अन्तरालपछि आएको विद्यालय शिक्षासम्बन्धी विधेयकले मुलुकको शिक्षा प्रणालीमा सुधार ल्याउने विश्वास व्यक्त गरे। मन्त्री राईले जतिसक्दो चाँडो विधेयक पारितका लागि सांसदहरूलाई आग्रह पनि गरे। बैठकमा सांसदहरुले विधेयकमा शिक्षक दरबन्दी किटान गरिनुपर्ने, शिक्षकका लागि निजामती कर्मचारी सरहको सेवा सुविधा तोकिनुपर्ने, शिक्षकको तलब बढ्दा विद्यालय कर्मचारीको पनि तलब वृद्धि हुनुपर्ने र शिक्षाको गुणस्तर सुधार हुनुपर्नेमा जोड दिए। उनीहरूले सबै राष्ट्रसेवक कर्मचारी, नेता, सांसद र जनप्रतिनिधिका छोराछोरीलाई अनिवार्य रुपमा सामुदायिक विद्यालयमा पढाउनुपर्ने व्यवस्था नगरेसम्म नेपालको शैक्षिक क्षेत्रमा सुधार नहुने र घोकन्ते विद्याभन्दा प्रश्न गर्नसक्ने र आलोचनात्मक चेत भएका क्षमतावान् विद्यार्थी उत्पादन गर्ने गरी कानुन बन्नुपर्ने बताए। छलफलमा सांसदहरु डा चन्द्र भण्डारी, देवेन्द्र पौडेल, सुमना श्रेष्ठ, विद्या भट्टराई, दीपा शर्मा, सरिता भुसाल, डा तोषिमा कार्की, डा कालुराम राई लगायतले भाग लिएका थिए। सो विधेयक गत भदौ २७ गते प्रतिनिधिसभामा दर्ता भएको थियो। रासस"
"प्रचण्डलाई ओलीको जवाफ : व्यापारी चिन्नु र बेथिति गर्नु एउटै हो, असान्दर्भिक कुरा गरेर ध्यान मोड्ने ?","काठमाडौं : नेकपा एमालेका अध्यक्ष केपी शर्मा ओलीले राज्यको सम्पत्ति केही व्यक्तिका फाइदाका लागि डुबाउने काम रोकिनुपर्ने बताएका छन्। झुलाघाटचिवा भञ्ज्याङ समृद्धिका लागि संकल्प यात्राबारे जानकारी दिन आज आयोजित पत्रकार सम्मेलनमा बोल्दै उनले एनसेल खरिद बिक्रीको प्रसंग उठाउँदै खर्बौंको सम्पत्ति अर्बौंमा किनबेच भइरहेको भन्दै आपत्ति जनाएका हुन्। सञ्चारमन्त्रालय कहिले बेचेको हो भन्छ, कहिले होइन भन्छ यस्तो खालको हुनु भएनउनले भने। पूर्वप्रधानमन्त्री ओलीले सरकारले विधिको शासन पालना नगरेको दाबी गरे। सरकारको बेथितिविरुद्ध बोल्दा एमालेलाई आरोप लगाउने गरेको उनले दाबी गरे। सरकारको यो बेथिती। अब त कस्तो भयो भने तपाईंको सरकारले यस्तो बेथिति गरेको छ नि भन्दा त्यो बेथिति गर्यो भन्ने व्यापारीलाई त केपी ओलीले पनि चिन्या छ नि भन्ने गरेको छ। केपी ओलीले नेपालका व्यापारी किन चिन्दैन चिन्छ नि त।ओलीले प्रश्न गर्दै भने,व्यापारी चिन्नु र बेथिति गर्नु एउटै कुरा हो ? त्यसकारण यस्ताखालका असान्दर्भिक कुरा गरेर ध्यान अर्कोतिर मोड्ने काम सरकारले गरिरहेको छ। ओलीले सुन तस्करी गर्न पशुपतिनाथमा पित्तल चढायो भनेर हल्ला फैलाउने काम गरेको उनको दाबी छ। प्रधानमन्त्री पुष्पकमल दाहाल प्रचण्डले प्रतिनिधिसभाको राज्य व्यवस्था तथा सुशासन समितिमा जवाफ दिँदा एनसेल किनबेच गर्ने व्यापारी एनसेलको ८० प्रतिशत शेयर खरिद गर्ने गैरआवासीय नेपाली व्यवसायी सतिशलाल आचार्यसँग आफ्नो मात्र नभई कांग्रेस सभापति शेरबहादुर देउवा र एमाले अध्यक्ष ओलीको समेत चिनजान रहेको बताएका थिए। प्रचण्डले एनसेल सेयर खरिद बिक्रीमा आफ्नो परिवारको नाम जोडेर व्यवस्थामाथि हमला गरेको आरोप लगाएका थिए। एनसेल खरिदबिक्रीमा प्रचण्ड परिवार संलग्न भएको सांसदको प्रश्नमा जवाफ दिँदै प्रचण्डले भने,मेरो परिवार घट्दै गएर तीन जना रहेका छौं। त्योमध्ये एक जना भरतपुर महानगरपालिकाको मेयर छे, हामी सबैलाई थाहा छ। उतै बढी इंगेज हुन्छे। एउटी छोरी छ, विचारा त्यो कस्तो छ त तपाइँहरूले थाहा पाउनुभएकै छ। उनलाई जोडेर उचालेको छ। म के ठान्छु भने यो संवैधानिक व्यवस्था, गणतन्त्र र लोकतन्त्रविरुद्धको हमला हो।"
लोकतन्त्रलाई सुदृढ बनाउन कांग्रेसले भूमिका खेल्नुपर्छ : देउवा,काठमाडौं : नेपाली कांग्रेसका सभापति शेरबहादुर देउवाले लोकतन्त्रलाई सुदृढ बनाएर अगाडि बढ्नुपर्ने बताएका छन्। आइतबार स्वर्गीय कृष्णप्रसाद भट्टराईको जन्मदिनको उपलक्ष्यमा आयोजित विमर्श सभालाई सम्बोधन गर्दै देउवाले अहिले गणतन्त्र कमजोर पार्ने कुरा भइरहेको भन्दै चिन्ता व्यक्त गरेका हुन्। उनले गणतन्त्र र लोकतन्त्रलाई सुढृढ बनाउन कांग्रेसले रचनात्मक भूमिका खेल्नुपर्ने धारणा राखे। देउवाले मुलुकमा अब इतिहास फर्कन नसक्ने स्पष्ट पारे। उनले लोकतन्त्र ल्याउन भट्टराईको पनि योगदान रहेको धारणा राखे। उनले भट्टराईको अनुसन्धान गरेर किताब वा भट्टराईको विषयमा केहि न केहि निकाल्नुपर्ने उल्लेख गरे। उनले भट्टराईले गरेको राजनीतिक योगदानको प्रशंसा गरे। देउवाले भट्टराई हिँडेको बाटोमा नेपाली कांग्रेसलाई लैजानुपर्ने धारणा राखे।
सांसद कोइरीको निलम्बन फुकुवा,महोत्तरी : महोत्तरी क्षेत्र नम्बर १ का प्रतिनिधिसभा सदस्य लक्ष्मी महतो कोइरीको निलम्बन फुकुवा गरिएको छ। आइतबार प्रतिनिधिसभाका सभामुख देवराज घिमिरेले एमाले सांसद लक्ष्मी महतो कोइरीको निलम्बन फुकुवा गरेका छन्। सुरक्षाकर्मीको हत्या आरोपमा फरार रहेको अवस्थामा निलम्बनमा परेका कोइरीले जिल्ला अदालत महोत्तरीबाट सफाइ पाएपछि उनको निलम्बन फुकुवा गरिएको हो। संघीय संसद्का कार्यवाहक महासचिव पद्मप्रसाद पाण्डेयले सांसद कोइरीको निलम्बन फुकुवा भएको सूचना सभामुख घिमिरेको निर्देशनमा आइतबार जारी गरेका हुन्। कर्तव्य ज्यान र आगो लगाएको मुद्दामा महोत्तरी जिल्ला अदालत जलेश्वरबाट सफाइ पाएपछि कोइरीले निलम्बन फुकुवाका लागि निवेदन दिएका थिए। महोत्तरी१ बाट निर्वाचित सांसद कोइरीले प्रहरीको फरार सूचीमा रहेकै बेला पुस ७ मा प्रतिनिधिसभा सदस्यको शपथ लिएका थिए भने गत २०७९ पुस २६ मा संघीय संसद्मा गएर प्रधानमन्त्री पुष्पकमल दाहाललाई विश्वासको मत दिएका थिए। उनी १९ वैशाख २०८० मा निलम्बनमा परेका थिए। आइतबार उनको निलम्बन फुकवा भएको हो। प्रहरी प्रधान कार्यालयको पत्रसमेतका आधारमा निलम्बनमा परेका कोइरीले २९ मंसिरमा जिल्ला अदालत महोत्तरीबाट सफाइ पाएका थिए। सफाइ पाएसँगै निलम्बन फुकुवाको निर्णय लिएर कोइरी संसद सचिवालय पुगेका थिए।
बैठक बोलाएको प्रक्रिया नमिलेको भन्दै सांसदले आपत्ति जनाएपश्चात कार्यसूचीमै प्रवेश नगरी स्थगित,"काठमाडौं : कानुन, न्याय तथा मानवअधिकार समितिको आजको बैठक कार्यसूचीमै प्रवेश नगरी स्थगित भएको छ। बैठकमा केही नेपाल ऐनलाई संशोधन गर्न बनेको विधेयकको सम्बन्धमा संशोधनकर्तासँग छलफल गर्ने कार्यक्रम थियो। सबै संशोधनकर्ता सदस्यलाई आगामी एउटै बैठकमा बोलाएर सम्पूर्णको भावना सुन्नुपर्छ भन्नेमा मतैक्यता भएपछि बैठक स्थगित भएको नेपाली कांग्रेसका प्रमुखसचेतक रमेश लेखकले जानकारी दिए। उनले भने,संशोधनकर्ता सदस्यको भावना बुझ्दा सबै संशोधनकर्तालाई एकैपटक बोलाएर विचार सुन्नुपर्छ भनेपछि सोहीअनुरुप गर्ने भन्ने भएको छ। विगतमा थोरै संशोधन परेकामा व्यक्ति विशेषलाई र धेरै संशोधन रहेकामा समूहगतरुपमा संशोधनबारे छलफल गर्ने अभ्यास रहिआएको छ। समूहगतरुपमै छलफल गराउने विषयमा सबै दलका नेताबीच पनि बैठकमा सहमति भएको थियो। सोअनुरुप समितिको यही पुस १६ गते बस्ने बैठकमा सबै संशोधनकर्ता सदस्यलाई आमन्त्रण गर्ने निर्णय भएको छ। आगामी बैठकमा हुने छलफलका आधारमा आगामी बैठकमा कसरी प्रस्तुत हुँदा उपयुक्त हुन्छ भन्ने निक्र्यौल गर्ने प्रमुख सचेतक लेखकले बताए। उनले भने, संसद्मा विधि निर्माणको प्रक्रियालाई हाम्रा अभ्यासले सरलीकृत गर्छ कि जटिलतातर्फ लैजान्छ भन्ने बैठकमा हुने छलफल र प्रगतिले निर्धाण गर्नेछ। उक्त विधेयकमाथि प्रतिनिधिसभामा प्रतिनिधित्व गर्ने अधिकांश राजनीतिक दलका ६२ जना सदस्यको संशोधन परेको छ। नेकपा (एमाले)का पोलिटब्युरो सदस्य रघुजी पन्तले समितिले बैठक बोलाएको प्रक्रिया नै नमिलेको प्रतिक्रिया दिए। उनले भने, सशोधनकर्तामध्ये केहीलाई मात्र बोलाइयो, नियमावली र विगतको प्रचलन संशोधनकर्ता सबैलाई बोलाइनुपर्छ। सांसदले एकअर्काको कुरा सुन्नुपर्छ। फरकफरक विषयमा जानकार हुन सक्छ, आफूले राखेको संशोधनमा अर्काको कुरा सुनेपछि चित्तबुझ्न सक्छ र फिर्ता लिने वातावरण बन्छ। नेता पन्तका अनुसार, सबैलाई एकै ठाउँमा राखेर छलफल गराएपछि मात्रै साझा निष्कर्षमा पुगेर बनाएको कानुन पूर्ण हुन्छ। सोही दलकी रणकुमारी बलम्पाकीले यही १६ गते बस्ने बैठकमा सबै संशोधनकर्तालाई आमन्त्रण गरी समूहगतरुपमा छलफल गर्ने निधो भएको बताए। समितिले बैठकमा २०२० जना बोलाएर छलफल गर्ने कार्यतालिका बनाएको थियो। रासस"
जनता सडकमा उत्रिने र सांसद बोल्ने सँगसँगै भएमात्र सरकारको ध्यानाकर्षण हुँदोरहेछ : सोविता गौतम,"काठमाडौं : प्रतिनिधिसभा सदस्य सोविता गौतमले जनता सडकमा उत्रिने र सांसद बोल्ने सँगसँगै भएपछि मात्र सरकारको ध्यानाकर्षण हुने गरेको बताएकी छन्। राष्ट्रिय स्वतन्त्र पार्टीकी सांसद गौतमले आफूहरुले मन्त्रीलाई विभिन्न विषयमा ध्यानाकर्षण गराएपनि कार्यान्वयन पक्ष फितलो रहेको बताएकी हुन्। हामीले मन्त्रीहरूलाई ध्यानाकर्षणपत्र कति बुझाउने, कति प्रश्न गर्ने, संसद्मा कति बोल्ने ? त्यसको कार्यान्वयन शून्य छ, सांसद गौतमले भन्छिन्, ध्यानाकर्षण गराइएको विषयमा कार्यान्वयनका लागि सबैको साझा पहल आवश्यक हुन्छ। कतिपय अवस्थामा जनता सडकमा उत्रिने र सांसद बोल्ने सँगसँगै भएपछि मात्र सरकारको ध्यानाकर्षण हुँदोरहेछ। त्यही विषय सञ्चारमाध्यममा आइरह्यो भने ध्यानाकर्षण भइरहन्छ। उनले सांसदहरू जनताका चासो र सरोकारका सबै मुद्दामा एक हुनुपर्ने धारणा राखिन्। जनताको वृहत्तर हितका विषयमा प्रस्तुत हुने मुद्दामा सांसद सत्तापक्ष र प्रतिपक्षका आधारमा बाँडिनु ठीक भएन। उनले भनिन्,संसद्मा प्रस्तुत हुने जनचासोका विषयलाई पनि मतदानका आधारमा स्वीकार वा अस्वीकार गर्ने परिपाटी र संस्कारको अन्त्य हुनुपर्छ। उनले प्रतिपक्षले जतिसुकै राम्रा विषय उठान गरे पनि सत्ता पक्षका सांसदहरु हुँदैन मात्र भन्ने गरेको गुनासो गरिन्। उनले भनिन्,मुद्दामा भन्दा पनि सरकारमा छ कि प्रतिपक्षमा छ भन्ने कुरा ध्यानमा राखेर विधेयक पारित हुन्छ। सत्तापक्ष र प्रतिपक्षका आधारमा मात्रै फेल र पासगर्ने हो भने सांसदको भूमिकाको अर्थ छैन, संसद् सरकारको कठपुतलीजस्तो मात्र हुन्छ। कानुन निर्माणमा ढिलाइ हुनुमा सरकार मुख्य जिम्मेवार काठमाडौँ जिल्लाको निर्वाचन क्षेत्र नं २ बाट प्रत्यक्ष निर्वाचित सांसद गौतमले अघिल्लो दुई अधिवेशनको अनुभवबाट सिक्दै आगामी अधिवेशनमा जनचासोका विषय समेटेर गैरसरकारी विधेयक संसद्मा प्रस्तुत गर्ने तयारी गरिरहेको जानकारी दिइन्। हामीलाई थाहा छ, गैरसरकारी विधेयक पारित हुने सम्भावना एकदमै न्यून हुन्छ, त्यसमाथि हामी प्रतिपक्षमा छौँ,उनले भनिन्, सरकारको ढिलासुस्ती नै कानुन बन्न नसक्नुको मुख्य कारण हो। अब सरकारलाई सबै प्रकारको दबाब सृजना गरेर कानुन बनाउन प्रयत्न गर्छौँ। उनले कानुन निर्माणमा सीमित स्वार्थ समूह हाबी हुने गरेको आशङ्कासमेत व्यक्त गरिन्। नत्र कानुन निर्माणमा किन यति धेरै ढिलाइ भइरहेको छ ? नेपाल अन्तर्राष्ट्रिय हवाई क्षेत्रमा विगत १० वर्षदेखि युरोपेली युनियनको कालोसूचीमा छ। यो सूचीबाट हटाउन कानुनी अड्चन रहेको हामीले अनुभव गरेका छौँ। तर कानुन बनाउन र त्यसको कार्यान्वयन गर्न सरकारी उदासिनता प्रष्टै देखिएको छ। यसमा कहीँ न कहीँ स्वार्थ समूहले रोकेको आशङ्का छ। कानुन निर्माणमा भइरहेको ढिलाइमा सरकार नै मुख्य जिम्मेवार रहेको उनको धारणा छ। सांसद गौतमले भनिन्,कतिपय अवस्थामा मन्त्रालयको विभागमै मस्यौदा अड्किन्छ, त्यहाँबाट निस्केर मन्त्रालय हुँदै मन्त्रिपरिषद्मा गएर रोकिने हुन्छ। सम्पत्ति शुद्धीकरण विषयमा नेपाल खतराको सूची ग्रे लिष्टमा पर्ला भन्ने खतरा भइसक्यो तर यससम्बन्धी कानुन बनाउने कुरामा हामी जुट्न सकिरहेका छैनौँ। शून्य समयमा राखिएका विषय सुनुवाइ भएन सदनमा उठेका विषयप्रति सरकार संवेदनशील बन्नुपर्नेमा जोड दिँदै उनले भनिन्, शून्य समयमा राखिएका विषयमा खासै सुनुवाइ भएन। सांसदले सदनमा बोलेर खास अर्थ रहेनछ भन्ने पनि देखाइयो। हामीले उठाएका विषयमा उहाँहरूले सुनेजस्तो गर्नुहुन्छ तर कार्यान्वयन हुँदैन। विधायिकाको रूपमा आफ्नो मुख्य भूमिका कानुन निर्माण भए पनि जनताको अपेक्षाअनुसारको कानुन बनाउनकै लागि जनताका दैनिकीसँग सम्बन्धित विषयवस्तुसँग जानकार हुनुपर्ने उनको बुझाइ छ। कानुन निर्माण मेरो पहिलो भूमिका हो। संसदीय क्षेत्रका विकास निर्माणका काममा मेरो खासै भूमिका नहुनुपर्ने हो, तर मलाई थाहा छैन भन्दा नमीठो लाग्नेरहेछ,उनले भने, जनताको अपेक्षा जनप्रतिनिधि विकासको काममा आउनुपर्छ र जोडिनुपर्छ भन्ने हुँदोरहेछ। त्यसो हुँदा उहाँहरूसँग कुनै न कुनै रूपले संवादलाई निरन्तरता दिनका लागि यो कार्यक्रम सुरु गरेको हुँ। उनले राजनीतिक नेतृत्वको दृष्टिकोणलाई कार्यान्वयनमा लैजान पनि जनताको साथ सहयोग चाहिने बताए। सांसद गौतमले तीनै तहका सरकार र जनप्रतिनिधिले समयसमयमा सार्वजनिक सुनुवाइ गरिरहने र सबै जनप्रतिनिधि एक ठाउँमा भेला भएर जवाफदेहिताको कसीमा आफूलाई उभ्याउनुपर्ने बताइन्।  रासस"
समृद्धिका लागि संकल्प यात्राले जनतामा सकरात्मक प्रभाव पर्यो,"काठमाडौं : नेकपा एमालेका महासचिव शंकर पोखरेलले झुलाघाटचिवा भञ्ज्याङ समृद्धिका लागि संकल्प यात्राले सकरात्मक प्रभाव पारेको बताएका छन्। आइतबार पार्टी कार्यालयमा पत्रकार सम्मेलन गर्दै उनले मुलुकलाई सकरात्मक दिशा प्रदान गर्न यात्राले भूमिका खेलेको बताएका हुन्। मध्यपहाडी र पुष्पलाल लोकमार्गका जनतालाई मात्र नभई देश विदेशमा रहेका जनतामा सकरात्मक प्रभाव पारेको उल्लेख गरे। उनले मुलुकको विकास गर्न बलियो शक्ति आवश्यक पर्ने भएकाले सम्बन्ध स्थानीयसन्देश राष्ट्रिय भन्ने मान्यतालाई उजागर गरेको जानकारी दिए। उनले मुलुकको विकासका लागि बहस बनोस् भन्ने धारणा राखेका छन्। उनले भने,एउटा राष्ट्रिय विमर्श अगाडि बढोस् र मुलुकले विमर्शको माध्यमबाट समृद्धि र विकासमा अगाडि बढोस् भन्ने अपेक्षा र विकास गरोस्।"
लुम्बिनी प्रदेशमा दुई मन्त्रीले लिए शपथ,लुम्बिनी : लुम्बिनी प्रदेशका नवनियुक्त दुई मन्त्रीले शपथ ग्रहण गरेका छन्। आइतबार प्रदेश प्रमुख अमिक शेरचनले मन्त्रीहरु कृष्णा केसी र सरोज थापालाई आइतबार प्रदेश प्रमुख अमिक शेरचनले शपथ ग्रहण गराएका हुन्। केसीलाई सहरी विकास मन्त्रालय र थापालाई उद्योग तथा यातायात व्यवस्था मन्त्रालयको जिम्मेवारी दिइने भएको छ। थापा र केसी शपथ लिएसँगै लुम्बिनी प्रदेश सरकारमा मुख्यमन्त्रीसहित मन्त्रीहरूको संख्या ९ पुगेको छ। यता पार्टीमा कुनै छलफल नगरी मुख्यमन्त्री चौधरीले जुनियर व्यक्तिलाई मन्त्री बनाएको भन्दै कांग्रेस प्रदेश समितिका पदाधिकारीहरूले नै असन्तुष्टि जनाएका हुन्। मन्त्री नियुक्ति विषयमा छलफल गर्न भोली बिहान देउखुरीमा संसदीय बोर्डको बैठक बोलाइएको छ। कांग्रेस लुम्बिनी प्रदेश महामन्त्री विक्रम खनालले पार्टीमा छलफल नगरी मुख्यमन्त्रीले मन्त्री नियुक्त गरेको भन्दै यसले पार्टीलाई हित नगर्ने बताए। महामन्त्री खनालले मुख्यमन्त्रीलाई यसअघि नै पार्टीमा छलफल नगरी अघि बढ्दा कठिने हुने भन्दाभन्दै पनि पार्टीलाई अवमूल्यन गरेको बताए। यसै विषयमा छलफल गर्नका लागि बैठक बोलाइएको उनले बताए।
टीआरसी विधेयक सहमतिमै टुंग्याउने प्रयास : शीर्ष नेताबीच सोमबार पुनः छलफल हुने,"काठमाडौं : संक्रमणकालीन न्यायको विषयमा प्रमुख तीन दलका शीर्ष नेताबीच छलफल भएको छ। आइतबार बिहान प्रधानमन्त्री निवास बालुवाटारमा प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्ड,प्रमुख विपक्षी दल एमालेका अध्यक्ष केपी शर्मा ओली, कांग्रेसका सभापति शेरबहादुर देउवाबीच टीआरसी विधेयक र समसामयिक विषयमा छलफल भएको हो। छलफलमाकांग्रेसका प्रमुख सचेतक रमेश लेखक पनि सहभागी थिए । प्रधानमन्त्रीको सचिवालयका अनुसार शीर्ष नेताहरुबीच संक्रमणकालीन न्यायसँग जोडिएको शान्ति प्रक्रियाका बाँकी कामलाई पूर्णता दिनेलगायतका विषयमा छलफल भएको हो। उनीहरुबीच सोमबार पुन : छलफल गर्ने सहमति भएको छ। संक्रमणकालीन न्यायसम्बन्धी कानुनलाई अघि बढाउन देखिएको अड्चन फुकाउन शीर्ष तहमा पटकपटक छलफल भएपनि सहमति जुट्न सकेको छैन। संक्रमणकालीन न्यायसम्बन्धी विधेयकलाई अल्पमत र बहुमत पारित गर्नुभन्दा राष्ट्रिय सहमति जुटाएर पारित गर्न सभामुख देवराज घिमिरेले आग्रह गर्दै आएका छन्। शीर्ष नेताबीच सहमति नभई प्रक्रिया अनुसार विद्येयक अगाडि बढाउन उनले अनुरोध गरेका छन्। वर्तमान गठबन्धन सरकारले संक्रमणकालीन न्यायसम्बन्धी विधेयकलाई फास्ट ट्र्याकबाट अघि बढाउन खोजेपछि उक्त प्रस्तावलाई प्रतिपक्षी दलले अस्वीकार गरेको थियो। सभामुखकै पहलमा समितिमा विधेयक लगेर छलफल गर्ने सहमति भएको थियो। तत्पश्चात प्रतिनिधिसभा अन्तर्गतको कानुन न्याय तथा मानवअधिकार समितिले उपसमिति गठन गरेको हो। संक्रमणकालीन न्यायसम्बन्धी कानुन संसद्को शान्ति तथा मानव अधिकारमा समितिमा छ। समितिले उपसमिति बनाएर अधिकांश विषयमा सहमति गरेका छन्। उपसमितिले सहमतिमा नै प्रतिवेदन तयार गरेको छ। राजनीतिक तहमा टुंग्याउनु पर्ने विषय मात्रै टुंगिन बाँकी छ। उच्च राजनीतिक तहमा सहमति जुटाएर सो विधेयक संसद्को आगामी हिउँदे अधिवेशन बाट पास गर्ने तयारी छ। प्रमुख प्रतिपक्ष दल एमालेले भने प्रधानमन्त्री एवं माओवादी केन्द्रका प्रचण्डकै कारण शान्ति प्रक्रिया नटुंगिएको बताउँदै आएको छ। संक्रमणकालीन न्याय भनेको संक्रमणकालीन अन्याय हुन नहुने एमालेको ठहर छ। २०५२ सालदेखि २०६२०६३ सम्म भएको सशस्त्र द्वन्द्वमा १७ हजार नेपालीले ज्यान गुमाए। ठूलो संख्यामा बेपत्ता छन्। धेरै अंगभंग भए। अर्बौंको संरचना क्षति पुग्यो। यो सबै भएको त्यति लामो समयसम्म पनि पीडितले भने न्याय पाएका छैनन्। बृहत् शान्ति सम्झौतामा दुई पक्षमध्ये सत्तापक्षबाट गिरिजाप्रसाद कोइराला र विद्रोहीका तर्फबाट पुष्पकमल दाहाल प्रचण्डले हस्ताक्षर गरेका थिए। विद्रोही पक्ष माओवादीले नै हाल सरकारको नेतृत्व गरिएको छ। उक्त समय हालको सरकार पक्ष नेपाली कांग्रेस पनि सरकारको प्रमुख घटक हो। माओवादीविरुद्ध संकटकाल लगाउने प्रधानमन्त्री थिए कांग्रेस सभापति देउवा। त्यो बेलाका द्वन्द्वरत पक्ष पालैपालो सरकारमा पुगेका छन्। अहिले त्यो बेलाको विद्रोही र सरकार पक्ष दुवै हाल सत्तापक्षमा नै भएकोले उनीहरू आफूलाई कुनै असर नगर्ने गरी संक्रमणकालीन न्यायसम्बन्धी कानुन बनाउन चाहन्छन्। पीडितको भन्दा पनि आफू अनुकूल कानुन बनाउने ध्यान उनीहरूको छ। पीडितको स्मृति, सत्य, न्याय र परिपूरणको समग्र अधिकारलाई सर्वोच्च अदालतको फैसला र अन्तर्राष्ट्रिय मापदण्ड अनुरूप सुनिश्चित गरिनुपर्छ। तर, हालको नेपाल सरकारले आफू सुरक्षित हुने गरी कानुन बनाउन लागिपरेको छ। विधेयकप्रति मानव अधिकार आयोग, द्वन्द्वपीडित सम्बद्ध संघसंस्थाले विमति राख्दै आएका छन्।"
संकल्प यात्रा को समीक्षा र सन्देश सार्वजनिक गर्दै एमाले (लाइभ),"काठमाडौं : नेकपा एमालेले झुलाघाटचिवा भञ्ज्याङ समृद्धिका लागि संकल्प यात्रामा उठेका विषयवस्तुको जानकारी गराएको छ। तुलसीलाल स्मृति प्रतिष्ठानमा पत्रकार सम्मेलन गर्दै अध्यक्ष केपी शर्मा ओलीसहित पदाधिकारीले जानकारी गराएका हुन्। एमालेले गत मंसिर १४ देखि पुस १ गतेसम्म बैतडीको झुलाघाटदेखि पाँचथरको झुलाभञ्ज्याङसम्म सम्मृद्धिका लागि संकल्प यात्रागरेको थियो । एमालेले यात्राका क्रममा बटुलेका अनुभव, समीक्षा र सन्देशका बारेमा पार्टीको औपचारिक धारणा सार्वजनिक गरिरहेको छ। ओलीले मध्यपहाडी यात्राका क्रममा प्राप्त भएका हज्जारौं सुझाव र मागपत्रहरु विस्तृतमा हेरिएको बताएका छन्। उनले भने,विभिन्न राजनीतिक दलहरू, उद्यमी, विभिन्न व्यवसायिक क्षेत्र र नागरिकका समस्याहरू समाधान गर्न सम्बन्धित निकाय मार्फत अघि बढ्ने छौं। समस्या प्रस्तुत गर्ने संस्थाहरूसँग पनि सम्पर्कमा रहने छौं।"
"टीआरसी विधेयकबारे प्रचण्ड, ओली र देउवाबीच बालुवाटारमा छलफल","काठमाडौं : संक्रमणकालीन न्यायको विषयमा छलफल गर्न प्रमुख तीन दलका शीर्ष नेताको भेटवार्ता भएको छ। प्रधानमन्त्री निवास बालुवाटारमा प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल 'प्रचण्ड' , पूर्वप्रधानमन्त्री एवम् प्रमुख विपक्षी दल एमालेका अध्यक्ष केपी शर्मा ओली, पूर्वप्रधानमन्त्री एवंम् कांग्रेसका सभापति शेरबहादुर देउवाबीच टीआरसी विधेयक र समसामयिक विषयमा छलफल जारी रहेको बालुवाटारस्रोतले जनाएको छ। भेटमा कांग्रेसका प्रमुख सचेतक रमेश लेखक पनि सहभागी छन्। संक्रमणकालीन न्यायसम्बन्धी कानुनलाई अघि बढाउन देखिएको अड्चन फुकाउन शीर्ष तहमा पटकपटक छलफल भएपनि सहमति जुट्न सकेको छैन। संक्रमणकालीन न्यायसम्बन्धी विधेयकलाई अल्पमत र बहुमत पारित गर्नुभन्दा राष्ट्रिय सहमति जुटाएर पारित गर्न सभामुख देवराज घिमिरेले आग्रह गर्दै आएका छन्। शीर्ष नेताबीच सहमति नभई प्रक्रिया अनुसार विद्येयक अगाडि बढाउन उनले अनुरोध गरेका छन्। वर्तमान गठबन्धन सरकारले संक्रमणकालीन न्यायसम्बन्धी विधेयकलाई फास्ट ट्र्याकबाट अघि बढाउन खोजेपछि उक्त प्रस्तावलाई प्रतिपक्षी दलले अस्वीकार गरेको थियो। तत्पश्चात प्रतिनिधिसभा अन्तर्गतको कानुन न्याय तथा मानवअधिकार समितिले उपसमिति गठन गरेको थियो। प्रचण्डकै कारण शान्ति प्रक्रिया नटुंगिएको एमालेको दाबी संक्रमणकालीन न्यायसम्बन्धी कानुन संसद्को शान्ति तथा मानव अधिकारमा समितिमा छ। समितिले उपसमिति बनाएर अधिकांश विषयमा सहमति गरेका छन्। उपसमितिले सहमतिमा नै प्रतिवेदन तयार गरेको छ। राजनीतिक तहमा टुंग्याउनु पर्ने विषय मात्रै टुंगिन बाँकी छ। प्रमुख प्रतिपक्ष दल एमालेले भने प्रधानमन्त्री एवं माओवादी केन्द्रका प्रचण्डकै कारण शान्ति प्रक्रिया नटुंगिएको बताएको छ। एमालेले प्रधानमन्त्रीकै कारण शान्ति प्रक्रियाका बाँकी काम टुंग्याउन ढिलाइ भएको बताउँदै आएको छ। संक्रमणकालीन न्याय भनेको संक्रमणकालीन अन्याय हुन नहुने एमालेको ठहर छ। २०५२ सालदेखि २०६२०६३ सम्म भएको सशस्त्र द्वन्द्वमा १७ हजार नेपालीले ज्यान गुमाए। ठूलो संख्यामा बेपत्ता छन्। धेरै अंगभंग भए। अर्बौंको संरचना क्षति पुग्यो। यो सबै भएको त्यति लामो समयसम्म पनि पीडितले भने न्याय पाएका छैनन्। बृहत् शान्ति सम्झौतामा दुई पक्षमध्ये सत्तापक्षबाट गिरिजाप्रसाद कोइराला र विद्रोहीका तर्फबाट पुष्पकमल दाहाल प्रचण्डले हस्ताक्षर गरेका थिए। विद्रोही पक्ष माओवादीले नै हाल सरकारको नेतृत्व गरिएको छ। उक्त समय हालको सरकार पक्ष नेपाली कांग्रेस पनि सरकारको प्रमुख घटक हो। माओवादीविरुद्ध संकटकाल लगाउने प्रधानमन्त्री थिए कांग्रेस सभापति शेरबहादुर देउवा। त्यो बेलाका द्वन्द्वरत पक्ष पालैपालो सरकारमा पुगेका छन्। अहिले त्यो बेलाको विद्रोही र सरकार पक्ष दुवै हाल सत्तापक्षमा नै भएकोले उनीहरू आफूलाई कुनै असर नगर्ने गरी संक्रमणकालीन न्यायसम्बन्धी कानुन बनाउन चाहन्छन्। पीडितको भन्दा पनि आफू अनुकूल कानुन बनाउने ध्यान उनीहरूको छ। पीडितको स्मृति, सत्य, न्याय र परिपूरणको समग्र अधिकारलाई सर्वोच्च अदालतको फैसला र अन्तर्राष्ट्रिय मापदण्ड अनुरूप सुनिश्चित गरिनुपर्छ। तर, हालको नेपाल सरकारले आफू सुरक्षित हुने गरी कानुन बनाउन लागिपरेको छ। विधेयकप्रति मानव अधिकार आयोग, द्वन्द्वपीडित सम्बद्ध संघसंस्थाले विमति राख्दै आएका छन्।"
"ठाकुरराम बहुमुखी क्याम्पसका कर्मचारी आन्दोलित, विभिन्न शाखामा तालाबन्दी","वीरगन्ज : वीरगन्जस्थित ठाकुरराम बहुमुखी क्याम्पसमा कर्मचारीहरुले तालाबन्दी गरेका छन्। विगत १५ वर्षदेखि न्युनतम तलबमा काम गर्दै आएका १० जना कर्मचारीहरुको तलबभत्ता बृद्धिको माग गर्दै त्रिवि कर्मचारी संघले आइतबार क्याम्पसमा तालाबन्दी गरेको हो। संघका अध्यक्ष किशोरी चौधरीको नेतृत्वमा कर्मचारीहरुले क्याम्पसको कर्मचारी प्रशासन शाखा, आइटी शाखा, सामान्य प्रशासन तथा स्टोर शाखा र क्याम्पस प्रमुखको कार्यकक्षमा ताल्चा मारेको आन्दोलनरत कर्मचारी मनोहर साहले जानकारी दिए। क्याम्पसले २०६६ सालदेखि आन्तरिक करारामा नियुक्त गरेका १० जना कर्मचारीहरु विगत १५ वर्षदेखि मासिक १५ हजार रुपेयाँको तलबमा काम गर्दै आइरहेका छन्। श्रम ऐन अनु्सार तलबबृद्धिको माग गर्दै कर्मचारीहरुले गत बुधबार एक घण्टा, गत बिहीबार दुई घण्टा र गत शुक्रबार तीन घण्टा काम ठप्प पारेका थिए। त्यति गर्दासमेत माग सम्बोधनका लागि क्याम्पस प्रशासनले चासो नलिएपछि आइतबार क्याम्पसका विभिन्न शाखामा तालाबन्दी गरिएको त्रिवि कर्मचारी संघका अध्यक्ष चौधरीले बताए। यसअघि कर्मचारीको तलब बृद्धिको माग गर्दै त्रिवि प्रजातन्त्रवादी कर्मचारी संघले ९ महिना पहिले क्याम्पसमा धर्नासहितको चरणबद्ध आन्दोलन गरेको थियो। उक्त आन्दोलनपछि तत्कालीन क्याम्पस प्रमुख उमेश चौरसिया र संघबीच श्रम ऐन अनुसार तलब बृद्धि गर्ने लिखित सहमति भएको भएको थियो। त्यसपछि गत मंसिर १८ गते संघले ९ महिना पहिले पहिलेको सहमति लागु गर्न माग गर्दै वर्तमान क्याम्पस प्रमुख रन्जित यादवलाई ज्ञापनपत्र बुझाएको थियो। तर क्याम्पस प्रशासन आफैंले सहमति गरेको ९ महिना बितिसक्दासमेत तलब बृद्धि नगरिएपछि बाध्य भएर आइतबार तालाबन्दी गर्नु परेको संघका अध्यक्ष चौधरीले बताए। न्युनतम तलबमा काम गरिरहेका कर्मचारीहरुको श्रम ऐन अनुसार तलब बृद्धि नगरिएसम्म तालाबन्दी जारी नै रहने र आन्दोलनका अझ सशक्त बनाइने चौधरीले बताए।"
"मन्त्री नियुक्तिले कांग्रेस लुम्बिनीमा असन्तुष्टि, संसदीय बोर्डको आकस्मिक बैठक बोलाइयो","बुटवल : लुम्बिनी प्रदेशमा मन्त्रिपरिषद् विस्तारमा मुख्यमन्त्रीले एकलौटी गरेको भन्दै कांग्रेसमा असन्तुष्ट बनेको छ। मुख्यमन्त्री डिल्ली बहादुर चौधरीले कांग्रेसबाट प्युठानका सांसद सरोज थापालाई उद्योग तथा यातायात मन्त्री र माओवादीका कृष्णा केसीलाई शहरी विकास मन्त्रि नियुक्त गरी मन्त्रिपरिषद् विस्तार गरेका छन्। पार्टीमा कुनै छलफल नगरी मुख्यमन्त्री चौधरीले जुनियर व्यक्तिलाई मन्त्री बनाएको भन्दै प्रदेश समितिका पदाधिकारीहरूले नै असन्तुष्टि जनाएका हुन्। मन्त्री नियुक्ति विषयमा छलफल गर्न भोली बिहान देउखुरीमा संसदीय बोर्डको बैठक बोलाइएको छ। कांग्रेस लुम्बिनी प्रदेश महामन्त्री विक्रम खनालले पार्टीमा छलफल नगरी मुख्यमन्त्रीले मन्त्री नियुक्त गरेको भन्दै यसले पार्टीलाई हित नगर्ने बताए। पार्टी लामो समय योगदान गरेका व्यक्तिहरू हुनुहुन्छ, पार्टी भित्रको छलफलले नै व्यक्ति टुंग्याउने गर्नुपर्छ।' उनले भने, 'तर मुख्यमन्त्रीले पार्टीलाई बेवास्था गर्नुभएको देखियो। महामन्त्री खनालले मुख्यमन्त्रीलाई यसअघि नै पार्टीमा छलफल नगरी अघि बढ्दा कठिने हुने भन्दाभन्दै पनि पार्टीलाई अवमूल्यन गरेको बताए। यसै विषयमा छलफल गर्नका लागि बैठक बोलाइएको उनले बताए। लुम्बिनी प्रदेश सरकारको काम कारबाहीका विषयमा पनि मुख्यमन्त्रीले पार्टीसँग कुनै छलफल नगरेको असन्तुष्टि पार्टी प्रदेश समितिमा छ।"
बागलुङका पदमले फलाए ९ किलोको एउटै काउली,"गलकोट : बागलुङ नगरपालिका९ तित्याङ थापाथरका पदम खत्रीको खत्री एग्रो फार्ममा नौ किलोको एउटै काउली फलेको छ। विसं २०६६ मा एउटा प्लाष्टिक टनेलबाट तरकारी खेती थालेका बागलुङ नगरपालिका९ तित्याङ थापाथरका खत्री यतिबेला यस क्षेत्रकै सफल कृषकमा गनिन्छन्। २०६६ सालअघि ज्यालामजदुरी गर्दै आएका खत्रीको कृषि क्षेत्रको लगाव, मेहनत र निरन्तरताका कारण अहिले १८ रोपनी जग्गामा फैलिएको तरकारी फार्मको मालिक भएका छन्। उनको फार्ममा यसपटक नौ किलोको एउटै काउली फलेको छ। खत्रीको अहिले सानाठूला गरी आठ प्लाष्टिक टनेलमा तरकारी खेती छ। कृषि क्षेत्रको निरन्तर परीक्षण र मेहनतका कारण खत्रीले मौसमी तथा बेमौसी तरकारी खेतीमा रमाउने क्रममा यसपटक आठ केजी आठ सय ८० ग्राम तौल भएको काउली फलेको खत्रीले जानकारी दिए। फार्ममा निकै ठूला काउली फलेका थिए, फार्मको सबैभन्दा ठूलो काउली टिपेर जोख्ने क्रममा नौ केजीको रहेको पाइयो, खत्रीले भने, लामो समयको मेहनत र परिश्रमका कारण यो अवस्थामा आउन सफल भएको महसुस भयो। आफ्ना साथीभाइ वैदेशिक रोजगारीका लागि पलायन हुँदै गर्दा खत्रीको मनमा कहिलै विदेश जाने योजना नआएको सुनाए। स्वदेशमै केही गर्न सकिन्छ भन्ने सोचका साथ कृषि कर्ममा तल्लीन खत्रीले वार्षिक १० लाख रुपैयाँ आम्दानी गर्दै आएका छन्। चारपाँच किलोसम्मको काउली त फलेकै थिए, यसपटक अलि ठूलो काउली फलेपछि जोख्न मन लाग्यो, काउली जोख्दा नौ केजी रहेको पाइयो, स्नोम्याटिक जातको काउली हो भदौमा रोपेको काउली पुसको ७ गते टिपेर जोख्दा नौ केजी रहेको पाइयो, काउलीको तौल गरेको तस्बिर तथा श्रव्यदृश्य कृषि ज्ञान केन्द्रलाई समेत पठाएको छु, खत्रीले भने। अहिले ब्रोकाउली १५ क्विन्टल बिक्री गरेको बताउँदै आफूले बिक्री गरेको काउली र गोलभेँडा गलकोटसम्म निर्यात भएको खत्रीले बताए। तकारी खेती फस्टाउँदै गएपछि भाडामा आठ रोपनी र पाँच रोपनी बाँझो जग्गालाई सदुपयोग गर्दै खत्रीले व्यवसायिक तरकारी खेती गर्दै आएका छन्। खत्रीको फार्ममा आठ वटा प्लाष्टिक टनेलमध्ये दुई वटा हाइटेक र अन्य परम्परागत टनेल रहेका छन्। खत्रीले नौ किलोको काउली फलाउने दिनसम्म आउन कृषि ज्ञान केन्द्र बागलुङको ठूलो प्राविधिक सहयोग रहेको बताए।"
"निकुञ्जमा वन्यजन्तु बढ्दै, घाँसे मैदान घट्दै","चितवन : दुर्लभ वन्यजन्तुको प्रमुख बासस्थानका रुपमा रहेको चितवन राष्ट्रिय निकुञ्जमा वन्यजन्तु बढ्दै जाँदा घाँसे मैदानको क्षेत्रफल भने घट्दै गएको छ। घाँसे मैदान निर्माण र व्यवस्थापनका लागि यसरी बजेट घटाउँदै लैजाँदा यसले प्रत्यक्षरुपमा मानव र वन्यजन्तुबीचको द्वन्द्व बढाउने देखिएको छ। सरकारले भौतिक पूर्वाधारका क्षेत्रमा प्राथमिकता दिने भए पनि घाँसे मैदानको व्यवस्थापनजस्ता अत्यन्तै महत्वपूर्ण क्षेत्रमा बजेट घटाउँदै लगेको छ। निकुञ्जमा घाँसे मैदान हात्ती, गैँडा, गौर, नीलगाई, चित्तल, लगुना, मृग, जरायोजस्ता शाकाहारी जनावरको चरन क्षेत्र हो। यिनै जनावरमा बाघ, चितुवाजस्ता मांशाहारी जनावर आश्रित हुन्छन्। निकुञ्जमा आहाराको अभाव भएपछि शाकाहारी जनावर मानव बस्ती प्रवेश गर्छन्। यिनै जनावरको पछि लागेर बाघजस्ता सिकारी जनावर पनि मानव बस्ती आउँछन्।यससँगै चरन क्षेत्र नपाएर बाहिरिने एकसिङ्गे गैँडा र बाघले मानिसलाई आक्रमण गर्ने गर्दछ। निकुञ्जका सूचना अधिकारी गणेशप्रसाद तिवारीका अनुसार निकुञ्जमा आर्थिक वर्ष २०७६७७ मा छ सय हेक्टर घाँसे मैदान निर्माण गर्न तीन करोड १० हजार, आव २०७७०७८ मा सात सय हेक्टरका लागि तीन करोड ५० लाख, २०७८०७९ मा ५० हेक्टरका लागि २५ लाख, २०७९०८० मा ५० हेक्टरका लागि २५ लाख बजेट विनियोजन भएको थियो। चालु आवका लागि भने घाँसे मैदान निर्माणका लागि बजेट विनियोजन भएको छैन। यसैगरी घाँसे मैदान व्यवस्थापनका लागि पनि बजेट क्रमशः कम हुँदै आएको छ। घाँसे मैदान व्यवस्थापनका लागि आव २०७६०७७ मा ५७७९ हेक्टरका लागि २८ लाख ९९ हजार, आव २०७७०७८ मा चार सय हेक्टरका लागि ९९ लाख ५७ हजार, २०७८०७९ मा तीन सय आठ हेक्टरका लागि ३८ लाख ३५ हजार, २०७९०८० मा दुई सय २५ हेक्टरका लागि ३३ लाख ३७ हजार बजेट विनियोजन भएको थियो। चालु आवमा तीन सय ७० हेक्टर घाँसे मैदान व्यवस्थापनका लागि ४० लाख ७० हजार बजेट विनियोजन भएको छ। निकुञ्ज ९५२६३ वर्ग किलोमिटर क्षेत्रफलमा फैलिएको छ। यसको मध्यवर्ती क्षेत्र ७२९३७ वर्ग किलोमिटर छ। यसमध्ये १० हजार हेक्टर क्षेत्रफल घाँसे मैदानयोग्य छ। तिनै क्षेत्रमा बजेटअनुसार व्यवस्थापनको काम गर्ने गरिन्छ। कतिपय ठाउँमा रुख बिरुवा हुर्किसकेकाले ती ठाउँमा पनि व्यवस्थापन गर्ने गरिन्छ। निकुञ्जका प्रमुख संरक्षण अधिकृत दिलबहादुर पुर्जा पुनले रुख बिरुवा हटाएर, ट्याक्टर, जेसिबी, एक्साभेटरजस्ता उपकरणको प्रयोग गरी घाँसे मैदान निर्माण गर्ने गरेको बताए। यसैगरी मानिस र ट्र्याक्टरले घाँसे मैदान व्यवस्थापन गरिँदै आएको छ। दलदल भएका क्षेत्रमा मानिसले ढड्डी फाड्ने गर्दछन् भने अन्य क्षेत्रमा ट्र्याक्टर लगाउने गरेको उनले जानकारी दिए। कतिपय ठाउँमा नियन्त्रित आगलागी गरेर पनि घाँसे मैदान व्यवस्थापन गर्ने गरिन्छ। वन्यजन्तु संरक्षणका लागि घाँसे मैदानको निर्माण र व्यवस्थापन निकै महत्वपूर्ण हुने भए पनि बजेटको अभावमा चाहेजति काम गर्न नसकिएको उनको भनाइ छ। बजेट घट्दै गएपछि घाँसे मैदानका रुपमा रहेका क्षेत्रमा ढड्डी बढेर वन्यजन्तु चर्न योग्य हुन छाडेको छ। यसका कारण निकुञ्जभित्र घुम्ने पर्यटकले सहजै वन्यजन्तु अवलोकन गर्न पाउँदैनन्। बाघ र मानिसको द्वन्द्वका विषयमा विद्यावारिधि गरेका डा बाबुराम लामिछाने निकुञ्जमा व्यवस्थित घाँसे मैदान नहुँदा बाघका आहारा प्रजाति मानव बस्तीमा प्रवेश गर्ने बताउँछन्। उनले भने, आहारा प्रजाति जता जान्छन् बाघ उतै जान्छ। यसरी बाघ नै बस्ती पसेपछि यसले द्वन्द्व निम्त्याउँछ। वन्यजन्तुका लागि पानी र आहारा निकै महत्वपूर्ण हुने भन्दै उनले शाकाहारी अग्ला वन्यजन्तुले वनमा डालेघाँस खाने भए पनि होचा जनावरका लागि घाँसे मैदान अनिवार्य हुने बताए। वर्षात्को समयमा घाँसको खासै समस्या नहुने भए पनि हिउँदको समयमा घाँसे मैदान अपरिहार्य हुने उनको भनाइ छ। राष्ट्रिय निकुञ्ज तथा वन्यजन्तु संरक्षण विभागका उपमहानिर्देशक एवं प्रवक्ता अजय कार्की सरकारको प्राथमिकतामा घाँसे मैदान नपरेको स्वीकार्छन्। अर्थ हुँदै वन र विभागसम्म बजेट कम आउँदा घाँसे मैदानका लागि पर्याप्त बजेट विनियोजन गर्न नसकिएको उनले बताए। उनले भने, सडक, भौतिक पूर्वाधारलगायतमा बजेट प्राथमिकतामा पर्छ, तर वन र वन्यजन्तु संरक्षण प्राथमिकतामा राखिँदैन। विभागले चाहेर पनि आवश्यकता अनुसार बजेट पठाउन नसकेको उनले बताए। हालसम्म घाँसे मैदान व्यवस्थापन बोलपत्र आह्वान गरेर मात्रै गर्नुपर्दा पुस महिनाभन्दा अगाडि काम गर्न नसक्ने अवस्था रहेको बताउँदै उनले नयाँ कार्यविधि आएकाले अब थोरै रकमले धेरै काम गर्न सकिने जानकारी दिए। उनका अनुसार मजदुर राखेर बाह्रै महिना काम गर्न मिल्ने गरी नयाँ कार्यविधि मन्त्रिपरिषद्बाट स्वीकृत भएको छ। उनले भने, अब हामी थोरै बजेटबाट धेरै काम गर्न सक्छौँ। ठेक्का लगाउनैपर्ने प्रावधान हटेको छ। वन्यजन्तु बासस्थान व्यवस्थापन कार्यविधि २०८० मङ्सिर २८ गतेको मन्त्रिपरिषद्को बैठकबाट स्वीकृत भएको छ। घाँसे मैदान निर्माण र व्यवस्थापन अत्यन्तै महत्वपूर्ण काम भएको भन्दै उनले बजेट विनियोजनमा अर्थ मन्त्रालयबाटै यसलाई प्राथमिकता दिएर विनियोजन हुनुपर्ने बताए। जीवशास्त्री कृष्णप्रसाद भुसाल घाँसे मैदान, सिमसार र जङ्गल एकआपसमा अन्तरसम्बन्धित पर्यावरणीय प्रणालीका अङ्ग भएको बताउँछन्। उनले भने, यही मिश्रित बासस्थान वन्यजन्तुका लागि उपयुक्त हुन्छ। घाँसे मैदान हात्ती, गैँडा, गौर, नीलगाई, चित्तल, लगुना, मृग, जरायोजस्ता शाकाहारी जनावरको चरन क्षेत्र हो। यिनै जनावरमा बाघ, चितुवाजस्ता मांशाहारी जनावर आश्रित हुन्छन्। सुन्दर भूदृश्य, वन्यजन्तु अवलोकन र सहज सफारीले पनि घाँसे मैदान पर्यटकीय आगमनको आकर्षण भएको उनको भनाइ छ। भूक्षय रोकथाम, कार्बन सोचन, मलिलो माटो बनाउन र पारिस्थितिकीय पौष्टिक चक्र सञ्चालनका हिसाबले पनि घाँसे मैदान महत्वपूर्ण मानिन्छ। वन्यजन्तु संरक्षणका लागि चरिचरन क्षेत्रको दिगो व्यवस्थापन पहिलो आवश्यकता भएको विज्ञहरु बताउँछन्। हाम्रा संरक्षण क्षेत्रभित्रका घाँसे मैदानको खस्कँदो गुणस्तरले समग्र पर्यावरणीय चक्र नै प्रभावित भइरहेको भुसाल बताउँछन्। चोरीसिकार नियन्त्रण भएर गैँडाको सङ्ख्या बढिरहँदा अनपेक्षित रूपमा मृत्युदर पनि बढ्नुका कारण बासस्थान घाँसे मैदानमा आएको ह्रासलाई पनि मानिएको उनको भनाइ छ। घाँसे मैदानको अभावमा बाघका आहाराजन्य प्रजातिको विविधता र सङ्ख्या घटेसँगै यसको सिधा असर बाघ संरक्षणमा पनि पर्ने बताउँदै उनले अन्ततः यसले मानव वन्यजन्तु द्वन्द्वलाई थप चर्काउने बताए।"
ट्याक्टर ढुवानी व्यवसायी आन्दोलित,"उदयपुर : उदयपुर सदरमुकाम गाईघाटमा त्रियुगा ट्याक्टर ढुवानी व्यवसायी आन्दोलित भएका छन्। त्रियुगा नगरपालिकाले गरेको ढुंगा, गिट्टी, बालुवाको गुणस्तरहीन र अव्यावहारिक घाटगद्धीको विरोधमा उनीहरू आन्दोलित भएका हुन्। त्रियुगा नगरपालिकाले नदीजन्य पदार्थको उत्खनन तथा बिक्री वितरणका लागि पटक पटक ठेक्का आह्वान गर्दा समेत ठेक्का नलागेपछि एकद्वार प्रणालीमार्फत् एकैठाउमा घाटगद्धी गरी निकासी गर्ने निर्णय गरेपछि व्यवसायी आन्दोलित भएका हुन्। जिल्लाको सदरमुकाम समेत रहेको गाईघाटमा रहेका सम्पूर्ण व्यवसायी आन्दोलित भएपछि निर्माण कार्य समेत ठप्प भएको छ। उनीहरुले त्रियुगा नगरपलिकाले आगामि वर्षहरूमा भाद्र महिना भित्रै खोला ठेक्का लगाउने विषयलाई प्राथमिकतामा राखि आवश्यक प्रकृया अगाडि बढाउनुपर्ने, ढुंगा, गिट्टी, बालुवाको गुणस्तरहीन र अव्यावहारिक घाटगद्धी गर्ने गरिएको निर्णय फिर्ता लिनुपर्ने लगायतका माग अघि सारेका छन् । नगरले एकै ठाउँमा नदीजन्य पदार्थ घाटगद्धी गरेर सर्वसाधारणलाई समेत खोला पस्न निषेध गरेपछि व्यवसायी आन्दोलित भएका हुन्। यद्यपि नगरपालिकाले भने एकै ठाउँमा घाटगद्धी गरी अमानतमा ढुंगा, गिट्टी, बालुवाको वितरण गर्दा नगरपालिकालाई सहज हुने देखिएकाले यस्तो निर्णय गरेको जनाएको छ।"
सन्दीप लामिछाने विरुद्धको मुद्दा न्यायाधीश शिशिरराज ढकालको इजलासमा,"काडमाडौं : क्रिकेटर सन्दीप लामिछानेविरुद्ध परेको मुद्दामा आज सुनुवाइ हुने भएको छ। यसअघि पटकपटक स्थगित हुँदै आएको लामिछानेविरुद्धको मुद्दा काठमाडौं जिल्ला अदालतका न्यायाधीश शिशिरराज ढकालको इजलासमा परेको छ। मंसिर २४ गते न्यायाधीश पदमराज पाण्डेको इजलासमा मुद्दाको पेशी तोकिए पनि सन्दीपका कानुन व्यवसायीबाट सुनुवाइ स्थगित गरेको थियो। यसअगाडि न्यायाधीश केशवप्रसाद घिमिरेको एकल इजलासले मुद्दामाथि सुनुवाइ गर्दै दुवै पक्षका कानुन व्यवसायीहरूलाई बहस नोट पेश गर्न आदेश दिएको थियो। लिखित बहस नोट पेस गर्न मंसिर २२ सम्मको समय दिएर,आजका लागि पेसी तोकिएको हो। बहसलाई छोट्याउन सरकारी पक्ष र प्रतिवादीका कानुन व्यवसायीबाट बहस नोट झिकाइएको हो। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। यस अगाडि जिल्ला अदालत काठमाडौंले लामिछानेविरुद्धको मुद्दामा गौशाला२६ को बसाइँसराइ तथा जन्मदर्ता सम्बन्धी थप अभिलेख झिकाउने आदेश दिएको थियो। लामिछानेको मुद्दामा पटक पटक पेसी तोकिँदै आएपनि फैसला नभई सर्दै आएको छ। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।"
धूलोबाट आजित भएका स्थानीयले गरे गौशाला बजार सडक अवरुद्ध,"गौशाला,महोत्तरी : धूलोले जनजीवन अस्तव्यस्त बनेको भन्दै गौशालाका व्यवसायीले बाटो बन्द गरेका छन् । आइतबार गौशाला बजारदेखि जिरोमाइलचौक जाने बाटो स्थानीयले एक घण्टा अवरुद्ध गरेका हुन्। बजारभित्र प्रवेश गर्ने सवारी साधनका कारण अत्याधिक धूलो उड्दा सडक आसपास क्षेत्रमा बस्ने स्थानीय हैरान भएका छन्। स्थानीय मरहा नदीबाट ढुङ्गा,गिट्टी,बालुवाको ओभरलोड गरी टिफर चलेपछि सडकबाट उडेको अत्यधिक धूलोले मानव स्वास्थ्यमा असर पर्नेथालेपछि बाटो अवरुद्ध गरेको होटेल व्यवसायी मिर्चिलाल साहले बताए। टिफरले ओभरलोड गरी बाटो धुलोमय भएपनि ट्राफिक प्रहरी तथा नेपाल प्रहरी मुखदर्शक बनेको स्थानीय दिपक साहको भनाइ छ । टिफर धूलो उडाउँदै हिंड्दा समेत ट्राफिक प्रहरी मस्त निन्द्रामा सुतेको कारण स्थानीय सास्ती व्यहोर्नु परेको साहको आरोप छ। नगरपालिकाले राजस्व उसल्ने तर बाटो निर्माणमा कुनै किसिमको ध्यान नदिएको कारण स्थानीहरु व्यवसायी सिकेन्द्र साहले बताए । स्थानीयले नगरपालिकालाई पत्रमार्फत जानकारी गराएपछि केही दिन पानी छर्किए पनि फेरि समस्या जस्ताको त्यस्तै देखिएपछि स्थानीयहरु बाटो अवरुद्ध गर्न बाध्य भएको किराना व्यवसायी सुनिता देवीले बताइन् । अहिले नेपाल प्रहरीको अनुरोधमा स्थानीयले तत्कालका लागि बाटो सुचारु गरेका छन्।"
अपराध गर्न कसैलाई छुट छैन : महानिरीक्षक कुँवर,"मुगु : नेपाल प्रहरीका महानिरीक्षक वसन्तबहादुर कुँवरले समाजमा हुने सबै खाले अपराध निर्मूल पार्न प्रहरी कटिबद्ध रहेको बताएका छन्। जिल्ला प्रहरी कार्यालय मुगुको नवनिर्मित भवन उद्घाटन कार्यक्रममा मुगु आएका महानिरीक्षक कुँवरले यस्तो बताएका हुन्। उनले स्थानीय नागरिकको साथ पाए प्रहरी अपराध अनुसन्धानमा सफल हुने बताउँदै त्यसका लागि नागरिकको जागरुपता पनि आवश्यक रहेको बताए। उनले भने,'प्रहरीभित्र पनि आन्तरिक सुदृढीकरण भइरहेको छ। एक दुई जना गलत व्यक्तिले गरेको गलत कार्यको भार समग्र संगठनले बोक्न सक्दैन। कोही कसैलाई पनि गल्ती गर्ने छुट पनि छैन।' जिल्ला प्रहरी कार्यालयको नवनिर्मित भवनको आइतबार उद्घाटन गरिएको छ। २०२२ सालमा स्थापना भएको कार्यालय हालसम्म जीर्ण भवनमा सञ्चालनमा रहेको थियो। भवन निर्माणका लागि रोयल कन्ट्रक्सन धनगढी कैलालीसँग ७ करोड ५६ लाख ६३ हजार रुपैयाँमा २०७६ माघ ६ गते निर्माण सम्झौता गरिएको थियो। भवनमा कार्यालय भवन, ब्यारेक, कार्यालय प्रमूख तथा सिनियर अधिकृत निवास, हिरासत कक्ष, भान्छा लगायतका सबै संरचनाहरू सुविधायुक्त निर्माण गरिएको छ।"
फेवा किनारमा साइकल यात्रा,पोखरा : अंग्रेजी नयाँ वर्ष २०२४ लाई स्वागत गर्न पोखराको फेवाताल किनारमा सडक महोत्सवको तयारी गरिएको छ। रेष्टुरेन्ट एन्ड बार एसोसिएसन (रेवान) पोखराको आयोजनामा यस वर्ष २५औं सडक महोत्सव हुन लागेको हो। सडक महोत्सवको प्रबद्र्धन गर्न शनिबार पोखराका बैदामबाट घाँटी छिदासम्म ३० किलोमिटर साइकल यात्रा गरिएको रेवानका अध्यक्ष नरेश भट्टराईले बताए। पोखरा र अन्नपूर्ण पदयात्रामा आउने पर्यटकहरू अंग्रेजी नयाँ वर्ष र क्रिसमस मनाउन गरी आफ्नो देश अथवा भारतको गोवालगायतका क्षेत्रमा जाने गर्दथे। त्यतिबेला पोखराको पर्यटन उद्योग र पर्यटकीय गतिविधि अहिलेको जस्तो थिएन। असोजदेखि पर्यटक आउने क्रम बढेर क्रिसमस र अंग्रेजी नयाँ वर्षको आसपाससम्म पर्यटकका चहलपहल हुन्थ्यो। अंग्रेजी नयाँ वर्ष र क्रिसमस मनाउन अन्यत्र जाने पर्यटकलाई पोखरामा नै रोक्न सडक महोत्सवको कन्सेप्ट ल्याएको रेवान पोखराका संस्थापक गणेश भट्टराई बताउँछन्।
मुम्बइबाट उद्दार गरिएका ८ जना बालबालिकालाई अभिभावकको जिम्मा लगाइयो,"रौतहट : सामुदायिक विकास तथा सचेतना नेपाल र ग्रामीण विकास केन्द्र रौतहटको समन्वयमा बालश्रम गर्न भारत पुगेका ८ जना बालाबालिकाको उद्दार गरी अभिभावकको जिम्मा लगाइएको छ । उक्त संस्थाले राष्ट्रिय बाल अधिकार परिषद र मिसन रेसक्यू अपरेशन इन्डीयाको समन्वयमा बालकहरूलाई नेपाल ल्याएको हो । उद्दार गरी ल्याइएका बालकलाई शनिबार जिल्ला प्रहरी कार्यालय गौरमा एक कार्यक्रम गरी जिल्ला प्रहरी कार्यालय रौतहटका प्रहरी प्रमुख र राष्ट्रिय बाल अधिकार परिषदको प्रतिनिधिलगायतका सरोकारवालाहरुको रोहवरमा अभिभावकको जिम्मा लगाएको सामुदायिक विकास तथा सचेतना नेपालका सचिव अनन्त बानियाँले जानकारी दिए। उद्दार गरिएका बालक राजपुर नगरपालिकाका २ जना, इशनाथ नगरपालिका २ जना,दुर्गा भगवती गाउँपालिकाका २ जना र गढीमाई नगरपालिकाका २ जना छन् । ती बालकहरू ६ देखि ८ महिना पहिले विभिन्न प्रलोभनमा पारी चिनजानका आफन्तसँग भारत पुगेका थिए । उनीहरुलाई मुम्बइको नागपाडा क्षेत्रमा रहेको व्याग पसलमा बालश्रम गरिरहेको अवस्थामा मिसन रेसक्यू अपरेशन इन्डीयाले भारतीय प्रहरीको सहयोगमा गत अगस्टमा उद्दार गरेको थियो । ग्रामीण विकास केन्द्र रौतहटका प्रतिनिधि ममता झा र सामुदायिक विकास तथा सचेतना नेपालको कार्यकारी निर्देशक दिलिप कोइराला, सचिव अनन्त बानिया भारतको मुम्बई पुगी बाल कल्याण समिति मुम्बई सहर र महिला तथा बालबालिका विभागसँग समन्वय गरी बालकलाई नेपाल ल्याइ अभिभावकको जिम्मा लगाएका हुन् । ६ महिनाअघि सम्पर्कविहीन भएको छोरा भेटिएपछि नुसरत बेगमले खुसीहुँदै भनिन्,'अब छोरालाई स्कुल पढाउँछु। राम्रोसँग हेरविचार गर्छु।' सामुदायिक विकास तथा सचेतना नेपालका कार्यकारी दिलीप कोइरालाले अझै भारतका विभिन्न बालगृहमा ६ जना बालक रहेको र उनीहरुलाई नेपाल फर्काउन कागजी प्रक्रिया थालेको बताएका छन्।"
"रातु नदी उत्खनन् : कागजमा ३ फिट भन्ने, खोलामा ९ फिट खन्ने","बर्दिवास : महोत्तरीको बर्दिवासस्थित रातु नदीको उत्खननको विषयमा स्थानीय जनप्रतिनिधि र ठेकेदारको एउटै बोली छ,३ फिट मात्रै खनिँदैछ। तर खोलाको वस्तुगत स्थिति भने त्यसको ठ्याक्कै उल्टो छ। उत्खननले बनेको खाडलमा पस्ने मान्छेलाई बाहिरकाले पत्तै पाउँदैनन्। शनिबार संघीय सरकारका उर्जा, जलस्रोत तथा सिचाईंमन्त्री शक्ति बस्नेत बर्दिबास नगरपालिका९ रातु खोलामा भइरहेको अवैध उत्खननको स्थलगत निरीक्षण गर्न पुग्दा स्थानीयको दुखेसो सुनेर निशब्द बने। स्थानीय राजनीतिज्ञ र अभियन्ताहरुले खाडलमै पसेर मन्त्री बस्नेतलाई ९ फिटसम्मको नदीजन्य पदार्थ निकालेको उत्खननको खाल्डो नापेरै देखाएका थिए। चुरे दोहनविरुद्ध बनेको आठ दलीय राजनीतिक मोर्चाले शुक्रबार प्रेस विज्ञप्ति निकालेरै रातु खोलाको उत्खनन रोक्न माग गरेका थिए। ती मोर्चाकै पहलमा शनिबार रातु खोलामा भइरहेको गैरकानुनी र मापदण्ड विपरितको खोला उत्खनन्को स्थलगत अनुगमन गराउनका लागि संघीय सरकारका उर्जा मन्त्री बस्नेतलाई लिएर गएका थिए। उत्खनन तुरुन्त रोक्न माग गर्दै संघीय सरकारका मन्त्री बस्नेतसँग दलहरुका तर्फबाट नेपाली कांग्रेसका नेता चिरञ्जीवी हमाल ज्ञापनपत्र बुझाए। ज्ञापनपत्र बुझ्दै मन्त्री बस्नेतले सरोकारवालाहरुलाई उत्खनन रोक्न दबाब सिर्जना गर्ने प्रतिबद्धता जनाए। आर्थिक स्रोत व्यवस्थापन गर्ने बहानामा यहाँका जनप्रतिनिधहरुले ठेकेदार लगाएर रातु नदीमा गिट्टीबालुवाको लुट मच्चाएको स्थानीयहरुले मन्त्री बस्नेतलाई सुनाएका थिए। आर्थिक वर्ष २०७७०७८ मा पनि आईई रिपोर्ट अनुसार १ लाख १२ हजार ५ सय उत्खनन गर्न ठेक्का लगाएर ७ गुणा बढी नदीजन्य पदार्थ निकालेको थियो। जुन सम्झौताभन्दा १२ करोड बढी रकम बराबरको नदीजन्य पदार्थ उत्खनन् गरिएको थियो। तर त्यसको क्षतिपूर्तिको अवस्थालाई समेत आंकलन नगरी अहिले फेरि ठेक्का लगाएर ९ फिटसम्म उत्खनन् गर्न थालेपनि चुरेका अभियन्ता तथा राजनीनितक दलका प्रतिनिधिहरु आक्रोशित बनेका हुन्। चालु आर्थिक वर्षका लागि बर्दिवास नगरपालिकाले भने करिब ६ करोड ४३ लाख रुपैयाँमा रातु ठेक्काको बन्दोबस्ती गरेको हो। ब्रिरक कन्सल्टेन्ट कुपनडोलको आइइई प्रतिवेदन अनुसार नदीको दुवै किनाराबाट ५०५० मिटर छाडेर त्यसको बीचमा तीन फिट गहिराइमा करिब दुई लाख ९४ हजार घन मिटर उत्खननको ठेक्का लागेको बर्दिवास नगरपालिकाका प्रमुख प्रशासकिय अधिकृत किरणनिधि तिवारी बताउँछन्। उनका अनुसार फिट गहिराइमा करिब दुई लाख ९४ हजार घनमिटर उत्खननको ठेक्का लागेको हो। ठेक्का कबोल गरिएकामध्ये ४ नं प्याकेजको पथलैया खण्ड मंसिर २८ गते सम्झौता भई ठेकेदारले उत्खनन् गरिरहेका छन्। बाँकी तीन प्याकेजको भर्खरै सम्झौता भई सीमाङ्कनका लागि प्राविधिक कार्य भइरहेको प्रमुख प्रशासकीय अधिकृत तिवारीको भनाइ छ। अव्यवस्थित र अवैज्ञानिक नदी उत्खननले पानीको मूल सुकेर सिचाईं प्रणालीको उचित व्यवस्थापन हुन नसक्दा कृषियोग्य जग्गाहरु मरुभूमिकरण बन्दै गएका छन्। पानी र अन्नको संकट गहिरिदो छ। उत्खननबाट नदीमा बन्ने अस्वाभाविक गहिराइको कारण वर्षायाममा बाढीले तीव्ररुपमा चुरे क्षेत्रको कटानले हजारौं विघा कृषि योग्य जग्गा डुवान र कटानमा पर्दै आएको छ।"
बतासे झर्ना पदमार्गमा जोडिँदा पर्यटकलाई सहज,"कञ्चनपुर : गतिलो पदमार्ग नहुँदा विगतमा पर्यटकले घाँसका बोट समातर पहाड उक्लिदै शुक्लाफाँटा नगरपालिका८ स्थित बतासे झर्ना पुग्ने गर्दथे। अहिले यस क्षेत्रमा पदमार्ग निर्माण गरिएपछि पर्यटकलाई गन्तव्यमा पुग्न निकै सहज भएको छ। ढुंगा विच्छ्याएर पदर्माग निर्माण गरिएको छ। पहाडमाथि उक्लिने ठाउँमा ढुंगाका खुट्किला निर्माण गरिएका छन्। तेर्सो बाटोमा सहज रुपमा हिँड्न मिल्ने गरी ढुंगालाई एक नासले मिलाएर विच्छ्याइएको नगरपालिकाका प्राविधिक धीरज ऐरले बताए। खोलाखल्सीमा कल्भर्टका लागि ठाउँ छाडिएको बताउँदै उक्त स्थानमा पर्यटन बोर्डको १० लाख लागतमा कल्भर्ट निर्माण गरिने उनले जानकारी दिए। नगरपालिका र जीविकोपाजर्न पुनरुत्थानका लागि दीगो पर्यटन परियोजना (एसटिएलआरटी) बीच भएको लागत साझेदारी कार्यक्रमअन्तर्गत पदमार्ग निर्माण गरिएको ऐरले बताए। परियोजनाको कूल लागत ३० लाख ५० हजार रहेकामा सम्झौता अनुसार १५ लाख ५० हजार नगरपालिका र १५ लाख एसटिएलआरटीले व्यहोर्ने उनले जानकारी दिए। २१ लाख ९० हजारको लागतमा उपभोक्ता समितिमार्फत तीन किलोमिटर पदमार्ग निर्माण पूरा गरिएको प्राविधिक ऐरले बताए। तीन लाख ५० हजारको लागतमा होमस्टे तथा उद्यम सिर्जना गर्ने तालिम, होमस्टे नम्बरिङ र सूचना बोर्ड निर्माण सम्पन्न गरिएको उनले जानकारी दिए। ऐरका अनुसार बतासे झर्ना क्षेत्रमा एक लाख ५० हजारमा थ्रि डि भिजेवल बोर्ड जडान गरिएको छ। झर्ना क्षेत्र पुग्ने मार्गका ५० ठाउँमा एक लाख ५० हजारमा पर्यटकीय संकेत चिह्न राखिएका छन्। पर्यटकीय क्षेत्रअन्तर्गत ठाउँठाउँमा ५० वटा फोहर विन्स जडान गरिएका उनको भनाइ थियो। 'पर्यटकीय क्षेत्रमा पुग्न यसअघि पदमार्ग नहुँदा निकै सास्ती हुने गरेको थियो। अहिले पदमार्ग निर्माणसँगै ठाउँठाउँमा संकेत चिह्न राखेका छौँ', उनले भने। पदमार्गमा पर्यटकीय संकेत चिह्न, फोहर संकलनका लागि विन्सका साथै होमस्टे नम्बरिङ र सूचना बोर्ड राखेपछि पर्यटकलाई यात्रा गर्न सहज भएको शुक्लाफाँटा८ का वडाध्यक्ष बहादुर सिंह महराले बताए। 'पर्यटकले ल्याउने खानेकुराका प्याकेट तथा प्लास्टिक, प्लेटलगायत सामग्रीले पर्यटकीय क्षेत्रको सौन्दर्यता बिग्रने भएकाले ठाउँठाउँमा फोहर संकलनका लागि विन्स जडान गरेका छौँ', उनले भने, 'पदमार्गमा राखिएका सूचना बोर्डले पर्यटकलाई गन्तव्यमा पुग्न थप मद्दत गरेको छ।' पदमार्ग निर्माणले आन्तरिक तथा बाह्य पर्यटकलाई फाइदा पुग्नुका साथै यहीँ मार्ग हुँदै सामान पिठ्यूँमा बोकेर डडेल्धुराको पर्शुराम नगरपालिकातर्फ जानेलाई पनि सहज भएको छ। पिठ्यूँमा पसलको सामान भरियामार्फत बोकाएर हिड्ने गरेकामा पदमार्ग निर्माणले आवतजावतमा सहजता थपेको व्यापरी धनबहादुर विष्टले बताए। 'गतिलो बाटो नहुँदा विगतमा पहाड उक्लिन निकै कठिन थियो' उनले भने, 'चिप्लेर चोटपटक लाग्दथ्यो। थोरै मात्रै समान बोक्न सकिन्थ्यो। अहिले पदमार्ग निर्माण हुँदा ३० देखि ५० किलो सामान पिठ्यूँमा राखेर बोक्दै आएका छौँ।' उनका अनुसार डडेल्धुराको पर्शुराम नगरपालिकाका अधिकांश बासिन्दाको घरायसी सामान खरिद गर्ने, बिरामी हुँदा उपचारका लागि अस्पताल पुग्ने ठाउँ झलारी बजार हो। मोहन महरका अनुसार पर्यटकीय गन्तव्यका रुपमा झर्ना खोला पार गर्दै पहाडका बासिन्दाले हिँडडुल गर्दै आएका छन्। 'पहिले बाटो नहुँदा खोला खोला भएर हिँड्थ्यौँ', उनले भने, 'अहिले पदमार्ग निर्माण भएपछि चिप्लिँदै लड्ने डर पनि छैन, सहज रुपमा हिँडेर गन्तव्यमा जाँदैछौँ।' तीन किलोमिटरको पदमार्ग निर्माण गर्न ४५ दिन लागेको निर्माण समितिका अध्यक्ष कमल सिंह महराले जानकारी दिए। उनका अनुसार पदमार्ग निर्माणमा ६० जनाले प्रत्यक्ष रोजगारी पाएका छन्। निर्माणमा संलग्न मजदुर रामसिंह महराले घरव्यवहार चलाउनका यसअघि भारत जाने गरेकामा गाउँमै रोजगारी पाइएपछि जीविकोपार्जनमा सहज भएको बताए। 'गाउँमै काम पायौँ', उनले भने, 'एक महिना काम गरेर ३० हजार कमाइ भएको छ। यसले अबको ६ महिनासम्म परिवारको खर्च धान्न सकिन्छ।' उपभोक्ता समितिमार्फत कार्य हुँदा स्थानीयलाई पहिलो प्राथमिकतामा राखेर काम गराइएको समितिका अध्यक्ष महराले बताए। उनका अनुसार प्रविधिकतर्फका कामदारलाई प्रति दिन एक हजार र मजदुरी गर्ने कामदारलाई छ सयका दरले ज्याला दिइएको हो। पर्यटकीय पदमार्ग निर्माण भएसँगै झर्ना जाने विश्रामस्थलका रुपमा रहेको धारापानी गाउँका बासिन्दाले पनि रोजगारी पाएका छन्। गाउँ घरमा उत्पादन हुने तरकारी, फलफूल, दूध, दही, ध्यू, कुखुरा, खसी, बोकालगायत कृषि उपज बिक्री हुन थालेका छन्। युवाहरूले गाउँमै पसल खोलेर आम्दानी लिन थालेका छन्। पहिले भारत तथा अन्य जिल्लामा मजदुरीका लागि जाने धारापानीका साइम धामीले पसल सञ्चालन गरेपछि आम्दानी बढन थालेको बताए। 'सिजनमा निकै आम्दानी हुन्छ', उनले भने, 'सिजन सकिएपछि थोरै हुन्छ। त्यसले घर चलाउन सहज भएको छ।' पदमार्ग निर्माणले पर्यटकको आगमनमा बढोत्तरी भएको उनको भनाइ थियो। डडेल्धुराको पलगडी, सुवाखान, जमिर खाली, बरे गडा, पातली, सिमलबण्ड, गैरेपातल, सल्लेगुडी गायत क्षेत्रका बासिन्दा यसै मार्ग भएर तराई पुग्नका लागि ओहोरदोहोर गर्ने गर्दछन्। 'पहिला पसल तथा होमस्टे नहुँदा स्थानीयवासीको घरमा बास माग्न पर्यटक आउँथे। अहिले बतासे झर्ना पुग्ने पदमार्गको सहजताले पर्यटक बढन थालेका छन्। पर्यटकलाई लक्षित गरी खोलिएका होटलमा पहाडबाट झर्ने र उक्ले यात्रुले बास पाउन थालेका छन्', धारापानीका स्थानीय भुवन गौतमले भने। धारापानीको दक्षिणतर्फको सडक भने प्रत्येक वर्ष वर्षामा पहिरोका कारण भाँसिने गरेको उनले बताए। सडक मार्गको पानी चुहिने ठाउँमा पक्की नाली निर्माण गरी पहिरो रोक्नुपर्ने स्थानीयवासीको माग छ। अहिले धारापानी गाउँसम्म पर्यटकले मोटरसाइकल, जीप, बस लगायतका साधनबाट पुग्ने गरेका छन। धारापानीबाट उत्तरतर्फको क्षेत्रमा बनाइएका पदमार्ग भएर झर्ना पुगिन्छ। कलकल गर्दै पहाडको माथिबाट बग्दै गरेको झर्नाको मनमोहक दृश्य नियाल्नका लागि गर्मी मौसममा आन्तरिक पर्यटकको घुइँचो लाग्ने गरेको स्थानीय बताउँछन्। झर्नालाई गाउँका बासिन्दाले छेकुवा भन्ने गर्दथे। नगरपालिका गठनसँगै जनप्रतिनिधि आएपछि पर्यटकीय क्षेत्रको खोज गर्ने क्रममा भेटिएको झर्नाको नाम बतासे राखेका हो। दुई सय फिट माथिको पहाडबाट बग्ने झर्ना भूइँमा खस्दा त्यसका छिटा चिसो हावासँगै चारैतिर फैलिने भएकाले यसको नाम बतासे राखिएको पदमार्ग निर्माण समितिका अध्यक्ष महराले जानकारी दिए। रासस"
पोखरी निर्माणमा अनियमितता गर्ने प्रशासकीय अधिकृतसहित चारजनाविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले सार्वजनिक पोखरी निर्माणमा अनियमितता गर्ने तत्कालीन प्रशासकीय अधिकृतसहित चारजनाविरुद्ध भ्रष्टाचार मुद्दा दायर गरेको छ। धनुषाको हंसपुर नगरपालिका १ भगवानपट्टीमा रहेको कित्ता नम्बर ३३० को सार्वजनिक पोखरीलाई वडा नम्बर १ का वडा अध्यक्षले ठेक्का लगाउँदा भ्रष्टाचार गरेको भन्ने उजुरीका आधारमा छानबिन हुँदा तत्कालीन नगरपालिका १ का वडाअध्यक्ष कामेश्वर कापर,तत्कालीन प्रशासकीय अधिकृत केशव कुमार अधिकारी,ठेकेदार मदन कुमार झा र नवीन कुमार चौधरीले ५ लाख ५५ हजार रुपैयाँ भ्रष्टाचार गरेको पुष्टि हुन आएकाले उनीहरूविरुद्ध आज विशेष अदालत काठमाडौंमा आरोपपत्र दायर गरिएको आयोगका प्रवक्ता नरहरि घिमिरेले जानकारी दिए। अध्यक्ष कापरले हंसपुर नगरपालिका वडा नम्बर १ स्थित किा नम्बर ३३० को सार्वजिनक पोखरी ठेक्कावाफत आफूले बुझि लिएको दोस्रो वर्षको किस्ता ५ लाख ५५ हजार राजश्व रकम राजश्वसमा दाखिला गर्नुपर्नेमा सो नगरी हिनामिना गरेको अख्तियारको ठहर छ। यसैगरी तत्कालीन प्रमुख प्रशासकीय अधिकृत केशव कुमार अधिकारीले नगरपालिका नगरकार्यपालिकाको बैठकको निर्यणमा नभएको नगरेको कुरा देखाइ सरकारी कागज सच्याउने कार्य गरी सच्च्याएको सरकारी कागजलाई सक्कल हो भनी प्रमाणित गरी गलत लिखत तयार गरी भ्रष्टाचार गरेको पाइएकाले उनलाई कैद र जरिवानाको माग गर्दै आरोपपत्र दायर गरिएको आयोगले जनाएको छ। ठेकेदार झा र चौधरीले सार्वजनिक पोखरी ठेक्कावाफत दोस्रो वर्षको किस्ता ५ लाख ५५ हजार राजश्व रकम दाखिला गर्नुपर्नेमा सो नगरी नगरपालिकालाई हानिनोक्सानी गरी भ्रष्टाचार गरेको आरोपमा उनलाई सो रकम बराबरको विगो समेत जफत हुन माग दावी गरिएको छ।"
मुस्ताङमा घरपालुवा तथा भुस्याहा कुकुरको बन्ध्याकरण,जोमसोम : हिमाली जिल्ला मुस्ताङमा घरपालुवा तथा भुस्याहा (छाडा कुकुर)को बन्ध्याकरण गरिएको छ। जिल्लाका ५ स्थानीय तहमध्ये मुस्ताङ सदरमुकाम समेत रहेको घरपझोङ गाउँपालिका र वारागुङ मुक्तिक्षेत्र गाउँपालिकामा अवस्थित १६१ वटा घरपालुवा तथा छाडा भुस्याहा कुकुरहरूको बन्ध्याकरण गरिएको हो। जिल्ला भेटेरिनरी अस्पताल तथा पशु सेवा विज्ञ केन्द्र मुस्ताङको आयोजना मुस्ताङमा पहिलो पटक घरपालुवा तथा छाडा भुस्याहा कुकुरहरूको नियन्त्रणका लागि ३ दिने कुकुर बन्ध्याकरण शिविर सञ्चालन गरिएको थियो। कुकुर बन्ध्याकरण शिविरलाई सम्बन्धित गाउँपालिकाहरूले सहकार्य गरेका थिए। भेटेनरी अस्पताल तथा पशु सेवा विज्ञ केन्द्र मुस्ताङको आयोजनामा भएको कुकुर बन्ध्याकरण शिविर तथा कुकुरहरूको टोकाइबाट लाग्ने रबिज रोगबाट नागरिकलाई सुरक्षित राख्ने उद्देश्यले गरिएको कार्यक्रममा केन्द्रीय रेफरल पशु चिकित्सालय काठमाडौं र भ्याली एनिमल क्लिनिक काठमाडौंले प्राविधिक सहयोग गरेका थिए। प्राविधिक सहयोगमा करिव १० जनाको पशु विशेषज्ञ टोलीले मुस्ताङमा छाडा भुस्याहा कुकुर तथा घरपालुवा कुकुरहरूलाई बन्ध्याकरण गरिनुका साथै रेबिज भ्याक्सिन लगाएका भेटेरिनरी अस्पताल तथा पशु सेवा विज्ञ केन्द्र मुस्ताङका सूचना अधिकारी लालमणि अर्यालले जानकारी दिए।
मुख्य सडकमै जथाभावी पार्किङ,"टीकापुर : टीकापुर नगरपालिकाको मुख्य बजार क्षेत्रमा रहेको ६ लेन सडकमै जथाभावी पार्किङ हुने गरेको छ। ६ लेन सडकको सर्भिस लेनमा रहेका बैंक तथा वित्तीय संस्था, व्यापारिक फर्म अगाडि जथाभावी पार्किङ हुने गरेको हो। सडकमा पार्किङ गर्ने ठाउँ नहुँदा सडकमै साइकल, बाइक तथा गाडीहरू पार्किङ हुने गरेका छन्। सर्भिस लेनमा रहेका बैंक तथा वित्तीय संस्था अगाडि जथाभावी पार्किङ हुँदा आवतजावतमा समस्या हुने गरेको टीकापुर नगरपालिका३ का धनु चौधरीले बताए। हाटबजार अगाडि रहेको ग्लोबल आइएमई बैंकको बाटो त सधैं जाम नै हुन्छ चौधरीले भने ६ लेन सडकको सर्भिस लेनमा सहजै आवतजावत हुनुपर्नेमा पार्किङले सास्ती खेप्नु परिरहेको छ। मुख्य सडकमा रहेको सिद्धार्थ बैंक, एनआएसी एसिया बैंक, महालक्ष्मी बैंक, नबिल बैंक, सनराइज लक्ष्मी बैंक, कुमारी बैंक, एभरेष्ट बैंक, सानिमा बैंक तथा ग्लोबल आइएमई बैंक अगाडि जथाभावी पार्किङ हुने गरेको छ। व्यवस्थित प्लानिङ सहरका रूपमा रहेको टीकापुरमा पार्किङका लागि छुट्याइएका स्थानहरूको प्रयोगमा नगरपालिकाले ध्यान दिन नसकेपछि सेवाग्राहीहरू पार्किङको समस्या भोग्दै आएको टीकापुरकै तारा खड्का बताउँछन्। टीकापुरमा चौडा र फराकिला बाटोहरूको समस्या छैन, पार्किङ गर्ने स्थानहरूको पनि व्यवस्था छ खड्काले भनिन् तर ती स्थानहरूको प्रयोग गर्नेतर्फ नगरपालिकाले ध्यान दिन नसक्दा जथाभावी पार्किङ हुने गरेको छ, यसले शहर कुरुप हुनुका साथै सेवाग्राहीले समेत सास्ती खेप्दै आएका छन्। मुख्य सडक मात्र नभएर टीकापुरस्थित मालपोत कार्यालय, नापी कार्यालय, प्रशासन कार्यालयमा समेत पार्किङको समस्या छ। सेवाग्राहीको दैनिक भीडभाड हुने कार्यालय क्षेत्रमा पार्किङको कुनै व्यवस्था नहुँदा दुर्घटनाको जोखिम बढेको स्थानीय वीरेन्द्र धामीले बताए। दैनिक नागरिकता बनाउने, पासपोर्ट बनाउन, जग्गाको कारोबार गर्ने, मालपोत र नापीमा आउने सेवाग्राहीका लागि पार्किङ गर्ने ठाउँ नै छैन धामीले भने सेवाग्राहीले बाटोमै पार्किङ गर्दा बाटो साँघुरो भएर दुर्घटनाको जोखिम हुने गरेको छ। यता, टीकापुर नगरपालिकाका उपप्रमुख खड्कबहादुर शाह बाटोको उपयोगिताबारे सचेतना जगाउन आवश्यक रहेको बताए। बाटोमा बनाइएका लेनको प्रयोगबारे सर्वसाधारणलाई सचेतना जगाउन आवश्यक रहेको छ उपप्रमुख शाहले भने नगरपालिका, ट्राफिक प्रहरीसँगको सहकार्यमा पार्किङको समस्या समाधानका लागि पहल गरिरहेको छ, समस्याबारे हामी सचेत छौं। आमसर्वसाधारणले समेत सचेत भइदिन जरुरी छ। बजार क्षेत्रका मुख्य सडकमा बढिरहेको चाप र अवस्थित पार्किङका कारण दुर्घटना हुनेतर्फ सचेत रहन समयमै पार्किङ व्यवस्थापनमा नगरपालिकाले ध्यान दिन जरुरी छ।"
उच्च अदालतमा पनि सुरू भयो स्वचालित पेशी प्रणाली,"काठमाडौं : देशभरका उच्च अदालत र इजलासमा आजदेखि पेशी व्यवस्थापनमा स्वचालित प्रणाली लागू भएको छ। प्रधानन्यायाधीश विश्वम्भर प्रसाद श्रेष्ठले स्वचालित प्रणालीको पाटन उच्च अदालतबाट शुभारम्भ गरेका हुन्। स्वचालित पेशी तारेख व्यवस्थापन प्रणाली सुरुभएसँगै कर्मचारीले गोलाप्रथाबाट तारेख तोक्ने विद्यमान प्रणालीको अन्त्य भएको छ । शुभारम्भका क्रममा प्रधानन्यायाधीश श्रेष्ठले स्वचालित प्रणाली लागुभएसँगै पेशी सुनुवाइका लागि दिइने तारिख मानवहस्तक्षेपविहीन भएको बताए। उनले भने,'यसले हाम्रो न्याय कामकारबाही, प्रशासनिक काममा सरला दिन्छ नै । सबैले विश्वास गर्नेछन्। सिस्टमबाट हुने भएकाले आग्रह,पूर्वाग्रहको कुरा हुनेछैन।' उनले न्यायका उपभोक्तालाई छिटो र सहजरुपमा न्याय दिने उद्देश्यले पेशी तारिखका लागि स्वचालित प्रणाली लागू गरिएको बताए। प्रधानन्यायाधीश श्रेष्ठले सर्वोच्च अदालतमा स्वचालित प्रणाली सफल भइसकेपछि सबै उच्च अदालतमा लागू गरिएको बताए। उनले अब छिट्टै जिल्ला अदालतमा पनि स्वचालित प्रणाली लागू गरिने जानकारी दिए। सर्वोच्चमा अनलाइन रजिस्ट्रेसन प्रणालीको समेत अध्ययन भइरहेको उनको भनाइ छ। उनले आफू प्रधानन्यायाधीश नियुक्ति भएकै दिन पेशी व्यवस्थापनका लागि स्वचालित प्रणालीलाई पहिलो प्राथमिकतामा राखेको बताए। सर्वोच्च अदालतमा गत भदौ ११ गतेदेखि पेशी तारिख स्वचालित प्रणालीबाट लागू भइसकेको छ। उनले कर्मचारीहरूलाई ढुक्क भएर काम गर्न समेत आग्रह गरे। प्रधानन्यायाधीश श्रेष्ठले सबै अदालतलाई प्रविधिमैत्री बनाउन आवश्यक रहेको बताए। यसअघि भने गोलाप्रथाबाट पेशी तोकिदै आएको थियो।"
कोरला नाका जोड्ने सडकमा पाँचवटा पुल सञ्चालनमा,"जोमसोम : उत्तरदक्षिण व्यापारिक मार्ग विस्तारित आयोजनाअन्तर्गत राष्ट्रिय गौरवको (बेनीजोमसोमकोरला) सडकखण्डमा निर्माणधिन पुलमध्ये पाँचवटा पक्की मोटरेबल पुल सञ्चालनमा आएका छन् । बेनीजोमसोम सडकखण्ड अन्तर्गत मुस्ताङको छाक्ताङ खोला पुल र लोमान्थाङकोरला सडकखण्ड अन्तर्गतका चारवटा निर्माणधिन पक्की मोटरेबल पुल सञ्चालनमा आएको कालिगण्डकी करिडोर (बेनीजोमसोमकोरला) सडक आयोजनाले जनाएको छ । राष्ट्रिय गौरवको सडकअन्तर्गत मुस्ताङको छाक्ताङ खोला पक्की पुलको पछिल्लो भौतिक प्रगति ९५ प्रतिशत रहेको आयोजनाका सूचना अधिकारी बिष्णु चापागाईले जानकारी दिए । पुल निर्माणका लागि केही फिनिसिङका काम बाँकी रहेको भएपनि यातायात संञ्चालनका खुल्ला गरिएको सूचना अधिकारी चापागाईले उल्लेख गरे । पुल निर्माण अन्तिम चरणमा रहँदै गर्दा यातायातका साधन आवतजावत गर्न थालेपछि बर्खायाममा मुस्ताङ आउजाउ गर्ने सवारी साधनलाई निकै सहज हुँने आयोजनाका सूचना अधिकारी चापागाईको भनाई छ । कोरला सडक अन्तर्गत निर्माणधिन मुस्ताङको छाक्ताङ खोला पुलको लम्बाई ८० मिटरको छ ।दुई स्पानको पुलको ७ करोड ४२ लाख लागतमा कालिका गजुुरमुखि जेभीले ठेक्का सम्झौता गरेको थियो । छाक्ताङ खोला पुल चालु आर्थिक वर्ष सबै काम सम्पन्न हुँने आयोजनाका सूचना अधिकारी चापागाईले बताए । यसैगरी जोमसोमकोरला सडकखण्ड अन्तर्गत लोमान्थाङकोरला सडकमा पर्ने आयोजनाका ४ वटा पक्की मोटरेबल पुल निर्माण पनि अन्तिम चरणमा छन् । पुल निर्माण अन्तिम चरणमा रहँदै गर्दा लोमान्थाङ,किम्लिङ,नाम्डोक र भर्मा खोलामा निर्माणधिन पुलहरु यातायात आउजाउ गर्ने मिल्ने गरी संञ्चालनमा आएको आयोजनाले जनाएको छ । यि ४ वटै पुल २०७६ साल असार ३१ गते ठेक्का सम्झौता भएको थियो ।सम्झौता अवधि २०८० साल असोज ३० गते सम्म रहेको लोमान्थाङकोरला ४ पुलको काम म्याद सकिएको २ महिनापछि यातायात संञ्चालनका लागि योग्य भएको हो । ४ वटै पुलको पछिल्लो भौतिक प्रगति ९५ प्रतिशत भन्दा माथि रहेको आयोजनाका सूचना अधिकारी चापागाईले जानकारी दिए । लोमान्थाङ,किम्लिङ,नाम्डोक र भर्मा खोला पुल निर्माणको जिम्मा मुक्तिननाथ अमित जेभीले लिएको थियो । भौगोलिक विकटताका बावजुद निकै द्रुत गतिमा पुल निर्माण सुरु गरेको कम्पनीले सन्तोषजनक रुपमा भौतिक प्रगती गरेको आयोजनाको भनाइ छ । यातायात सञ्चालनमा आएको एक स्पान रहेको २० मिटर लामो लोमान्थाङ पुलको लागत ४ करोड ६८ लाख, २ स्पानको ५० मिटर लम्बाईको किम्लिङ खोला पुलको लागत ६ करोड ३० लाख,२ स्पानकै ५० मिटर लामो नाम्डोक खोला पुलको लागत ६ करोड ३७ लाख र २ स्पानको ८० मिटर लम्बाईको भर्मा खोला पुलको लागत ६ करोड ८५ लाख छ । राष्ट्रिय गौरवको सडक अन्तर्गत उपल्लो मुस्ताङमा ४ वटा पुल एकै साथ संञ्चालनमा आएपछि बर्खायामको मौसममा कोरलानाका प्रस्थानका लागि यातायातका साधनलाई निकै सहज हुने लोमान्थाङ गाउँपालिकाका अध्यक्ष टसीनर्बु गुरुङले जानकारी दिए । राष्ट्रिय गौरवको कोरला सडक अन्तर्गत यसअघि ५ वटा पुल निर्माण सम्पन्न भइसकेको कालिगण्डकी करिडोर (बेनीजोमसोमकोरला) सडक आयोजनाले बताएको छ । निर्माणको अन्तिम चरणमा रहेका ५ वटा सम्पन्न भएमा कोरला सडकमा १० वटा पक्की पुल सम्पन्न हुनेछन् । यसअघि म्याग्दीको घट्टे खोला पुल,राहुघाट खोला पुल, मुस्ताङको लेते खोला पुल, पान्डा खोला पुल र स्याङ खोला पुल आयोजनालाई हस्तान्तरण भइसकेको छ ।"
सर्वोच्चका मुख्य रजिष्ट्रार कुँवर र रजिष्ट्रार पौडेल उच्च अदालतको न्यायाधीशमा नियुक्ति सिफारिस,"काठमाडौं : सर्वोच्च अदालतका मुख्य रजिष्ट्रार लालबहादुर कुँवर र रजिष्ट्रार निर्मला पौडेल भट्टराई उच्च अदालतको न्यायाधीशमा नियुक्तिका लागि सिफारिस भएका छन्। न्याय परिषदको आइतबार बिहान बसेको बैठकले कुँवर र पौडेललाई उच्च अदालतको न्यायाधीशमा सिफारिस गर्ने निर्णय गरेको हो। न्यायाधीश नियुक्त भएका कुँवर उच्च अदालत पाटन र पौडेल उच्च अदालत पोखरा सिफारिस भएका छन्। बैठकले उच्च अदालत तुलसीपुर बुटवल, इजलासका न्यायाधीश चन्द्रबहादुर सारूलाई उच्च अदालत तुलसीपुर, नेपालगञ्ज इजलासमा सरुवा गरेको छ। यसैगरी बैठकले उच्च अदालत तुलसीपुर नेपालगञ्ज इजालसका न्यायाधीश टंकप्रसाद सुरूङलाई राजश्व न्यायाधीकरण नेपालगञ्जको कानुन सदस्य एवं अध्यक्ष पदमा तोक्न परामर्श दिएको हो।"
डोल्पाको काइके र जुफालमा फोरजी सेवा सुरु,"डोल्पा : हिमाली जिल्ला डोल्पाका दुई स्थानमा नेपाल टेलिकमको फोरजी सेवा सञ्चालनमा आएको छ। जिल्लाको काइके गाउँपालिका र ठूलीभेरी नगरपालिकाकामा फोरजी सेवा सञ्चालनमा आएको हो। डोल्पाको काइके गाउँपालिकामा आजदेखि नेपाल टेलिकमको उच्च गुणस्तरको फोरजी सेवा सञ्चालनमा आएको नेपाल टेलिकमका उपप्रबन्धक प्रेम क्षेत्रीले जानकारी दिए। फोरजी सेवा सञ्चालनमा आएसँगै काइकेका सर्वसाधारणले फोन र इन्टरनेटको गुणस्तरीय सुविधा पाउने अपेक्षा गरिएको उनको भनाइ छ। त्यसैगरी एकसाता अघिमात्र जुफालमा पनि फोरजी सेवा सुचारु भएको छ। यसअघि जुफालमा थ्रिजी सेवा मात्र थियो। नेपाल टेलिकमले चरणबद्ध रूपमा डोल्पाका विभिन्न स्थानमा फारजी सेवा विस्तार गरिरहेका उपप्रबन्धक क्षेत्रीको भनाइ छ। डोल्पाको दुनै, त्रिपुराकोट, जगदुल्ला मुड्केचुला र काइके लगायतका स्थानमा नेपाल टेलिकमको फोरजी सेवा विस्तार भए पनि जनघनत्व धेरै भएको ठूलीभेरी नगरपालिकाअन्तर्गत पर्ने माझफालमा भने फोरजी सेवा विस्तार हुन सकेको छैन।"
प्राधिकरणले थप दुई उद्योगको बिजुली काट्यो,"काठमाडौं : डेडिकेटेड र ट्रंक लाइन महसुल नबुझाएको जनाउँदै नेपाल विद्युत् प्राधिकरणले आज पुनः दुई उद्योगको बिजुली काटेको छ। प्राधिकरणको परासी वितरण केन्द्रले आज सर्वोत्तम सिमेन्ट र लक्ष्मी स्टिलको लाइन काटेको हो। प्राधिकरणका अनुसार सर्वोत्तम सिमेन्टले ८५ करोड र लक्ष्मी स्टिलले ६२ करोड बराबरको बक्यौता तिर्न बाँकी छ। यही पुस ६ गते मात्रै प्राधिकरणले विभिन्न चार उद्योगको बिजुली काटेको थियो। प्रधानमन्त्री पुष्पकमल दाहाल प्रचण्ड ले बिहीबार मात्रै त्यस्ता लाइनको बिजुली काटेर महसुल उठाउन नेपाल विद्युत् प्राधिकरणलाई निर्देशन दिएका थिए। उनले ठूला उद्योगको लाइन काटेर राजस्व उठाउन निर्देशन दिएलगत्तै प्राधिकरणले केही उद्योगको लाइन काट्न थालेको हो। साना तथा घरायसी उपभोक्ताले सामान्य महसुल नबुझाउँदा लाइन काट्ने प्राधिकरणले ठूला उद्योगलाई भने छुट दिएको भनेर आलोचना हुँदै आएको थियो। प्राधिकरणले यसअघि जगदम्बा स्टिल, रिलायन्स स्पिनिङ मिल्स, घोराही सिमेन्ट र अर्घाखाँची सिमेन्ट उद्योगको लाइन काटेको थियो। प्राधिकरणका अनुसार जगदम्बाले मात्रै चार अर्ब १४ करोड बराबरको महसुल तिर्न बाँकी छ। यस्तै, रिलायन्सले एक अर्ब ९४ करोड, घोराही सिमेन्टले एक अर्ब ३६ करोड बक्यौता भुक्तानी गर्न बाँकी छ। प्राधिकरणका अनुसार अर्घाखाँची सिमेन्टले एक अर्ब ३० करोड बराबरको महसुल बुझाउन बाँकी छ। पटक पटक आग्रह गर्दा बक्यौता तिर्न अटेर गरेकाले उनीहरूको लाइन काटिएको प्राधिकरणले जनाएको छ। महालेखा परीक्षकका पछिल्ला प्रतिवेदनमा समेत बक्यौता महसुल उठाउन पटक पटक प्राधिकरणलाई निर्देशन दिइएको थियो। संसदका विभिन्न समितिले पनि यसअघि नै महसुलका विषयमा चासो राख्दै तत्काल असुलउपर गर्न निर्देशन दिएका थिए। रासस"
"बेलडाँगी भुटानी शरणार्थी शिविरमा आगलागी, तीन घर जल्यो","झापा : झापाको दमक नगरपालिका ३ स्थित बेलडाँगी भुटानी शरणार्थी शिविरमा आगलागी भएको छ। आज बिहान ३ बजेतिर आगलागीबाट शिविरका तीन वटा घर जलेर नष्ट भएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। रिजालका अनुसार बेलडाँगी शरणार्थी शिविर सेक्टर सी फो , छाप्रा नम्बर ५३५ बस्ने भीमबहादुर घिमिरेको बाँसको टाटी बेरा र टिनको छानो भएको घरमा विद्युतको तार चुहावट भई आगलागी भएको थियो। आगलागीबाट तीन वटा घर, घरभित्र रहेका लत्ताकपडा, भाडावर्तन, अन्नपात, काठपातसमेत जलेर नष्ट हुँदा अन्दाजी पाँच लाख बराबरको क्षति भएको डीएसपी रिजालले बताए। शिविरमा लागेको आगो दमक नगरपालिकाको दमकल, प्रहरी र स्थानीयबासीको सहयोगमा बिहान साढे ४ बजे पूर्ण रुपमा नियन्त्रणमा आएको प्रहरीले जनाएको छ। झापामा दिनहुँ जसो आगलागीका घटना भइरहेको छ।"
डोल्पामा रुखले च्यापेर महिलाको मृत्यु,डोल्पा : हिमाली जिल्ला डोल्पामा रुखले च्यापेर एक महिलाको मृत्यु भएको छ। देउराली सामुदायिक वनमा दाउरा ल्याउन जंगल गएको बेला ढलेको सल्लाको रुखले च्याप्दा त्रिपुरासुन्दरी नगरपालिका११ की ३० वर्षीया सिरु बोहोराको मृत्यु भएको हो। हुम गाउँ नजिकै पर्ने कादुरी खोलाको जंगलमा शनिबार दाउरा ल्याउन गएकी बोहोराको ढलेर लागेको रुखले च्यापेर मृत्यु भएको जिल्ला प्रहरी कार्यालय डोल्पाले पुष्टि गरेको हो। मृतकको पोष्टमार्टमा लागि जिल्ला अस्पतालमा ल्याइएको र घटनाका विषयमा अनुसन्धान भइरहेको डीएसपी शिव बुढाथोकीले जानकारी दिए।
सुन्तला खेतीबाट १० करोड भित्र्याउँदै इच्छाकामना,"चितवन : सुन्तला खेतीबाट मात्रै इच्छाकामना गाउँपालिकाका किसानले मनग्य आम्दानी लिने भएका छन्। यहाँ रहेका चार सय ५० भन्दा बढी किसानले यस वर्षमात्रै १० करोड आम्दानी लिने भएका हुन्। गाउँपालिकाको कृषि विकास शाखाका अनुसार यहाँका किसानले उत्पादन गरेको सुन्तलाले राम्रो मूल्य पाएपछि यस वर्ष आम्दानी धेरै हुने भएको छ। शाखाका प्रमुख आशिष त्रिपाठीका अनुसार अहिले किसानको बारीबाट ७५ देखि ९० सम्ममा सुन्तला बिक्री हुने गरेको छ। यहाँ यस वर्ष ८० हेक्टर क्षेत्रफलमा सुन्तला खेती गरिँदै आएको छ। त्यसमध्ये ६० हेक्टर क्षेत्रफलमा सुन्तला उत्पादन भएको उनले बताए। गाउँपालिकामा लगाइएका २० हजार बोटमध्ये १५ हजार बोटले उत्पादन दिएको उनले जानकारी दिए। उनले भने, 'उत्पादनका हिसाबले अघिल्लो वर्षको तुलनामा कम हो, उत्पादन कम भए पनि किसानले मूल्य भने राम्रो पाएका छन्।' गत वर्ष कृषि ज्ञान केन्द्रबाट सुन्तला खेती क्षेत्र विस्तार कार्यक्रमअन्तर्गत पाँच हजार एक सय बिरुवा लगाइएको थियो। सो कारणले गत वर्षको तुलनामा क्षेत्रफल बढे पनि उत्पादन हुने क्षेत्रफल विस्तार हुन नसकेको उनले बताए। उनका अनुसार ६० हेक्टर क्षेत्रफलमा उत्पादन लिँदै गर्दा गत वर्षको तुलनामा यस वर्ष १२ प्रतिशत उत्पादन घटेको छ। गत वर्ष यहाँ एक हजार छ सय ५० मेट्रिकटन सुन्तला उत्पादन भएकामा यस वर्ष घटेर एक हजार पाँच सय मेट्रिकटन उत्पादन भएको शाखा प्रमुख त्रिपाठीले बताए। जिल्लाको एकमात्र पहाडी क्षेत्र रहेको इच्छाकामना गाउँपालिका र भरतपुर महानगरपालिका२९ को पहाडी क्षेत्रमा सुन्तला उत्पादन हुँदै आएको छ।"
सन्दीप लामिछाने विरुद्धको मुद्दा हेर्दाहेर्दैमा,"काडमाडौं : क्रिकेटर सन्दीप लामिछानेविरुद्ध परेको मुद्दा हेर्दाहेर्दैमा राखिएको छ। काठमाडौं जिल्ला अदालतका न्यायाधीश शिशिरराज ढकालको इजलासमा मुद्दाको सुनुवाइ भइरहेको हो। बहस नसकिएकाले मुद्दा हेर्दाहेर्दैमा राखिएको अदालत प्रशासनले जनाएको छ। मंसिर २४ गते न्यायाधीश पदमराज पाण्डेको इजलासमा मुद्दाको पेशी तोकिए पनि सन्दीपका कानुन व्यवसायीबाट सुनुवाइ स्थगित गरेको थियो। यसअगाडि न्यायाधीश केशवप्रसाद घिमिरेको एकल इजलासले मुद्दामाथि सुनुवाइ गर्दै दुवै पक्षका कानुन व्यवसायीहरूलाई बहस नोट पेश गर्न आदेश दिएको थियो। लिखित बहस नोट पेस गर्न मंसिर २२ सम्मको समय दिएर,आजका लागि पेसी तोकिएको हो। बहसलाई छोट्याउन सरकारी पक्ष र प्रतिवादीका कानुन व्यवसायीबाट बहस नोट झिकाइएको हो। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। यस अगाडि जिल्ला अदालत काठमाडौंले लामिछानेविरुद्धको मुद्दामा गौशाला(२६ को बसाइँसराइ तथा जन्मदर्तासम्बन्धी थप अभिलेख झिकाउने आदेश दिएको थियो। लामिछानेको मुद्दामा पटक पटक पेसी तोकिँदै आएपनि फैसला नभई सर्दै आएको छ। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।"
उत्खनन रोक्न दलको दबाब,"ढल्केबर : महोत्तरीको बर्दिवासस्थित रातु खोलामा भइरहेको उत्खनन रोक्न आठ राजनीतिक दल एक ठाउँमा उभिएका छन्। शुक्रबार आठ दलले संयुक्त प्रेस विज्ञप्ति जारी गर्दै आर्थिक स्रोत व्यवस्थापन गर्ने बहानामा रातु नदीमा भइरहेको अनियन्त्रित उत्खननलाई तत्कालै रोक्न बर्दिवास नगरपालिकासँग माग गरेको हो। अव्यवस्थित र अवैज्ञानिक नदी उत्खननले पानीको मूल सुकेर सिँचाइ प्रणालीको उचित व्यवस्थापन हुन नसक्दा कृषियोग्य जग्गाहरू मरुभूमीकरण बन्दै गएका छन्। पानी र अन्नको संकट गहिरिँदो छ। उत्खननबाट नदीमा बन्ने अस्वाभाविक गहिराइको कारण वर्षायाममा बाढीले तीव्र रूपमा चुरे क्षेत्रको कटानले हजारौं बिघा कृषि योग्य जग्गा डुवान र कटानमा परेका जगजाहेर छ, विज्ञप्तिमा भनिएको छ, बर्दिबास नगर क्षेत्रभित्र मापदण्डविपरीत सञ्चालित क्रसरहरूले निम्त्याएको वातावरणीय समस्या अझ विकराल बन्दैछ। रातु नदीको मानव सभ्यताका साथै महोत्तरी र धनुषा जिल्लाको जनजीवनसँग पनि अन्तरसम्बन्ध रहेकाले यसको महŒवलाई उच्च प्राथमिकता दिँदै नेपाल सरकारले जनताको तटबन्ध, राष्ट्रपति चुरे तराईमधेस संरक्षण र वन वातावरण मन्त्रालयलगायतका वैदेशिक सहायतामार्फत अर्बौं बजेट खर्चर चुरे संरक्षण तथा रातु नदी प्रणाली र जलाधार व्यवस्थापनको काम हुँदै आएको विज्ञप्तिमा उल्लेख छ। विगतदेखि नै बर्दिवासलगायतका यस नदी प्रणालीअन्तर्गत रहेका विभिन्न स्थानीय तहहरूले एकातिर रातु नदीलाई ठेक्का लगाएर दोहन गराइरहेको देखिन्छ भने अर्कोतिर क्रसर माफियाहरूले पनि यो खोलालाई कमाइ खाने भाँडो बनाएको दलका प्रतिनिधिहरूको आरोप छ। आर्थिक वर्ष २०७७०७८ मा लगाएको ठेक्का, अवैध उत्खननका कारण विवादित भई हाल जनकपुर उच्च अदालतमा मुद्दा विचाराधीन रहेको छ। वातावरणीय प्रभाव मूल्यांकनअनुसार २०७८ सालमा रातु नदीको किसाननगर, पथलैया, जुरेटोल र फूलबारी टोल खण्ड गरी ४ खण्डबाट १ लाख २१ हजार ५०० घनमिटर नदीजन्य वस्तु उत्खनन गर्ने सम्झौता भएको थियो। तर, नापजाँच उपसमितिको प्रतिवेदनअनुसार उत्खनन गर्ने जिम्मा पाएका ठेकेदार कम्पनीहरूले सम्झौताविपरीत ७ गुणा बढी उत्खनन गरेका थिए। क्षति परिपूर्तिको अवस्थालाई समेत आकलन नगरी अहिले पुनः ठेक्का लगाएर उत्खनन गर्नु नियमविपरीत भएको हाम्रो ठहर छ, विज्ञप्तिमा भनिएको छ। रातु नदीमा हुने यस्ता उत्खनन कार्यलाई रोक्नका लागि आमनागरिकहरूलाई सचेत रहन उनीहरूले अपिल गरेको छ। यसै सन्दर्भमा बर्दिबास नगरको विकासका लागि वैकल्पिक आर्थिक स्रोतको खोजी तथा व्यवस्थापन सहजीकरणमा सहयोग गर्न आफूहरू तत्पर रहेको विज्ञप्तिमा उल्लेख छ। उनीहरूले नगरपालिकाको पाटुस्थित रातु नदी बगरमा ताल बनाउने योजनासमेत नदीजन्य पदार्थ तस्करी गर्ने नियत हुन सक्ने भन्दै शंका व्यक्त गरेका छन्। विज्ञप्तिमा नेकपा माओवादी केन्द्रको तर्फबाट राजु खड्का, नेपाली कांग्रेसबाट चिरञ्जीवी हमाल, नेकपा एमालेबाट शंकर महतो, नेकपा एकीकृत समाजवादीका सुरेश राउत, लोसपा नेपालका चेतकुमार थापा, जनमत पार्टीबाट विमलेश महतो, रास्वपा नेपालबाट पर्शुराम बस्नेत र राप्रपा नेपालको तर्फबाट यानिखर गौतमले हस्ताक्षर गरेका छन्।"
कोषको रकम श्रमिकको हितमामात्र खर्चनुपर्छ,"काठमाडौं : वैदेशिक रोजगार सूचना व्यवस्थापन प्रणाली (फेमिस) मर्मत सम्भारका लागि वैदेशिक रोजगार बोर्डले सञ्चालन गर्ने कल्याणकारी कोषमा रहेको रकम खर्च गर्ने विषयमा रिटर्नीहरूले आपत्ति जनाएका छन्। श्रमिकको हकहितका लागि प्रयोग गरिनुपर्ने रकम व्यावसायिक प्रयोजनमा खर्च गरिने निर्णय आपत्ति जनक भएको भन्दै रिटर्नीहरूले बोर्डको कार्यालयमा पुगेर ध्यानाकर्षण गरेका हुन्। रिटर्नी फेडेरेसन नेपालको अगुवाइमा पुगेका रिटर्नीहरूले बोर्डका कार्यकारी डाक्टर द्वारिका उप्रेतीलाई कोषको रकम श्रमिकको हितविपरीत प्रयोग नगर्न ध्यानाकर्षण पत्र बुझाए। फेडेरेसनमा अध्यक्ष उत्तम अधिकारीले वैदेशिक रोजगारीमा रहेका नेपालीको हकहितमा खर्च गरिनुपर्ने रकम व्यावसायिक प्रयोजनमा खर्च गर्न लागिएको भन्दै यो रोक्नका लागि ध्यानाकर्षण गरिएको बताए। उनले भने, सिस्टम मर्मतका नाममा १० करोड रुपैयाँ खर्च गर्न लागिएको छ। यो निर्णय तत्काल फिर्ता हुनुपर्छ। श्रमिकको हितमा खर्च गर्नुपर्ने रकम कुनै पनि बहानामा अन्यन्त्र खर्च पाइँदैन।"
मकवानपुरमा सडेगलेको अवस्थामा एक जनाको शव फेला,"हेटौंडा : मकवानपुरको बकैया गाउँपालिका२, सरस्वती सामुदायिक वनको बतासेडाँडामा सडेगलेको अवस्थामा एकजना शव फेला परेको छ । शनिबार स्थानीय बासिन्दाले दिएको सूचनाका आधारमा प्रहरी घटनास्थलमा पुग्दा अन्दाजी ६०६५ वर्षीय एक पुरुषको शव सडेगलेको अवस्थामा फेला परेको जिल्ला प्रहरी कार्यालय मकवानपुरले जनाएको छ । जंगलको भीरबाट ३०० मिटर तल रहेको शव फेला परेको हो । शवको शनाखत हुन नसकेको प्रहरीले जनाएको छ । शवलाई पोष्टमार्टमका लागि हेटौंडा अस्पताल ल्याइएको र घटनाबारे थप अनुसन्धान भइरहेको प्रहरीले जनाएको छ ।"
लप्चीवासीलाई भालुबाट खाद्यान्न जोगाउन मुस्किल,"दोलखा : दोलखाको लप्चीका बासिन्दालाई चितुवा र भालुबाट खाद्यान्न तथा घरपालुवा पशु जोगाउन मुस्किल भएको छ। चीनको तिब्बतसँग सिमाना जोडिएको दोलखाको बिगु गाउँपालिका१ लप्चीमा ४६ घरधुरी र झन्डै १ सय ५० जनसंख्या रहेका छन्। उनीहरूमध्ये चौंरीपालन गर्ने झन्डै १४ घरधुरीका बासिन्दा मंसिर पहिलो साताबाट चिसोमा जोगिन र चौंरीका लागि चरनक्षेत्र खोजी गर्दै वडा नम्बर १ कै पर्ने लुम्नाङमा बसाई सर्ने गर्छन्। बसाइँसराइको क्रममा भालु तथा चितुवाले आक्रमण गरी धेरै चौरी र घोडा मार्ने गरेको लप्चीका स्थानीय कर्मा शेर्पाले बताए। भालुले कुरुवा र बूढाबूढीमात्र भएको लप्चीको घरमा पसेर खाद्यान्न खाइदिएको उनले गुनासो गरे। कोरोनाको ५ वर्षपछि यो वर्षको दसैंतिहारबाट चीन सरकारले तिब्बतसँगको नाका खोलिदिएपछि लप्चीका स्थानीयले चौरी, चौंरीको घ्यु, छुर्पी बिक्री गरेर त्यताबाट झन्डै ६ महिनालाई पुग्ने खाद्यान्नका सामग्रीहरू जोहो गरेका थिए। लप्चीवासीलाई नेपालतिर आफ्नो पालिकाको सबैभन्दा नजिकको बजार लामाबगर आउन दुई दिन लाग्छ। तर, चीनको तिब्बतस्थित सिगात्से, ङ्यालम काउण्टीमा पर्ने टाँसीघ्याङ बजार पुग्न भने पाँच घण्टा लाग्ने स्थानीयको भनाइ छ। प्रत्येक वर्ष चिसोबाट जोगिन बसाइँ सर्न बाध्य लप्चीका युवाहरू चौरी लिएर लुम्नाङ झर्नुपर्ने र लप्चीको घरमा बूढाबूढी तथा केही कुरुवाहरू मात्र रहने भएपछि भालुले दुःख दिने गरेको स्थानीय लाक्पा शेर्पाले बताए। भालुले बस्ती कुरुवा र बूढाबूढीमात्र भएको लप्चीका घर भत्काउँदै पसेर खाद्यान्न खाने र नष्ट गर्ने गरेको उनको गुनासो छ। खाद्यान्न सकिएपछि मान्छेलाई आक्रमण गर्ने डरले बस्तीमा भएका वृद्धवृद्धा र कुरुवा त्रसित छन्, उनले भने, लप्ची बस्तीमा २ वटा हिमाली भालु प्रवेश गरेको छ। रातिको समयमा भालु बस्ती पस्ने र ढुंगामाटाको गारो भएको घरको एकातिरको गारो फोडेर भालुभित्र पस्ने गर्छ। मान्छे नभएका घरको खाद्यान्न खाइदिने र घर फोड्ने गरेको उनको गुनासो छ। अहिलेसम्म १७ भन्दा बढी घर भालुले फोडिसकेको लाक्पाको भनाइ छ। गौरीशंकर संरक्षण क्षेत्रले जंगली जनावरले हानी नोक्सानी पुर्याए क्षतिपूर्ति दिने व्यवस्था गरेको भएपनि संरक्षण क्षेत्रको कार्यालय र आफूहरू बस्ने ठाउँ निकै टाढा रहेकाले समयमै आवश्यक कागजात पुर्याउन नसक्दा समस्या हुने गरेको स्थानीयको दुखेसो छ। हिउँदमा लप्चीका बासिन्दा बाध्यतावश लुम्नाङ बसाइ सर्नुपर्ने र यो क्रममा भालुले खाद्यान्न तथा घरपालुवा पशु खाइदिने गरेको गुनासो धेरै आउने गरेको विगु गाउँपालिका१ लामाबगरका वडा अध्यक्ष मेमबहादुर तामाङले बताए । योपटक पनि भालुले धेरै चौरी, घोडा र खाद्यान्न खाइदिएको गुनासो लिखित तथा मौखिक रूपमा आएका छन्, हामीले त्यस्ता गुनासोको बारेमा अध्ययन गरी गौरीशंकर संरक्षण क्षेत्रसँग समन्वय गरेर क्षतिपूर्तिको व्यवस्था गर्ने प्रयत्न गरिरहेका छौं, अध्यक्ष तामाङले भने ।"
गौशाला नगरपालिकाकी उपमेयरको गाडीमा आगजनी,"महोतरी : महोत्तरीको गौशाला नगरपालिकाकी उपमेयर रेनुकुमारी चढ्ने गाडीमा आगजनी भएको छ । गएराति गौशाला नगरपालिका१ रामनगरस्थित उपमेयरकै निजी निवास अगाडी पार्किङ गरिएको प्रदेश २०२००१झ ०००५ नम्बरको स्कारपियोमा अज्ञात व्यक्तिद्वारा आगजनी भएको इलाका प्रहरी कार्यालय गौशालाका प्रहरी निरीक्षक मनोज यादवले जानकारी दिए । गाडीमा कसले र किन आगो लगाइएको भन्ने विषयमा केही खुलेको छैन । पेट्रोल छर्किएर आगो लगाइएको छ । घटनास्थलबाट एउटा बोतल समेत बरामद भएको छ, प्रहरी निरीक्षक यादवले भने, अगाडी र पछाडीको टायरसहित आंशिक भागमा क्षति भएको छ । घटना सम्बन्धमा थप अनुसन्धान भइरहेको प्रहरी निरीक्षक यादवले जनाए । पार्किंग गरि राखिएको गाडीमा भएको आगलगीबाट टायर लगायतका आंशिक भागमा क्षति पुगेको छ । गाडीमा लागेको आगो देखेर तत्कालै निभाएकोले थप क्षति हुनबाट जोगिएको स्थानीय हरि महतोले बताए। उपमेयर रेनुकुमारीले यथाशीघ्र घटनाको सुक्ष्म अनुसन्धान गरी अपराधीलाई पक्राउ गर्न माग गरेकी छिन् । सरकारी सम्पत्तीमा आगलागी भएको छ । जनताको करले खरिद भएको गाडीमा आगो लगाइएको छ । यस्ता अपराधीलाई तुरुन्त कारबाहीको दायरमा ल्याउन सरकारसँग माग गर्दछु, उपमेयरले भनिन् ।"
जंगली हात्तीको आक्रमणबाट एक महिला गम्भीर घाइते,"हेटौंडा : मकवानपुरको मनहरी गाउँपालिका७ बिजौनीमा जंगली हात्तीको आक्रमणमा परी एक जना महिला घाइते भएकी छन्। गएराति घर नजिकैको जंगलबाट आएको हात्तीले आक्रमण गर्दा स्थानीय ५१ वर्षीया कान्छिमाया तामाङ गम्भीर घाइते भएकी हुन्। ढाडमा चोट लागेर बेहोस भएकी तामाङलाई प्राथमिक उपचारपछि थप उपचारका लागि चितवन पठाइएको छ। घटनापछि स्थानीय, पर्सा राष्ट्रिय निकुञ्ज सुरक्षा पोष्टबाट नेपाली सेनाको टोली, सशस्त्र प्रहरी बल नेपाल पोष्ट कत्ले खोलाको टोली र ईलाका प्रहरी कार्यालय मनहरीको टोलीले हात्तीलाई जंगलतर्फ लखेटेका थिए। हात्तीले थप क्षति पुर्याए नपुर्याएको बारे खुल्न नसकेको जिल्ला प्रहरी कार्यालय मकवानपुरले जनाएको छ।"

शीर्षक,विवरण
करको कहर,"कर नलिई राज्य चल्दैन। त्यसो भनेर जनतालाई अत्याचार गरी कर थोपर्नु चाहिँ कुनै पनि राज्यको धर्म हुन सक्दैन। जनतासँग कर यसरी लिनुपर्छ भनिन्छ कि जसरी मौरीले फूलबाट रस लिन्छ। फूलको रस लिँदा मौरीले फूलै मार्दैन, हाँगा भाँच्दैन, फेरि उम्रन नसक्ने बनाउँदैन। हो, राज्यले पनि जनताले तिर्न सक्ने मात्रामा मात्रै कर लिनुपर्छ। करको सामान्य सिद्धान्त के पनि हो भने आधारभूत र अत्यावश्यक वस्तु तथा सेवामा छुट। तर आउँदो वर्षका लागि अर्थमन्त्री डा प्रकाशशरण महतले ल्याएको बजेटले भने ठीक उल्टो गरेको छ। जनताले हातमुख जोर्ने कुरामै उनले थोपर्नु विधि कर थोपरेका छन्। विलासी वस्तुमा कर घटाएका उनले नागरिकको भान्छा महँगो हुनेगरी तरकारी र फलफूलमै कर ठोकेका छन्। उनको सरासर उद्देश्य देखिन्छ निर्धाे नागरिकसँग कर उठाऊ, ठूलाठालालाई छुट देऊ। जुन प्रगतिशील कर सिद्धान्तविपरीत अर्थात् प्रतिगामी र सामन्ती शैली हो। नेपालमा चुरोट, सुर्तीमा लगाइएको कर दक्षिण एसियाकै कम हो। यसलाई बढाउन ठूलो दबाब थियो। तर, अर्थमन्त्रीको कानमा बतास लागेन। मध्यम वर्गको रोजाइका विद्युतीय सवारीको कर बढाएर विलासीमा घटाए। झनै प्रतिगामी कदम चाले तरकारी, फलफूलमा कर लगाए। प्याज, केराउको कोसा, आलु, कोसे तरकारी, सागसब्जी, गुलियो मकै, सोयाबिन मस्यौरा र स्याउको आयातमा भ्याट लाग्ने भनेको भान्छा महँगो हुनु हो। भन्न त आयात निरुत्साहित गर्दै स्वदेशी उत्पादन वृद्धि गर्न तरकारी, फलफूलमा कर लगाउने कदम चालिएको भनिएला। तर यस्तो नीतिबाट स्वदेशमा उत्पादन बढ्ने होइन। स्वदेशमा उत्पादन लागत महँगो छ, त्यसलाई पो घटाउन लाग्नुपर्छ। आयात रोकेर स्वदेशीलाई प्रोत्साहन गर्नेभन्दा महँगी बढाउनु हो भन्ने सामान्य हेक्का नराख्नु अर्थमन्त्रीको ठूलो भूल हो। आफू अग्लो हुन अरूलाई होचो बनाउने मूर्ख तरिका स्वरूप आयातमा कर लगाई स्वदेशी उत्पादन वृद्धि गर्ने भन्ने लक्ष्य हास्यास्पदमात्रै होइन, लज्जाजनक पनि छ। खासमा यो सर्वसाधारण नागरिकमाथिको ठूलो अत्याचार हो। खान सक्ने भए खाऊ नसके महँगो खाऊ र त्यो पनि नसके भोकै मर जस्तो शैलीमा कर थोपर्नुलाई अत्याचारको संज्ञा दिनु अतिशयोक्ति हुँदैन।"
यस वर्ष विपदबाट १२ लाख ५० हजार मानिस प्रभावित हुने प्रक्षेपण,"सबैभन्दा बढी मधेस प्रदेशमा चार लाख र कोसी प्रदेशमा तीन लाख मानिस प्रभावित हुने अनुमान गरिएको जनाइएको छ। काठमाडौं : यस वर्षको मनसुनबाट १२ लाख ५० हजार नागरिक प्रभावित हुने प्रक्षेपण गरिएको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणले विभिन्न वैज्ञानिक विष्लेषणका आधारमा गरिएको अध्ययनमा कूल दुई लाख ८६ हजार नौ सय ९८ घर धुरीका १२ लाख ५० हजार मानिस प्रभावित हुने आँकलन गरेको हो। सबैभन्दा बढी मधेस प्रदेशमा चार लाख र कोसी प्रदेशमा तीन लाख मानिस प्रभावित हुने अनुमान गरिएको जनाइएको छ। प्राधिकरणका अनुसार लुम्बिनी प्रदेशमा दुई लाख, बागमती प्रदेशमा एक लाख, सुदूरपश्चिम प्रदेशमा एक लाख ४७ हजार, गण्डकी प्रदेशमा ६९ हजार र कर्णाली प्रदेशमा ३५ हजार मानिस विपद्बाट प्रभावित हुने आँकलन गरिएको हो। गत वर्ष २० लाखि मानिस प्रभावित हुने आँकलन गरिएको थियो। मनसुन भित्रिन केही दिन मात्रै बाँकी रहेकाले पूर्वतयारी तथा प्रतिकार्यका काम तीव्ररुपमा अघि बढिरहेका छन्। विपद् व्यवस्थापनको आवश्यक पूर्वतयारी समन्वययात्मक काम तथा मनसुन पूर्वतयारी तथा प्रतिकार्य राष्ट्रिय कार्ययोजना निर्माण भएको पनि प्राधिकरणले जनाएको छ। कार्ययोजनामा मनसुनजन्य जोखिमको अवस्था विश्लेषण तथा प्रभाव आँकलनका साथै विभिन्न मन्त्रालय तथा विषयगत क्षेत्र, निजी क्षेत्र, मानवीय क्षेत्रमा काम गर्ने नेपाल रेडक्रसलगायत गैरसरकारी संस्थाको जिम्मेवारीका साथै खोज, उद्धार तथा राहत सामग्रीको मौज्दातीको विवरण समेटिएको छ। त्यसैगरी भण्डारण गरिएका आपत्कालीन उपकरण र सामग्रीको जानकारी उपलब्ध हुने स्रोत व्यवस्थापन प्रणाली गोदाम र खोज तथा उद्धारमा संलग्न हुने स्वयंसेवकको विवरण उपलब्ध हुने स्वयंसेवक व्यवस्थापन प्रणालीबारेमा कार्यविभाजन पनि गरिएको छ। पूर्वसूचना तथा पूर्वकार्यका लागि देशका ३४ स्थानमा स्मार्ट साइरन जडान, विपद् सामूहिक उद्धार सवारी तथा ए क्लास एम्बुलेन्स खरिद गरी सातवटै प्रदेश र काठमाडौँ उपत्यकामा एकएकवटा रहने व्यवस्था मिलाइएको प्राधिकरणले जनाएको छ। स्वयंसेवक प्रणालीमा हालसम्म एक लाख चार सय २२ जना सूचीकृत भइसकेका छन्। जल तथा मौसम विज्ञान विभागका अनुसार यस वर्षको मनसुनमा देशैभरि कम पानी पर्ने प्रक्षेपण गरिसकेको छ। सरदरभन्दा कम पानी पर्ने भएकाले अधिकतम तापक्रम विगतको भन्दा बढी हुने अनुमान पनि गरिएको छ। सामान्यतया जेठ अन्तिम साताबाट मनसुन नेपाल प्रवेश गर्दछ। जल तथा मौसम विज्ञान विभागका महानिर्देशक कमलराम जोशीले यस वर्षको मनसुन जेठ ३१ वा ३२ गते पूर्वबाट मनसुन प्रवेश गर्ने सम्भावना रहेको बताए। नेपालमा मनुसन सरदर एक सय दिन क्रियाशील हुने गरेको छ। उनले औषतभन्दा कम पानी पर्ने भन्ने कुरालार्इ पानीनै पर्दैन, विपद् नै आउँदैन भन्ने अर्थमा नबुझ्न अनुरोध गर्नुभएको छ। औषतभन्दा कम पर्ने भएकाले विपद्जन्य घटना भने निम्तिनसक्ने हुँदा तयारीका कामलाई तीव्रताका साथ अघि बढाउनुपर्ने बताए। नेपालमा बाढी, पहिरो र भारी वर्षा प्रमुख मनसुनजन्य विपद् हुन्। शीतलहर खडेरीले पनि प्रभाव पार्ने गरेकोमा यसपटक भने प्रतिमनसुनका समयमा तातो हावाको लहरले जनजीवन प्रभावित बनाएको छ। यो क्रम अहले पनि तयाईका जिल्लामा कायमै छ। मौसमविद् शान्ति कँडेलले यसपालि इलाम, धरान, नवलपुर, ओखलढुङ्गालगायतका क्षेत्रमा अधिकतम तापक्रमले रेकर्ड कायम गरेको छ। यसपालि केही दिनमा मनसुसन भित्रिएर केही पानी पर्ने भए पनि पुन तातोहावाको लहर बढ्ने भएकाले सचेत हुनुपर्ने उनले बताइन्। गृहमन्त्रालयले तातोहावाको लहरबाट मानिसलााई जोगाउने आवश्यक पर्ने उपाएका विषयमा ठोसठोस प्रस्ताव ल्याउन निर्देश गरिसकेको छ। रासस"
"नक्कली शरणार्थी प्रकरण : बहस तन्किँदै, समय व्यवस्थापनको चुनौती","तत्कालीन उपप्रधानमन्त्री टोपबहादुर रायमाझी, गृहमन्त्री बालकृष्ण खाँण र गृहसचिव टेकनारायण पाण्डेलगायतको प्रतिरक्षामा कानुन व्यवसायीले बयानका आधारमा कसैलाई अभियोजन गर्न नमिल्ने जिकिर गर्दैे प्रतिरक्षा गरिरहेका छन्। काठमाडौं : नेपाली नागरिकलाई भुटानी शरणार्थी बनाई अमेरिका लैजाने प्रकरणमा संलग्न अभियुक्तहरूलाई काठमाडौं जिल्ला अदालत समक्ष मुद्दाको किनारा लगाउने तीनवटा विकल्पहरू छन्। ती हुन् थुनामा राख्ने, धरौटी वा साधारण तारेखमा छोड्ने। जिल्ला अदालतमा हेर्दाहेर्दै मा रहेको यो मुद्दामा न्यायाधीश प्रेमप्रसाद न्यौपानेले तर्क नदोहोर्याउन कानुन व्यवसायीलाई आग्रह गरिरहेका छन्। र, भनेका छन् तपाईंहरू (कानुन व्यवसायी)ले सहयोग गर्नुहोस्। मंगलबारसम्म बहस सक्नुपर्छ। पुर्पक्षको प्रक्रियामा प्रतिवादीको पक्षबाट कानुन व्यवसायीले घण्टौं समय बहसमा खर्चेका छन्। न्यायाधीश न्यौपानेलाई प्रतिवादी पक्षका कानुन व्यवसायीलाई कन्भिन्स गरी समय व्यवस्थापन गर्ने चुनौती देखिएको छ। तत्कालीन उपप्रधानमन्त्री टोपबहादुर रायमाझी, गृहमन्त्री बालकृष्ण खाँण र गृहसचिव टेकनारायण पाण्डेलगायतको प्रतिरक्षामा कानुन व्यवसायीले बयानका आधारमा कसैलाई अभियोजन गर्न नमिल्ने जिकिर गर्दैे प्रतिरक्षा गरिरहेका छन्। पूर्वमहान्यायाधिवक्ता, वरिष्ठ अधिवक्ता, अधिवक्ताले इजलासमा आफ्नो पक्षलाई धरौटी तथा साधारण तारेखमा छोड्न तर्क गरिरहेका छन्। वादीतर्फका सरकारी वकिलहरूले पुर्पक्षको लागि अभियुक्तहरूलाई थुनामा राख्नुपर्ने तर्क गर्दै हदैसम्मको सजाय गर्नुपर्नेमा जोड दिएका थिए। अभियुक्तहलाई थुनामा नराखी छोडेमा प्रमाण नष्ट गर्ने र मुद्दाको निष्पक्ष सुनुवाइमा बाधा पुग्ने दाबी गरेका थिए। जाहेरवालाको तर्फबाट अन्य निजी अधिवक्ताले समेत बहस गरेका थिए। इजलासबाट मंगलबारसम्ममा बहस सक्न समय दिइएको छ। समयमै सकियो भने बुधबार आदेश आउला। तन्किँदै गएमा पछि पनि आउन सक्छ। आदेशको टुंगो छैन।दीपक दाहाल, सूचना अधिकारी, काठमाडौं जिल्ला अदालत जेठ १० गते दर्ता भएको मुद्दामा वादी र प्रतिवादी पक्षका कानुन व्यवसायीका कारण बहस तन्किएको छ। यो मुद्दा यसै साता टुंग्याउने गरी बहस गर्न न्यायाधीश न्यौपानेले इजलासमा पटकपटक आग्रह गर्दै आएका छन्। आइतबारको इजलासमा पनि न्यायाधीश न्यौपानेले कानुन व्यवसायीसँग मंगलबारसम्म बहस सक्न आग्रह गरे। गत आइतबारदेखि सुरु भएको थुनछेक बहसमा ९ जना अभियुक्तको पक्षबाट कानुन व्यवसायीले बहस गरेका छन्। पूर्वउपप्रधानमन्त्री रायमाझी, इन्द्रजित राई, केशव दुलाल, सानु भण्डारी, सागर राई, सन्देश शर्मा, टंककुमार गुरुङको बहस सकिएको छ। आइतबार दुई जना अभियुक्तको तर्फबाट बहस भएको थियो। तत्कालीन गृहसचिव पाण्डे र पूर्वउपप्रधानमन्त्री रायमाझीका छोरा सन्दीपको तर्फबाट कानुन व्यवसायीले बहस गरेका थिए। मुद्दामा वकालतनामा भरेका कानुन व्यवसायी इजलासमा नआउँदा सुनुवाइ केही बेर प्रभावित भएको थियो। पूर्वगृहमन्त्री बालकृष्ण खाँणलगायत पक्राउ परेका बाँकी ९ जना प्रतिवादीका तर्फबाट बहस हुनै बाँकी छ। यो १४ पटक पेसी चढेको छ। काठमाडौं जिल्ला अदालतका सूचना अधिकारी दीपक दाहालका अनुसार, चार दिनदेखि प्रतिवादीतर्फका कानुन व्यवसायीको बहस भइरहेको छ। इजलासबाट मंगलबारसम्ममा बहस सक्न समय दिइएको छ, उनले भने, बहस समयमै सकियो भने बुधबार आदेश आउला। बहस तन्किँदै गएमा आदेश पछि पनि आउन सक्छ। आदेशको टुंगो छैन। मुलुकी फौजदारी कार्यविधि (संहिता) ऐन २०७४ को दफा ६७ अनुसार तत्काल प्राप्त प्रमाणबाट कसुरदार देखिने भएमा वा कसुरदार हो भन्ने विश्वास गर्ने मनासिव आधार भएमा अदालतले कारण खुलाई पुर्पक्षको लागि थुनामा राख्नेछ। त्यस्तै दफा ६८ अनुसार, अभियोग प्रमाणित हुने मनासिव आधार भएमा अदालतले धरौट, जमानत वा बैंक जमानत माग्न सक्ने छ। त्यस्तै दफा ६९ अनुसार तारेखमा राखी मुद्दाको पुर्पक्ष गर्न आदेश दिन सक्ने कानुनी व्यवस्था छ। गजेन्द्र बुढाथोकी वादी रहेको यस मुद्दामा अभियुक्तहरूलाई ठगी, लिखत किर्ते, राज्यविरुद्ध र संगठित अपराधसम्बन्धी कसुर गरेको आरोप छ। जिल्ला सरकारी वकिल कार्यालयले ३० जनाविरुद्ध अभियोगपत्र दायर गरेको थियो। भुटानी शरणार्थी समस्याको स्थायी समाधानको उपाय पहिल्याउन २०७६ सालमा गठन भएको कार्यदल र त्यसको प्रतिवेदनमा आधारित रहेर सुरु भएको चलखेलमा राजनीतिकर्मी र सरकारी अधिकारी जोडिएपछि मुद्दा पेचिलो बनेको छ।"
करको कहर,"कर नलिई राज्य चल्दैन। त्यसो भनेर जनतालाई अत्याचार गरी कर थोपर्नु चाहिँ कुनै पनि राज्यको धर्म हुन सक्दैन। जनतासँग कर यसरी लिनुपर्छ भनिन्छ कि जसरी मौरीले फूलबाट रस लिन्छ। फूलको रस लिँदा मौरीले फूलै मार्दैन, हाँगा भाँच्दैन, फेरि उम्रन नसक्ने बनाउँदैन। हो, राज्यले पनि जनताले तिर्न सक्ने मात्रामा मात्रै कर लिनुपर्छ। करको सामान्य सिद्धान्त के पनि हो भने आधारभूत र अत्यावश्यक वस्तु तथा सेवामा छुट। तर आउँदो वर्षका लागि अर्थमन्त्री डा प्रकाशशरण महतले ल्याएको बजेटले भने ठीक उल्टो गरेको छ। जनताले हातमुख जोर्ने कुरामै उनले थोपर्नु विधि कर थोपरेका छन्। विलासी वस्तुमा कर घटाएका उनले नागरिकको भान्छा महँगो हुनेगरी तरकारी र फलफूलमै कर ठोकेका छन्। उनको सरासर उद्देश्य देखिन्छ निर्धाे नागरिकसँग कर उठाऊ, ठूलाठालालाई छुट देऊ। जुन प्रगतिशील कर सिद्धान्तविपरीत अर्थात् प्रतिगामी र सामन्ती शैली हो। नेपालमा चुरोट, सुर्तीमा लगाइएको कर दक्षिण एसियाकै कम हो। यसलाई बढाउन ठूलो दबाब थियो। तर, अर्थमन्त्रीको कानमा बतास लागेन। मध्यम वर्गको रोजाइका विद्युतीय सवारीको कर बढाएर विलासीमा घटाए। झनै प्रतिगामी कदम चाले तरकारी, फलफूलमा कर लगाए। प्याज, केराउको कोसा, आलु, कोसे तरकारी, सागसब्जी, गुलियो मकै, सोयाबिन मस्यौरा र स्याउको आयातमा भ्याट लाग्ने भनेको भान्छा महँगो हुनु हो। भन्न त आयात निरुत्साहित गर्दै स्वदेशी उत्पादन वृद्धि गर्न तरकारी, फलफूलमा कर लगाउने कदम चालिएको भनिएला। तर यस्तो नीतिबाट स्वदेशमा उत्पादन बढ्ने होइन। स्वदेशमा उत्पादन लागत महँगो छ, त्यसलाई पो घटाउन लाग्नुपर्छ। आयात रोकेर स्वदेशीलाई प्रोत्साहन गर्नेभन्दा महँगी बढाउनु हो भन्ने सामान्य हेक्का नराख्नु अर्थमन्त्रीको ठूलो भूल हो। आफू अग्लो हुन अरूलाई होचो बनाउने मूर्ख तरिका स्वरूप आयातमा कर लगाई स्वदेशी उत्पादन वृद्धि गर्ने भन्ने लक्ष्य हास्यास्पदमात्रै होइन, लज्जाजनक पनि छ। खासमा यो सर्वसाधारण नागरिकमाथिको ठूलो अत्याचार हो। खान सक्ने भए खाऊ नसके महँगो खाऊ र त्यो पनि नसके भोकै मर जस्तो शैलीमा कर थोपर्नुलाई अत्याचारको संज्ञा दिनु अतिशयोक्ति हुँदैन।"
वर्गीकरणसहितको किसानलाई परिचयपत्र,"काठमाडौं : सप्तरीको रूपनी गाउँपालिकाले वर्गीकरणसहितको किसान परिचयपत्र वितरण सुरु गरेको छ। पहिलो चरणमा ३९ किसानलाई परिचयपत्र प्रदान गरेको हो। गाउँपालिकाबाट उपलब्ध गराइने कृषिसँग सम्बन्धित सेवा सुविधालाई परिचयपत्रको आधारमा व्यवस्थित र प्राथमिकताको आधारमा वितरण गर्न सुरुवात गरेको हो। केही गाउँपालिकाले वर्गीकरणसहितको किसान परिचयपत्र वितरण गरेर सोहीअनुसार अनुदान, सेवासुविधा दिन थालिसकेका छन्। यसको उदाहरण हो ः छिमेकी जिल्ला उदयपुरको बेलका नगरपालिका र सिरहाको भगवानपुर गाउँपालिका र सखुवानन्कारकट्टी गाउँपालिका। यद्यपि कृषि तथा पशुपन्छी विकास मन्त्रालयले पनि देशभरबाट किसानको सूचीकरणको काम गरिरहेको छ। यद्यपि रूपनीको कृषि ऐन, २०७९ को परिच्छेद ३ को दफा ५ व्यवस्था गरेबमोजिम किसानको वर्गीकरण गरेर परिचयपत्र वितरण थालेको गाउँपालिकाका अध्यक्ष दिनेशकुमार यादव बताउँछन्। रूपनीका ६ वटा वडामा ३ हजार ९ सय ९९ घरधुरी छन्। जग्गाजमिन नभएका (भूमिहीन), सिमान्त र मजदुर किसान अधिक छन्। गाउँपालिकाको अनुमानित तथ्यांकअनुसार २ हजार ६ सय ४१ जना रहेको अनुमान छ। यसबाहेक साना किसान ६ सय ८२, मझौला ३ सय ७२ र ठूला ९० को हाराहारीमा रहेको अनुमान छ। पालिकाले पहिलो चरणमा ३९ जनालाई परिचयपत्र सुरु गरे पनि बाँकीलाई दिँदै जाने बताएको छ। मल, बिउ समयमा उपलब्ध नहुने र बालीमा सिँचाइको सुविधा नभएसम्म किसानलाई उत्पादनमा साह्रै कठिन भएको उनले दुःखेसो व्यक्त गरे। किसान महŒव यो परिचयपत्रबाट सरकारको सेवासुविधा पाउने अपेक्षा गर्छन्। अध्यक्ष यादव यो अभ्यासले सरकारको अगुवाइमा किसानको पहिचान, वर्गीकरण र परिचयपत्र उपलब्ध गराउन सहज हुने बताउँछन्। साथै, भूमिमा पहुँचको अवस्थासहितको किसानको यथार्थ तथ्यांक अभिलेखीकरण गर्न, किसानको पहिचान, वर्गीकरण र परिचयपत्रलाई तहगत सरकारका नीतिमा स्थापित गरी नीति निर्माण र कार्यान्वयन गराउन कार्यविधिमार्फत आधार तय गरेको उनको भनाइ छ। पछिल्लो समय कृषिले नधानेर किसानका छोराछोरी बिदेसिन बाध्य भएकोले अब खेतीलाई सुधारेर आधारभूत आवश्यकता पूरा गर्ने वातावरण दिनुपर्नेमा उनले जोड छ। यसैगरी किसान परिचयपत्र वितरण समारोहको प्रमुख अतिथिको रूपमा रहेकी राष्ट्रिय समावेशी आयोगको सदस्य विष्णुमाया ओझा आफूहरू किसानको हकहितका लागि समर्पित भएको भन्दै परिचयपत्रले किसानलाई अनुदानदेखि सेवासुविधामा न्याय पुग्ने बताइन्। यसैक्रममा राष्ट्रिय कृषक समूह महासंघ, नेपालका अध्यक्ष नवराज बस्नेतले कृषिको नाममा नीति, नियम बने तर किसानलाई अनुदानको पहुँच नभएको बताए। यसैले वर्गीकरणसहित किसान पचियपत्रमार्फत वितरण गर्दा न्यायोचित हुने उनको तर्क छ। त्यसैगरी राष्ट्रिय किसान आयोगका सदस्य तथा प्रवक्ता जीवन्ती पौडेल अर्थतन्त्रको मेरुदण्डको रूपमा रहेको कृषि क्षेत्र कमजोर रहेको भन्दै किसानको उचित मूल्यांकन हुनुपर्नेमा जोड दिन्छिन्। पौडेलका अनुसार सरकार किसानको हितमा थुप्रै काम गरेको व्याख्या गरे पनि व्यवहारमा देखिँदैन। किसानको मिहिनेत सडकमा फालिने काम भयो। उचित मूल्यांकन भएन। सरकारले तोक्ने समर्थन मूल्यको औचित्य हुनुपर्यो, उनले भनिन्। किसान वर्गीकरणका आधार किसानलाई भूस्वामित्व र कृषि कर्मवाट हुने आम्दानीको आधारमा भूमिहीन सिमान्तकृत र कृषि मजदुर किसान (रातो कार्ड), साना किसान (सेतो कार्ड), मझौला किसान (पहेंलो कार्ड) र ठूला किसान (नीलो कार्ड) गरी ४ वर्गमा परिचयपत्र वितरण गरिएको छ। भूमिको स्वामित्व नभएका वा ०१ हेक्टरभन्दा कम जमिन भएका वा खेती गर्ने वा कृषि मजदुरको रूपमा काम गर्ने गरी जीविकोपार्जन गर्ने किसान जसको वार्षिक कृषि आम्दानी अधिकतम १ लाख रुपैयाँसम्म हुन्छ ।"
उद्योग टिकाउने सूत्र,"सरकारले उद्योग सञ्चालनका लागि अनुकूलनको वातावरण बनाइदिनु पर्छ। उद्योग विस्तार हुन पूर्वाधारको विकास गर्नुपर्छ। जुन मुलुकमा उद्योग क्षेत्र मौलाउँछ त्यहाँको आर्थिक विकास चाँडो हुन्छ। उत्पादनमूलक उद्योगहरूको विकास भयो भने घरेलु उत्पादन र कुल गार्हस्थ्य उत्पादन (जीडीपी)मा योगदान पनि बढ्छ। रोजगारी सिर्जना हुन्छ। आर्थिक वृद्धिलाई बढावा दिन्छ। आयात प्रतिस्थापन र निर्यात प्रवद्र्धनमा सहयोग पुर्याउँछ। जसले व्यापार घाटा पनि घट्छ। तर, नेपालमा उत्पादनमूलक उद्योग अगाडि बढ्न सकेका छैनन्। यसो हुनुको पहिलो कारण उद्योगको व्यवस्थापन र सञ्चालन नीति नै हो। उद्योगका लागि पुँजी आवश्यक पर्छ। बैंक तथा वित्तीय संस्थाहरूले सहुलियतपूर्ण दरमा ब्याज उपलब्ध गराए भने उद्योग स्थापनामा पुँजी उपलब्धता सहज हुन्छ। घरकै पुँजी लगाएर कसैले उद्योग खोल्न सक्दैनन्। बैंकहरूले पनि उपभोग्य क्षेत्रमा कर्जा दिन्छन् तर, निर्माण क्षेत्रमा गाह्रो मान्छन्। त्यसैले पुँजीमा पहुँच अहिले महत्त्वपूर्ण छ। अर्को कारण कच्चा पदार्थको आपूर्ति हो। धेरैजसो उद्योगले कच्चा पदार्थ विदेशबाट ल्याउँछन्। नेपालभित्रै कच्चा पदार्थ उत्पादन गरेर प्रशोधन गर्न सकेका छैनन्। अधिकांश कच्चा पदार्थ बाहिरबाटै ल्याउनुपर्दा आपूर्तिमा समस्या छ। आयात गर्दा विदेशी मुद्रा चाहिन्छ। नेपालमा केही महिना अघिसम्म विदेशी सञ्चितिमा ह्रास आएको थियो। त्यसैले नेपाल राष्ट्र बैंकले अधिकांशमा मार्जिन तोकेर आयात प्रतिबन्ध गरेको थियो। यस्तै कारणले कच्चा पदार्थ आयात नहुँदा उद्योगहरूलाई असर गर्यो। सरकारले उद्योग सञ्चालनका लागि अनुकूलनको वातावरण बनाइदिनु पर्छ। उद्योग विस्तार हुन पूर्वाधारको विकास गर्नुपर्छ। बाटो, विद्युत्, पानी, ढल व्यवस्थापन, वातावरणीय अनुकूललगायतको सुविधा हुनुपर्छ। यसमा सरकारले सहयोग गरी दिनुपर्छ। हुन त सरकारले औद्योगिक क्षेत्र र करिडोर बनाउने भनेको छ। औद्योगिक क्षेत्र पूर्वाधार पनि राखेको हो। तर, भनेअनुसार भएको छैन। अहिले लोडसेडिङ नभए पनि उद्योगहरूले सबै सिफ्ट चालू गरेर चलाउन नसकेको अवस्था छ। विद्युत्को आपूर्ति अनियमित र अस्थिर छ। यसले उद्योग सञ्चालनमा कठिन बनाएको छ। यसतर्फ ध्यान छैन। अर्कोतर्फ यहाँ श्रमिक पनि चाहे जस्तो र खोजे जस्तो पाइँदैन। सीप सिक्यो कि विदेशै जाने स्थिति छ। उनीहरू नेपालकै उद्योगधन्दामा काम गरेर बस्दैनन्। ज्याला पनि कम पाउने भएकाले आकर्षण कम छ। जग्गाको उपलब्धता नभएकाले पनि निर्माण उद्योग सञ्चालनमा गाह्रो छ। यद्यपि सरकारले यस्तो समस्या समाधान गर्न औद्योगिक ग्राम, औद्योगिक करिडोर भनेर ल्याएको छ। तर, कार्यान्वयन हुन सकेको छैन। बल्ल बल्ल भैरहवामा झण्डै २ दशकपछि केहि उद्योग जान थालेका छन्। तर, तिनिहरूलाई अनिवार्य निर्यात गर्नु पर्छ भनेर सीमा तोकिएको छ। यो झन्झटले गर्दा कतिपय उद्योग जान मानेका छैनन्। निर्यात सहजिकरणसँग सम्बन्धित समस्याहरू पनि धेरै छन्। हाम्रा उत्पादनलाई प्रतिस्पर्धी बनाउन सके मात्रै निर्यात गर्न सकिन्छ। हामीले चिनमा भन्दा पनि भारतमा निर्यात गर्ने भनेर सोच्नुपर्ने अवस्था छ। तर, यसरी निर्यात गर्दा भारतले अन्तशुल्क लगायतको शुल्क लगाएर नेपालको उत्पादनलाई महंगो बनाइदिन्छ। त्यसमा पनि समस्या छ। उद्योग र व्यापारको घनिभुत सम्बन्ध हुन्छ। उत्पादित वस्तु आन्तरीक र बाह्य बजारमा निर्यात बढेर व्यापार घाटा कमहुनु पर्ने हो। तर, सबै बस्तु निर्यात गर्न सक्दैनौं। यसैले वाणिज्य मन्त्रालयले नेशनल ट्रेड ईन्टिग्रेशन स्ट्राटेजी पनि बनाउँदै छ। जहाँ जुन वस्तुको माग छ त्यसमा केन्द्रित हुनुपर्छ भन्ने यसको उद्देश्य हो। यसले निर्यातयोग्य वस्तुको सूचीलाई पुनःनिर्धारण गर्दैछ। गलैंचा, जडिबुटिजन्य उद्योगहरू, बहुमुलय पत्थर, सिमेन्ट रहेका छन्। हामीले उत्पादन गरेका सबै वस्तु निर्यात गर्न सक्दैनौं। नेपालमा खानीजन्य उद्योगबारे पहिले नै अन्वेषण गरिएको छ। प्रत्येक वर्ष बजेटमा फलाम, बहुमूल्य पत्थरलगायतको उत्खनन कार्य अगाडि बढाइनेछ भनिन्छ। तर, यहाँ अलिकति पनि केन्द्रीकृत भएन। बजेट भाषणले नवलपरासी र पर्वतमा फलाम खानी र सेरामिक्स, मकवानपुरमा ग्रेनाइट र अर्घाखाँचीमा चुनढुंगालगायतको अन्वेषण र उत्खनन कार्य अगाडि बढाउने बजेटमा भनिएको छ। बजेटमा आए पनि सरकारले कार्यान्वयन कत्तिको गर्न सक्छ भन्नेमा प्रश्न छ। सेवा क्षेत्रका उद्योगहरूको पनि यसमा ठूलो भूमिका हुन्छ। सूचना प्रविधि र नवप्रवद्र्धन, स्टार्टअपलाई सरकारले अघि सार्न खोजेको देखिन्छ। यसले केही आशा पलाउने वातावरण भने बनाएको छ। समग्रमा उद्योग, व्यापार र लगानीको क्षेत्रमा ठूलो अन्तरसम्बन्ध छ। लगानी नभई उद्योग हुँदैन। उद्योग नभई व्यापार हुँदैन। यी तीन वटै भएमात्रै उद्योग टिकाउ हुन्छ। किनभने यसले रोजगारी, आम्दानी, जीडीपी बढाउँछ र मान्छेको जीवनस्तर बढाउँछ। (ज्ञवाली, पूर्व उद्योगसचिव हुन्)"
दर्ता नगरी सञ्चालनमा रहेका दुई अस्पतालमा काठमाडौं महानगरको ताला,"काठमाडौं : दर्ता नै नगरी सञ्चालनमा रहेका दुईवटा अस्पतालमा काठमाडौं महानगरपालिकाले ताला लगाएको छ। दर्ता नगरी सञ्चालनमा रहेको वडा ६ बौद्धको चाइनिज पिपुल्स अस्पताल र वडा ३२ कोटेश्वरमा रहेको सहयात्री अस्पतालमा कामपा जनस्वास्थ्य विभागले ताला लगाएर बन्द गरेको हो। स्वास्थ्यजस्तो संवेदनशील सेवा प्रदान गर्ने स्थान दर्ता नै नभएको पाइएपछि बन्द गराएका कामपा जनस्वास्थ्य विभागका प्रमुख रामप्रसाद पौडेलले बताए। 'मानिसको बाँच्न पाउने अधिकारसँग जोडिएको क्षेत्र हो। यसमा हुने सानातिना त्रुटि र लापरबाहीले मानिसको मृत्यु हुनसक्छ। गलत औषधिको प्रयोगले जीवन अझ अस्वस्थ्य हुन्छ। दर्ता नै नगरी सञ्चालन हुने स्वास्थ्य संस्था न सरकारप्रति जिम्मेवार छन्, न नागरिकप्रति यसकारण बन्द गरिएको हो,' उनले भने। बन्द गरिएका दुवै अस्पताल १५१५ शय्यामा सञ्चालन भएका हुन्। चाइनिज पिपुल्स अस्पतालमा अक्युपङ्चर र पाइल्सको उपचारका लागि मानिसहरु आउने गरेका थिए। त्यस्तै सहयात्रीमा गर्भपतन सेवा दिने गरिएको आउने गरेका बताइएको थियो। विभागले लक्षित वर्गलाई उपलब्ध गराउनुपर्ने सेवा उपलब्ध गराएको नगराएको बारे नियमित निगरानी र अनुगमन गरिरहेको छ। यही जेठ पहिलो साता नै कामपाको प्रमुख बालेन्द्र साहले उपचारका लागि आउने विपन्न, असहाय, बेवारिसे बिरामीका लागि कूल शय्याको १० प्रतिशत छुट्याई निःशुल्क उपचार गर्न आफ्नो क्षेत्रभित्रका अस्पतालहरूलाई निर्देशन दिएका थिए। साहले स्वास्थ्य संस्था सञ्चालन मापदण्ड २०७७, परिच्छेद २४ दफा ७०, (घ) मा भएको व्यवस्था स्मरण गराउँदै कामपाको अधिकार क्षेत्रमा केन्द्र, प्रादेशिक, स्थानीय सबै प्रकृतिका स्वास्थ्य संस्था छन्। विद्यमान स्वास्थ्यसम्बन्धी ऐन, कानुन र मापदण्ड पूर्ण कार्यान्वयन गराउन प्रभावकारी कदम चाल्न विभिन्न क्षेत्रबाट सुझाव प्रप्त भएको प्रमुख साहको भनाइ छ। उक्त सुविधा दिनका लागि महानगर क्षेत्रभित्र रहेका अस्पतालहरूले प्रचलित कानुन र मापदण्डअनुसार लक्षित वर्गहरूलाई निःशुल्क स्वास्थ्य सेवा उपलब्ध गराउने, सेवाग्राहीमैत्री सेवा प्रवाह गर्ने, स्वास्थ्य संस्थाहरूमा कार्यरत स्वास्थ्यकर्मी र अन्य कर्मचारीहरूको प्रचलित कानुनले तोकेको न्यूनतम पारिश्रमिक उपलब्ध गराउने, अस्पतालजन्य फोहरमैला व्यवस्थापन गर्ने, अस्पतालभित्र रहेका क्यान्टिनमा खाद्य गुणस्तर कायम गर्ने, अनावश्यक प्रयोगशाला परीक्षणका लागि सिफारिस नगर्नेजस्ता कार्यहरू सुधार गरी स्वास्थ्य सेवालाई सबै वर्ग, समूहको पहुँचयोग्य बनाउन पनि सम्बन्ध भएका सबै निकायलाई कामपाले यसअघि नै निर्देशन दिएको छ।"
प्यूठान दुर्घटनामा मृत्यु हुनेप्रति प्रधानमन्त्रीद्वारा समवेदना,"काठमाडौं : प्रधानमन्त्री पुष्पकमल दाहाल प्रचण्डले प्यूठानमा आज दिउँसो भएको कार दुर्घटनामा मृत्यु भएकाप्रति श्रद्धाञ्जली अर्पण गर्दै शोकाकूल परिवार तथा आफन्तजनमा गहिरो समवेदना प्रकट गरेका छन्। प्रधानमन्त्री दाहालले सामाजिक सञ्जाल फेसबुकमार्फत् दुर्घटनामा मृत्यु हुने आठ तथा मृतकको परिवारमा समवेदना प्रकट गरेका हुन्। 'प्यूठान स्वर्गद्वारी मन्दिर दर्शन गरेर फर्किरहेको कार दुर्घटना हुँदा आठ जनाको निधन भएको खबरले दुःखित बनाएको छ। उक्त दुर्घटनामा जीवन गुमाउने सबैमा हार्दिक श्रद्धाञ्जली अर्पण गर्दै शोकाकूल परिवार तथा आफन्तजनमा गहिरो समवेदना प्रकट गर्दछु,' समवेदनामा उल्लेख छ।"
गण्डकी प्रदेश सरकारले टुक्रे योजना कटौती गर्ने,"कस्की : गण्डकी प्रदेश सरकारले साना तथा टुक्रे योजना कटौती गर्ने भएको छ। माग र आवश्यकताका आधारमा मात्र योजना छनोट गरिने भएको हो। यसबाट पहुँचका आधारमा योजना बाँडफाँट हुने प्रवृत्ति अन्त्य हुने ठानिएको छ। योजना तुर्जमाको परम्परागत शैलीलाई बदल्ने बेला आएको भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले बताए। 'अरू मन्त्रालयको भन्न सक्दिनँ भौतिकबाट पाँचदस लाखका टुक्रे योजनामा बजेट जान्नँ। आगामी बजेटमा न्यूनतम ३० लाखभन्दा माथिका मात्र योजना पर्छन्,' उनले भने। वितरणमुखी नभई आवश्यकता पहिचान गरेरमात्र विकास योजना तर्जुमा गरिने मन्त्री जुग्जालीले उल्लेख गरे। साना योजनाले सरकारको खर्च बढाउने तर प्रदेश गौरवका योजना कार्यान्वयन हुन नसकिरहेको स्थिति छ। प्रदेशसभा सदस्यले निर्वाचन क्षेत्रका ससाना योजना पार्न खोज्दा कतिपय मन्त्रालयलाई बजेट निर्माणमा दबाब छ। राजनीतिक दलका नेतासहित मन्त्रालयमा पहुँच पुर्याउनसक्ने व्यक्तिले माग लिएर जाँदा पनि योजनाको चाप छ। भौतिक पूर्वाधार मन्त्रालय प्रदेशकै सबैभन्दा ठूलो बजेट भएको मन्त्रालय हो। आगामी आव २०८०८१ का लागि पनि उक्त मन्त्रालयलाई रु ११ अर्ब बजेटको सीमा सिलिङ तोकिएको छ। भौतिकतर्फ सडक योजनाको माग बढी छ। पुराना आयोजनाको दायित्व बढी रहेकाले आगामी आवमा नयाँ योजना कम छनोट हुने मन्त्रालयले जनाएको छ। प्रदेश नीति तथा योजना आयोगका सदस्य डा सुवास अधिकारीले प्रशासनिक खर्च घटाउने र अनुत्पादक क्षेत्रमा लगानी नगर्ने योजनामा प्रदेश सरकार रहेको बताए। आयोगले पनि मन्त्रालयहरूलाई साना र टुक्रे योजना कटौती गर्न सुझाव दिएको उनको भनाइ छ। आर्थिक मामिला मन्त्रालय आगामी आवको बजेटको मस्यौदालाई अन्तिम रुप दिने तयारीमा छ। मन्त्रालयका प्रवक्ता राजेन्द्रबन्धु अर्यालले बजेटमा समावेश हुने योजना र लागत प्रदेश मन्त्रालयगत बजेट सूचना प्रणाली (पिएलएमबिआइएस)मा प्रविष्ट गर्ने काम भइरहेको बताए। आन्तरिक स्रोत र सङ्घ सरकारले दिने अनुदान खुम्चिएपछि गण्डकी प्रदेश सरकारको आगामी आवको बजेटको आकार घट्ने भएको छ। चालु आवमा रु ३५ अर्ब ९० करोड ९० लाखको बजेट ल्याइएकामा आगामी आवका लागि रु ३३ अर्बको हाराहारीमा बजेट आउने अनुमान छ। संघ सरकारले पठाएको रु ३३ अर्ब ८५ करोडको सीमा (सिलिङ)मा रहेर प्रदेश सरकारले बजेट निर्माणलाई अन्तिम रुप दिन लागेको हो। स्रोत खुम्चिँदा सरकारलाई बजेट निर्माणमा दबाब छ। चालु आवमा कर तथा राजस्वबाट रु ११ अर्ब ३४ करोड ३७ लाख उठाउने लक्ष्य लिइएकामा यही जेठ ४ गतेसम्मको तथ्यांकअनुसार जम्मा पाँच अर्ब ८९ करोड ३९ लाख १८ हजारमात्र राजस्व उठेको छ। आन्तरिक राजस्वयतर्फ रु पाँच अर्ब नौ करोड १६ लाखको लक्ष्य रहेकामा हालसम्म करिब ५० प्रतिशतमात्र संकलन भएको छ। घरजग्गालगायत कारोबारमा मन्दी आउँदा राजस्व न्यून उठेको जनाइएको छ। संघ सरकारले दिने समानीकरण अनुदान पनि यो वर्ष रु एक अर्बले घटेको छ। स्रोतमा आधारित रहेर वस्तुनिष्ठ र यथार्थपरक बजेट ल्याउनुपर्ने चुनौती प्रदेश सरकारसामु छ। आगामी असार १ गते प्रदेश सरकारले बजेट ल्याउँदैछ।"
संसदीय क्षेत्र पूर्वाधार विकास कार्यक्रमको गलत प्रचार गरियो : अर्थमन्त्री,"काठमाडौं : अर्थमन्त्री प्रकाश शरण महतले संसदीय क्षेत्र पूर्वाधार विकास कार्यक्रमको गलत प्रचार गरिएको बताएका छन् । आर्थिक वर्ष २०८००८१ को राजश्व र व्ययको वार्षिक अनुमानमाथिको छलफलमा उठेका प्रश्नहरुको जवाफ दिँदै अर्थमन्त्री महतले संसदीय क्षेत्र पूर्वाधार विकास कार्यक्रमको विशेषताको कुरै नभएको र गलत प्रचार बढी भएको बताए। संसदमा उठेका विषयमा जवाफ दिँदै महतले भने,यो कार्यक्रममा बजेटको सीमितता छ । भौतिक पूर्वाधारको निकै माग छ । यस्तो बेलामा निर्वाचन क्षेत्रमा नभई नहुने पूर्वाधार आयोजनामा कम्तिमा १ करोड रुपैयाँका दरले बजेट जाँदा पूर्वाधार विकासमा सहयोग पुग्यो । यो पूँजीगत खर्च नै हो । कम्तिमा १ करोड घटिको बजेटमा ठेक्का नलाग्ने र ठेक्का लगाउने काम सम्बन्धित मन्त्रालय कै हुने उन प्रष्ट पारे। माननीयले त सिफारिस मात्रै गर्ने हो । सिफारिस पनि गर्न नपाउने कुरा जायज होइन, उनले भने । निर्वाचन क्षेत्रमा निर्वाचित, समानुपातिकलगायत सबै मिलेर योजना छनौट गर्ने कार्यविधि समेत बन्ने उनको भनाइ छ। अर्थमन्त्री महतले आगामी आर्थिक वर्षको लागि प्रत्येक निर्वाचन क्षेत्रको लागि ५ करोड विनियोजन गरेको बताए । यो कार्यक्रमअन्तर्गत एउटा आयोजनामा कम्तिमा १ करोड विनियोजन भएको छ । सडक,सिँचाइ, खानेपानी,शिक्षा,स्वास्थ्य,पर्यटन, खेलकुदलगायतका भौतिक पूर्वाधार निमार्णका आयोजना तथा कार्यक्रमकाा लागि ८ अर्ब २५ करोड विनियोजन भएको छ। भौतिक पूर्वाधार क्षेत्रमा आम सर्वसाधारणले सांसद्हरूबाट धेरै योजना माग गरिरहेका बताए । महतले भने,कथमकदाचित छुटेका योजनालाई समेट्न कम्तिमा पाँच करोड खर्च हुन्छ । यो पुँजीगत विकासमा हुने खर्च नै हो । बढिमा पाँचवटा शीर्षकलाई बजेट विनियोजन हुन्छ ।' पुँजीगत खर्चलाई कार्यान्वयन गर्न सरकारले सुरुवात दिनबाटै गम्भीर भएर काम गर्ने उनको भनाइ छ।"
"प्रस्तावित प्रधानन्यायाधीशमाथिको उजुरी खोलियो, बिहीबार सुनुवाई हुने",काठमाडौं : संसदीय सुनुवाई समितिको आजको बैठकमा प्रस्तावित प्रधानन्यायाधीश हरिकृष्ण कार्कीविरुद्धको उजुरी खोलिएको छ। प्रस्तावित प्रधानन्यायाधीश कार्कीविरुद्ध परेका २९ वटा उजुरीमाथि अध्ययन गर्न आज समितिका सदस्यहरूलाई फोटोकपी वितरण गरिएको हो । प्रतिनिधिसभाका जेष्ठ सदस्य पशुपति शमशेर जबरा (राणा) को सभापतित्वमा बसेको बैठकले संसदीय सुनुवाइका लागि उजुरी खोलिएपछि उजुरीकर्तासँग यससम्बन्धी छलफल गर्न बनाएको कार्यविधि पारित भएको हो। बैठकले बुधबार उजुरीकर्ताहरुसँग छलफल गर्ने र बिहीबार प्रस्तावित प्रधानन्यायाधीश कार्कीको सुनुवाइ गर्ने निर्णय गरेको हो। गत वैशाख २५ गते संवैधानिक परिषदबाट प्रधानन्यायाधीश लागि कार्की सिफारिस भएका थिए। यसैबीच न्यायपरिषद्ले कामयमुकायम प्रधानन्यायाधीश कार्कीलाई अवकाश हुने मितिको पत्र दिएको छ। आइतबार न्यायपरिषद् सचिवालयका सहसचिव मानबहादुर कार्कीले कामु प्रधानन्यायाधीश कार्कीलाई अनिवार्य अवकाश हुने पत्र दिएका हुन्। न्यायपरिषदले पठाएको पत्रअनुसार ६५ वर्षे उमेर हदका कारण कार्की आगामी साउन २० गते अवकास हुनेछन्।
पूर्वाञ्चल विश्वविद्यालय सेवा आयोगका प्रमुखलाई कालोमसो,"विराटनगर : पूर्वाअञ्चल विश्वविद्यालय सेवा आयोगका अध्यक्षलाई कालोमोसो दलिएको छ। विद्यार्थीहरूले सेवा आयोगका प्रमुख महेशराज दाहाललाई कालोमोसो दलेका हुन्। विद्यार्थीहरूको समस्या समाधान नगरेको भन्दै सोमबार क्वाटरमै गएर दाहालमाथि कालोमोसो दलेका हुन्। पूर्वाञ्चल विश्वविद्यालयभित्र अनेकौं समस्याका लागि लामो समयदेखि माग गरे पनि सम्बोधन नगरिएपछि कालोमोसो दल्न बाध्य भएको नेपाल विद्यार्थी संघ मोरङका अध्यक्ष सरोज पोखरेलले बताए। विश्वविद्यालयको नीति, नियम विपरित सेवा आयोगले निष्पक्षता नगरी आफ्नो कार्यकर्ता भर्ती गरेर अघि बढ्न खोजेकाले कालोमसो दलेको उनको भनाइ छ।"
उजुरीका लागि उजुरी गर्ने संस्कारको विकास भयो : ज्ञानेन्द्रबहादुर कार्की,"काठमाडौं : नेपाली कांग्रेसका सांसद ज्ञानेन्द्रबहादुर कार्कीले उजुरीका लागि उजुरी गर्ने संस्कारको विकास भएको बताएका छन्। सोमबार प्रधानन्यायाधीशमा प्रस्तावित हरिकृष्ण कार्कीको संसदीय सुनुवाइका क्रममा समिति सदस्य समेत रहेका कार्कीले आफू चर्चित हुनका लागि कतिपय व्यक्तिले उजुरी दिने हुँदा कार्कीमाथि परेका उजुरीहरूको गहन अध्ययन हुनुपर्ने बताए। उनले भने,' उजुरीका लागि उजुरी गर्ने संस्कारको विकास भएको छ। कार्कीविरुद्ध परेका उजुरीको गहन अध्ययन हुनुपर्छ।' कार्कीले उजुरीकर्तासँगको छलफल एक दिनमा नै सम्पन्न गर्दै छिटो मुलुकलाई प्रधानन्यायाधीश उपब्ध गराउनुपर्ने धारणा राखे। प्रधानन्यायाधीशमा प्रस्तावित कार्कीविरुद्ध २९ वटा उजुरी परेका छन्। सोमबार बिहान बसेको संघीय संसदको संसदीय सुनुवाइ समितिले प्रधानन्यायाधीशमा प्रस्तावित कार्कीको संसदीय सुनुवाइ जेठ ३२ गते गर्ने निर्णय गरेको छ। यस्तै समिति बैठकले जेठ ३१ गते उजुरीकर्तासँग छलफलका लागि बोलाउने निर्णय गरेको छ। बैठकमा कार्कीमाथि परेका २९ उजुरीहरू अध्ययनका लागि समिति सदस्यहरूलाई उपलब्ध गराइएको छ। उनीविरुद्ध न्यायसम्पादनका विषयमा उजुरी परेको छ भने पदीय आचारणविपरित कार्य गरेको लगायतका उजुरीहरू समितिमा परेका छन्। संवैधानिक परिषद्को वैशाख २५ गतेको बैठकले कार्कीलाई सर्वोच्च अदालतको प्रधानन्यायाधीशमा नियुक्तिका लागि सिफारिस गरेको थियो । सुनुवाई समितिले कार्कीको नाम अनुमोदन गरे राष्ट्रपतिबाट नियुक्ति गर्ने बाटो खुल्नेछ ।"
राजनीतिक अस्थिरता सिर्जना गर्ने प्रयास भइरहेको छ : महासचिव पोखरेल,"काठमाडौं : नेकपा (एमाले)का महासचिव शंकर पोखरेलले मुलुकमा बलियो राजनीतिक शक्तिको आवश्यकता रहेको बताएका छन्। एमाले प्रचार विभागले पार्टी मुख्यालयमा आयोजना गरेको मुलुकको वर्तमान राष्ट्रिय राजनीति : अबको बाटो विषयक अन्तरक्रियामा उनले मुलुकको राष्ट्रिय समस्या समाधानका लागि बलियो राष्ट्रिय शक्तिको आवश्यकता रहेको बताए। नेपालमा बलियो राष्ट्रिय शक्ति निर्माण हुन नदिनका लागि राजनीतिक अस्थिरता सिर्जना गर्ने प्रयास हुने गरेको उनको भनाइ छ। उनले बलियो राष्ट्रिय राजनीतिक शक्ति स्पष्ट नीति, उद्देश्य, लक्ष्य गन्तव्यमा भएको एमालेमात्र बन्ने बताए। 'नेपालमा राजनीतिक अस्थिरता सिर्जना गर्नका लागि केहीले सांस्कृतिक अतिवादलाई प्रवर्द्धन गर्ने, कहिले लोकप्रियताका नाममा नेपाल बलियो राजनीतिक शक्ति निर्माण गर्ने प्रक्रिया अवरोध सिर्जना गर्ने खालका प्रयास भइरहेका छन्,' उनले भने। उनले बलियो राष्ट्रिय शक्तिको निर्माण नेतृत्वको जग र स्पष्ट गन्तव्यमा आधारित भएरमात्र निर्माण हुने भन्दै त्यसले मात्र मुलुकको समस्या समाधान गर्नसक्ने भनाइ राखे। उनले एमालेसँग नीति, लक्ष्य र उद्देश्यमा प्रतिस्पर्धा गर्न अन्य राजनीतिक दललाई आह्वान गरे। महासचिव पोखरेलले मुलुकमा रहेको समस्या र चुनौतीलाई समाधान गर्नका लागि सञ्चारमाध्यमले पनि बलियो राष्ट्रिय शक्ति निर्माण गर्ने प्रक्रियामा सहयोग गर्नुपर्ने धारणा राखे। उनले एमालेलाई बलियो राजनीतिक शक्ति निर्माणका लागि विभाजित भएका कम्युनिष्ट पार्टीका नेता तथा कार्यकर्तालाई एमालेमा आउन आह्वान गरे। उनले एकता र एकीकरणका लागि उदार नीति अवलम्बन गरिएको समेत स्पष्ट पारे। महासचिव पोखरेलले एमाले जनताको बहुदलीय जनवादको सैद्धान्तिक आधारमा स्वच्छ प्रतिस्पर्धा गर्ने लोकतान्त्रिक पार्टी भएकाले जनताले रुचाएको बताए। सोही अवसरमा एमालेका प्रचार विभाग प्रमुख राजेन्द्र गौतमले पार्टीले पूर्ण स्वतन्त्रता सहितको लोकतन्त्रलाई विश्वास गर्ने भएकाले पार्टीका गतिविधिलाई सञ्चारमाध्यमबाट सार्वजनिक गर्ने बताए।"
गेटामा मेडिकल कलेजलाई स्वास्थ्य विज्ञान विश्वविद्यालय बनाउने,"काठमाडौं : सरकारले कैलालीको गेटामा मेडिकल कलेज सञ्चालनका लागि निर्माण गरिएको भौतिक संरचनामा स्वास्थ्य विज्ञान विश्वविद्यालय नै बनाउने भएको छ। आगामी आर्थिक वर्षको बजेट वक्तव्यमा स्वास्थ्य विज्ञान प्रतिष्ठान स्थापनाका लागि बजेट विनियोजन गरिएको भएपनि सरकारले स्वास्थ्य विज्ञान विश्वविद्यालय नै बनाउने भएको हो। परराष्ट्रमन्त्री एनपी साउदले गेटामा प्रतिष्ठान नभएर सहिद दशरथ चन्द राष्ट्रिय स्वास्थ्य विज्ञान विश्वविद्यालय बनाइने जानकारी दिए। गृहजिल्ला कञ्चनपुर क्षेत्र नम्बर २ नेपाली कांग्रेसका नेताहरुसँग सोमबार मन्त्रालयमा भएको भेटवार्ताका क्रममा उनले गेटामा स्वास्थ्य विज्ञान विश्वविद्यालय बनाइने बताएका हुन्। क्षेत्रीय सभापति लालबहादुर सिंहको नेतृत्वमा गएको टोलीसँगको भेटवार्तामा मन्त्री साउदले मन्त्रिपरिषद् बैठकबाट गेटामा स्वास्थ्य विज्ञान विश्वविद्यालय बनाउने निर्णय नै भइसकेको पनि स्मरण गराए। क्याविनेटबाट निर्णय गरेर सुदूरपश्चिममा विश्वविद्यालय खोल्ने र यसका लागि विधेयक संसदमा पठाउने निर्णय भइसकेको छ, जोशीले मन्त्री साउदको भनाइ उद्धृत गर्दै भने, प्रधानमन्त्री निवासमा स्वास्थ्य सचिव बोलाएर विश्वविद्यालय बनाउने विषयमा छलफल गरेरै क्याविनेटले विश्वविद्यालय बनाउने निर्णय गरेको हो। भेटमा सहभागी पूर्व क्षेत्रीय सभापति दलबहादुर बोहराले पनि मन्त्री साउदले गेटामा प्रष्ठिान नभइ विश्वविद्यालय नै बनाउन सरकार प्रतिवद्ध रहेको जवाफ दिएको बताए। गेटामा विश्वविद्यालय स्थापना गर्ने भनेर मन्त्रिपरिषद्ले निर्णय गरेको समाचार पढेका थियौँ। पछि प्रतिष्ठान बनाउने भन्ने कुरा आयो, उनले भने, यसबारे मन्त्रीज्यूसँग छलफल भयो। उहाँले प्रतिष्ठान होइन, विश्वविद्यालय नै बन्ने कुरा गर्नुभयो। यसमा सरकार प्रतिवद्ध रहेको बताउनुभयो। गत माघ २९ गते बसेको मन्त्रिपरिषद् बैठकले गेटामा सहिद दशरथ चन्द राष्ट्रिय स्वास्थ्य विज्ञान विश्वविद्यालय बनाउने निर्णय गरेको थियो। त्यसको भोलिपल्ट गेटमै आयोजित कार्यक्रममा प्रधानमन्त्री पुष्पकमल दाहाल प्रचण्डले स्वास्थ्य विज्ञान विश्वविद्यालय बनाउने निर्णयबारे स्थानीयलाई जानकारी दिएका थिए। गेटामा देशकै पहिलो स्वास्थ्य विज्ञान विश्वविद्यालय बनाउन मन्त्रिपरिषद् बैठकबाट सैद्धान्तिक निर्णय गरिसकेको उनको भनाइ थियो। मन्त्रीहरु, मुख्यसचिवसहित सहभागी रहेको प्रधानमन्त्रीको टोलीले फागुन १ गते गेटा मेडिकल कलेजका लागि निर्माण भएका भौतिक पूर्वाधारहरुको अवलोकन तथा निरीक्षण गरेको थियो। हिजोकै क्याबिनेट बैठकबाट शहिद दशरथ चन्द राष्ट्रिय स्वास्थ्य विज्ञान विश्वविद्यालय बनाउने सैद्धान्तिक निर्णय भएको छ,प्रधानमन्त्रीले भनेका थिए, अब मेडिकल कलेज चलाउने काम पनि तीब्र गतिमा अगाडि जान्छ र विश्वविद्यालय स्थापना प्रक्रिया पनि अघि बढिसकेको छ। अब मेडिकल कलेज मात्रै होइन, देशकै निम्ति गौरवको राष्ट्रिय स्वास्थ्य विज्ञान विश्वविद्यालय यहाँ गेटामै बन्दैछ। आगामी आर्थिक वर्षको नीति तथा कार्यक्रममा विश्वविद्यालय बनाउने उल्लेख गरिएपनि तर, अर्थमन्त्री डा प्रकाशशरण महतले बजेट वक्तव्यका क्रममा एक सय शय्याको अस्पताल र स्वास्थ्य विज्ञान प्रतिष्ठान बनाउन बजेट विनियोजन गरिएको बताएपछि सुदूरपश्चिमका बासिन्दा आन्दोलनमा उत्रिएका छन्। उनीहरुले आइतबार सुदूरपश्चिम बन्दको आयोजना गरिसकेका छन्। यसैबीच अर्थमन्त्री महतले बजेटमाथि सांसदहरुले उठाएका प्रश्नको जवाफ दिने क्रममा सोमबार प्रतिनिधिसभा बैठकमा सुदूपश्चिमका बासिन्दामा देखिएको अन्यौलताबारे सरकारी धारणा प्रष्ट्याउने तयारी गरेका छन्। क्याविनेटले निर्णय गरिसकेको र नीति तथा कार्यक्रममा विश्वविद्यालय बनाउने भनेर आएको विषय बजेटमा प्रतिष्ठान गठन गर्ने ढंगले आयो, नेपाली कांग्रेसका तर्फबाट सुदूरपश्चिमबाट विजयी एक प्रतिनिधिसभा सदस्यले भने, गेटामा प्रतिष्ठान नभइ विश्वविद्यालय हो भनेर आज (सोमबार) अर्थमनत्रीज्यूले सम्बोधन गर्नुहुन्छ। प्रतिनिधिसभाका सभामुख देवराज घिमिरेका अनुसार सोमबार दिउँसो १ बजे संसद बैठक बस्दै छ। बैठकमा बजेटमाथि सांसदहरुले उठाएका प्रश्नको जवाफ अर्थमन्त्री डा महतले दिने कार्यसूची रहेको छ।"
प्रधानमन्त्री प्रचण्ड पत्नीसहित नर्भिक अस्पतालमा,काठमाडौं : प्रधानमन्त्री पुष्पकमल दाहाल प्रचण्ड स्वास्थ्य परीक्षणका लागि पत्नी सीता दाहालसहित नर्भिक अस्पताल पुगेका छन्। उनीहरू नियमित स्वास्थ्य परीक्षणका लागि नर्भिक आएको अस्पताल स्रोतले जानकारी दिएको छ। स्रोतका अनुसार प्रधानमन्त्री प्रचण्डले कार्डियो परीक्षण गरेका छन्। त्यस्तै जटिल रोगबाट ग्रसित प्रधानमन्त्री पत्नी सीता दाहालको नियमित परीक्षण भएको हो। उनी लामो समयदेखि स्नायू प्रणालीसँग सम्बन्धित जटिल रोगबाट ग्रस्त छिन्। प्रोग्रेसिभ सुपरान्युक्लियर पाल्सी (पीएसपी) रोगबाट पीडित दाहालको पनि स्वास्थ्य परीक्षण हुने अस्पताल स्रोतले जनाएको छ।
लुम्बिनी प्रदेशको नीति तथा कार्यक्रममाथि छलफल सुरु,"दाङ : लुम्बिनी प्रदेशसभामा प्रमुख विपक्षी दलका नेता तथा पूर्वमुख्यमन्त्री लिला गिरीले जनताको जीवनस्तर सुधार्ने कामका लागि सरकारलाई साथ दिन र सहकार्य गरेर अगाडि बढ्न तयार रहेको बताएका छन्। उनले प्रदेशका जनताको जीवनस्तर सुधार गर्ने गरी सरकारले सबै दललाई साथ लिएर अभिभावकीय भूमिकाका साथ काम गर्न तयार रहनुपर्नेमा जोड दिए। नेकपा (एमाले) संसदीय दलका नेता गिरीले सरकारले प्रदेशसभामा प्रस्तुत गरेको सरकारको नीति तथा कार्यक्रममाथिको छलफलका क्रममा आज प्रदेशसभामा आफूहरूलाई सत्तामा जान कुनै हतारो नरहेको भन्दै जनताको भलो हुने र विकासका काममा हामी सहकार्य गर्न प्रतिबद्ध रहेको स्पष्ट पारे। उनले समृद्ध प्रदेश निर्माणका लागि सहकार्य गरेर प्रतिपक्षी दल अगाडि बढ्न तयार हुँदा सरकारले प्रदेशका जनताको अभिभावक भएर काम गर्नुपर्ने बताए। 'सरकारले अघ्रेलाइ गर्ने, कसैलाई काखा र पाखा गर्ने, विभेद गरेर नीति कार्यक्रम र बजेट बनाउने हो भने त्यो हामीलाई स्वीकार्य छैन,' उनले भने, 'हामीलाई सत्तामा जान हतारो छैन र कुनै छिनाझप्टी गर्नुपर्ने छैन। हामी जनताको जीवनस्तर सुधार्ने कामका लागि सरकारलाई साथ दिएर सहकार्य गरेर अगाडि बढ्न तयार छौं।' नेता गिरीले दीर्घकालीन योजनालाई हेक्का नै नराखेर नीति तथा कार्यक्रम ल्याइएको टिप्पणी गरे। उनले यसअघि आफ्नो नेतृत्वको सरकारले प्रदेश राजधानी सहर विकास कार्यक्रममार्फत् गुरुयोजना स्वीकृत गरेर बजेट स्रोत सुनिश्चित गरेको स्मरण गराए। 'जनताले के पाए? प्रदेशले के पायो? समीक्षा गर्दै अगाडि बढ्नुपर्ने छ,' उनले भने, 'हिजोका दिनमा हामीले छानेका सम्भावनालाई साकार पार्न के कति जिम्मेवार बन्यौ यसतर्फ पनि मनन् गरौं।' उनले संघीय सरकारसँग बाँझिएका कानूनलाई फेर्नुपर्नेतर्फ सरकारको ध्यान जानु जरुरी रहेको बताउदै सरकारले प्रदेश प्रशिक्षण प्रतिष्ठान खारेज गर्नु प्रदेशको विकास र समृद्धिका लागि राम्रो परिणाम आउन नसक्ने बताए। प्रदेशसभा सदस्य गिरीले तरकारी, फलफूलको आयात प्रतिस्थापन गर्नेभन्दा आयातित त्यस्ता वस्तुको विषादी चेकजाँच गर्न नसक्नु कमजोरी रहेको बताए। उनले भने, 'हामीले आफ्नै व्यवस्थित क्वारेन्टिइन चेक पोष्ट बनाउन किन सक्दैनौं?'"
जिल्ला निर्वाचन कार्यालय खारेजीको प्रस्ताव उचित छैन : प्रमुख निर्वाचन आयुक्त,काठमाडौं : निर्वाचन आयोगका प्रमुख निर्वाचन आयुक्त दिनेशकुमार थपलियाले खर्च कटौतीका नाममा जिल्ला निर्वाचन कार्यालय खारेजीको प्रस्ताव उचित नरहेको बताएका छन्। सिंहदरबारमा सोमबार बसेको राष्ट्रियसभा अन्तर्गतको राष्ट्रिय सरोकार तथा समन्वय समिति बैठकमा थपलियाले संविधानमा उल्लेखित आयोगको अधिकारक्षेत्रलाई सरकारको बजेटका माध्यमबाट परिवर्तन गर्न नमिल्ने भन्दै खर्च कटौतीका नाममा कार्यालय खारेजीको प्रस्ताव अव्यवहारिक र संविधान प्रतिकूल हुने बताए। अहिले आफ्ना ४२ वटा कार्यालयहरू आफ्नै भवनबाट सञ्चालन भइरहेको र अन्य स्थानको भाडाबापत २ करोड खर्च हुने गरेको भन्दै उनले आयोगको खर्च कटौतीका कारण आर्थिक व्यवस्था सुधार हुने भए अरु शिर्षकबाट २ करोड छाड्न तयार रहेको बताए। उनले संवेदनशिल विषयमा हचुवाका भर निर्णयमा पुग्नु उचित नहुने धारणा राख्दै अरु पनि सुधारका काम गर्नुपर्ने भए आयोग तयार रहेको उल्लेख गरे। थपलियाले यो विषयको उठान कसरी रह्यो भन्ने कुरामा आयोगको चासो रहेको बताए। बैठकमा समिति सदस्यहरूले जिल्ला निर्वाचन कार्यालय खारेज गर्ने निर्णय तत्काल सच्चाउनुपर्नेमा जोड दिएका थिए। बैठकमा समिति सभापति दिलकुमारी रावलले निर्वाचन कार्यालय खारेजीका बिषयमा गृहमन्त्रालयसँग छलफल गरेर आवश्यक निर्णय गरिने जानकारी दिए।
हिमाल आरोहीहरूको जीवन विमाको व्यवस्था गर्न सरकारसँग पहल गर्छु : सभापति देउवा,"काठमाडौं : नेपाली कांग्रेसका सभापति शेरबहादुर देउवाले हिमाल आरोहीहरूको जीवन विमाको व्यवस्था गर्न सरकारसँग पहल गर्ने बताएका छन्। कांग्रेस जिल्ला कार्यसमिति ओखलढुङ्गाले सोमबार काठमाडौंमा आयोजना गरेको आरोही सम्मान कार्यक्रममा देउवाले आरोहीहरूको जीवन विमा आवश्यक रहेको भन्दै यस विषयमा प्रधानमन्त्रीसँग कुरा गरेर जिवन विमाको पहल गर्ने बताए। देउवाले भने,'जीवन विमाबारे कुरा उठेको छ। जीवन विमाबारे प्रधानमन्त्री पुष्पकमल दाहाल प्रचण्डसँग कुरा गर्नेछु।' देउवाले सगरमाथाको चुचुरोमा कांग्रेसको झण्डा पुराएर पार्टीमात्रै नभएर देशकै लागि गौरवको विषय भएको जिकिर गरे। कार्यक्रममा विश्वको सर्वोच्च शिखर सगरमाथामा कांग्रेसको झण्डा फहराउने आरोहीहरुलाई सम्मान गरिएको थियो ।"
बागमती प्रदेश सभा बैठक जेठ ३२ गतेलाई आह्वान,मकवानपुर : बागमती प्रदेश सभाको बैठक जेठ ३२ गतेका लागि आह्वान गरिएको छ। प्रदेश सभा सचिवालयका अनुसार बैठक जेठ ३२ गते दिउँसो २ बजेलाई आह्वान गरिएको हो। बैठकमा आगामी आर्थिक वर्ष २०८००८१ को आर्थिक सर्वेक्षणमाथि छलफल हुने कार्यसूची रहेको प्रदेश सभा सचिवालयका प्रमुख सचिव कृष्णहरि खड्काले जानकारी दिएका छन्। असार १ गते हुने बजेट अधिवेशनको विषयमा बैठकमा छलफल हुनेछ। प्रदेश सभाको बैठक गत जेठ १९ गते सरकारको नीति तथा कार्यक्रम पारित गरेर अर्को सूचना जारी नभएसम्मका लागि स्थगित भएको थियो।
अर्थमन्त्रीलाई स्वर्णिम वाग्लेको प्रश्न वैदेशिक सहयोगको लिखित सम्झौता पेस गर्न सक्नुहुन्छ?,"काठमाडौं : सांसद् डा स्वर्णिम वाग्लेले सरकारले प्रस्तुत गरेको बजेटको अनुमान अविश्वसनीय रहेको बताएका छन्। प्रतिनिधिसभामा बोल्दै सांसद् वाग्लेले बाह्य सहयोगको हकमा प्रतिबद्धता व्यक्त गरिएको रकममात्रै लेखिएको भनिए पनि पत्याउन नसकिने बताए। उनले यस सम्बन्धमा लिखित सम्झौता पेस गर्न अर्थमन्त्री प्रकाशशरण महतलाई आग्रह गरे। वाग्लेले भने, ५५ अर्ब रुपैयाँ अपेक्षित वैदेशिक सहयोगमा जम्मा पाँच अर्ब आएको छ। तर, अर्को चार हप्ताभित्र ३८ अर्ब आउँछ भनेर बजेटमा लेखिएको छ। अर्को साल ५० अर्ब आउँछ भनेर लेखिएको छ। के लिखित सम्झौता नै पेस गर्न सक्नुहुन्छ माननीय अर्थमन्त्रीज्यू? बाह्य सहयोगको हकमा जे प्रतिबद्धता आएको छ, त्यो लेखिएको छ, भनिए पनि त्यसमा आश्वास्त हुन सकिने आधार नभएको उनको भनाइ छ। राजस्वको प्रक्षेपणबारे अर्थमन्त्रीले दिएको जबाफबाट आफू आश्वस्त नभएको उनले बताए।"
संघीय मामिलाका १०३ जना कर्मचारी कारबाहीमा,"काठमाडौं : कार्यालय समयमा उपस्थित नभएका संघीय मामिला तथा सामान्य प्रशासन मन्त्रालयका १ सय ३ जना कर्मचारी कारबाहीमा परेका छन्। मन्त्री अमनलाल मोदीको निर्देशनमा सचिव डा कृष्णहरि पुष्करले सोमबार मन्त्रालयमा छड्के जाँच गरेका थिए। सोही क्रममा विहान सवा १० बजेसम्म पनि कार्यालय उपस्थित नभएका कर्मचारी कारबाहीमा परेका हुन्। कारबाहीमा परेका कर्मचारीहरूको सोमबारको हाजिरीमा रातो लगाइएको छ। सचिव डा पुस्करले ती कर्मचारीहरूको हाजिरीमा रातो लगाएका हुन्। कारबाहीमा पर्नेमा सहसचिव १ जना र उपसचिव २३ जना छन्। त्यसैगरी ३६ जना शाखा अधिकृत र ४१ जना नासु तथा सहायकस्तरका कर्मचारी कारबाहीमा परेका छन्। सुशासन कायम गर्ने विषय नै हाम्रो पहिलो प्राथमिकताको विषय हो, आफूले सम्हालेका मन्त्रालयका कर्मचारीमाथि कारबाही प्रारम्भ गरेपछि मन्त्री मोदीले भने, विहानको सवा १० बजेसम्म पनि कार्यालयमा उपस्थित नभएका कर्मचारीको हाजिरीमा रातो लगाउन थालेका छौं, यो प्रक्रिया जारी रहन्छ। अतिरिक्तका उपसचिवको जिससमा सरुवा यसैबीच मन्त्रालयको अतिरिक्त समूहमा रहेका १८ जना उपसचिवको सरुवा भएको छ। अतिरिक्तमा रहेका १८ जना उपसचिवमध्ये ५ जनाको मुख्यमन्त्री तथा मन्त्रिपरिषद्को कार्यालयमा सरुवा भएको छ। बाँकी सबैको विभिन्न जिल्लास्थित् जिल्ला समन्वय समितिमा सरुवा भएको छ। मन्त्री मोदीले नियमित र बढुवा प्रक्रियामा आएका शाखा अधिकृत र उपसचिवलाई अनिवार्यरूपमा स्थानीय तहमा खटाउँदै आएका छन्। स्थानीय तहको निमित्त प्रमुख प्रशासकीय अधिकृत हटाउने अभियानलाई तीव्रता दिइरहेका मन्त्री मोदीले अतिरिक्त समूहका कर्मचारीलाई पनि प्रदेश तथा स्थानीय तहमा खटाउन थालेका छन्।"
बजेटमाथि उठेका प्रश्नको जवाफ दिँदै अर्थमन्त्री महत (लाइभ),काठमाडौं : प्रतिनिधिसभा बैठक सुरू भएको छ। नयाँ बानेश्वरस्थित संघीय संसद भवनमा बैठक सुरू भएको हो। बैठकमा अर्थमन्त्री डाप्रकाशशरण महतले आर्थिक वर्ष २०८००८१ को राजश्व र व्ययको वार्षिक अनुमानमाथिको छलफलमा सांसदहरूले उठाएका प्रश्नहरूको जवाफ दिँदैछन्। बैठकमा अर्थमन्त्रीको जवाफपछि विनियोजन विधेयक २०८० लाई प्रस्तुत गर्न अनुमति माग्ने प्रस्तावमाथि सांसद प्रेम सुवालले राखेको विरोधको सूचनालाई निर्णयार्थ प्रस्तुत गरिने दैनिक कार्यसूची रहेको छ। यस्तै अर्थमन्त्री डाप्रकाशशरण महतले विनियोजन विधेयक २०८० प्रस्तुत गर्ने कार्यसूचीमा उल्लेख छ। राष्ट्र ऋण उठाउने विधेयक २०८० लाई प्रस्तुत गर्न अनुमति माग्ने प्रस्तावमाथि प्रेम सुवालले राखेको विरोधको सूचनालाई निर्णयार्थ प्रस्तुत गरिने कार्यसूची छ। अन्तममा अर्थमन्त्री महतले राष्ट्र ऋण उठाउने विधेयक २०८० प्रस्तुत गर्ने दैनिक कार्यसूचीमा उल्लेख छ।
अर्थमन्त्रीको दावी : विद्युतीय सवारीमा दक्षिण एसियामै सबैभन्दा कम कर नेपालमा,"काठमाडौं : अर्थमन्त्री डा प्रकाशशरण महतले विद्युतीय सवारी साधनको प्रयोगलाई प्रोत्साहन गर्ने नीतिमा सरकार स्पष्ट रहेको बताए। आगामी आर्थिक वर्षको बजेटमा उठेका प्रश्नको संघीय संसद्मा जवाफ दिँदै डां महतले विद्युतीय सवारी साधन प्रवर्द्धन गर्नकै लागि नेपालमा सार्क मुलुककै भन्दा कम कर रहेको बताए। 'सार्क मुलुकहरुमा समेत विद्युतीय सवारी साधनमा लाग्ने पैठारी महसुल दर नेपालको तुलनामा धेरै छ। भारतमा अनएसेम्बल अवस्थाका साधनमा ३५ प्रतिशत, ४० हजार अमेरिकी डलरसम्मको लागि ६० प्रतिशत र सो भन्दा बढि मूल्यको हकमा १०० प्रतिशत रहेको छ भने पाकिस्तानमा ५० प्रतिशत,बंगलादेशमा सवै प्रकारको कर गरेर करिब ९० प्रतिशत र श्रीलंकमा ५० किलोवाट सम्मका लागि १५ प्रतिशत भन्सार र प्रति किलोवाट १५ हजार अन्तशुल्क लाग्ने व्यवस्था रहेको देखिन्छ,' डा महतले भने।"
नवनियुक्त राजदूतहरूले राष्ट्रपति पौडेलसमक्ष बुझाए ओहोदाको प्रमाणपत्र,काठमाडौं : राष्ट्रपति रामचन्द्र पौडेलसमक्ष नेपालका लागि पाकिस्तान र कोरियाका नवनियुक्त राजदूतहरूले आआफ्नो ओहोदाको प्रमाणपत्र पेश गरेका छन्। सोमबार राष्ट्रपति कार्यालय शीतल निवासमा आयोजित विशेष समारोहमा नेपालका लागि इस्लामिक गणतन्त्र पाकिस्तानका आवासीय राजदूत अब्रार हुसेन हुसेन हस्मी र गणतन्त्र कोरियाका आवासीय राजदूत पार्क ताइयोङले राष्ट्रपति पौडेलसमक्ष ओहोदाको प्रमाण पत्र पेश गरेको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन्। समारोहमा परराष्ट्रमन्त्री नारायण प्रकाश साउदलगायत नेपाल सरकारका उच्च पदस्थ अधिकारीहरू सहभागी थिए। नवनियुक्त राजदूतहरूलाई काठमाडौंस्थित होटल रेडिसनदेखि राष्ट्रपति भवनसम्म रिसल्लासहितको बग्गीमा सवार गराइएको थियो।
"ऋण,ब्याज तिर्नुपर्ने दायित्व बढेका कारण बजेटको आकार घटेको हो : अर्थमन्त्री","काठमाडौं : अर्थमन्त्री डाप्रकाशशरण महतले हरेक नागरिकलाई समृद्धिको पहुँचमा पुर्याउने सरकारको लक्ष्य रहेको बताएका छन् । बजेटमाथि सांसद्हरूले उठाएका प्रश्नहरूको प्रतिनिधिसभामा जवाफ दिँदै अर्थ मन्त्री महतले बजेट समाजवाद उन्मुख रहेको भन्दै नागरिकलाई समृद्धिको पहुँचमा पुर्याउने सरकारको लक्ष्य रहेको बताएका हुन् । महतले भने, समाजवाद उन्मुख बजेट छ । संविधानमा जे व्यवस्था छ ,त्यही स्प्रीटलाई बजेटले टेकेको छ । आर्थिक वृद्धिको पहुँचमा आम नागरिकलाई पुर्याउने सरकारको लक्ष्य हो । पूर्वाधारको क्षेत्रमा सरकारले लगानी गरिरहेको छ । हाम्रो लक्ष्य भनेको हरेक नागरिकलाई समृद्धिको पहुँचमा पुर्याउने नै हो । नेपालका उद्योगहरूलाई संरक्षण गर्ने गरि बजेट आएको अर्थमन्त्रीको दावी छ। डामहतले भने,उपभोक्ता,उत्पादकलाई मध्येनजर गरेनै बजेट आएको हो । आन्तरिक उत्पादकलाई संरक्षण गर्न बजेट ल्याइएको छ । उत्पादनलाई प्रोत्साहन गर्ने सरकारको नीति छ । हाम्रा उद्योग व्यवसाय फस्टाओस् भन्ने सरकारको उद्देश्य हो । अर्थमन्त्री महतले बजेटको आकार घटेको बताए । महतले भने,ऋण,ब्याज तिर्नुपर्ने दायित्व बढेका कारण नयाँ आर्थिक वर्षको बजेट घटेको हो । पुँजीगत खर्चलाई प्रभावकारी बनाउने यो पटकको लक्ष्य हो ।"
"नेपाली इतिहासले सबैको परीक्षा लिँदैछ, आआफ्नो कित्ता रोजौं : डा भट्टराई","काठमाडौं : पूर्वप्रधानमन्त्री डा बाबुराम भट्टराईले नेपाली इतिहासले यतिबेला सबैको परीक्षा लिइरहेको बताएका छन्। सोमबार बिहान ट्विटरमार्फत भट्टराईले विवेकको प्रयोग गरेर आआफ्नो कित्ता रोज्ने बेला आएको बताएका हुन्। परिवर्तनकारी शक्ति र व्यक्तिहरू इतिहासको प्रतिक्रान्तिकारीकट्टरपन्थी धारविरूद्ध उभिएर समाजलाई अग्रगामी बाटो देखाउने बताउँदे भट्टराईले यथास्थितिवादीहरु परिस्थितिको दास बन्ने धारणा राखे। जिउँदो माछा पानीको धारछालविरूद्ध पौडिन्छ। मरेको माछा धारछालसँगै बग्छ। परिवर्तनकारीअग्रगामी शक्ति र व्यक्तिहरू समय वा इतिहासको प्रतिक्रान्तिकारीकट्टरपन्थी धारछालविरूद्ध उभिन्छन्, लड्छन्; समाजलाई अग्रगामी बाटो देखाउँछन्। उनले लेखेका छन्, यथास्थितिवादीअवसरवादी शक्ति र व्यक्तिहरू समय वा परिस्थितिको दास बन्दै त्यसै अनुरूप रंग बदल्छन्, बग्छन्; भीडको पछि दौडन्छन्। युगीन संकट र सम्भावनाको दोसाँधमा उभिएको वर्तमान विश्व र नेपाली इतिहासले यतिबेला सबैको परीक्षा लिँदैछ। विवेकको प्रयोग गरौं; आआफ्नो कित्ता रोजौं।"
कुनै स्वार्थ समूहको कुरा नसुनी बजेट निर्माण गरेका हौं : अर्थमन्त्री,"काठमाडौं : अर्थमन्त्री डा प्रकाशशरण महतले मुलुकको अर्थतन्त्र चलायमान बनाउने ढंगले बजेट निर्माण भएको बताए। नेपाली कांग्रेस काठमाडौं क्षेत्र नं ५ ले सोमबार बिहान आयोजना गरेको क्षेत्रीय सम्मेलनमा अर्थमन्त्री महतले देश र जनतालाई केन्द्रविन्दूमा राखेर अर्थतन्त्रलाई चलायमान बनाउने ढंगले बजेट निर्माण भएको दाबी गरेका हुन्। उनले भने,' केही समूहलाई बजेटबारे चित्त बुझेको छैन। दृढ अठोठका साथ कुनै स्वार्थ समूहको कुरा नसुनी बजेट निर्माण गरेका हौं। बजेटले अर्थतन्त्रलाई चलायमान बनाउन मद्दत पुग्छ। बजेटले सबै क्षेत्रलाई समेटेको छ।' अर्थमन्त्री डा महतले आफ्नो अठोट देश र जनताप्रति भएको बताए। । 'हाम्रा आकांक्षाहरू धेरै छन् तर स्रोत र साधन सीमित छन्,भएका स्रोत साधनलाई उच्चतम प्रयोग गरी अर्थतन्त्रलाई चलायमान बनाउन लाग्नुपर्छ'उनले भने। नेपाली कांग्रेसका प्रवक्तासमेत रहेका डा महतले पार्टीभित्र अनुशासन जरुरी रहेको बताए। पार्टीभित्र एक अर्काप्रति आदर र सम्मान गर्ने परिपाटी राख्नुपर्ने उनको भनाइ थियो । व्यक्ति पार्टीभन्दा ठूलो बन्न नसक्ने डा महतले बताए। उनले कांग्रेस बलियो भए कुनै राजनीतिक दल र शक्तिसँग समन्वय र गठबन्धन गर्न नपर्ने बताए । पार्टीभित्र छलफल गरी निष्कर्ष निकालेर बाहिर एक स्वरका साथ जानुपर्ने उनको भनाइ छ ।"
सुदूरपश्चिममा दुई मन्त्रालयको मागसहित रेशम चौधरीले भेटे प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्ड र नागरिक उन्मुक्ति पार्टीका संरक्षक रेशम चौधरीबीच भेटवार्ता भएको छ। टीकापुर घटनामा आममाफी पाएपछि चौधरीले सोमबार बालुवाटारमा प्रधानमन्त्रीसँग भेटवार्ता गरेका हुन्। भेटवार्तामा भूमि व्यवस्था, सहकारी तथा गरिबी निवारण मन्त्री रञ्जिता श्रेष्ठ पनि सहभागी थिइन्। सुदूरपश्चिम प्रदेशमा पूर्वसहमतिअनुसार दुई मन्त्री र एक राज्यमन्त्री पाउनुपर्ने भन्दै चौधरीले प्रधानमन्त्री प्रचण्डको ध्यानाकर्षण गराएका थिए। दुई मन्त्रालय नपाएपछि नागरिक उन्मुक्ति पार्टी सुदूरपश्चिम प्रदेश सरकारमा सहभागी भएको छैन। उनले टीकापुर घटनामा थारूहरू अन्यायमा परेको भन्दै न्याय दिलाउन सरकारसँग माग गरे। उनले अझै टीकापुर घटनामा निर्दोष थारूहरु जेलमा रहेको भन्दै रिहाइका लागि अनुरोध गरे। उनले लाल आयोगको प्रतिवेदन सार्वजनिक गरेर निर्दोष थारूहरुलाई न्याय दिनुपर्ने सुझाव दिएका थिए। प्रधानमन्त्री प्रचण्डले सुदूरपश्चिममा नागरिक उन्मुक्तिलाई भनेबमोजिमको मन्त्रालय उपलब्ध गराउन आफूले पहल गर्ने बताएका थिए। उनले टीकापुर घटनाका निर्दोषहरूलाई पनि न्याय पाउनुपर्ने बताएका थिए।"
संसदीय सुनुवाइ समिति बैठक बस्दै : प्रधानन्यायाधीशमा सिफारिस कार्कीविरुद्ध परेका उजुरीबारे छलफल हुने,काठमाडौं : संसदीय सुनवाइ समितिको बैठक बस्दैछ। सिंहदरबारस्थित सार्वजनिक लेखा समितिको भवनमा बिहान ११ बजे बैठक बोलाइएको हो। बैठकमा प्रस्तावित प्रधानन्यायाधीश हरिकृष्ण कार्कीविरुद्ध परेका उजुरी खोली सदस्यहरूलाई वितरण गर्ने र कार्कीको सुनुवाइसम्बन्धी कार्यतालिकामाथि छलफल गर्ने र निर्णय गर्ने जनाइएको छ। जेठ १६ गते १० दिनभित्र उजुरी दिन संसदीय सुनुवाइ समितिले आह्वान गरेको थियो। कार्कीविरुद्ध सुनुवाइ समितिमा २९ वटा उजुरी परेका छन्। कार्कीविरुद्ध एकजना बहालवाला न्यायाधीशको समेत उजुरी परेको छ। वैशाख २५ गते संवैधानिक परिषद्ले कायममुकायम प्रधानन्यायाधीश कार्कीलाई प्रधानन्यायाधीशमा सिफारिस गर्ने निर्णय गरेको थियो। यसैबीच न्यायपरिषद्ले कामयमुकायम प्रधानन्यायाधीश कार्कीलाई अवकाश हुने मितिको पत्र दिएको छ। आइतबार न्यायपरिषद् सचिवालयका सहसचिव मानबहादुर कार्कीले कामु प्रधानन्यायाधीश कार्कीलाई अनिवार्य अवकाश हुने पत्र दिएका हुन्। न्यायपरिषदले पठाएको पत्रअनुसार ६५ वर्षे उमेर हदका कारण कार्की आगामी साउन २० गते अवकास हुनेछन्।
प्रतिनिधिसभा बैठक : अर्थमन्त्री डामहतले बजेटमाथि उठेका प्रश्नहरूको जवाफ दिने,काठमाडौं : प्रतिनिधिसभा बैठक बस्दैछ। बानेश्वरस्थित संघीय संसद भवनमा दिउँसो १ बजे बैठक बस्दैछ। बैठकमा अर्थमन्त्री प्रकाशशरण महतले आर्थिक वर्ष २०८००८१ को राजश्व र व्ययको वार्षिक अनुमानमाथिको छलफलमा सांसदहरूले उठाएका प्रश्नहरूको जवाफ दिने कार्यसूची तय भएको छ। यसअघि आइतबारको बैठकमा अर्थमन्त्रीले जवाफ दिने कार्यसूची तय भएपनि समय अभावका कारण आजलाई सारिएको हो। बैठकमा विनियोजन विधेयक २०८० लाई प्रस्तुत गर्न अनुमति माग्ने प्रस्तावमाथि सांसद प्रेम सुवालले राखेको विरोधको सूचनालाई निर्णयार्थ प्रस्तुत गरिने दैनिक कार्यसूची रहेको छ। यस्तै अर्थमन्त्री डाप्रकाशशरण महतले विनियोजन विधेयक २०८० प्रस्तुत गर्ने कार्यसूचीमा उल्लेख छ। राष्ट्र ऋण उठाउने विधेयक २०८० लाई प्रस्तुत गर्न अनुमति माग्ने प्रस्तावमाथि प्रेम सुवालले राखेको विरोधको सूचनालाई निर्णयार्थ प्रस्तुत गरिने कार्यसूची छ। अन्तममा अर्थमन्त्री महतले राष्ट्र ऋण उठाउने विधेयक २०८० प्रस्तुत गर्ने दैनिक कार्यसूचीमा उल्लेख छ।
"नक्कली शरणार्थी प्रकरण : बहस तन्किँदै, समय व्यवस्थापनको चुनौती","तत्कालीन उपप्रधानमन्त्री टोपबहादुर रायमाझी, गृहमन्त्री बालकृष्ण खाँण र गृहसचिव टेकनारायण पाण्डेलगायतको प्रतिरक्षामा कानुन व्यवसायीले बयानका आधारमा कसैलाई अभियोजन गर्न नमिल्ने जिकिर गर्दैे प्रतिरक्षा गरिरहेका छन्। काठमाडौं : नेपाली नागरिकलाई भुटानी शरणार्थी बनाई अमेरिका लैजाने प्रकरणमा संलग्न अभियुक्तहरूलाई काठमाडौं जिल्ला अदालत समक्ष मुद्दाको किनारा लगाउने तीनवटा विकल्पहरू छन्। ती हुन् थुनामा राख्ने, धरौटी वा साधारण तारेखमा छोड्ने। जिल्ला अदालतमा हेर्दाहेर्दै मा रहेको यो मुद्दामा न्यायाधीश प्रेमप्रसाद न्यौपानेले तर्क नदोहोर्याउन कानुन व्यवसायीलाई आग्रह गरिरहेका छन्। र, भनेका छन् तपाईंहरू (कानुन व्यवसायी)ले सहयोग गर्नुहोस्। मंगलबारसम्म बहस सक्नुपर्छ। पुर्पक्षको प्रक्रियामा प्रतिवादीको पक्षबाट कानुन व्यवसायीले घण्टौं समय बहसमा खर्चेका छन्। न्यायाधीश न्यौपानेलाई प्रतिवादी पक्षका कानुन व्यवसायीलाई कन्भिन्स गरी समय व्यवस्थापन गर्ने चुनौती देखिएको छ। तत्कालीन उपप्रधानमन्त्री टोपबहादुर रायमाझी, गृहमन्त्री बालकृष्ण खाँण र गृहसचिव टेकनारायण पाण्डेलगायतको प्रतिरक्षामा कानुन व्यवसायीले बयानका आधारमा कसैलाई अभियोजन गर्न नमिल्ने जिकिर गर्दैे प्रतिरक्षा गरिरहेका छन्। पूर्वमहान्यायाधिवक्ता, वरिष्ठ अधिवक्ता, अधिवक्ताले इजलासमा आफ्नो पक्षलाई धरौटी तथा साधारण तारेखमा छोड्न तर्क गरिरहेका छन्। वादीतर्फका सरकारी वकिलहरूले पुर्पक्षको लागि अभियुक्तहरूलाई थुनामा राख्नुपर्ने तर्क गर्दै हदैसम्मको सजाय गर्नुपर्नेमा जोड दिएका थिए। अभियुक्तहलाई थुनामा नराखी छोडेमा प्रमाण नष्ट गर्ने र मुद्दाको निष्पक्ष सुनुवाइमा बाधा पुग्ने दाबी गरेका थिए। जाहेरवालाको तर्फबाट अन्य निजी अधिवक्ताले समेत बहस गरेका थिए। इजलासबाट मंगलबारसम्ममा बहस सक्न समय दिइएको छ। समयमै सकियो भने बुधबार आदेश आउला। तन्किँदै गएमा पछि पनि आउन सक्छ। आदेशको टुंगो छैन।दीपक दाहाल, सूचना अधिकारी, काठमाडौं जिल्ला अदालत जेठ १० गते दर्ता भएको मुद्दामा वादी र प्रतिवादी पक्षका कानुन व्यवसायीका कारण बहस तन्किएको छ। यो मुद्दा यसै साता टुंग्याउने गरी बहस गर्न न्यायाधीश न्यौपानेले इजलासमा पटकपटक आग्रह गर्दै आएका छन्। आइतबारको इजलासमा पनि न्यायाधीश न्यौपानेले कानुन व्यवसायीसँग मंगलबारसम्म बहस सक्न आग्रह गरे। गत आइतबारदेखि सुरु भएको थुनछेक बहसमा ९ जना अभियुक्तको पक्षबाट कानुन व्यवसायीले बहस गरेका छन्। पूर्वउपप्रधानमन्त्री रायमाझी, इन्द्रजित राई, केशव दुलाल, सानु भण्डारी, सागर राई, सन्देश शर्मा, टंककुमार गुरुङको बहस सकिएको छ। आइतबार दुई जना अभियुक्तको तर्फबाट बहस भएको थियो। तत्कालीन गृहसचिव पाण्डे र पूर्वउपप्रधानमन्त्री रायमाझीका छोरा सन्दीपको तर्फबाट कानुन व्यवसायीले बहस गरेका थिए। मुद्दामा वकालतनामा भरेका कानुन व्यवसायी इजलासमा नआउँदा सुनुवाइ केही बेर प्रभावित भएको थियो। पूर्वगृहमन्त्री बालकृष्ण खाँणलगायत पक्राउ परेका बाँकी ९ जना प्रतिवादीका तर्फबाट बहस हुनै बाँकी छ। यो १४ पटक पेसी चढेको छ। काठमाडौं जिल्ला अदालतका सूचना अधिकारी दीपक दाहालका अनुसार, चार दिनदेखि प्रतिवादीतर्फका कानुन व्यवसायीको बहस भइरहेको छ। इजलासबाट मंगलबारसम्ममा बहस सक्न समय दिइएको छ, उनले भने, बहस समयमै सकियो भने बुधबार आदेश आउला। बहस तन्किँदै गएमा आदेश पछि पनि आउन सक्छ। आदेशको टुंगो छैन। मुलुकी फौजदारी कार्यविधि (संहिता) ऐन २०७४ को दफा ६७ अनुसार तत्काल प्राप्त प्रमाणबाट कसुरदार देखिने भएमा वा कसुरदार हो भन्ने विश्वास गर्ने मनासिव आधार भएमा अदालतले कारण खुलाई पुर्पक्षको लागि थुनामा राख्नेछ। त्यस्तै दफा ६८ अनुसार, अभियोग प्रमाणित हुने मनासिव आधार भएमा अदालतले धरौट, जमानत वा बैंक जमानत माग्न सक्ने छ। त्यस्तै दफा ६९ अनुसार तारेखमा राखी मुद्दाको पुर्पक्ष गर्न आदेश दिन सक्ने कानुनी व्यवस्था छ। गजेन्द्र बुढाथोकी वादी रहेको यस मुद्दामा अभियुक्तहरूलाई ठगी, लिखत किर्ते, राज्यविरुद्ध र संगठित अपराधसम्बन्धी कसुर गरेको आरोप छ। जिल्ला सरकारी वकिल कार्यालयले ३० जनाविरुद्ध अभियोगपत्र दायर गरेको थियो। भुटानी शरणार्थी समस्याको स्थायी समाधानको उपाय पहिल्याउन २०७६ सालमा गठन भएको कार्यदल र त्यसको प्रतिवेदनमा आधारित रहेर सुरु भएको चलखेलमा राजनीतिकर्मी र सरकारी अधिकारी जोडिएपछि मुद्दा पेचिलो बनेको छ।"
"नगरपालिका र व्यवसायीबीच सेटिङ, खोलाको अनियन्त्रित उत्खननले चुरे संकटमा","विराटनगर : मोरङको लेटाङमा स्थानीय सरकारसँग सेटिङ मिलाएर शंकास्पद हिसाबले खोलाको अनियन्त्रित उत्खनन भइरहेको पाइएको छ। लेटाङ नगरपालिकाले चुरे क्षेत्र नै संकटमा पर्ने गरी विवादास्पद व्यवसायी भीम पौडेललाई नदीजन्य पदार्थ (ढुंगा, गिट्टी र बालुवा) उत्खनन गर्न शंकास्पद हिसाबले अनुमति दिएको हो। नदीजन्य पदार्थको उत्खननलाई लिएर पौडेल पटकपटक विवादमा पर्दै आएका व्यवसायी हुन्। स्थानीय स्रोत साधनको संरक्षणमा केन्द्रित हुनुपर्ने सरकारले नै विवादास्पद व्यवसायीसँग गोप्य साँठगाँठ गरेर उत्खननको अनुमति दिएपछि चौतर्फी विरोध भइरहेको छ। व्यवसायी पौडेलले लेटाङ नगरपालिका८ पापु गौंडास्थित तेली खोलालाई आफ्नो नियन्त्रणमा लिएर अहिले धमाधम उत्खनन गरिरहेका हुन्। दैनिक ३ वटासम्म एक्साभेटर र जेसीबी खोलामा हालेर नदीजन्य पदार्थ निकाल्ने काम भइरहेको स्थानीयले बताए। स्थानीयका अनुसार उत्खननमा ठूलो औजारको प्रयोग गर्ने र नदीजन्य पदार्थ ओसार्न दर्जनौं टिपर तथा ट्याक्टर खोलामा लैजाने गरिएको छ। खोलाभित्र गहिरो खाडल बनाएर दोहन गर्ने काम भइरहेको छ। जसका कारण बर्खाका बेला खोलाले धार परिवर्तन गर्ने सम्भावना छ, एक स्थानीय भन्छन्, वरपरका खेतीयोग्य जमिन बाढीको जोखिममा परेको छ। कटानका कारण चुरे क्षेत्र संकटमा पर्ने गरी नगरपालिकाले उत्खननाको अनुमति दिनु दुःखद् हो। उनका अनुसार स्थानीयले बारम्बार विरोध गर्दा पनि नगरपालिकासँगै सेटिङ मिलाएर पौडेलले शंकास्पद हिसाबले उत्खननको अनुमति लिएर आएको पाइयो। ठुल्ठूला खाल्डा बनाएर प्राकृतिक स्रोतमाथि गरिएको अनियन्त्रित दोहनले भूक्षयय भएर चुरे क्षेत्र जोखिममा पर्ने तथा कटानका कारण खेतीयोग्य जमिन स्वाहा हुने अवस्था आएको उनी बताउँछन्। वातावरणीय एवं पर्यावरणीय हिसाबले ठूलो विनाश निम्तिने गरी काम भइरहेको छ, उनी भन्छन्, त्यस्ता गतिविधि रोक्नुपर्ने नगरपालिका नै अनियन्त्रित उत्खननमा सहयोगी बनिदियो। पापु गौंडास्थित तेली खोला उत्खननको ठेक्का सुनसरीको इटहरी४ मा रहेको पौडेलकै पाथीभरा क्यारिअर प्रालिले पाएको थियो। पौडेलले त्यही कम्पनीमार्फत लेटाङ नगरपालिकासँग २०७९ चैत २० गते नदीजन्य पदार्थ उत्खनन, संकलन तथा बिक्री वितरणको सम्झौता गरेका थिए। प्रारम्भिक वातावरणीय प्रतिवेदन बमोजिम उक्त खोलामा ४ सय २५ मिटर लम्बाई, ५७७५ मिटर चौडाई र १२० मिटर गहिराई गरेर २९ हजार ४ सय ५२ दशमलव ५० घनमिटर उत्खनन गर्न पाउने गरी नगरपालिका र पौडेलबीच सम्झौता भएको थियो। ठेक्का बन्दोबस्तको सम्झौता अनुसारको परिणाम समाप्त भइसकेको भन्दै नगरपालिकाले जेठ पहिलो साता नदीजन्य पदार्थ उत्खननमा रोक लगायो। नगरपालिकाकै प्राविधिकले नापजाँच गरेर ठेक्का सम्झौता बमोजिमको परिणाम समाप्त भएको प्रतिवेदन बुझाएका थिए। नगरपालिकाले त्यतिबेला नापजाँचका लागि सवओभरसियर मंगल रानालाई खटाएको थियो। लेटाङ नगरपालिकाको प्राविधिक र पाथीभरा क्यारिअर प्रालिका प्रतिनिधिसहितको नापजाँच र सोको प्रतिवेदन अनुसार ठेक्का सम्झौता बमोजिम परिणाम समाप्त भएको पाइएकाले उत्खनन कार्य स्थगित गरिएको हो, नगरपालिका स्रोतले भन्यो, उत्खनन नगर्न र गर्न नदिन नगरपालिकाका तर्फबाट सम्बन्धित कम्पनीसहितलाई पत्राचार पनि गरिएको थियो। तर, त्यसविपरीत नगरपालिकाले पौडेलसँग सेटिङ मिलाएर पुनः उत्खनन गर्न दिएको हो। नगरपालिकाका अनुसार पौडेलले चालु आर्थिक वर्षका लागि लेटाङकै चिसाङ र मोरङी खोला तथा तेली खोलाको पापु गौंडा र स्माली नाकामा नदीजन्य पदार्थ उत्खननको ठेक्का ६ करोड ५० लाखमा पाएका थिए। चिसाङमा ५५ हजार ४ सय ६०, मोरङीमा ३४ हजार ३ सय २० र तेलीको स्मालीमा ६३ हजार ७ सय ५६ घनमिटर उत्खनन गर्ने सम्झौता चैत २० गते भएको थियो। पापु गौंडामा भने २९ हजार ४ सय ५२ दशमलव ५० घनमिटर उत्खनन गर्ने अनुमति थियो। नगरपालिकाले आफ्नै प्राविधिक खटाएर नापजाँच गर्दै तोकिएको परिणाम समाप्त भइसकेको भन्दै खोला उत्खननमा रोक लगायो। त्यसपछि पौडेलले नदीजन्य पदार्थको चोरी तस्करी गर्न थालेको पत्ता लाग्यो। त्यस क्रममा नगरपालिकाकै टोलीले उत्खनन एवं ढुवानीमा पौडेलले प्रयोग गरेका साधन नियन्त्रणमा लिएर कारबाहीसमेत गरेको थियो। नगरपालिका कडा रूपमा प्रस्तुत हुन थालेपछि पौडेल पटकपटक नगरपालिका धाउन थाले। मेयर भूपेन्द्रकुमार लावती, उपमेयर कृष्णकुमारी निरौला तथा प्राविधिकलगायतका कर्मचारीसँग पटकपटक भेटघाट गरेर कुरा मिलाएपछि उनले पुनः उत्खननको अनुमति पाएको नगरपालिका स्रोतको भनाइ छ। लेटाङका खोलानालामा बर्षौदेखि पौडेलकै रजगज चलिरहेको छ। अनुमति लिएको भन्दा नदीजन्य पदार्थ बढी परिणाममा उत्खनन गर्ने गरेको आरोप उनीमाथि लाग्ने गरेको छ। राज्य संयन्त्रकै मिलेमतोमा खोलामा मनपरी गरिरहेका कारण पौडेल पटकपटक विवादमा परिरहेका छन्। तर पनि बर्सेनि खोलाको ठेक्का पाउने उनले मानव बस्ती, जंगल र प्राकृतिक सम्पदालाई असर पार्ने काम गरिरहेको विज्ञहरु बताउँछन्। पौडेलले प्राकृतिक स्रोतमाथि जथभावी रजाइँ गरिरहँदा स्थानीय बारम्बार विरोधमा उत्रन्छन्। खबरदारी गर्छन्। तर, त्यसको सुनुवाइ नगरिकन नगरपालिकाले उल्टै उनीसँगै साँठगाँठ गरिदिँदा भूक्षयय तथा कटानको जोखिम बढेको गुनासो स्थानीयको छ। चौतर्फी विरोध भइरहे पनि पौडेलको अवैध धन्दाले निरन्तरता पाइरहेको छ। स्थानीय सरकारसँगको मिलेमतोमा प्रचलित कानुनको धज्जी उडाएर प्राकृतिक स्रोतमाथि अनियन्त्रित दोहन भइरहँदा पनि छानबिन र कारबाही हुन सकेको छैन। यसबाट पौडेलले स्थानीय सरकारदेखि राज्यका संयन्त्रलाई मिलाएको प्रष्ट हुने स्थानीय बताउँछन्। नगरपालिकाका सूचना अधिकारी भूपेन्द्र खनालका अनुसार सम्झौता अनुसारको परिणाम पुगेन भनेर पुनः उत्खननको माग गर्दै २ साताअघि पौडेलले नगरपालिकामा निवेदनसमेत दिएका थिए। सम्झौता अनुसार उत्खनन गर्नुपर्ने परिणाम पुगेन भनेर निवेदन परेको थियो। हाम्रो आधिकारिक मान्छे (प्राविधिक)बिना नगरपालिकाबाट एकलौटी नापजाँच गरियो भन्ने गुनासो थियो, खनालले भने, प्राविधिक पक्ष विश्लेषण गरेर नै नगरपालिकाले पुनः उत्खननका लागि अनुमति दिएको हुनसक्छ। त्यसबाहेक मलाई केही थाहा छैन। उनका अनुसार उत्खनन रोक लगाउनुअघि नगरपालिकाका प्राविधिक र पौडेलका प्रतिनिधिले संयुक्त नापजाँच गरेर प्रतिवेदन तयार पारेका हुन्। परिणाम समाप्त भइसकेको भनेर प्रतिवेदन प्राप्त भएपछि त्यतिबेला उत्खननमा रोक लगाइएको खनालले बताए। नगरपालिकाबाट पुनः अनुमति लिन सफल भएका पौडेलले अनियन्त्रित उत्खनन गर्न थालेपछि स्थानीयले सोमबार दिउँसो केहीबेर अवरोधसमेत गरे। उनीहरुले रकमको लेनदेन गरेरै नगरपालिकाले काम गर्न दिएको आरोप लगाए। मेयर, उपमेयरदेखि कर्मचारीसम्मलाई पौडेलले रकम दिएर कुरा मिलाएको सुनेका छौँ। त्यो कति सत्य हो थाहा छैन, एक स्थानीय भन्छन्, उत्खननको अवस्था हेर्दा राम्रै हिसाबकिताब गरेर आएजस्तो देखिन्छ। यस विषयमा छानबिन हुन जरुरी छ। स्थानीय सरकारलाई आफ्ना क्षेत्रमा पर्ने खोलानालाबाट नदीजन्य पदार्थको उत्खनन गर्न दिने अधिकार छ। त्यही अधिकारको दुरुपयोग गर्दै परिणाम समाप्त भइसकेको स्थानमा पुनः पौडेललाई उत्खननको अनुमति दिएपछि नगरपालिकाको भूमिका शंकास्पद एवं विवादास्पद देखिएको हो। यसमा जनप्रतिनिधिदेखि कर्मचारीसम्मको संलग्नता रहेको नगरपालिका स्रोतले बतायो। लेटाङ नगरपालिकाका ईन्जिनियर भानुभक्त राईले यसअघिको नापजाँचमा समस्या देखिएको गुनासो आएपछि संयुक्त रूपमा नापजाँच गरिएको बताए। पछिल्लोपटक नगरपालिकाको तर्फबाट म आफैँ नापजाँच गर्न गएको थिएँ । पौडेलतर्फका पनि प्राविधिक थिए, उनले भने, संयुक्त हिसाबले नापजाँच गर्दा परिणाम नपुगेको देखियो। खोला ठेक्का लिएको पक्षले चित्त नबुझाएपछि पुनः उत्खननको अनुमति दिनुपर्ने अवस्था आयो। राईले पछिल्लो नापजाँचबाट उत्खननमा २२ हजार घनमिटरजति परिणाम अपुग देखिएको दाबी गरे। यसअघिको नापजाँचलाई लिएर प्राविधिकको कार्यक्षमता र नगरपालिकाको कार्यशैलीप्रति प्रश्न उठ्यो नि भन्ने विषयमा राईले भने, यसअघि अलि गहिरोगहिरो ठाउँमा मात्रै नापेको पाइयो। अहिले पूरै नाप्दा परिणाम नपुगेको पत्ता लाग्यो। उनका अनुसार अघिल्लो शुक्रबार दोस्रोपटक नापजाँच गरेर यही जेठ २६ गतेदेखि पुनः उत्खननको अनुमति दिइएको हो। नगरपालिकाले असार १ गतेबाट भदौ मसान्तसम्म खोला उत्खननमा रोक लगाउने गरेको छ। जेठ अन्तिममा पुनः अनुमति लिन सफल भएका पौडेलले भने जथाभावी हिसाबले चुरे क्षेत्रलाई नै असर पुग्ने र भविष्यमा ठूलै वातावरणीय संकट निम्तिने गरी उत्खनन गरिरहेको नगरपालिका स्रोतको भनाइ छ। स्रोतका अनुसार पछिल्लो उत्खननले खेतीयोग्य जमिन खोलाले बगाउने जोखिम बढेको छ। यस विषयमा बुझ्न खोज्दा मेयर भूपेन्द्रकुमार लावती भने सम्पर्कमा आउन चाहेनन्। उपमेयर कृष्णकुमारी निरौलाले मोरङी खोलाको उत्खनन गर्ने मात्रा नपुगेपछि तेलीमा पुनः उत्खनन गर्न दिइएको बताइन्। ठेक्का लगाएपछि पैसाभरिको माल (नदीजन्य पदार्थ) निकाल्न दिनुपर्छ। ढुंगा, गिट्टीको कुरा सधैँ विवादित हुन्छ, उनले भनिन्, स्थानीयको अवरोधका कारण मोरङीमा पूरा काम हुन नपाएपछि तेलीमा उत्खनन गर्ने अनुमति दिएका हौँ। हामीलाई धेरै थाहा नहुने हुँदा सबै विषय प्राविधिकले जान्ने कुरा हो। तोकिएको परिणामजति नदीजन्य पदार्थ निकालिसकेको भए उत्खनन रोक्न आफूले प्राविधिकलाई भनिसकेको निरौलाले बताइन्। प्राविधिकलाई पुनः नापजाँच गर्न भनिसकेकी छु। परिणाम समाप्त भइसकेको रहेछ भने काम रोक्छौँ, उनले भनिन्, नदीजन्य पदार्थको कानुन र कार्यविधिमा के छभन्ने मलाई पनि विस्तृतमा थाहा छैन। प्राविधिकलाई सबै जानकारी हुन्छ। उनले पौडेलसँग कुनैपनि लेनदेन नगरिएको बताइन्। लेनदेनको कुरा थाहा छैन। हामी त्यस्तो काम गर्दैनौं, उपमेयर निरौलाले भनिन्, तर, एउटा खोलाबाट निकाल्नुपर्ने परिणामको माल निकाल्न नपाएपछि अर्कोमा दिन मिल्थ्यो कि मिल्दैनभन्ने पनि थाहा भएन। ठेक्का लगाएपछि सम्झौता अनुसारको माल निकाल्न चैँ पाउनुपर्ने हो। नेपाल उद्योग वाणिज्य महासंघ कोसी प्रदेशका उपाध्यक्षसमेत रहेका व्यवसायी पौडेलले भने आफूलाई चित्त नबुझेपछि पुनः नापजाँच गरिएको बताए। सुरुमा नगरपालिकाले एकलौटी नापजाँच गरेको थियो। अहिले नगरपालिका र हाम्रो प्राविधिक मिलेर गरेका हुन्, उनले भने, नापजाँच गर्दा सम्झौता अनुसारको परिणाम नपुगेको देखियो। म बाहिर (काठमाडौं)तिर भएकाले विस्तृत कुरा बताउन सक्दिन। पौडेलतर्फका इन्जिनियर निरज राउतले पनि आफूहरुलाई चित्त नबुझेपछि नाप्दा परिणाम नपुगेको बताए। संयुक्त नापजाँच गर्दा परिणाम कम देखियो। त्यसपछि अरू थाहा भएन, राउतले भने।"
मंगलबार देशका चारवटा प्रदेशमा वर्षा हुने,"काठमाडौं : मंगलबार देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका थोरै स्थानहरूमा र मधेस प्रदेश लगायत बाँकी प्रदेशका पहाडी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। मंगलबार राति कोशी प्रदेश, बागमती प्रदेश र गण्डकी प्रदेशको पहाडी भूभागका केही स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। साथै मधेश प्रदेश लगायत देशका बाँकी पहाडी भूभागका एकदुई स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ।"
पौडी खेल्ने क्रममा डुबेर शिक्षकको मृत्यु,नवलपरासी : नवलपरासी (बर्दघाट सुस्तापूर्व)को अरुणखोलामा पौडी खेल्ने क्रममा डुबेर एक शिक्षकको मृत्यु भएको छ। देवचुली नगरपालिका१५ प्रगतीनगर घर भएका ३० वर्षीय कृष्ण सुवेदीको मध्यविन्दु नगरपालिका१४ बतासास्थित अरुणखोलाको मुखेढुङ्गा पानीको दहमा पौडी खेल्ने क्रममा डुबेर मृत्यु भएको जिल्ला प्रहरी कार्यालय नवलपरासी(बर्दघाट सुस्तापूर्व)का सूचना अधिकारी सन्तोष पाठकले जानकारी दिए। मृतक सुवेदी मध्यविन्दु नगरपालिका१० स्थित जनता माध्यामिक विद्यालयका शिक्षक थिए। अत्यधिक गर्मी भएपछि सुवेदीसहित स्कुलका सातजना शिक्षक पौडी खेल्न खोलामा गएका थिए। साथै गत शनिबार जिल्लाको गैँडाकोट नगरपालिका३ केलादीस्थित कालीगण्डकी नदीमा डुबेर बेपत्ता भएका दुई जनामध्ये एकजनाको शव फेला परेको छ। नदीमा डुबेर बेपत्ता भएका चितवन रत्ननगर नगरपालिका१० जनजागृति टोलका सुरज सुवेदी (शर्मा)को शव फेला परेको नवलपरासी(बर्दघाट सुस्तापूर्व)का सूचना अधिकारी पाठकले बताए। नदीमा डुबेर बेपत्ता भएका गैँडाकोट नगरपालिका२ शिलान्यास चोकका २५ वर्षीय रमेश चालिसेको खोजीकार्य जारी रहेको प्रहरीले जनाएको छ।
अमेरिकी डलरसहित थाइल्याण्ड उड्न लागेका व्यक्ति पक्राउ,काठमाडौं : लुकाएर विदेश लैजान लागेको अमेरिकी डलरसहित दोलखाका प्रेम नोर्वु शेर्पा पक्राउ परेका छन्। विमानस्थल सुरक्षा प्रहरी प्रमुख डीआइजी अर्जुन चन्दका अनुसार शेर्पाले थाइल्याण्ड जाने क्रममा ९ हजार ४ सय १३ अमेरिकी डलर बोकेका थिए। उनले झोलाको भित्री भागमा उक्त रकम लुकाएका थिए। त्रिभुवन अन्तर्राष्ट्रिय विमानस्थलबाट लुकाई छिपाई अवैध रुपमा लैजान लागेको डलरसहित दोलखा बिगु गाउँपालिका७ का ३६ वर्षीय प्रेम नोर्बु शेर्पालाई सोमबार दिउँसो प्रहरीले पक्राउ गरेको हो। उनी नेपाल एयरलाइन्सको उडानद्वारा काठमाडौंबाट थाइल्याण्ड जान लागेका थिए। शेर्पालाई त्रिभुवन अन्तर्राष्ट्रिय विमानस्थल अन्तर्राष्ट्रिय उडानतर्फको प्रस्थान होल्ड ब्यागेज चेकिङ एरियामा जाँच गर्ने क्रममा उक्त अमेरिकी डलर भेटिएको हो। उनी दोलखामा पसल सञ्चालन गर्ने व्यापारी भएको अनुसन्धानमा खुलेको छ। थप अनुसनधानका लागि उनलाई बरामद विदेशी मुद्रासहित राजस्व अनुसन्धान विभाग हरिहरभवन ललितपुरमा पठाइएको छ।
चापाकोट नगरपालिकाबाट पनि श्रम स्वीकृति,स्याङ्जा : रोजगारका लागि विदेशमा जानेका लागि चापाकोट नगरपालिकाले श्रम स्वीकृति सेवा सुरु गरेको छ। नगरप्रमुख देवबहादुर खाँणले सोही नगरपालिका८ का भुवनप्रसाद ढकाललाई आइतबार पहिलो श्रम स्वीकृति सेवा उपलब्ध गराएर सेवा सुरु गरेका हुन्। वैदेशिक रोजगारमा जाने व्यक्तिका लागि सहज एवं पारदर्शी सेवा प्रवाहका लागि स्थानीय पालिकाबाटै सेवा प्रदान गर्ने उद्देश्य अनुरूप नगरपालिकाले श्रम स्वीकृति एवं पुनः श्रम स्वीकृति प्रदान गर्न थालेको नगरप्रमुख खाँणले बताए।
अझै चार दिनसम्म तराईमा 'लू' जारी रहने,"काठमाडौं : अझै चार दिनसम्म तराईमा 'लू' जारी रहने भएको छ। मौसम पूर्वानुमान महाशाखाले सोमबार तातो दिन तथा लू सम्बन्धी विशेष बुलेटिन जारी गर्दै देशका तराई भूभागहरूमा आगामी चार दिनसम्म तातो हावा तथा लूको सम्भावना यथावत् रहने जानकारी दिएको हो। देशभरको तापक्रमको अवस्थाको विश्लेषण अनुसार सुदूरपश्चिम, लुम्बिनी र गण्डकी प्रदेशको तराईका धेरैजसो भूभागहरूमा अत्याधिक गर्मीको सम्भावना अझै रहने देखिनुका साथै बागमती प्रदेशको तराईका भूभाग र मधेस प्रदेशको पश्चिमी भूभागमा थोरै तापक्रम घटे तापनि अत्याधिक गर्मीको सम्भावना यथावत् रहने देखिएको छ। मधेस प्रदेशको पूर्वी भूभागमा तापक्रम केही धट्ने सम्भावना देखिए तापनि गर्मीको सम्भावना रहनुका साथै देशको पश्चिमी पहाडी भूभागका उपत्यका तथा खोँचहरूमा पनि तापक्रम यथावत् रहन सक्ने सम्भावना रहेको हुनाले ती भूभागहरूमा पनि गर्मीको सम्भावना रहेकाले सचेत रहन महाशाखाले आग्रह गरेको छ। तातो हावा तथा लूबाट बच्न बढी गर्मीको समयमा घर भित्र अर्थात् चिसो स्थानमा रहने, बाहिरी वातावरणमा बढी नजाने (घाममा बढी  नहुने, हल्का लुगा लगाउने, सुती कपडा लगाउने, बाहिर निस्किँदा टाउको छोप्ने, टोपी लगाउने, नियमित (पटकपटक) पानी तथा झोल पदार्थ (जूस, सर्बत, आदि) प्रशस्त मात्रामा पिउने र स्वास्थ्यमा समस्या भएमा स्वास्थ्यकर्मी सँग नियमित सम्पर्कमा रही थप सल्लाह सुझाव लिन महाशाखाले अनुरोध गरेको छ।"
"स्वर्गद्वारीबाट फर्किँदै गरेको जीप दुर्घटना, आठ जनाको मृत्यु",प्यूठान : प्यूठानमा जीप दुर्घटना हुँदा आठ जनाको मृत्यु भएको छ। स्वर्गद्वारी मन्दिरमा दर्शन गरेर फर्किँदै गरेको तीर्थयात्री बोकेको जीप दुर्घटना हुँदा आठ जनाको मृत्यु भएको जिल्ला प्रहरी कार्यालय प्यूठानले पुष्टि गरेको छ। प्रहरीका अनुसार लु१च ६३४५ नम्बरको कार भिंग्री नजिकै टाकुरा भन्ने ठाउँमा दुर्घटना भएको हो। जीपमा सवार आठजनाकै घटनास्थलमै मृत्यु भएको प्रहरीले जनाएको छ। थप विवरण आउन बाँकी छ।
विमानस्थलबाट ७ केजी चरेससहित जर्मन नागरिक पक्राउ,काठमाडौं : टर्की जान लागेका जर्मन नागरिक ७ केजी चरेससहित पक्राउ परेका छन् । ६३ वर्षीय पउल वेस्टर्स सोमबार बिहान त्रिभुवन अन्तर्राष्ट्रिय विमानस्थलबाट ६ केजी ८ साय ६० ग्राम चरेससहित पक्राउ परेका हुन् । विमानस्थल सुरक्षा प्रहरी प्रमुख डीआइजी अर्जुन चन्दले चरेससहित जर्मन नागरिक पक्राउ परेको अन्नपूर्णलाई जानकारी दिए। डीआइजी चन्दका अनुसार गत मे महिनामा भिजिट भीषामा उनी नेपाल घुम्न आएका थिए । उनी टर्किस एयरलाइन्सबाट इस्तानबुल जान लागेका थिए । विमानस्थलका सुरक्षा प्रहरीका अनुसार पउलले सुटकेसमा फल्सबटम बनाएर चरेस लुकाएर लैजान योजनामा थिए। एक्सरे मेसिनमा सुटकेस स्क्रिनिङ गर्ने क्रममा सुरक्षा जाँचमा खटिएका प्रहरीलाई शंका लागेपछि सुटकेस खोतलेका थिए । त्यसैक्रममा कालो प्लाष्टिकमा बेरेर राखेको अवस्थामा चरेस फेला परेको हो। घटनाको थप अनुसन्धान गर्न विमानस्थल प्रहरीले उनलाई बरामद लागुऔषधसहित लागुऔषध नियन्त्रण ब्युरोमा पठाएको छ ।
प्यूठान कार दुर्घटना : मृतकको पहिचान खुल्यो,"बुटवल : स्वर्गद्वारी मन्दिरमा दर्शन गरेर फर्किँदा कार दुर्घटनामा परी मृत्यु भएकाहरूको एक जना बालकबाहेक अन्यको पहिचान भएको छ। दुर्घटनामा परी चालकसहित आठ जनाको घटनास्थलमै ज्यान गएको जिल्ला प्रहरी कार्यालय प्यूठानले जनाएको छ। मृत्यु हुनेहरू सबै दाङका हुन्। प्रहरी निरीक्षक सुशील थापा मगरका अनुसार मृत्यु हुनेमा गाडी चालक लमही ५ दाङ निवासी तारा बहादुर कुमाल, तुल्सीपुर१५ निवासी ३५ वर्षीय सरिता शर्मा पोखरेल, उनका १४ वर्षका छोरा विशाल पोखरेल र ९ वर्षीय छोरा विकास पोखरेल रहेका छन्। त्यस्तै, लमही७ गढवा निवासी ४० वर्षीय गोविन्द शाह, उनकी श्रीमती ३० वर्षीय राधा नेपाली र उनका ९ वर्षीय छोरा आदित्य शाहको मृत्यु भएको छ। सोमबार दिउँसो उपल्लो भिंगृमा स्वर्गद्वारीबाट फर्किदै गर्दा ओरालो घुम्तीमा लु १ च ६३४५ नम्बरको कार दुर्घटना भएको थियो। स्वर्गद्वारी नगरपालिकाका उपमेयर मिनराज रानामगरले ओरालो घुम्तीमा ब्रेक फेल भएर कार दुर्घटना भएको हुनसक्ने अनुमान गरेका छन्। उनका अनुसार कार माथिल्लो घुम्तीबाट खसेर तल्लो घुम्तीमा पुगेको थियो। डोजरको सहायताले मृतकहरूको शव निकालिएको थियो। स्वर्गद्वारीमा पटक पटक दुर्घटना हुने गरेको छ।"
नेपाल आयल निगमको इन्धन ट्यांकरबाट चोरी गर्दा गर्दै पक्राउ,"भैरहवा : भारतबाट आयात गरिएको नेपाल आयल निगमको इन्धन (डिजेल) ट्यांकरबाट चोरी गर्दागर्दै प्रहरीले दुई जनालाई पक्राउ गरेको छ। साथै, इन्धन चोरी गरिएको लु २ ख ७३७ नम्बरको ट्यांकर पनि नियन्त्रणमा लिइएको छ। इन्धन चोरी गरेको आरोपमा ट्यांकर चालक भारतको महाराजगंज जिल्ला नौतनवाका २८ वर्षीय मोहम्मद महिम र सहचालक सोही स्थानका २२ वर्षीय रविन्द्र गौतमलाई पक्राउ गरिएको जिल्ला प्रहरी कार्यालय रुपन्देहीका प्रहरी नायब उपरीक्षक एवं प्रवक्ता श्यामु अर्यालले बताए। रुपन्देहीको ओमसतिया गाउँपालिका२ तेनुहवास्थित यादव आयल फिलिङ सेन्टरको पछाडि खाली चौरमा ट्यांकरबाट आयल निगमको इन्धन चोरी गरिरहेको अवस्थामा वडा प्रहरी कार्यालय भैरहवाका प्रमुख प्रहरी निरीक्षक मधु नेपालको कमाण्डमा खटिएको टोलीले आरोपीहरू र ट्यांकर नियन्त्रणमा लिएको उनले जानकारी दिए। ट्यांकरको च्याम्बरमा लगाइएको सिल लिभर, जग लगायतको साम्रगी सहायताले तोडेर इन्धन चोरी गरिदै थियो। चोरीका लागि प्रयोग भएका तीन वटा खाली बाल्टिन, दुई वटा ग्यालेन, प्लाष्टिकको पाइप, सोली, लिभर, जग लगायतका साम्रगी बरामद भएको डीएसपी आर्यालले बताए। उनका अनुसार ट्यांकरबाट चोरी गरिएको करिब एक सय लिटर डिजेल पनि दुई वटा ग्यालेनमा बरामद भएको छ। घटनाका विषयमा थप अनुसन्धान भइरहेको जिल्ला प्रहरी कार्यालय रुपन्देहीले जनाएको छ। भारतबाट आयात गरिएको इन्धन भलवारी डिपोमा लगेर अनलोड गर्नुपर्नेमा बीचबाटोमै सिल तोडेर चोरी गरिएको छ। ट्यांकरको च्याम्बरमा लगाइएको सिल तोडेर ट्यांकरबाट इन्धन चोरी गरिएको प्रारम्भिक अनुसन्धानबाट देखिएको नेपाल आयल निगम भलवारी डिपोका प्रमुख जगदिश कुमार यादवले बताए। सिल तोडेर इन्धन चोरी गरेको देखिएको छ उनले भने, हामीले आयल निगमको नियमावली अनुसार घटनामा संग्लनहरुमाथी कारबाही प्रक्रिया अघि बढाउँछौँ।"
गोँगबुको होटलमा युवायुवती मृत फेला,"काठमाडौं : काठमाडौंको गोँगबुस्थित एक होटलमा युवायुवती मृत फेला परेका छन्। टोखा नगरपालिका९ स्थित ग्रिन नेपाल होटलमा आज बिहान युवायुवती मृतावस्थामा फेला परेका हुन्। जिल्ला प्रहरी परिसर काठमाडौंका प्रवक्ता, प्रहरी उपरीक्षक सीताराम रिजालले टोखा नगरपालिका९ स्थित ग्रिन नेपाल होटलको कोठाभित्रको बाथरुममा केटा र कोठाभित्र केटी झुन्डिएको अवस्थामा फेला परेको जानकारी दिए। मृत्यु हुनेमा गोरखा सहिद लखन गाउँपालिका१ घर भएका दिनेश सार्की र तनहुँ व्यास नगरपालिका१० दमौली घर भएकी मुस्कान वयक रहेको प्रवक्ता रिजालले बताए। बिहान होटलका कामदारले खाना खानका लागि बोलाउन जाँदा नबोलेपछि प्रहरीलाई खबर गरेर ढोका फुटाउँदा महिला कोठाभित्र र पुरुष बाथरुमभित्र चुकुल लगाएर झुन्डिएको अवस्थामा फेला परेको प्रहरीले जनाएको छ।"
अविरल वर्षाले बारपाकलाप्राक सडक अवरुद्ध,"गोरखा : आइतबार रातिको अविरल वर्षाले बारपाक र लाप्राक बीचको सडक खण्ड अवरुद्ध भएको छ। कतै सडक भासिएको र कतै माथिबाट पहिरो आएर सडकमा थुप्रिएको धार्चे गाउँपालिकाका पूर्व अध्यक्ष सन्तोष गुरुङले जानकारी दिए। विभिन्न पाँच ठाउँमा पहिरो झरेर सडक अवरुद्ध गरेको गुरुङले जानकारी दिए। बारपाकदेखि मम्चेडाँडासम्म पाँच ठाउँमा सडक अवरुद्ध भएको छ, गुरुङले भने, सडक अवरुद्ध भएपछि धार्चे गाउँपालिका प्रवेश गर्ने ढोकै बन्द भयो। सडक अवरुद्ध हुँदा धार्चेका बासिन्दा, खाद्यान्न लगायतका दैनिक उपभोग्य सामान ओसार्ने काम बन्द भएको र स्थानीय पैदलयात्री तथा पर्यटक सबै रोकिएका उनले बताए। स्तरोन्नति भइरहेको सो सडकको ठेकेदारले यथाशीघ्र एक्साभेटर लगाएर बाटो सफा गरिदिनुपर्ने उनको सुझाव छ। त्यसका लागि जिल्लाका प्रमुख जिल्ला अधिकारी तथा गाउँपालिका कार्यालयले चासो दिनुपर्ने उनले जोड दिए।"
क्रूर हत्या गर्नेलाई जन्मकैदको फैसला,"बाग्लुङ : चालीस वर्षीया महिलालाई क्रूर तरिकाले हत्या र बलात्कार गर्ने एक युवालाई जिल्ला अदालत बागलुङले जन्मकैदको फैसला गरेको छ। बागलुङ नगरपालिका१ रामरेखा माझीबस्तीकी फुलमाया माझीलाई क्रूर हत्यापश्चात् बलात्कार गरी गरगहनासमेत लुटपाट गरेको आरोपमा पक्राउ परेका सोही ठाउँका २६ वर्षीय प्रकाश अधिकारीलाई जिल्ला अदालतले जन्मकैद सुनाएको हो। माझीलाई सलको पासो लगाएर हत्या गरेपश्चात बलात्कार गर्ने र गरगहना लुट्ने प्रकाशलाई जन्मकैद सुनाइएको हो। जिल्ला न्यायाधीश दिवाकर भट्टको आजको इजलासले जन्मकैद फैसला गरेको इजलास अधिकृत गङ्गाधर सापकोटाले जानकारी दिए। विसं २०७९ असोज ३० गते बिहान घरबाट ज्यालामजदुरी गर्न निस्किएकी फुलमाया सोही साँझ बागलुङ नगरपालिका१ स्थित गणेश घुम्टीमा मृत फेला परेकी थिइन्। अनुसन्धानका क्रममा सिसी टिभी फुटेजलाई आधार मान्दा शंकास्पद देखिएपछि प्रहरीले कात्तिक ४ गते मृतक फुलमायाकै छिमेकी प्रकाशलाई पक्राउ गरेको थियो। प्रहरीको प्रारम्भिक अनुसन्धानमा अधिकारीले लुटपाटका लागि फुलमायाको हत्या गरे पनि हत्यापछि आवेगमा बलात्कारसमेत गरेको स्वीकार गरेका थिए। प्रहरीले २०७९ साल कात्तिक २९ गते जिल्ला अदालत बागलुङमा कर्तव्य ज्यान, जबरजस्ती करणी र डाँका चोरी कसुर शीर्षकमा मुद्दा दर्ता गरेको थियो।"
पिप्लेभगवति सडक कालोपत्र सुरु,"बेनी : म्याग्दीको रघुगंगा गाउँपालिकाको पिप्लेभगवति सडक कालोपत्र सुरु भएको छ । गण्डकी प्रदेश सरकारको गलेश्वरपिप्लेभगवतिबेगखोला सडक आयोजना अन्तर्गत रघुगंगा२ भगवति देखि वडा नम्बर ३ पिप्ले जोड्ने ५ किलोमिटर सडक कालोपत्र गर्न प्राइम कोट बिछ्याउन थालिएको छ । पूर्वाधार विकास कार्यालय म्याग्दीका सडक इञ्जीनियर सञ्जय सुवेदीले सडक विस्तार, नाली, पर्खाल निर्माण र ग्राभेल सकेर डिबिएसडी प्रबिधिको कालोपत्र गर्न पहिलो चरणमा प्राइम कोट राख्न थालिएको जानकारी दिए । पिप्ले देखि भगवतिको मैदानसम्म ५ किलोमिटर सडक कालोपत्र गर्न लागिएको हो उनले भने सात मिटर चौडाईमा फस्ट कोट १२ लिटर प्रति वर्गमिटर र एक लिटर प्रतिवर्गमिटरका दरले सेकेण्ड कोट पिच गर्न लागिएको छ । प्राइम कोट हालेको २४ घण्टापछि बिटुमिन र चिप्स राखेर फस्ट कोडको कालोपत्र गरिन्छ । प्राइम कोट राख्नुअघि विभिन्न चरणमा रोडा, गिट्टी, बालुवा, ढुङ्गा र माटोलाई सडकमा पेलेर लेभल मिलाउने काम अन्तिम चरणमा पुगेको छ । गण्डकी प्रदेश सरकारको एक निर्वाचन क्षेत्र एक नमुना सडक कार्यक्रमअन्तर्गत विसं २०७६ देखि सुरु भएको आयोजनाको एपेक्सखड्का कृष्ण जेभीले १८ करोड ४९ लाख ८३८ मा ठेक्का सम्झौता गरेको थियो । विस २०७८ जेठ २४ गते सकिनुपर्ने सडक निर्माणमा कोरोना महामारी, प्राकृतिक विपद्, नदीजन्य निर्माण सामग्रीको अभाव, सामाजिकलगायतका कारणले ढिलाई भएको एपेक्सखड्का कृष्णका इञ्जिनियर रामु कडेलले बताए । गण्डकी प्रदेशसभा सदस्य हरिबहादुर भण्डारीले धेरै प्रयास गरेर निर्माण व्यवसायीलाई काममा फर्काएर कालोपत्र गर्ने अवस्थासम्म सडक आएको बताए । गलेश्वरदेखि बगैंचा र बगैंचादेखि रघुगंगा माविको भवन अगाडिसम्मको करिब तीन किलोमिटर सडकमा भने यो आयोजनाले काम नगर्ने भएको छ । गलेश्वरदेखि बगैचासम्मको सडक पहिरोको जोखिमका कारण काम रोकिएको हो । बगैंचादेखि रघुगंगा माविसम्मको सडक राहुघाट जलविद्युत आयोजनाले कालोपत्रे गर्ने भएको छ । यो सडक स्तरोन्नति भएपछि पिप्ले, भगवति र बेगखोलाका तीन हजारभन्दा बढी घरधुरी लाभान्वित हुने बताइएको छ । सदरमुकाम बेनी जानआउन, कृषि उपज निकासी, खाद्यान्न लगायत दैनिक उपभोग्य सामान ढुवानीका साथै बिरामीलाई समयमै अस्पताल पुर्याउन सकिने रघुगंगा२ भगवतिका वडा अध्यक्ष अमृत भण्डारीले बताए । विसं २०६६ मा यो मार्ग खोलिएको यो सडक सामान्य मर्मत गरेर यातायातका साधन सञ्चालन हुँदै आएको थियो । जिर्ण सडकमा जोखिम र कष्टपूर्ण यात्रा गर्नुपर्ने बाध्यता थियो ।"
अप्राकृतिक मैथुन गराउनेलाई १२ वर्ष कैद,बागलुङ : जिल्ला अदालत बागलुङले अप्राकृतिक मैथुन गरेको अभियोगमा एक पुरुषलाई १२ वर्ष ६ महिना कैद फैसला गरेको छ। ८ वर्षीय बालकलाई अप्राकृतिक मैथुन गरेको अभियोगमा बडिगाड गाउँपालिका७ का १९ वर्षीय इमानसिंह रानालाई जिल्ला अदालत बागलुङका जिल्ला न्यायाधीश दिवाकर भट्टले १२ वर्ष ६ महिना कैद सजाय र ४० हजार रुपैयाँ जरिवानाको फैसाला गरेको इजलासले अधिकृत गंगाधर सापकोटाले जानकारी दिए। २०७९ साउन २० गते पीडित बालकलाई रानाले अप्राकृतिक मैथुन गरेको भन्दै पीडित पक्षले साउन २२ गते जिल्ला प्रहरी कार्यालय बागलुङमा उजुरी दिएका थिए। उजुरीका आधारमा प्रहरीले सोही दिन नै रानालाई घरबाटै पक्राउ गरेर अनुसन्धान गरी २०७९ भदौ १३ गते जिल्ला अदालत बागलुङमा अप्राकृतिक मैथुन कसुर शीर्षकमा मुद्दा दर्ता गरेको थियो। अदालतको भदौ १५ गतेको आदेशले आरोपित रानालाई पुर्पक्षका लागि थुनामा पठाएको थियो।
चर्को शुल्क असुलेको भन्दै काठमाडौंका चार विद्यालयमा अखिल क्रान्तिकारीको तालाबन्दी,"काठमाडौंः काठमाडौं उपत्यकाभित्र चर्को शुल्क असुलेको भन्दै चार विद्यालयमा अखिल क्रान्तिकारीले तालाबन्दी गरेको छ। छात्रवृति वितरण अपारदर्शी भएको र मनपरी शुल्क लिएको भन्दै नेकपा माओवादी केन्द्र निकट अखिल क्रान्तिकारीले तालाबन्दी गरेको हो। नक्सालस्थित ग्यालेक्सी स्कुल, स्वयम्भुस्थित संस्कृत स्कुल, मालीगाउँस्थित वृहस्पति विद्या सदन र बुढानिलकण्ठस्थित भ्याली पब्लिक स्कुल, काष्ठमण्डप स्कुलमा तालाबन्दी गरिएको अखिल क्रान्तिकारी काठमाडौंका उपाध्यक्ष जनक ढुंगानाले जानकारी दिए। ढुगांनाले अन्नपूर्णसँग भने, 'विद्यालयहरूले विभिन्न बाहनामा अवैध ढंगले शुल्क लिएको पाइएपछि पटक पटक विद्यालयले नमानेका कारण स्कुल तालाबन्दी गर्न बाध्य भएका हौं। छात्रवृति वितरण प्रक्रिया पनि अपारदर्शी भयो।"
"मनसुन प्रणाली भारत,बंगलादेश र भुटानसम्म आइपुग्यो, नेपाल आउन केही दिन लाग्ने","काठमाडौं : मौसम पूर्वानुमान महाशाखाले यस वर्षको मनसुन प्रणाली भारतको उत्तर पूर्वी,बंगलादेश र भुटानसम्म आइपुगेको जनाएको छ। महाशाखाका अनुसार नेपालको पूर्वी भूभाग कोशी प्रदेशमा मनसुन भित्रनका लागि अझै केही दिन लाग्नेछ। 'नेपालमा मनसुन भित्रिने सरदर मिति जुन १३ हो । हाल यस वर्षको मनसुन प्रणाली भारतको उत्तर पूर्वी भूभाग, बङ्गलादेश र भुटान सम्म आईपुगेको छ। नेपालको पूर्वी भूभाग कोशी प्रदेशमा मनसुन भित्रनको लागि अझै केही दिन लाग्ने देखिएको छ,' महाखाशाले जारी गरेको बुलेटिनमा उल्लेख छ। मौसम पूर्वानुमान महाशाखाले यस वर्षको मनसुनी प्रणालीलाई निरन्तर अनुगमन गरिहेको छ। विगत केही दिनदेखि देशका अधिकांश भूभागहरू विशेषगरी मध्य तथा पश्चिमी भूभागमा अधिकतम तथा न्यूनतम तापक्रम वृद्धि भइरहेको छ। देशका मध्य तथा पश्चिम तराईका भूभागमा लगातार अधिकतम तापक्रम ४० डिग्री सेल्सियस वा सो भन्दा बढी मापन गरिएको छ। यस वर्ष मनसुनी वर्षाको आगमन पनि औसत मिति जुन १३ तारिख भन्दा एक दुई दिन ढिला हुने संभावना देखिएको महाशाखाले जनाएको छ।महाशाखाका अनुसार आज राति कोशी प्रदेश, मधेश प्रदेश, बागमती प्रदेश र गण्डकी प्रदेशलगायत देशका पहाडी भूभागमा आंशिक देखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहनेछ। कोशी प्रदेशलगायत बागमती र गण्डकी प्रदेशको पहाडी भूभागका केही स्थानहरूमा मेघगर्जनचट्याङ्ग सहित हल्का देखि मध्यम वर्षाको सम्भावना रहेको छ । साथै मधेश प्रदेशलगायत देशका बाँकी पहाडी भूभागका एकदुई स्थानमा मेघगर्जनचट्याङ्ग सहित क्षणिक वा हल्का वर्षाको सम्भावना रहेको छ ।"
मालपोत कार्यालय बाराका कर्मचारीसहित दुई जनाविरुद्ध भष्ट्राचार मुद्दा दायर,"सिमराः अख्तियार अनुसन्धान दुरुपयोग आयोगले जिल्ला मालपोत कार्यालय बाराका एक कर्मचारीसहित दुई जना विरुद्ध विशेष अदालत काठमाडौंमा भष्ट्राचार मुद्दा दायर गरेको छ। सेवाग्राहीसँग घुस लिएको आरोपमा पक्राउ परेका मालपोत कार्यालयका खरिदार रामविश्वास साह र कलैया उपमहानगरपालिका २५ का गौरीशंकर कुशवाहाविरुद्ध मुद्दा दायर गरेको हो। उनीहरूमाथि जग्गा रजिष्ट्रेसन पास गर्नका लागि सेवाग्राहीसँग १५ हजार घुस लिएको आरोप छ। खरिदार साहले सेवाग्राहीसँग घुस लिन कुशवाहालाई प्रयोग गरेको र कुशवाहाले सेवाग्राहीसँग घुस लिएका थिए। अख्तियारको टोलीले कुशवाहालाई १५ हजार नगदसहित नियन्त्रणमा लिएको थियो। कुशवाहालाई नियन्त्रणमा लिई अनुसन्धान गर्ने क्रममा साहको समेत संलग्नता रहेको पुष्टि भएपछि दुबै जनाविरुद्ध मुद्दा दायर गरिएको अख्तियारले जनाएको छ। साहलाई मुख्य कसुरदार ठहर गर्दै भष्ट्राचार निवारण ऐन २०५९, को दफा (३) को उपदफा १ को (क) र कुशवाहालाई मतियारका रुपमा प्रस्तुत गर्दै भष्ट्राचार निवारण ऐन २०५९, को दफा (३) को उपदफा १ बमोजिम सजाय माग गर्दै मुद्दा दायर गरेको अख्तियारका प्रवक्ता भोला दाहालले जनाएका छन्।"
बैंक तथा वित्तीय संस्थाहरू सहर केन्द्रित भए : मुख्यमन्त्री शर्मा,"वीरेन्द्रनगर : कर्णाली प्रदेशका मुख्यमन्त्री राजकुमार शर्माले बैंक तथा वित्तीय संस्थाहरू सहर केन्द्रित भएको बताएका छन्। नागरिक लगानी कोषको कर्णालीमा स्थापना भएको शाखा उद्घाटन मुख्यमन्त्री शर्माले यस्तो बताएका हुन्। उनले बैक तथा वित्तीय संस्थाहरू निश्चित घराना, भुगोल र सहर केन्द्रित भएका कारण ग्रामीण अर्थतन्त्रको विकासमा चुनौती थपिएको बताए। उनले भने, 'हाम्रा प्राकृतिक श्रोत साधनको परिचालन, स्थानीय उत्पादन वृद्धि गर्नका लागि बैक तथा वित्तीय संस्थाहरू ग्रामीण स्तरसम्म पुग्नुपर्ने थियो। तर त्यसो भएको छैन। लगानी भएपनि उत्पादन भन्दा बाहिर भएका कारण ग्रामीण अर्थतन्त्र खस्किँदो अवस्थामा छ। बैंक तथा वित्तीय संस्थाहरूले हाम्रा लगानीका क्षेत्रहरू चिन्न सकेका छैनन्। नागरिक र राज्यको लगानी सुरक्षित गर्ने र सहि ठाउँमा लगानी गरेर उत्पादन वृद्धि गर्ने तिर नागरिक लगानी कोष लाग्नुपर्छ।' उनले प्रदेश सरकारले समृद्धि कर्णाली अभियान थालेर वर्षमा १० हजार बेरोजगार युवालाई रोजगारी दिने लक्ष्यका साथ आफ्ना नीति तथा कार्यक्रमहरू अगाडि बढाइरहेको बताउँदै त्यसमा पनि कोषको सहयोगको खाँचो रहेको बताए। उनले भने, 'समृद्धिको अभियानमा सबै सरोकारवाला निकायहरू एकताबद्ध भएर लागौँ। ग्रामीण उत्पादनहरू वृद्धि गरी बेरोजगार समस्या समाधान गरी मुलुकको अर्थतन्त्रलाई बलियो बनाउने गरी काम गर्नुछ। कर्णालीका धेरै प्राकृतिक श्रोत र साधनहरूको सदुपयोग भएको छैन। त्यस तर्फ प्रदेश सरकार लागिरहेको छ।' नागरिक लगानी कोषका अध्यक्ष सूर्यबहादुर थापाले नागरिक लगानी कोषले सरकारी जागिर, निजी क्षेत्रमा काम गर्ने र विदेशमा रहेका समेतको बचतलाई प्राथमिकता दिएर आर्थिक जोखिम व्यवस्थापनमा सहयोग गरिरहेको बताए। उनले अब नागरिक लगानी कोषसँग सम्बन्धित कामका लागि कोही कसैले पनि केन्द्रीय राजधानी पुग्नुपर्ने समस्याको समाधान भएको पनि बताए।"
मालपोत कार्यालय बाराका दुई खरिदारविरुद्ध भ्रष्टाचार मुद्दा,काठमाडौं : अख्तियार दुरूपयोग अनुसन्धान आयोगले मालपोत कार्यालयका खरिदारविरुद्ध भ्रष्टाचार मुद्दा दायर गरेको छ। मालपोत कार्यालय बारामा कार्यरत खरिदार रामविश्वास साह र गौरीशंकर कुमार कुशवाहाविरुद्ध भ्रष्टाचार मुद्दा दायर भएको हो। जग्गा रजिष्ट्रेसन पास गर्नका लागि सेवाग्राहीसँग १५ हजार घुस लिएको पुष्टि भएकाले साह र कुशवाहाविरुद्ध विशेष अदालत काठमाडौंमा भ्रष्टाचार मुद्दा दायर गरिएको आयोगका प्रवक्ता भोला दाालले जानकारी दिए। केही दिनअघि आयोगको टोलीले खरिदार साह र कुशवाहालाई १५ हजार घुससहित नियन्त्रणमा लिएको थियो। उनीहरूबिरुद्ध भ्रष्टाचार ऐन २०५९ को दफा ३ को उपदफा (१) वमोजिम जरिवाना र सजाय माग दावी गरिएको छ।
मोटर जोड्ने क्रममा करेन्ट लागेर मृत्यु,विराटनगर : कलमा मोटर जोड्ने क्रममा करेन्ट लागेर मोरङमा एकजनाको मृत्यु भएको छ। मोरङको ग्रामथान गाउँपालिका५ भङ्साबारीमा सोमबार दिउँसो १ जनाको मृत्यु भएको हो । विद्यानन्द ठाकुरको घरमा नयाँ कल गाडेर मोटर जोड्ने क्रममा करेन्ट लाग्दा ग्रामथान३ का अन्दाजी ४६ वर्षीय सिरु माझीको मृत्यु भएको प्रहरीले जनाएको छ । मोरङ प्रहरीका प्रवक्ता डीएसपी रन्जनकुमार दाहालका अनुसार दिउँसो २ बजेतिर करेन्ट लागेर माझी गम्भीर घाइते भएका थिए । उपचारका लागि विराटनगरको कोसी अस्पताल पुर्याउनसाथ चिकित्सकले मृत घोषित गरेको जानकारी उनले दिए । घटनाको अनुसन्धान भइरहेको प्रहरीले जनाएको छ ।
झापामा इलाका प्रहरीको भवन निर्माण,"झापा : झापास्थित इलाका प्रहरी कार्यालय कुमरखोद र घैलाडुब्बाको नवनिर्मित दुई वटा कार्यालय भवन आजदेखि सञ्चालनमा आएको छ। कोशी प्रदेश प्रहरी कार्यालय विराटनगरका प्रमुख प्रहरी नायव महानिरीक्षक (डीआइजी) राजेशनाथ बास्तोलाले सोमबार छुट्टाछुट्टै कार्यक्रमका बीच दुवै नवनिर्मित प्रहरी कार्यालय भवनको उद्घाटन गरेका हुन्। डीआइजी बास्तोलाले शिलालेख अनावरण गरी उद्घाटन गरेसँगै दुवै नयाँ भवन सञ्चालनमा आएको हो। उद्घाटन कार्यक्रमलाई सम्बोधन गर्दै डीआइजी बास्तोलाले नयाँ भवन उपलब्ध भएसँगै कार्यरत प्रहरी कर्मचारीहरूमा थप मनोबल वृद्धि हुनुका साथै आम नागरिकलाई प्रदान गरिने प्रहरी सेवासमेत स्तरीय हुने बताए। साथै कानुनको परिधिमा रही जनचाहना बमोजिम प्रहरी सेवा प्रदान गर्न कार्यरत प्रहरी कर्मचारीहरूलाई डीआइजी बास्तोलाले निर्देशन समेत दिएका थिए। कोशी प्रदेश सरकारको आन्तरिक मामिला तथा कानुन मन्त्रालयको बजेटबाट झापा गाउँपालिका२ स्थित इलाका प्रहरी कार्यालय कुमरखोद र इलाका प्रहरी कार्यालय घैलाडुब्बाको भवन निर्माण भएको जिल्ला प्रहरी कार्यालय झापाका प्रहरी उपरीक्षक (एसपी) दुर्गाराज रेग्मीले जानकारी दिए। दुवै भवनको ठेक्का टक्सार निर्माण सेवा प्रालि काठमाडौंले लिएको थियो। टक्सारले कुमरखोदको ठेक्का २ करोड ३५ लाख ८७ हजार ६ सय २८ रुपैयाँ ८४ पैसामा लिएको थियो, भने घैलाडुब्बाको ठेक्का २ करोड ३३ लाख १३ हजार ६९३ रुपैयाँ ७७ पैसामा लिएको थियो। २०७६ जेठ १६ गते कुमरखोदको भवन निर्माणको सम्झौता गरेको टक्सारले भर्खरै आएर निर्माण कार्य सकेको हो। त्यस्तै २०७६ जेठ १६ गते घैलाडुब्बा भवन निर्माणको सम्झौता गरेको टक्सारले सो भवन पनि ढिलै गरी बनाएको बताइएको छ।"
खोलामा डुबेर दुईको मृत्यु,बाँके : बाँकेको खजुरा गाउँपालिकास्थित मानखोलामा डुबेर आज दुई जनाको मृत्यु भएको छ। जिल्ला प्रहरी कार्यालय बाँकेका प्रहरी निरीक्षक सुजनविक्रम शाहले खजुरा गाउँपालिका६ की १७ वर्षीया लक्ष्मी डाँगी र उक्त गाउँपालिकाका सात वर्षीय किरण नेपालीको मृत्यु भएको जानकारी दिए। घटनाको थप अनुसन्धान भइरहेको प्रहरीले जनाएको छ। दुवै जनाको पौडी खेल्ने क्रममा मृत्यु भएको थियो ।
डोजर लगाएर काठमाडौं महानगरले नियन्त्रणमा लियो सरकारी जग्गा,काठमाडौं : काठमाडौं महानगरपालिकाले वडा नम्बर २९ मा रहेको सरकारी जग्गा खाली गराएको छ । वडा नम्बर २९ को वडा कार्यालय बनाउने भन्दै महानगरले डोजर लगाएर सरकारी जग्गा खाली गराएको हो ।महानगरको उक्त कदमप्रति भने स्थानीयहरूले विरोध जनाएका छन् । सरकारी जग्गा अतिक्रमण हुनबाट रोकेर संरक्षण गर्दै स्थानीयले खेल्ने ठाउँ बनाएको स्थानमा महानगरले जबरजस्ती हस्तक्षेप गरेको उनीहरूको भनाइ छ । उनीहरूले सोहि स्थान नजिकै रहेको अन्य दुईवटा सरकारी जग्गामा वडा कार्यालय बनाउन सुझाव दिएका छन् भने वडा नम्बर २९ ले भने स्थानीयले खेल्ने स्थानमा नै कार्यालय बनाउने तयारी गरेको छ । सोहि अनुरुप वडा कार्यालय बनाउनका लागि सरकारी जग्गा खाली गराएको काठमाडौं महानगर प्रहरी प्रमुख राजु पाण्डेले बताए। उनले सार्वजनिक जग्गा केहि व्यक्तिहरुले अतिक्रमण गरेर बसेकाले नै अतिक्रमित भाग डोजर लगाएर हटाइएको बताए । वडा कार्यालय निर्माण गर्ने विषयमा यसअघि कांग्रेस क्षेत्र नंवर १ का सांसद प्रकाशमान सिंह सहित बसेको सर्वपक्षीय छलफल पनि निष्कर्षबिहीन भएको थियो ।
रोडिकोटकी शाहीको हेलिकोप्टरबाट हवाई उद्धार,सिमकोट : उच्च रक्तस्रावले तीन दिनदेखि थलिएकी सर्केगार्ड गाउँपालिका७ रोडीकोटकी धनकौरा शाहीको हेलिकोप्टरबाट उद्धार गरिएको छ । साँया स्वास्थ्य चौकीमा पुर्याइएकी ३२ वर्षीया शाहीको रक्तस्राव निरन्तर भएपछि स्वास्थ्य सेवा कार्यालय हुम्लाको सिफारिसमा राष्ट्रपति महिला उत्थान कार्यक्रमको आर्थिक सहयोगमा शाहीलाई हवाई उद्धार गरेर कर्णाली प्रदेश अस्पताल सुर्खेत लगिएको स्वास्थ्य सेवा कार्यालय हुम्लाका प्रमुख प्रेमबहादुर सिंहले जानकारी दिए । गर्भावस्थाकी शाहीको सुत्केरी हुने अन्तिम मिति अर्को महिना दिएको भएपनि उच्च रक्तस्रावका कारण अवस्था चिन्ताजनक भएपछि स्थानीय सायाँ स्वास्थ्य चौकीको अनुरोध अनुसार हेलिकोप्टरबाट उद्धार गरिएको हो कार्यालय प्रमुख सिंहले अन्नपूर्णसँग भने अहिले उनको कालागाउँ सुर्खेतमा उचार शुरु भइसकेको छ । एनका अनुसार चालु आर्थिक वर्षमा मात्रै हुम्लाका विभिन्न स्थानबाट शाहीसहित ८ जना महिलालाई राष्ट्रपति महिला उत्थान कार्यक्रमले नेपाली सेनाको हेलिकप्टरमार्फत हवाई उद्धार गरिएको छ ।
काठमाडौं उपत्यकाका पहाडमा १९८ पोखरी निर्माण गरिने,"काठमाडौं : काठमाडौं उपत्यकामा बागमती र त्यसका सहायक नदी सफा बनाउनका लागि यहाँका पहाडमा १९८ वटा पोखरी बनाइने भएको छ । अधिकार सम्पन्न बागमती सभ्यता एकीकृत विकास समितिले वर्षामा पानी हुने र हिउँदमा रिचार्ज भएर छाड्न पनि मिल्ने गरी पोखरी बनाउने योजना ल्याइएको समितिका सूचना अधिकारी कमल अर्यालले बताए। अहिले उपत्यकाका नदीमा वर्षामा बाढी पस्ने र हिउँदमा खोला पूर्णरुपमा सुख्खा हुने समस्या छ । नदी सफा हुनलाई प्रशोधन केन्द्र आवश्यक रहेको उनले बताए । उनले भने, 'नदी पूर्णरुपमा सुख्खा हुँदा पानी प्रशोधन हुँदैन । जति पानी बढ्यो पानी प्रशोधित हुँदै जान्छ । गुहेश्वरीमाथि धापमा जस्तै विभिन्न स्थानमा पार्क बनाइने समितिको भनाइ छ । पर्यटकीय हिसाबले महत्वपूर्ण हुने तथा हिउँदमा पानी रिचार्ज गरी वर्षामा बाढी नियन्त्रण हुने गरी धाप निर्माणको योजना रहेको उनले जानकारी दिए। बागमती करिडोरमा सन् २००९ देखि सन् २०१४ सम्मका लागि बागमती कार्ययोजना बनाइएको थियो । त्यसलाई अध्यावधि गरी सन् २०२३ देखि सन् २०४३ सम्मको कार्ययोजना बनाइएको छ । बागमती सफा गर्नका लागि ठोस मात्रै फोहर हटाएर नहुने सूचना अधिकारी अर्यालको भनाइ छ । ढल व्यवस्थापनका लागि सबै खोला किनारमा ढलको लाइन बिच्छाएर प्रशोधन गरिनुपर्ने उनको धारणा छ । बागमतीमा ढल निर्माण भएपनि त्यसमा मिसिने अरु खोलामा ढल निर्माण गरी त्यसलाई प्रशोधन केन्द्रमा लैजान आवश्यक रहेको उनले बताए । बागमतीका सहायक र शाखा नदी व्यवस्थित नहुँदासम्म बागमती सफा नहुने देखिएको छ । समितिले अहिले नदी किनारमा मात्रै ढलको काम गरिरहेको र त्यसभन्दा बाहेकमा अन्य निकायले काम गरिरहेको हुँदा आपसी समन्वय हुनुपर्ने उनको भनाइ छ । समितिले बागमतीको उद्गमस्थल बागद्वारबाट ललितपुरको कटुवाल दहसम्म नदी सफाइ र करिडोर सडक निर्माण एकैसाथ अघि बढाएको छ । बागमती नदी सफा बनाउने उद्देश्यले समिति स्थापना भए पनि पछि यसको कार्यक्षेत्र विस्तार भएर सफाइसँगै नदी आसपासमा पूर्वाधार निर्माणमा लागेको थियो । पशुपति क्षेत्रको वातावरण सुधारका लागि बिसं २०५१ चैत २८ गते यसको स्थापना भएको थियो । सुरूमा कार्यान्वयन र अनुगमन समितिका रुपमा स्थापना भएकामा २०६५ साल जेठमा यसलाई अधिकार सम्पन्न बागमती सभ्यता एकीकृत विकास समिति नामकरण गरिएको थियो । रासस"
आजको मौसम : चारवटा प्रदेशमा मेघ गर्जनसहित पानी पर्ने संभावना,"काठमाडौं : हाल देशमा पश्चिमी वायुको साथै भारतको विहारमा रहेको न्यून चापीय प्रणालीको आंशिक प्रभाव रहेको छ । यसका कारण कोशी प्रदेश, मधेस प्रदेश, बागमती प्रदेश र गण्डकी प्रदेशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ । कोशी र बागमती प्रदेशका केही स्थानमा हल्कादेखि मध्यम वर्षा भइरहेको छ। दिउँसो कोशी, मधेस, बागमती प्रदेशलगाय देशका पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहनेछ । कोशी, बागमती र गण्डकी प्रदेशका थोरै स्थानमा र मधेस प्रदेशलगायत बाँकी देशका पहाडी भूभागका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ । आज काठमाडौंको न्यूनतम तापक्रम २१ दशमलव ५ र ३२ दशमलव २ डिग्री सेल्सियस रहेको छ ।"
२ करोड ५८ लाख ठगी गरी कन्सल्टेन्सी सञ्चालक फरार,"९५ जनाले रोमानिया, सर्बिया, माल्टा, पोर्चुगललगायतका देशमा जान भन्दै २ करोड ५८ लाख बुझाएका छन्। काठमाडौं : संसद् भवनको छेउमै थियो कनेक्टियर बर्ड कन्सल्टेन्सी प्राइभेट लिमिटेड। सञ्चालक हुन् अजित तामाङ र सागर कुमाल। सयौं मानिसलाई विभिन्न देश पठाउने भन्दै २ करोड ५८ लाख ठगी गरी उनीहरू फरार रहेका छन्। बेलबारी३ मोरङ घर भई हाल काठमाडौं बस्ने अजित र शिवगन्ज३ झापा घर भई हाल काठमाडौंमा नै बस्ने सागर कुमालविरुद्ध पक्राउ पुर्जीसमेत जारी भएको छ। वैदेशिक रोजगार विभागबाट गत चैत २९ गते उनीहरूलाई पक्राउ गरी अनुसन्धानमा सहयोग गर्नका लागि उपत्यका अपराध अनुसन्धान कार्यालयका नाममा पत्राचारसमेत गरेको छ। करोडौं रुपैयाँ ठगी गरी फरार रहेका उनीहरू हालसम्म पक्राउ परेका छैनन्। उपत्यका अपराध अनुसन्धान कार्यालयका सूचना अधिकारी रवीन्द्र रेग्मीले ठूलो समूहलाई ठगी गरी फरार उनीहरूको खोजी कार्य भइरहेको जानकारी दिए। अजित र सागरको म्यानेजरका रूपमा झापाकै कलादेवी सुवेदीले काम गर्थिन्। उनले नै विदेश जान आउने व्यक्तिहरूसँग कन्ट्याक गर्ने, सम्झौता गर्ने र पैसा बुझ्ने गर्थिन्। उनीविरुद्ध वैदेशिक रोजगार न्यायाधिकरण काठमाडौंमा मुद्दा चलिरहेको छ। हाल उनी पुर्पक्षका लागि थुनामा छन्। उनलाई ३ वर्ष कैद र ७० लाख धरौटी तोकेको छ। सामाजिक सञ्जालमा देखेको विज्ञापन पछ्याउँदै भवानी तिमल्सेना उक्त कन्सल्टेन्सी पुगिन्। साढे ५ लाख बुझाएपछि रोमानियाको भिसा लाग्छ भनेर ढुक्क भइन्। उनीजस्तै ९५ जना कोही रोमानिया, सर्बिया, माल्टा, पोर्चुगललगायतका देशमा जान भन्दै २ करोड ५८ लाख बुझाएका छन्। तिमल्सेना भन्छिन्, यहाँ बसेर स्टेसनरी चलाउँदै थिए। आर्थिक मन्दीले पछिल्लो समय व्यापार कम हुन थाल्यो। विदेश गएर कमाउनु पयो भन्दै रोमानिया जाने प्रक्रियामा साढे ३ लाख डुब्यो। छोरी र ज्वाइँसहित १४ लाख जति हाम्रै परिवारको ठगी गरेका छन्। भवानीका अनुसार सागर र अजितको कल्सटेन्सीको अकाउन्टबाट पटकपटक सामाजिक सञ्जालमा विज्ञापन सार्वजनिक गरेको थियो। जहाँ आकर्षक कमाइ हुने र सजिलै भिसा लाग्ने तथा भिसा आएपछि मात्रै पैसा बुझाउनु पर्ने बताइएको थियो। पटकपटकको प्रक्रियामा उनीहरूले करोडौं रुपैयाँ बुझाएका छन्। चैतको २७ गते फ्लाइट छ। उड्नका लागि तयारी गर्नुहोस् भन्दै पासपोर्टमा भिसासमेत लगाएका थिए। भवानी भन्छिन्, करिब ३ महिनाको प्रक्रियामा अफिसमा बोलाएर भिसा आएको बताइएको थियो। पासपोर्टमा भिसा पनि लागेको थियो। श्रम गर्नु छ भन्दै पासपोर्ट हामीलाई दिएनन्। भिसा नै आएको देखेपछि थप रकम बुझाएर हामी घर गएका थियौं। फ्लाइट भनिएको दिन त कम्पनीका सबै कागजात लिएर सञ्चालकद्वय फरार भए। सजिलो गरी भिसा लाग्ने र आकर्षक कमाइ हुने भनेपछि भवानीसँगै उनका १३ जना आफन्तले पनि विदेश जाने प्रक्रिया चालेका थिए। तर, सबै जनालाई नै नक्कली भिसा देखाएर उनीहरूले ठगी गरेका हुन्। रोमानिया जान भन्दै भवानी तिमल्सेनाले साढे ३ लाख, अस्मिता तिमल्सेनाले ५ लाख, सुवास भट्टले ४ लाख, अनु दुलालले ५ लाख, दिपेश उलकले ७ लाख, विमल श्रेष्ठले ७ लाख, आशिष श्रेष्ठले ७ लाख, अरुण थापाले ५ लाख, सुनील श्रेष्ठले ६ लाख, सञ्जय अधिकारीले ५ लाख, चुच्चेबहादुर तामाङले ७ लाख, टेकबहादुर मोक्तानले ७ लाख, सन्दीप चन्दले ७ लाख, धन मगरले ६५ लाख, नमराज बान्तवा र पुण्य दमाईले ७७ लाख, प्रकाश देवकोटाले सर्बिया जान भन्दै ७ लाख ३० हजार, भरत विकले ४ लाख बुझाएका छन्। यो समूहले विभिन्न व्यक्तिसँग ३ लाखदेखि १५ लाखसम्म उठाएको छ।"
सूर्यविनायकधुलिखेल सडक : पुरातात्विक वस्तु नष्ट नगर्न परिपत्र,"काभ्रे : पुरातत्व विभागले सूर्यविनायकदेखि धुलिखेलसम्मको सडक विस्तारका क्रममा पुरातात्विक वस्तु नष्ट भएको जनाउँदै त्यस्ता कार्य रोक्न जिल्ला प्रशासन कार्यालय काभ्रेपलाञ्चोकलाई परिपत्र गरेको छ । विभागले अरनिको राजमार्गअन्तर्गत बनेपाको भैँसेपाटी क्षेत्रमा डोजर लगाई बाटो खन्ने क्रममा प्राचीन इँटाको पर्खाल, पानीको स्रोत, प्राचीन काठ र शिला फेला परेकाले तत्कालै डोजर लगाउने कार्य रोक्न भनेको हो । सडक विस्तारका क्रममा पुरातात्विक वस्तु नष्ट भएको जनाउँदै त्यस्ता कार्य तत्काल रोक्न आइतबार परिपत्र गरिएको विभागका पुरातत्व अधिकृत भीष्म बाँस्कोटाले जानकारी दिए । उनका अनुसार प्राचीन इँटाको पर्खाल, पानीको स्रोत, प्राचीन काठ र शिलालाई संरक्षण गर्नसमेत आग्रह गरिएको छ । यस्तै विभागले राजमार्गअन्तर्गत पर्ने बनेपा नगरपालिकालाईसमेत उक्त कार्य रोक्ने सम्बन्धमा पत्राचार गरेको छ । गत फागुनदेखि अरनिको राजमार्गअन्तर्गत भक्तपुरको सूर्यविनायकदेखि काभ्रेपलाञ्चोकको धुलिखेलसम्मको सडक विस्तार सुरु गरिएको थियो । उक्त सडकखण्ड तीन वर्षमा सक्ने गरी भक्तपुरको सूर्यविनायकसाँगा र साँगाधुलिखेलको सडकखण्ड विस्तार गर्न छुट्टाछुट्टै दुई चरणमा सम्झौता भएको थियो । उक्त राजमार्ग निर्माणको २५ वर्षपछि सूर्यविनायकधुलिखेल कूल १५ दशमलव पाँच किलोमिटर सडकखण्ड चार लेनमा विस्तार थालिएको हो । सूर्यविनायकधुलिखेल, धुलिखेलसिन्धुलीबर्दिबास सडक आयोजना कार्यालयका अनुसार साँगाधुलिखेल सडकखण्ड विस्तार कार्यका लागि रु चार अर्ब पाँच करोड ६४ लाखका ठेक्का लगाइएको छ भने दोस्रो चरणमा निर्माण गरिने सूर्यविनायकसाँगा सडकखण्ड भने सात दशमलव पाँच किमि रहेको छ । उक्त खण्डको ठेक्का रु तीन अर्ब ८८ करोड ९३ लाखमा हालै सम्झौता भइसकेको विभागले जनाएको छ । यस्तै विभागको आग्रहमा काभ्रेपलाञ्चोकको पाँचखाल नगर क्षेत्रमा भेटिएका ऐतिहासिक सम्पदा सुरक्षार्थ जिल्ला प्रशासन कार्यालय काभ्रेपलाञ्चोकले तनि वर्षअघि सम्पदा क्षेत्रमा खनजोत गर्न रोक लगाएको छ । कार्यालयले सम्पदा क्षेत्रमा खनजोत नगर्न र गर्नुपरे विगागको स्वीकृति र सहमति गराउन पाँचखाल नपालाई पत्रमार्फत जानकारी गराएको थियो । विभागले भने सम्पदा क्षेत्रमा खनजोत गरे नगरेको निरीक्षण गर्दै आइएको जनाएको छ । पाँचखाल क्षेत्रमा खोज, उत्खननका क्रममा भेटिएका सम्पदासामग्री तथा स्तम्भ लिच्छविकालीन र मध्यकालीन ऐतिहासिक सम्पदा भएपछि विभागले प्रारम्भिक चरणमा बेलायतको विज्ञ टोलीसहित विभागका पुरातत्वविद्ले जियोफिजिकल सर्वे गरिसकेको छ । रासस"
थपेको म्याद सकिँदा पनि गोरखकाली मन्दिर प्रवलीकरणको काम सकिएन,"गोरखा : प्रसिद्ध गोरखकाली मन्दिर प्रवलीकरणको काम लामो समयदेखि अलपत्र परेको छ। ढिलासुस्तीका कारण निर्धारित समयमा काम सम्पन्न नगरेको ठेकेदारले थप भएको म्याद गुज्रिँदा पनि काम सम्पन्न गर्न नसकेको हो। २०७२ सालको भूकम्पले क्षतिग्रस्त गोरखकाली मन्दिर प्रवलिकरण गर्न एसआरआर जेभी कम्पनीले २०७८ साल साउन १५ गते ठेक्का सम्झौता गरेको थियो। सम्झौता अनुसार २०७९ साल असार १५ गते काम सक्नुपर्ने थियो। निर्धारित समयमा निर्धारित काम सम्पन्न नभएपछि पुरातत्व बिभागले चैत्र मसान्तसम्म म्याद थप गरेको थियो। थप भएको समय गुज्रिसक्दा पनि काम भने अझै १० प्रतिशत भन्दा धेरै बाँकी रहेको दरबार हेरचाह अड्डाले जनाएको छ। ठेकेदारको लापरवाहीका कारण पटक पटक थप भएको समयमा पनि काम सम्पन्न हुन नसकेको हो। थप म्याद सकिएपनि काम भने नरोकिएको गोरखा दरबार हेरचाह अड्डाले जनाएको छ। करिब ९० प्रतिशत काम सम्पन्न भइसकेको कार्यालय प्रमुख हरि भुसालले बताए। छाना छाउने काम मात्र बाँकी छ,भुसालले भने, त्यो काम सकेपछि भक्तजनका लागि खुल्ला गर्छौं। साविकको मन्दिर प्रबलीकरण गर्न थालेपछि पूजा भने गोरखा दरबारभित्र गर्ने गरिएको छ। तर बडा दशैँ र चैते दशैँको समयमा भक्तजनलाई साविकको कालिका मन्दिरमै पूजाआजा गर्ने व्यवस्था मिलाउँदै आएको उनले जानकारी दिए। अष्टमीहरुमा पनि भक्तजनको भीड थेग्न सकिन्न, त्यसैले काम रोकेर भएपनि त्यो बेला कालिका मन्दिरमै पूजाआजा गर्ने व्यवस्था मिलाउँदै आएका छौ,भुसालले भने। एक करोड ९५ लाख रुपैयाँ लागतमा कालिका मन्दिर प्रबलिकरणको काम सुरु भएको हो। उक्त रकमले धसिएको मन्दिरको पश्चिम र पश्चिमदक्षिणतर्फको गारो मजबुद बनाउने काम भएको कार्यालयले जनाएको छ। त्यस्तै टेका लगाएर गारो मिलाउने र कोठाका पुराना फलेकहरु फेरेर नयाँ राख्ने काम समेत भएको बताइएको छ। प्रबलीकरण सम्पन्न नहुँदा लामो समयदेखि अलपत्र परेको भूकम्पले भत्किएको गोरखकाली मन्दिर। तस्बिर : शिव उप्रेती"
किन बन्द भयो म्याग्नेसाइट उद्योग ?,"सिन्धुपाल्चोक : कुनै समय दक्षिण एसियाकै ठूलो म्याग्नेसाइट उद्योगमा पथ्र्यो सिन्धुपाल्चोकको बलेफीस्थित लामोसाँघुमा स्थापित नेपाल ओरियन्ट म्याग्नेसाइट उद्योग। कृषि, पशु, खाद्यलगायतका उद्योग तथा निर्माण सामग्री बनाउन प्रयोग हुने क श्रेणीको म्याग्नेसाइट यहाँबाटै उत्पादन हुन्थ्यो। उद्योगले नेपालको आर्थिक अवस्थालाई मजबुतसमेत बनाएको थियो। तर, अवस्था अहिले त्यस्तो छैन। सो समयमा नै ३ अर्ब ५९ करोड रुपैयाँको लगानीमा सञ्चालन सुरु गरिएको उद्योगको अहिले भग्नावशेष मात्रै भेटिन्छ। विगत २५ वर्षदेखि यो पूर्ण रूपमा बन्द छ। सिन्धुपाल्चोक हुँदै दोलखासम्म फैलिएको यो उद्योग राजनैतिक र व्यापारिक स्वार्थको सिकारका कारण भग्नावशेष अवस्थामा पुगेको बताउँछन् यसलाई नजिकबाट बुझ्नेहरू। उद्योग सञ्चालनको विषयमा राष्ट्रियस्तरमै पटकपटक आवाज नउठेको पनि होइन। तर, उद्योग सञ्चालनको लागि भने न सरकारी पक्षले चासो दिएको छ, न त निजी क्षेत्रले नै। उद्योग पुनः सञ्चालन गरिनुपर्ने भन्दै सिन्धुपाल्चोक १ का संघीय सांसद माधव सापकोटाले गत जेठ २३ गतेको संसद् बैठकमा आवाज उठाए। अर्थमन्त्री डा प्रकाशशरण महतको ध्यानाकर्षण गराउँदै बजेटको १४८ नं बुँदामा म्याग्नेसाइड सञ्चालन गर्ने कुरा थप्नुपर्नेमा जोड दिए। उद्योग सञ्चालन गर्न अर्थ मन्त्रालय र उद्योग मन्त्रालयलाई लिखित निवेदन दिएको समेत उनी बताउँछन्। नेपाल सरकारको ८३३३ प्रतिशत र निजी क्षेत्रको १६६७ प्रतिशत लगानी रहेको यो उद्योग सञ्चालनमा नआउँदा वार्षिक करोडांै घाटा बेहोर्नु परिरहेको छ। सार्वजनिक संस्थानको वार्षिक स्थिति समीक्षा २०८० अनुसार आर्थिक वर्ष २०७९०८० मा यो उद्योगले २२ करोड ९२ लाख रुपैयाँ घाटा बेहोर्नेछ। उक्त उद्योगलाई गत आर्थिक वर्षमा १४ करोड २८ लाख रुपैयाँ घाटा लागेको थियो। २०३५ साल चैत्र २४ सिन्धुपाल्चोकको बलेफी गाउँपालिका ८ मा रहेको लामोसाँघुमा स्थापना भएको यो उद्योगको खानी क्षेत्र दोलखाको भीमेश्वर नगरपालिका ९ खरीढुंगामा छ। तत्कालीन पञ्चायत सरकारले उद्योग रहेको स्थान सिन्धुपाल्चोकको लामोसाँघुमा ३ सय ६६ रोपनी जग्गामा उद्योगसहित विभिन्न संरचना बनाएको थियो। खरीको खानी रहेको दोलखाको खरीढुंगामा ५ हजार २ सय रोपनी क्षेत्र समेटेर विशाल खानी सञ्चालन गर्यो। २०५४ सालसम्म मुस्किलले चलेको यो उद्योग अहिले चल्न नसक्ने गरी थला परेको छ। विश्व बजारमा म्याग्नेसाइट उद्योगबाट उत्पादन हुने डेड बन्र्ट म्याग्नेसाइटको माग उच्च छ। तर, उद्योग भने २०५५ मंसिर २५ गतेदेखि पूर्ण रूपमा बन्द छ। जसका कारण उद्योग सञ्चालनका लागि अधिग्रहण गरेको ५ हजार ५ सय ६६ रोपनी जमिनसमेत अलपत्र छ। २०५९ सालयता नेपाल सरकारको रुग्ण उद्योगको सूचीमा छ। सुरुवातदेखि नै खराब इतिहास २०२७ सालमा भारतीय अनुसन्धान टोलीले दोलखाको खरीढुंगा क्षेत्रको पत्थर विशेष खालको भएको र त्यो म्याग्नेसाइट हुन सक्ने अनुमान गरेपछि तत्कालीन सरकारको पनि ध्यानाकर्षण भयो। त्यसपछि खानी तथा भूगर्भ विभागले त्यसको अनुसन्धान थाल्यो। र, त्यहाँ रहेको ढुंगा म्याग्नेसाइट नै भएको प्रमाणित गर्यो। त्यसपछि सरकारले जर्मनको ग्रैन्डस्टक टेक्निकललाई त्यसको सर्वेक्षण, प्राविधिक अध्ययन, बजार विश्लेषण र परियोजना निर्माण गर्ने जिम्मा दियो। अनुसन्धानपश्चात् जर्मनी टोलीले त्यस क्षेत्रमा १८ करोड मेट्रिकटन म्याग्नेसाइट र ३ लाख मेट्रिकटन खरी भएको प्रमाणित गर्दै वार्षिक ५० हजार टन डेड बन्र्ट म्याग्नेसाइट र २० हजार टन खरी उत्पादन गर्न सकिने गरी संयन्त्र निर्माण गर्न सरकारलाई सुझाव दियो। सरकारले लगानी साझेदार खोज्न थाल्यो। त्यसबेला आएका प्रस्तावहरूमध्ये भारतको उडिसा इन्डस्ट्रिजको प्रस्ताव स्वीकार्यो। २०३५ साल असोज ३१ गते सरकार र कम्पनीबीच सम्झौता भयो। प्रस्तावमा अमेरिकाको हार्विसन बाकरसँग प्राविधिक सहयोग लिने उल्लेख थियो। सोही सम्झौताअनुसार २०३५ साल चैत्र २४ गते कम्पनी ऐन २०२१ अन्तर्गत विधिवत् रूपमा नेपाल ओरियन्ड म्याग्नेसाइट प्राइभेट लिमिटेड विधिवत् दर्ता भयो। योसँगै यस उद्योगले कच्चा पदार्थ संकलन गर्न खरीढुंगामा र त्यसलाई प्रशोधन गर्न लामोसाँघुमा संयन्त्र निर्माण गर्यो। साथै कच्चापदार्थ ढुवानी गर्न दामोदर रोपवे एन्ड कन्स्ट्रक्सन कम्पनी लिमिटेड, भारतसँग सम्झौता गरी रोपवे निर्माणको कार्यलाई पनि अघि बढायो। बलेफी गाउँपालिका ८ लामोसाँघुका स्थानीय रामकृष्ण पराजुलीका अनुसार प्लान्टले राम्ररी काम गर्न नसकेपछि त्यसलाई निकै पटक परिमार्जन गरियो। त्यसो गर्दा परीक्षण उत्पादनमा केही सुधार देखिए पनि व्यावसायिक उत्पादनको मापदण्ड पूरा गर्न सकेन। तर, वरिपरिको वातावरणलाई अत्यन्त प्रतिकूल प्रभाव पार्न थाल्यो। उद्योगबाट निस्कने धुवाँ र धुलोको असरले स्थानीयको गाईभैंसी मर्न थाले। बालीनाली सुक्न थाले र चारैतिर धुँवा र धुलो बढ्यो। यसरी उत्पादनमा असफल र वातावरण प्रदूषण भएपछि उद्योगलाई ऋण सहयोग गर्ने अन्तर्राष्ट्रिय वित्तीय संस्थाले तत्काल उद्योग बन्द गरी यूएनडीपीलाई विस्तृत अध्ययन गराएर उसैको सुझावअनुसार उद्योग सञ्चालन गर्नुपर्ने सुझाव दियो। २०४७ साल फागुनबाट कारखाना बन्द भयो। प्रतिवेदन आएपछि त्यसैका आधारमा २०४९ वैशाखदेखि तीन महिनामा उत्पादन दिने सर्तमा कारखाना सञ्चालन गर्न उडिसाले सरकारसँग अनुरोध गर्यो। तर त्यो अवधिमा पनि कारखाना चलाउन नसकेपछि मंसिरसम्ममा राम्रो गुणस्तरीय उत्पादन दिन नसकेमा व्यवस्थापन छोड्ने सर्तमा पुनः एक महिनाको अवधि उडिसाले लियो। तर त्यो पनि सफल हुन सकेन। त्यसपछि उद्योगको व्यवस्थापन नेपाल सरकारले लियो। अस्ट्रियाको रिफ्र्याटरिज कन्सल्टिङ एन्ड इन्जिनियरिङलाई प्लान्ट मोडिफाई गर्ने जिम्मा दिने निर्णय व्यवस्थापनले लियो। सोको लागि आवश्यक पर्ने रकम साझेदारसँग माग गरे पनि उपलब्ध नगराएपछि २५ प्रतिशत सेयर घटाएर सरकारले लगानी गरेको थियो। त्यसबेलासम्म खेतान समूह उडिसासँग सहसाझेदारको रूपमा आइसकेको थियो। उक्त अस्ट्रियन टोलीले प्लान्टलाई परिमार्जन गरेर लक्षित उत्पादनको नजिक पुगेको थियो। तर, समयमा लक्षित उत्पादन गर्न नसकेपछि उसलाई हर्जनासहित फिर्ता गरियो। त्यसपछि पुनः उद्योग बन्द भयो। स्वार्थको सिकार सरकार र खेतान समूहबीचको अदूरदर्शी नीतिका कारण ओरियन्ट म्याग्नेसाइट बन्द हुन पुगेको म्याग्नेसाइटका तत्कालीन पूर्वप्रबन्ध निर्देशक तथा हालका नेपाल ओरियन्ट म्याग्नेसाइटका सञ्चालक समितिका सदस्य दिनेशराज भट्टराई बताउँछन्। यो उद्योग बन्द हुनुमा कम्पनीले भोग्नु परेको असफलता र सरकारको बेवास्तालाई मुख्य दोष देख्छन् भट्टराई। तत्कालीन सरकार र उडिसा इन्डियन ग्रुप उर्फ काशीराम झुनझुनवालाको लगानीमा सञ्चालनमा आएको उद्योग झुनझुनवालाले उद्योगपति मोहनगोपाल खेतानलाई सेयर बिक्री गरेपछि उत्पन्न विवादका कारण बन्द नै भएको बताउँछन् उद्योगका पुराना कर्मचारी अर्जुनप्रसाद गुप्ता। सेयरवालाको तानातानी र तात्कालिक सरकारी रबैयाले म्याग्नेसाइट उद्योग धराशायी भएको हो, उनले भने। सरकार र खेतान समूहबीच असमझदारी बढेपछि कम्पनी बन्द भएको थियो। कम्पनी बन्द हुने अर्काे कारण स्थानीयवासीको आपत्ति पनि हो। कम्पनी सञ्चालन हुँदा यसको आसपासका सर्वसाधारणले अनेक समस्या भोग्नु परेको भन्दै स्थानीयवासीले विरोध गर्दै आएका थिए। उद्योग सोही अवस्थामा सञ्चालन गर्न नहुने भन्दै स्थानीय अगुवा शंकर नेपालको संयोजकत्वमा संघर्ष समितिसमेत बनेको थियो। जुन समिति अझै पनि छ। समितिले कारखाना वातावरणमैत्री ढंगले तुरुन्तै सञ्चालन हुनु पर्यो, नत्र त्यसले ओगटेको क्षेत्रलाई अन्य प्रयोजनमा प्रयोग गर्न दिनुपर्यो भन्ने माग उठाइरहेको स्थानीय डा विनोद नेपालले बताए। एकले अर्कालाई दोष देखाएर सञ्चालक पक्षहरू उम्किन खोजे पनि यो उद्योग नचल्नुमा सरकार, उडिसा या खेतान समूहभन्दा पनि माथिल्लो शक्ति प्रमुख कारक रहेको उद्योगका पूर्वकर्मचारी नारायण गिरी बताउँछन्। यो शक्ति भनेको भारत हो। भारतले चाह्यो भने यो उद्योग तुरुन्तै चल्न सक्छ। तर, ऊ छिमेकी देशको प्राकृतिक सम्पदामा आफ्नो पूरै पहुँच पुग्ने वातावरणको पर्खाइमा छ, उनी भन्छन्। साढे १२ प्रतिशत सेयर भएको उडिसालाई बिदाइ गर्न नसक्नु र दामोदर रोपवेको मुद्दा फैसला नहुनुको कारण पनि भारत नै भएको उनको दाबी छ। उद्योगबाट उत्पादित म्याग्नेसियम र खरी ढुवानीका लागि बनाइएको रोपवे पनि एक महिना मात्र सञ्चालनमा आएर बन्द भएको थियो। रोपवेको निर्माण गर्ने दामोदर कम्पनीले रकम भुक्तानीका लागि सर्वोच्च अदालतमा दायर गरेको मुद्दाको अहिलेसम्म फैसला हुन सकेको छैन। त्यतिखेरका सत्तामा रहेका शक्तिहरूको मिलेमतोमा कमिसनको खेलका कारण पनि उद्योग धराशायी हुन पुगेको स्थानीयको भनाइ छ। त्यसबेला जुन सामान ल्याउने भनियो, ती सामानहरू धेरैजसो भारतबाट सेकेन्डह्यान्ड र थोत्रा ल्याइएका थिए, एक स्थानीयले भने। यस विषयमा उद्योगको स्थापनाकालदेखि नै कार्यरत सिनियर टेक्निसियन टेकबहादुर राय भन्छन्, सबै सामान चाहिँ होइन, केही सामानहरू चाहिँ कुच्चिएका र डेन्टिङपेन्टिङ गरिएको सामान आएको थियो। पूर्वप्रबन्ध निर्देशक भट्टराई पनि कारखानाका सामानहरू राम्ररी परीक्षण नगराइएका र कम प्रविधि भएको स्वीकार्छन्। उनी भन्छन्, यो सिंगल स्टेज फायरिङ सिस्टममा चलाइएको हो। भारत र चीनका अधिकांश म्याग्नेसाइट उद्योगहरूमा यसरी नै चलेका छन्। तर, ती उच्च प्रविधियुक्त छन्। अर्को हाम्रो यहाँको कच्चा पदार्थ १० हजार तापक्रम पोल्दा फुट्ने भएकोले पनि हो। उनका अनुसार सिंगल स्टेज फायरिङ सिस्टम भनेको कच्चा पदार्थलाई सीधै १८ हजार तापक्रममा पोल्न पठाउने तरिका हो र डबल स्टेज फायरिङ सिस्टम भनेको पहिले कम तापक्रममा पोलेर ब्रिकेट (डल्लो) बनाई अनि उच्च तापक्रममा पोल्न पठाउने तरिका हो। उद्योग सञ्चालनका लागि सरकारसमक्ष लगिएको प्रस्तावमा कुनै पनि निर्णय हुन नसक्दा समस्या भएको भट्टराईको भनाइ छ। २०६४ सालमा राखिएको प्रस्तावमा विभिन्न समयमा छलफल र परिमार्जन भए पनि हालसम्म कुनै ठोस निर्णय हुन सकेको छैन, उद्योग सञ्चालनमा आउन नसक्नुको कारण औंल्याउँदै उनले भने, सरकारमा स्थायित्व नहुँदा सहमति भइसकेको प्रस्ताव पनि कार्यान्वयनमा आउन सकिरहेको छैन। म्याग्नेसाइट उद्योग सञ्चालनको सम्भावना बारे चासो राख्दै आएका पूर्वउद्योगमन्त्री महेश बस्नेत खेतान समूहबाट उद्योग सञ्चालन नहुने र नाफा पनि आफूले मात्र खाने नियत देखिएपछि तत्कालीन सरकारले फाइल नै अघि नबढाएको दाबी गर्छन्। बस्नेतका अनुसार त्यसपछि उद्योग मन्त्रालयमा उक्त फाइल थन्किएको थन्किएकै छ। उद्योग सञ्चालन राजनीतिक नारा मात्रै यो उद्योगलाई पुनः सञ्चालन गर्ने वाचासहित दर्जनौं नेता र मन्त्रीहरूले लावालस्करसहितको स्थलगत निरीक्षण र अवलोकन गरे पनि वाचा भने कहिल्यै पूरा गरेनन्। अघिल्ला दुई दशकसम्म निर्वाचनमा जिल्लामा सक्रिय दलहरूमध्ये कांग्रेस, एमाले, माओवादी केन्द्र र राप्रपाका उम्मेदवारले म्याग्नेसाइट उद्योगलाई मुख्य एजेन्डा बनाए। गएको मंसिर ४ मा सम्पन्न प्रतिनिधिसभा र प्रदेशसभा निर्वाचनमा प्रतिस्पर्धी उम्मेदवारले म्याग्नेसाइट पुनः चलाउनुलाई एजेन्डा बनाए। एमालेबाट उम्मेदवार केन्द्रीय सदस्य तथा बागमती प्रदेशका पूर्वउद्योग, पर्यटन वन तथा वातावरण मन्त्री सुरेश नेपालसहित राष्ट्रिय स्वतन्त्र पार्टीका दिनेश श्रेष्ठ, नेकपा मालेका कृष्णबहादुर ठकुरी, स्वतन्त्र उम्मेदवार रामकुमार जीसी, मुकुन्द श्रेष्ठ, भक्तबहादुर भण्डारीले म्याग्नेसाइट चलाउन पहलकदमी लिने एजेन्डालाई प्रमुखमा राखेका थिए। २०७४ को प्रतिनिधिसभा निर्वाचनमा क्षेत्र नं १ मा वाम गठबन्धनबाट पूर्वसभामुख अग्निप्रसाद सापकोटा र लोकतान्त्रिकबाट कांग्रेसका केन्द्रीय सदस्य तथा मन्त्री मोहनबहादुर बस्नेतले पनि म्याग्नेसाइट उद्योग सञ्चालन गर्ने भन्दै मुख्य चुनावी एजेन्डा बनाए। तर उद्योग भने सञ्चालनमा आउन सकेन। यसअघि पुनः सञ्चालनका लागि स्थानीय तहका जनप्रतिनिधि र अन्य निकायले केही पहलकदमी लिए पनि तीव्रता नअपनाउँदा उद्योग खण्डहरमा परिणत भएको छ। २०७१ साल कात्तिकमा तत्कालीन उद्योगमन्त्री महेश बस्नेतले म्याग्नेसाइट उद्योगको निरीक्षण गर्दै छिट्टै सञ्चालनमा ल्याउने दाबी गरेका थिए। एमाले नेतृ अष्टलक्ष्मी शाक्य उद्योगमन्त्री हँुदा उनले उद्योग सञ्चालन हुने आश्वासन दिएकी थिइन्। उद्योगको स्थलगत भ्रमण गर्दै तत्कालीन उद्योगमन्त्री कर्णबहादुर थापाले डेढ महिनाभित्रै उद्योग सञ्चालनमा ल्याएर छाड्ने घोषणा गरेका थिए। बागमती प्रदेश सरकारले आर्थिक वर्ष २०७८०७९ को नीति तथा कार्यक्रममा समेट्दै बजेट व्यवस्था गरेर खरी उद्योग सञ्चालनका लागि प्रारम्भिक पहल गरेको थियो। तत्कालीन प्रदेश सरकारका उद्योग, पर्यटन वन तथा वातावरण मन्त्री सुरेश नेपालले खरी उद्योग पुनः सञ्चालनका लागि प्रविधि हस्तान्तरण तथा प्राविधिक सहयोगका गर्न २० लाख रुपैयाँ बजेट विनियोजनसमेत गरेका थिए। उद्योग सञ्चालन भए रोजगारी सिर्जना हुने भन्दै म्याग्नेसाइट उद्योग सञ्चालनका लागि बलेफी गाउँपालिकाले नीतिगत निर्णय समेत गर्यो। म्याग्नेसाइट उद्योग सञ्चालन गर्न सरोकारवालालाई बारम्बार ज्ञापनपत्र बुझाएर सञ्चालनको प्रयास गरिए पनि सरकारी तवरबाटै चासो नदेखिएको बलेफी गाउँपालिका ८ का वडाध्यक्ष रमेश श्रेष्ठले बताए। उद्योग सञ्चालन गर्न दोलखाको भीमेश्वर नगरपालिका, सिन्धुपाल्चोकको बलेफी र त्रिपुरासुन्दरी गाउँपालिकाले साझा अवधारणासमेत बनाएका छन्। हामीले निर्वाचित भएलगत्तै उद्योग सञ्चालनमा ल्याउन सरकार र उद्योगका सरोकारवालालाई ज्ञापनपत्र बुझाए पनि वास्ता भएन, बलेफी गाउँपालिकाका पूर्वअध्यक्ष केदार क्षत्रीले भने। राजनीतिक नारा मात्रै बन्ने गरेको म्याग्नेसाइड उद्योग सञ्चालन हुनु स्थानीयका लागि सपनाजस्तै बनेको छ। भग्नावशेष उद्योग लामोसाँघुको उद्योग परिसरमा निर्माण गरिएको कार्यालय प्रायोजनका लागि २४, साधारण २४ र ३ अतिथि कक्ष गरी जम्मा ५१ वटा क्वार्टरहरू अहिले बेवारिसे छन्। केहस् क्वार्टर भग्नावशेष अवस्थामा देख्न सकिन्छ भने केही सशस्त्र प्रहरी र स्थानीय संघसंस्थाले प्रयोग गरिरहेका छन्। उद्योगका भौैतिक संरचनामध्ये एक नम्बर कोलोनीमा रहेका भवन भग्नावशेष बनेका छन्। डीबीएम भट्टी कारखाना रहेको स्थान भास्सिँदै खसिरहेको छ। तल्लो स्थानको पदार्थ संकलन केन्द्र, ल्याब भत्किएका अवस्थामा छन्। पदार्थ उत्खनन स्थलको वरिपरिका भौतिक संरचना तहसनहस हुँदै गएको छ। भूकम्पले क्षतिग्रस्त बनाएपछि अझै ठडिइरहेका म्याग्नेसाइटका भवन, कारखानाको संरचना क्रमशः भत्किने क्रममा रहेका छन्। कम्पनीको रोपवे खरीढुंगादेखि लामोसाँघुसम्मको करिब १० दशमलव ५० किलोमिटर क्षत्विक्षत अवस्थामा छ। कतिपय फलामका सामग्रीहरू चोरी भएका छन्। जसका कारण टावर बांगिएर ढल्ने अवस्थामा पुगेका छन्। रोपवेका ८७ वटा टावरहरू छन्। म्याग्नेसाइट सञ्चालन हुन सकेन, यहाँको भौतिक र आर्थिक वातावरणको अवस्था यसैले बिगार्यो, म्याग्नेसाइट बन्द हुनाले सयौं बेरोजगार छन्। कम्पनीका जिम्मेवारले नै यहाँका रूख, ढुंगा सबै बेच्न भ्याइसकेका छन्, स्थानीय स्थानीय सुनकेशर श्रेष्ठले भने। वार्षिक १४ करोड व्ययभार बन्द उद्योग पुनः सञ्चालनमा ल्याउने सम्बन्धित मन्त्रीहरूको लोकप्रिय बन्ने कार्यक्रमका कारण यो उद्योगलाई सरकारले बर्सेनि बजेट विनियोजन गर्दै आएको छ। बजेटमार्फत सरकारबाटै नियुक्ति पाएका उद्योग सञ्चालक समिति तथा केही कर्मचारीले सेवा सुविधा लिँदै आएका छन्। उद्योगको खानी, कारखाना र काठमाडौं कार्यालयमा सुरक्षा गार्ड, सहायक अधिकृत, अधिकृत गरी ४२ जना कर्मचारीलाई अर्थ मन्त्रालयले हरेक वर्ष तलब, भत्ता, पोसाक, इन्धनलगायतमा मात्रै करिब २ करोड रुपैयाँ विनियोजन गर्दै आएको छ। तर साढे १२ प्रतिशत दरका सेयरधनी खेतान र उडिसा इन्डस्ट्रिजले भने २३ वर्षयता एक रुपैयाँ पनि खर्च गरेको तथ्यांक छैन। रुग्ण उद्योगको पहिचान, वर्गीकरण र पुनरुत्थान, पुनर्निर्माण तथा व्यवस्थापनको लागि सरकारलाई सुझाव दिन २०७७ सालमा गठन गरिएको समितिको प्रतिवेदनअनुसार उद्योगको नाममा वार्षिक १४ करोडबराबरको अनावश्यक व्ययभार छ। समितिका संयोजक पूर्वसचिव दीपक सुवेदीका अनुसार उद्योगले प्रारम्भिक चरणदेखि नै व्यावसायिक उत्पादन गरी बिक्री गर्न असफल भएसँगै कुनै पनि आम्दानी रहेको देखिँदैन भने सरकारलाई अनावश्यक व्ययभार रहेको छ। २ सय ५० वर्षसम्म पुग्ने म्याग्नेसाइट जर्मन कम्पनी ग्रान्डस्टक टेक्निकलको सहयोगमा खानी विभागले स्थापनाकालमै १० वर्ष लगाएर गरेको खानीको विस्तृत अध्ययनअनुसार खरीढुंगा क्षेत्रका दुई खानीमा ३० करोड टन म्याग्नेसाइट रहेको अनुमान छ। उद्योग पूर्ण क्षमतामा सञ्चालनमा आएमा ओरियन्ट म्याग्नेसाइट उद्योगमा २ सय ५० वर्षसम्म पुग्ने म्याग्नेसाइट र खरी रहेको अध्ययन प्रतिवेदनमा उल्लेख छ। उद्योग सञ्चालन गर्न सके वार्षिक अर्बौं रुपैयाँको म्याग्नेसाइटको उत्पादन विश्व बजारमा निर्यात हुन्छ। किनकि सञ्चालनको छोटो अवधिमै नेपाली उत्पादनले चीन, भारत र बंगलादेशको उत्पादनलाई समस्यामा पारेको थियो। उच्च तापमानयुक्त औद्योगिक उत्पादनमा प्रयोग हुने म्याग्नेसाइट फलामलाई तताएर तरल बनाएपछि आकार दिन प्रयोग हुन्छ। कुखुरा र गाईबस्तुको दाना उद्योगसहित ६० प्रकारका औद्योगिक उत्पादनमा यसको प्रयोग हुन्छ। म्याग्नेसाइट कच्चा पदार्थ हो जसलाई प्रशोधन गरेर क्याल्साइननामक इँटा बनाइन्छ। म्याग्नेसाइटसँग टाँसिएर रहेको पदार्थबाट बाईप्रडक्टका रूपमा चिल्लो पदार्थ खरी उत्पादन हुन्छ। म्याग्नेसाइटलाई १८ सय डिग्री सेल्सियसमा पोलेर बनाइएको डीबीएम उच्च तापक्रम थेग्न सक्ने भट्टी बनाउन प्रयोग हुने हुँदा विदेशमा पनि यसको माग उच्च छ। उद्योग सञ्चालन भएमा दैनिक करिब ८० टनसम्म उत्पादन हुने भट्टी वर्षैभरि प्रयोगमा ल्याउन सकिन्छ। मुलुकभित्रको उच्च गुणस्तरयुक्त उद्योगमा ताल्चा लागेपछि सौन्दर्य प्रशाधन, कपडा, साबुन, कागज उद्योगमा खपत हुने क्याल्साइन पनि विदेशबाटै आयात भइरहेको छ। के चल्न सक्ला उद्योग ? ८३ प्रतिशत सेयरको मालिक नेपाल सरकारले चाहेमा जतिबेला पनि उद्योग सञ्चालन हुन सक्ने अवस्था रहेको नेपाल ओरियन्ड म्याग्नेसाइट बोर्डका पूर्वअध्यक्ष वसन्तराज कार्की बताउँछन्। कम्पनीप्रति सरकारको धारणा स्पष्ट नभएको कारण कारखाना बन्द भएको हो। सरकारले चाहे अहिले पनि कारखाना चल्छ, उनले भने। भट्टराईसँगै सहमत छन् सिनियर टेक्निसियन टेकबहादुर राय। सरकारी इच्छाशक्ति हुने हो भने उद्योग सञ्चालनमा ल्याउन कठिन नरहेको उनको भनाइ छ। उद्योगबाट वार्षिक ३ अर्ब ११ करोड रुपैयाँबराबरको उत्पादन बिक्री गर्न सकिने कम्पनीका इन्जिनियर मोतीबहादुर गुरुङ बताउँछन्। उद्योग बन्द गर्न सुझाव उद्योगको पहिचान, वर्गीकरण र पुनरुत्थान, पुनर्निर्माण तथा व्यवस्थापनको लागि सुझाव समितिले यही अवस्थामा उद्योगलाई राख्नुभन्दा पूर्ण रूपले बन्द गरी जग्गालगायत सम्पत्तिहरूको वैकल्पिक उपयोगका बारेमा सोच्नु उपयुक्त हुने सुझाव सरकारलाई दिएको छ। समितिका संयोजक पूर्वसचिव दीपक सुवेदीका अनुसार यदि उद्योग सञ्चालन गर्ने निर्णय नै गर्ने हो भने पनि हाल प्रयोग गरेको सिंगल स्ेटज फायरिङ प्रविधि परिवर्तन गरी अरू नयाँ प्रविधि अवलम्बन गर्नु आवश्यक देखिन्छ। उद्योग खारेज गर्ने भए सरकारको साँवा र ब्याज गरी जम्मा भएको कुल २ अर्ब १० करोड असुल गर्नुपर्ने समितिले सुझाव दिएको छ। बाँकी रहेको सम्पत्ति तथा दायित्वलाई लिक्विडेटर नियुक्त गरी फरफारक गर्नुपर्ने उल्लेख छ। यस्तै, उद्योग सञ्चालन गर्ने भए साँवा तथा ब्याज असुलीका निमित्त सम्पूर्ण सम्पत्ति कानुनअनुसार रोक्का तथा मूल्यांकन गरी आफ्नो नाममा सार्नुपर्ने सुझाव पनि समितिको छ। २०६४ सालमा सरकार समक्ष राखिएको प्रस्तावमा विभिन्न समयमा छलफल र परिमार्जन भए पनि हालसम्म कुनै ठोस निर्णय हुन सकेको छैन। सरकारमा स्थायित्व नहुँदा सहमति भइसकेको प्रस्ताव पनि कार्यान्वयनमा आउन सकिरहेको छैन। दिनेशराज भट्टराई,पूर्वप्रबन्ध निर्देशक सेयरवालाको तानातानी र तात्कालिक सरकारी रबैयाले म्याग्नेसाइट उद्योग धराशायी भएको हो। अर्जुनप्रसाद गुप्ता,पूर्वकर्मचारी कारखाना वातावरणमैत्री ढंगले तुरुन्तै सञ्चालन हुनुपर्यो। नत्र त्यसले ओगटेको क्षेत्रलाई अन्य प्रयोजनका लागि प्रयोग गर्न दिनुपर्यो। ओगटेर मात्रै त भएन नि। डा विनोद नेपाल, स्थानीय"

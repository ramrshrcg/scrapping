शीर्षक,विवरण
गैंडा सिकारको पुनरावृत्ति !,"स्थानीय समुदायलाई समेत परिचालित गरी राज्यका सुरक्षा संयन्त्रलाई चनाखो बनाइएन भने चितवन निकुञ्जमा बल्लतल्ल बाँकी झन्डै सात सय गैंडा जोगाउन मुस्किल पर्न सक्छ। कुनै बेला चितवन राष्ट्रिय निकुञ्ज तस्करले गैंडा सिकारको स्वर्ग बनाएका थिए। पछि भने शून्य सिकार अर्थात् जिरो पोचिङको अवस्था बन्यो। अहिले आएर फेरि गैंडा मार्ने र खाग चोर्ने तस्करले उधुम मच्चाउन थालेका छन्। दसैं र तिहारमा मानिसहरू रमाइलोमा भुलिरहेको मौका छोपेर तस्करले दुई गैंडा मारे। झन्डै १० दिनअघि मारिएको अनुमान गरिएका दुई पोथी गैंडा बिहीबार मृत भेटिए। गैंडा सिकारको पुनरावृत्तिमा उही पुरानो शैली के देखिएको छ भने सिकारीले पहिलापहिला झैं खाल्डोमा पारेर गैंडा मारेका छन्। यो प्रकरणको छानबिन समिति गठन भइसकेको छ, त्यसले १० दिनभित्र प्रतिवेदन बुझाउला। तर, मार्ने शैली हेर्दा पुरानै तस्करहरूले फेरि फन्डा उठाएको हो कि भन्ने सन्देह चाहिँ मार्ने शैलीले पैदा गरेको छ। गैंडा सिकारको यो घटना किन पनि संवेदनशील छ भने पछिल्लो १० महिनामै चितवनमा चार गैंडा मारिएका छन्। पोहोर साल नवलपुरमा करेन्ट लगाएर माउ र बच्चा गैंडा मारिएको थियो। २०७७०७८ मा चारवटा गैंडा मारिएका थिए। एकपछि अर्काे साल गर्दै गैंडा तस्करले आफूलाई शक्तिशाली र राज्यले संरक्षणमा आफूलाई कमजोर बनाउँदै लगेको यी घटनाले देखाउँछन्। संरक्षणमा कमजोर वा लापरबाही किनभने गस्ती भइरहने भनिएको सेनाको खगेन्द्रमल्ली पोस्टबाट साढे तीन किलोमिटर दक्षिणपूर्व चपरचुली क्षेत्रमा चारवटा खाल्डा खनिएकोमा दुइटामा दुई पोथी जाकिएर मरे। बस्तीबाट पनि त्यो ठाउँ पाँच किलोमिटरमात्रै टाढा हो। चारचारवटा खाडल खनिँदा पनि सुरक्षा जिम्मेवारहरूले थाहा सशस्त्र द्वन्द्वकालको समयमा गैंडा तस्करी धेरै मौलाएका थिए। सैनिक गस्ती घटाइनु त्यसको कारण थियो। २०७१ वैशाख २० पछि शून्य सिकार भएको भनी २०७३ माघ १५ मा शून्य सिकारका हजार दिन मनाएपछि सरकार र सुरक्षा संयन्त्र ढुक्कले निदाउन थालेकै हुनुपर्छ सिकारीहरूको मनोबल बढेको। गएको भदौमा पनि मरेको गैंडाको हाडखोर भेटिनु र फेरि त्यही ठाउँमा दुई गैंडा मारिनु भनेको सिकारीले अनुकूलता भेटेको प्रस्टै हुन्छ। स्थानीय समुदायलाई समेत परिचालित गरी राज्यका सुरक्षा संयन्त्रलाई चनाखो बनाइएन भने चितवन निकुञ्जमा बल्लतल्ल बाँकी झन्डै सात सय गैंडा जोगाउन मुस्किल पर्न सक्छ। विश्वकै दुर्लभ वन्यजन्तु गैंडाको खागको अहिलेसम्म पुष्टि नभएको उपयोगिताकै लागि यो प्राणीलाई मारिनु निकै हदको घिनौना हर्कत हो। राज्यले यसलाई नरोकी सुखै छैन।"
"भूकम्पबाट जोगिए, तर चिसोले लियो ११ को ज्यान","जाजरकोट : जाजरकोट भूकम्पमा ज्यान जोगाएका ११ जनाले चिसोलाई भने परास्त गर्न सकेनन्। कात्तिक १७ गते राति आएको भूकम्पबाट त जसोतसो जोगिए, तर यसपालिको हिउँद उनीहरूका लागि काल बनेर आयो। बितेको १० दिनमा जाजरकोटमै ११ दीर्घरोगी र वृद्धवृद्धाको ज्यान गयो। कारण हो, चिसोको बास। भूकम्पका कारण घरमा क्षति पुगेपछि हजारौं जाजरकोटवासी त्रिपालमा बस्दै आएका छन्। ज्यान गुमाउनेमा बारेकोट गाउँपालिका१, रामीडाँडाका ७० वर्षीय डुमे पुन, भेरी नगरपालिका२ का ८८ वर्षीय धुलेश्वर कार्की, बारेकोट गाउँपालिका४, जिरीका ७९ वर्षीय नरेन्द्रबहादुर सिंह नलगाड नगरपालिका४ का ७७ वर्षीय गोपालबहादुर रावल र ४८ वर्षीया पम्फा रावलले ज्यान गुमाएका छन्। चार जना दम रोगी हुन्। भने ४८ वर्षीया फोक्सोको दीर्घरोगी हुन्। यस्तै बारेकोट गाउँपालिका१, बयालाका ६० कर्णवीर विक, बारेकोट६, ताँसीका ५५ वर्षीय वीरबहादुर विक र जुनीचाँदे गाउँपालिका४, लुहादहकी ८९ वर्षीया सुगिली नेपालीको पनि निधन भएको छ। सुगली दमरोगी हुन् भने ६० वर्षीय र ५५ वर्षीय विकको ज्यान पखाला लागेर गएको हो। चिसोका कारण छेडागाड नगरपालिका१३, थानवाडाकी ५६ वर्षीया मनसरी कामी, भेरी४ का ५२ वर्षीय केशव भडेल र नलगाड८, टापुकी ७० वर्षीया विष्णुकुमारी खत्रीको पनि ज्यान गएको छ। दमरोगी कामी र कलेजोको सिरोसिस बिरामी भडेल चिसोले मृत्यु भएको बताइएको छ। भूकम्पबाट घाइते खत्रीको आइतबार निधन भएको हो। उनको स्थानीय मेडिकलमा औषधि गराइएको थियो। खत्रीलाई आइतबार उपचारमा लिने तयारी गर्दैगर्दा मृत्यु भएको वडाध्यक्ष तेजबहादुर सिंहले जानकारी दिए। गत कात्तिक २४ देखि हालसम्म उनीहरूको मृत्यु भएको सम्बन्धित स्थानीय तहले जानकारी दिएका छन्। भूकम्पपछि त्रिपालमुनिको बसाइँले गर्दा दीर्घरोगी र वृद्धवृद्धाको निधन भएको बारेकोट गाउँपालिकाका अध्यक्ष वीरबहादुर गिरीले बताए। त्रिपालमुनिको बसाइँले बालबालिका, सुत्केरी, दीर्घरोगी र वृद्धवृद्धा बढी प्रभावित भएका छन्। बालबालिका र वृद्धवृद्धामा श्वासप्रश्वाससम्बन्धी समस्या देखिन थालेको छ। धेरै वृद्धवृद्धालाई खोकी र दम बढेको छ भने बालबालिकालाई कोल्ड डाइरिया, निमोनियालगायतका समस्या देखिन थालेको बारेकोटको लिम्सास्थित आधारभूत अस्पतालका मेडिकल अधिकृत डा रोहित मिश्रले बताए। मिश्र भन्छन्, त्रिपालमुनिको बसाइँ थेग्न नसक्दा शारीरिक रूपमा कमजोर र दीर्घरोगीको ज्यान जान थालेको छ। बालबालिका, सुत्केरी र गर्भवतीलाई रुघाखोकी, ज्वरो, कोल्ड डायरियालगायतका समस्या देखिएको छ। दैनिक ५०६० जना बिरामी अस्पताल आउने गरेका छन्। जाजरकोटका प्रमुख जिल्ला अधिकारी सुरेश सुनारका अनुसार जोखिममा रहेकालाई चिसोबाट बचाउन न्यानो कपडाको व्यवस्था गर्न सम्बन्धित पालिकालाई आग्रह गरिएको छ। त्रिपालको बसाइँ र चिसोले गर्दा दम, श्वासप्रश्वास लगायतका दीर्घरोगीलाई थप समस्या भएको छ, उनले स्वीकार गरे। त्रिपालमा बसेकालाई चिसोले सताएको छ भने पोषिलो खानेकुराको अभावमा रोगप्रतिरक्षा शक्ति पनि कमजोर हुने र यस्तो बेलामा सामान्य रोगले समेत सताउने गरेको जिल्ला अस्पताल जाजरकोटमा कार्यरत डा समीक्षा मल्लले बताइन्। मल्लले झोलिलो खानेकुरा खान, पानी उमालेर खान र न्यानो भएर सल्लाह दिएकी छन्। भूकम्पले जाजरकोट र रुकुमका ६० हजार बढी परिवारलाई त्रिपालमा पुयाइए पनि आर्थिक रूपमा कमजोर वर्ग झन् प्रभावित भएका छन्। स्थानीय चिकित्सकले तत्काल त्रिपालबाट अस्थायी आवास टिनको घर वा खरको गोठमा सार्नुपर्ने सुझाव दिएका छन्। शनिबार जिल्ला विपद् व्यवस्थापन समितिको बैठकले मंसिर ७ गतेभित्र भत्किएका घरको विस्तृत विवरण संकलन गरेर तत्काल अस्थायी आवासको व्यवस्थाका लागि पहल गर्ने निर्णय गरेको थियो। विगत स्थानको विवरण संकलनमा ढिलाइले अस्थायी आवास निर्माण कार्यसमेत पछि सरेको छ। हालसम्म पुरिएका भग्नावशेषसमेत उत्खनन हुन सकेका छैनन्। जसकारण पुरिएका मालसामान लत्ताकपडा धनसम्पत्ति निकाल्न नसक्दा पीडितलाई झन् सास्ती भएको छ। यता जाजरकोटमा मृतकका परिवारले सरकारले घोषणा गरेको राहत पाउन सकेका छैनन्। प्रतिमृतक २ लाख रुपैयाँ दिने सरकारले निर्णय गरेर रकम निकासा गरे पनि जाजरकोटमा अझै वितरण गरिएको छैन।"
"प्रधानमन्त्रीज्यू, अर्थतन्त्र चलायमान बनाउने यी हुन् १०० सवाल","काठमाडौं : इन्डिकेटर ले मुलुकको अर्थतन्त्र मजबुद रहेको देखाउँछ, तर जताततै आर्थिक मन्दी छ। मुलुकको अर्थतन्त्र चलायमान बनाउन भन्दै प्रधानमन्त्री पुष्पकमल दाहाल प्रचण्डले सोमबार बृहत् बैठक बोलाएका छन्। उनले तनहुँको आँबुखैरेनीमा आयोजित कार्यक्रमबाट बृहत् बैठकको उद्घोष गरेका थिए। निजी क्षेत्रका प्रतिनिधि तथा विज्ञहरू बैठकमा सहभागी हुनेछन्। प्रधानमन्त्री दाहालले आफूले देशको नेतृत्व सम्हाल्दै गर्दा अर्थतन्त्र चुनौतीपूर्ण रहे पनि अहिले क्रमशः सुधार हुँदै आएको बताएका छन्। तर, दबाबमुक्त नभएको तर्क उनको छ। सोमबार बस्ने वैठकमा अर्थतन्त्रमा गति ल्याउन गम्भीर छलफल हुने र सोही बैठकले ठोस प्याकेज घोषणा गर्ने र अर्थतन्त्रमा सुधार ल्याउने बताइएको छ। सोमबारको बैठकबारे अर्थमन्त्री र अर्थसचिवले नै तयारी गरेको मन्त्रालय स्रोतले बतायो। त्यसैले अन्नपूर्ण पोस्ट्ले हालको अर्थतन्त्रका समस्या र सरकारले सम्बोधन गर्नुपर्ने १०० सवाल अघि सारेको छ। आर्थिकविज्ञ, सरकारका नीति तथा कार्यक्रम र दस्तावेजका आधारमा तयार पारिएका सवाल यस्ता छन्। नयाँ लगानी गर्न कसैले चाहेको देखिँदैन प्रा डा पुष्पराज कँडेल, पूर्वउपाध्यक्ष, राष्ट्रिय योजना आयोग चालु आर्थिक वर्षको चार महिना व्यतित भइसक्दा सरकारी खर्च त्यसमा पनि पुँजीगत खर्च जुन दरले हुनुपर्ने हो, भएको छैन। विकास कार्य शून्य झैं छ। राजस्व संकलन लक्ष्यअनुसार भएको छैन। विदेशी सहयोग आएको छैन। सरकारलाई कसैले पत्याएको छैन। अर्कातर्फ आम सर्वसाधारणदेखि व्यवसायीसम्म मनोबल निकै गिरेको छ। अर्थतन्त्र मनोविज्ञानसँग जोडिएको हुन्छ। तर, जुन अर्थतन्त्रमा मनोबल हुँदैन, त्यहाँ उत्साह छैन भन्ने बुझिन्छ। लगानी बढाउन वा नयाँ लगानी गर्न त कसैले चाहेको देखिँदैन। बैंकको ब्याजदर केही घट्ने क्रममा हुँदा लगानी आकर्षित हुनुपर्ने हो तर सकारात्मक ऊर्जा नहुँदा आर्थिक गतिविधि निकै सुस्ताएको छ। सरकार पोलिसी ट्रयापमा फस्योप्राडा शिवराज अधिकारी, अर्थविद् सरकार आफ्नो नीतिमा आफैं फसेको देखिन्छ। आन्तरिक ऋण उठाउने तर खर्च गर्न नसक्ने भएकाले पोलिसी ट्रयापमा सरकार फसेको देखिन्छ। व्यवसाय वा निजी क्षेत्रमा उत्साह देखिँदैन। जसकारण अर्थतन्त्र चलायमान भएको र रोजगारी तथा उत्पादन वृद्धिमा योगदान भएको पाइएन। सरकारले लक्ष्यअनुसार राजस्व उठाउन सकिरहेको छैन। चालु खर्च गर्न पनि ऋण लिनुपर्ने अवस्था आएको छ। यतिसम्म कि ऋण तिर्न पनि ऋण लिनुपर्ने अवस्था छ। अर्कातर्फ बजेट भाषण र विनियोजन पछि कार्यान्वयनमा उदासिन देखिन्छ। कार्यान्वयनको भाका सार्ने र पुँजीगत खर्च गर्न नसक्ने समस्या यस वर्ष पनि निरन्तर छ। समग्रमा अर्थतन्त्रको बाह्य क्षेत्र ठीकै देखिए पनि यो सरकारको नियन्त्रणमा नरहेको विषय हो। सरकारले सम्बोधन गर्नुपर्ने अर्थतन्त्रका १०० सवाल १ बाह्य क्षेत्रमा आएको सुधारले देशको अर्थतन्त्र सबल हुँदै गएको छ। तर, सर्वसाधारणको क्रयशक्ति खस्कँदा सूक्ष्म अर्थतन्त्रमा नैराश्यता छाएको छ।२ सरकारको कुल राजस्व गत वर्षको यही समयको तुलनामा २ दशमलव ७ प्रतिशतले बढेको छ।३ आर्थिक वृद्धि सोचेजस्तो छैन। गत आर्थिक वर्ष देशको अर्थतन्त्र मात्र २१६ प्रतिशतले विस्तार भएको छ।४ आर्थिक वर्ष २०८०८१ को पहिलो चौमास समाप्तिसम्म आर्थिक सुधारका केही ठोस आधार सिर्जना भएको दाबी सरकारले गरे पनि सूचकमा उत्साह छाएको छैन।५ सरकारको राजस्वको संरचनामा परिवर्तन आएको छ। नयाँ प्रणालीमा आउन सरकारले भन्सार दर घटाएको कारण राजस्व संकलनमा कमी आएको छ।६ अर्थतन्त्र चलायमान रहेको सरकारको दाबी भए पनि सोहीअनुसार राजस्व क्याप्चर गर्न कठिनाइ भोगेको छ।७ सरकारको आम्दानीको स्रोत राजस्व र वैदेशिक तथा आन्तरिक ऋण हो। यसले एकातिर पुँजीगत खर्च बढाउनैपर्ने अवस्था भने अर्कातिर सामाजिक सुरक्षा, तलबभत्ता, वैदेशिक ऋणको साँवा ब्याजको भुक्तानी गर्नुपर्ने दायित्व दिनानुदिन बढिरहेको छ। सरकारको ऋण आर्थिक वर्ष २०७९८० मा कुल गार्हस्थ्य उत्पादनको ४२ प्रतिशत पुगेको छ। ऋणको साँवा ब्याज भुक्तानीको दायित्व पनि बर्सेनि बढिरहेको हो।८ समग्र अर्थतन्त्र राम्रो भएको छैन। सूचांकहरू सकारात्मक छन्। त्यसका आधारमा अर्थतन्त्र सुधार हुने सम्भावना प्रशस्त छ।९लगानीको वातावरण बन्दै गएको दाबी सरकारको छ, तर प्रत्यक्ष वैदेशिक लगानी बढ्न सकेको छैन।१० लगानी गर्नलाई वान डोर विन्डो सञ्चालनमा छ र ठूला लगानीलाई सहयोग गर्न लगानी बोर्ड नै सञ्चालनमा छ। लगानीका लागि थप वातावरण र कन्फिडेन्स सिर्जना गर्न आगामी फेब्रुअरीमा लगानी सम्मेलन आयोजनाका लागि सरकार जुटेको छ।११ भारतले आगामी १० वर्षमा १० हजार मेगावाट बिजुली किन्ने प्रतिबद्धता गरेकाले ऊर्जा क्षेत्रलाई प्राथमिकता दिनुपर्छ। १२ सरकारले लगानी मैत्री वातावरणका लागि आवश्यक ऐन, कानुन निर्माण तथा परिमार्जन एवं संस्थागत व्यवस्था गरेको छ।१३ नेपाल अतिकम विकसित मुलुकको सूचीबाट विकासशील मुलुकमा स्तरोन्नति हुने क्रममा छ।१४ वैदेशिक लगानी स्वीकृति तथा विदेशी कम्पनीको लाभांश फिर्ता लैजाने प्रक्रिया सरलीकरण गर्न सरकारले प्रतिबद्धता देखाएको छ।१५ घरजग्गाको कारोबार बढिरहेको छ भने पर्यटन र रेमिट्यान्समा सुधार देखिएको छ। तर, सर्वसाधारणमा खर्च गर्ने आँट घटेको छ।१६ बैंकको ब्याजदर घटिरहेको छ तर बैंकबाट कर्जा लिने क्रम बढेको छैन।१७ खर्च गर्नेले पनि नगर्ने र लगानी गर्नेले पनि प्रतिफल नदेख्ने क्रम बढेको छ।१८ लगानी बढाउन विदेशी दाता र मित्रराष्ट्रहरूले चासो देखाइरहेका पनि छन्।१९ अन्तर्राष्ट्रिय व्यापार भने सुखद् छैन। असोज मसान्तसम्म देशले साढे ३ खर्ब रुपैयाँभन्दा बढी व्यापार घाटा बेहोरिसकेको छ। व्यापारिक साझेदारी रहेको १ सय ३७ मुलुकसँग नेपालले व्यापार घाटा बेहोरिरहेको छ। २५ वटा देशमा मात्र नेपालले आयातभन्दा बढी निर्यात गर्छ।२० अर्थतन्त्रको बलियो सहारा रेमिट्यान्स बनिरहेको छ। चालु आर्थिक वर्षको पहिलो ३ महिनामा ३ खर्ब ६५ अर्ब (मासिक १ खर्ब २२ अर्ब) रुपैयाँ रेमिट्यान्स प्राप्त गरेको छ। २१ रेमिट्यान्सले गर्दा विदेशी विनिमय सञ्चिति अहिलेसम्मकै धेरै १६ खर्ब ४३ अर्ब रुपैयाँ (१२४ महिनाको वस्तु आयात धान्न पर्याप्त) पुगेको छ।२२ शिक्षामार्फत देशबाट बाहिरिने रकम निरन्तर बढिरहेको छ। ३ महिनामा ३३ अर्ब रुपैयाँ वैदेशिक अध्ययनका लागि बिदेसिने नेपालीहरूले लगेका छन्।२३ विदेश घुम्न जाने नेपालीले विदेशमा अर्बौं रुपैयाँ खर्चने गरेका छन्। ३ महिनामा विदेश घुमफिरलगायत प्रयोजनका लागि ५१ अर्ब रुपैयाँ बाहिरिइसकेको छ। तर, नेपाल घुम्न आउने विदेशीले १७ अर्ब रुपैयाँमात्र खर्च गरेका छन्। अर्थात् नेपालीहरू विदेश घुम्न जाँदा गर्ने खर्च नियन्त्रण नगरे पर्यटन देशको दीगो आम्दानी बन्न सक्ने देखिँदैन।२४ सरकारले आवश्यकताअनुसार खर्च गर्न पनि आम्दानी गर्न सकेको छैन। कात्तिक ३० सम्म २ खर्ब ९५ अर्ब ६५ करोड रुपैयाँ आम्दानी गरेको सरकारले ३ खर्ब ५५ अर्ब रुपैयाँ खर्च गरेको छ।२५ अर्थतन्त्र सुस्ताउँदा तथा बजारमा माग नबढ्दा स्वदेशी उद्योग आधा क्षमतामा मात्र सञ्चालन भइरहेका छन्।२६ महँगीको दर सरकारको लक्ष्यभन्दा बढी छ र बढ्दो क्रममा छ।२७ कोभिड महामारी सिर्जित अप्रत्यक्ष प्रभावहरू अर्थतन्त्रमा अझै यथावत छन् र लामो समयपछिसम्म पर्ने र पर्न सक्ने देखिन्छ।२८ दुई वर्षको आर्थिक पुनरुत्थानपश्चात् आर्थिक वर्ष २०७९८० मा नेपाली अर्थतन्त्र शिथिल भएको थियो। विश्व अर्थतन्त्रको प्रतिकूल अवस्थाले बाह्य क्षेत्रमा दबाब पयो र तरलतामा कमी आयो। फलस्वरुप ब्याजदर बढ्यो।२९ ठूलो संख्यामा नेपालबाट वैदेशिक रोजगारी र अध्ययनका लागि युवा बाहिर जाने क्रम बढ्यो। यसो हुँदा आन्तरिक माग र खपत घट्न पुग्यो। आर्थिक शिथिलता ल्याउनुको मूल कारण यसैलाई मानिन्छ।३० तथ्यांकमा बाह्य क्षेत्र सबल देखिए पनि यसको धरातल कमजोर छ। निर्यात न्यून छ भने आयात उच्च हुने गरेको छ। वस्तु तथा सेवा व्यापार दुवैमा घाटा रहेको छ। रेमिट्यान्स र विदेशी ऋणले शोधनान्तर स्थिति (ब्यालेन्स अफ पेमेन्ट) बचतमा देखिने गरेको छ।३१ भारतीय मुद्रासँग विनिमिय दर स्थिर रहनाले शोधनान्तर स्थितिको प्रभाव तरलता र ब्याजदरमा पार्ने गरेको छ। अहिले ब्याजदरमा गिरावट आउनुको कारण पनि विदेशी मुद्रा सञ्चिति उच्च हुनु हो।३२ नेपालको आधा राजस्व भन्सारमा आधारित रहेको छ। अर्थात् आयात बढ्दा राजस्व बढ्ने र घट्दा घट्ने गर्छ। २०७८७९ मा बाह्य क्षेत्रमा दबाब परेपछि आयात घटाउने उपायहरू अवलम्बन गर्दा सरकारको राजस्व ९३ प्रतिशतले घटेको थियो। आयातमा लगाइएको प्रतिबन्ध र बन्देजहरू हटाए पनि आयात राजस्व संकलनमा खासै सुधार हुन सकेको छैन।३३ अर्थतन्त्र आफैंमा कमजोर हुनुको कारण संरचनात्मक समस्या मानिन्छ। उत्पादन, उत्पादकत्व र प्रतिस्पर्धी क्षमता खासै बढ्न सकेको छैन।३४ आन्तरिक रोजगारी सिर्जना नहुँदा बाह्य रोजगारीमा निर्भर रहनु परेको छ।३५ नेपालहिरू कडा मेहनत, परिश्रम, नवीन कामहरू गरेर मूल्य र सम्पत्ति सिर्जना गर्नेभन्दा सहजै कमाउने ध्यानमा बढी लागेको पाइनछ।३६ अल्पविकास, गरिबी, बेरोजगारी, परनिर्भरता, असमानता आदि हाम्रा अर्थतन्त्रको दुःसाध्य समस्या बनेका छन्।३७ देश अझैसम्म अतिकम विकसित मुलुकको श्रेणीमा दर्ज छ।३८ नेपालको वार्षिक प्रतिव्यक्ति कुल गार्हस्थ्य उत्पादन (जीडीपी) विश्वको औसतभन्दा १०औं गुणा कम छ। ५० लाख बेरोजगार युवा वैदेशिक रोजगारीमा जान बाध्य छन्।३९ ६० प्रतिशत श्रमयोग्य जनसंख्या कृषिमा आश्रित छन्।४० निर्यातभन्दा आयात १३ गुणा बढी छ। ४१ वार्षिक पुँजीगत खर्चभन्दा ऋणको साँवाब्याज तिर्ने खर्च बढी छ।४२ बैंकमा जम्मा भएको निक्षेप देशको कुल गार्हस्थ्य उत्पादनभन्दा बढी छ।४३ ६० वर्षअघिका समकक्षी र छिमेकी देश विकासको गति समाएर ठूलो फड्को मारे पनि नेपाल कछुवाको गतिमा घिस्रिरहेको छ। अर्थतन्त्रको मूलनीति र गतिमा गुणात्मक परिवर्तन भएको छैन।४४ कृषि, उद्योग र सेवा क्षेत्रमा कुल श्रमशक्तिको संलग्नता र जीडीपीमा योगदानको अनुपातले नेपालको अर्थतन्त्रमा संरचनागत समस्या रहेको संकेत गर्छ। श्रमशक्तिको अत्याधिक कृषिमा आश्रित छन् तर कुल गार्हस्थ्य उत्पादनमा कृषिको योगदान न्यून छ।४५ १७ प्रतिशत नेपाली अझै निरपेक्ष गरिबीको रेखामुनि छन्।४६ वित्तीय संघीयताको कार्यान्वयन सँगसँगै स्थानीय तहमा आर्थिक विकासका गतिविधि बढेका छन् तर अझै पर्याप्त छैनन्।४७ सामाजिक असमानता बढ्दो छ।४८ भ्रष्टाचार नेपाली अर्थतन्त्रको अर्को प्रमुख समस्या बनेको छ।४९ भारतसँगको खुला सिमानाले गर्दा सीमामा नेपाली वस्तु भारतीयसँग प्रतिस्पर्धा गर्न नसक्ने अवस्था छ।५० आयातीत कृषिजन्य वस्तुसँग प्रतिस्पर्धा गर्न नसकेर नेपालको कृषिक्षेत्र पनि धराशायी बनिरहेको छ।५१ कुल गार्हस्थ्य उत्पादनमा औद्योगिक क्षेत्रको अंश घट्दै गएको छ।५२ लगानीकर्तालाई आश्वस्त पार्न नसक्दा स्वदेशी र वैदेशिक लगानी न्यून हुने गरेको छ।५३ वैदेशिक शिक्षाका नाममा पुँजी र रोजगारीको नाममा पुँजी र जनशक्ति पलायन भइरहेका छन्। चालु आर्थिक वर्षको पहिलो ३ महिनामा १ लाख ६० हजार नेपाली वैदेशिक रोजगारीका नाममा बाहिरिएका छन्।५४ सम्पत्ति शुद्धीकरण र आतंककारी क्रियाकलापमा वित्तीय लगानी अपेक्षाकृत नियन्त्रण गर्न नसक्दा मुलुक खैरोसूचीमा पर्ने सम्भावना छ।५५ वस्तु उत्पादन गर्ने प्रमुख क्षेत्र कृषि, वन तथा वन पैदावार, खानी तथा उत्खनन र उद्योगधन्दा (उत्पादनमूलक उद्योग) बाट अर्थतन्त्रमा हुने कुल योगदानमा नेपाल छिमेकी मुलुकहरूभन्दा पछि परेको छ।५६ कुल गार्हस्थ्य उत्पादनमा उत्पादनमूलक उद्योगको हिस्सा भारत, बंगलादेश र श्रीलंकामा २० प्रतिशतभन्दा माथि छ भने नेपालमा जम्मा ५ प्रतिशतमा सीमित छ।५७ दैनिक उपभोग्य कृषिजन्य वस्तुहरू चामल, दाल, आलु, प्याज आदिको आन्तरिक माग पूर्ति गर्न नसकेर ठूलो परिमाणमा आयात हुने गरेको छ।५८ नेपालभित्रकै बजारमा पनि परम्परागत सामान ढाका, पश्मिना, चिया, भाँडाकुँडादेखि गुन्द्रुकसम्ममा छिमेकी मुलुकका उत्पादकसँग प्रतिस्पर्धा गर्नुपरेको छ र नेपाल असफल बन्दै गइरहेको छ।५९ नेपालमा उत्पादित वस्तुलाई विदेशमा बिक्रीयोग्य र प्रतिस्पर्धी छैन।६० उत्पादनको लागत घट्नुको सट्टा निरन्तर बढिरहेको छ र नेपाली उद्योगधन्दाले प्रतिस्पर्धा शक्ति गुमाइरहेका छन्। ६१ आयातित मेसिनको प्रयोगबाट ग्रामीण श्रम विस्थापित भएको छ। सरकारी जागिरलाई लक्ष्य गरेर प्रारम्भिक शिक्षा आर्जन गरेर सर्टिफिकेट लिए पनि योग्यता र प्रतिस्पर्धामा पछि परे। धेरै कमाउनुपर्ने बाध्यताका कारण युवाहरू बिदेसिन बाध्य भए।६२ सरकारको लक्ष्य जसरी पनि राजस्व बढाउने भन्ने छ तर कुन स्रोतबाट भन्नेमा हेक्का रहेको देखिँदैन। हरेक सरकार र अर्थमन्त्री पहिलाको भन्दा बढी राजस्व उठाएकामा गर्व गर्छन्।६३ केही आर्थिक सूचकमा सुधार आएको जस्तो देखिएको भए पनि सरकारी वित्त व्यवस्थापनमा गम्भीर समस्या देखिनसक्ने डर अझै छ।६४ चालु आर्थिक वर्षको पहिलो त्रैमाससम्मको वित्तीय विवरणअनुसार बैंकहरूको खुद आम्दानीमा गिरावट आएको छ। यसको दीर्घकालीन प्रभाव स्वरुप लगानीमा प्रतिफल घट्नेछ।६५ बैंकहरूले प्रवाह गरेको कुल कर्जाको ४ प्रतिशत खराब कर्जाका रूपमा पहिचान भएका छन्।६६ अर्थतन्त्रको बलियो आधार मानिएको रेम्यिान्स वैध माध्यमबाट नआउनुलाई जोखिमपूर्ण मानिन्छ।६७ कुनै समय सरकारसँग खर्च गर्न पनि खातामा पैसा नहुने परिस्थिति सिर्जना हुनै लागेको थियो। चालु आर्थिक वर्षमा पनि आम्दानी र खर्चबीच अन्तर बढ्दै गए उस्तै विषय परिस्थिति आउन सक्छ।६८ अन्तःशुल्क र आयाततर्फको मूल्य अभिवृद्धि कर संकलनमा कमी आएको कारण कुल राजस्व संकलनमा १९ प्रतिशतले कमी आएको छ।६९ कुल वस्तु निर्यात र आयात दुवै घटेको छ।७० आयातमा कमी आउँदा व्यापार घाटामा केही सुधार भएको छ। कुल व्यापारमा निर्यातको अंश घटेको छ।७१ व्यक्तिगत तथा व्यावसायिक स्थायी लेखा नम्बर लिने करदाताको संख्या वृद्धि भएको छ। कम्पनी दर्ता संख्यामा पनि वृद्धि भएको छ। ७२ बिमाको दायरामा आएको जनसंख्या केही घटेको छ भने कुल बिमा शुल्क संकलन वृद्धि भएको छ।७३ रेमिट्यान्स बढेको भए पनि वैदेशिक रोजगारमा जाने थप कामदारको संख्या घटेको छ।७४ पर्यटन आगमनमा उल्लेख्य वृद्धि भए पनि पर्यटन क्षेत्र अझै चलायमान हुन सकेको छैन।७४ चालु आवको ३ महिना सकिँदासम्म मरमसलाको मूल्य गत वर्षको यही अवधिको भन्दा ३७६३ प्रतिशत, चिनी तथा चिनीजन्य वस्तुको १८२२ प्रतिशत, फलपूलको १४०२ प्रतिशत, खाद्य तथा खाद्यजन्य पदार्थको १२२३ प्रतिशत र दुग्ध पदार्थ तथा अण्डाको ११९२ प्रतिशतले बढेको छ।७५ नेपाली मुद्रा झनै अबमूल्यन भएको छ। असार मसान्तको तुलनामा २०८० असोज मसान्तमा अमेरिकी डलरसँग नेपाली रुपैयाँ १३४ प्रतिशतले अवमूल्यन भएको छ।७६ नेपाली मुद्रा उच्च अवमूल्यन हुँदा आयातित वस्तु थप महँगो हुन थालेको छ।७७ सरकारलाई स्रोत व्यवस्थापनमा कठिनाई थपिएकाले आर्थिक गतिविधिमा अपेक्षाकृत विस्तार हुन सकेको छैन।७८ रुसयुक्रेन युद्धको कारण पेट्रोलियम पदार्थको मूल्यमा भएको वृद्धिले नेपालको समग्र मूल्यस्तर उच्च बनेको छ। बढ्दो मुद्रास्फीतिलाई बाञ्छित सीमाभित्र राख्न अवलम्बन गरिएको कसिलो मौद्रिक नीतिका कारण ब्याजदर बढेको थियो।७९ तीनै तहका सरकारको पुँजीगत खर्चमा आशातित रूपमा वृद्धि हुन नसक्दा पुँजी निर्माण, रोजगारी सिर्जना, उत्पादन र उत्पादकत्व अभिवृद्धि भएको छैन।८० थोक तथा खुद्रा व्यापार, निर्माण र घरजग्गाको कारोबारमा आएको शिथिलतासँगै सम्पूर्ण आर्थिक गतिविधिमा कमी आएको छ। यसो हुँदा उद्योग तथा सेवा क्षेत्रको विस्तार कम दरले भएको छ। ८१नेपालको अर्थतन्त्रको संरचनामा परिवर्तन हुँदै गएको छ। कुल गार्हस्थ्य उत्पादनमा उद्योग क्षेत्रको योगदान घट्दो छ।८२ कुल उपभोग र कुल गार्हस्थ्य उत्पादनको अनुपात प्रायः ९० प्रतिशतभन्दा माथि रहँदै आएको छ। पछिल्लो दशकमा कुल गार्हस्थ्य उत्पादनमा उपभोगको अंश वार्षिक औसत ९१२ प्रतिशत छ।८३ गत आर्थिक वर्षमा कुल गार्हस्थ्य उत्पादनमा सरकारी क्षेत्रको उपभोगको अनुपात उल्लेख्य रूपमा घटेर पछिल्लो दशककै न्यून भएको छ।८४ ब्याजदरमा भएको वृद्धिका कारण कर्जा प्रवाहमा आएको कमी र उच्च मूल्य वृद्धिले आर्थिक गतिविधिमा सुस्तता आई कुल लगानीमा समेत कमी आएको छ। गत आवमा लगानी २ वर्षपछि घटेको थियो।८५ सार्वजनिक तथा निजी क्षेत्रको निर्माण कार्यमा शिथिलता आएको छ। निर्माण सामग्रीको आयात तथा आन्तरिक उत्पादनमा समेत कमी आएको छ।८६ नयाँ जलविद्युत् आयोजनाले विद्युत् उत्पादन गर्न सुरु गरेको र केही विद्युत् आयोजना सम्पन्न हुने क्रममा रहेकाले विद्युत् क्षेत्रतर्फ भने सकारात्मक लहर छ।८७ जीडीपीमा बढी योगदान सेवा क्षेत्रको हुन थालेको छ।८८ अर्थतन्त्रमा देखिएको सुस्तता र अनिश्चितताको बावजुद पनि आन्तरिक र वाह्य पर्यटकको संख्यामा वृद्धि भएको छ।८९ उच्च ब्याज दरका कारण कर्जा प्रवाहमा आएको सुस्तताले विगत वर्षमा बढेको घरजग्गाको कारोबारमा कमी आएको छ।९० संघ, प्रदेश र स्थानीय तहको सार्वजनिक प्रशासन तथा रक्षा र सामाजिक सुरक्षामा खर्च बढ्दै गएको छ।९१ स्वास्थ्य पूर्वाधारमा लगानी बढेको छ। स्वास्थ्य सेवाको पहुँच विस्तार, आममानिसको स्वास्थ्यप्रतिको चेतनामा अभिवृद्धि तथा निजी स्वास्थ्य संस्थाहरूको विस्तार एवम् आयमा पनि वृद्धि भइरहेको छ।९२ स्वदेशी उत्पादनतर्फ तुलनात्मक लाभका वस्तुको उत्पादन रोकिएको छ। कच्चा पदार्थ आयात गरेर वस्तु उत्पादन गर्दा उल्लेख्य भ्यालु एड हुने गरेको छैन।९३ रेमिट्यान्सले उपभोग बढाएको छ। जनताले रेमिट्यान्सलाई महँगा, विलासिताका तथा अत्यावश्यक वस्तु खरिद गर्न प्रयोग गरिरहेका छन्।९४ बैंकहरूले व्यवसाय सञ्चालन गर्न वा सेयर वा घरजग्गामा लगानी गर्न चाहने व्यवसायी समुदायलाई सहज ऋण उपलब्ध गराउँदै आएका छन्। व्यवसायी समुदायलगायत बैंकिङ संस्था पनि अन्य क्षेत्रमा लगानी गर्न आनाकानी गर्दै आएका छन्।९५ कमजोर वित्तीय सुशासनले गर्दा अस्थिरता, भष्ट्राचार, ढिलासुस्ती आदि निम्त्याएको छ। फलस्वरूप सरकारी पुँजी निर्माणमा बाधा पुगेको छ।९६ नेपालको अर्थतन्त्र बाहिरी धक्काले बढी प्रभावित हुने गरेको छ। परनिर्भरता उच्च रहेकाले विदेशमा हुने गतिविधिले नेपालको आर्थिक वृद्धिदर र महँगीमा चाप पार्ने गरेको छ।९७ वित्तीय र मौद्रिक नीतिबीच उचित समन्वयको अभाव छ। अर्थमन्त्री र नेपाल राष्ट्र बैंकका गभर्नरबीच आवश्यक तालमेल र सहकार्यको अभावको मर्का अर्थतन्त्रले भोग्दै आएको छ।९८ घर तथा घडेरीका मूल्य अकासिने क्रमले निरन्तर पाएको छ। उत्पादन वृद्धि, उद्यमशीलता विस्तार, आय आर्जन, रोजगारी सिर्जना, आत्मनिर्भर अर्थतन्त्र निर्माणमा पर्खाल खडा भएको छ। नीति निर्माणदेखि लिएर आम जनमानसमा आत्मसम्मानको भावना हटेको छ जो आर्थिक सामाजिक रूपान्तरणको जग राख्न बाधक बनेको छ।९९ न्यून उत्पादन तथा उत्पादकत्वका कारण आर्थिक मूल्य सिर्जनामा लगानी परिचालनको योगदान कमै छ। सरकार राजस्व सहज रुपमा प्राप्त हुने क्षेत्रमा केन्द्रित रहने, बैंकिङ क्षेत्र तरलता सहजताबाट रमाउने, निजी क्षेत्र व्यापारमा रमाउने गरी काम गर्दा वास्तविक क्षेत्र ओझेलमा परेको छ। १०० कर व्यवस्थापन तथा कर संकलन प्रक्रिया करदातामैत्री नभएको तथा कराधार बढाउने विषय सधैं विश्लेषणमा आधारित नभई तत्कालीन आवश्यकताका आधारमा हुँदै आउनु अर्थतन्त्रका लागि घातक सिद्ध भएको छ।"
मंसिर ७ : युवा संघ र दुर्गा प्रसाईँ समूहलाई माइतीघरमा कार्यक्रम गर्न रोक,"काठमाडौं : मंसिर ७ गते हुने भनिएको एमाले निकट युवा संघ र मेडिकल व्यवसायी दुर्गा प्रसाईँको विरोध प्रदर्शन माइतीघरमा गर्न नदिइने भएको छ। जिल्ला प्रशासन कार्याल काठमाडौंले दुवै समूहलाई माइतीघर मण्डलामा कार्यक्रम गर्न नदिने निर्णय गरेको हो। जिल्ला प्रशासन कार्यालय काठमाडौंका सहायक सिडिओ रविन्द्रप्रसाद आचार्यले कुनै पनि समूहलाई मंसिर ७ गते माइतीघरमा कार्यक्रम गर्न नदिइने निर्णय भएको बताए। उनले दुवै समूहलाई बोलाएर माइतीघरमा प्रदर्शन गर्न नदिने निर्णय जानकारी गराएको बताए। 'हामी दुवै पक्षसँग संबाद गरेका छौं। उहाँहरूलाई एकै ठाउँमा कार्यक्रम गर्न नदिने भनिसकेका छौं,' अन्नपूर्णसँग उनले भने। युवा संघ र दुर्गा प्रसाईँले मंसिर ७ गते माइतीघर मण्डलामा कार्यक्रम गर्ने प्रचार गर्दै आएका छन्। दुई समूह एकै स्थानमा विरोध प्रदर्शन गर्दा सुरक्षा खतरा हुनसक्ने भन्दै प्रशासनले दुवैलाई अन्यत्र ठाउँ रोज्न भनेको हो। सहायक सिडिओ आचार्यले दुवै समूहका लागि विरोध प्रदर्शन गर्ने उपयुक्त स्थान तोकिने र प्रशासनले तोकिएको स्थानमा मात्रै विरोध प्रदर्शन गर्नुपर्ने बताए। 'प्रशासनले तोकेको ठाउँमा विरोध प्रदर्शन गरेमात्र राज्यले पनि सुरक्षाको प्रत्याभूति दिनसक्छ। सुरक्षा खतरा हुनेगरी कुनै पनि कार्यक्रम आयोजना गर्न दिँदैनौं,' उनले भने।"
प्रशासन सुधारका लागि पूर्वमुख्यसचिवको नेतृत्वमा समिति गठन,"काठमाडौं : सरकारले गृह प्रशासन सुधारको पहल थालेको छ। उपप्रधानमन्त्री तथा गृहमन्त्री नारायणकाजी श्रेष्ठले गृह प्रशासन सुधारका लागि नीतिगत पहल थालेका हुन्। गृहमन्त्री श्रेष्ठले गृह प्रशासनको नीतिगत सुधारको सुझाव पेस गर्नका लागि पूर्वमुख्यसचिव लीलामणि पौडेलको संयोजकत्वमा एक समिति र अन्य पाँच उपसमिति गठन गरेर आवश्यक कार्यादेश दिएका छन्। विगतमा नेपालीलाई भुटानी शरणार्थी बनाएर अमेरिका पठाउने भन्दै ठगी गरेको, मिटरब्याजीविरुद्ध कानुनी व्यवस्था गरी उक्त समस्या समाधान गर्नाका साथै ललिता निवास प्रकरणको फाइल पुनः खोल्न अग्रसरता लिएका उपप्रधानमन्त्री श्रेष्ठले अब भने गृह प्रशासनको नीतिगत सुधारमा आफूलाई केन्द्रित गरेको जानकारी दिए। गृह मन्त्रालयमा प्रशासन तथा सुरक्षा क्षेत्रका विज्ञहरूसँग अन्तरक्रिया गरेका उनले त्यसलगत्तै पत्रकार भेटघाटको कार्यक्रम गरी सार्वजनिक सेवा प्रवाहलाई चुस्त बनाउन गृह मन्त्रालय र अन्तर्गतका निकायको प्रभावकारिताका लागि आवश्यक सुझाव दिने गरी पौडेलको नेतृत्वमा समिति बनाइएको बताए। 'गृह प्रशासनलाई सबल र सक्षम बनाउन, जनताको सुरक्षाको निश्चितता गर्न र सार्वजनिक सेवा प्रवाहलाई प्रभावकारी बनाउन गृह मन्त्रालय र अन्तर्गतका निकायहरूको कार्यसम्पादन चुस्त हुनु जरुरी छ,' उनले भने। यस प्रक्रियामा देखिएका समस्या तथा कमी कमजोरी र चुनौती पहिचान गरी सुधारका क्षेत्र तथा उपायहरू र त्यसको कार्ययोजनासमेत तयार गर्नु जरुरी देखिएकाले यो समिति बनाइएको उनको भनाइ छ। यसका लागि एक समिति र अन्तर्गत विषयगत उपसमितिहरू गठन गरिएको श्रेष्ठले जानकारी दिए। समितिमा रहेका व्यक्तिहरूबाट स्वयंसेवाका रूपमा प्रतिवेदन प्राप्त गर्ने अपेक्षा गरेको श्रेष्ठको भनाइ छ। पूर्वमुख्यसचिव तथा उक्त समिति संयोजक लीलामणि पौडेलले गृह प्रशासन सुधारले धेरै ठाउँमा सकारात्मक प्रभाव पर्ने बताए। गृहमात्र नभएर अन्य मन्त्रालयको पनि सुधार हुनुपर्ने उनको भनाइ छ। प्रतिवेदन बुझाउने र थन्क्याउने काममात्र नभएर त्यसको प्रभावकारी कार्यान्वयन हुनुपर्ने बताउँदै पौडेलले आफूहरूले स्वयंसेवी रूपमा काम गर्ने जानकारी दिए।"
अर्थतन्त्रको अवस्थाबारे जानकारी लिन प्रधानमन्त्रीले बोलाए बैठक,"काठमाडौं : मुलुकको वर्तमान आर्थिक अवस्थाबारे जानकारी लिन प्रधानमन्त्री पुष्पकमल दाहाल प्रचण्ड ले बैठक आह्वान गरेका छन्। अर्थतन्त्रको वर्तमान अवस्था सुधारका प्रयास र अब चाल्नुपर्ने कदमबारे जानकारी लिन विभिन्न विषयगत मन्त्रालयका मन्त्री, राष्ट्रिय योजना आयोग, नेपाल राष्ट्र बैंकलगायत निकायसँग छलफल गर्न लागिएको प्रधानमन्त्री सचिवालयले जनाएको छ। राससका अनुसार पछिल्लो समय बाह्य क्षेत्रमा सुधार हुँदै गएपछि आन्तरिक अर्थतन्त्रका सूचकमा सुधार हुन सकेको छैन। न्यून पुँजीगत खर्च, कर्जा प्रवाहमा कमी, उपभोक्ता मागमा कमी, निजी क्षेत्रको घट्दो मनोबल, आन्तरिक उत्पादकत्व बढ्न नसक्नुलगायतका समस्या देखिइरहेका छन्। अर्थतन्त्र सुधारका लागि सरकारले चालु आर्थिक वर्षको नीति तथा कार्यक्रम र बजेममार्फत विभिन्न सुधारका कार्यक्रम ल्याएको भए पनि ती कार्यक्रमको कार्यान्वयनको अवस्था सन्तोषजनक हुन नसक्दा अर्थतन्त्रमा अपेक्षित सुधार हुन सकेको देखिँदैन।"
अर्थतन्त्र सुधारका लागि प्रधानमन्त्रीले थाले पहल,"काठमाडौं : समग्र अर्थतन्त्र चलायमान हुन नसकेपछि प्रधानमन्त्री पुष्पकमल दाहालले निकासको बाटो खोज्न पहल थालेका छन्। पछिल्लो समय प्रधानमन्त्री दाहालले अर्थतन्त्रलाई चलायमान बनाउन दिनहुँ छलफलमा जुटेका छन्। सोमबार उनले अर्थतन्त्रको पछिल्लो अवस्था र अबको सहज बाटो कसरी पहिल्याउने विषयमा सरकारी निकायका प्रतिनिधिसँग बृहत् छलफल गरे। अर्थतन्त्र उकास्नका निम्ति सरकारले लिनुपर्ने नीतिका विषयमा केन्द्रित रहेर उनले छलफल गरेका हुन्। विकासे मन्त्रायलले पुँजीगत खर्च नगर्दा बजारमा माग बढ्न नसकेको गुनासो बारम्बार आउने गरेको छ। यस विषयमा पनि प्रधानमन्त्री दाहालको विशेष चासो राखेका थिए। अर्थमन्त्री डा प्रकाशशरण महतले अर्थतन्त्रको पछिल्लो अवस्थाबारे ब्रिफिङ गरेका थिए। 'समग्रमा हाम्रो अर्थतन्त्रले लय पक्रदै गएको छ। विप्रेषण, पर्यटक आगामन र शोधान्तरको स्थितिले हामी अवस्था राम्रो बन्दै गएको छ,' उनले भने। जग्गा कारोबार, बैंकबाट कर्जा प्रवाह बढेको र गत वर्षको तुलनामा पूँजीगत खर्च पनि बढेको र साधारण खर्चमा मितव्ययी भएको अर्थमन्त्रीको विश्लेषण छ।"
स्वास्थ्य क्षेत्रमा आवश्यक पर्ने जनशक्ति वृद्धि गर्दै लैजानुपर्छ : प्रचण्ड,"काठमाडौँ : प्रधानमन्त्री पुष्पकमल दाहाल प्रचण्ड ले मुलुकमा चिकित्सा जनशक्ति उत्पादन र रोजगारीबीचको अन्तरसम्बन्धका आधारमा अध्ययन गर्न चाहने योग्य विद्यार्थीको आकर्षण तथा देशको स्वास्थ्य सेवा प्रवाह जोडिएको बताएका छन्। चिकित्सा शिक्षा आयोगको १२ औँ बैठकलाई आज बालुवाटारमा सम्बोधन गर्दै प्रचण्डले चिकित्सा शिक्षा जस्तो महत्वपूर्ण र संवेदनशील विषयको नियमन र व्यवस्थापनका लागि गठित यस आयोगबाट निरन्तर सुधारोन्मुख कार्यसम्पादन एवं यस क्षेत्रको दिशानिर्देश हुँदै आएको बताएका हुन् । आगामी दिनमा समेत मुलुकका लागि आवश्यक गुणस्तरीय चिकित्सा जनशक्ति उत्पादनमा कोसेढुङ्गा सावित हुनेगरी आयोगबाट कार्यसम्पादन हुँदै जाने प्रधानमन्त्रीले विश्वास व्यक्त गरे । हाल उत्पादन भएका जनशक्तिका लागि सम्मानजनक रोजगारीका अवसर सिर्जना गर्दै सर्वसुलभ सेवा प्रवाहमा सुधार ल्याउनु र आगामी दिनका लागि स्वास्थ्य क्षेत्रमा आवश्यक पर्ने जनशक्तिको आँकलनका आधारमा अध्ययनको अवसर वृद्धि गर्दै लैजानु वर्तमान समयमा अपरिहार्य भएको प्रधानमन्त्रीको कथन छ । चिकित्सा शिक्षाको अध्ययन अध्यापनलाई मुलुकको सबै प्रदेशमा विस्तार गरी आवश्यक सबै प्रकारको जनशक्तिको विकास गरी जनताको घरदैलोमा गुणस्तरीय स्वास्थ्य सेवा सरल र सहजरुपमा प्रदान गर्ने वातावरण सिर्जना गर्नको लागि आवश्यकपर्ने कानुनी नीतिगत र संस्थागत सुधार क्रमशः अगाडि बढाउँदै लैजान हामी सबै मिलेर कार्य गर्नु आवश्यक रहेको प्रधानमन्त्रीको जोड छ । आयोगको गठनपश्चात् नियुक्त तथा मनोनयन हुनुभएका आयोगका निवर्तमान उपाध्यक्ष, आयोगका सदस्य एवं निर्देशकले चिकित्सा शिक्षाको उन्नयन र विकासका लागि अनुकरणीय कार्य गरी आयोगको चारवर्षे कार्यकाल सफलतापूर्वक सम्पन्न गरेकामा उनीहरुको योगदानको प्रधानमन्त्रीले उच्च मूल्याङ्कन गर्दै धन्यवाद दिए ।  रासस"
उपत्यकाको सुरक्षा अवस्थाबारे गृहमा छलफल,"काठमाडौं : उपत्यकाको सुरक्षा व्यवस्थाको विषयमा गृह मन्त्रालयमा छलफल भएको छ। गृहसचिव दिनेश भट्टराईको नेतृत्वमा तीनवटै सुरक्षा निकायका प्रमुख तथा तीनवटै जिल्ला प्रमुखसँग छलफल भएको हो। काठमाडौं उपत्यकाको सुरक्षा व्यवस्थाको विषयमा प्रधानमन्त्री पुष्पकमल दाहाललेसमेत सुरक्षा प्रमुखसँग शुक्रबार नै चासो राखेका थिए। गृह मन्त्रालयका प्रवक्ता नारायणप्रसाद भट्टराईका अनुसार छलफलमा काठमाडौंंका प्रमुख जिल्ला अधिकारी जितेन्द्र बस्नेत, ललितपुरका प्रमुख जिल्ला अधिकारी रुद्रप्रसाद पण्डित, भक्तपुरका प्रमुख जिल्ला अधिकारी रोशनीकुमारी श्रेष्ठ समेतको उपस्थिति थियो। गृहसचिवले उपत्यकाको तीनवटै जिल्लाका सीडीओसँग त्यहाँँको सुरक्षा अवस्था, सुरक्षा थ्रेट र हुनसक्ने घटनाको विषयमा जानकारी राखेका थिए। उपत्यकाको सुरक्षा व्यवस्थाको विषयमा गृह मन्त्रालयमा हुने नियमित छलफल नै हो। उपत्यकामा कुन जिल्लामा सुरक्षा अवस्था कस्तो छ ? दसैं तिहारको सुरक्षा व्यवस्थाको समीक्षा तथा उपत्यकाको सुरक्षा व्यवस्था कसरी बलियो बनाउन सकिन्छ ? कसरी शान्ति सुरक्षाको अवस्था सामान्य राख्न सकिन्छ भन्ने विषयमा छलफल भएको थियो। पछिल्लो समय बढ्दै गएको सवारी दुर्घटना न्यूनीकरणको विषयमा पनि मन्त्रालयमा छलफल भएको थियो। तीनवटै जिल्लामा कार्यरत नेपाल प्रहरी, सशस्त्र प्रहरी वल, राष्ट्रिय अनुसन्धान विभागका प्रमुखहरूको पनि सहभागिता भएको छलफलमा गृहसचिव दिनेश भट्टराईले आवश्यक निर्देशनसमेत दिएका थिए। दुर्गा प्रसाईको समूहले आउने मंसिर ७ गतेदेखि सुरु गर्ने भनिएको बृहत् नागरिक मुक्ति आन्दोलनको विषयमा पनि गृहसचिवले सुरक्षा निकायसँग चासो राखेका थिए। यस्तै सोही दिन नै एमाले निकट युवा विद्यार्थीद्वारा आयोजित जनप्रदर्शनमा हुनसक्ने संभावित घटनाको विषयमा छलफल गरिएको थियो। मंसिर ७ गते दुर्गा प्रसाई र एमाले निकट युवा संघले माइतीघरमा छुट्टाछुटै आन्दोलनको कार्यक्रम घोषणा गरेको छ। यो कार्यक्रममा अराजक गतिविधि र घटना घट्न नदिनको लागि सुरक्षा फोर्सलार्ई उच्च सतर्कता अपनाउन गृहसचिवले निर्देशन दिएका थिए।"
पूर्व मुख्यसचिव पौडेलको संयोजकत्वमा गृह प्रशासन सुधारका लागि समिति गठन,"काठमाडौं : गृह प्रशासन सुधारका लागि अध्ययन समिति गठन भएको छ। उपप्रधान एवम् गृहमन्त्री नारायणकाजी श्रेष्ठले मन्त्रालयले पूर्वमुख्यसचिव लीलामणी पौडेलको संयोजकत्वमा १० सदस्यीय अध्ययन समिति गठन गरेको जानकारी दिए। उनका अनुसार अध्ययन समितिको सदस्यमा पूर्वसचिव शरदचन्द्र पौड्याल, शंकरप्रसाद कोइराला, लक्ष्मीप्रसाद ढकाल रहेका छन्। यसैगरी डा खंग केसी, प्रकाश अर्याल, सिंहबहादुर श्रेष्ठ, डा विन्दु पोखरेल, डा विजय गौतम र सदस्यसचिवका रूपमा नीति योजना महाशाखाका सहसचिव रहने व्यवस्था गरिएको उनको बताए। गृह मन्त्रालयमा पत्रकार सम्मेलनमा श्रेष्ठले सुशासनका काम अगाडि बढाइरहेको दाबी गरे। आन्तरिक र बाह्य रुपमा संस्थागत ढंगले काम गर्दा सकरात्मक परिणाम देखिएको बताउँदै उनले थप प्रभावकारी बनाउन गृह मन्त्रालयले एकीकृत कार्ययोजना बनाउन लागिएको जानकारी गराए। गृह मन्त्रालय र अन्तर्गतका निकायहरूको कार्य सम्पादनमा प्रभावकारिता ल्याउन गर्नुपर्ने सुधारका क्षेत्र तथा उपायहरु र त्यसको कार्ययोजना समेत तयार गर्ने प्रयोजनका लागि समिति गठन गरिएको श्रेष्ठले बताए। श्रेष्ठले गठित समितिका सदस्यसँग आज छलफल गरेका थिए।"
"बानेश्वरदेखि माइतीघरसम्म निषेधित क्षेत्र घोषणा, एक महिनासम्म विरोध कार्यक्रम गर्न नपाइने","काठमाडौं : जिल्ला प्रशासन कार्यालय काठमाडौंले नयाँ बानेश्वरदेखि माइतीघर मण्डलासम्म निषेधित क्षेत्र घोषणा गरेको छ। जिल्ला सुरक्षा समिति काठमाडौंको सिफारिसमा आगामी एक महिनासम्म सो क्षेत्रमा पाँच जनाभन्दा बढी भेला भई कुनै खालको पनि प्रदर्शन गर्न नपाइने काठमाडौंका सिडिओ जितेन्द्र बस्नेतले जानकारी दिए। एउटै मितिमा विभिन्न समूहले विरोध प्रदर्शनजस्ता कार्यक्रम आपसी विवाद, झैझगडा, मुठभेड एवं भिडन्त भई शान्ति सुरक्षा भंग हुनसक्ने भन्दै प्रशासनले स्थानीय प्रशासन ऐन, २०२८ को दफा ६ को उपदफा (३क) बमोजिम उक्त क्षेत्र निषेधित घोषणा गरेको हो। प्रशासनले पद्मोदय मोडदेखि सिंहदरवार पश्चिम गेट, सर्वोच्च अदालत हुँदै माइतीघर मण्डलाको चारैतर्फ र माइतीघर मण्डलादेखि बबरमहल, बिजुलीबजार पुल हुँदै नयाँ बानेश्वर चोकसम्म निषेधित क्षेत्र घोषणा गरेको हो। एमाले निकट युवा संघ र मेडिकल व्यवसायी दुर्गा प्रसाईँले मंसिर ७ गते माइतीघर मण्डलामा विरोध प्रदर्शन गर्ने भन्दै प्रचार गरेका छन्। प्रशासनले दुवै समूहलाई बोलाएर उक्त क्षेत्रमा विरोध प्रदर्शन गर्न नदिइने जानकारी गराएको थियो। दुवै समूहलाई अन्यत्र कुनै स्थान तोकेर शान्तिरूपमा प्रदर्शन गर्न दिइने सिडिओ बस्नेतले जानकारी दिए।"
छुट्टाछुट्टै दुर्घटनामा तीन जनाको मृत्यु,"त्रिवेणी (रुकुमपश्चिम) : रुकुमपश्चिममा आज छुट्टाछुट्टै सावारी दुर्घटनामा परी तीन जनाको मृत्यु भएको छ। चौरजहारी नगरपालिका१३ का ४५ वर्षीय मस्तबहादुर ओली र सानीभेरी गाउँपालिका२ का सपना बुढाको १७ महिनाको छोरा प्रतीक बुढाको जिप दुर्घटनामा परी मृत्यु भएको हो भने सानीभेरी गाउँपालिका९ हासिवाङकी ६५ वर्षीया कमला खड्का मगरको मोटरसाइकलको ठक्करबाट मृत्यु भएको हो। खड्का मगरलाई सानीभेरी गाउँपालिका९ खारखोलास्थित मध्यपहाडी राजमार्गमा आइतबार साँझ अल्फाबेट नखुलेको ४२८८ नम्बरको मोटरसाइकले ठक्कर दिँदा घाइते भएका थिए। उनीलाई चौरजहारी अस्पतालले थप उपचारका लागि आइतबार नै प्रादेशिक अस्पताल सुर्खेत पठाएको र आज उनलाई मृत घोषणा गरेको जिल्ला प्रहरी कार्यालय रुकुमपश्चिमका सूचना अधिकारी एवं प्रहरी निरीक्षक विष्णुप्रसाद श्रेष्ठले जानकारी दिए। सोही ठाउँकै मोटरसाइकल चालक यमराज विष्टलाई प्रहरीले नियन्त्रणमा लिएर अनुसन्धान गरिरहेको जनाएको छ। आज जिप दुर्घटनामा गम्भीर घाइते भएका ओलीको उपचारका क्रममा चौरजहारी अस्पताल र सपना बुढाको १७ महिलाको छोरा प्रतीक बुढाको एम्बुलेन्समार्फत् थप उपचारका लागि सुर्खेत लैजाँदै गर्दा सल्यानको नेटा भन्ने ठाउँमा मृत्यु भएको थियो। घाइते भएका ६ जनाको मेडिकल कलेज कोहलपुर, चार जनाको प्रादेशिक अस्पताल सुर्खेत र सामान्य घाइते भएका नौजनाको चौरजहारी अस्पताल रुकुमपश्चिममा उपचार भइरहेको सूचना अधिकारी प्रहरी निरीक्षक श्रेष्ठले जानकारी दिए। बिहान चौरजहारी नगरपालिकाबाट जिल्ला सदरमुकाम खलङ्गा आउने क्रममा चौरजहारी८ गइरिजिउलामा लु१ज २२९७ नम्बरको जिप दुर्घटनामा परेको थियो। जिपमा सवार चालकसहित २२ जना घाइते भएका थिए। जिप मध्यपहाडी राजमार्गअन्तर्गत पर्ने गइरिजिउला सडक खडण्डबाट भेरी नदीमा खसेको थियो। दुर्घटनाका बारेमा थप अनुसन्धान भइरहेको जिल्ला प्रहरी कार्यालय रुकुम पश्चिमका प्रहरी प्रमुख प्रहरी नायब उपरीक्षक नमराज भट्टराईले जानकारी दिए।"
साउदीमा मनाइयो तिहार,साउदी अरेबिया : साउदीमा तिहार धुमधामका साथ मनाइएको छ। साउदीस्थित सिर्जना संस्कृति समूहले साउदीमा कार्यरत नेपालीहरूलाई मध्यनजर गरेर रियाद शहरमा देउसीभैलोसहित तिहार मनाएको हो। नेपाली कला संस्कृतिलाई जोगाउने उद्देश्यले आयोजना गरिएको कार्यक्रममा साउदीस्थित नेपाली राजदूत प्रवासमा नेपालीहरूलाई एकजुट गराएर नेपाली संस्कृति र पर्वको संरक्षण र पहिचान गरेकोमा आयोजकलाई धन्यवाद व्यक्त गरे। संस्थाका सल्लाहकार दीपक रेग्मीका अनुसार नेपालीहरूको महान चाड तिहारलाई मध्यनजर गर्दै प्रवासमा रहेर पनि आफ्नो धर्म संस्कृतिको जगेर्ना गर्नुपर्ने र संस्थाका मुख्य उद्देश्य प्रवासमा रहेका नेपालीभित्र लुकेका गला र कलालाई प्रोत्साहन गर्न यो कार्यक्रमको आयोजना गरिएको बताए। प्रवासमा दाजुभाइ तथा दिदी बहिनीहरू नभएकाले आफ्नै दिदीबहिनी र दाजुभाइ बनाएर टीका लगाइदिए भने आफ्नै माइती नहुनेले आफ्ना नजिकका नातेदार वा साथीका छोराछोरीबाट टीका थापेर तिहार मनाएका थिए। कार्यक्रममा स्थानीय कलाकारहरूले प्रस्तुति दिएका थिए। शुक्रबार दमाम लगायत जेद्दा शहरमा पनि मौलिकता झल्काउने तरिकाले भाइटीका सम्पन्न गरिएको छ।
मुस्ताङमा एक महिनामा भित्रिए ७९ हजार पर्यटक,"जोमसोम : मुस्ताङमा एक महिनामा ७९ हजारभन्दा बढी पर्यटक भित्रिएका छन्। जिल्ला प्रहरी कार्यालय मुस्ताङको तथ्यांकअनुसार कात्तिक महिनामा ७९ हजार ३७३ जना पर्यटक मुस्ताङ भित्रिएका हुन्। जसमध्ये आन्तरिक पर्यटक ७३ हजार ८७९ र बाह्य पर्यटक ५ हजार ५०४ जना रहेका छन्। मुस्ताङमा असोजदेखि मंसिरसम्म र फागुनदेखि जेठ महिनासम्म पर्यटकीय सिजन मानिन्छ। मुस्ताङ आएका पर्यटकले कोरला नाका, लोमान्थाङ दरबार, ढुम्बाताल र मार्फा गाउँको अवलोकन गरी फर्किने गरेका छन्।"
लागूऔषध कारोबारीलाई नियन्त्रणमा लिने क्रममा दुई प्रहरी घाइते,"विराटनगर : मोरङमा लागूऔषध कारोबारीलाई नियन्त्रणमा लिने क्रममा आइतबार साँझ दुई जना प्रहरी घाइते भएका छन्। नेपाल प्रहरीका हवल्दार र सहायक हवल्दार घाइते भएका हुन्। शंकास्पद अवस्थाको एउटा मोटरसाइकललाई रंगेलीकानेपोखरी भित्री सडकखण्डअन्तर्गत रंगेली नगरपालिका८ बेदमारी पुलबाट प्रहरीले नियन्त्रणमा लिन खोजेको थियो। दक्षिणबाट उत्तरतर्फ जाँदै गरेको अवस्थामा रोक्न खोज्दा मे २ प १३२९ नम्बरको मोटरसाइकल प्रहरीलाई छलेर साँझ ५:४० बजेतिर फरार भयो। त्यसलाई पछ्याउने क्रममा दुर्घटनामा परेर प्रहरी घाइते भएका हुन्। मोटरसाइकल लिएर फरार भएका लागूऔषध कारोबारीलाई पछ्याउने क्रममा प्रहरीको प्रदेश १०२०४१ प १०५५ नम्बरको मोटरसाइकल दुर्घटनामा परेको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार दुर्घटनामा परेर इलाका प्रहरी कार्यालय रंगेलीमा कार्यरत प्रहरी हवल्दार मनी तामाङ र सहायक हवल्दार धर्मध्वज कार्की घाइते भएका छन्। सहायक हवल्दार कार्की मोटरसाइकल चालक हुन्। सामान्य अवस्थाका दुवै घाइतेलाई उपचारका लागि रंगेली अस्पतालमा भर्ना गरिएको डीएसपी दाहालले बताए। उनका अनुसार दुर्घटनामा परेर मोटरसाइकलमा समेत सामान्य क्षति पुगेको छ। त्यस क्रममा प्रहरीले सुनसरीको इटहरी उपमहानगरपालिका३ का ३५ वर्षीय सविन खनाललाई नियन्त्रणमा लिएको छ। खनालको साथबाट लागूऔषध करिस्पास १ सय १९ ट्याब्लेट, नाइट्राभेट १ सय १५ ट्याब्लेट र स्कुट १८ बोतल बरामद भएको जानकारी डीएसपी दाहालले दिए। प्रहरीको प्रारम्भिक अनुसन्धानबाट खनालले लागूऔषध भारतदेखि खरिद गरेर ल्याएको पत्ता लागेको छ। उनी लागूऔषधको कारोबारमा संलग्न रहेको प्रहरीको भनाइ छ। प्रहरीका अनुसार खनाल लागूऔषधका सेवनकर्तासमेत हुन्। दाहालका अनुसार उनलाई इलाका प्रहरी कार्यालय रंगेलीको हिरासतमा राखेर थप अनुसन्धान सुरु गरिएको छ। खनालविरुद्ध लागूऔषध ऐनअन्तर्गतको मुद्दा चलाउने प्रहरीको तयारी छ।"
"एम्बुलेन्सको ठक्करबाट पैदलयात्रीको मृत्यु, पहिचान खुल्न बाँकी",विराटनगर : पूर्वपश्चिम राजमार्गअन्तर्गत मोरङको पथरीशनिश्चरे नगरपालिका१ मा एम्बुलेन्सको ठक्करबाट घाइते भएका पैदलयात्रीको सोमबार मृत्यु भएको छ। बिरामी बोकेर झापाबाट विराटनगरतर्फ आउँदै गरेको मे १ च १६५६ नम्बरको एम्बुलेन्सले आइतबार राति ९:१५ बजेतिर ठक्कर दिँदा अन्दाजी २५:२६ वर्षीय पुरुष गम्भीर घाइते भएका थिए। उनको उपचारका क्रममा विराटनगरको नोबेल शिक्षण अस्पतालमा सोमबार दिउँसो ४:२० बजेतिर मृत्यु भएको इलाका प्रहरी कार्यालय पथरीका डीएसपी गणेशबहादुर श्रेष्ठले बताए। उनका अनुसार मृतकको पहिचान खुल्न बाँकी छ। साथबाट परिचय खुल्ने कुनै कागजात फेला नपरेको र चिनजानका कोहीपनि सम्पर्कमा नआएकाले मृतकको पहिचान खुलाउन नसकिएको श्रेष्ठले बताए। दाहिने आँखा नभएका मृतकको पहिचानको प्रयास गर्दै घटनाको अनुसन्धान सुरु गरिएको उनको भनाइ छ। प्रहरीका अनुसार तीव्र गतिमा रहेको एम्बुलेन्सले सडक पार गर्दै गरेका पैदलयात्रीलाई ठक्कर दिएको थियो। अनियन्त्रित बनेको एम्बुलेन्सले लगत्तै प्रदेश १०३००१ प ५३८८ नम्बरको मोटरसाइकललाई ठक्कर दिएको थियो। दुर्घटनामा मोटरसाइकल चालक इलामको इलाम नगरपालिका५ का ३५ वर्षीय दावा शेर्पा घाइते भएका थिए। सामान्य अवस्थाका उनलाई उपचारका लागि पथरी अस्पताल भर्ना गरिएको थियो। दुर्घटनालगत्तै प्रहरीले एम्बुलेन्स चालक इलामको माई नगरपालिका४ का ५० वर्षीय विष्णुभक्त लिम्बूलाई नियन्त्रणमा लिएको छ। एम्बुलेन्स र मोटरसाइकल पनि प्रहरीको नियन्त्रणमा छ।
कालीगण्डकी र रिडी खोलामा तटबन्ध निर्माण हुँदै,"तानसेन : नेपालको चार धामका रूपमा परिचित रुरु क्षेत्रमा तटबन्ध निर्माण सुरु भएको छ। कालीगण्डकी र रिडी खोला नियन्त्रणका लागि तटबन्ध निर्माणको काम भइरहेको छ। रुरु क्षेत्रलाई नेपालकै प्रमुख तीर्थस्थलका रूपमा विकास गर्न लुम्बिनी प्रदेश सरकारले रुरु क्षेत्र गुरु योजना निर्माण गरी पहिलो चरणको काम हुँदै छ। लुम्बिनी प्रदेश सरकारले २०७६ सालमा गुरु योजना निर्माण गरी पहिलो चरणमा रिडी खोला र कालीगण्डकी नदीमा तटबन्ध निर्माणको काम सुरु गरेको थियो। रुरु क्षेत्र गुरुयोजना कार्यान्वयनका लागि ३ अर्ब बजेट लाग्ने उल्लेख गरिएको भए पनि पहिलो चरण तटबन्ध निर्माणको काम भइरहेको छ। यस वर्ष काम सम्पन्न गर्नका लागि पाल्पा, गुल्मी र स्याङ्जावासी सक्रिय भएर लागेका रुरु गाउँपालिका१ का वडाध्यक्ष नवराज विकले बताए। तटबन्ध गरेपछि गुल्मीतर्फ रडि बजार र पाल्पातर्फ ऋषि केशव मन्दिर तर्फको भूभाग सुरक्षित हुने छ। तटबन्धबाट करिब २ सय रोपनी जग्गा सुरक्षित हुनेछ। गुरुयोजनाको दोस्रो चरणमा दुवैतर्फ व्यवस्थित शवदहन स्थल, स्नान कक्ष, ऋषिकेशव मन्दिर क्षेत्रमा जग्गा अधिग्रहण गर्ने, नदी किनारमा विश्राम स्थल, भजन किर्तन गृह, धर्मशाला, मठ मन्दिरहरू निर्माण गर्ने कार्यक्रम रहेको छ। तेस्रो चरणमा कालीगण्डकी नदीमा ड्याम बाधेर ताल निर्माण गर्ने र नियमित रूपमा डुंगा सञ्चालन गर्ने योजना रहेको रुरु गायत्री मन्दिर व्यवस्थापन समितिका अध्यक्ष परशुराम भट्टराईले बताए। ३० महिनामा सक्ने गरी २०७७ जेठ ११ गते श्री शर्मा सगुन जेभीबुटवलले ३४ करोड २० लाख ६० हजार ६ सय ४४ रुपैयाँमा ठेक्का सम्झौता गरेको थियो। तर, हालसम्म ५० प्रतिशत भौतिक प्रगति र ४० प्रतिशत वित्तीय प्रगति भएको छ। हाल तटबन्धको लागत बढेर ५७ करोड ५६ लाख ५४ हजार पुगेको छ। गत कात्तिक ७ गते म्याद सकिएको थियो। वर्षाको कारण काम गर्न कठिन भएको भन्दै आउँदो असार मसान्तसम्मको म्याद थप गरिएको लुम्बिनी प्रदेश खानेपानी तथा सरसफाई डिभिजन कार्यालय पाल्पाका डिभिजन प्रमुख आविद हुसेन मिया ठकुराइले बताए। कोरोना, वर्षा तथा बजेट अभावका कारण समयमा नै काम नसकिएपछि लागत दोब्बर भएको छ। यो लुम्बिनी प्रदेश सरकारको गौरवको योजना हो।"
त्रिभुवन विमानस्थलबाट कोकिनसहित एक महिला पक्राउ,"काठमाडौं : त्रिभुवन अन्तर्राष्ट्रिय विमानस्थलबाट प्रहरीले कोकिनसहित आज एकजना भारतीय महिलालाई पक्राउ गरेको छ। पक्राउ पर्नेमा ३२ वर्षीया भारतीय नागरिक किम्रो साङ्गी रहेकी त्रिभुवन अन्तर्राष्ट्रिय विमानस्थलका सुरक्षा प्रमुख तथा प्रहरी नायब महानिरीक्षक अर्जुन चन्दले जानकारी दिए। उनले भने, 'पक्राउ परेकी निज महिला इथियोपियाबाट गएराति कतारको दोहा हुँदै आज काठमाडौं विमानस्थलमा ओर्लिएकी र काठमाडौंबाट भुटान जान लागेको अवस्थामा लागुऔषध नियन्त्रण ब्यूरोको टोलीलाई प्राप्त सूचनाअनुसार पक्राउ गरिएको हो।' पक्राउ परेकी निज महिलाका साथबाट लागु औषध नियन्त्रण ब्यूरोको टोलीले एक किलो नौ सय ७३ ग्राम कोकिन बरामद गरेको विमानस्थलका सुरक्षा प्रमुख तथा प्रहरी नायब महानिरीक्षक चन्दले बताए।"
गुलरिया नगरका निर्वाचित वडा सदस्यको निधन,"गुलरिया : बर्दियाको गुलरिया नगरपालिका३ का निर्वाचित वडा सदस्य दुर्गाप्रसाद यादवको निधन भएको छ। लामो समयदेखि ब्रेनट्यूमरबाट थलिएका यादवको आइतबार निधन भएको छ। साउन महिनामा असैह्य टाउको दुखेर भारतको लखनउ उपचारका क्रममा टाउकोमा ट्युमर पत्ता लागेको थियो। काठमाडौंमा गरिएको शल्यक्रिया असफल भएका उनको घरमै निधन भएको हो। यादवको सोमबार स्थानीय बनकटुवा गाउँमा अन्त्येष्टि गरिएको गुलरिया नगरपालिकाका प्रवक्ता एवं वडा नम्बर ६ का वडाध्यक्ष शुधांसु प्रकाश शर्माले बताए। यादवको निधनमा गुलरिया नगरपालिकाले गहिरो शोक र दुःख ब्यक्त गरेको छ। गुलरिया नगरपालिकाले यादवको निधन प्रति समवेदना प्रकट गर्दै सोमबार गुलरिया नगरपालिका कार्यालय र अन्तर्गतका सम्पूर्ण कार्यालय, शैक्षिक संस्थाहरूमा शोक बिदा दिएको प्रवक्ता शर्माले जानकारी दिए।"
भूकम्पपीडितका लागि १ अर्ब ४१ करोड रुपैयाँ निकासा,"काठमाडौं : सरकारले जाजरकोट, रुकुम (पश्चिम), बझाङ, बाजुरा र सल्यानका भूकम्पपीडितका लागि रकम निकासा गरेको छ। गृह मन्त्रालयले ती जिल्लाका भूकम्पपीडितका लागि कुल १ अर्ब ४१ करोड रुपैयाँ निकासा गरेको हो। राष्ट्रिय विपद् जोखिम न्यूनीकरण तथा व्यवस्थापन प्राधिकरणले भूकम्प प्रभावित लाभग्राहीहरूको अस्थायी आवास निर्माणको पहिलो किस्ता दिने प्रयोजनका लागि रकम निकासा गरिएको जनाएको छ। प्राधिकरणका अनुसार जाजरकोट र रुकुम पश्चिमका लागि ५०५० करोड, बझाङलाई २५ करोड, बाजुरालाई १४ करोड र सल्यानलाई २ करोड रुपैयाँ निकासा भएको छ। गत कात्तिक १७ गते जाजरकोटको रामीडाँडा केन्द्रविन्दु भएर ६४ म्याग्निच्युडको भूकम्पले गएको थियो। भूकम्पले जाजरकोट र रुकुम पश्चिममा सबैभन्दा बढी क्षति गरेको थियो। अहिले पनि त्यहाँका भूकम्पपीडित त्रिपालमूनि बसिरहेका छन्। जाजरकोटमा चिसोका कारण ११ जना भूकम्पपीडितको मृत्यु भइसकेको छ।"
सवारी दुर्घटनामा बर्दिवासका व्यवसायीको मृत्यु,"महोत्तरी : सिन्धुलीमा भएको सवारी दुर्घटनामा परी बर्दिवासका ४२ वर्षीय व्यवसायी श्याम चौधरीको मृत्यु भएको छ। सोमबार सिन्धुलीबाट बर्दिवासतर्फ आइरहेको समयमा सिन्धुलीको कमलामाई नगरपालिका८ मा वा ४ ख ५९४८ नम्बरको बसले ठक्कर दिँदा बर्दिवास नगरपालिका२, घर भएका व्यवसायी चौधरीको मृत्यु भएको हो। इलाका प्रहरी कार्यालय बर्दिवासका अनुसार चौधरीले चलाइराखेको ज ११ प ९१७२ नम्बरको मोटरसाइकललाई विपरीत दिशातर्फबाट धरानदेखि काठमाडौंतर्फ गइरहेको बसले ठक्कर दिएको थियो। गम्भीर घाइते अवस्थामा रहेको चौधरीको उपचारका लागि बर्दिवासस्थित सिटीकेयर अस्पताल ल्याउने क्रममा ज्यान गएको प्रहरी निरीक्षक इन्द्रजीत इटनीले जानकारी दिए। त्यस्तै मोटरसाइकलमा पछाडि सवार अरुणलाल कर्ण घाइते भएका छन्। उनको उपचार जनकपुरमा भइरहेको प्रहरी निरीक्षक इटनीले बताएका छन्। व्यवसायी चौधरीको मृत्यु भइसकेको र अर्का घाइते कर्णलाई थप उपचारका लागि जनकपुर पठाइएको बर्दिवास सिटी केयरका डा पवन अग्रवालले जानकारी दिए। कमलामाई शु सेन्टर बर्दिवासका सञ्चालकको मृत्युको खबरले मर्माहित भएका बर्दिवासका मेयर प्रल्हादकुमार क्षेत्री, बर्दिवास उद्योग वाणिज्य संघका अध्यक्ष विष्णुबहादुर खड्का लगायत अस्पताल पुगेका छन्।"
रसुवामा १२ तोला सुनसहित तीन जना पक्राउ,"काठमाडौं : रसुवामा १२ तोला सुनसहित तीन जना पक्राउ छन्। पक्राउ पर्नेमा आमाछोदिङ्मो गाउँपालिका१, हाकुका ४४ वर्षीय सिने वाङ्दी तामाङ, वडा नम्बर ५ चिलिमेकी १६ वर्षीया किशोरी लाक्पा बुटी तामाङ र वडा नम्बर ४ की २३ वर्षीय लक्ष्मी तामाङ पक्राउ परेका हुन्। उनीहरूलाई नेपाल प्रहरी, सशस्त्र प्रहरी र भन्सार कार्यालयको संयुक्त टोलीले रसुवागढी नाकाबाट आइतबार साँझ पक्राउ गरेको हो। बरामद गरिएको सुनको मूल्य १४ लाख ९१ हजार ६ सय ८२ रुपैयाँ रहेको छ। यस सम्बन्धमा आवश्यक अनुसन्धान भइरहेको जानकारी दिइएको छ ।"
माथिल्लो मैलुङमा पहिलो दिनै निराशा,काठमाडौं : माथिल्लो मैलुङ खोला जलविद्युतको सेयरमा पहिलो दिनै निराशा छाएको छ। पहिलो कारोबार खुलेको दिन सोमबार कम्पनीको मूल्य करिब १० प्रतिशतले घटेको हो। नेपाल स्टक एक्सचेन्ज (नेप्से) मा माथिल्लो मैलुङ खोलाको १ करोड कित्ता सेयर बिहीबार सूचीकृत भएको छ। पहिलो कारोबारका लागि नेप्सेले कम्पनीको सेयरको ओपनिङ रेन्ज प्रतिकित्ता ९६ रुपैयाँ १४ पैसा देखि २ सय ८८ रुपैयाँ ४२ पैसा तोकेकोमा पहिलो कारोबार २ सय ८८ रुपैयाँ ४० पैसामा खुलेको थियो। सोमबार कम्पनीको सेयर मूल्य प्रतिकित्ता २८ रुपैयाँ ८० पैसाले घटेर २ सय ५९ रुपैयाँ ६० पैसा कायम भएको छ। दिनभर माथिल्लो मैलुङको ३१ हजार ३ सय ७९ कित्तामा कारोबार भएको छ। कम्पनीको सेयर कारोबार एमएमकेजेएल संकेतमा भएको छ।
नेपाली कांग्रेस गुल्मीले दोस्रो जिल्ला सम्मेलन गर्ने,"गुल्मी : नेपाली कांग्रेस गुल्मीले आगामी मंसिर ९ र १० गते दोस्रो जिल्ला सम्मेलन गर्ने भएको छ। सोमबार पत्रकार भेटघाट कार्यक्रममा दोस्रो सम्मेलन गर्न लागेको जानकारी गराएको हो। मंसिर ९ गते जिल्लाको सदरमुकाम तम्घास स्थित चिदिचौर खेलमैदानमा नेपाली कांग्रेसका केन्द्रीय सभापति एवं पूर्व प्रधानमन्त्री शेरबहादुर देउवा, नेता डा शेखर कोइराला, महामन्त्रीद्वय गगन थापा र विश्वप्रकाश शर्मा, केन्द्रीय सदस्य डा चन्द्र भण्डारी , चन्द्र केसी, लुम्बिनी प्रदेश सभापति अमर सिंह पुन, लुम्बिनी प्रदेश उपसभापति भुवनप्रसाद श्रेष्ठ लगायतका नेताले सम्बोधन गर्ने दोस्रो जिल्ला सम्मेलन प्रचारप्रसार संयोजक छवि पाण्डेले जानकारी दिए। मंसिर १० गते हुने सम्मेलनको बन्दसत्रमा जिल्ला भित्रका १ हजार ७ सय ४६ जना क्षेत्रीय प्रतिनिधि सहभागी हुनेछन्। नेपाली कांग्रेस गुल्मीले सम्मेलनको तयारी तीव्र पारेको छ। यस पटकको सम्मेलन विगतभन्दा विशेष र फरक हुने नेपाली कांग्रेस गुल्मीका सभापति खिलध्वज पन्थीले जानकारी दिए।"
"स्याङ्जामा टयाक्टर दुर्घटना, चालक चौधरीको घटनास्थलमै मृत्यु",स्याङ्जा : टयाक्टर दुर्घटना हुँदा २८ वर्षीय रामहरि चौधरीको मृत्यु भएको छ। पुतलीबजार नगरपालिका १४ तोप्सेबाट लामागेतर्फ आउँदै गरेको ग १ त ४९८७ नम्बरको ट्याक्टर सोमबार बिहान भित्री सडक खण्डमा पल्टिँदा चालक चौधरीको घटनास्थलमै मृत्यु भएको प्रहरी नायब उपरीक्षक इन्द्रबहादुर रानाले जानकारी दिए। आज बिहान साढे ९ बजेको समयमा भएको उक्त दुर्घटनाका बारेमा थप अनुसन्धान जारी रहेको रानाले बताए। मृतक चालक दाङस्थित दंशीशरण गाउँपालिकाका हुन्।
"टिकटक प्रतिबन्धविरुद्धको रिट न्यायाधीश चुडालको इजलासमा, आजबाट सुनुवाई","काठमाडौं : सामाजिक सञ्जाल टिकटक प्रतिबन्ध गर्ने सरकारको निर्णयविरुद्ध सर्वोच्च अदालतमा परेको रिटमाथि आज प्रारम्भिक सुनुवाइ हुने भएको छ। टिकटक बन्ध गर्ने सरकारको निर्णय बदरको माग गर्दै शुक्रबार सर्वोच्चमा १० वटा रिटहरू दर्ता भएका छन्।छुट्टाछुट्टै परेका १० रिटको सुनुवाइ गर्न आज न्यायाधीश डा कुमार चुडालको इजलासमा तोकिएको छ। टिकटक बन्द गर्ने निर्णय नागरिकको विचार तथा अभिव्यक्ति स्वतन्त्रता हनन भएको भन्दै वरिष्ठ अधिवक्ता दिनेश त्रिपाठी, अधिवक्ता स्वागत नेपाल, अनन्तराज लुईटेल लगायतले सर्वोच्चमा रिट निवेदन दर्ता गराएका थिए। टिकटक बन्द गर्ने सरकारको निर्णय गैरकानुनी एवं गैर संवैधानिक,बदनियतपूर्ण एवं स्वेच्छाचारी भएको भन्दै कानुन व्यवसायीहरूले सो निर्णय बदर गरी टिकटकमा लगाइएको रोक तत्काल फुकाउन माग गरेका छन्। कार्त्तिक २७ गतेको मन्त्रिपरिषद बैठकले सामाजिक सञ्जाल टिकटक बन्द गर्ने निर्णय गरेको थियो। टिकटकबाट समाजमा विसंगति, विकृति र अराजकता फैलाएको भन्दै नेपालमा टिकटक बन्द गर्ने निर्णय सरकारले गरेको हो। टिकटक बन्द गर्ने सरकारको निर्णयसँगै पक्षविपक्षमा बहस हुँदै आएको छ। नेपाल दुरसञ्चार प्राधिकरणले टिकटक प्रयोग भएको पाइएमा खबर गर्न सूचना समेत जारी गरेको छ । प्राधिकरणले सरकारको निर्णय कार्यान्वयनका लागि सबै इन्टरनेट सेवा प्रदायक र मोबाइल सेवा प्रदायकलाई पत्र पठाएर टिकटक बन्द गर्न निर्देशन दिएको थियो ।"
"रुकुम पश्चिममा जीप दुर्घटना : २२ जना घाइते, ७ गम्भीर",जाजरकोट : रूकुम पश्चिमको खोलागाउँबाट खलंगातर्फ आइरहेको जीप दुर्घटना भएको छ। चौरजहारी नगरपालिका८ को गाइरीजिउलामा लु १ ज २२९७ नम्बर जीप दुर्घटना हुँदा जीपमा सवार २२ जना घाइते भएको चौरजहारी नगरपालिकाका निमित्त प्रमुख प्रशासकीय अधिकृत शेरप्रसाद ढकालले जानकारी दिए। उनका अनुसार सात जनाको अवस्था गम्भीर रहेको छ। जीप सडकबाट खसेर भेरी नदी नजिकै पुगेको छ। क्षमताभन्दा बढी यात्रु बोकेका कारण जीप दुर्घटना भएको हुन सक्ने अनुमान गरिएको छ। दुर्घटनाको थप विवरण आउन बाँकी रहेको जिल्ला प्रहरी प्रमुख डीएसपी नमराज भट्टराईले जानकारी दिए। सबै घाइतेहरूलाई चौरजहारी मिसन अस्पतालमा पुर्याइएको छ। प्रहरीका अनुसार घाइतेमध्ये ७ जनाको अवस्था गम्भीर रहेको प्रारम्भिक जानकारी प्राप्त भएको छ।
ट्रकले ठक्कर दिँदा मोटरसाइकलमा सवार दुई जनाको मृत्यु,बुटवल : सडक दुर्घटनामा परी बुटवलमा दुई जनाको घटनास्थलमै मृत्यु भएको छ। सोमबार तिलोत्तमाको ड्राइभर टोलमा ट्रकले ठक्कर दिँदा मोटरसाइकलमा सवार तिलोत्तमा नगरपालिकास्थित शंकरनगरका माधव देवकोटा र सोही ठाउँकी ४० वर्षीय यादा क्षेत्रीको मृत्यु भएको प्रहरीले जनाएको छ। पछाडिबाट आएको ना ६ ख ८१६१ नम्बरको ट्रकले लु ४९ प २२३० नम्बरको मोटरसाइकललाई ठक्कर दिएको स्थानीयबासीले बताए। मृत्यु भएका दुवै जना तिलोत्तमा उद्योग वाणिज्य संघलले मणिग्राममा आयोजना गरेको महोत्सव हेर्नका लागि जाँदै थिए। मृतक देवकोटा तिलोत्तमा सहकारीका अध्यक्ष समेत हुन्।
"दरबार स्क्वायरमा कात्तिक नाच सुरु, दोस्रो दिन बाथ प्याखँ (तस्बिर)","काठमाडौं : ललितपुरको दरबार स्क्वायरमा कात्तिक नाच सुरु भएको छ। कात्तिक नाचको दोस्रो दिन हिजो आइतबार बाथ: प्याखँ प्रस्तुत गरिएको थियो। मंगलबजारस्थित चार नारायण मन्दिरको कात्तिक डबलीमा तीन सय पुरानो कात्तिक नाचअन्तर्गत बाथ: प्याखँ प्रस्तुत गरिएको हो। सती जाने परम्परालाई नाचमा देखाइएको थियो। कात्तिक नाचको पहिलो दिन सुदामा प्याखँ, दोस्रो दिन बाथ प्याखँ प्रस्तुत गरिएको थियो। ९ दिनसम्म सञ्चालन हुने यो नाच पाटनको प्रसिद्ध नाच मानिन्छ। १६९७ मा गुरुद्वय हरिवंश उपाध्याय र विश्वनाथ उपाध्यायको सहयोगमा राजा सिद्धिनरसिंह मल्लले यो नाच सुरु गरेका हुन्। लोक नाटकमा ब्रह्मा, विष्णु र महेश्वरले मानव अवतार लिई धर्तीमा आई गरेका काम भूत, भविष्य र वर्तमानमा पर्ने असरबारे देखाइन्छ। यस्तो छ कथा : यो मूर्ख बनाउने ३ बाथ (बाथ अर्थात् चतुर व्यक्ति) को कथा हो। सुदूरपश्चिममा एकजना बिरामी पर्छन् र उनको रोग निको पार्न ब्राह्मण बोलाइन्छ। उनी त्यहाँ पुगेर बिरामीको बारेमा थाहा पाउँछन् र बिरामीको श्रीमतीले निको पार्न भन्छन् र केही औषधीहरू लेख्छन्। बदलामा ब्राह्मणले परिसमिकको रूपमा बाख्रा पाउँछ । घना जङ्गलबाट फर्कने क्रममा ब्राह्मणले एकैसाथ ३ वटा बाथ भेट्छन् । यहाँ मुख्य भाग आउँछ, तीनवटा बाथहरूले ब्राह्मणलाई यस्तो भ्रमपूर्ण तरिकाले बुझाउँछन् कि, जसले बोकालाई प्रसादको रूपमा पायो, त्यो बाख्रा हो कि कुकुर हो भनेर भ्रमित हुन्छ। कुकुरलाई प्रसादको रूपमा लिनु अधार्मिक व्यवहार हो। समाजले कुटपिट गरला सोचेर बाख्रालाई कुकुर सम्झेर छोडेर भाग्छ । ब्राह्मणलाई मुर्ख बनाएर आफ्नो विजयको सम्झनामा तीन बाठाहरूले छोडेको बाख्रा लिएर भिन्ड्यो पूजा (भीमसेन पूजा) गरेर खान्छ। खाइसकेपछि शि कायेगु (टाउकोका विभिन्न भाग खाने, मुख्य प्रसादका रूपमा लिने, उमेर अनुसारका अंगहरू मिलाइन्छ) आउँदा तीनै दाजुभाइले आफू जेठो भएकोमा विवाद गर्छन् । समदजु, गडाजु र बाथ किजा तीनै जना लडेर न्यायका लागि कृष्ण दरबार जान्छन् । त्यसपछि सबैभन्दा कान्छो र चतुर, बाथ किजाले शाही प्रतिनिधिलाई आफ्नो चतुर तरिकाले मनाउछ र ऊ जेठोको रूपमा प्रमाणित हुन्छ र शि प्राप्त गर्दछ।"
उदाउँदो सूर्यलाई अर्घ्य दिएर छठ पर्व समापन,"विराटनगर : उदाउँदो सूर्यलाई अर्घ्य दिएर आजबाट छठ पर्व विधिवत सम्पन्न भएको छ । उदाउँदो सूर्यलाई गाईको दूध सहितको अर्घ्य दिएपछि पर्व सम्पन्न भएको हो । छठपूजामा सूर्य भगवान र छठी मातालाई पूजापाठ र अर्घ्य दिनका लागि गहुँ वा चामलको पिठोबाट ठेकुवा, भुसवा, किसानबाट उत्पादित अदुवा र बेसारको हरियो बेर्ना, ज्यामिर, नरिवल, सुन्तला, केरा, स्याउ, पानीसिंगडा, सुथनी, उखु, सुन्तला, स्याउ, सुन्तला लगायतका फलफूल पनि चढाइएको छ। छठ पर्वको व्रत बसे दुःख र दरिद्रताबाट मुक्ति पाइने र सन्तान सुख प्राप्त हुने धार्मिक जनविश्वास रहिआएको छ । विशेष नियम र निष्ठासाथ मनाइने छठ पर्वका लागि नदी, पोखरी, कुवा, ईनार तथा जलाशयहरु सिंगारिएको थियो। कात्तिक शुक्ल षष्ठी र सप्तमीका दिन सूर्यलाई विशेष विधिपूर्वक अर्घ्य दिएर छठ पर्व मनाइन्छ ।"
चिसोले बिरामी पर्न थाले बाजुराका भूकम्पपीडित,"बाजुरा : भूकम्पका कारण घरबारविहीन बाजुराका भूकम्पपीडित चिसोले बिरामी पर्न थालेका छन्। पालमा बस्नुपर्ने बाध्यताले विशेषगरी वृद्धवृद्धा र बालबालिका चिसोबाट प्रभावित भएका छन्। खप्तड छेडेदह गाउँपालिका५ डोगडीकी ६२ वर्षीया साउने सार्की चिसो पालमा बस्दा बिरामीले थलिएका छन्। उनलाई चिसोले गर्दा टाउको दुख्ने, ज्वरो आउने, खोकी लाग्नेलगायतका समस्याले पिरोलिरहेको छ। सार्कीको १३ जनाको परिवार रहेकोमा कोही पालमा बस्छन् त कोही बाख्राको खोरमा बस्ने गरेका छन्। आफू दमको बिरामी भएकाले पनि चिसोले झनै समस्या निम्त्याएको उनले गुनासो गरे। पटकपटक भूकम्पको पराकम्प आइरहेकै छ। यसैले गर्दा त्रसित भएका स्थानीय सामान्य चर्किएका घरमा बस्न अझै सुरक्षित ठान्दैनन्। त्यसैले उनीहरूमध्ये अधिकांशको बास खुला आकाशम्ुनि नै रहेको छ। सामान्य पालभन्दा बाहेक अरु केही राहत नपाएको पीडितको गुनासो छ। चिसोमा लत्ताकपडा र खाद्यान्नमा निकै समस्या भएको पनि उनीहरूले बताए। सार्की जस्तै बाजुरामा धेरै भूकम्पपीडित बिरामीले थला पर्न थालेका छन्। सोही वडाकी दाँया सार्कीले बच्चा जन्माएको १९ दिन भएको छ। उनले आफू र बच्चाले न्यानो नपाएका कारण बिरामी भएको बताइन््। उठ्नै नसक्ने, टाउको दुख्ने र जन्मिएको बच्चालाई दूधसमेत खुवाउन नसकेको उनको दुखेसो छ। त्यस्तै वसन्तीदेवी सुनार नाबालक शिशुसहित पालमुनि बस्नुपरेकाले आफ्ना बच्चाहरू बिरामी हुन थालेको बताइन्। खप्तड छेडेदह गाउँपालिका५ की मनकला सार्कीले भनिन्, मैले अहिलेसम्म राहत पाएको छैन। घर भत्किएर तहसनहस भएपछि खुला आकाशमुनि नै बस्नुपरेको उनले बताइन्। कुनै पनि निकायबाट अहिलेसम्म पाललगायतका सामग्री नपाएको उनको गुनासो छ। सबै निकायलाई समस्या बताउँदा पनि कुनै पनि सहयोग उनले पाएकी छैनन्। बाजुरामा सबैभन्दा बढी क्षति खप्तड छेडेदह गाउँपालिकामा भएको छ। त्यहाँको ९ सय ८९ घरमा पूर्णरूपमा क्षति भएको भए पनि सबैलाई पाल व्यवस्थापन गर्न समस्या भएको गाउँपालिका अध्यक्ष दिलबहादुर रावतले बताए। केही संघ संस्थाहरूले थोरै थोरै राहत साम्रगी र पालहरू दिएका भए पनि यहाँँका नागरिकको आवश्यकताअनुसार दिन नसकिएको उनले बताए। घर भत्किएका नागरिकलाई सामान्य पालहरू दिएको भए पनि घर चर्किएका नागरिक भने खुला ठाउँमै बस्दै आएका र उनीहरूलाई केही पनि राहत दिन नसकेको अध्यक्ष रावतले बताए। गाउँपालिकामा धेरै घर भत्किएका छन् र नभत्किएका पनि पूरै चिराचिरा भएकाले बस्न लायक नभएको अध्यक्ष रावतको भनाइ छ। भूकम्पको परकम्पले बाजुराका ७ हजार १ सय ३० घरमा क्षति भएको जिल्ला प्रशासन कार्यालय बाजुराको तथ्याकंमा उल्लेख छ। बझाङमा असोज १६ गते मंगलबार दिउँसो गएको ६३ म्याग्निच्युडको भूकम्पपछि निरन्तर सानाठूला परकम्प जाने क्रम जारी छ। भूकम्पले बाजुरामा १३ सय ८३ घर पूर्णरूपमा क्षति भएका छन्। त्यस्तै आंशिक रूपमा ५ हजार २९ र ७ सय १८ जोखिममा परेका घरसहित गरेर ७ हजार १ सय ३० घरमा क्षति भएको जिल्ला प्रशासनको तथ्यांक छ। पूर्णरूपमा सबैभन्दा बढी क्षति खप्तड छेडेदह गाउँपालिकामा ९ सय ८९ घर, बडिमालिकामा १ सय १४, त्रिवेणीमा १ सय १०, बुढीगंगामा १ सय २६ र बुढिनन्दा नगरपालिका १७ घरमा पूर्णरूपमा क्षति भएको छ। गौमुल गाउँपालिका २५ घर र हिमाली गाउँपालिकामा २ घरमा पूर्ण क्षति भएको जिल्ला प्रशासन कार्यालय बाजुराले जनाएको छ।"
विपिन जोशीको पछिल्लो अवस्थाबारे यकिन गर्न सकिएको छैन,"दक्षिणी ईजरायलमा हमास समूहले आक्रमण गरी बन्धक बनाएर गाजातर्फ लगेकाहरुमध्येमा नेपाली विद्यार्थी विपिन जोशी पनि रहेको ईजरायल डिफेन्स फोर्सका प्रवक्ताले जानकारी दिएका छन्। काठमाडौं : विद्रोही हमास समूहको आक्रमणपछि बेपत्ता कञ्चनपुरको भीमदत्त नगरपालिका३ का विपिन जोशी प्यालेस्टाइनको गाजा क्षेत्रमा रहेको पुष्टि भएको छ। तर जोशीको पछिल्लो अवस्थाबारे यकिन गर्न नसकिएको इजरायलस्थित नेपाली राजदूतावासले जनाएको छ। राजदूतावास गत असोज २० गते दक्षिण इजरायलको किबुजअलुमिममा प्यालेस्टाइनी समूह हमासले आक्रमण गरी बन्धक बनाएर गाजातर्फ लगेकाहरूमध्ये जोशी पनि रहेको इजरायली डिफेन्स फोर्सलाई उद्धृत गर्दै दूतावासले उल्लेख गरेको छ। सुदूरपश्चिम विश्वविद्यालय कृषि विज्ञान सङ्कायमा अध्ययनरत जोशी लर्न एण्ड अर्नकार्यक्रमअन्तर्गत गत भदौ २७ गते इजरायल गएका थिए। सुदूरपश्चिम विश्वविद्यालयबाट उनीसहित ४९ विद्यार्थी त्यहाँ गएका थिए। गत असोज २० गते हमास समूहले इजरायलमाथि आक्रमण गर्दा १० नेपाली विद्यार्थीको ज्यान गएको थियो। विपिनलाई भने हमासले कब्जामा लिएको थियो। दूतावासबाट सोमबार जारी गरिएको विज्ञप्तिमा भनिएको छ,७ अक्टोबर २०२३ मा दक्षिणी ईजरायलमा हमास समूहले आक्रमण गरी बन्धक बनाएर गाजातर्फ लगेकाहरुमध्येमा नेपाली विद्यार्थी श्री विपिन जोशी पनि रहेको ईजरायल डिफेन्स फोर्सका प्रवक्ताले जानकारी दिएका छन्। तथापि, श्री जोशीको पछिल्लो अवस्थाबारे यकिन गर्न नसकिएको, निज हालसम्म पनि सम्पर्क विहिन नै रहेको र खोजी कार्य जारी रहेको व्यहोरा सम्बन्धित सबैलाई जानकारी गराइन्छ।"
जसले ट्याक्सीमा छुटेको गरगहना बुझाए,"काठमाडौं : रोशन बयलकोटीले उपत्यकामा ट्याक्सी चलाउँछन्। शनिबार दिउँसो उनको ट्याक्सीमा रामेछापकी संगीता तामाङ चढिन्। उनले काठमाडौंको जडीबुटीबाट जोरपाटीस्थित जम्मुडाँडासम्म जानको लागि ट्याक्सी रिजर्भ गरेकी थिइन्। ओर्लने क्रममा उनले सुनचाँदीका गरगहनासहितको झोला ट्याक्सीमै छुटाइन्। झोला सम्झँदा ट्याक्सी हिँडिसकेको थियो। उनले हत्तारिँदै ट्राफिक प्रहरीको हटलाइन नम्बर १०३ मा खबर गरिन्। काठमाडौं उपत्यका ट्राफिक प्रहरी कार्यालयका प्रवक्ता राजेन्द्रप्रसाद भट्टका अनुसार ७ तोला बराबरको सुनका गहना र ४ तोला बराबरको चाँदीका गहना ट्याक्सीमा छुटेको भन्दै ट्राफिक कार्यालयमा खबर आएको थियो। तामाङले लिखित निवेदन पनि दिएकी थिइन्। निवेदनका आधारमा उक्त ट्याक्सी र चालकको खोजी भइरहेको थियो। जडीबुटीबाट जोरपाटी जम्मुडाँडासम्म जाने क्रममा बा २ ज ३४५३ नम्बरको ट्याक्सीमा छुटेको गरगहना बोकेर ट्याक्सी चालक रोसन बयलकोटी स्वयं ट्राफिक प्रहरी वृत्त गौशालामा सम्पर्क गर्न आएका थिए। काठमाडौं उपत्यका ट्राफिक प्रहरी कार्यालयको खोजतलास शाखाका प्रहरी निरीक्षक विशाल सिंहले उक्त गरगहना आइतबार निज संगीता तामाङलाई हस्तान्तरण गरेका छन्। कार्यालयमा रहेको खोजतलास शाखाले सवारीसाधनमा छुटेका धनमाल प्राप्त निवेदनका आधारमा खोजी गरेर धनीलाई बुझाउँदै आएको छ। गत साउनदेखि हालसम्म एक सय ३३ जनाले दिएको निवेदनका आधारमा ९९ को धनमाल खोजी गरी ४० लाख ६ हजार ६ सय २५ रूपैयाँ मूल्य बराबरको सामान सम्बन्धित धनीलाई बुझाइसकेको छ। प्रवक्ता भट्ट भन्छन्, आफ्नो धनमालको सुरक्षा गर्न र सवारीसाधनमा सामान छुटेमा ट्राफिक प्रहरीको हटलाइन नम्बर १०३, प्रहरीको हटलाइन नम्बर १०० मा फोन गर्न तथा नजिकैको प्रहरी कार्यालयमा लिखित निवेदन बुझाउन अनुरोध छ।"
बजेट अभावमा बसपार्कको काम अलपत्र,"उदयपुर : उदयपुरको सदरमुकाम गाईघाटमा निर्माणाधीन प्रदेशकै नमुना बसपार्क योजना अलपत्र बनेको छ। सरकारले काम अनुसारको रकम समयमा भुक्तानी नगरेको भन्दै निर्माण कम्पनीले विगत तीन वर्षदेखि काम छाडेपछि त्रियुगा बसपार्क अलपत्र परेको हो। ०७७ पुस २९ गते (डेढ वर्ष)भित्र निर्माण सम्पन्न गर्ने गरी ०७६ असार ३१ गते सम्झौता भई सुरु भएको काम झण्डै चार वर्ष पुग्न लाग्दासमेत निर्माण सम्पन्न हुन सकेको छैन। निर्माणको रेखदेखको जिम्मा पाएको सघन सहरी विकास तथा भवन निर्माण आयोजना कार्यालय राजविराजका प्रमुख (डिई) प्रदीप सिंहका अनुसार हालसम्मको प्रगति विवरण ५५ प्रतिशत मात्र रहेको छ। निर्माण कम्पनी रमणआइएसएनबी जेवी जनकपुरले सरकारले समयमा भुक्तानी दिन नसकेको र कोभिडका कारण काममा ढिला भएको बताउँदै आएको छ। मूल्य अभिवृद्धि कर (भ्याट) सहित १४ करोड ७६ लाखमा सम्झौता भएको योजनाको हालसम्म करिब ४ करोड भुक्तानी भएको डिई सिंहले बताए। भौतिक प्रगति ५५ प्रतिशत हुँदा भुक्तानी ३२ प्रतिशत मात्र भएकाले ठेकेदारले काम गर्न ढिलासुस्ती गरेको हुन सक्ने उनको अनुमान छ। बाँकी २५ प्रतिशत रकम बजेट अभावका कारण दिन नसकिएको उनले बताए। काम गरेको रकम दिन नसक्दा पनि ताकेता गर्न अप्ठेरो भएको उनको भनाइ छ। डिई सिंहले सम्झौता अनुसारको मितिमा काम सम्पन्न नभएपछि पहिलोपटक १ वर्ष ७ महिनाको म्याद थपिएको बताए। उनका अनुसार ०८० असार मसान्तसम्मका लागि दोस्रोपटक थप गरिएको म्याद भित्र पनि निर्माण कार्य सम्पन्न हुन सकेको छैन। दोस्रो पटकसमेत निर्माण सम्पन्न नभएपछि योजना कार्यालयले तेस्रोपटक २०८१ असार ३० गतेभित्र सम्पन्न गर्ने गरी म्याद थपका लागि संशोधनबमोजिम पेश गरेको उनले बताए। निर्माणाधीन अवस्थामा नै सरकारले चालू आर्थिक वर्षको बजेट भाषणमा त्रियुगा बसपार्कलगायत देशभरका केही अधुरा योजनाहरू स्थानीय तहले पूरा गर्ने गरी बिउ पूँजी बजेट दिने व्यवस्था सरकारले गरेपछि योजना थप अन्योलेमा परेको छ। बजेट भाषणमा त्रियुगा नगरपालिकालार्ई २० लाख रुपैयाँँ दिने उल्लेख भएसँगै ठेकेदार र आयोजना कार्यालय अन्योलमा रहेकाले काम सुचारु गर्न समस्या भएको उनले बताए। गत असारको बजेट भाषणले बसपार्कको काम पुरा गर्न नगरपालिकालार्ई जिम्मा दिएपछि कार्यालयले गरिरहेको अधुरो योजना सञ्चालन गर्न कठिनाइ भएको डिई सिंहले बताए। सरकारको उक्त निर्णयको पुनर्विचार गर्न विभाग र मन्त्रालयलार्ई देशभरबाट अनुरोध भएको छ। तर, सरकारले सो निर्णय फिर्ता लिने कि नलिने भन्ने यकिन भइनसकेको डिई सिंहले बताए। हिमाली यातायात व्यवसायी कम्पनीका अध्यक्ष ओमभक्त मैनालीले सघन सहरी तथा भवन निर्माण आयोजनाको लापरबाहीले कार्य अधुरो भएको बताए। मैनालीले समयमा निर्माण सम्पन्न गर्नु योजना कार्यालयको भूमिका रहन्छ तर आज तीन वर्ष बितिसक्दासमेत सम्पन्न हुन सकेको छैन यसको जिम्वेवारी उसैले लिनु पर्ने बताए। निर्माणको काम समय र बस राख्ने ठाउँको काम नहुँदा बसपार्कमा पानी जमेर पोखरी भएको छ। खाल्डाखुल्डी भरेर सम्म बनाउनु पर्ने हो तर त्यसै छाडेका कारण राति र दिउँसो पानीमा गाडी राख्न बाध्य हुनु परेको उनको भनाइ छ। अर्कोतर्फ पानी जमेर त्यहाँँ लामखुट्टे, विषालु किरा सर्प बिच्छीलगायतका विषालु जीव उत्पन्न हुने र रोगब्याधले सताउने उनले बताए। मेयर बसन्तकुमार बस्नेतले जिल्ला बाहिरको ठेकेदार भएका कारण कतिपय अवस्थामा सम्पर्क गर्न र दबाब दिन गाह्रो भएको बताए। स्थानीय ठेकेदार भए तत्काल बोलाएर समस्याको समाधानतर्फ केन्द्रित हुने थियौं। उनले भने। मेयर बस्नेतले भने, ठेक्का सम्झौताबमोजिम ९ करोड रुपैयाँँ भुक्तानी गर्न बाँकी रहेको अवस्थामा योजना सम्पन्न गर्न सरकारले नगरपालिकालार्ई २० लाख उपलब्ध गराएको छ, उक्त रकमले केही नहुने भएकाले उही समयमा फिर्ता गरेका छौं, थप केही आएको छैन। उपमेयर महेश्वरी राईले त्रियुगा बसपार्क नगरपालिकाको गौरवको योजना भएकाले छिट्टै निर्माण सम्पन्न गर्न पहल सुरु गरिएको बताइन्।"
"भूकम्पबाट जोगिए, तर चिसोले लियो ११ को ज्यान","जाजरकोट : जाजरकोट भूकम्पमा ज्यान जोगाएका ११ जनाले चिसोलाई भने परास्त गर्न सकेनन्। कात्तिक १७ गते राति आएको भूकम्पबाट त जसोतसो जोगिए, तर यसपालिको हिउँद उनीहरूका लागि काल बनेर आयो। बितेको १० दिनमा जाजरकोटमै ११ दीर्घरोगी र वृद्धवृद्धाको ज्यान गयो। कारण हो, चिसोको बास। भूकम्पका कारण घरमा क्षति पुगेपछि हजारौं जाजरकोटवासी त्रिपालमा बस्दै आएका छन्। ज्यान गुमाउनेमा बारेकोट गाउँपालिका१, रामीडाँडाका ७० वर्षीय डुमे पुन, भेरी नगरपालिका२ का ८८ वर्षीय धुलेश्वर कार्की, बारेकोट गाउँपालिका४, जिरीका ७९ वर्षीय नरेन्द्रबहादुर सिंह नलगाड नगरपालिका४ का ७७ वर्षीय गोपालबहादुर रावल र ४८ वर्षीया पम्फा रावलले ज्यान गुमाएका छन्। चार जना दम रोगी हुन्। भने ४८ वर्षीया फोक्सोको दीर्घरोगी हुन्। यस्तै बारेकोट गाउँपालिका१, बयालाका ६० कर्णवीर विक, बारेकोट६, ताँसीका ५५ वर्षीय वीरबहादुर विक र जुनीचाँदे गाउँपालिका४, लुहादहकी ८९ वर्षीया सुगिली नेपालीको पनि निधन भएको छ। सुगली दमरोगी हुन् भने ६० वर्षीय र ५५ वर्षीय विकको ज्यान पखाला लागेर गएको हो। चिसोका कारण छेडागाड नगरपालिका१३, थानवाडाकी ५६ वर्षीया मनसरी कामी, भेरी४ का ५२ वर्षीय केशव भडेल र नलगाड८, टापुकी ७० वर्षीया विष्णुकुमारी खत्रीको पनि ज्यान गएको छ। दमरोगी कामी र कलेजोको सिरोसिस बिरामी भडेल चिसोले मृत्यु भएको बताइएको छ। भूकम्पबाट घाइते खत्रीको आइतबार निधन भएको हो। उनको स्थानीय मेडिकलमा औषधि गराइएको थियो। खत्रीलाई आइतबार उपचारमा लिने तयारी गर्दैगर्दा मृत्यु भएको वडाध्यक्ष तेजबहादुर सिंहले जानकारी दिए। गत कात्तिक २४ देखि हालसम्म उनीहरूको मृत्यु भएको सम्बन्धित स्थानीय तहले जानकारी दिएका छन्। भूकम्पपछि त्रिपालमुनिको बसाइँले गर्दा दीर्घरोगी र वृद्धवृद्धाको निधन भएको बारेकोट गाउँपालिकाका अध्यक्ष वीरबहादुर गिरीले बताए। त्रिपालमुनिको बसाइँले बालबालिका, सुत्केरी, दीर्घरोगी र वृद्धवृद्धा बढी प्रभावित भएका छन्। बालबालिका र वृद्धवृद्धामा श्वासप्रश्वाससम्बन्धी समस्या देखिन थालेको छ। धेरै वृद्धवृद्धालाई खोकी र दम बढेको छ भने बालबालिकालाई कोल्ड डाइरिया, निमोनियालगायतका समस्या देखिन थालेको बारेकोटको लिम्सास्थित आधारभूत अस्पतालका मेडिकल अधिकृत डा रोहित मिश्रले बताए। मिश्र भन्छन्, त्रिपालमुनिको बसाइँ थेग्न नसक्दा शारीरिक रूपमा कमजोर र दीर्घरोगीको ज्यान जान थालेको छ। बालबालिका, सुत्केरी र गर्भवतीलाई रुघाखोकी, ज्वरो, कोल्ड डायरियालगायतका समस्या देखिएको छ। दैनिक ५०६० जना बिरामी अस्पताल आउने गरेका छन्। जाजरकोटका प्रमुख जिल्ला अधिकारी सुरेश सुनारका अनुसार जोखिममा रहेकालाई चिसोबाट बचाउन न्यानो कपडाको व्यवस्था गर्न सम्बन्धित पालिकालाई आग्रह गरिएको छ। त्रिपालको बसाइँ र चिसोले गर्दा दम, श्वासप्रश्वास लगायतका दीर्घरोगीलाई थप समस्या भएको छ, उनले स्वीकार गरे। त्रिपालमा बसेकालाई चिसोले सताएको छ भने पोषिलो खानेकुराको अभावमा रोगप्रतिरक्षा शक्ति पनि कमजोर हुने र यस्तो बेलामा सामान्य रोगले समेत सताउने गरेको जिल्ला अस्पताल जाजरकोटमा कार्यरत डा समीक्षा मल्लले बताइन्। मल्लले झोलिलो खानेकुरा खान, पानी उमालेर खान र न्यानो भएर सल्लाह दिएकी छन्। भूकम्पले जाजरकोट र रुकुमका ६० हजार बढी परिवारलाई त्रिपालमा पुयाइए पनि आर्थिक रूपमा कमजोर वर्ग झन् प्रभावित भएका छन्। स्थानीय चिकित्सकले तत्काल त्रिपालबाट अस्थायी आवास टिनको घर वा खरको गोठमा सार्नुपर्ने सुझाव दिएका छन्। शनिबार जिल्ला विपद् व्यवस्थापन समितिको बैठकले मंसिर ७ गतेभित्र भत्किएका घरको विस्तृत विवरण संकलन गरेर तत्काल अस्थायी आवासको व्यवस्थाका लागि पहल गर्ने निर्णय गरेको थियो। विगत स्थानको विवरण संकलनमा ढिलाइले अस्थायी आवास निर्माण कार्यसमेत पछि सरेको छ। हालसम्म पुरिएका भग्नावशेषसमेत उत्खनन हुन सकेका छैनन्। जसकारण पुरिएका मालसामान लत्ताकपडा धनसम्पत्ति निकाल्न नसक्दा पीडितलाई झन् सास्ती भएको छ। यता जाजरकोटमा मृतकका परिवारले सरकारले घोषणा गरेको राहत पाउन सकेका छैनन्। प्रतिमृतक २ लाख रुपैयाँ दिने सरकारले निर्णय गरेर रकम निकासा गरे पनि जाजरकोटमा अझै वितरण गरिएको छैन।"
नारायणघाटमा उदाउँदो सूर्यलाई अर्घ्य दिँदै ब्रतालु,"चितवन : चितवनको नारायणघाटमा ब्रतालुहश्रले उदाउँदो सूर्यलाई अर्घ्य दिएका छन्। उनीहरुले उदाउँदो सूर्यलाई गाईको दूधसहितको अर्घ्य दिएपछि आजबाट पर्व समापन गरेका हुन्। नारायणी नदि किनारमा भक्तजनको ठूलो भीड लागेको थियो। छठपूजामा सूर्य भगवान र छठी मातालाई पूजापाठ र अर्घ्य दिनका लागि गहुँ वा चामलको पिठोबाट ठेकुवा, भुसवा, किसानबाट उत्पादित अदुवा र बेसारको हरियो बेर्ना, ज्यामिर, नरिवल, सुन्तला, केरा, स्याउ, पानीसिंगडा, सुथनी, उखु, सुन्तला, स्याउ, सुन्तला लगायतका फलफूल पनि चढाइएको छ। कात्तिक शुक्ल षष्ठी र सप्तमीका दिन सूर्यलाई विशेष विधिपूर्वक अर्घ्य दिएर छठ पर्व मनाइन्छ।"
उदाँउदो सूर्यलाई अर्घ दिएसँगै सकियो छठ,"वीरगन्ज : सोमबार बिहान उदाँउदो सूर्य भगवान र छठी मातालाई अर्घ दिएसंगै यसपालीको छठ पर्व विधिवत समापन भएको छ। कार्तिक शुक्लपक्षको सप्तमी तिथिका दिन आज बिहान वीरगञ्जका छठ घाटको जलाशयमा ब्रतालुहरुले उदाँउदो सूर्य भगवान र छठी मातालाई अर्घ दिएसँगै छठ पर्व विधिवत रुपमा समापन भएको हो। श्रद्धा, भक्ति र लोकआस्थाको चाड छठ पर्ब शुक्रबारदेखि विधिवत शुरु भएको थियो। सत्य र अहिंसा प्रति मानवको रुचि बढाउने र सबै जीवप्रति सहानुभूति राख्न अभिप्रेरित गर्ने महान् चाड छठ पर्ब कात्तिक शुक्लपक्षमा चार दिनसम्म मनाइन्छ। छठ पर्वको पहिलो दिनलाई नहाए खाएको दिन पनि भन्ने गरिन्छ। छठ पर्वको पहिलो दिन शुक्रबार छठका व्रतालुहरुले खोला, नाला, नदी, पोखरी , तलाउ लगायतका जलाशयमा नुहाइधुवाई गरेर शुद्ध भई लसुन र प्याज बेगरको चोखो शाकाहारी भोजन ग्रहण गरेका थिए। छठको दोश्रो दिन खरनागरि ब्रतालुहरुले ३६ घण्टे निर्जल ब्रत शुरु गरेका थिए। छठको तेस्रो दिन अर्थात षष्ठी तिथिमा आइतबार छठको मुख्य दिन ब्रतालुहरुले नदि, पोखरी , तलाउलगायतका जलाशयमा तयार पारिएको छठघाटमा पुगेर साँझ पख अस्ताउदो सूर्य भगवान र छठीमातालाई अर्घ दिएका थिए। सोमबार सप्तमी तिथीका दिन बिहान सूर्य उदाउनुभन्दा पहिले नै ब्रतालुहरु सुपली र ढकनीमा सजाएर राखिएको प्रसाद , फलफूल लिएर छठघाटको जलशायमा पसेर उदाउँदै गरेका सूर्य र छठीमातालाई अर्घ दिएका थिए। सुर्यलाइ अर्घ दिएपछि छठघाटमै ब्रतालु महिलाहरुले एक अर्काको नाकको टुप्पादेखि सिउँदो सम्ममा सिन्दुर लगाईदिन्छन्। त्यसपछि उनीहरु आ आफनो घर फर्किन्छन्। उदाउँदो सूर्यलाई अर्घ दिएपछि छठ पर्व विधिवत रुपमा समापन हुन्छ। यस दिनलाई परनावा पारनभन्ने चलन पनि छ।"
"गाडीको ठक्करबाट छठ बर्तालुको मृत्यु, ट्राफिक प्रहरी हवल्दार घाइते","मलङ्गवा : सर्लाहीको हरिवन नगरपालिका९, नोचामा आज बिहान गाडीले ठक्कर दिँदा एक छठ बर्तालु महिलाको मृत्यु भएको छ । पूर्वपश्चिम राजमार्गअन्तर्गत हरिवनको नोचामा गाडीले ठक्कर दिँदा स्थानीय ५२ वर्षीया लक्ष्मी पोखरेलको मृत्यु भएको जिल्ला प्रहरी कार्यालयका प्रहरी निरीक्षक सविण कार्कीले जानकारी दिए । नोचास्थित छठ घाटमा छठ पूजा गरेर घर फर्किंदै गरेका पोखरेललाई मधेस प्रदेश०३००१ ज ०३४२ नम्बरको गाडीले ठक्कर दिएको हो । महिलालाई ठक्कर दिइ चालक भाग्ने क्रममा सोही गाडीको ठक्करबाट सडक सुरक्षार्थ खटिएका ट्राफिक प्रहरी हवल्दार सुबोधकुमार यादव घाइते भएको प्रहरी निरीक्षक अनिलराज गिरीले जानकारी दिए । बायाँ खुट्टा भाँचिएका हवल्दार यादवलाई उपचारका लागि लालगढ अस्पताल लगिएको छ । सडक छेउमा रोकिराखेको बागमती प्रदेश०२०३८ प ०३११ नम्बरको मोटरसाइकललाई समेत सो ठक्कर दिएर क्षति पुर्याएको छ । चालकलाई इलाका प्रहरी कार्यालय हरिवनले नियन्त्रणमा लिएको छ । रासस"
उदाउँदो सूर्यलाई अर्घ्य अर्पण (फोटोफिचर),काठमाडौं : सोमबार बिहान उदाउँदो सूर्यलाई भोरुका अर्घ्य अर्पण गरेपछि छठपर्व सम्पन्न भएको छ। हिजोसाँझ अस्ताउँदो सूर्यलाई पूजाआराधना गरि सन्ध्या अर्घ्य अर्पण गरे झैँ आज बिहान थापाथलीको बागमती नदीको किनारमा पुगेर व्रतालुले अर्घ्य अर्पण गरेका हुन्। ब्रतालुहरु घाट (पूजास्थल) मा नै राति जाग्राम बसेका थिए। व्रत नबसेकाहरुले पनि उदाउँदो सूर्यको पूजा गरेका छन्। सत्य र अहिंसाप्रति मानवको रुचि बढाउने र सबै जीवप्रति सहानुभूति राख्न अभिप्रेरित गर्ने पर्वका रुपमा छठ मनाइन्छ। सूर्य र जलको शक्ति तथा महत्त्व झल्काउने यस पर्वमा सफा र चोखो हुनुपर्ने तथा शुद्ध खाने कुरा खानुपर्ने मान्यता छ। छठ पर्व मनाउनेहरूले पोखरीको डिल र नदीतटको सरसफाइ गरेर पूजास्थल बनाउँछन्।
बझाङमा भूकम्पको धक्का,"बझाङ : बझाङमा भूकम्पको धक्का महसुस गरिएको छ । आज बिहान ११ : ३७ बजे बझाङको तलकोट गाउँपालिका धमेना केन्द्रबिन्दु भएर ४५ रेक्टर स्केलको भुकम्प गएको भुकम्प मापन केन्द्र सुर्खेतले जनाएको छ । पटक पटकको पराकम्पबाट त्रसित स्थानीयहरु आज पनि भूकम्पको त्रासले खुल्ला चौरमा निस्किएका छन् । बझाङ लगायत पश्चिम नेपालका जिल्लाहरुमा गत असोज १६ गते गएको भुकम्पपछि निरन्तर पराकम्प गइरहेका छन् । भूकम्पका कारण घरबारविहीन बाजुराका भूकम्पपीडित चिसोले बिरामी पर्न थालेका छन्। पालमा बस्नुपर्ने बाध्यताले विशेषगरी वृद्धवृद्धा र बालबालिका चिसोबाट प्रभावित भएका छन्। बाजुरामा सबैभन्दा बढी क्षति खप्तड छेडेदह गाउँपालिकामा भएको छ। त्यहाँको ९ सय ८९ घरमा पूर्णरूपमा क्षति भएको भए पनि सबैलाई पाल व्यवस्थापन गर्न समस्या भएको गाउँपालिका अध्यक्ष दिलबहादुर रावतले बताए। केही संघ संस्थाहरूले थोरै थोरै राहत साम्रगी र पालहरू दिएका भए पनि यहाँँका नागरिकको आवश्यकताअनुसार दिन नसकिएको उनले बताए। घर भत्किएका नागरिकलाई सामान्य पालहरू दिएको भए पनि घर चर्किएका नागरिक भने खुला ठाउँमै बस्दै आएका र उनीहरूलाई केही पनि राहत दिन नसकेको अध्यक्ष रावतले बताए। गाउँपालिकामा धेरै घर भत्किएका छन् र नभत्किएका पनि पूरै चिराचिरा भएकाले बस्न लायक नभएको अध्यक्ष रावतको भनाइ छ। भूकम्पको परकम्पले बाजुराका ७ हजार १ सय ३० घरमा क्षति भएको जिल्ला प्रशासन कार्यालय बाजुराको तथ्याकंमा उल्लेख छ। बझाङमा असोज १६ गते मंगलबार दिउँसो गएको ६३ म्याग्निच्युडको भूकम्पपछि निरन्तर सानाठूला परकम्प जाने क्रम जारी छ। भूकम्पले बाजुरामा १३ सय ८३ घर पूर्णरूपमा क्षति भएका छन्। त्यस्तै आंशिक रूपमा ५ हजार २९ र ७ सय १८ जोखिममा परेका घरसहित गरेर ७ हजार १ सय ३० घरमा क्षति भएको जिल्ला प्रशासनको तथ्यांक छ। पूर्णरूपमा सबैभन्दा बढी क्षति खप्तड छेडेदह गाउँपालिकामा ९ सय ८९ घर, बडिमालिकामा १ सय १४, त्रिवेणीमा १ सय १०, बुढीगंगामा १ सय २६ र बुढिनन्दा नगरपालिका १७ घरमा पूर्णरूपमा क्षति भएको छ। गौमुल गाउँपालिका २५ घर र हिमाली गाउँपालिकामा २ घरमा पूर्ण क्षति भएको जिल्ला प्रशासन कार्यालय बाजुराले जनाएको छ।"

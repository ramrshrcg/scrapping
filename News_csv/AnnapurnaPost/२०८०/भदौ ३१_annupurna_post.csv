शीर्षक,विवरण
बक्यौताको बोझ,"डेडिकेटेड लाइन पाएका ठूला उपभोक्ताहरूबाट महसुल लिन नसक्नु ठूलालाई चैन र सानालाई ऐनको व्यवहार प्राधिकरणबाट हुनु हो। झन् प्रधानमन्त्री पुष्पकमल दाहालले बक्यौता उठाउने विषयलाई स्थगित गर्न दिएको निर्देशन कुशासनको द्योतक हो। नेपाल विद्युत् प्राधिकरणले भारतमा बिजुली निर्यात गरेको खबरले सुखद सञ्चार गरे पनि भित्री तथ्य त्यति सुखद छैन। कारण के भने प्राधिकरणले जति रुपैयाँको बिजुली भारतलाई बेचेको छ, त्यसको झन्डै दोब्बरको आयात गरेको छ। गत आवमा प्राधिकरणले १० अर्ब ४५ करोड रुपैयाँको बिजुली बेच्दा १९ अर्ब ४४ करोड रुपैयाँको आयात गरेको थियो। त्यो पनि भारतले नेपाललाई दिने मूल्य निकै कम छ, र उसले भने नेपाललाई महँगोमा बेच्छ। चामलसँग पिठो साटासाटको काइदामा छ नेपालभारतको बिजुली व्यापार। तर, भ्रमित हुँदै रमाउन वा आत्मरतिमा खुसी हुन खासगरी नेपाली नेता अभिशप्त छन्। गत आर्थिक वर्ष प्राधिकरण १२ अर्ब ३३ करोड नाफा गरेको सार्वजनिक भएको छ। तर, त्यसभित्र केही तथ्य छिपेको छ। त्यो के भने प्राधिकरणले उठाउनुपर्ने बक्यौताको हिसाब एकातिर राखेर नाफाको चार्ट अर्काेतिरबाट मात्रै सार्वजनिक गरिएको हो। प्राधिकरणको ४७ अर्ब बक्यौता छ। त्यो भनेको उद्योग व्यवसायबाट उठाउन बाँकी महसुल हो। ४७ मध्येको ठूलो हिस्सा उद्योगधन्दाको भए पनि ८ अर्बचाहिँ घरायसी ग्राहकको हो। बिजुली बाले वा प्रयोग गरेबापतको महसुल उठाउने समस्यालाई कार्पेटमुनि बिच्छ्याएर प्राधिकरणले विद्युत् निर्यात र नाफाका कुरा गर्नु भनेको भ्रमकै खेती गर्नु हो। उठेको महसुल भुक्तानी ६० दिनभित्र गर्नुपर्ने प्राधिकरणकै विनियमावलीमा व्यवस्था छ। सोहीअनुसार घरायसी उपभोक्ताले महसुल नतिरे प्राधिकरणले बिजुलीको लाइन काटिहाल्छ। डेडिकेटेड लाइन पाएका ठूला उपभोक्ताहरूबाट महसुल लिन नसक्नु ठूलालाई चैन र सानालाई ऐनको व्यवहार प्राधिकरणबाट हुनु हो। झन् प्रधानमन्त्री पुष्पकमल दाहालले बक्यौता उठाउने विषयलाई स्थगित गर्न दिएको निर्देशन कुशासनको द्योतक हो। हुकुमी शैली हो। प्राधिकरणले नियमानुसारै दिएको छुटबिल तिर्न आनाकानी गर्नुहुँदैन। उद्योगीले प्रयोग गरेको बिजुलीको महसुल तिर्न छाडेर राजनीतिक पहुँच खोज्नु प्राधिकरणमाथि होइन, राज्यमाथि नै घातको जमर्काे हो। हो, प्रधानमन्त्री स्वयंले राज्यलाई हानि हुने गरी निर्देशन दिनु कदापि न्यायोचित होइन। महागैरजिम्मेवार कर्म हो। धमाधम बिजुली उत्पादन बढेको अवस्थामा उपभोक्ता र खपत वृद्धि गर्ने चुनौती एकातिर छँदैछ, त्यसमाथि बक्यौताको बोझ पनि थपिनु दुर्भाग्य हो। प्राधिकरण नेतृत्व सस्तो लोकप्रियता छोडेर यस्ता गम्भीर समस्या सम्बोधनतिर लाग्नुपर्छ।"
अर्घाखाँचीमा ६६ करोड बजेट फ्रिज,सन्धिखर्क : अर्घाखाँची जिल्लामा संघीय तथा प्रदेश सरकारबाट प्राप्त भएको पुँजीगत र चालूतर्फको ६५ करोड रुपैयाँभन्दा बढी बजेट फ्रिज भएको छ। आर्थिक वर्ष २०७९०८० मा अर्घाखाँची जिल्लामा संघीय तथा प्रदेश सरकारको पुँजीगत र चालूतर्फको विनियोजित बजेटमध्ये ६५ करोड ९९ लाख ९३ हजार रुपैयाँफ्रिज भएको कोष तथा लेखा नियन्त्रण कार्यालय अर्घाखाँचीका कोष नियन्त्रक राजु पाण्डेले बताए। नियन्त्रण कार्यालय अर्घाखाँचीका अनुसार आर्थिक वर्ष २०७९०८० मा प्रदेश सरकारको पुँजीगत तर्फको १ अर्ब ३३ करोड ६५ लाख ८९ हजार विनियोजित बजेटमध्ये २० करोड ५६ लाख ६२ हजार रुपैयाँ बजेट फ्रिज भएको हो। चालूतर्फ ६५ करोड ५३ लाख २१ हजार रुपैयाँँ विनियोजित बजेटमध्ये १३ करोड २ लाख ७६ हजार रुपैयाँ बजेट फ्रिज भएको छ। यस्तै संघीय सरकारको चालूतर्फको ५ अर्ब ३९ करोड २१ लाख ६५ हजार रुपैयाँँ विनियोजित बजेटमध्ये १८ करोड ५३ लाख ७५ हजार रुपैयाँ बजेट फ्रिज भएको छ।
राजधानीमै सामूहिक हत्या कसरी भयो ?,"काठमाडौं : दोलखा कालिञ्चोक८ की ७६ वर्षीया सुभद्रा भुजेल कुसेऔंसीमा गोकर्णमा पितृतर्पण गर्न भदौ २६ गते काठमाडौं आइन्। बालुवाटारमा पसल गरी बसेका छोरा गणेश भुजेलको डेरामा बसिन्। २८ गते पितृतर्पण कार्य सम्पन्न गरिन्। शनिबार घर फर्किने उनको योजना थियो। त्यसैकारण शुक्रबार गैरीगाउँ तीनकुनेमा बस्दै आएका जेठा छोरा कुमारको डेरामा पुगिन्। किनभने, गैरीगाउँबाट दोलखाका लागि बस चढ्न पनि सहज हुन्थ्यो। जेठा छोरा कुमार र बुहारी गैरीगाउँस्थित दिव्य सःमिल अर्थात् काठ उद्योगमा काम गर्थे। त्यहीँ डेरा थियो। आमा सुभद्राले राति जेठो छोराबुहारीको डेरामा बास बसेर बिहानै गाउँ फर्किने सोच बनाएकी थिइन्। तर, त्यही राति सुभद्रासहित छोरा र बुहारीको सामूहिक हत्या भयो। उहाँ (सुभद्रा) को शनिबार घर फकिर्ने तयारी थियो, सःमिल सञ्चालक बालकृष्ण सिवाकोटीले भने, तर राति नै जेठो छोराबुहारीसहित उहाँको पनि हत्या भएछ। काठमिलभित्र अर्का एकजनाको पनि हत्या भएको अवस्थामा शव फेला परेको छ। दिव्य सःमिल एन्ड काठ उद्योग दोलखा कालिञ्चोकका व्यवसायी बालकृष्ण सिवाकोटीको हो। उनले काठ मिलमा सुरक्षागार्डको रूपमा काम गर्न आफ्नै गाउँका कुमार भुजेललाई राखेका थिए। कुमारले काम गरेको २२ वर्ष भएको सिवाकोटीले बताए । पछि उनकी श्रीमतीले पनि त्यहाँ काम गर्न थालिन्।  दिव्य सःमिल एन्ड काठ उद्योगमा शनिबार दिउँसै ताला लाग्यो। उद्योगभित्र र बाहिर प्रहरी टोली तैनाथ थिए। जहाँ शुक्रबार मध्य रातमा एकै परिवारका तीनसहित चार जनाको सामूहिक हत्या भएको थियो। टाउको, घाँटी, शरीरमा धारिलो हतियार प्रहार गरेर निर्मम हत्या गरिएको थियो। परिवार गुमाएका आफन्त मात्रै होइन्, उद्योगमा रहेका कुकुर पनि अस्वाभाविक व्यवहार देखाइरहेका थिए। शनिबार दिउँसो पुग्दा उद्योगको गेट बाहिर कुकुरले आफ्ना मालिक र मालिक्नी खोजिरहेका थिए। घरी सडकमा त घरी उद्योगभित्र कुकुर दौडिरहेका थिए। मारिएका चारै जनाको शव पोस्टमार्टमका लागि शनिबार प्रहरीले त्रिवि शिक्षण अस्पताल, महाराजगन्ज लगेको छ। हत्या आरोपमा एक पक्राउ प्रहरीले हत्या गरेको आशंकामा काठमाडौं महानगरपालिका३२ तीनकुने बस्ने २८ वर्षीय दीपेन्द्र राईलाई नियन्त्रणमा लिएको छ। दीपेन्द्रका बुबा पनि यसअघि त्यही काठ मिलमा काम गर्थे। प्रहरीका अनुसार घटनापश्चात् दीपेन्द्र मध्यरातमा ट्याक्सी चढेर तीनकुने प्रहरी वृत्तमा पुगेका थिए। उपत्यका प्रहरी कार्यालय रानीपोखरीका प्रहरी वरिष्ठ उपरीक्षक एवं प्रवक्ता दिनेशराज मैनालीअनुसार मिलमा सुरक्षा गार्डको रूपमा काम गर्ने ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा सुभद्रा भुजेल र मोरङ बेलवारीका २० वर्षीय नवीन राईको हत्या भएको हो। प्रवक्ता दिनेशराज मैनाली भन्छन्, मृतको टाउको र शरीरको विभिन्न भागमा धारिलो हतियारको चोट छ। सामूहिक हत्या प्रकरणको अनुसन्धान गर्न तालिमप्राप्त कुकुर पनि परिचालन गरिएका छन्। काठमाडौं उपत्यका प्रहरी कार्यालय, काठमाडौं उपत्यका अपराध अनुसन्धान कार्यालय र जिल्ला प्रहरी परिसर काठमाडौंको टोलीले घटनाको अनुसन्धान सुरु गरेको छ। उक्त घटनाको अनुसन्धानका लागि एक जनालाई पक्राउ गरिएको छ, मैनाली भन्छन्, तर घटना के कारणले भयो खुल्न सकेको छैन। अन्य केहीलाई पनि अनुसन्धानका लागि नियन्त्रणमा लिएको बताइए पनि त्यस विषयमा प्रहरीले केही खुलाएको छैन। हतियार बरामत प्रहरीले हत्यामा प्रयोग भएको हतियार बरामद गरेको छ। उपत्यका अपराध अनुसन्धान कार्यालय र जिल्ला प्रहरी परिसर, टेकुको टोलीले घटना भएको स्थानमा हत्यामा प्रयोग भएको खुकुरी र अर्को एक धारिलो हतियार बरामद गरेको प्रहरी स्रोतले बतायो। हतियारमा खुकुरी र चुलेसी जस्तो घरमा प्रयोग भएको घरेलु हतियार छन्। शुक्रबार राति ११ः५५ बजे तीनकुनेस्थित दिव्य सःमिलमा चार जनाको हत्या भएको सूचना प्रहरीले पाएको थियो। परिवारसँग समन्वय नगरी शव उठाइएको आरोप सामूहिक हत्या घटनामा प्रहरीले समन्वय नगरेको आफन्तले गुनासो गरेका छन्। हत्या भएको जानकारी पाएपछि प्रहरी घटनास्थलमा शुक्रबार बिहानै आए पनि आफन्तसँग समन्वय नगरी शव उठाएको उनीहरूको भनाइ छ। मृतकका एक आफन्तले भने, घटना भएको जानकारी पाउनेबित्तिकै हामी घटनास्थल पुग्यौं। प्रहरीले तीनकुनेमा गएर उजुरी दिनुभन्यो। कागज सिफारिस लिएर आउनु अनि मात्र हेर्न मिल्छ भन्यो। कागज पनि केही पाइएन, यता हामीसँग समन्वय नै नगरी हतारहतार शव उठाएर अस्पताल पठाइयो। अनुसन्धानका लागि समिति गठनसामूहिक हत्याकाण्डको छानबिनका लागि प्रहरी अधिकृत सम्मिलित अनुसन्धान समिति गठन गरिएको छ। काठमाडौं उपत्यका अपराध अनुसन्धान कार्यालयका प्रहरी वरिष्ठ उपरीक्षक सोमेन्द्र सिंह राठौरको संयोजकत्वमा ५ सदस्यीय अनुसन्धान समिति गठन गरिएको हो। काठमाडौं उपत्यका प्रहरी कार्यालयका प्रहरी अतिरिक्त महानिरीक्षक दीपक थापाका अनुसार अनुसन्धान समितिका सदस्यमा जिल्ला प्रहरी परिसर काठमाडौंका प्रहरी नायव उपरीक्षक हरि खतिवडा, काठमाडौं उपत्यका प्रहरी कार्यालय, रानीपोखरी प्रहरी नायव उपरीक्षक सुवास खड्का, काठमाडौं उपत्यका अपराध अनुसन्धान कार्यालय मीनभवनका प्रहरी नायव उपरीक्षक सुरक्षा केसी र प्रहरी वृत्त, नयाँ बानेश्वरका प्रहरी निरीक्षक वीरेन्द्र केसी छन्। घटनाबारे गहन अनुसन्धान गरेर यथाशीघ्र प्रतिवेदन बुझाउन समितिलाई निर्देशन दिइएको छ। अपराध अनुसन्धानका विविध विधिकोे अधिकतम प्रयोग गरी सूक्ष्म तवरले अनुसन्धान गरी यथाशीघ्र प्रतिवेदन पेस गर्न हुन अनुरोध गरिएको छ, प्रहरी अतिरिक्त महानिरीक्षक थापाले भने। राजधानीमै सामूहिक हत्या कसरी भयो ? राजधानीको अति व्यस्त ठाउँमा चार जनाको हत्या हुँदा पनि प्रहरीले सुइको नपाउनु गम्भीर भएको गैरीगाउँवासी बताउँछन्। गैरीगाउँकी ६० वर्षीया पवित्रा खड्काले मर्निङ वाक गरेर फर्केपछि सामूहिक हत्या घटना थाहा पाएकी थिइन्। मैले बिहानै ८ बजेतिर चार जना मान्छे मारेको थाहा पाए। हतारिएर सःमिल आएपछि मानिसहरूको ठूलो भीड लागेको थियो, उनले भनिन्, मान्छे मारेको हल्ला एकाबिहानै एक अर्काबाट गाउँभरि फैलिएको थियो। मान्छेहरू घटना स्थलतर्फ दौडिएका थिए। उनका अनुसार चारै जनाको हत्या हुँदा पनि प्रहरीले थाहा पाएन। मध्यरातमा हत्या भएकाले स्थानीयले पनि थाहा पाउन नसकेको उनले बताइन्। राजधानीमा मध्यरातमै अपराधका घटनाहरू हुने गरेको पवित्रा बताउँछिन्। मालसामान चोर्न र व्यक्ति हत्या गर्न अपराधीहरूले रातिको १२ देखि १ बजेको समयलाई रोज्छन्। यो बेला मान्छे मस्त निदाएका हुन्छन्, उनी भन्छिन्, तर, यो बेला प्रहरी चनाखो बन्नुपर्ने हो। प्रहरीले नै ध्यान दिन नसकेको देखियो। घटना स्थलमा भेटिएकी पवित्रा भन्छिन्, दर्दनाक घटना हेरेर दुःख लाग्यो। मन रोयो। यहाँ हामी सुरक्षित छैनौं। असुरक्षा बढ्दै गएको यो ज्वलन्त उदाहरण हो। गैरीगाउँमा यसअघि छिटफुट घटना भए पनि यत्रो ठूलो घटना भएको थिएन। स्थानीयवासी भन्दै थिए, हे प्रभु, यो के दिन देख्नु परेको हामीलाई। अब हामी सुरक्षित छैनौं। चारचार जनाको ज्यान लिने पापीहरूलाई फाँसी दिनुपर्छ। सिनामंगल बस्ने ६५ वर्षीय दीपक थापा भन्छन्, चार जनाको हत्या भएको घटना यस क्षेत्रको ठूलो घटना हो। हामीले यत्रो अपराध भएको पहिलो घटना सुन्दै छौं। उनी भन्छन्, काठमाडौंको चोकैपच्छिे पुलिसप्रशासन छ। सीसी क्यामरा छ। यत्रो ठूलो घटना हुँदा ? उनीहरूको नजर कहाँ हरायो ? हत्याको घटना एकाबिहानै सुन्दा धेरै दुःख लागेको उनीले सुनाइन्। गाउँमा घटनाहरू हुँदा स्थानीयले प्रहरीलाई फोन गर्दा पनि समयमा नआउने गरेको स्थानीयहरूले गुनासो गरेका छन्। टोलमा कुनै घटना भयो भनेर हामीले प्रहरीलाई फोन गर्छौं। तर, समयमा पुलिस आइपुग्दैन, थापा भन्छन्, काठमाडौंको ठाउँ बसेर के गर्नु ? अपराधी भागेर कहाँ पुगिसकेका हुन्छन्। घटना भएपछि प्रहरी आइपुग्छन्। घटना स्थलमा भेटिएकी सुकुम्बासी बस्तीकी पविला परियार घटना सुनेर चकित भएको बताइन्। यहाँ बसेको धेरै भयो। मैले यत्रो ठूलो हत्याको ठूलो घटना सुनेको पहिलोपटक हो, उनी भन्छिन्, सरकारमा बस्ने सबै मान्छे काठमाडौंमा बस्छन्। प्रहरीका ठूला हाकिम पनि यही बस्छन्। सरकार पनि त यहीबाट सञ्चालन हुन्छ। अनि यही ठाउँ यत्रो असुरक्षा किन ? सहरमै असुरक्षा छ भने गाउँको अवस्था कस्तो होला ? भन्दै शान्ति टोलकी ३६ वर्षीय शान्ति नेपालीले प्रश्न गरिन्। घटना भएको ठाउँनजिकै प्रहरी बस्छन्। अनि यो ठाउँमै यस्तो घटना हुन्छन् ? सोच्न सक्दैनौं हामी, उनी भन्छिन्, ठाउँका ठाउँ चारचार जना मारिदा गाउँघर, विकट ठाउँ, जहाँ कोही नभएको ठाउँमा कस्तो होला प्रहरी सुरक्षा ?"
पुँजी बजारमा दीर्घकालीन स्थायित्व ल्याउन जोड,"काठमाडौं : सरोकारवालाहरूले नेपालको धितोपत्र बजारमा दीर्घकालीन स्थायित्वमा जोड दिएका छन्। धितोपत्र बजारको नियामक नेपाल धितोपत्र बोर्ड तथा सरोकारवालाहरू बजार, लगानीकर्ता र ब्रोकरहरूले नयाँ औजार तथा विकल्पको अभ्यास र नीतिगत सुधारमार्फत् बजारलार्ई परिपक्व बनाउन सकिने बताएका हुन्। नेपाल आर्थिक पत्रकार संघ (नाफिज)ले आयोजना गरेको आर्थिक मन्दिमा पुँजीबजारः सम्भावना र चुनौती विषयक अन्तरक्रिया कार्यक्रममा बोल्दै नेपाल धितोपत्र बोर्डका अध्यक्ष रमेशकुमार हमालले केही सातामै मार्जिन ट्रेडिङसम्बन्धी नीति आउने बताए। केही दिनमा मै ब्रोकरमार्फत प्रवाह हुने मार्जिन ट्रेडिङ सम्बन्धी नीति कार्यान्वयनमा आउँछ, अध्यक्ष हमालले भने। त्यसका लागि इन्ट्रा डे ट्रेडिङ पनि सञ्चालन हुने जानकारी दिए। धितोपत्र बजारको रिफर्म गर्ने आँट र विज्ञता बोर्ड टिमसँग छ, उनले भने, समग्र अर्थतन्त्रमा देखिएको निराशाले सेयर बजारमा पनि केही कन्फिडेन्टमा कमी देखिएको छ। तर, अर्थतन्त्रका सूचक खराब अवस्थामा नभएको र अझै सुधारउन्मुख भएको छ। सबै सकारात्मक हुनुपर्छ। कन्फीडेन्को कमी छ, त्यसलार्ई बढाउनुपर्छ। बोर्डले हाइड्रोपावर तथा वास्तविक क्षेत्रका कम्पनीमा स्वतन्त्र सञ्चालकहरूको छुट्टै योग्यता तोक्ने पनि उनको भनाइ छ। अध्यक्ष हमालले ब्रोकर कमिसन घटाउने पक्षमा बोर्ड नभएको स्पष्ट पारे। बोर्डले हकप्रद सेयर बारे पनि नयाँ नियम ल्याउने तयारी गरिरहेको छ। साथै सार्वजनिक निष्कासनमा बुक बिल्डिङ विधिमा पनि चाँडै ब्रेक थ्रु हुने विश्वास बोर्डको छ। अध्यक्ष हमालले सार्वजनिक निष्कासनमा १० कित्ते नीतिमा पनि केही पुनरावलोकन गर्ने संकेत गरेका छन्। बोर्डले समग्र बजार र अवस्थाका विश्लेषण र अध्ययन गरेर सुझबुझ पूर्ण निर्णय गर्छ, उनले भने, १० कित्ते नीति पुनरावलोकन गर्नु पर्नेछ। त्यसबारे अध्ययन गर्नेछौं। बजारमा संस्थागत लगानीकर्ताको अभाव भएको बोर्डको निष्कर्ष छ। पछिल्लो समय नेप्से इन्डेक्स र बजार पुँजीकरणलार्ई समयानुकुल रूपमा वैज्ञानिक बनाउनु पर्ने आवाज उठेको छ। साथै, धितोपत्र बोर्डले रियल टाइम निगरानीको आवश्यकता औंल्याएको छ। स्टक ब्रोकर एसोसिएसन अफ नेपालका अध्यक्ष धर्मराज सापकोटा मार्जिन ट्रेडिङअन्तगर्तत रिकभरीमा नीतिगत सहयोग चाहिने आवश्यकता औंल्याउँछन्। यस्तै, अक्सन मार्केट र सेटलमेन्ट ग्यासेन्टी फन्ड जस्ता उपकरण ल्याएर बजारमा स्थायित्व कायम गर्नुपर्ने उनको भनाइ छ। मार्जिङ ट्रेडिङको लागि ऐनमै व्यवस्था गर्नुपर्छ, त्यसो हुँदा सेटलमेन्टमा सहज हुनेछ, सापकोटोले भने। सापकोटाका अनुसार हाइड्रोपावरलगायत वास्तविक क्षेत्रका कम्पनीमा लकइन अवधि सकिएलगत्तै सप्लार्ई चाप बढ्नेछ र त्यस्तो बेलामा मूल्य कम भएको भन्दै लगानीकर्ताले सेयर किन्न थाले फस्नेतर्फ सजग रहन अनुरोध गरे। धितोपत्र ब्रोकर एसोसिएसनका महासचिव कृष्ण गिरी नेप्सेमा नै सूचिकृत कम्पनीको लकिङ डाटा उपलब्ध हुनुपर्ने बताउँछन्। मनिटरी मार्केटको ट्रेजरी बिललगायतका औजारहरू पनि धितोपत्र बजारमा नभएको भन्दै थप उपकरण विस्तारमा जोड उनले दिए। उनले इन्डेक्स फन्ड, सर्ट सेल जस्ता औजार बजारमा चाहिने बताए। सर्ट सेल नभएपनि इन्ट्रा डे ट्रेडिङ जस्ता औजार ल्याउनुपर्ने गिरीको भनाइ छ। नेपाल उद्योग वाणिज्य महासंघका कार्यकारी सदस्यसमेत रहेका सेयर लगानीकर्ता अम्बिकाप्रसाद पौडेल सेयर बजार कति घट्यो र प्रभावित भयो भनेर हेर्नको लागि बढ्दाको इन्डेक्स र बजार पुँजीकरण मात्रै पर्याप्त नहुने बताउँछन्।"
देश र जनतालाई केन्द्रविन्दुमा राखेर काम गर्छौं : अर्थमन्त्री,"ललितपुर : अर्थमन्त्री डा प्रकाशशरण महतले सरकारले देश र जनतालाई केन्द्रविन्दुमा राखेर काम गर्ने बताएका छन्। आज ललितपुरको गोदावरी नगरपालिका ११ स्थित बज्रवाराही चापागाउँ अस्पतालको प्रस्तावित भवनको शिलान्यास कार्यक्रममा मन्त्री महतले विकास निर्माणका योजना सञ्चालन गर्दा सरकारले देशको हित र जनताको आवश्यकतालाई ध्यानमा राखेर काम गर्ने बताएका हुन्। 'देशका सबै नागरिकलाई गुणस्तरीय स्वास्थ्य सुविधा सुनिश्चित गर्नु आवश्यक छ,क्षमताभन्दा हाम्रो आवश्यकता बढी छ,गतवर्ष राजश्व काम उठेको थियो,जसले मागअनुसार सम्बोधन गर्न केही कठिनाइ भइरहेको छ, अहिले अवस्था सुधार हुँदैछ,यति हुँदाहुँदै पनि भएको स्रोतलाई परिचालन गर्दै देश र जनतालाई केन्द्र विन्दुमा राखेर काम गर्ने कुरामा प्रतिबद्ध छौं,'अर्थमन्त्री डा महतले भने। उनले नेपालमा रहेका सम्भावना र रोजगारी सिर्जना गर्ने काममा सकारात्मक सन्देश र बहस हरेक तहबाट हुनु आवश्यक रहेको धारणा राख्दै यसले आत्मविश्वास बढ्नेमा जोड दिए । आर्थिक गतिविधिको चक्र चलायमान बनाउन देशभर सबैको आत्मविश्वास बढाउनु आवश्यक रहेको उल्लेख गर्दै महतले यसमा सबै नागरिकहरुको भूमिका रहेको धारणा राखे। उनले २०५२ सालमा नेपालीको आयु सरदर ५४ वर्ष रहेकामा अहिले बढेर ७१ वर्ष पुगेको जनाउँदै आगामी दिनमा अझै यो सूचक राम्रो बनाउन हरेक नागरिकलाई गुणस्तरीय स्वास्थ्य सुविधा सुनिश्चित गर्नु आवश्यक रहेको धारणा राखे। जिल्ला समन्वय समिति ललितपुरका प्रमुख ऋषिदेव फुयाँलले अस्पतालको भवन निर्माणका लागि बजेटको कुनै कमि र अभाव हुन नहुने बताए । उनले घना बस्तीका जनतालाई प्रभावकारी स्वास्थ्य सेवा दिन भवन चाँडै बन्नु आवश्यक रहेकामा जोड दिए। नगरपालिकाका प्रमुख गजेन्द्र महर्जनले १७ करोड ५० लाखको लागतमा निर्माण हुने यो भवन निर्माणका लागि यस वर्ष बागमती प्रदेश सरकारबाट यस वर्ष ३ करोड ५० लाखको बोलपत्र आब्हान गरिएको जानकारी गराए। जिल्ला अस्पतालको सेवासमेत प्रदान गर्ने बज्रवाराही चापागाउँ अस्पतालमा बहिरङ्ग सेवा र आकस्मिक सेवा लगायतका सेवा सञ्चालन भइरहेका छन् । रासस"
भारतीय राजदूत श्रीवास्तव टीकापुरमा,"टीकापुर : नेपालका लागि भारतीय राजदूत नवीन श्रीवास्तवले भारत नेपालको समग्र आर्थिक विकासको पक्षमा रहेको बताएका छन्। भारतमा आर्थिक विकासको उभार छ, भारत विश्वको पाँचौं आर्थिक शक्ति राष्ट्रका रूपमा विकसित भइरहेको छ, निकट भविष्यमा तेस्रो ठूलो राष्ट्र बन्ने योजना छ,' राजदूत श्रीवास्तवले भने, त्यसैले भारत आफ्नो छिमेकी नेपालको पनि आर्थिक विकास होस् भन्ने चाहन्छ। नेपालको आर्थिक, सामाजिक, सांस्कृतिक, धार्मिक र भौतिक विकास निर्माणका लागि भारतले सहयोग गर्दै आएको उनले बताए। हामी एक असल छिमेकी मात्रै होइन, हाम्रो सांस्कृतिक सम्बन्ध पनि छ, उनले भने, त्यसैले हामीले सडक, पुल, विद्यालय, अस्पताल निर्माणमा सहयोग पुर्याउँदै आएका छौं। यस्तो सहयोगले नेपालको सडक यातायात र व्यापार व्यवसायमा मद्धत पुगिरहेको छ। भारतले सन् २००२ देखि स्वास्थ्य, शिक्षाका क्षेत्रमा वर्षेनि सहयोगका कार्यक्रमहरु गर्दै आइरहेको उनले बताए। भारतीय दूतावासको सहयोगमा सन् २०१० मा सुरु भएर सन् २०१४ मा ३ करोड ५२ लाख रुपैयाँमा क्याम्पस र पुस्तकालय भवन निर्माण भएको थियो। २०७२ मा भएको टीकापुर घटनाका कारण उक्त भवन हालसम्म उद्घाटन हुन सकेको थिएन।"
"आन्दोलनरत चिकित्सक भन्छन् : हामी भगवान होइनौं, विदेश पलायन हुन बाध्य नपार","काठमाडौं : नेपाल चिकित्सक संघको आह्वानमा वीर अस्पतालका चिकित्सक आन्दोलनमा उत्रिएका छन् । आकस्मिक बाहेकका सेवा ठप्प पारेर हातमा कालोपट्टी र पम्पलेट बोकेर उनीहरु प्रदर्शनमा उत्रिएका हुन्। उनीहरुले हामी भगवान होइनौं, केबल इमान्दार प्रयास मात्रै गर्छौं,हिंसा समस्या हो, समाधान होइन, विदेश पलायन हुन बाध्य नपारजस्ता पम्लेट बोकेका छन्। अहिले अस्पतालमा बिरामी टिकट लिन र उपचार गराउन स्वास्थ्य संस्थामा लाइन भएपनि टिकट काटिएको छैन्। केही बिरामी र आफन्त अस्पतालमा टाँसिएको सूचना हेरेर फर्किएका छन्। नेपाल चिकित्सक संघले आकस्मिक बाहेकका सबै सेवा बन्द गर्दा बिरामी मारमा परेका हुन्। आज नयाँ बिरामी दर्ता भएका छैनन्। भदौ २७ गते हेटौँडामा रहेको सञ्चो अस्पतालका चिकित्सक डा विकास थापा र डा प्रशान्त विडारीलाई बिरामीको उपचार गरिरहेको बेला साङ्घातिक आक्रमण गरिएको थियो। डेङ्गी सङ्क्रमण भएपछि थप उपचारका लागि सञ्चो अस्पतालबाट चिकित्सकहरुले चितवन रिफरगरिएको र उपचारका क्रममा बिरामीको यही साउन २५ गते निधन भएपछि सञ्चो अस्पतालमा कार्यरत चिकित्सकद्वयलाई आक्रमण गरेका थिए। सोही विषयलाई लिएर घटनामा संलग्नहरूलाई पक्राउ गरी कारबाही गर्न माग गर्दै नेपाल चिकित्सक संघको आह्वानमा सेवा बन्द गरिएको हो । उनीहरुले सांघातिक घटनामा संलग्न सम्पूर्ण दोषीहरूको अबिलम्ब छानबिन गरी फौजदारी अभियोग तथा स्वास्थ्यकर्मी तथा स्वास्थ्य संस्थाको सुरक्षा सम्बन्धी पहिलो संशोधन ऐन २०७९ बमोजिम कानूनी कारवाहीको सुनिश्चितता हुनुपर्ने र देशभरका स्वास्थ्य संस्थाहरूमा अनिवार्य रूपमा स्वास्थ्य संस्था सुरक्षाबलको व्यवस्था गरी भयरहित वातावरणमा स्वास्थ्य सेवा प्रवाह गर्ने व्यवस्था अबिलम्ब मिलाउनु पर्ने माग गरेका छन्।"
कांग्रेस र एमाले मिलेर सरकार बनाउने कुरा हल्ला मात्र : विमलेन्द्र निधि,"महेन्द्रनगर : प्रतिनिधिसभा सदस्य एवं नेपाली कांग्रेसका पूर्वउपसभापति विमलेन्द्र निधिले नेपाली कांग्रेस र नेकपा (एमाले) मिलेर सरकार बनाउने कुरा हल्ला मात्र भएको बताएका छन्। जनकपुरधाममा आज आयोजना गरिएको पत्रकार सम्मेलनमा उनले गठबन्धनको सरकार पाँच वर्ष चल्नेमा कुनै शङ्का नरहेको बताए। 'अहिलेको गठबन्धनको सरकार पाँच वर्ष चल्छ । यसमा कुनै द्विविधा नराखे हुन्छ', नेता निधिले भने, 'पूर्वसहमति अनुसार नै सरकारको नेतृत्व परिवर्तन हुनसक्छ ।' वर्तमान गठबन्धनमा हेरफेरको कुनै सम्भावना नरहेको उनको भनाइ थियो । राजनीतिक स्थायित्वका लागि पनि अहिलेको सरकार पाँच वर्ष चल्नुपर्नेमा जोड दिए। राजनीतिक प्रक्रियामा दलहरू जुट्नु, फुट्नु, मोर्चा बनाउनुलगायत कुरा सामान्य भएको उनको भनाइ थियो । विकास निर्माणका कार्यमा खुट्टा तान्ने प्रवृत्ति अन्त्य गर्दै सबैलाई एकजुट भएर अघि बढ्न नेता निधिले आग्रह गरे।"
"सशस्त्र प्रहरीका तीन एआइजीको सरूवा, यस्ता छन् मन्त्रिपरिषद्का निर्णयहरू","काठमाडौं : सरकारले सशस्त्र प्रहरीका तीन एआइजीको सरूवा गरेको छ। शुक्रबार बसेको मन्त्रिपरिषद् बैठकले सशस्त्र प्रहरीका तीन जना एआइजीको सरुवा गरेको हो। जसमा चन्द्रप्रकाश गौतमलाई मानव स्रोत, बंशी दाहाललाई कार्य विभाग र रामशरण पौडेललाई सीमा विभागमा सरुवा गरेको हो। त्यस्तै बैठकले अपर अरुण जलविद्युत परियोजनाको पूर्वतयारीको लागि विश्वबैंकबाट प्राप्त हुने ६ मिलियन अमेरिकी डलर सहुलियतपूर्ण ऋण सहायता स्वीकार गर्ने। कर प्रणाली सुधारका लागि राय सहितको सुझाव पेश गर्न श्री विद्याधर मल्लिकको अध्यक्षतामा पाँच सदस्यीय कर प्रणाली सुधारसम्बन्धी उच्चस्तरीय सुझाव समिति गठन गर्ने। कम्पनी दर्ता र पुँजी वृद्धि गर्दा लाग्ने शुल्क तथा दस्तुर छुट दिनेसम्बन्धी सूचना प्रकाशन गर्न स्वीकृति दिनेलगायत निर्णय गरेका छन्। हेर्नुस् निर्णयहरू"
प्रधानमन्त्री दाहाल न्यूयोर्कमा,"न्युयोर्क : संयुक्त राष्ट्रसंघको ७८औं महासभामा भाग लिन नेपाली प्रतिनिधिमण्डलको नेतृत्व गर्दै प्रधानमन्त्री पुष्पकमल दाहाल अमेरिकाको न्यूयोर्क आइपुगेका छन्। प्रधानमन्त्री दाहाललाई परराष्ट्रमन्त्री एनपी साउदले स्वागत गरेका थिए। प्रधानमन्त्रीको स्वागतमा अमेरिकाका लागि नेपालका राजदूत श्रीधर खत्री, संयुक्त राष्ट्रसंघका लागि स्थायी नियोग प्रमुख लोकबहादुर थापालगायत सरकारी अधिकारीहरू उपस्थित थिए। प्रधानमन्त्री दाहालले संयुक्त राष्ट्रसंघको महासभालाई असोज ४ गते सम्बोधन गर्ने कार्यतालिका छ। यसपटकको महासभामा प्रधानमन्त्रीले विश्व समुदायको विश्वास पुनः जागृत गर्ने तथा शान्ति, समृद्धि र सबै दिगोपनाका निम्ति दिगो विकासका लक्ष्य हासिल गर्ने ऐक्यबद्धताबारे सम्बोधन गर्नेछन्। न्युयोर्कमा रहँदा उनले संयुक्त राष्ट्रसंघको दिगो विकास र जलवायुसम्बन्धी शिखर सम्मेलनलगायत कार्यक्रमलाई सम्बोधन गर्नेछन्। महासभाकै क्रममा प्रधानमन्त्री दाहालले विभिन्न देशका राष्ट्रप्रमुख तथा सरकार प्रमुखहरूसँग साइडलाइन भेटघाट गर्नेछन्। राष्ट्रपति जो बाइडेनले आयोजना गर्ने स्वागत समारोहमा प्रधानमन्त्री दाहाल सहभागी हुनेछन्।"
"चिकित्सक आन्दोलनमा : आकस्मिक बाहेकका सेवा बन्द, उपचार सेवाबाट बिरामी बञ्चित (फोटोफिचर)","आन्दोलनरत चिकित्सकहरुले हातमा कालो पट्टी र पम्लेट, ब्यानरसहित विरोध गरिरहेका छन्। अस्पतालमा बिरामी टिकट लिन र उपचार गराउन स्वास्थ्य संस्थामा लाइनमा बसेपनि सेवा पाएका छैनन्। काठमाडौं : नेपाल चिकित्सक संघले आकस्मिक बाहेकका सबै सेवा बन्द गर्दा बिरामी मारमा परेका छन्। देशभरका स्वास्थ्य संस्थाहरूमा आकस्मिक बाहेकका सबै सेवा बन्द गरेर चिकित्सक आन्दोलनमा उत्रिदा बिरामी उपचार पाउनबाट बञ्चित भएका हुन् । भदौ २७ गते हेटौँडामा रहेको सञ्चो अस्पतालका चिकित्सक डा विकास थापा र डा प्रशान्त विडारीलाई बिरामीको उपचार गरिरहेको बेला साङ्घातिक आक्रमण गरिएको थियो। डेङ्गी सङ्क्रमण भएपछि थप उपचारका लागि सञ्चो अस्पतालबाट चिकित्सकहरुले चितवन रिफरगरिएको र उपचारका क्रममा बिरामीको यही साउन २५ गते निधन भएपछि सञ्चो अस्पतालमा कार्यरत चिकित्सकद्वयलाई आक्रमण गरेका थिए। सोही विषयलाई लिएर घटनामा संलग्नहरूलाई पक्राउ गरी कारबाही गर्न माग गर्दै नेपाल चिकित्सक संघको आह्वानमा सेवा बन्द गरिएको हो । आन्दोलनरत चिकित्सकहरुले हातमा कालो पट्टी र पम्लेट, ब्यानरसहित विरोध गरिरहेका छन्। अहिले अस्पतालमा बिरामी टिकट लिन र उपचार गराउन स्वास्थ्य संस्थामा लाइन भएपनि टिकट काटिएको छैन्। उपचार गराउन पुगेका सेवाग्राही उपचार नपाउँदा सरकारप्रति आक्रोशित बनेका छन्। स्वास्थ्य सेवा बन्द हुँदा पनि यसतर्फ स्वास्थ्य मन्त्रालयले कुनै प्रतिक्रिया दिएको छैन। नेपाल चिकित्सक संघबाट भाद्र २७ गते ७२ घण्टाको अल्टिमेटम दिई दोषीहरूलाई कानूनी कारवाही गर्न माग गरिएको थियो । सो घटनाका सम्बन्धमा नेपाल सरकारले सम्पूर्ण दोषीहरूलाई कानूनी दायरामा नल्याएको हुनाले नेपाल चिकित्सक संघ बाध्यताबस भाद्र ३१ गतेदेखि आन्दोलनका कार्यक्रमहरू सार्वजनिक गर्न बाध्य भएको जानकारी गराइन्छ, संघले जारी गरेको विज्ञप्तिमा उल्लेख छ । विज्ञप्तिमा देशभरका सम्पूर्ण सरकारी स्वास्थ्य संस्था, अस्पताल, मेडिकल कलेज, निजी अस्पाल तथा क्लिनिकहरूमा आकस्मिक सेवा बाहेकका सम्पूर्ण स्वास्थ्य सेवाहरू पूर्ण रूपमा बन्द गरिने उल्लेख छ । संघले जारी गरेको विज्ञप्ति भनिएको छ,बाध्यात्मक परिस्थितिमा घोषणा गरिएका आन्दोलनलाई पूर्ण रूपमा सफल तुल्याई संघका सम्पूर्ण मागहरूको कार्यान्वयन गराउनका लागि दबाब स्वरूप देशभरका सम्पूर्ण स्वास्थ्य संस्था, अस्पताल तथा मेडिकल कलेजहरू, नेपाल चिकित्सक संघका सम्पूर्ण शाखा कार्यालयहरू, सम्पूर्ण विशेषज्ञ समाजहरूलाई यसै विज्ञप्ति मार्फत यथोचित कार्यान्वयन गर्न गराउन सूचित गरिन्छ । उनीहरुले सांघातिक घटनामा संलग्न सम्पूर्ण दोषीहरूको अबिलम्ब छानबिन गरी फौजदारी अभियोग तथा स्वास्थ्यकर्मी तथा स्वास्थ्य संस्थाको सुरक्षा सम्बन्धी पहिलो संशोधन ऐन २०७९ बमोजिम कानूनी कारवाहीको सुनिश्चितता हुनुपर्ने र देशभरका स्वास्थ्य संस्थाहरूमा अनिवार्य रूपमा स्वास्थ्य संस्था सुरक्षाबलको व्यवस्था गरी भयरहित वातावरणमा स्वास्थ्य सेवा प्रवाह गर्ने व्यवस्था अबिलम्ब मिलाउनु पर्ने माग गरेका छन्। वीर अस्पताल परिसरमा आन्दोलनरत डाक्टर र उपचारको पर्खाइमा रहेका बिरामी । तस्बिर अभिषेक महर्जन"
योगेश भट्टराईको प्रश्न : बढी तौलका खाना पकाउने ग्यास बिक्री कसरी भयो ?,काठमाडौं : नेकपा एमालेका सांसद योगेश भट्टराईले अनाधिकृत रुपले ५० देखि ४५० केजीसम्मका एलपी ग्यास बिक्रि वितरण भइरहेको भन्दै ध्यानाकर्षण गराएका छन्। आइतबार सिंहदरबारमा बसेको सार्वजनिक लेखा समिति बैठकमा भट्टराईले सम्बन्धित मन्त्रालय र आयल निगमसँग अनुमति नलिई केहि कम्पनीहरुले बढी तौलका खाना पकाउने ग्यास बिक्री वितरण गरिरहेको र यसले जोखिम उत्पन्न हुने भन्दै सम्बन्धित निकायको ध्यानाकर्षण गराएका हुन्। खाना पकाउने ग्यास १४२ किलो हुनुपर्ने मापदण्ड रहेकोमा बढी तौलको ग्यास बिक्रि वितरणको विषयमा सरोकारवाला निकायसँग समितिले छलफल गर्नुपर्ने उनको भनाइ छ । बढी तौलका ग्यास सिलिण्डरमा गुणस्तर चिन्ह नभएको र १४२ किलोको सिलिण्डरको थिकनेस र ५० देखि ४५० केजीसम्मका ग्यास सिलिण्डरको थिकनेस एउटै रहेको भन्दै उनले यसले ठूलो दुर्घटना निम्ताउन सक्ने धारणा राखे। उनले ग्यासका कारण हुने दुर्घटनाको क्षतिपूर्ति पनि प्रभावकारी हुन नसकेको जिकिर गरे।
मापदण्डविपरितका ग्यास सिलिण्डर बिक्री भइरहेकोबारे योगेश भट्टराईले गराए सरकारको ध्यानाकर्षण,काठमाडौं : नेकपा एमालेका सांसद योगेश भट्टराईले अनाधिकृत रुपले ५० देखि ४५० केजीसम्मका एलपी ग्यास बिक्रीवितरण भइरहेको भन्दै सम्बन्धित निकायको ध्यानाकर्षण गराएका छन्। आइतबार सिंहदरबारमा बसेको सार्वजनिक लेखा समिति बैठकमा भट्टराईले सम्बन्धित मन्त्रालय र आयल निगमसँग अनुमति नलिइ केहि कम्पनीहरूले बढी तौलका खाना पकाउने ग्यास बिक्री वितरण गरिरहेको र यसले जोखिम उत्पन्न हुने भन्दै सम्बन्धित निकायको ध्यानाकर्षण गराएका हुन्। खाना पकाउने ग्यास १४ दशमलव २ किलो हुनुपर्ने मापदण्ड रहेकोमा बढि तौलको ग्यास बिक्री वितरणको विषयमा सरोकारवाला निकायसँग समितिले छलफल गर्नुपर्ने उनको भनाइ छ । बढी तौलका ग्यास सिलिण्डरमा गुणस्तर चिन्ह नभएको र १४ दशमलव २ किलोको सिलिण्डरको थिकनेस र ५० देखि ४५० केजीसम्मका ग्यास सिलिण्डरको थिकनेस एउटै रहेको भन्दै उनले यसले ठूलो दुर्घटना निम्ताउन सक्ने धारणा राखे। उनले ग्यासका कारण हुने दुर्घटनाको क्षतिपूर्ति पनि प्रभावकारी हुन नसकेको जिकिर गरे।
सार्वजनिक लेखा समितिले महालेखाको प्रतिवेदनमा उल्लेख बेरुजुबारे अध्ययन गर्ने,"काठमाडौं : प्रतिनिधिसभाअन्तर्गतको सार्वजनिक लेखा समितिले महालेखाको प्रतिवेदनमा उल्लेख बेरुजुबारे अध्ययन गर्ने भएको छ । सिंहदरबारमा आइतबार बसेको समिति बैठकले महालेखाको ४४ देखि ६० औं प्रतिवेदनसम्म अध्ययन हुन नसकेको भन्दै विभिन्न उपसमिति बनाएर अध्ययन गर्ने निर्णय गरेको समिति सभापति ऋषिकेश पोखरेलले जानकारी दिए। २१ वटा मन्त्रालय र २० वटा संवैधनिक आयोगको बेरुजु अध्ययन गर्न समितिले विभिन्न ९ वटा कलष्टर छुट्टाएर उपसमिति बनाएको छ । बेरुजु सम्परीक्षण उपसमितिले गम्भीर प्रकृति, सामान्य प्रकृतिलगायतका बेरुजु छुट्टाएर थप अध्ययन गर्ने सभापति पोखरेलले बताए। हरेक वर्ष बेरुजु बढ्दै गएको अवस्थामा यसको कारणका बारेमा पनि अध्ययन गरिने समितिले जनाएको छ ।"
स्वास्थ्य मन्त्रालय र नेपाल चिकित्सक संघबीच वार्ता जारी,"काठमाडौं : स्वास्थ्य तथा जनसंख्या मन्त्रालय र नेपाल चिकित्सक संघबीच वार्ता जारी छ। स्वास्थ्य तथा जनसंख्या मन्त्रालयको वार्ता टोलीले आन्दोलनरत नेपाल चिकित्सक संघका प्रतिनिधिहरूसँग छलफल गरिरहेको छ। वार्ता टोलीमा अतिरिक्त स्वास्थ्य सचिव डा विकास देवकोटाको संयोजकत्वमा प्रधानमन्त्री तथा मन्त्रिपरिषदको कार्यालय,गृह मन्त्रालय, कानुन, न्याय तथा संसदीय मामिला मन्त्रालय र स्वास्थ्य तथा जनसंख्या मन्त्रालयका सहसचिव रहेका छन्। गत बुधबार हेटौंडाको सन्चो अस्पतालमा कार्यरत डाविकास थापा र डाप्रशान्त विडारीमाथि बिरामीका आफन्तले कुटपिट गरेको भीडीयो सार्वजनिक भएको थियो । लगतै दोषिलाई कारवाही गर्नुपर्ने माग राख्दै संघले आन्दोलनको घोषणा गरेको थियो । चिकित्सकमाथि भएको कुटपिटको विरोध गर्दै संघले सरकारी अस्पताल,निजी अस्पताल, मेडिकल कलेज तथा क्लिनिकमा सेवा बन्द गरेको छ। डाक्टरमाथि कुटपिटमा संलग्नलाई फौजदारी अभियोग तथा ऐनबमोजिम कारबाहीको सुनिश्चितताको माग संघले राखेको छ । चिकित्सकको आन्दोलनका कारण देशभरका स्वास्थ्य संस्थाहरूमा आकस्मिक बाहेकका सबै सेवा बन्द भएका छन्। जसका कारण उपचारका लागि स्वास्थ्य संस्था पुगेका बिरामी मर्कामा परेका छन् ।"
प्रचण्ड नेतृत्वको सरकार ५ वर्षसम्म जान सक्छ : शशाङ्क कोइराला,"चितवन : नेपाली कांग्रेसका नेता डा शशाङ्क कोइरालाले अहिले सरकार परिवर्तनको सम्भावना नरहेको बताएका छन्। आज यहाँ पत्रकारहरूसँग कुराकानी गर्दै उनले सत्ता गठबन्धनमा सामान्य खटपट भए पनि अहिले नै सरकार परिवर्तनको सम्भावना नरहेको बताएका हुन्। उनले भने, 'मेरो दृष्टिकोणले पुष्पकमल दाहाल प्रचण्ड नेतृत्वको सरकार पाँच वर्षसम्म जान सक्छ, मलाई त्यस्तो लाग्छ ।' सरकारको स्थायित्व आवश्यक रहेको उल्लेख गर्दै उनले स्थायित्वले मात्रै देशको विकास सम्भव रहेको बताए। पार्टीभित्रको खिचातानी सरकारमा हुन नहुने उनको भनाइ थियो । विगतमा कतिपय समझदारी भएर पनि तोडिएको प्रसङ्ग उल्लेख गर्दै उनले प्रचण्ड साधारण व्यक्ति नभएको जनाए । नेकपा(एमाले) र नेकपा(माओवादी केन्द्र)बीचको तिक्तताका कारण पुनः एमालेसँग मिल्न जान सक्ने अवस्था नभएको उनले जिकिर गरे। सम्भावना नेपालमा धेरै कुराको हुने जनाउँदै उनले अब कांग्रेस एक्लै हिँड्नुपर्ने बताए। उनले भने, 'कांग्रेस सकेसम्म एक्लै जाने हो, कसैसँग मिल्नु छ भने अहिले मिलीराखेको छ भइहाल्यो', उनले भने, 'मेरो दृष्टिकोणमा कांग्रेसले ठूलो पार्टी भए पनि प्रतिपक्षको नेतृत्व गरेको भए हुन्थ्यो ।' सच्चा कांग्रेस एक भएर लाग्नुपर्ने समय आएको उनको भनाइ थियो । 'इतिहास बलियो, सिद्धान्त राम्रो र परिवर्तनको महत्त्वपूर्ण भूमिका खेलेको कांग्रेस एक्लै अघि बढ्नुपर्छ', उनले भने । पछिल्लो समय नयाँ शक्ति उदाउनुमा नेतृत्वको कमजोरी रहेको उनको आरोप छ । अब नेतृत्व सच्चिँदै युवा पुस्तालाई अघि बढाउनुपर्ने उनले बताए। विचार राम्रो भए पनि कार्यशैलीमा परिवर्तन भए पार्टी एक्लै अघि बढ्न सक्ने उनको तर्क थियो । रासस"
स्वास्थ्यकर्मीमाथि कुटपिट गर्नेलाई कानुनी दायरामा ल्याउनुपर्छ : रास्वपा,"काठमाडौं : राष्ट्रिय स्वतन्त्र पार्टीले स्वास्थ्यकर्मीमाथि कुटपिट गर्नेलाई कानुनी कारबाहीको दायरामा ल्याउन माग गरेको छ। रास्वपाका महामन्त्री एवं प्रवक्ता मुलुक ढकालले स्वास्थ्यकर्मीमाथि कुटपिट गर्ने जोसुकै भएपनि कारबाहीको दायरमा ल्याउनुपर्ने बताएका छन्। उनले गृहमन्त्री नारायणकाजी श्रेष्ठले चिकित्सकमाथि कुटपिटको घटनामा तत्काल छानबिन गरेर दोषीमाथि कारबाही गर्नु्पर्ने बताएका छन्। घटनाबारे समयमै छानबिन भएको भए काम छोडेर स्वास्थ्यकर्मी आन्दोलनमा उत्रिनुपर्ने अवस्था नआउने उनको भनाइ छ। उनले सामाजिक सञ्जालमा लेखेका छन् 'स्वास्थ्यकर्मीमाथि कुटपिट गर्नेलाई कानुनअनुसार कारबाहीको प्रक्रिया अघि बढाउनू। अब आइन्दा कानुनअनुसार गर्नू भनेर पटकपटक निर्देशन दिने अवस्था नआओस्, आपराधिक कार्यमा संलग्न जोसुकै हुन्,कानुनअनुसार अघि बढ्नूहोस्, राजनीतिक हस्तक्षेप हुँदैन । गृहमन्त्रीले प्रहरी प्रमुखलाई बोलाएर यति निर्देशन दिने हो भने अत्यावश्यक सेवा नै ठप्प हुने गरेर अस्पताल बन्द गर्दै स्वास्थ्यकर्मीहरू यसरी आन्दोलनमा उत्रनुपर्ने थिएन। भएकै कानुन पनि लागू गर्न माग राख्दै आन्दोलन गर्नुपर्ने अवस्था आउनुमा दोषी र ? राज्य वा आन्दोलन गर्ने चिकित्सक ?' चिकित्सकमाथि भएको कुटपिटको विरोध गर्दै नेपाल चिकित्सक संघको आह्वानमा देशभरका अस्पतालमा आकस्मीक बाहेकका सबै सेवा ठप्प पारिएको छ । हेटौंडाको सन्चो अस्पतालमा कार्यरत डाविकास थापा र डा प्रशान्त विडारीमाथि भएको कुटपिटको विरोध गर्दै संघले सरकारी अस्पताल,निजी अस्पताल, मेडिकल कलेज तथा क्लिनिकमा सेवा बन्द गरेको हो । डाक्टरमाथि कुटपिटमा संलग्नलाई फौजदारी अभियोग तथा ऐनबमोजिम कारबाहीको सुनिश्चितताको माग संघले राखेको छ । चिकित्सकहरूको आन्दोलनका कारण देशभरका स्वास्थ्य संस्थाहरूमा आकस्मिक बाहेकका सबै सेवा बन्द भएका छन्। जसका कारण उपचारका लागि स्वास्थ्य संस्था पुगेका विरामीहरु मर्कामा परेका छन् । गत बुधबार हेटौंडाको सन्चो अस्पतालमा कार्यरत डाविकास थापा र डाप्रशान्त विडारीमाथि बिरामीका आफन्तले कुटपिट गरेको भीडीयो सार्वजनिक भएको थियो । त्यसलगतै दोषिलाई कारवाही गर्नुपर्ने माग राख्दै संघले आन्दोलनको घोषणा गरेको थियो ।"
स्वास्थ्य मन्त्रालय र नेपाल चिकित्सक संघबीच वार्ता हुँदै,"काठमाडौं : स्वास्थ्य तथा जनसंख्या मन्त्रालय र नेपाल चिकित्सक संघबीच आज वार्ता हुने भएको छ। स्वास्थ्य तथा जनसंख्यामन्त्री मोहन बस्नेतले शनिबार अतिरिक्त स्वास्थ्य सचिव डा विकास देवकोटाको संयोजकत्वमा प्रधानमन्त्री तथा मन्त्रिपरिषदको कार्यालय, गृह मन्त्रालय, कानून, न्याय तथा संसदीय मामिला मन्त्रालय र स्वास्थ्य तथा जनसंख्या मन्त्रालयका सहसचिव रहने गरी पाँच सदस्य रहेको वार्ता समिति गठन गरेको सहसचिव तुलसीनाथ गौतमले जानकारी दिए। उनका अनुसार नेपाल चिकित्सक संघको तर्फबाट पेशागत हकहित र सुरक्षाका विषयमा उठाएका विषयवस्तुलाई तत्काल सम्बोधन गर्नका समितिले नेपाल चिकित्सक संघका आधिकारीक प्रतिनिधिसँग वार्ता गर्ने बताए। उनले छलफलबाट विवादको समाधानको पहल भइरहेको विज्ञप्तिमा उल्लेख छ। आइतबार नेपाल चिकित्सक संघले आकस्मिक बाहेकका सबै सेवा बन्द गर्दा बिरामी मारमा परेका छन्। देशभरका स्वास्थ्य संस्थाहरूमा आकस्मिक बाहेकका सबै सेवा बन्द गरेर चिकित्सक आन्दोलनमा उत्रिदा बिरामी उपचार पाउनबाट बञ्चित भएका हुन्। चिकित्सकहरुले हामी भगवान होइनौं, केबल इमान्दार प्रयास मात्रै गर्छौं,हिंसा समस्या हो, समाधान होइन, विदेश पलायन हुन बाध्य नपारजस्ता पम्लेट बोकेका छन्। भदौ २७ गते हेटौँडामा रहेको सञ्चो अस्पतालका चिकित्सक डा विकास थापा र डा प्रशान्त विडारीलाई बिरामीको उपचार गरिरहेको बेला साङ्घातिक आक्रमण गरिएको थियो। डेङ्गी सङ्क्रमण भएपछि थप उपचारका लागि सञ्चो अस्पतालबाट चिकित्सकहरुले चितवन रिफरगरिएको र उपचारका क्रममा बिरामीको यही साउन २५ गते निधन भएपछि सञ्चो अस्पतालमा कार्यरत चिकित्सकद्वयलाई आक्रमण गरेका थिए। सोही विषयलाई लिएर घटनामा संलग्नहरूलाई पक्राउ गरी कारबाही गर्न माग गर्दै नेपाल चिकित्सक संघको आह्वानमा सेवा बन्द गरिएको हो। नेपाल चिकित्सक संघबाट भाद्र २७ गते ७२ घण्टाको अल्टिमेटम दिई दोषीहरूलाई कानूनी कारवाही गर्न माग गरिएको थियो। सो घटनाका सम्बन्धमा नेपाल सरकारले सम्पूर्ण दोषीहरूलाई कानूनी दायरामा नल्याएको हुनाले नेपाल चिकित्सक संघ बाध्यताबस भाद्र ३१ गतेदेखि आन्दोलनका कार्यक्रमहरू सार्वजनिक गर्न बाध्य भएको जानकारी गराइन्छ, संघले जारी गरेको विज्ञप्तिमा उल्लेख छ। आन्दोलनरत चिकित्सकहरुले हातमा कालो पट्टी र पम्लेट, ब्यानरसहित विरोध गरिरहेका छन्। आज अस्पतालमा बिरामी टिकट लिन र उपचार गराउन लाइन भएपनि टिकट काटिएको छैन। उपचार गराउन पुगेका सेवाग्राही उपचार नपाउँदा सरकारप्रति आक्रोशित बनेका छन्।"
चार जनाको हत्या गर्ने आरोपीलाई प्रहरीले गर्यो सार्वजनिक,काठमाडौं : तीनकुने गैरीगाउँस्थित दिव्य सःमिलमा चार जनाको हत्या गर्ने आरोपीलाई प्रहरीले सार्वजनिक गरेको छ। प्रहरीले काठमाडौंमा पत्रकार सम्मेलन गर्दै हत्या आरोपी भनिएका सिन्धुपाल्चोक बाह्रबिसे नगरपालिका वडा ९ स्थायी घर भएका र काठमाडौं काँडाघारीस्थित बीरेन्द्र चोकमा बस्ने २३ वर्षीय संजय भण्डारीलाई सार्वजनिक गरेको हो। भण्डारीले चार जनाकै हत्या गरेको लिखित बयान दिएको काठमाडौं उपत्यका अपराध अनुसन्धान कार्यालयका प्रमुख सोमेन्द्र सिंह राठौरले जानकारी दिए। बोलीसम्बन्धी अपांगता भएका (बोल्न नसक्ने) भण्डारी एक्लैले चारै जनाको हत्या गरेको बयान दिएका थिए। प्रहरीले भण्डारीसँग सांकेतिक भाषाका दोभाषे राखेर बयान लिएको थियो। रिसबी साँध्न आरोपी भण्डारीले विशाल राईको खुकुरी प्रहार गरी हत्या गरेका थिए। घटना थाहा हुने डरले उनले अन्य तीन जनाको समेत हत्या गरेका थिए। प्रहरीका अनुसार केही समयअघि राईले चलाएको मोटरसाइकल दुर्घटनामा उनी परेका थिए। सोही विषयमा कुरा गर्न सःमिल पुग्दा राईले कुटपिट गरेपछि हत्या गरेको उनले प्रहरीलाई बयान दिएका छन्।
जबरजस्ती करणी आरोपमा दुई जना पक्राउ,"कपिलवस्तु : जबरजस्ती करणी मुद्दामा अदालतले कैद सजाय सुनाएपछि फरार रहेका दुई जना पक्राउ रहेका छन्। पक्राउ पर्नेमा बुद्धभूमि नगरपालिका७, डेरवाका २३ वर्षीय इन्सान अली मिया फकिर र महाराजगंज नगरपालिका११, शंकरपुरका ५० वर्षीय हानु मुसलमान भन्ने हारुन मनिहार रहेको जिल्ला प्रहरी कार्यालयले जनाएको छ। पक्राउ परेका ईन्साल अली मिया फकिर उपर जिल्ला अदालतबाट आव २०७६०७७ मा जबरजस्ती करणी मुद्दामा १२ वर्ष कैद सजाय तोकिएको छ। उनलाई ईलाका प्रहरी कार्यालय गोरुसिंगेको प्रहरी टोलीले पक्राउ गरी जिल्ला अदालतमा बुझाइएको प्रहरी नायब उपरीक्षक गंगा बहादुर थापाले बताए। यसैगरी पक्राउ परेका हारुन मनिहार उपर जबरजस्ती करणीको मुद्दामा जिल्ला अदालतबाट २०७९ माघ ११ गते पक्राउ पुर्जी जारी भएको थियो। उनी भाग्दै लुक्दै बसेको अवस्थामा प्रहरीले उनलाई महाराजगंज नगरपालिका३ वर्गदीबाट पक्राउ गरी जबरजस्ती करणी मुद्दामा अनुसन्धान सुरु गरेको छ। प्रहरीले यसअघि विभिन्न मुद्दाहरूमा फरार रहेका ८ जनालाई पक्राउ गरी कानुनी प्रक्रिया अघि बढाएको प्रहरी उपरीक्षक नव रत्न पौडेलले बताए।"
सीसीटीभी फुटेज पछ्याउँदै जाँदा समातिए चार जनाका हत्या आरोपी संजय भण्डारी,"काठमाडौं : तीनकुने गैरीगाउँस्थि दिव्य सःमिल एण्ड काष्ठ उद्योगमा चार जनाको हत्या गर्ने आरोपीलाई प्रहरीले सार्वजनिक गरेको छ। प्रहरीले काठमाडौंमा पत्रकार सम्मेलन गर्दै हत्या आरोपी भनिएका सिन्धुपाल्चोक बाह्रबिसे नगरपालिका वडा ९ स्थायी घर भएका र काठमाडौं काँडाघारीस्थित बीरेन्द्र चोकमा बस्ने २३ वर्षीय संजय भण्डारीलाई सार्वजनिक गरेको हो। भण्डारीले चार जनाकै हत्या गरेको लिखित बयान दिएको काठमाडौं उपत्यका अपराध अनुसन्धान कार्यालयका प्रमुख सोमेन्द्र सिंह राठौरले जानकारी दिए। बोलीसम्बन्धी अपांगता भएका (बोल्न नसक्ने) भण्डारी एक्लैले चारै जनाको हत्या गरेको बयान दिएका थिए। प्रहरीले भण्डारीसँग सांकेतिक भाषाका दोभाषे राखेर बयान लिएको थियो। गत शुक्रबार राति दिव्य सःमिलमा ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा शुभद्रा भुजेल र १९ वर्षीय नविन राईको हत्या भएको थियो। विशाल राईलाई रिसबी साँधेर हत्या गरिए पनि घटना सार्वजनिक हुने डरले अन्य तीन जनाको हत्या गरेको प्रारम्भिक अनुसन्धानबाट खुलेको प्रहरीको भनाइ छ। मोटरसाइकल दुर्घटना मुख्य कारण आरोपी भनिएका भण्डारी केही समयअघि नविन भनिने विशाल राईले चलाएको मोटरसाइकल दुर्घटनामा परेका थिए। त्यसयता दुर्घटनाका विषयमा पटकपटक उनीहरूबीच कुराकानी भएको र सोही कारण विशालले संजयलाई कुटपिट गरेका थिए। शुक्रबार राति भने संजय खुकुरी बोकेरै गैरीगाउँस्थित दिव्य सःमिल पुगेका थिए। त्यहाँ उनी पछाडिको गेट माथिबाट चढेर प्रवेश गरेका थिए। उनी सिधै विशाल सुत्ने कोठासम्म पुगेका थिए। उनी पुग्दा विशाल भने त्यहाँ थिएनन्। कोठामा राखिएको सोफामा बसेर उनले विशालको प्रतीक्षा गरेका थिए। केही समयमै कोठाभित्र छिरेका विशालसँग उनले सुरूका कुरा गर्न खोजेका थिए। तर विशालले 'यहाँ किन आएको' भन्दै कुटपिट गरेका थिए। रिस थाम्न नसकेर उनले झोलाबाट खुकुरी निकालेर पटकपटक टाउकोमा प्रहार गरेका थिए। घटनाबारे ७६ वर्षीया शुभद्रा भुजेलले थाहा पाएको उनले चाल पाए। आफूले हत्या गरेको सार्वजनिक गरिदिने डरले उनले शुभद्रालाई पनि खुकुरी प्रहार गरी हत्या गरेका थिए। लगत्तै घटनास्थलमा देखिएका कुमार भुजेललाई पनि खुकुरी हानेका थिए। फोनमा कुरा गर्न खोजेको चाल पाएपछि उनले कुमारमाथि खुकुरी प्रहार गरेका थिए। चिच्याउँदै आइपुगेकी अम्बिकालाई पनि उनले त्यही खुकुरी हानेर हत्या गरेका थिए। हत्या गरेपछि उनले तीन जनाकै शव गोदामभित्रै ठेगान लगाएका थिए। शव ठेगान लगाउने क्रममै अगाडिपट्टिको गेटमा आवाज आएपछि उनी फेरि पछाडिकै गेटबाट भागेका थिए। प्रहरीले उक्त समयमा दीपेन्द्र राई घटनास्थलमा आएको हुनसक्ने निष्कर्ष निकालेको छ। दीपेन्द्रले नै घटनाबारे बानेश्वर प्रहरी वृत्तमा पुगेर जानकारी गराएका थिए। रगत लतपतिएको देखिएपछि प्रहरीले उनलाई नियन्त्रणमा राखेको थियो। विशाल पक्राउ परेपछि दीपेन्द्रलाई भने रिहा गरिएको छ। सीसीटिभी फुटेजबाट पत्ता लाग्यो आरोपी आरोपी भण्डारी सःमिलबाट कोटेश्वर हुँदै काँडाघारी पुगेका थिए। काँडाघारी बीरेन्द्रचोकमा दिदी भिनाजुकहाँ उनी सुतेका थिए। प्रहरीका अनुसार उनी दिदी भिनाजुसँगै बस्दै आएका थिए। घटनाको भोलिपल्ट भण्डारीले खाना खाएर नक्सालस्थित स्कुलमा साथीहरूसँग भेटेका थिए। पछि फर्केर दिदी भिनाजु कहाँ पुगेरका फेरि सुतेका थिए। प्रहरीले आफूलाई खोजिरहेको भन्दै सिन्धुपाल्चोक जाने क्रममा उनी पक्राउ परेका थिए। पक्राउ गर्नुअघि प्रहरीले विभिन्न विधि र प्रविधिबाट सीसीटीभी फुटेजमा देखिएका व्यक्तिसँग हुलिया दाँजेको थियो। उनले बोकेको झोलाबाटै घटनामा प्रयोग भएको खुकुरी बरामद भएको थियो। जन्मजात नबोल्ने भण्डारीले बाह्रबिसेमा ८ कक्षासम्म पढेका थिए। बाँकी २ कक्षासम्मको पढाइ काठमाडौंमा गरेको प्रहरीको भनाइ छ।"
"सुनसरीमा दुई महिलाको हत्या, एक जना पक्राउ","धरान : सुनसरीमा दुई महिलाको हत्या भएको छ। आफ्नै श्रीमान् र देवरले दुई महिलाको हत्या गरेको मृतकका आफन्तले आरोप लगाएका छन्। सुनसरीको इनरुवा नगरपालिका३ की २३ वर्षीया निकिता चौधरीको श्रीमान् ३२ वर्षीय नागेन्द्र भगतले हत्या गरेको मृतकका आफन्तले आरोप लगाएका छन्। निकिताका भाई राकेश चौधरीले दाइजोका नाममा भिनाजु भगतले जानीजानी घाटी थिचेर दिदीको हत्या गरेको आरोप लगाएका छन्। दाइजोका विषयमा बीच विवाद भएपछि गएराति १० बजेको समयमा भगतले घरको सुत्ने कोठामा निकिताको घाँटी थिचेर हत्या गरेको भाइ राकेशको दावी छ। निकिता र भगतको विवाह भएको २१ महिना भएको थियो। भगतले विवाह गरेको २१ महिनापछि थप दाइजो ल्याउन निकितालाई दबाद दिएर यातना दिने गरेको भाइ राकेशले बताएका छन्। निकिताको मृत्युपश्चात माइती पक्षले दाइजोको निहुँमा निकिताको हत्या गरेको भन्दै जिल्ला प्रहरी कार्यालय सुनसरीमा कर्तव्य ज्यान सम्बन्धी जाहेरी दिएका छन्। सुनसरीका प्रहरी प्रमुख एसपी विपिन रेग्मीले माइती पक्षको उजुरीका आधारमा आरोपित भगतलाई पक्राउ गरी घटनाको अनुसन्धान थालिएको बताए। उनले शव पोस्टमार्टमका लागि कोशी अस्पताल विराटनगर पठाइएको बताए। निकिताकी आफन्त सर्मिला चौधरीले निकिताको शरीरभरी निल डाम र घाँटीमा गम्भीर चोट लागेको बताइन्। भगतले रातीको समयमा घरमा कोही नभएको बेला श्रीमती निकितालाई कुटपिट गरी घाँटी थिचेर हत्या गरेको माइती पक्षको आरोप छ। उनीहरूको विवाहमा निकिताका माइतीले ३५ लाख नगद , १० तोला सुन र ८० तोला चाँदी उपहार दिएको बताइएको छ। निकिताका ११ महिनाका छोरा छन्। उनको हत्या पश्चात नाबालक छोराको बिचल्ली भएको छ। भगतले थप दाइजो माग गरी निकितालाई यातना दिएर हत्या गरेकाले हदैसम्मको कारबाही गर्न भाइ राकेशले माग गरे। त्यस्तै सुनसरीकै कोशी गाउँपालिका७ स्थित हरिपुरमा ३० वर्षीया एकल महिला उषा महतोको हत्या गरिएको छ। उनको १९ वर्षीय देवर सन्तोष महतोले फोनमा अरूसँग कुरा गरेको आरोपमा विष खुवाएर हत्या गरेको घटना सार्वजनिक भएको छ। एक वर्षअघि दाजुको मृत्यु भएपछि भाउजुलाई अंश दिनुपर्ने भनेर गलत मनसायका साथ पटकपटक कुटपिट गर्दै आएकोमा भदौ ३० गते झुक्याएर विष खुवाई बेहोस बनाएका कारण उषाको मृत्यु भएको बताइएको छ। बिष खुवाएर गम्भीर घाइते भएकी उषालाई तत्काल जिल्ला अस्पताल इनरुवा लगिएकोमा थप उपचार गर्न कोशी अस्पताल रेफर गरेको थियो। सोही राति आमाको मत्यु भएको उषाका १२ वर्षीय छोरा राजेश महतोले बताए। उनले आमालाई काका सन्तोषले यातना दिने गरेको विष सेवन गराई हत्या गरेको बताए। प्रहरी प्रमुख रेग्मीले उषाको मृत्यु सम्बन्धी उजुरी नपरेको बताए। उनले उषाले आफै विष सेवन गरेको वा कसैले विष खुवाएको विषयमा अनुसन्धान भइरहेको बताए। उषाको शव पोस्टमार्टमका लागि कोशी अस्पताल विराटनगरमा राखिएको छ। उनका तीन छोराछोरी छन भने एक वर्षअघि पति रन्जीत महतोको मृत्यु भएको थियो।"
वीरगन्जमा लागूऔषधसहित तीन बालक पक्राउ,"वीरगन्ज : वीरगन्जमा लागूऔषधसहित तीन जना बालक पक्राउ परेका छन्। प्रहरीले वीरगन्ज महानगरपालिका१५, ब्रम्हचोकबाट लागूऔषध नाइट्राभेट ट्याब्लेटसहित तीन जना बालकलाई पक्राउ गरेको हो। पक्राउ पर्नेहरूमा सिन्धुपाल्चोक, भक्तपुर र बाराका तीन जना बालक रहेको प्रहरीले जनाएको छ। उनीहरूको नाम भने प्रहरीले सार्वजनिक गरेको छैन। नाइट्राभेट ट्याब्लेट ३३७ पिससहित भक्तपुरको चाँगुनारायण नगरपालिका७ का १६ वर्षीय , सिन्धुलीको सुनकोशी गाउँपालिका२ का १७ वर्षीय र बाराको प्रसौनी गाउँपालिका३ का १७ वर्षीय बालकलाई लागूऔषधसहित पक्राउ गरिएको पर्साका प्रहरी नायब उपरीक्षक कुमारबिक्रम थापाले जानकारी दिए। ब्रम्हचोकमा चुरो सेवन गरेर बसिरहेको अवस्थामा उनीहरूलाई शंका लागेर प्रहरीले चेकजाँच गर्दा उनीहरूको साथबाट ३३७ पिस नाइट्राभेट ट्याब्लेट बरामद गरिएको थापाले बताए। पक्राउ परेका उनीहरूलाई जिल्ला प्रहरी कार्यालयमा राखेर उनीहरू विरुद्ध लागूऔषध सम्बन्धी कसूर मुद्दामा आइतबार पर्सा जिल्ला अदालतबाट पाँच दिनको म्याद थप अनुमति लिई थप अनुसन्धान भइरहेको थापाले जानकारी दिए।"
बोल्न नसक्ने व्यक्तिले चारै जनाको हत्या गरेको स्वीकारे,"काठमाडौं : तीनकुने गैरीगाउँमा शनिबार भएको सामूहिक हत्या प्रकरणमा एक जना पक्राउ परेका छन्। पक्राउ परेका व्यक्तिले नै चारै जनाको हत्या गरेको प्रहरीसामु बयान दिएका छन्। पक्राउ पर्नेमा बोलीसम्बन्धी अपांगता भएका (बोल्न नसक्ने) व्यक्ति भएको प्रहरीले स्रोतले जनाएको छ। घटनास्थल आसपासका सीसीटीभी फुटेज केलाउँदै जाँदा ती व्यक्ति पक्राउ परेको काठमाडौं उपत्यका अपराध अनुसन्धान कार्यालय स्रोतले जानकारी दिएको छ। सीसीटीभीमा देखिएको हुलियाका आधारमा ती व्यक्तिलाई पक्राउ गरिएको ती स्रोतको भनाइ छ। प्रहरीले उनको विवरण भने सार्वजनिक गरेको छैन। 'गैरीगाउँ हत्या प्रकरणमा एक जना पक्राउ परेका छन्। उनीमाथि विस्तृत छानविन भइरहेको छ,' काठमाडौं उपत्यका अपराध अनुसन्धान कार्यालयका प्रमुख सोमेन्द्र सिंह राठौरले अन्नपूर्णसँग बताए। हत्या छानविनका लागि राठौरको संयोजकत्वमा ५ सदस्यीय अनुसन्धान समिति गठन भएको थियो। समितिमा प्रहरी नायव उपरीक्षक हरि खतिवडा, प्रहरी नायव उपरीक्षक सुवास खड्का, प्रहरी नायव उपरीक्षक सुरक्षा केसी र प्रहरी निरीक्षक वीरेन्द्र केसी छन्। शनिबार राति गैरीगाउँस्थित दिव्य सःमिलमा दुई महिला र दुई पुरुषको धारिलो हतियार प्रयोग गरी हत्या भएको थियो। मिलका सुरक्षा गार्ड ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा शुभद्रा भुजेल र मोरङ बेलवारी स्थायी घर भएका २० वर्षीय नविन राईको हत्या भएको थियो। हत्या आशंकामा सोही रात प्रहरीले २८ वर्षीय दीपेन्द्र राईलाई नियन्त्रणमा लिएको थियो। लतपतिएको रगतसहित प्रहरी वृत्त पुगेका राईलाई प्रहरीले नियन्त्रणमा लिएको थियो। राईले भने हत्याबारे जानकारी दिन आएको बताउँदै आएका छन्।"
जलवायु परिवर्तनबारे युवाहरूले गरे बहस,"काठमाडौं : नेपालमा बढ्दो जलवायु परिवर्तन र त्यसले पारेका प्रभावबारे युवाहरूले बहस गरेका छन्। काठमाडौंमा दुई दिन चलेको सत्रमा युवाहरूले जलवायु न्यायका लागि युवा सशक्तीकरण, जलवायु वित्त, जलवायु सुशासन र जलवायु न्यायका लागि सामुदायिक संलग्नताका विषयमा बहस गरेका हुन्। युवा अभियन्ता श्रेया केसीले जलवायु न्यायका लागि युवाहरूको वकालत र अन्तर्राष्ट्रिय निकायसम्मको पहुँचबारे जानकारी दिएकी थिइन्। त्यसैगरी विश्व वन्यजीव कोषका प्रतिनिधि राजु पण्डित क्षेत्रीले जलवायु वित्तसम्बन्धी जानकारी दिएका थिए। त्यस्तै सञ्चार, युवा अभियान तथा नेतृत्वबारे विश्व वन्यजिव कोषका राजन थापाले जानकारीमूलक सूचना प्रवाह गरेका थिए। जलवायु न्यायका लागि सामुदायिक संलग्नताका लागि युवा नेतृत्व विकास, जलवायु न्याय, लैंगिकक समानता र सामाजिक समावेशिता विषयमा प्यानल छलफलसमेत भएको थियो। मारिया र बिन्दा पराजुलीले जलवायु न्यायको लागि गरिने कार्यमा युवाहरूको अन्तर्राष्ट्रिय प्रतिनिधित्व विषयमा जानकारी गराएका थिए। घनश्याम भट्टराई र दिक्षा सुबेदीको नेतृत्वमा गठित २५ सदस्य सम्मेलन आयोजना समितिले सम्मेलनबाट अन्त्यमा सहभागी युवाहरुले उठान गरेका विषयमा 'जलवायु तथा वातावरणीय न्यायका लागि नेपालका युवाहरुको घोषणा पत्र' तयार पारेको छ। पछाडि पारिएका समुदाय तथा आदिवासी जनजातिको अधिकार र जलवायु वित्तमा केन्द्रित सो घोषणा पत्र राष्ट्रिय तथा अन्तर्राष्ट्रिय स्तरमा निति निर्माण गर्ने निकायमा पेससमेत गरिने छ।"
माथिल्लो तामाकोशी जलविद्युत आयोजनाको विद्युत् उत्पादन १८ घण्टा बन्द हुने,"दोलखा : जिल्लाको बिगु गाउँपालिका१ लामाबगरमा रहेको बहुचर्चित ४५६ मेगावाटको माथिल्लो तामाकोसी जलविद्युत् आयोजनाबाट १८ घण्टा विद्युत् उत्पादन बन्द हुने भएको छ। जलविद्युत् केन्द्रको जलाशयमा थुप्रिएका गेग्रान सफा गर्न सोमबार बिहानबाट विद्युत् उत्पादन बन्द गर्न लागिएको हो। जलविद्युत् केन्द्रमा सोमबार बिहान ४ बजेबाट राति १० बजेसम्म जलाशयको पानी खाली गरेर थुप्रिएको बालुवा तथा अन्य गेग्रान हटाउन लागिएको हो। जसका कारण १८ घण्टा विद्युत् उत्पादन बन्द हुने विद्युत् केन्द्रका प्रबन्धक पूर्णगोपाल रञ्जितले बताए। वर्षाका कारण बाढीले बगाएर ल्याएका गेग्रान जलाशयमा भरिँदै गएको छ, जलाशयमा थुप्रिएको गेग्रान निकाल्न जलाशय खाली गरेर सफा गर्नु नियमित प्रक्रिया हो,' उनले भने । तामाकोसी जलविद्युत् केन्द्रले सोही समयमा बालुवा थिग्राउने पोखरी, टनेल, र विद्युत् गृहको समेत सरसफाई र मर्मत गर्ने पनि उनले बताएका हुन्। वर्षमा दुई पटक जलाशय सफा गर्नुपर्ने भए पनि हालसम्म एक पटक मात्रै सफा गरिएको छ, अबदेखि हिउँद र वर्षा दुवै समयमा जलाशय सफा गर्ने तालिका बनाएका छौं। जलाशय सफा गर्ने क्रममा तामाकोसी नदीको बहाव बढ्ने भएकाले नदी तटीय क्षेत्रका बासिन्दालाई सतर्कता अपनाउन पनि केन्द्रले आग्रह गरिएको छ। जलाशय खाली गर्ने क्रममा बाँधस्थलबाट पानी छाड्दा नदीमा एक्कासि पानी सतह बढ्ने भएकाले तामाकोसी र सुनकोसी तटीय क्षेत्रका स्थानीयलाई माछा मार्न, पौडी खेल्न, नुहाउन लुगा धुन, शव जलाउन, नदीबाट बालुवा निकाल्न नजान आग्रह गरिएको छ।"
घरको छतबाट खसेर एक जनाको मृत्यु,झापा : घरको छतबाट खसेर झापामा एक जनाको मृत्यु भएको छ। बिर्तामोड नगरपालिका५ सुब्बाचोक निवासी ४८ वर्षीय कबिरमान थिङ तामाङको मृत्यु भएको छ। मृतक तामाङ केही महिनाअघि मात्र भारतीय सैनिकबाट सेवा निवृत्त भएर घर फर्किएका थिए। आइतबार बिहान ५ बजेको समयमा छतबाट झरेर घाइते भएका तामाङलाई उनका श्रीमती र छोराले उपचारका लागि बीएण्डसी अस्पताल पुर्याएका थिए। उनको उपचारका क्रममा बिहान ५:४५ बजे मृत्यु भएको डीएसपी रिजालले बताए। मृतकका पिता भीमबहादुर थिङ तामाङको पनि सोही घरको छतबाट झरेर मृत्यु भएको थियो। करिब १० वर्षअघि सो घर एकतले हुँदा तामाङका पिता भीमबहादुरको पनि घरको छतबाट खसेर मृत्यु भएको नेपाल तामाङ घेदुङ बिर्तामोडका अध्यक्ष विजय तामाङले बताए। अध्यक्ष तामाङका अनुसार कबिरमान पश्चिमपट्टि झरेका थिए भने उनका पिता पूर्वपट्टि झरेका थिए।
तारकेश्वरमा जुवातास खेलिरहेका ७ जना पक्राउ,काठमाडौं : तारकेश्वर नगरपालिका२ काभ्रेस्थलीमा जुवातास खेलिरहेका ७ जनालाई शनिबार दिउँसो प्रहरीले पक्राउ गरेको छ। मुरारी भण्डारीको घरमा जुवातास खेलिरहेको अवस्था प्रहरी वृत्त बालाजुबाट खटिएको प्रहरीले उनीहरूलाई नगद ३७ हजार ५ सय रूपैयाँ र ३ बुक ताससहित पक्राउ गरेको हो । प्रहरीले उनीहरुमाथि आवश्यक अनुसन्धान गरिरहेको जनाएको छ ।
सुनौलो रङको कछुवासहित ६ जना पक्राउ,"काठमाडौं : टोखा नगरपालिका५ स्थित सुनकोशी क्याफेबाट दुर्लभ वन्यजन्तु सुनौलो रङको कछुवासहित ६ जनालाई प्रहरीले पक्राउ गरेको छ। काभ्रे पनौती नगरपालिका१० बन्थली घर भएका ३२ वर्षीय जयराम घिमिरे, सोही नगरपालिका८ घर भएका ४२ वर्षीय नारायण थामी, सोही नगरपालिका४ घर भएका २८ वर्षीय रूपक बस्नेत, काभ्रे नमोबुद्ध नगरपालिका२ पातले गाउँ घर भएका २६ वर्षीय रहर तामाङ, काभ्रे नमोबुद्ध नगरपालिका३ घर भएका ४६ वर्षीय सुदर्शन तामाङ र उदयपुर त्रियुगा नगरपालिका१३ घर भएका ३८ वर्षीय राजकुमार राईलाई प्रहरीले पक्राउ गरेको हो। टोखा नगरपालिका५ स्थितमा अवैध रूपमा सुनौलो रङको कछुवाको कारोबार भइरहेको भन्ने विशेष सूचनाको आधारमा प्रहरी वृत्त महाराजगंजबाट खटिएको टोलीले पक्राउ गरेको प्रहरीले जनाएको छ। उनीहरूलाई आवश्यक कारवाहीको लागि जिल्ला वन कार्यालय हात्तिसार काठमाडौं पठाइएको छ।"
बागमतीमा लागूऔषध दुर्व्यसन तीव्र,"प्रदेशका १३ जिल्लामध्ये मकवानपुरको सबैभन्दा बढी लागूऔषध मुद्दामा कैदीबन्दी छन्। हेटौंडा : बागमती प्रदेश लागूऔषध उत्पादन, कारोबार र प्रयोगको केन्द्र बन्दै गएको विभिन्न घटनाक्रमले देखाएको छ। प्रहरीले विभिन्न समयमा पक्राउ गरेर सार्वजनिक गर्ने तथ्यांक र मुद्दा चलाएर फैसला सँगै कारागार चलान भएकाहरूको सूची हेर्दा प्रदेशका धेरै नागरिक लागूऔषध कारोबारमा फसेको देखिन्छ। प्रदेशका विभिन्न कारागारमा रहेका लागूऔषध मुद्दाका कैदीबन्दीमध्ये सबैभन्दा धेरै मकवानपुरका स्थानीय छन्। यो जिल्लाका मात्रै १ सय ९४ जनाले विभिन्न कारागारमा लागूऔषध मुद्दामा कैद सजाय भोग गरिरहेको कारागार व्यवस्थापन विभागको तथ्यांकले देखाउँछ। यस्तै चितवनका १ सय ५१, धादिङका २८, काभ्रेका ११, दोलखाका ६, सिन्धुलीका ५, सिन्धुपाल्चोकका ४, काठमाडौंका २ साथै रसुवा र नुवाकोटका ११ जना छन्। यो तथ्यांक काठमाडौं उपत्यका (काठमाडौं, ललितपुर र भक्तपुर) बाहेकको मात्रै हो। काठमाडौं उपत्यकाभित्रका कारागारमा लागूऔषध मुद्दामा कैद सजाय भोग गरिरहेका बागमती प्रदेशका नागरिकहरूको सूचीसमेत थप्ने हो भने अझै धेरै हुने विभागका अधिकारी बताउँछन्। उपत्यका बाहेकका जिल्लाका मात्रै लागूऔषध कारोबारमा संलग्नहरूको पक्राउ पर्ने क्रम पनि प्रत्येक वर्ष बढ्दो क्रममा रहेको प्रदेश प्रहरीको तथ्यांकले देखाउँछ। आर्थिक वर्ष २०७७७८ मा २ सय ६५ जना लागूऔषध मुद्दामा पक्राउ परेका थिए। अर्को आर्थिक वर्ष २०७८७९ मा बढेर यो तथ्यांक ५ सय ३० पुग्यो भने २०७९८० मा ५ सय ५६ जना पक्राउ परे। यो तथ्यांकलाई हेर्दा प्रत्येक वर्ष लागूऔषध कारोबार, प्रयोग र उत्पादनमा प्रदेशका नागरिक पस्दै गएको देखिने कारागार व्यवस्थापन विभागका सूचना अधिकारी रामचन्द्र शिवाकोटी बताउँछन्। विभागका अनुसार कुल ४ सय ३ जना बागमती प्रदेशका नागरिक लागूऔषध मुद्दामा विभिन्न कारागारमा छन्। विभागका अनुसार मकवानपुरको भीमफेदी कारागारमा रहेका १ हजार ७० जना कैदीबन्दीमध्ये तीन सय जनाले लागूऔषध मुद्दामा सजाय भोग गरिरहेका छन्। जसमध्ये मकवानपुरका मात्रै १ सय ७५ पुरुष र ६ जना महिला गरी १ सय ८१ जना कारागारमा रहेको कारागार प्रमुख तीर्थराज पौडेलले बताए। यस्तै चितवन कारागारमा रहेका १ सय ९० जना लागूऔषध मुद्दामा सजाय भोग गरिरहेकामध्ये सात जना मकवानपुरका रहेका चितवन कारागार कार्यालयका निमित्त प्रमुख लेखनाथ पौडेलले बताए। धादिङ कारागारमा रहेका २ सय ७७ कैदीबन्दीमध्ये ४० जना लागूऔषध मुद्दामा सजाय भोग गरिरहेका छन्। जसमध्ये मकवानपुरका दुई जना छन्। सिन्धुली कारागारमा सात सय ६० कैदीबन्दीमध्ये १ सय ८३ जना लागूऔषधका मुद्दाका कैदीबन्दी रहेको सिन्धुली कारागारका सूचना अधिकारी मात्रिका प्रसाद पहाडीले बताए। उनका अनुसार कारागारमा चार जना मकवानपुरका लागूऔषध मुद्दाका कैदीबन्दी छन्। बागमतीमा लागूऔषध कारोबारमा संलग्नहरू पक्राउ पर्ने र जेल चलान हुने क्रम पनि प्रत्येक वर्ष बढ्दो मात्रामा देखिन्छ। यो अवस्था रोक्न जनचेतना फैलाउन आवश्यक छ। रामचन्द्र शिवाकोटी, सूचना अधिकारी, कारागार व्यवस्थापन विभाग उपमहानगरपालिकाले यसलाई न्यूनीकरण गर्न विभिन्न कार्यक्रमहरू गरिरहेको छ। प्रत्येक वर्ष बजेट नै विनियोजन गरेर विभिन्न अभिमुखीकरण र वडास्तरमा चेतनामूलक कार्यक्रमहरू सञ्चालन गरिरहेको छ। मीनाकुमारी लामा, मेयर, हेटौंडा उपमहानगरपालिका कानुनले बन्देज गरेको लागूऔषध गाँजा र अफिम खेतीलाई रोक्दै वैकल्पिक खेतीका रूपमा कफीका बिरुवा रोप्न किसानहरूलाई बिरुवा उपलब्ध गराएका छौं। यसले लागूऔषध दुव्र्यसन घटाउन मद्दत पुग्ला। किरण राणा, प्रहरी नायव महानिरीक्षक, प्रदेश प्रहरी कार्यालय यो तथ्यांकले प्रदेशमा सबैभन्दा बढी लागूऔषध तस्करी र कारोबार मकवानपुरमा हुने गरेको देखिन्छ। यस्तै दोेस्रो स्थानमा रहेको चितवनमा पनि लागूऔषध कारोबार धैरै हुने गरेको पाइएको छ। मकवानपुरको भीमफेदी कारागारमा मात्र चितवनका ३२ जनाले लागूऔषध मुद्दामा सजाय भोग गरिरहेका छन्। चितवन कारागारमा १ सय १७ जना र सिन्धुली कारागारमा दुई जना गरी कुल १ सय ५१ जना कारागारमा सजाय भोग गरिरहेका छन्। तेस्रो स्थानमा धादिङ जिल्ला पर्छ। धादिङ कारागारमा रहेको कुल २ सय ७४ कैदीबन्दीमध्ये ४० जना लागूऔषधका छन्। जसमध्ये धादिङकै २६ जना छन्। अन्यमा सिन्धुली र रसुवा कारागारमा ११ जना गरी कुल २८ जना कैदीबन्दी छन्। प्रदेशको चौथो बढी लागूऔषधको कारोबार काभ्रेमा हुने गरेको पाइएको छ। काभ्रे कारागारमा १४ जना लागूऔषधका कैदीबन्दी रहेकोमा आठ जना काभ्रे जिल्लाकै छन्। चितवनमा एक जना र सिन्धुली कारागारमा दुई जना गरी कुल ११ जना कैदीबन्दी काभ्रेका रहेको पाइएको छ। दोलखा कारागारमा रहेको कुल १ सय ५३ जना कैदीबन्दीमध्ये लागूपदार्थ मुद्दामा ६ जना छन्। कारागारमा रहेका ६ जनामध्ये चार जना कैदीबन्दी सोही जिल्लाकै रहेका कारागार प्रमुख रामकृष्ण घिमिरेले बताए। दोलखा जिल्लाका थप ११ जना, सिन्धुली र रामेछाप जिल्लामा रहेका समेत गरी कुल छ जनाले लागूऔषध मुद्दामा कारागारमा सजाय भोग गरिरहेका छन्। सिन्धुपाल्चोक कारागारमा १ सय ३० जना कैदीबन्दीहरू रहेकोमा एक जना मात्र लागूऔषध मुद्दाका छन्। उनी सन्धुपाल्चोककै नागरिक रहेको कारागारका सूचना अधिकारी गौरव श्रेष्ठले बताए। यस्तै सोही जिल्लाका एक जना चितवनमा, दोलखामा एक जना, काभ्रे कारागारमा एक जना गरी चार जना कैदीबन्दी सजाय भोग गरिरहेको पाइएको छ। नुवाकोट जिल्लाको कारागारमा रहेका कुल १ सय २० जना कैदीमध्ये दुई जना मात्र लागूऔषध मुद्दाका रहेका पाइएको छ। जसमध्ये एक जना नुवाकोट जिल्लाकै महिला छन्। रसुवा जिल्ला कारागारमा रहेका ६७ जना कैदीबन्दीमध्ये तीन जना मात्र लागूऔषध मुद्दामा सजाय भोग गरिरहेका छन्। जसमध्ये एक जना रसुवाकै छन्। सिन्धुली कारागारमा सिन्धुली जिल्लाकै चार जना र रामेछाप कारागारमा एक जना गरी पाँच जना कैदीबन्दी छन्। काठमाडौंका दुई जना लागूऔषध मुद्दामा धादिङ कारागारमा छन्। प्रदेशअन्तर्गत रहेका १० वटा कारागारमा लागूऔषध मुद्दाका भक्तपुरका कैदीबन्दी भेटिएको छैन। ललितपुर कारागारमा विभिन्न आपराधिक गतिविधिमा संलग्न भई कारागारमा सजाय भोग गरिरहेका संख्या कुल १५ सय १३ छ। जसमध्ये स्वदेशी १४ सय १७ जना छन् भने विदेशी ९६ जना रहेका कारागार प्रमुख कल्पना घिमिरेले बताइन्। उनका अनुसार ललितपुर कारागारमा लागूऔषधका २ सय ४२ जना कैदीबन्दी रहेकामा धेरै संख्यामा ललितपुर, काठमाडौं र भक्तपुरकै छन्। यो कारागार सेन्टर जेल जस्तो भएको छ। यो कारागार भएको क्षेत्रमा अदालतहरू, अस्पतालहरू पनि छ। त्यसैले पनि ७७ वटै जिल्लाका कैदीबन्दी यहाँ छन्। धेरैको बास्तविक ठेगाना आउन गाह्रो भए पनि प्रायः धेरै संख्यामा भने बागमती प्रदेशकै रहेको कारागार प्रमुख घिमिरेले बताइन्। देशका ७७ जिल्लामध्ये ७२ वटा जिल्लामा ७४ वटा कारागार छन्। यद्यपि प्रदेशको जिल्लागत संख्यामत्मक स्थिति हेर्दा देशभरका अन्य कारागारमा अझै यो संख्या बढ्न सक्ने देखिन्छ। हेटौंडाका लागूऔषध मुद्दाका कैदीबन्दी धेरै प्रदेशका १३ जिल्लामध्ये मकवानपुरको सबैभन्दा बढी लागूऔषध मुद्दामा कैदीबन्दी छन्। मकवानपुरका १० वटा स्थानीय तहमध्ये सबैभन्दा बढी हेटौंडा उपमहानगरपालिकाको ६७ जना लागूऔषध मुद्दामा प्रदेशका विभिन्न कारागारमा रहेको पाइएको छ। यस्तै राक्सिराङ गाउँपालिकाको ३१ जना, कैलाश गाउँपालिकाको २९ जना, मनहरी गाउँपालिकाको ३० जना, थाहा नगरपालिकाको १२ जना, भीमफेदी गाउँपालिकाको ११ जना, मकवानपुरगढी गाउँपालिकाको दुई जना, बकैया गाउँपालिकाको ११ जना र इन्द्रसरोवर गाउँपालिकाको एक जना गरी कुल १ सय ९४ जना नागरिक लागूऔषध मुद्दामा कारागारमा छन्। भीमफेदी कारागार। जहाँ, धैरै लागूऔषध कारोबारमा संलग्नहरू जेल चलान भएका छन् । चितवन जिल्लाकालागूऔषध मुद्दामा कारागारमा रहेकामध्ये सबैभन्दा बढी भरतपुर महानगरपालिकाका छन्। प्रदेशको दोस्रो ठूलो महानगर भरतपुरका ६१ जना प्रदेशअन्तर्गत रहेका विभिन्न कारागारमा छन्। यस्तै रत्ननगर नगरपालिकाका १८ जना, खैरहनी नगरपालिका ५, राप्ती नगरपालिका १९, कालिका नगरपालिकाका १३, इच्छाकामना गाउँपालिकाका १, माडी नगरपालिकाका एकजना र भीमफेदी कारागारमा रहेका ३२ जना गरी कुल १ सय ५१ जना कैदीबन्दीहरू लागूऔषध मुद्दामा कैदी जीवन बिताइरहेका छन्। तेस्रोमा रहेको धादिङका २८ जना धादिङ कारागारसहित प्रदेशका विभिन्न कारागारमा लागूऔषध मुद्दामा सजाय भोग गरिरहेका छन्। जसमध्ये सबैभन्दा बढी धादिङको गजुरी गाउँपालिकाको १६ जना छन्। यस्तै बेनीघाट रोराङ गाउँपालिको तीन जना, नीलकण्ठ नगरपालिकाको र सिद्धलेक गाउँपालिकाको २२ जना कैदीबन्दी छन्। यस्तै रुबिभ्याली खानिवास गाउँपालिका, थाक्रे गाउँपालिका, गल्छी गाउँपालिका, धुनेवेशी नगरपालिका र खानीवास गाउँपालिका ११ जना कैदीबन्दी छन्। गाँजाको पकेट क्षेत्रमा कफी खेती सुरु मकवानपुरको राक्सिराङ र कैलाश गाउँपालिकासहित चितवनका कतिपय क्षेत्रमा कानुनले बर्जित गरेको लागूऔषध गाँजा र अफिमको खेती नै हुने गरेको छ। यी क्षेत्रहरू सदरमुकामबाट टाढा हुनुको साथै विकट पनि रहेकोले यी क्षेत्रहरूमा खुला रूपमै गाँजा र अफिमको खेती वर्षौंदेखि हुँदै आएको पाइन्छ। पहिले गाँजाको मात्र खेती हुने यी क्षेत्रहरूमा अहिले अफिमको पनि खेती बढेको छ। यी दुई जिल्लामा गाँजा खेतीलाई विस्थापन गर्ने उद्देश्यले बागमती प्रदेश प्रहरी कार्यालय र मास्के मल्टिपर्पोज एग्रिकल्चर एन्ड रिसर्च प्रालि चितवनको सहकार्यमा गाँजा उत्पादनको पकेट क्षेत्रमा कफी खेतीको अभियान सुरुवात गरिरहेको छ। प्रालिले पहिलो चरणमा मकवानपुर र चितवन जिल्लाको पहाडी भूभागमा अवस्थित राप्ती नगरपालिका१, परेवाकोटबाट कफी रोप्न सुरु गरेको छ। यस्तै मकवानपुरमा राक्सिराङ गाउँपालिकाअन्तर्गत रहेका विभिन्न वडाहरूमा कफी खेती गर्न सुरु गरेको छ। प्रदेश प्रहरीले चितवनको राप्ती नगरपालीका१ र मकजानपुरको राक्सीराङ गाउँपालिका५ कैलाश गाउँपालिकामा स्थानीय किसानहरूसँग संयुक्त कार्यक्रम आयोजना गरी कफी खेतीबाट हुने फाइदाबारे कृषकहरूलाई उत्प्रेरित र सचेत गराउँदै चितवनमा २० हजार र मकवानपुरमा १५ हजार कफीका बिरुवा समेत किसानलाई उपलब्ध गराई सकेको प्रदेश प्रहरी नायव महानिरीक्षक किरण राणाले बताइन्। कानुनले बन्देज गरेको गैरकानूनी रूपमा हुँदै आएको लागूऔषध गाँजा र अफिम खेतीलाई रोक्दै वैकल्पिक खेतीका रूपमा कफीका बिरुवा रोप्न किसानहरूलाई बिरुवा उपलब्ध गराएका छांै, उनले भनिन्, प्रदेश प्रहरीले प्रदेशका विभिन्न जिल्लाहरूमा गैरकानुनी रूपमा हुने यस्ता खेतीलाई विस्थापन गर्न आर्थिक बर्ष २०८००८१ मा लागि प्रमुख १० लक्ष्यभित्र समेटेर अघि बढेका छौं। के भन्छन् जनप्रतिनिधि ? हेटौंडा उपमहानगरपालिकाले लागूऔषधको प्रयोगकासाथै ओसारपसार बढेको सन्दर्भमा त्यसलाई न्यूनीकरण गर्न विभिन्न कार्यक्रमहरू गरिरहेको बताएको छ। प्रत्येक वर्ष बजेटनै विनियोजन गरेर विभिन्न अभिमुखीकरण र वडा स्तरमा चेतनामूलक कार्यक्रमहरू निरन्तर सञ्चालन गरिरहेको उपमहानगर प्रमुख मीनाकुमारी लामाले बताइन्। उपमहानगरले अन्य विभिन्न सरकारी तथा गैरसरकारी संस्थाहरूसंग समवन्य गर्दै काम गरिरहेको भए तापनि दिनप्रति दिन लागूऔषध प्रयोगकर्ता र ओसारपसारमा कमी भने नभएको भन्दै चिन्ता व्यक्त गरिन्। यस्तैयस्तै धादिङ जिल्लाको गजुरी गाउँपालिकाको माथिल्लो भेगका १ र ८ नम्बर वडामा गाँजा खेती गरिन्छ भनिँदै आए तापनि अहिले देखिन छाडेको गजुरी गाउँपालिका उपाध्यक्ष शर्मिला बिसुरालले बताइन्। पालिकाले गैरकानुनी गाँजा अफिमलगायत कानुनले निषेध गरेका कुराहरूको विकल्पको रूपमा कृषिलाई अघि सारेर विभिन्न कार्यक्रमहरू गरिरहेको बताइन्। मकवानपुरको कैलाश गाउँपालिकामा गैरकानुनी गाँजा, अफिमलगायतको खेती हुँदै आएकोमा अहिले त्यसलाई निरुसाहित पार्न कृषि उत्पादनसँग जोडन विभिन्न कार्यक्रमहरू सञ्चालन गरिरहेको गाउँपालिकाका उपाध्यक्ष बालकुमार मल्ल ठकुरीले बताए। विशेष गरेर वडा नं १,२,६ र १० का मानिस कारागारमा धेरै रहेको हामीले पाएका छौं। त्यसले पनि गाउँपालिकाभित्र रहेका १० वटै वडाहरूमा विभिन्न चेतनामूलक कार्यक्रमहरू, अभिमुखीकरणका कार्यक्रमहरूलगायत सीपमूलक कार्यक्रमहरू सञ्चालन गरिरहेका छौं, उनले भने। प्रत्येक वर्ष बढ्दै लागूऔषध तस्करी बागमती प्रदेशका १३ जिल्लामध्ये उपत्यका बाहेकको दश जिल्लामा प्रत्येक वर्ष लागूऔषध तस्करी बढ्दो क्रममा रहेको बागमती प्रदेश प्रहरी कार्यालयको तथ्यांकले देखाएको छ। प्रदेशमा आर्थिक वर्ष २०७७०७८ लागूऔषध मुद्दामा पक्राउ परेका २ सय ६५ जनाको मुद्दा दर्ता भएको प्रदेश प्रहरी कार्यालयका प्रवक्ता दीपक रेग्मीले बताए। उक्त वर्ष प्रदेशका १० वटा जिल्लामध्ये सबैभन्दा बढी मकवानपुरमा मुद्दा दर्ता भएको देखिन्छ। उक्त वर्ष मकवानपुरमा एक सय चार, चितवनमा ९५ वटा, सिन्धुलीका ३२ वटा, धादिङका १५ वटा, काभ्रेका आठ वटा, सिन्धुपाल्चोकका ५ वटा, नुवाकोट पाँच वटा र रामेछापका १ वटा गरी २ सय ६५ जनाविरुद्ध मुद्दा दर्ता भएको प्रहरी कार्यालयको तथ्यांकले देखाउँछ। जसमा चितवनमा एक सय ४२ जना, मकवानपुरमा एक सय ६० जना, सिन्धुलीमा ५३ जना, रामेछापमा एक जना, काभ्रेमा ११ जना, सिन्धुपाल्चोकमा ७ जना, नुवाकोटमा १० जना र धादिङ जिल्लामा २७ जना गरी ४ सय ११ जना पक्राउ गरिएको प्रदेश प्रहरी कार्यालयले बताएको छ। आर्थिक वर्ष २०७८०७९ मा पनि पक्राउ पर्नेहरूको संख्या बढेको देखिन्छ। प्रहरी प्रवक्ता रेग्मीका अनुसार आर्थिक वर्ष २०७८०७९ मा ५ सय ३० जना पक्राउ परेकोमा ३ सय ४३ वटा मुद्दा दर्ता भएको थियो। जसमध्ये लागूऔषध मुद्दा सबैभन्दा बढी मकवानपुरमा १ सय ४९ वटा, चितवनमा १ सय ६ वटा, सिन्धुलीमा ४९ वटा, काभ्रेमा ७ वटा, सिन्धुपाल्चोकमा २ वटा, नुवाकोटमा १ वटा र धादिङ जिल्लामा २९ वटा मुद्दा दर्ता भएको तथ्यांकले देखाउँछ। यस्तै उक्त वर्ष मकवानपुरबाट २ सय ३० जना, चितवनबाट १ सय ७२ जना, सिन्धुलीबाट ६६ जना, काभ्रेबाट ११ जना, सिन्धुपाल्चोकबाट छ जना, नुवाकोटबाट २ जना र धादिङबाट ४३ जना गरी ५ सय ३० जनालाई पक्राउ गरिएको प्रदेश प्रहरी कार्यालयका प्रवक्ता रेग्मीले बताए। यस्तै आर्थिक वर्ष २०७९८० मा ५ सय ५६ जना पक्राउ र तीनसय ६३ वटा लागूऔषधका मुद्दा दर्ता भएको प्रदेश प्रहरी कार्यालयको तथ्याङ्क छ। उक्त वर्ष मकवानपुरमा १ सय ५३ वटा, चितवनमा १ सय ७ वटा, धादिङमा ४६ वटा, सिन्धुलीमा ३९ वटा, काभ्रेमा १३ वटा, रामेछापमा २ वटा र नुवाकोटमा ३ वटा मुद्दा दर्ता भएको प्रदेश प्रहरी कार्यालयको तथ्यांकमा देखिन्छ। प्रदेश प्रहरी कार्यालयअन्तर्गतका विभिन्न जिल्ला प्रहरी कार्यालयमा पक्राउ परेका ५ सय ५६ जनामध्ये सबैभन्दा बढी पक्राउ पनि मकवानपुर र चितवनमा जिल्लामा देखिन्छ। प्रदेश प्रहरी प्रवक्ता रेग्मीका अनुसार उक्त वर्ष मकवानपुरबाट २ सय ५० जना, चितवनबाट १ सय ६४ जना, सिन्धुलीबाट ४९ जना, रामेछापबाट दुई जना, काभ्रेबाट २१ जना, नुवाकोटबाट ९ जना र धादिङबाट ६१ जाना पक्राउ परेको उनले बताए। बागमती प्रदेशमा उपत्यकका बाहेकका जिल्लाहरू मकवानपुर र चितवन जिल्ला लागूऔषध खेतीको पनि हब बन्दै गएको छ। यी दुई जिल्लामा गाँजा, अफिमलगायत लागूऔषध खेती मौलाएको छ। चेतनाको कमी, कम सयममा धेरै पैसा कमाउने लोभ, अशिक्षालगायत कुराहरूले प्रदेशमा लागूऔषधको खेतीसँगगै तस्करहरूसमेत बढेको रेग्मीले बताए।"
"म्याग्दीमा आलु उत्पादन बढ्यो, वार्षिक ६ करोड बढी मूल्यको निकासी","बेनी : म्याग्दीबाट निकासी हुने प्रमुख कृषि उपज आलुको उत्पादन यस वर्ष बढेको छ । गत वर्षको तुलनामा ६३६ प्रतिशतले आलु उत्पादन बढेको कृषि ज्ञान केन्द्र म्याग्दीले जनाएको छ । केन्द्रका निमित्त प्रमुख सञ्जिव बास्तोलाले यस वर्ष जिल्लाभर एक हजार ६५० हेक्टर क्षेत्रफलमा आलु खेती भएकोमा २५ हजार ४१० मेट्रिक्टन उत्पादन भएको जानकारी दिए । अघिल्लो वर्ष एक हजार १४५ हेक्टर क्षेत्रफलमा आलु खेती भएकोमा २३ हजार ७९३ मेट्रिक्टन उत्पादन भएको थियो,'उनले भने, क्षेत्रफल विस्तारसँगै आलुको उत्पादन बढेको हो । स्थानीय तहहरूले आलु खेतीको पकेट क्षेत्र,कृषि ज्ञान केन्द्रले बल्क र प्रधानमन्त्री कृषि आधुनिकीकरण परियोजनाले आलु जोन कार्यक्रममार्फत् आलु खेती विस्तार गरेका छन् । कृषि ज्ञान केन्द्रमार्फत् ५०० रोपनी क्षेत्रफलमा आलु खेतीको कार्यक्रम सञ्चालन भएको थियो । खेती गर्ने, भित्र्याउने समयमा अनुकूल मौसम र रोगकिराको समस्या नभएकाले पनि आलुको उत्पादन गत वर्षको तुलनामा बढेको अन्नपूर्ण गाउँपालिका८ राम्चेका कृषक फासबहादुर पुर्जाले बताए । अघिल्लो वर्ष ऐजुरु रोगले आलुको बोट र दानामा असर गरेकाले उत्पादन आधाले घटेको थियो,उनले भने, नयाँ बिउ लगाएको हुँदा यसपाली आलु राम्रो फलेको छ । उनले एउटै दाना एक किलो बराबर तौल भएको आलु उत्पादन भएको जानकारी दिए । म्याग्दीको तल्लो क्षेत्रमा हिउँदे र उच्च पहाडी लेकाली क्षेत्रमा बर्खे आलु खेती हुन्छ । अन्नपूर्ण गाउँपालिको शिख, घार, राम्चे, हिस्तान, रघुगंगाको पाखापानी, ठाडाखानी, चिमखोला, कुइनेमंगले, कुइने मंगलाको हिँदी, झाँक्रीपानी, किमचौर, टोड्के, मालिकाको बिम, दिच्याम, धवलागिरीको गुर्जा, मरेनी, बेनीको भकिम्ली, डडुवा, आलु उत्पादन हुने ठाउँ हुन् । नागी राम्चेबाट वार्षिक दुई करोड रुपैयाँ मूल्य बराबरको आलु निकासी हुने गरेको छ । उच्च पहाडी क्षेत्रको चिसो हावापानीमा उत्पादन भएको आलु पोखरा,काठमाडौंलगायत बजार क्षेत्रमा निकासी हुने गरेको थियो । जिल्लावाट वार्षिक ६ करोड भन्दा बढी मूल्यको आलु निकासी हुने कृषि ज्ञान केन्द्रको तथ्यांक छ । उत्पादितमध्ये ७० प्रतिशत अथवा एक हजार मेट्रिक्टनभन्दा बढी आलु निकासी हुने गरेको हो । प्रतिकेजी ५० देखि १०० सम्ममा आलु बेच्ने गरेका छन् । व्यापारीले अग्रिम पेस्कि दिएर बारीमा नखन्दै आलु खरिद गर्छन् । म्याग्दीमा हाल स्थानीय सेतो, रातो जातको आलु, निलो,कार्डिनल र एमएस ४२ नामक आलु उत्पादन हुने गरेको छ । कृषि तथा पशुपंक्षी विकास मन्त्रालयले प्रधानमन्त्री कृषि आधुनिकिकरण परियोजनाअन्तरगत म्याग्दीको रघुगंगा गाउँपालिकाको ६,७ र ८ र अन्नपूर्ण गाउँपालिकाको ५, ६, ७ र ८ नम्बर वडामा गत आर्थिक वर्षदेखि व्ययवसायिक कृषि उत्पादन तथा प्रसोधन केन्द्र (जोन) कार्यक्रम सञ्चालन गरेको छ । कृषि ज्ञान केन्द्रमार्फत् यसअघि रघुगंगा गाउँपालिका८ कुइनेमंगले र मंगलाको ३, ४ र ५ नम्बर वडामा आलुको व्यवसायिक उत्पादन केन्द्र सञ्चालन भएको थियो । मालिका गाउँपालिकाको ६ दिच्याम र ७ बिमलाई आलु बल्क कार्यक्रममा समावेश गरिएको छ । गण्डकी प्रदेशको कृषि तथा भूमि व्यवस्था मन्त्रालयले चालु आर्थिक वर्षमा समुदायस्तरमा प्रविधियुक्त कृषि उत्पादन प्रर्वद्धन आयोजनाअन्तरगत म्याग्दीमा १२५ हेक्टर क्षेत्रफलमा खायन आलु उत्पादन प्रर्वद्धन कार्यक्रमका लागि तीन करोड रुपैयाँ बजेट पठाएको निमित्त प्रमुख बास्तोलाले बताए । खायन आलु कार्यक्रमका लागि कम्तिमा दश घरधुरी संलग्न भइ न्युनतम ३० रोपनी क्षेत्रफलमा कृषक समूह र सहकारीमार्फत् आलु खेती गर्नुपर्ने सर्तसहित प्रस्ताव आह्नान गरिएको छ । स्थानीय बिउ प्रयोग गरेर आलु खेती विस्तार र उपभोगका लागि बिक्री वितरण गर्ने चक्र चलाउने खायन आलु उत्पादन कार्यक्रमको उद्देश्य हो । स्थानीय जातको आलुको संरक्षण, खेती विस्तार र आयआर्जन वृद्धिमा सहयोग पुर्याउने लक्ष्य राखिएको छ ।"
"चिकित्सक आन्दोलित : उपचार सेवा ठप्प, बिरामीको बिचल्ली","चितवन : उपचारका लागि अस्पताल पुगेका बिरामी आइतबार निराश हुँदै घर फर्किए । अस्पतालमा जचाउन पुगेका बिरामी टिकट काउण्टर पुग्दै फर्किए । न चिकित्सक भेट्न पाए न उपाचर नै गराउन पाए । दैनिक दुई हजार बिरामी आउने भरतपुर अस्पतालको ओपीडी कक्ष सुनसान थियो । हेटौडामा चिकित्सक कुटनेलाई कारबाहीको माग गर्दै देशभरका चिकित्सक ओपीडी सेवा बन्द गरेर आन्दोलित बनेका छन्। ज्यानको सुरक्षा नभएको भन्दै उनीहरू सरकारलाई दबाब दिन आन्दोलनमा उत्रिएका हुन्। । चिकित्सकको आन्दोलनका कारण बिरामी मारमा परेका छन्। आन्दोलनरत चिकित्सकहरूले हातमा कालोपट्टी र ब्यानरसहित विरोध गरे । आन्दोलन कुनै रहर नभएर बाध्यता भएको चिकित्सकको भनाइ छ । शारीरिक र मानसिक रुपमा त्रसित भएको दु:खेसो गर्दै उनीहरूले सुरक्षाको माग गरेका छन् । नेपाल चिकित्सक संघ चितवन सचिव डा सूर्यप्रसाद सापकोटाले चिकित्सकको ज्यान जोखिममा परेको भन्दै सुरक्षाको लागि आन्दोलनमा उत्रिएको बताए । कहाँ कतिबेला चिकित्सकले कुटाइ खान्छ भन्ने भएन । डरैडरमा कसरी बिरामी जचाउन सकिन्छ र ? यो हाम्रो रहर होइन बाध्यता हो , उनले भने । कुटपिटमा संलग्न भएकालाई पक्राउ नगरेकोमा उनीहरूको आपत्ति छ । चितवनमा भरतपुर अस्पताल,वीपी कोइराला मेमोरियल क्यान्सर अस्पताल ,दुई मेडिकल कलेजसहित अन्य साना अस्पतालमा ओपीडी सेवा बन्द हुँदा बरामीहरू घर फर्किन बाध्य भए ।"
"बाँकेमा शक्तिशाली बम विस्फोट, सडकमा पर्यो खाडल","बाँके : बाँकेस्थित पूर्वपश्चिम राजमार्गमा शक्तिशाली बम विस्फोट भएको छ। जिल्ला प्रहरी कार्यालय बाँकेका प्रवक्ता एवम् डीएसपी नारायण डाँगीका अनुसार शनिबार राति राप्ती सोनारी गाउँपालिकाको सडकमा बम विस्फोट भएको हो । राप्ती सोनारी९ ढकेरीदेखि २ किलोमिटर पुर्व महेन्द्र राजमार्गमा बम विस्फोट हुँदा सडक भत्किएको छ। डीएसपी डाँगीले द्वन्द्वकालीन माइन भएको बताए। उनले भने,द्वन्द्वकालीन माइन हो। पड्किएको कसैले थाहा पाएन। मानवीय क्षति भएन। सेनाले थप माइन खोज्दा फलामका टुक्राहरू मात्र भेटिए। नेपाली सेनासहित सुरक्षाकर्मीको टोलीले आज बिहान विस्फोट भएको स्थलको अवलोकन गरेको थियो। सडक विभागले राजमार्ग मर्मत सम्भार गरेको छ।"
आज देशका यी स्थानमा वर्षा हुने,"काठमाडौं : हाल मनसुनको न्यूनचापीय रेखा सरदर स्थानको दक्षिणतिर अवस्थित छ। साथै नेपालमा हाल भारतको पञ्जाब र आसपासको क्षेत्रमा रहेको न्यूनचापीय प्रणालीको समेत आंशिक प्रभाव रहेको छ। हाल सुदूरपश्चिम, कर्णाली प्रदेशलगायत बाँकी प्रदेशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि सामान्यतया सफा रहेको मौसम पूर्वानुमान महाशाखाले जनाएको छ। आज देशभर आंशिकदेखि सामान्य बदली रहनेछ। सुदूरपश्चिम, लुम्बिनी र कर्णाली प्रदेशलगायत अन्य प्रदेशका पहाडी भूभागका केही स्थानमा साथै देशका बाँकी भूभागका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको मौसमविद् प्रतिभा मानन्धरले जानकारी दिए। आज काठमाडौँमा आंशिकदेखि सामान्य बदली रहने सम्भावना रहेको छ। अहिले काठमाडौँमा आंशिक बदली रहेको र वायुको तापक्रम २५ डिग्री सेन्टिग्रेड रहेको तथा पारदर्शिता सात किलोमिटर रहेको मौसमविद् मानन्धरले बताए। आज काठमाडौँमा अधिकतम तापक्रम ३० देखि ३२ डिग्री सेन्टिग्रेडको बीचमा रहने सम्भवना रहेको मौसम पूर्वानुमान महाशाखाले जनाएको छ। यसैगरी आज राति देशभर आंशिकदेखि सामान्य बदली रहने छ। गण्डकी, लुम्बिनी, कर्णाली र सुदूरपश्चिम प्रदेशका थोरै स्थानमा र बाँकी प्रदेशका एकदुई स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको महाशाखाद्वारा प्रकाशित बुलेटिनमा उल्लेख गरिएको छ।"
थारू समुदायले आज अटवारी पर्व मनाउँदै,"यो पर्वमा दाजुभाइले दिदीबहिनीको दीर्घायुको कामना गर्दै पानीसमेत नपिई दिनभर व्रत बसी साँझ पुरुषद्वारा नै गुइँठाको आगोमा सल्लाको धूप बनाई बालेर भीमको पूजा गर्ने प्रचलन रहेको बाँकेका थारू अगुवा चन्द्र थारूले बताए। राँझा : बाँकेका थारू समुदायमा धार्मिक एवं सांस्कृतिक महत्वको अटवारी पर्वको रौनक छाएको छ । भदौ महिनाको कृष्णअष्टमीपछिको शुक्लपक्षको पहिलो आइतबारका दिन थारू समुदायले दिदीबहिनीको अटल सौभाग्यको कामना गर्दै आज अटवारी पर्व मनाउँदै छन् । यो पर्वमा दाजुभाइले दिदीबहिनीको दीर्घायुको कामना गर्दै पानीसमेत नपिई दिनभर व्रत बसी साँझ पुरुषद्वारा नै गुइँठाको आगोमा सल्लाको धूप बनाई बालेर भीमको पूजा गर्ने प्रचलन रहेको बाँकेका थारू अगुवा चन्द्र थारूले बताए। उनका अनुसार व्रतपछि गहुँको पीठोबाट बनेको खुर्मा, अनदीको चामलको बरिया, रोटीलगायत पकवान र फलफूल अग्नि देवतालाई अर्पण गरी दिदीबहिनीलाई एक भाग छुट्याई बाँकी भाग बर्तालुले खाने चलन रहेको छ । अग्रासन दिएर फर्कने क्रममा दिदीबहिनीले दाजुभाइलाई उपहार दिने गर्छन् । अटवारीको दोस्रो दिन फुलौरी, केराउ, पटौला, ठच्चालगायत पकवान र माछाको सिद्रा बर्तालुले ग्रहण गर्छन् । यो पर्व थारू समुदायको दशैँपछिको ठूलो पर्वका रूपमा रहेको थारूको भनाइ छ । थारू समुदायको बसोबास रहेका बाँकेसहित बर्दिया, दाङ, कैलाली, कञ्चनपुरलगायत क्षेत्रमा अटवारी पर्वलाई विशेष महत्वका साथ मनाइन्छ । यो पर्वमा विशेषगरी दाजुभाइले दिदीबहिनीको दीर्घायुको कामना गर्दै दिनभर व्रत बसी साँझपख भीमको पूजा गर्दछन् । व्रतपछि गहुँको पीठोबाट बनाइएका परिकार र फलफूल चढाई दिदीबहिनीको भाग छुट्याएर बचेको आफूले खाने चलन रहेको थारू अगुवा कृष्ण चौधरीले बताए। अटवारी पर्वका अवसरमा लुम्बिनी प्रदेश सरकारले दाङ, बाँके र बर्दिया जिल्लाका थारू समुदायलाई आइतबार (आज) सार्वजनिक बिदा दिने निर्णय गरेको छ । विगतमा थारू बाहुल्यता रहेका स्थानीय तहले स्थानीय बिदा दिने गरे पनि अहिले प्रदेश सरकारले नै पर्व मनाउन बिदा दिनु सकरात्मक रहेको बाँकेका थारू अगुवा एवं राप्ती सोनारी गाउँपालिका पूर्वअध्यक्ष लाहुराम थारूले बताए। रासस"
मानवजन्यजन्तु द्वन्द्व : मुस्ताङमा एक वर्षमा १३ परिवारका पशुधन क्षति,"जोमसोम : हिमाली जिल्ला मुस्ताङमा मानवजन्यजन्तु द्वन्द्वका कारण एक वर्षमा १३ परिवारका पशुधनमा क्षति पुगेको छ। अन्नपूर्ण संरक्षण क्षेत्र आयोजना (एक्याप)का अनुसार आर्थिक वर्ष २०७९०८० मा १३ घरधुरीको ३८ वटा पशुधनमा क्षति पुगेको छ। यो एक्यापमा निवेदन परेका आधारमा तयार गरिएको तथ्यांक मात्र हो। सबै पशुपालक एक्यापको पहुँचमा नआएका कारण एकिन क्षति तथ्यांक संकलन हुन सकेको छैन। गतवर्ष थासाङ, रपझोङ र वारागुङ मुक्तिक्षेत्र गाउँपालिकामा ९ वटा घरधुरीका २८ वटा याकचौरी हिमचितुवाको आक्रमणमा परी क्षति भएको थियो। यसैगरी हिमचितुवाकै आक्रमणबाट ३ घरधुरीको ८ वटा भेडाच्यांग्रा मरे। यसैगरी एकजनाको घोडाखच्चड पनि हिमचितुवाले खायो। यो तथ्यांक बर्सेनि वृद्धि हुँदै जाने देखिएको छ। वन्यजन्तु र मानवबीचको द्वन्द्व न्यूनिकरणका लागि समुचित व्यवस्थापन हुन नसक्दा पशुपालन व्यवसाय नै धरापमा पर्ने अवस्था आएको घरपझोङ४ का पशुपालक भुपेन्द्र शेरचनले बताए। एक्यापले गतवर्ष वन्यजन्तुका कारण पशुधनमा क्षति पुगेका १३ घुरधुरी पशुपालकमध्ये ३ घरधुरीका पशुपालकलाई क्षति विवरण एकीन गरी ९१ हजार रुपैयाँ राहत उपलब्ध गराएको एक्याप जोमसोमका कार्यालय प्रमुख प्रमोदराज रेग्मीले जानकारी दिए। १० परिवारका लागि राहत वितरण गर्नका लागि प्रक्रियामा अघि बढाइएको छ।"
अपराध अनुसन्धान र नियन्त्रणमा प्रविधिको प्रयोग आवश्यक : एसपी थापा,"उदयपुर : जिल्ला प्रहरी कार्यालय उदयपुरले अपराध न्युनिकरणका लागि प्रविधिको प्रयोग र सचेतनामूलक कार्यक्रम अघि सारेको छ । एक साताअघि उदयपुर प्रहरी प्रमुखको कार्यभार सम्हाल्न आइपुगेका प्रहरी उपरीक्षक (एसपी) रमेश थापाले आइतबार पत्रकारसँगको परिचयात्मक कार्यक्रममा बोल्दै अपराधजन्य गतिविधिमा प्रविधिको प्रयोग गरी अनुसन्धान गरिने बताए। उनले प्रहरीका कामकारबाही,संगठन शुद्धिकरण र सबैखाले अपराध न्युनिकरणका लागि नयाँ प्रविधि मोबाइल एप्स र क्युआर कोड प्रयोगमा ल्याइएको बताए । मोबाइल एप्समा विशेषगरी तत्काल प्रहरी परिचालन हुनेगरी सबैखाले घटना विवरणको सूचनाहरू संकलन हुनेछन् । त्यसैगरी क्युआर कोडमा जिल्लाभरीका सबै युनिटबाट सम्पादन भएका कामकारबाहीका विषयमा सेवाग्राहीमार्फत् अभिलेख तयार गर्ने र प्राप्त सुझावका आधारमा सहजीकरण गरिने एसपी थापाले बताए । प्रहरीबाट भएका कारबाही चित्तबुझ्दो र कानुन सम्बद भए नभएको,कुन शाखा र व्यक्तिबाट ढिलासुस्ती, असहयोग भएको सबै विवरण उल्लेख गर्न सकिने छ,'उनले भने,यसोगर्दा सेवाग्राहीले भोलि मलाई अफ्ट्यारो पर्छ कि भनेर डराउनु पर्दैन,त्यसका लागि उजुरीकर्ताको नाम उल्लेख नगर्दा हुन्छ ।' एसपी थापाले भने,उजुरीकै आधारमा बाँकी काममा असहयोग हुन्छ भन्ने कसैले नसोच्नुस त्यसको जिम्मेवारी कार्यालयले लिन्छ,यदि प्रहरीबाट नियतबस ढिलासुस्ती,असहयोग र प्रलोभन पार्ने योजना बनाइएको भए त्यस्ता व्यक्तिलाई विभागीय कारबाही हुन्छ।' उनले शान्ति सुरक्षासँगै लागुऔषध,आत्महत्या,बालविवाह न्युनिकरण र अनलाइन ठगीजस्ता अपराधलाई निस्तेज पार्न सचेतनामुलक कार्यक्रमलाई समेत अघि बढाउने योजना रहेको बताए । थापाले अपराधका समस्याको पहिचान गरी आगामी दिनमा त्यस्ता प्रकृतिका घटना हुन नदिन स्थानीय तह र अन्य सरोकारवाला निकायसँग सचेतिकरणका कार्यक्रम लैजाने बताए। एसपी थापाले भने, कानुनी कारबाही नै अन्तिम हैन्। त्यसअघि सुधार गर्न सकिने ठाउँ रहेछन् भने सबै मिलेर सुधार पनि गर्नुपर्छ ।' शान्ति सुरक्षा,प्रहरी सेवा चुस्तदुरुस्त राख्नु नै प्रमुख काम भएपनि यसका अतिरिक्त नागरिकसँग साझेदार कार्यक्रमलाई सँगसँगै लैजाने उनको भनाइ छ। त्यसैगरी सूचना अधिकारी डीएसपी हरिनन्दन चौधरीले प्रहरी कार्यालयबाट भएका क्रियाकलाप,घटनाविवरणका सूचनालाई व्यवस्थितरुपले समयमा नै प्रवाह गर्न प्रतिवद्ध रहेको बताए ।"
पुल र गाडीले खोस्यो माझी समुदायको पेसा,"खोला र नदीमा आश्रित समुदाय हो माझी। जतिबेला पुल थिएनन्, बाटो थिएन माझी समुदाय नै थियो खोला र नदी तारिदिने माध्यम। त्यसबापत यात्रीबाट केही शुःल्क लिन्थ्यो र माझी समुदायको रोजीरोटी चल्थ्यो। तर, आज माझी समुदायको त्यो पेसा संकटमा परेको छ। जताततै गाडी र पुल बनेकाले माझीलाई नदीखोला तारिदिन कसैले पनि गुहार्नु पर्दैन। अर्कोतिर, माझी समुदायको जीवोपार्जनको अर्को स्रोत हो माछा। नदी, खोलामा जाल, टांगो बल्छी, छुट्टा खेलेर माछा मार्ने र त्यसबाटै छाक टार्ने गर्छ, माझी समुदायले। अहिले त नदीमा माछा पनि पाउन छोडे। किनभने, द्वन्द्वकालमा नदी खोलामा अनियन्त्रित रूपमा बम हानियो। माछाका वंश नै समाप्त भए। त्यतिबेला सुरक्षाकर्मीले नै बम हानेर ठूलाठूला माछा समाते। सानासाना त्यत्तिकै बगेर गए। अनि, नदीमा माछाको संख्या नै घट्न गयो। आजसम्म पनि त्यसको असर परिरहेको छ। त्यसैकारण पनि माझी समुदायलाई साँझबिहानको छाक टार्नै धौधौ भएको छ। विगतमा माझेनी दिदीबहिनीहरूले चौतारो र डुंगा तार्ने बेला जाँड बेचेर दुई चार पैसा कमाउँथे। आजभोलि त्यसरी बेच्न पाइँदैन। यो समुदाय आर्थिक, शैक्षिक र सामाजिक विकासमा पनि निकै पिछडिएको छ। गरिबीका कारण यो वर्ग शिक्षामा निकै पछाडि छ। रोजगारबाट पनि बन्चित छ। मुलुकमा ठूल्ठूला राजनीतिक परिवर्तन भए। २०६४, २०७०, २०७४, २०७८ मा चुनाव भयो। चुनावका बेला माझीहरूलाई यो गर्दिन्छुत्यो गर्दिन्छु भनेर नेताहरूले आश्वसान बाँडे। मासुभात खुवायो। १ बटुका जाँड, १ गिलास रक्सी र र १ पिलेट मासु खुवाएर नेताहरूले माझीहरूको भोट लियो। तर, चुनाव जितेपछि माझीलाई कसैले पनि हेरेन। (रामबहादुर माझी, माझी जागरण केन्द्रका अध्यक्ष हुन्)"
जसपा र विराटनगर महानगरबीच सहमति : छानबिन गरेर दोषीलाई कारबाही गर्ने,विराटनगर : विराटनगर महानगरपालिकामा महानगर प्रहरी र जनता समाजवादी पार्टी (जसपा)बीचको विवाद समाधान गर्न दुई बुँदे सहमति भएको छ। विवाद उत्कर्षमा पुग्न लाग्दा आज विराटनगर महानगरपालिकाका प्रमुख नागेश कोइरालाको उपस्थितिमा भएको वार्ताले दुई बुँदे सहमति गरेको हो। दुवै पक्षले आआफ्नो प्रतिष्ठाको विषय बनाएका बेला आवश्यक छानबिन गरेर दोषीलाई कडा कारबाही गर्ने सहमति भएको हो। वार्तामा प्रमुख कोइरालाले असोज २ गतेभित्र आवश्यक छानबिन गरेर दोषीमाथि कडा कारबाही भएको विज्ञप्ति जारी गर्ने सहमति गरेको जसपाले जनाएको छ। जसपा र विराटनगर महानगरपालिकाबीच भएको वार्तामा सहमति भएअनुसार असोज २ गतेभित्र बर्खास्त गर्ने सहमति भएको जसपा नेता राजकुमार यादवले बताए। जसपाले पार्टीका मोरङ अध्यक्ष एवं कोसी प्रदेशका उपाध्यक्ष राजकुमार यादवमाथि महानगर प्रहरीबाट हातपात एवं दुर्व्यवहार भएको दाबी गर्दै आएको छ।
प्रत्येक वर्ष बढ्दै लागूऔषध तस्करी,"बागमती प्रदेशका १३ जिल्लामध्ये उपत्यका बाहेकको दश जिल्लामा प्रत्येक वर्ष लागूऔषध तस्करी बढ्दो क्रममा रहेको बागमती प्रदेश प्रहरी कार्यालयको तथ्यांकले देखाएको छ। प्रदेशमा आर्थिक वर्ष २०७७०७८ लागूऔषध मुद्दामा पक्राउ परेका २ सय ६५ जनाको मुद्दा दर्ता भएको प्रदेश प्रहरी कार्यालयका प्रवक्ता दीपक रेग्मीले बताए। उक्त वर्ष प्रदेशका १० वटा जिल्लामध्ये सबैभन्दा बढी मकवानपुरमा मुद्दा दर्ता भएको देखिन्छ। उक्त वर्ष मकवानपुरमा एक सय चार, चितवनमा ९५ वटा, सिन्धुलीका ३२ वटा, धादिङका १५ वटा, काभ्रेका आठ वटा, सिन्धुपाल्चोकका ५ वटा, नुवाकोट पाँच वटा र रामेछापका १ वटा गरी २ सय ६५ जनाविरुद्ध मुद्दा दर्ता भएको प्रहरी कार्यालयको तथ्यांकले देखाउँछ। जसमा चितवनमा एक सय ४२ जना, मकवानपुरमा एक सय ६० जना, सिन्धुलीमा ५३ जना, रामेछापमा एक जना, काभ्रेमा ११ जना, सिन्धुपाल्चोकमा ७ जना, नुवाकोटमा १० जना र धादिङ जिल्लामा २७ जना गरी ४ सय ११ जना पक्राउ गरिएको प्रदेश प्रहरी कार्यालयले बताएको छ। आर्थिक वर्ष २०७८०७९ मा पनि पक्राउ पर्नेहरूको संख्या बढेको देखिन्छ। प्रहरी प्रवक्ता रेग्मीका अनुसार आर्थिक वर्ष २०७८०७९ मा ५ सय ३० जना पक्राउ परेकोमा ३ सय ४३ वटा मुद्दा दर्ता भएको थियो। जसमध्ये लागूऔषध मुद्दा सबैभन्दा बढी मकवानपुरमा १ सय ४९ वटा, चितवनमा १ सय ६ वटा, सिन्धुलीमा ४९ वटा, काभ्रेमा ७ वटा, सिन्धुपाल्चोकमा २ वटा, नुवाकोटमा १ वटा र धादिङ जिल्लामा २९ वटा मुद्दा दर्ता भएको तथ्यांकले देखाउँछ। यस्तै उक्त वर्ष मकवानपुरबाट २ सय ३० जना, चितवनबाट १ सय ७२ जना, सिन्धुलीबाट ६६ जना, काभ्रेबाट ११ जना, सिन्धुपाल्चोकबाट छ जना, नुवाकोटबाट २ जना र धादिङबाट ४३ जना गरी ५ सय ३० जनालाई पक्राउ गरिएको प्रदेश प्रहरी कार्यालयका प्रवक्ता रेग्मीले बताए। यस्तै आर्थिक वर्ष २०७९८० मा ५ सय ५६ जना पक्राउ र तीनसय ६३ वटा लागूऔषधका मुद्दा दर्ता भएको प्रदेश प्रहरी कार्यालयको तथ्याङ्क छ। उक्त वर्ष मकवानपुरमा १ सय ५३ वटा, चितवनमा १ सय ७ वटा, धादिङमा ४६ वटा, सिन्धुलीमा ३९ वटा, काभ्रेमा १३ वटा, रामेछापमा २ वटा र नुवाकोटमा ३ वटा मुद्दा दर्ता भएको प्रदेश प्रहरी कार्यालयको तथ्यांकमा देखिन्छ। प्रदेश प्रहरी कार्यालयअन्तर्गतका विभिन्न जिल्ला प्रहरी कार्यालयमा पक्राउ परेका ५ सय ५६ जनामध्ये सबैभन्दा बढी पक्राउ पनि मकवानपुर र चितवनमा जिल्लामा देखिन्छ। प्रदेश प्रहरी प्रवक्ता रेग्मीका अनुसार उक्त वर्ष मकवानपुरबाट २ सय ५० जना, चितवनबाट १ सय ६४ जना, सिन्धुलीबाट ४९ जना, रामेछापबाट दुई जना, काभ्रेबाट २१ जना, नुवाकोटबाट ९ जना र धादिङबाट ६१ जाना पक्राउ परेको उनले बताए। बागमती प्रदेशमा उपत्यकका बाहेकका जिल्लाहरू मकवानपुर र चितवन जिल्ला लागूऔषध खेतीको पनि हब बन्दै गएको छ। यी दुई जिल्लामा गाँजा, अफिमलगायत लागूऔषध खेती मौलाएको छ। चेतनाको कमी, कम सयममा धेरै पैसा कमाउने लोभ, अशिक्षालगायत कुराहरूले प्रदेशमा लागूऔषधको खेतीसँगगै तस्करहरूसमेत बढेको रेग्मीले बताए।"
आगलागीबाट कपडा जलेर नष्ट,काठमाडौं : काठमाडौँ महानगरपालिका२७ महाबौद्ध वटु गुच्चाटोलस्थित कपडा पसलमा आज आगलागी हुँदा कपडा जलेर नष्ट भएको प्रहरीले जनाएको छ। ओखलढुङगा चम्पादेवी गाउँपालिका६ घर भई काठमाडौं२९ घट्टेकुलो बस्ने शम्भु न्यौपानेको फूलबारी ईम्पोरियम कपडा पसलको गोदाममा विद्युत् सर्ट भई आज बिहान करिब ३ बजेर तिर आगलागी भएको जिल्ला प्रहरी परिसर काठमाडौंका प्रवक्ता तथा प्रहरी नायव उपरीक्षक अनिल अधिकारीले राससलाई जानकारी दिए। आगलागीबाट करिब एक करोड बराबरका कपडा जलेर नष्ट भएको प्रहरीले जनाएको छ।
विश्वकर्माको मूर्ति बनाउन भ्याइनभ्याइ,इनरुवा (सुनसरी) : विश्वकर्मा पूजा आउनै लाग्दा विश्वकर्माको मूर्ति बनाउन कलाकारलाई भ्याइनभ्याइ भएको छ। कलाकारलाई विश्वकर्माको मूर्ति बनाउन भ्याइनभ्याइ हुनाका साथै मूर्ति किन्नेको भिड बढेपछि पूजाको चहलपहल बढेको मूर्तिकार विनोद यादवले बताए। यहाँ सबै सवारी साधनका धनी तथा कलकारखानामा विशेष उत्सवका रुपमा विश्वकर्माको पूजा गरिने भएकाले इनरुवासहित जिल्लाको विभिन्न ग्रामीण क्षेत्र तथा सहरी क्षेत्रमा यसको चहलपहल बढेको हो। विश्वकर्मा पूजालाई लक्ष्य गरेर स्थानीय मूर्तिकारले हजारौं मूर्ति निर्माण गर्ने गरेको इनरुवा८ का मूर्तिकार रामलखन मण्डलले बताए। यहाँ दुई हजारदेखि पाँच हजार रुपैयाँसम्मको कलात्मक माटोको मूर्ति बनाएर बिक्री गर्ने गरिएको मूर्तिकार मनोज मेहताले बताए। इनरुवा८ का रामलखन मण्डलले एक्लै ५० वटा विश्वकर्माको मूर्ति निर्माण गरेकोमा तयार भएका मूर्तिमध्ये अधिकांश बिक्री भइसकेका छन्। सुनसरीमा १० हजारको संख्यामा विश्वकर्माको मूर्ति खरिद(बिक्री हुने गरेको छ। मूर्तिको माग बढेपछि मूल्यसमेत बढेको स्थानीय उपभोक्ताले बताए। यसरी विभिन्न समयमा मूर्तिकारले माटोको कलात्मक मूर्ति निर्माण गरी वार्षिक दुई लाखदेखि दुई लाख ५० हजार रुपैयाँसम्म आम्दानी गर्दै आएका छन्। यसरी मूर्तिकारले कामलाई संरक्षण गर्नसके मूर्तिको उचित मूल्य पाउन सकिने भएकाले सरकारले समेत मूर्तिकारलाई समय समयमा तालिम प्रदान गरी प्रोत्साहन गर्न जरुरी रहेको सरोकारवाला बताए।
"तीज संस्कृति : हरायो चेली लिन जाने चलन, छोडियो लय","केरा, निमारोको पातमा घरको मझेरी, आँगनीमा सबै जम्मा भएर दर खाने परम्परा छ । तर, हिजोआज भने माछा, मासु,खिरलगायतका विभिन्न परिकार बनाएर दर खाने प्रचलन बढ्न थालेको छ । राति अबेरसम्म दर खाने र भोलिपल्ट तीजको निराहार ब्रत बस्ने चलन अहिले भने हरायो । तर अहिले एक महिनाअघिदेखि होटल तथा पार्टी प्यालेसमा दर खाइन्छ, भड्किला गीत बजाउँदै नाच्ने गरिन्छ । गलेश्वर (म्याग्दी) : भदौरे झरीमा खोला र खहरेमा उर्लेको भेललाई छिचोल्दै तीजकै लागि छोरीचेली र दिदीबहिनी लिन जाने चलन अब हराउँदै गएको छ । हातहातमा मोबाइल र इन्टरनेटको पहुँच तथा यातायातको सुविधाले छोरी चेली र दिदीबहिनीलाई लिन अब घरमै जान नपर्ने अवस्था आएको छ । ससाना छोराछोरी पिठ्युँमा बोक्दै र हातमा डोर्याउँदै भाइको अघिपछि हुँदै साँझपख मात्रै माइतीको आँगनमा पाइलो टेक्दा मिल्ने खुसी अहिले वर्णन नै गर्न नसकिने बेनी नगरपालिका२ की ६९ वर्षीया यामकुमारी शर्माले बताइन्। तीज आयो जाउन बाबु दिदी लिनलाई खुट्टैमा ढोँग गरे है भेट्दा भेनालाई । हुन्छ आमा दिदी लिन जान्छु जान त कोसेली पो के लानी हो पर्छ लान त ।। 'गाउँमा मोटर गुड्ने सडकको पहुँच थिएन, चेलीबेटी लिन माइती मावली नै पैदल हिँडेर जानुपर्ने बाध्यता थियो । सासू, ससुरा, घरपरिवारको मन जितेर र उनीहरुलाई मनाएर मात्रै माइत जान पाइन्थ्यो' शर्माले भनिन्, 'हिजोआज भने गाउँगाउँमा सवारीसाधन पुगेका छन्,हातहातमा मोबाइल छ,न दाजुभाइलाई दिदीबहिनी लिन जाने झन्झट र न दिदीबहिनीलाई कोशेलीपातको व्यवस्था गर्न गाह्रो, पैसा भए बजारमा सबै चिज पाइन्छ, आनन्दै ।' मालिका गाउँपालिका४ का डेकबहादुर घर्तीले भने, 'तीजको रौनक पनि हराउँदै जाँदा पुराना दिन केबल सम्झनामात्रै बन्न थालेका छन्,हिजोआज तीजको लय हराउँदै गएको छ,विकृति फस्टाउँदै गएको छ ।'ज्यामरुककोटकी ८९ वर्षीया खिरकुमारी कार्कीका अनुसार वर्षामास धान रोपेर सकिएपछि तीजकै लागि अनदी, झिनुवाको चामल, घ्यु पहिल्यै नै बन्दोबस्त गरेर राखिन्थ्यो । दरखाने दिन घ्युमा पकाएको खाजा, तामा, गावा जस्ता परिकार बनाएर दरका रुपमा खाने चलन थियो । केरा, निमारोको पातमा घरको मझेरी, आँगनीमा सबै जम्मा भएर दर खाने परम्परा छ । तर, हिजोआज भने माछा, मासु,खिरलगायतका विभिन्न परिकार बनाएर दर खाने प्रचलन बढ्न थालेको छ । राति अबेरसम्म दर खाने र भोलिपल्ट तीजको निराहार ब्रत बस्ने चलन अहिले भने हरायो । तर अहिले एक महिनाअघिदेखि होटल तथा पार्टी प्यालेसमा दर खाइन्छ, भड्किला गीत बजाउँदै नाच्ने गरिन्छ । यसोगर्दा तीजको सांस्कृतिक र आध्यात्मिक पक्ष नासिँदै गएको छ भने सामाजिक सद्भाव पनि बिग्रँदै गएको छ । अहिले दरखाने निहुँमा ठूलाठूला पार्टीप्यालेस,होटलमा जम्मा भइ महंगा लत्ताकपडा, गरगहनामा सजिएर प्रतिस्पर्धात्मकरुपमा जानेको पनि लहर छ । बेनीबजारका विभिन्न होटल, पार्टीप्यालेसमा दरखान जानेहरुको आकर्षण बढ्दै जाँदा विकृति पनि निम्तिएको छ । 'हरितालिका तीज पर्व महिलालाई सशक्त बनाउन, परम्परा र संस्कृतिको जगेर्ना गर्न सहयोग पुग्ने, घरायसी, सामाजिक, हिंसालाई बाहिर निकाल्ने अवसरका रुपमा लिइन्छ तर हिजोआज तीज गीतका नाममा विकृति पनि केही देखिएको हुदा ती विकृति विसङ्गतिलाई हटाई महिलाका वेदना पोख्ने पर्वका रुपमा अगाडि बढाइनुपर्छ,' म्याग्दी बहुमुखी क्याम्पसका पूर्वप्रमुख रामजी सुवेदीले बताए। धार्मिक कथनअनुसार हिमालयपुत्री पार्वतीले महादेव स्वामी पाउँ भनी व्रत बसेकी र उनको व्रत पूर्ण भई महादेव पति पाएको दिनलाई हिन्दू नारीहरुले हरितालिका तीजका रुपमा मनाउँदै आएका छन् । पार्वतीले महादेवलाई श्रीमान्का रुपमा पाउन एक सय सात जन्मसम्म घोर तपस्या गरे पनि १०८औँ जन्ममा मात्र उनको तपस्या पूरा भएको कुरा विभिन्न शास्त्रमा उल्लेख छ । यही मान्यतालाई अनुसरण गर्दै विवाहित महिलाले श्रीमान्को दीर्घायु एवं अविवाहित महिलाले सुयोग्य वर पाउँ भनी तीजको व्रत बस्ने चलन छ । तीज हरेक वर्ष भाद्र शुक्ल तृतीयाका दिन मनाइन्छ । अघिल्लो रात अर्थात् द्वितीयाका दिन दर खाइन्छ । तीजका दिन व्रत बसिन्छ । चौथीका दिन स्नान गरी व्रतको पारण गरेर खाना खाइन्छ भने तीजको तेस्रो दिन अर्थात् ऋषिपञ्चमीका दिन व्रर्तालु महिलाले तीन सय ६५ वटा दतिवनले दाँत माझेर माटो लेपन गरी स्नान गर्छन् । अपमार्ग लेपनले छालामा हुने एलर्जी हटाउँछ । पञ्चमीका दिन अरुन्धतीसहित कश्यप,अत्रि, भारद्वाज, विश्वामित्र, गौतम, जमदग्नि तथा वशिष्ठ ऋषिको पूजा गरी हलोले नजोतेको अन्नको भात र एक सुइरे भएर उम्रने कर्कलो आदिको तरकारी वा एकदलीय अन्न मात्र खाइन्छ । यो दिन श्रीमान्ले पकाएको भोजन खाए आपसी आत्मीयता एवं सद्भाव बढ्ने विश्वास छ । तीजका गीतमा नारी वेदनालाई लयात्मक तरिकाले अभिव्यक्त गर्ने चलन पनि विस्तारै हराउँदै गएको छ । घरपरिवारभित्रको दुःख, समाजको अत्याचार, कुरीति र विसङ्गतिविरुद्ध सङ्गीतबद्ध गरिएका आवाज समाज परिवर्तनका संवाहक बन्दथे तर अहिले ठीक उल्टो भएको छ । समाजलाई सही बाटोमा हिँडाउने गीत भद्दा र मजाकका वस्तुजस्तै बनेका छन् । भाइरल र चर्चित बन्ने नाउँमा गीतलाई अपभ्रम गराइएको छ । लय,ताल र सुरमा तीजको कुनै छनक नै पाइँदैन । मङ्गला गाउँपालिका ५ की ७१ वर्षीया पूर्णकुमारी पौडेललाई उहिलेको तीजबारे सोध्दा यसरी गुनगुनाइन्: घ्यु भरेर राखे आमा फूल भरेको टिनमा बाँचे आमा भेटौँला वर्ष दिनमा । उनले भने, 'अहिलेका गीतमा मलाई खासै रुचि छैन । यी तीजका गीतजस्ता पनि छैनन् ।' अहिलेका गीतहरू सुन्दा दिक्क मान्ने उनीहरू आफूहरूले पहिलापहिला गाएका गीतहरु सम्झँदै पहिलाको जस्तो रमाइलो अहिलेका तीजमा हुन छाडेको बताए। अहिले तीजभन्दा अगाडि नै दर खाने चलन बढ्दै गएको र तीजमा पहिलाको जस्तो रौनकता पनि नरहेको बेनी नगरपालिका९ की तारा सुवेदीले राससलाई बताइन् । 'समयअनुसार चाडपर्व मनाउने परिपाटी पनि परिवर्तन भएको हुनसक्छ,उनले भने,'पहिलेपहिले गाउँघरमा बसेर तीज मनाउने गरेको भए पनि अहिले त पार्टीप्यालेसमा गए दर खाए आए । गीतमासमेत विकृति भित्रन थालेको छ ।' गीत गाउँदा पहिला दिदीबहिनी भेला भएर सुखदुःखका कुरा र सासूले दिएका पीडालगायत विषयमा गाउने गरेको भए पनि अहिले कसको श्रीमान्ले कति कमाउँछ भन्नेमा मात्रै केन्द्रित भएको उनको भनाइ छ।"
पशुपतिनाथ मन्दिर क्षेत्रमा तीजको तयारी पूरा,"काठमाडौं : हरितालिका (तीज) पर्वका अवसरमा पशुपतिनाथ मन्दिर दर्शन गर्न आउने भक्तजनका लागि सबै तयारी पूरा भएको पशुपति क्षेत्र विकास कोषले जनाएको छ। कोषले लाम व्यवस्थापन, स्वयंसेवक परिचालन, स्वास्थ्य शिविर एवं निःशुल्क पानी वितरणलगायत तयारी पूरा गरेको हो। तीजका अवसरमा चारै वटा सुरक्षा निकायले पशुपति क्षेत्रमा सुरक्षा दिने गरी व्यवस्था मिलाइएको छ। यस वर्षको हरितालिका (तीज) पर्वका अवसरमा पशुपतिनाथको दर्शनमा आउने व्रतालु भक्तजनका लागि सहज बनाउन चार स्थानबाट लामको व्यवस्था गर्ने गरी तयारी भएको छ। कोटेश्वरतीनकुनेसिनामंगल क्षेत्रबाट आउने भक्तजनका लागि तिलगंगा पर्यटक टिकट काउन्टर क्षेत्रबाट प्रवेश गरी राममन्दिरआर्यघाट क्षेत्र हुँदै पूर्वी ढोकाबाट पशुपतिनाथ मन्दिर प्रवेश गर्ने गरी पहिलो लामको व्यवस्था गरिएको छ। यो मार्गबाट प्रवेश गर्ने भक्तजनको जुत्ता चप्पल आर्यघाट जाने वाग्मती नदीमाथिका दुई पुल पार गरेपछिकोमध्ये क्षेत्रमा राख्ने गरी व्यवस्था मिलाइएको छ। दोस्रो लाम मित्रपार्क क्षेत्रबाट प्रवेश गर्न पाउने गरी व्यवस्था गरिएको छ। यहाँबाट प्रवेश गर्ने भक्तजनको जुत्ता चप्पल शङ्कराचार्य मठअघिको क्षेत्रमा राख्न सकिने गरी व्यवस्था गरिएको कोष संस्कृति संरक्षण महाशाखा प्रमुख गौरीशङ्कर पराजुलीले जानकारी दिए। तेस्रो लाम गौशालापिङ्गलस्थानपञ्चदेवल क्षेत्रबाट अघि बढ्ने व्यवस्था मिलाइएको छ। यहाँबाट प्रवेश गर्ने भक्तजनको जुत्ताचप्पल बज्रघरअघिको भागमा राखिनेछ। चौंथो लाम गुह्येश्वरीउमाकुण्डकैलाश दक्षिण भाग हुँदै पशुपतिनाथ मन्दिरमा प्रवेश गर्नेछ । यो मार्गबाट प्रवेश गर्ने भक्तजनको जुत्ताचप्पल गुरु मन्दिरअघिको खुला भागमा राखिनेछ। पशुपतिनाथ मूल मन्दिर र त्यस परिसरको तस्बिर एवं भिडियो खिचेमा मोबाइल जफत गरी नगद जरिवानासमेत गरिने भएको छ। पशुपतिनाथको मूल मन्दिरभित्र प्राचीनकालदेखि नै तस्बिर एवं भिडियो खिच्न मनाही गरिँदै आएको छ। पछिल्लो समय सबैका हातमा मोबाइल हुने र मोबाइल चलाएजसरी तस्बिर खिच्ने क्रम बढ्न थालेपछि नगद जरिवानासहित कारबाही गर्न लागिएको कोषले जनाएको हो। सनातनकालदेखि तस्बिर खिच्न मनाही गरिएको स्थानको तस्बिर खिची सामाजिक सञ्जालमा राख्ने, टिकटक बनाउने गर्ने क्रम बढ्न थालेपछि कोषले यस्तो तयारी गरेको हो। कोषले गत वर्षदेखि नै गर्भगृहको तस्बिर खिचेमा रु दुई हजार एक सय, मुख्य मन्दिरको तस्बिर खिचेमा रु एक हजार एक सय र मूल मन्दिर परिसरको तस्बिर खिचेमा रु पाँच सय जरिवाना गर्न सुरु गरेको छ। पशुपतिनाथ मूल मन्दिर क्षेत्रमा मोबाइलले तस्बिर खिचे नखिचेको अनुगमन गर्न कोषका कर्मचारी समूहले सुक्ष्म अनुगमन गर्न लागेको जानकारीसमेत उनले दिए। कोषले तीजका दिन यही असोज १ गते सोमबार बिहान ६ बजेपछि पुरुष दर्शनार्थीलाई पशुपतिनाथ मन्दिर प्रवेश गर्न नदिने भएको छ। पशुपतिनाथका नित्य दर्शनार्थीलाई त्यसअघि नै दर्शन गरेर फर्कन पनि कोषले आह्वान गरेको छ।"
चोरीका सामानसहित छजना किशोर पक्राउ,"बारा : चोरीका विभिन्न समानसहित ६जना किशोर पक्राउ परेका छन्। महागढीमाई नगरपालिका५ बगडमपुर बस्ने १३ वर्षीय, १२ वर्षीय ३ जना, १० वर्षीय र भारत पूर्वी चम्पारण बस्ने १४ वर्षीय गरी ६ जना किशोरलाई शनिबार राति प्रहरीले पक्राउ गरेको छ । महागढीमाई नगरपालिका५ बगडमपुर बस्ने नरेन्द्र जैसवालको घरमा शनिबार दिउँसो चोरी भएको भन्ने खबर प्राप्त हुनासाथ प्रहरी चौकी गंजभवानिपुरबाट खटिएको प्रहरीले खोजी तथा अनुसन्धानको क्रममा उनीहरुलाई सिक्री १ थान, सिक्का १४ थान, ढीका १ थान, औठी १ थान, बिन्दिया १४ थान, लकेट २ थान, कानको रिङ ४ थान, फुली ४ थान, क्यामेरा १ थान, मोबाईल १ थान, पित्तलको कचौरा १ थान र पाएल १३ थान लुकाइ राखेको अवस्थामा फेला पारी पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।"
"हिन्दु महिलाको महान चाड तीज सुरु, आज दर खाने दिन","तीजका गीत भारतीय टेलिभिजन च्यानलमा समेत प्राथमिकताका साथ देखाउन थालेको पशुपति क्षेत्र विकास कोषका कार्यकारी निर्देशक डा घनश्याम खतिवडा बताउँछन्। काठमाडौं : हिन्दु नारीले हरितालिका (तीज) व्रतको तयारीस्वरुप आज दर खाने तयारी गरेका छन् । दरखाने दिनसँगै चार दिने तीज पर्व आजदेखि सुरु हुँदैछ । विशेषगरी नेपाली हिन्दु नारीले मनाउने हरितालिका अर्थात् तीजको पहिलो दिन आज दर खाइन्छ । विगत वर्षमा नेपालमा मात्र मनाइने तीज पर्व पछिल्लो समय सञ्चारमाध्यमको प्रचारप्रसारका कारण भारतमा पनि यो पर्व मनाउन थालिएको छ । तीजका गीत भारतीय टेलिभिजन च्यानलमा समेत प्राथमिकताका साथ देखाउन थालेको पशुपति क्षेत्र विकास कोषका कार्यकारी निर्देशक डा घनश्याम खतिवडा बताउँछन्। माइती पक्षले चेलबेटीलाई बोलाई दर खुवाउने परम्परा छ । दरका रुपमा विशेषगरी दूधबाट बनेका शुद्ध परिकार खाइन्छ । जसले व्रतका दिन आडिलो बनाउँछ । गहुँको रोटी र घिउ खाँदा वर्तालुका लागि अझ आडिलो हुने अनुभवीको भनाइ छ । नीराहार व्रतका लागि आडिलो बनाउन दर तीजको व्रत सक्नेले निराहार बस्ने भएकाले आज वर्तालुहरुले शक्ति प्राप्तिका लागि मीठा एवं आडिलो परिकार दरका रुपमा खाइ मङ्गलबारको व्रतका लागि पूर्व तयारी गर्छन् । विशेष गरी माइती एवं दाजुभाइले छोरी, चेली, दिदीबहिनीलाई बोलाई दर खुवाउने गर्दछन् । दर दुई भाग रात हुँदै खाइसक्नुपर्ने शास्त्रीय विधान रहेको धर्मशास्त्रविद् प्रा तोयराज नेपाल बताउँछन्। महिलाहरुले वर्षदिनभर आफूलाई परेका दुःख, पीर, मर्कालाई पोख्ने पर्वका रुपमा समेत तीजलाई उपयोग गर्ने गरेका छन् । तीजको अवसरमा गीतका माध्यमबाट यस्ता मर्कालाई महिलाले सार्वजनिक गर्दछन् । जन्मघरबाट कर्मघरमा गई बस्दा पाएका दुःख, पीर, मर्कालाई नारीले पोख्ने गरेका छन् । दर खाएर सुरु गरिँदै चार दिने तीज आइतबार दर खाएपछि औपचारिक रुपमा सुरु हुने तीज पर्व ऋषि पञ्चमीसम्म मनाइन्छ । तृर्तीयाका दिन हरितालिका व्रत, चौँथीका दिन गणेश भगवान्को पूजा र पञ्चमीका दिन स्नान गरी अरुन्धतीसहित सप्तऋषिको पूजा गरी तीज समापन हुन्छ । यसवर्ष असोज २ गते मङ्गलबार भगवान् गणेश उत्पत्ति भएको विश्वास गरिने गणेश चौथी र ऋषिपञ्चमी पर्व मनाइने समितिले स्वीकृति दिएका पात्रोमा उल्लेख छ । गणेश चौँथी प्रातः कालमा तिथि परेका दिन मनाइन्छ । ऋषिपञ्चमी भने मध्याह्नकालमा पञ्चमी परेका दिन मनाउनुपर्ने शास्त्रीय विधि छ । असोज २ गते मङ्गलबार बिहान चौथी तिथि र त्यसै दिन मध्याह्नकालमा पञ्चमी तिथि परेकाले दुवैपर्व एकै दिन मनाउनुपर्ने गरी निर्णय गरिएको समितिका अध्यक्ष प्रा श्रीकृष्ण अधिकारीले बताए । हरितालिकाको पौराणिकता तीजको आगमनसँगै नेपाली महिलामा उत्साह जाग्ने गरेको छ । सत्ययुगमा हिमालय पुत्री पार्वतीले गौरीघाटमा बसी तपस्या गरेर श्री महादेव पति पाउने बरदान पाएकी थिइन् । तर पिता हिमालयले पार्वतीको इच्छा विपरीत विष्णुसित विवाह गरिदिन खोजेपछि साथीहरुलाई आफ्नो समस्या सुनाइन् । पार्वती समस्यामा परेको थाहा पाएपछि उनका साथीहरुले हरण गरेर लगी कसैले नदेख्ने ठाउँमा लुकाएर राखिदिए । साथीहरुले लुकाएकै ठाउँमा पार्वतीले निराहार व्रत गरी महादेवलाई प्राप्त गरिन् । यसरी पार्वती साथीहरुद्वारा हरण भएको दिन भाद्र शुक्ल तृतीयाको दिन भएकाले त्यही समयदेखि हरितालिका (तीज) को व्रत लिने प्रचलन सुरु भएको धर्मशास्त्रीय मत रहेको नेपाल संस्कृत विश्वविद्यालय वाल्मीकि विद्यापीठ धर्मशास्त्र विभागका प्रमुख एवं पञ्चाङ्ग निर्णायक विकास समितिका सदस्य प्रा डा देवमणि भट्टराई बताउँछन्। हरितालिका (तीज) पर्वका अवसरमा पशुपतिनाथलगायत देशभरका शिवालयमा लाखौँ महिलाको भीड लाग्ने गर्छ । तीज सुरु भएसँगै रेडियो एवं टेलिभिजनले पनि तीजसम्बन्धी गीत प्रसारणलाई प्राथमिकता दिने गरेका छन् । तीजसँगै समग्र माहोल नै पर्वमय बन्न पुगेको छ । रासस"
मकवानपुरमा ९ सय किलो गाँजासहित २ जना भारतीय पक्राउ,हेटौंडा : मकवानपुरको हेटौंडामा मकवानपुरमा ९ सय किलो गाँजासहित २ जना भारतीय पक्राउ परेका छन्। पक्राउ पर्नेमा ४५ वर्षीय भारतको बलरामपुर विर्तापुर निवासी दुलारे यादब र सहचालक योगेश बर्मा रहेका छन्। भारतीय ट्रकमा लुकाइछिपाई भारत लैजाँदै गरेको ९ सय १९ केजी गाँजा प्रहरीले बरामद गरिएको सशस्त्र प्रहरीका एसपी अनिल कार्कीले बताए। सशस्त्र प्रहरीको हेटौंडा औद्योगिक क्षेत्रको टोलीले हेटौंडाबाट जाँचपासका क्रममा भारतीय ट्रक एन एल ०१ एसी २१४४ नम्बरको ट्रकमा ९ सय १९ किलो गाँजा बरामद गरेको हो। ट्रकको भित्री भागमा फल्स बटन बनाएर गाँजा राखि पुनः वेल्डिङ गरेर लुकाएर ल्याएको अवस्थामा गाँजा बरामद गरिएको एसपी कार्कीले बताए। उक्त ट्रक भारतबाट मकै लिएर चितवनमा अनलोड गरी चितवनको खुरखुरेबाट गाँजा लोड गरिएको हुनसक्ने एसपी कार्कीले बताए। पक्राउ परेका २ जनाको थप अनुसन्धान भइरहेको र बरामद भएको गाँजा नेपाल प्रहरीलाई हस्तान्तरण गर्ने प्रक्रिया थालिएको छ।
राजधानीमै सामूहिक हत्या कसरी भयो ?,"काठमाडौं : दोलखा कालिञ्चोक८ की ७६ वर्षीया सुभद्रा भुजेल कुसेऔंसीमा गोकर्णमा पितृतर्पण गर्न भदौ २६ गते काठमाडौं आइन्। बालुवाटारमा पसल गरी बसेका छोरा गणेश भुजेलको डेरामा बसिन्। २८ गते पितृतर्पण कार्य सम्पन्न गरिन्। शनिबार घर फर्किने उनको योजना थियो। त्यसैकारण शुक्रबार गैरीगाउँ तीनकुनेमा बस्दै आएका जेठा छोरा कुमारको डेरामा पुगिन्। किनभने, गैरीगाउँबाट दोलखाका लागि बस चढ्न पनि सहज हुन्थ्यो। जेठा छोरा कुमार र बुहारी गैरीगाउँस्थित दिव्य सःमिल अर्थात् काठ उद्योगमा काम गर्थे। त्यहीँ डेरा थियो। आमा सुभद्राले राति जेठो छोराबुहारीको डेरामा बास बसेर बिहानै गाउँ फर्किने सोच बनाएकी थिइन्। तर, त्यही राति सुभद्रासहित छोरा र बुहारीको सामूहिक हत्या भयो। उहाँ (सुभद्रा) को शनिबार घर फकिर्ने तयारी थियो, सःमिल सञ्चालक बालकृष्ण सिवाकोटीले भने, तर राति नै जेठो छोराबुहारीसहित उहाँको पनि हत्या भएछ। काठमिलभित्र अर्का एकजनाको पनि हत्या भएको अवस्थामा शव फेला परेको छ। दिव्य सःमिल एन्ड काठ उद्योग दोलखा कालिञ्चोकका व्यवसायी बालकृष्ण सिवाकोटीको हो। उनले काठ मिलमा सुरक्षागार्डको रूपमा काम गर्न आफ्नै गाउँका कुमार भुजेललाई राखेका थिए। कुमारले काम गरेको २२ वर्ष भएको सिवाकोटीले बताए । पछि उनकी श्रीमतीले पनि त्यहाँ काम गर्न थालिन्।  दिव्य सःमिल एन्ड काठ उद्योगमा शनिबार दिउँसै ताला लाग्यो। उद्योगभित्र र बाहिर प्रहरी टोली तैनाथ थिए। जहाँ शुक्रबार मध्य रातमा एकै परिवारका तीनसहित चार जनाको सामूहिक हत्या भएको थियो। टाउको, घाँटी, शरीरमा धारिलो हतियार प्रहार गरेर निर्मम हत्या गरिएको थियो। परिवार गुमाएका आफन्त मात्रै होइन्, उद्योगमा रहेका कुकुर पनि अस्वाभाविक व्यवहार देखाइरहेका थिए। शनिबार दिउँसो पुग्दा उद्योगको गेट बाहिर कुकुरले आफ्ना मालिक र मालिक्नी खोजिरहेका थिए। घरी सडकमा त घरी उद्योगभित्र कुकुर दौडिरहेका थिए। मारिएका चारै जनाको शव पोस्टमार्टमका लागि शनिबार प्रहरीले त्रिवि शिक्षण अस्पताल, महाराजगन्ज लगेको छ। हत्या आरोपमा एक पक्राउ प्रहरीले हत्या गरेको आशंकामा काठमाडौं महानगरपालिका३२ तीनकुने बस्ने २८ वर्षीय दीपेन्द्र राईलाई नियन्त्रणमा लिएको छ। दीपेन्द्रका बुबा पनि यसअघि त्यही काठ मिलमा काम गर्थे। प्रहरीका अनुसार घटनापश्चात् दीपेन्द्र मध्यरातमा ट्याक्सी चढेर तीनकुने प्रहरी वृत्तमा पुगेका थिए। उपत्यका प्रहरी कार्यालय रानीपोखरीका प्रहरी वरिष्ठ उपरीक्षक एवं प्रवक्ता दिनेशराज मैनालीअनुसार मिलमा सुरक्षा गार्डको रूपमा काम गर्ने ५६ वर्षीय कुमार भुजेल, ५२ वर्षीया उनकी श्रीमती अम्बिका भुजेल, ७६ वर्षीया आमा सुभद्रा भुजेल र मोरङ बेलवारीका २० वर्षीय नवीन राईको हत्या भएको हो। प्रवक्ता दिनेशराज मैनाली भन्छन्, मृतको टाउको र शरीरको विभिन्न भागमा धारिलो हतियारको चोट छ। सामूहिक हत्या प्रकरणको अनुसन्धान गर्न तालिमप्राप्त कुकुर पनि परिचालन गरिएका छन्। काठमाडौं उपत्यका प्रहरी कार्यालय, काठमाडौं उपत्यका अपराध अनुसन्धान कार्यालय र जिल्ला प्रहरी परिसर काठमाडौंको टोलीले घटनाको अनुसन्धान सुरु गरेको छ। उक्त घटनाको अनुसन्धानका लागि एक जनालाई पक्राउ गरिएको छ, मैनाली भन्छन्, तर घटना के कारणले भयो खुल्न सकेको छैन। अन्य केहीलाई पनि अनुसन्धानका लागि नियन्त्रणमा लिएको बताइए पनि त्यस विषयमा प्रहरीले केही खुलाएको छैन। हतियार बरामत प्रहरीले हत्यामा प्रयोग भएको हतियार बरामद गरेको छ। उपत्यका अपराध अनुसन्धान कार्यालय र जिल्ला प्रहरी परिसर, टेकुको टोलीले घटना भएको स्थानमा हत्यामा प्रयोग भएको खुकुरी र अर्को एक धारिलो हतियार बरामद गरेको प्रहरी स्रोतले बतायो। हतियारमा खुकुरी र चुलेसी जस्तो घरमा प्रयोग भएको घरेलु हतियार छन्। शुक्रबार राति ११ः५५ बजे तीनकुनेस्थित दिव्य सःमिलमा चार जनाको हत्या भएको सूचना प्रहरीले पाएको थियो। परिवारसँग समन्वय नगरी शव उठाइएको आरोप सामूहिक हत्या घटनामा प्रहरीले समन्वय नगरेको आफन्तले गुनासो गरेका छन्। हत्या भएको जानकारी पाएपछि प्रहरी घटनास्थलमा शुक्रबार बिहानै आए पनि आफन्तसँग समन्वय नगरी शव उठाएको उनीहरूको भनाइ छ। मृतकका एक आफन्तले भने, घटना भएको जानकारी पाउनेबित्तिकै हामी घटनास्थल पुग्यौं। प्रहरीले तीनकुनेमा गएर उजुरी दिनुभन्यो। कागज सिफारिस लिएर आउनु अनि मात्र हेर्न मिल्छ भन्यो। कागज पनि केही पाइएन, यता हामीसँग समन्वय नै नगरी हतारहतार शव उठाएर अस्पताल पठाइयो। अनुसन्धानका लागि समिति गठन सामूहिक हत्याकाण्डको छानबिनका लागि प्रहरी अधिकृत सम्मिलित अनुसन्धान समिति गठन गरिएको छ। काठमाडौं उपत्यका अपराध अनुसन्धान कार्यालयका प्रहरी वरिष्ठ उपरीक्षक सोमेन्द्र सिंह राठौरको संयोजकत्वमा ५ सदस्यीय अनुसन्धान समिति गठन गरिएको हो। काठमाडौं उपत्यका प्रहरी कार्यालयका प्रहरी अतिरिक्त महानिरीक्षक दीपक थापाका अनुसार अनुसन्धान समितिका सदस्यमा जिल्ला प्रहरी परिसर काठमाडौंका प्रहरी नायव उपरीक्षक हरि खतिवडा, काठमाडौं उपत्यका प्रहरी कार्यालय, रानीपोखरी प्रहरी नायव उपरीक्षक सुवास खड्का, काठमाडौं उपत्यका अपराध अनुसन्धान कार्यालय मीनभवनका प्रहरी नायव उपरीक्षक सुरक्षा केसी र प्रहरी वृत्त, नयाँ बानेश्वरका प्रहरी निरीक्षक वीरेन्द्र केसी छन्। घटनाबारे गहन अनुसन्धान गरेर यथाशीघ्र प्रतिवेदन बुझाउन समितिलाई निर्देशन दिइएको छ। अपराध अनुसन्धानका विविध विधिकोे अधिकतम प्रयोग गरी सूक्ष्म तवरले अनुसन्धान गरी यथाशीघ्र प्रतिवेदन पेस गर्न हुन अनुरोध गरिएको छ, प्रहरी अतिरिक्त महानिरीक्षक थापाले भने। राजधानीमै सामूहिक हत्या कसरी भयो ? राजधानीको अति व्यस्त ठाउँमा चार जनाको हत्या हुँदा पनि प्रहरीले सुइको नपाउनु गम्भीर भएको गैरीगाउँवासी बताउँछन्। गैरीगाउँकी ६० वर्षीया पवित्रा खड्काले मर्निङ वाक गरेर फर्केपछि सामूहिक हत्या घटना थाहा पाएकी थिइन्। मैले बिहानै ८ बजेतिर चार जना मान्छे मारेको थाहा पाए। हतारिएर सःमिल आएपछि मानिसहरूको ठूलो भीड लागेको थियो, उनले भनिन्, मान्छे मारेको हल्ला एकाबिहानै एक अर्काबाट गाउँभरि फैलिएको थियो। मान्छेहरू घटना स्थलतर्फ दौडिएका थिए। उनका अनुसार चारै जनाको हत्या हुँदा पनि प्रहरीले थाहा पाएन। मध्यरातमा हत्या भएकाले स्थानीयले पनि थाहा पाउन नसकेको उनले बताइन्। राजधानीमा मध्यरातमै अपराधका घटनाहरू हुने गरेको पवित्रा बताउँछिन्। मालसामान चोर्न र व्यक्ति हत्या गर्न अपराधीहरूले रातिको १२ देखि १ बजेको समयलाई रोज्छन्। यो बेला मान्छे मस्त निदाएका हुन्छन्, उनी भन्छिन्, तर, यो बेला प्रहरी चनाखो बन्नुपर्ने हो। प्रहरीले नै ध्यान दिन नसकेको देखियो। घटना स्थलमा भेटिएकी पवित्रा भन्छिन्, दर्दनाक घटना हेरेर दुःख लाग्यो। मन रोयो। यहाँ हामी सुरक्षित छैनौं। असुरक्षा बढ्दै गएको यो ज्वलन्त उदाहरण हो। गैरीगाउँमा यसअघि छिटफुट घटना भए पनि यत्रो ठूलो घटना भएको थिएन। स्थानीयवासी भन्दै थिए, हे प्रभु, यो के दिन देख्नु परेको हामीलाई। अब हामी सुरक्षित छैनौं। चारचार जनाको ज्यान लिने पापीहरूलाई फाँसी दिनुपर्छ। सिनामंगल बस्ने ६५ वर्षीय दीपक थापा भन्छन्, चार जनाको हत्या भएको घटना यस क्षेत्रको ठूलो घटना हो। हामीले यत्रो अपराध भएको पहिलो घटना सुन्दै छौं। उनी भन्छन्, काठमाडौंको चोकैपच्छिे पुलिसप्रशासन छ। सीसी क्यामरा छ। यत्रो ठूलो घटना हुँदा ? उनीहरूको नजर कहाँ हरायो ? हत्याको घटना एकाबिहानै सुन्दा धेरै दुःख लागेको उनीले सुनाइन्। गाउँमा घटनाहरू हुँदा स्थानीयले प्रहरीलाई फोन गर्दा पनि समयमा नआउने गरेको स्थानीयहरूले गुनासो गरेका छन्। टोलमा कुनै घटना भयो भनेर हामीले प्रहरीलाई फोन गर्छौं। तर, समयमा पुलिस आइपुग्दैन, थापा भन्छन्, काठमाडौंको ठाउँ बसेर के गर्नु ? अपराधी भागेर कहाँ पुगिसकेका हुन्छन्। घटना भएपछि प्रहरी आइपुग्छन्। घटना स्थलमा भेटिएकी सुकुम्बासी बस्तीकी पविला परियार घटना सुनेर चकित भएको बताइन्। यहाँ बसेको धेरै भयो। मैले यत्रो ठूलो हत्याको ठूलो घटना सुनेको पहिलोपटक हो, उनी भन्छिन्, सरकारमा बस्ने सबै मान्छे काठमाडौंमा बस्छन्। प्रहरीका ठूला हाकिम पनि यही बस्छन्। सरकार पनि त यहीबाट सञ्चालन हुन्छ। अनि यही ठाउँ यत्रो असुरक्षा किन ? सहरमै असुरक्षा छ भने गाउँको अवस्था कस्तो होला ? भन्दै शान्ति टोलकी ३६ वर्षीय शान्ति नेपालीले प्रश्न गरिन्। घटना भएको ठाउँनजिकै प्रहरी बस्छन्। अनि यो ठाउँमै यस्तो घटना हुन्छन् ? सोच्न सक्दैनौं हामी, उनी भन्छिन्, ठाउँका ठाउँ चारचार जना मारिदा गाउँघर, विकट ठाउँ, जहाँ कोही नभएको ठाउँमा कस्तो होला प्रहरी सुरक्षा ? यो पनि पढ्नुहोस काठमाडौंको तीनकुनेस्थित गैरीगाउँमा चार जनाको हत्या गैह्रीगाउँमा हत्या गरिएका चार जनाको सनाखत, एक जना पक्राउ चारै जनाको शव पोष्टमार्टमको लागि शिक्षण अस्पतालमा, तालिमप्राप्त कुकुरसहित अनुसन्धान जारी सामूहिक हत्या प्रकरण : उद्योगमा भुजेल दम्पत्ती मात्रै राखिएको थियो, राई कहिले आए ? सामूहिक हत्या प्रकरण : प्रहरीले समन्वय नगरी शव पोष्टमार्टम गर्न पठाएको आफन्तको गुनासो सामूहिक हत्याकाण्डको छानबिनका लागि अनुसन्धान समिति गठन प्रधानमन्त्रीले संसदमा शान्ति सुव्यवस्था मिलाउँछु भनेकै दिन चार जनाको निर्ममतापूर्वक हत्या"
गोहीको आक्रमणबाट मृत्यु,भरतपुर : चितवनमा गोहीको आक्रमणबाट एकजनाको मृत्यु भएको छ । पूर्वी चितवनको रत्ननगर नगरपालिका५ स्थित मगरटोलका ४४ वर्षीय फगुना महतो मृत्यु भएको चितवन राष्ट्रिय निकुञ्जका सूचना अधिकारी गणेशप्रसाद तिवारीले जानकारी दिए। उनकाअनुसार शनिबार साँझ महतो डुङ्गाघाट क्षेत्रमा मृतावस्थामा फेला परेको हो। उनले महतो माछा मार्न जाँदा गोहीले आक्रमण गरेको हुनसक्ने बताए।  रासस
दुर्घटनामा दुई विद्यार्थी नेताको निधन,"दुर्घटनामा एमाले निकट अनेरास्ववियु जिल्ला सहसंयोजकनवीन पाण्डे र सचिवालय सदस्य समिर तामाङको निधन भएको हो। सिन्धुपाल्चोक : सिन्धुपाल्चोकको चौतारा साँगाचोकगढी नगरपालिका९ घुमाउने डाँडामा शनिबार दिउँसो दुर्घटना हुँदा दुई विद्यार्थी नेताको निधन भएको छ। दुर्घटनामा एमाले निकट अनेरास्ववियु जिल्ला सहसंयोजकनवीन पाण्डे र सचिवालय सदस्य समिर तामाङको निधन भएको हो। अरनिको राजमार्गमा खाडीचौरबाट बन्देउतर्फ जाँदै गरेको ना ८ ख ३७६ नम्बरको पेट्रोल बोक्ने ट्याङकरले विपरीत दिशाबाट आउँदै गरेको बा प्र ०२०३१ प ५९७६ नन्बरको मोटरसाइकललाई ठक्कर दिएको थियो। पाँचपोखरी थाङ्पालगाउँपालिका १ बासखर्कका २७ वर्षीय समिर तामाङ र मोटरसाइकल पछाडि सवार मेलम्चीनगरपालिका११ का २७ वर्षीय नवीन पाण्डेको दुर्घटनामा निधन भएको छ, जिल्ला प्रहरी कार्यालय सिन्धुपाल्चोकका सूचना अधिकारी प्रहरी निरीक्षक सञ्जीवकुमार यादवले भने। दुर्घटनामा गम्भीर घाइते भएका दुवै जनालाई प्रहरीले उद्दार गरी उपचारका लागि धुलिखेल अस्पतालमा पठाएको थियो। उपचारको क्रममा दुवै जनाको मृत्यु भएको हो।"
जबरजस्ती करणीको आरोपमा २ युवा पक्राउ,स्याङ्जा : बौद्धिक अपाङ्गता भएका एक महिलालाई जबरजस्ती करणी गरेको आरोपमा २ युवा पक्राउ परेका छन्। पक्राउ पर्नेमा पुतलीबजार नगरपालिका ८ डाँडास्वाराका २५ वर्षीय सुवास गुरुङ र २७ वर्षीय मदन गुरुङ रहेको प्रहरी निरीक्षक पावल सिंह लामाले जानकारी दिए। आफ्नै घरमा बसिरहेकी ती महिलालाई ११ दिनअघि उनकै घरमा गएर दिउँसो ३ बजतिर जबरजस्ती करणी गरेको प्रहरीको भनाइ छ। आरोपित दुबैजना घटना घटेको ९ दिनपछि पक्राउ परेका हुन्। आरोपित दुबै जनाविरुद्ध जबरजस्ती करणीमा मुद्धा दर्ता भएको छ। जिल्ला अदालतबाट म्याद थप भै अनुसन्धान जारी रहेको प्रहरीले जनाएको छ।

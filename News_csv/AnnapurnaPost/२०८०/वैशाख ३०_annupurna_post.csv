शीर्षक,विवरण
ऋण तिर्न असफल कहिल्यै भएनौं,"काठमाडौं : अर्थमन्त्री डा प्रकाशशरण महतले दिगो विकासको लक्ष्य हासिल गर्न पर्याप्त वित्तीय लगानी गरी पूर्वाधारको खाडल पुर्नुपर्ने, जलवायु परिवर्तनका चुनौतीहरूलाई सम्बोधन गर्नुपर्ने एवं समावेशी, फराकिलो र दिगो आर्थिक वृद्धि हासिल गर्नुपर्ने बताएका छन्। उनले देशमा लगानीयोग्य कोषको प्रवाह कसरी बढाउने भन्नेमा समन्वय आवश्यक रहेको बताए। लगानी बोर्ड नेपालले आयोजना गरेको नेपालमा लगानीका लागि अन्तर्राष्ट्रिय सम्मेलन कार्यक्रमलाई सम्बोधन गर्दै मन्त्री डा महतले भने, नेपालले स्थायित्व र लचिलोपनमा पर्याप्त ध्यान दिएर आफ्नो बृहत् अर्थतन्त्रको व्यवस्थापन गरिरहेको छ। नेपाल विश्व व्यापार संगठनको सदस्य रहेको भन्दै उनले नेपालले तीन दशकभन्दा बढी समयदेखि उदार आर्थिक नीतिहरू अपनाएको बताए। हाम्रो मुद्रा भारतीय रुपैयाँसँग स्थिर गरिएको छ तर बाँकी परिवर्तनीय मुद्राहरूको विनिमय दर बजारले निर्धारण गर्छ, उनले भने। नेपालको सकारात्मक बृहत् आर्थिक अवस्थालाई विश्व समुदायलाई पर्याप्त रूपमा सम्प्रेषण गर्न नसकेकोमा दुःख उनले व्यक्त गरे। डा महतले भने, नेपालले इतिहासमा न त ऋण चुक्ता गर्न असफल भएको छ, न त कुनै अन्तर्राष्ट्रिय कम्पनीलाई नाफा फिर्ता गर्ने सुविधाबाट वञ्चित गरेको छ। हाम्रो ऋण तिर्ने क्षमता इतिहासदेखि नै अत्यन्तै सकारात्मक छ। यो सकारात्मक विषयलाई नेपालले अन्तर्राष्ट्रिय वित्तीय बजारमा उजागर गर्न आवश्यक रहेको उनले औंल्याए। महतले सार्वजनिक ऋण र कुल गार्हस्थ्य उत्पादन (जीडीपी) अनुपात दिगो रहने गरी काम गर्ने बताउँदै भने, सहज स्थितिमा बाह्य ऋण दायित्वले नेपाललाई कुनै तनावको स्थिति थिएन। मन्त्री महतले नेपालको अर्को सकारात्मक पक्ष भनेको उच्च सम्भावित जनसांख्यकीय लाभांश भएको युवा जनसंख्या र कोभिडपछि हामीले देखेको डिजिटल परिवर्तन रहेको बताए। नेपालको औसत उमेर २६ वर्ष मुनिको छ र राष्ट्रिय योजना आयोगले सन् २०५० सम्म देशमा जनसांख्यिक लाभांश कायम रहने प्रक्षेपण गरेको छ, उनले भने ।"
राष्ट्र बैंक सजगतापूर्वक लचिलो,"काठमाडौं : नेपाल राष्ट्र बैंकले अंगीकार गर्ने मौद्रिक नीति लचिलो हुने भएको छ। चालू आर्थिक वर्षको मौद्रिक नीति समीक्षा गर्दै केन्द्रीय बैंकले विद्यमान बैंकदर घटाउँदै, पुनर्कर्जा दिने घोषणा गर्दै तथा कर्जालाई पुनर्संरचनापुनर्तालिकीकरण गर्न दिँदै व्यवस्था लचिलो बनाएको हो। अर्थमन्त्री डा प्रकाशशरण महतले खुकुलो मौद्रिक नीतिको आवश्यकता रहेको चर्चा गर्दै आएका थिए। सरकारको रायमा ताल मिलाउँदै अर्थमन्त्रीको सल्लाहकार पनि रहेको केन्द्रीय बैंकले लचिलो नीति अघि सारेको हो। राष्ट्र बैंकले समीक्षामार्फत गरेको खुकुलोपनलाई आफ्नो नीति सजगतापूर्वक केही लचिलो बनेको उल्लेख गरेको छ। समीक्षामार्फत नेपाल राष्ट्र बैंकले विद्यमान बैंकदर एक प्रतिशतले घटाएको छ। चालू आर्थिक वर्षको मौद्रिक नीतिको तेस्रो त्रैमासिक समीक्षा गर्दै केन्द्रीय बैंकले नीतिगत ब्याजदर ८५ प्रतिशतबाट घटाएर ७५ प्रतिशत कायम गरेको हो। अर्थात् अन्तिम ऋणदाताको रूपमा राष्ट्र बैंकले दिने ऋणको ब्याजदर सस्तो बनेको हो। तर, नीतिगत दर भने ७ प्रतिशतमा यथावत् राखेको छ। यस्तै ब्याजदर करिडोरअन्तर्गतका अन्य दरहरूलाई पनि यथावत् राखिएको छ। केन्द्रीय बैंकले मौद्रिक नीतिको अंकुशको रूपमा रहेको नेपाली र भारतीय मुद्राबीचको स्थिर विनिमयदर र बाह्य क्षेत्रतर्फको चालू खाता पूर्ण रूपमा परिवत्र्य रहेको सन्दर्भमा विदेशी विनिमय सञ्चितिले आयात धान्न सक्ने क्षमता, मौद्रिक नीतिका उद्देश्यहरूको सम्भावित परिदृश्य, छिमेकी देशको नीतिगत दर र दुवै मुलुकबीच कायम रहेको मुद्रास्फीतिबीचको अन्तरलाई मध्यनजर गरी विद्यमान बैंक दरलाई घटाएको हो। केन्द्रीय बैंकले मुद्रास्फीति र विदेशी विनिमय सञ्चितिको वर्तमान अवस्था र सम्भावित परिदृश्यको आधारमा समष्टिगत आर्थिक स्थायित्व कायम राख्दै आन्तरिक आर्थिक गतिविधिहरू चलायमान बनाउन सहयोग पुर्याउने गरी मौद्रिक नीतिको कार्यदिशालाई सजगतापूर्वक केही लचिलो बनाइएको जनाएको छ। राष्ट्र बैंकले ८५ प्रतिशतको बैंकदरमा उपलव्ध गराउँदै आएको दैनिक तरलता सुविधालाई अर्धवार्षिक समीक्षादेखि नीतिगत दर ७ प्रतिशतमा उपलब्ध गराउने व्यवस्था गरेको छ। फलस्वरूप, अन्तरबैंक ब्याजदरमा १५ प्रतिशत बिन्दुले कमी आएको छ। दैनिक तरलता सुविधालाई नीतिगत दरमा प्रदान गरिने व्यवस्थालाई निरन्तरता समीक्षामार्फत दिइएको छ। अर्थतन्त्रमा देखिएको शिथिलता कम गर्न लचिलो नीति लिएका हौं, यो नीतिले अर्थतन्त्रलाई चलायमान बनाउने अपेक्षा गरेका छौं। महाप्रसाद अधिकारी, गभर्नर, नेपाल राष्ट्र बैंक नियामकीय उपायहरू बैंक तथा वित्तीय संस्थाहरूबाट जारी भएका ऋणपत्रहरूलाई कर्जानिक्षेप अनुपात गणना गर्ने प्रयोजनको लागि स्रोत (निक्षेप) को रूपमा समेत गणना गर्न पाउने विद्यमान व्यवस्थालाई २०८० पुस मसान्तसम्मको लागि निरन्तरता दिइएको छ। राष्ट्रिय तथ्यांक कार्यालयले प्रकाशन गर्ने तथ्यांकको आधारमा पछिल्ला दुई त्रयमाससम्म लगातार ऋणात्मक वृद्धि हुन गएका आर्थिक क्षेत्रहरूसँग सम्वद्ध ऋणीहरूले सुविधा पाउने गरी कोषमा उपलब्ध स्रोतको सीमाभित्र रही पुनर्कर्जा सुविधा उपलव्ध गराउने व्यवस्था मिलाइने छ। अर्थतन्त्रको वास्तविक क्षेत्रमा देखिएको शिथिलतालाई दृष्टिगत गरी बैंक तथा वित्तीय संस्थाले ऋणीको नगद प्रवाहको विश्लेषण गरी आवश्यकता र औचित्यताको आधारमा होटल तथा रेस्टुरेन्ट, पशुपंक्षी पालन, निर्माण क्षेत्रसँग सम्बन्धित कर्जा र रु ५ करोडसम्मको अन्य क्षेत्रमा प्रवाह भएको कर्जालाई २०८० असार मसान्तभित्र पुनर्संरचना पुनर्तालिकीकरण गर्न सक्ने व्यवस्था मिलाइने छ। वास्तविक क्षेत्रमा देखा परेको शिथिलताका कारणले कर्जा चुक्ता गर्न परेको कठिनाइलाई दृष्टिगत गरी अल्पकालीन तथा चालू पुँजी प्रकृतिका कर्जाहरूलाई ब्याज नियमित रहेको अवस्थामा आवश्यकता र औचित्यको आधारमा कुनै किसिमको हर्जानाशुल्क नलिने गरी तीन महिनासम्मका लागि २०८० असार मसान्तभित्र म्याद थप गर्न सक्ने व्यवस्था गरिने छ। वास्तविक क्षेत्रमा देखा परेको शिथिलताका कारणले लघुवित्त वित्तीय संस्थाका सदस्य ऋणीहरूलाई कर्जा चुक्ता गर्न परेको कठिनाइलाई दृष्टिगत गरी सम्बन्धित संस्थाले आवश्यकता र औचित्यको आधारमा २०८० असार मसान्तभित्र कर्जाको पुनर्संरचना पुनर्तालिकीकरण गर्न सक्ने व्यवस्था मिलाइने छ।"
जातशास्त्र,"जब जातीय विभेद उन्मूलन हुन्छ, तब जात सबैलाई प्रिय लाग्छ। बल्ल जातको महत्व थाहा हुन्छ। आफ्नै जात आफूलाई अरूको भन्दा विशेष र महान् लाग्छ। विभेद विकृत विचारको उपज हो, जातको होइन। नपचेको विचार नपचेको भोजनभन्दा धेरै खराब हुन्छ। महात्मा गान्धी मानिस जिज्ञासु जीव हो। यो कलियुगको भयानक क्षुद्र जीव पनि हो। जसमध्ये पनि सबैभन्दा क्षुद्र जातीय हल्लाका बेवकुफहरू हुन्। जातीय विभेद यिनैद्वारा समाजमा भित्र्याइएको अक्षम्य विकृति हो। तिनीहरू आमजनतामा साँचो सन्देश दिनै चाहन्नन्। सामान्य मानिसलाई सधैं स्वाँठ ठानेर दुहुनो गाई बनाइरहन चाहन्छन्। आजका यी अनेकौं सम्प्रदाय यिनै निकृष्टहरूका निकृष्टतम् कर्म हुन्। जातिभेद अनेकौं प्रचलनमध्ये सबैभन्दा निन्दनीय कुसंस्कार हो। सबै जीवमा अन्तर्निहित महान् गुणको निन्दा हो। मानवीय हिसाबले एक निकृष्ट कर्म हो। जातिमा निहित दिव्य गुणको रक्षा जीवहरूको सबैभन्दा सुन्दर शृंगार हो। यही गुणले नै उक्त जातिलाई शारीरिक, मानसिक र सामाजिक रूपमा सदा सबल र अब्बल राख्छ। हरेक जातिका लागि आफ्नो जातीय निजत्व अनेकौं दृष्टिकोणबाट सर्वोत्कृष्ट हुन्छ। संसारको उत्पत्ति, स्थिति र संहारजस्ता लीलामा अपरिवर्तित छ। यसर्थ निर्मूल पार्ने त जातका विरोधीहरू अर्थात् जातीय विभेदकारीहरूलाई हो। जात बचे नै जीवनको अस्तित्व बच्ने हो। जात नरहे जीव नै रहँदैन र जीव नै नरहेको जीवन बाँच्नुको के अर्थ ? मेकाइबरले भनेका छन्, कसैको पनि जातिले जीवनका कार्यहरू निश्चित गर्छ। तसर्थ जातलाई प्रेम गरौं। प्रेम ब्रह्माण्डको महान् शक्ति हो। विचारको सर्वोच्च आवृत्ति हो। विभेद मानव जीवनको अभिशाप हो। यसर्थ नकारात्मक सोचाइ र विचारलाई निर्मूल पारौं। समस्या विकृत विचारले ल्याएको विभेदको हो। विभेद कुरीति हो। अतः अन्त्य कुरीतिको गरौं। जातीय विभेद धारणा र अभिव्यक्तिभित्रको मानवनिर्मित सामाजिक दूराग्रहबाहेक केही होइन। जब जातीय विभेद उन्मूलन हुन्छ, तब जात सबैलाई प्रिय लाग्छ। बल्ल जातको महत्व थाहा हुन्छ। आफ्नै जात आफूलाई अरूको भन्दा विशेष र महान् लाग्छ। के हो जात ? पूर्वीय संस्कृतिमा देवी दुर्गालाई शक्तिस्वरूपाका रूपमा चिनिन्छ। उनलाई नित्यस्वरूपा अर्थात् अजन्मा भनिन्छ। परन्तु अजन्मा भएर पनि भक्तहरूको कार्यसिद्धिका लागि उनी प्रकृतिका गुण अनुकूल आफूलाई सृष्टि गर्छिन्। श्री दुर्गा सप्तशतीमा सारा जगत् यिनै देवीद्वारा व्याप्त छ भनिएको छ। सात सय श्लोकको यस पुस्तकको पाँचौं अध्यायको श्लोक४१ मा जातलाई उनै माता दुर्गाको स्वरूपका रूपमा देवताहरूद्वारा यसप्रकार स्तुति गरिएको प्रसंग छया देवी सर्वभुतेषु जातिरुपेण संस्थितानमस्तस्यै नमस्तस्यै नमस्तस्यै नमो नमः। यसर्थ जात जीवहरूमा निहित अत्यन्तै महत्त्वपूर्ण तत्त्व हो। जीवहरूमा निर्वासित ईश्वरको साक्षात् रूप हो। सबैबाट सदा पुजित तत्त्व हो। आफूभित्रको श्रद्धेय व्यक्तित्व हो। अतः जातिभेद भनेको ईश्वरभेद हो अर्थात् ईश्वरलाई घृणा गर्नु हो। आफैंलाई घृणा गर्नु हो। आफूले आफैंलाई नरुचाउनु हो। आफूले आफैंलाई नरुचाएपछि अरूले रुचाएनन् भन्नु बेकार छ। आफ्नो अनुहारमा आफैंले रछानले छ्यापेर आफैंले आफूलाई छिःछिः भन्नुजस्तै हो। कुललाई नष्ट पार्नु हो किनकि जात त जातिको कुलदेवता हो। धर्मलाई समाप्त पार्नु हो। यो त प्रत्येक जातिको जीवनको गुभो हो, जीवनको आनन्द तत्त्व हो। जीवभित्रको जीवतत्त्व हो। वंशको कारक हो। योबिना जीव अपूर्ण छ। यो रागरहित छ। जात एक संस्कृत शब्द हो। यसको अर्थ हुन्छ जन्म वा जन्मिने वा प्रजाति। जीएच कुलेका अनुसार पनि जन्मैदेखि निश्चित भएको वर्गलाई जाति भनिन्छ। यसर्थ सबै जाति एकार्काका विरोधी हुन्छन्, भिन्न हुन्छन् परन्तु विशेष हुन्छन्। हिमवतखण्ड, श्रीमद्भागवत, स्कन्दपुराणका अनुसार उद्भिज (बीउबाट उम्रिने बोटबिरुवा र लतालहरा) स्वेदज (शारीरिक फोहोर र पसिनाको संयोजनबाट उत्पत्ति हुने उडुस, उपियाँ, जुम्रा आदि), अण्डज (अन्डाबाट उत्पत्ति हुने कीटपतंग, पन्छीहरू र सरिसृपहरू) र जरायुज वा पिण्डज (सीधै बच्चा जन्माउने जीवहरू) गरी जगत्भरका लाखौं जीवहरू चार प्रकारले जन्मिन्छन्। यो विज्ञानसम्मत वर्गीकरण हो। यसमा शंका र आपत्तिको जरुरत नै छैन। जात एक दिव्य गुणको जन्म हो र जन्म एक दिव्यशक्तिको आविष्कार हो। जातसँगको आक्रोश बुद्धिमान् मानिसलाई सुहाउँदैन। परन्तु अचेल मानिसको बुद्धि निशाचरका आँखाजस्ता अँध्यारोमा उज्यालो देख्ने भएका छन्। फलतः उनीहरूले आफ्नै महान् मौलिक व्यक्तित्वलाई जातपात निर्मूल पारौं ! भन्दै सराप र गालीगलौज गर्न थालेका छन्। जुन कुरा मानवीय अज्ञानताका कारण सिर्जित एक अधम श्रेणीको विचार हो। जातले न कसैको बस्ती उजाड पार्छ न त व्यवसाय नै ठप्प पार्छ। जात न ब्राह्मण, क्षेत्री, वैश्य वा शूद्रमध्येको कुनै जात हो न त यसको आफ्नो धर्म, सम्प्रदाय र संस्कृति नै छ। न यसको रङ छ न साइज न त आकार नै। यो त पूर्णतः निर्गुण र निराकार छ। अतः जात सबैखाले सांसारिक प्रपञ्चबाट अलग छ। यो त जीवजगत्को द्रष्टाको रूपमा आदिदेखि अनादिसम्मका लागि तटस्थकर्ता बनेर रहेको छ। बसुधैव कटुम्बकम् र विभेद भगवान् श्रीरामले शबरी (जो शूद्र थिइन्)ले चाखेका जुठो बयर घिन नमानी खाएका थिए। कलियुगका सम्माननीय सन्त कबिर र हरिदास शूद्रकुलमा जन्मेका थिए। यसरी भेदरहित वेदमा जातीय विभेद छैन भन्ने उनको ठम्याइँ थियो। उनलाई जातको महत्त्व र वर्णको विशेषता वैदिक साध्यको दिव्य प्रमाण हो भन्नेमा रत्तिभर पनि भ्रम थिएन। यही ज्ञानले उनलाई नेपाललाई ४ जात ३६ वर्णको साझा फूलबारी हो भन्न सिकाएको हो। साझा शब्दले सबैको भन्ने बुझाउँछ। यसमा विभेदको क्लेश नै हुँदैन। यसले अनेकतामा एकतालाई बुझाउँछ। बसुधैव कटुम्बकम्को बोध गराउँछ। यही वैदिक ज्ञानको बलले उनले काठमाडौं आक्रमणका क्रममा गोर्खाबाट आफूसँग आएका बहादुर शूद्र जातिका करिब दुई जति युद्धमा वफादार योद्धालाई यिनीहरू मैले शूद्रभित्र भेटेका ब्राह्मणहरू हुन् र यसैगरी ब्राह्मणमा पनि थुप्रै शूद्रहरू भेटिन सक्छन् भन्दै ब्रतबन्ध गराई जनै लगाइदिएर ब्राह्मण बनाइदिएका थिए। यस प्रकार वेदको प्रभावका कारण उनलाई जातीय विभेद मन पर्दैनथ्यो। जातका गुणअनुसार जातिले बेग्लाबेग्लै कर्म गर्न रुचाउने हुनाले हिन्दू समाजमा जातिप्रथाअन्तर्गत निकै कर्म गरिन्छन्। अतः यस प्रथालाई हिन्दू समाजमा महत्त्वपूर्ण दृष्टिले हेर्ने गरिन्छ। हिन्दू संस्कृतिमा वर्णाश्रम धर्म यही उद्देश्य प्राप्तिका लागि परमेश्वरद्वारा जातका लागि बनाइएको विशेष प्रणाली थियो। त्यतिबेलाको शिक्षाको लक्ष्य नै मनुष्यको अखण्ड सुखको स्रोत बताउनु थियो। किन्तु समयले पाना पल्टायो। मनुष्यको दृष्टि छलकपट, दम्भ, असत्य, अन्याय र हिंसाजस्ता जघन्य पापकर्ममा रमाउन थाले। उनीहरूले अरूलाई लुटेर, मारेर बाँच्नुलाई सुख ठान्न थाले। फलतः जातको अर्थ अनर्थको फोहोरमा फालिन थाल्यो। गीता मानव जीवनको सर्वोच्च शान्तिको मार्ग हो। आनन्द प्राप्तिको सूत्र हो। समस्त मानव जातिको विज्ञान हो। कर्म र कर्मफलको निष्कर्ष हो। दिव्यज्ञान र दिव्यदृष्टिको मिलनविन्दु हो। जन्मको गुप्त सार र यथार्थको परिभाषा हो। यसले मानिसलाई आफ्नो स्वभावको पहिचान गरेर जीवनको उद्देश्य प्राप्त गर्न सिकाउँछ। नोबेल पुरस्कार विजेता हर्मन हेस्सेले गीताको जीवनप्रतिको शाश्वत ज्ञानले आफूलाई निकै प्रभावित पारेको बताउँछन्। गुण र कर्मको आधारमा वर्ण दार्शनिक एल्डस् हक्सलेले गीतालाई शाश्वत दर्शनको आजसम्म प्रस्तुत सबैभन्दा स्पष्ट र सर्वांगीण सार हो। जर्मन दार्शनिक हर्मन ग्रफ केसर्लिङले त विश्वलाई नै गीता पढ्ने सल्लाह दिन्थे। वर्णाश्रम व्यवस्थामा वंशाणुगतको र पारिपाशविकता (वातावरण)को अनुपम समन्वय छ। यसर्थ हिन्दूसंस्कृतिको वर्णाश्रमव्यवस्थालाई मानवरचित पद्धति भनिँदैन। यस वर्ण व्यवस्थाअनुसार ब्राह्मण, क्षेत्री, वैश्य र शुद्र यी मानिसका चार प्रमुख वर्ण हुन्। गीताको अध्याय४, श्लोक१३ मा भगवान् कृष्णले गुण र कर्मका आधारमा यी वर्णहरूको रचना आफैंद्वारा गरेको भनेका छन्चातुर्वर्ण्यं मया सृष्टं, गुणकर्मविभागशः तस्य कर्तारमपि मां विद्धयकर्तारमव्ययम्। यस प्रकार जाति र कुलका आधारमा नभएर वर्णको विभाजन गुण र कर्मको आधारमा भएको तथ्य स्पष्ट हुन्छ। खासमा गीता मानवका लागि कृष्णार्जुनको विज्ञानसिद्ध दिव्यवार्ता हो। यसले वर्णको स्वभावानुसार सबैलाई कर्म गर्न सिकाउँछ। भगवान्का अनुसार संसारमा ८४ लाख जीव तिनीहरूको गुण र कर्मानुसार उत्पन्न भएका हुन्। ब्राह्मणका सन्तान ब्राह्मण, क्षेत्रीका क्षेत्री र शूद्रका शूद्रको हिसाबले यसको विभाजन गरिएको होइन। सृष्टिमा चमत्कार छ। जसको रहस्य भनेकै जीवहरूको मौलिकता अर्थात् जात हो। अतः जातले कसलाई भेदभाव गर्छ ? यो परम वैज्ञानिक र व्यावहारिक पद्धतिले कोसँग बहस गर्छ ? यसर्थ यस्तो पद्धतिमा शंका गर्नु भनेको मानवीय अज्ञानताको परिणाम हो। सबै जीव र वनस्पतिमा वंशाणुगत गुण र वातावरणीय एकताको सम्बन्धमा पूर्वजन्मदेखिकै अपूर्व प्रभाव हुन्छ। फलतः चारैवर्णका वर्णाधिकारी सबैले सदैव आआफ्ना स्वभावानुकूलका कर्म गरिरहेका हुन्छन्। हरेक जातभित्रका बिजतत्त्वधर्मतत्त्व हुन्। यसर्थ सबै वर्णमा शूद्र र ब्राह्मण दुवै जातिको अस्तित्व छिपेको हुन्छ। बिजतत्त्व भनेकै जात हो। आत्मा हो। दैवी ऊर्जा हो। ब्राह्मण हो। यो कुनै सम्प्रदायको पेवा होइन। यसकारण वर्ण व्यवस्था नीतिसम्मत व्यावहारिक विज्ञान हो। यो सबै जात, वर्ण र लिंगका लागि उत्तिकै हितकारी छ। शूद्र र ब्राह्मणका बीचमा क्षेत्री र वैश्य पनि कर्म र गुणकै आधारमा आफ्नो जातीय धर्ममा सुहाएका हुन्। गीताको अध्याय१८, श्लोक४३ र अध्याय१८, श्लोक४४ मा श्रीकृष्णले अर्जुनलाई क्रमशः क्षेत्रीयका र वैश्यका गुण र ती गुणले गर्ने कर्मलाई यसरी बताएका छन्शौर्य तेजो धृतिर्दाक्ष्यं युद्धे चाप्यपलायनम्। दानमीश्वरभावश्चक्षात्रं कर्म स्वभावजम्। अर्थात् शुरवीरता, तेज, धैर्य, चतुरता, युद्धमा नभाग्नु, दान दिनु र स्वामीभाव राख्नु। यी सबै क्षत्रीयका स्वाभाविक कर्म हुन्। महाभारतको युद्धमा कौरव सेनाका प्रथम सेनापति भीष्म पितामह (देवव्रत)ले आदर्श क्षत्रीय धर्मको पालना गरेको उदाहरण हामीसँग छ। कृषिगौरक्ष्यवाणिज्यं, वैश्यकर्म स्वभावजम्। अर्थात् खेती, गौपालन र क्रयविक्रयरूपी सत्य व्यवहारहरू वैश्यका स्वाभाविक कर्महरू हुन्। उपनिषद्ले वर्णाश्रम व्यवस्थाको सन्दर्भमा सुकर्मले शूद्रलाई ब्राह्मण र कुकर्मले ब्राह्मणलाई शूद्र बनाइदिन सक्छ भनेर भनेको छ। मनुस्मृतिमा पनि यिनै तथ्य उल्लेख छन्। यसका अनुसार सतोगुणमा अवस्थित बुद्धिमान् मानिसहरूको वर्णलाई ब्राह्मण रजोगुणमा अवस्थित प्रशासकीय खुबी भएकालाई क्षेत्रीय रजोगुण र तमोगुणको मिश्रित गुणमा अवस्थित व्यापारिक खुबी भएकालाई वैश्य र अन्तिम तमोगुण प्रधान श्रमिक वर्गका मानिसलाई शूद्र भनिन्छ। अतः गुणानुसार ब्राह्मणमा ब्रह्म वा परमात्मासम्बन्धी ज्ञान हुनुपर्छ। जस्ता देवता उस्तै पूजा ! मानव समाजमा यसरी चार वर्णको सृष्टि गरेर पनि आनन्दस्वरूप भगवान् कृष्ण यी चारै वर्णभन्दा अलग हुनुहुन्छ। उहाँ मानवसमाजको कुनै पनि अंगमा पर्नुहुन्न। किनकि उहाँलाई प्रभावित पार्ने कुनै कर्म नै छैन। उहाँमा कर्मफलको चाहनै छैन। जोसँग यो यथार्थ बुझ्न सक्ने सामथ्र्य छ, ब्राह्मण उही हो। स्वधर्ममा रहँदा यदि मरिन्छ भने पनि त्यसैमा रहँदा कल्याण छ; परन्तु परधर्म भयंकर हुन्छ भनिएको छ गीतामा। लोकमा प्रचलित अर्काको बुद्धिले महान् हुनुभन्दा आफ्नो बुद्धिले तुच्छ हुनु वेश भनाइले गीताकै भनाइलाई पुष्टि गर्छ। यसकारण गुणरहित भए पनि आफ्नो स्वभावधर्मजातलाई त्याग्नु हुँदैन। आफ्नै स्वभावमा कर्म गर्नुमै जीवहरूको कल्याण हुन्छ। महात्मा गान्धीको एउटा भनाइ छ जस्ता देवता उस्तै पूजा ! यहाँ देवता भनेर स्वभाव (गुणजात)लाई भनिएको हो भने पूजा भनेर त्यसप्रति गरिने व्यवहारकर्मलाई हो। यसको मूल आशय हो जीवले कर्मव्यवहार आफ्नो स्वभावअनुसार गर्छ। यसर्थ जस्तो स्वभाव उस्तै कर्म गर्नुमा नै जीवास्तित्वको रक्षा हुन्छ। जस्तै झिनुवा र अनदीजस्ता धानका चामललाई घिउमा पकाउँदा जति गुणोन्नति हुन्छ अरू चामललाई पकाउँदा हुँदैन। धान र धानमा यस्तो अलगताको मुख्य कारण उनीहरूमा निहित वंशाणु तत्त्व वा स्वभाव वा जातमा भिन्नता हुनु हो। आफूसँग भएको गुण र गुणको चमत्कारलाई बिर्सेर अरूको गुणमा रमाउन खोज्नु भनेको आफ्नो अस्तित्वलाई गुमाउनु हो। जन्मैदेखिको स्वभाव भनेको जीवनको सभ्यता हो। जीवमा यो स्वभावको निर्देशन जिन अर्थात् वंशाणु तत्त्वले गर्छ। वंशाणु जीवकोषको न्युक्लियसको क्रोमोजोमभित्र पाइन्छ। यो अति नै सूक्ष्म हुन्छ। मानवशरीरमा यस्ता जिनहरू २० हजारदेखि २५ हजारको संख्यामा पाइन्छन्। यसको अध्ययनबाट अघिका अनगिन्ती पुस्तादेखि पछिका अनगिन्ती पुस्तासम्मको वंशवृक्ष थाहा पाउन सकिन्छ। जीव उद्विकासको सिद्धान्तलाई चाल्स डार्बिनले अघि सारेका थिए। परन्तु उनले वंशाणुगत गुण कसरी एउटा पुस्ताबाट अर्को पुस्तामा सर्छ र त्यसले सिंगो पुस्तालाई नै कसरी प्रभावित पार्छ भन्नेबारे चित्तबुझ्दो व्याख्या दिन सकेका थिएनन्। अस्ट्रियाका ग्रेगर जोन मेण्डल जो चाल्र्स डार्बिनभन्दा करिब १३ वर्षले कान्छा थिए, उनले वंशाणुगत गुण र ती गुण एक पुस्ताबाट अर्को पुस्तामा कसरी सर्दै जान्छ भन्नेबारेमा गहन अन्तर्दृष्टि प्रदान गरिदिए। उनको लैंगिक शुद्धताको नियमअनुसार जिनहरूले कहिल्यै पनि आफ्नो मौलिकता नगुमाई सधैं शुद्ध रहन्छन्। शूद्र, सबै जातहरूको जरा वंशाणुहरूले प्राकृतिक नियमलाई पालना गर्दै अनगिन्ती पुर्खाबाट अलगअलग प्याकेजमा एकापसमा कहिल्यै नमिसिई सन्तान र दरसन्तानहरूमा सर्ने गर्छन्। कुनै बखतमा ती वंशाणु शक्तिशाली हुन पुग्छन्। फलतः बिरुवा वा जीवमा त्यसको प्रभाव प्रष्ट देखिन्छ। उनको यो आविष्कारको महत्त्वलाई अझ स्पष्ट र व्यापकताका लागि उनीभन्दा २६ वर्षले कान्छा डच वैज्ञानिक ह्युगो डी भ्राइसले निकै महत्त्वपूर्ण भूमिका खेलेका छन्। यसले के स्पष्ट पार्छ भने जात अर्थात् जिनतत्त्व जीवको अपरिवर्तनीय र जीवको अस्तित्वका लागि अपरिहार्य गुण हो। यसर्थ यस्तो गुणको ज्ञान हुनु नै ब्राह्मण हुनु हो। त्यसको संरक्षणार्थ लड्न तयार हुनेहरू क्षेत्रीय हुन्। क्षेत्रीयहरूलाई आवश्यक पर्ने अस्त्र र शस्त्रको व्यवस्था गरिदिने व्यवसायीहरू वैश्य हुन् भने यी सबैको कर्मलाई व्यवस्थित गराइराख्न उनीहरूको दानापानी र सेवामा नित्य खटिइरहनेहरू शूद्र हुन्। यसकारण सामाजिक व्यवस्थापनका लागि शूद्र सबै जातहरूको जरा हो जसले धर्म र प्रकृति सन्तुलनका लागि सदा योगदान गरिरहन्छ। कोदो र मकैमा कुन ठूलो ? कोदो कोदै हो र मकै, मकै नै हो। कोदोमा भएको अनौठो गुणले कोदोलाई मकैसँग र मकैमा भएको अनौठो गुणले मकैलाई कोदोसँग भिन्न गराउँछ। कोदोको गुण कोदो फलाउनु र मकैको गुण मकै फलाउनु हो। जबर्जस्त गुण मिसाउन खोजियो भने दुवैको अस्तित्व जोखिममा पर्छ। अन्ततः दुवैले खच्चरले जस्तै नपुंसकताको सिकार स्वीकार्नुपर्छ। खच्चर घोडा र गदाको अन्तिम ठिमाहा रूप हो। जो जीवनभर निःसन्तान भएर बाँच्छ। नपुंसकको जिन्दगी बाँच्छ। यो प्रजननविहीन अवस्थाले अन्ततः पृथ्वीलाई जीवविहीनताको अवस्थामा लैजान्छ। जातको संरक्षण नगर्नाको अन्तिम नतिजा यही हो। लाइगर यो भाले सिंह र पोथी बाघबाट जन्मेको कृत्रिम अर्थात् ठिमाहा जीव हो। जसको तौल र शरीरको लम्बाइ अनि उचाइ दुवै आफ्ना बाबु र आमाको भन्दा ठूलो हुन्छ। ठूलो भइकन पनि यो तिनीहरू जत्तिको बलियो हुँदैन। यसको लड्न सक्ने खुबी दुवैको भन्दा कमजोर हुन्छ। साथै यो आफ्ना बाबुआमाको गतिमा दौडिन पनि सक्दैन। उनीहरूसँग जति योसँग रोग प्रतिरोधात्मक क्षमता पनि हुँदैन। किनकि ठिमाहा अर्थात् वर्णशंकरमा आलस्यताको मात्रा वृद्धि हुन्छ। गीताको अध्याय१ का श्लोकहरूमा धर्मको नाशले कुलमा पाप फैलने र पाप धेरै फैलन थालेपछि कुलका स्त्रीहरू अत्यन्त दूषित हुने उल्लेख छ। यसरी पवित्र स्त्रीहरू दूषित हुँदा वर्णशंकर जन्मिन्छन्। जो स्वाभावतः कमजोर हुन्छन्। अर्जुनले यी वर्णशंकरलाई कुलघाती भनेका छन्। यिनले कुल (जातगुण)लाई नरकमा लैजान्छ भनेका छन्। यहाँ भनिएको नरकको अर्थ जातहीनता हो। यी वर्णशंकरकारक दोषहरूले गर्दा कुलघातीहरूका सनातन कुलधर्म र जातिधर्म नष्ट हुन पुग्छन्। जसको कुलधर्म नष्ट भएको छ, त्यस्ता मानिसको अनन्त समयसम्म नरकमा बास हुन्छ भन्ने कुरा सुनेको छु भन्दै अर्जुनले कृष्णसँग खेद प्रकट गरेका छन्। यसको ज्वलन्त प्रमाण हिजोआजका गुणहीन र लोपोन्मुख वर्णशंकर तरकारी, फलफूल, अन्नबाली र पशुपन्छीलाई लिन सकिन्छ। जात होइन विभेद हुनु हुँदैन डा जोनसनको भनाइले यसलाई अझ स्पष्ट पार्छ कुनै पनि जाति आफ्नो गुणलाई छाडेर अरूका गुणको अनुकरण गरेर कहिल्यै महान् बन्दैनन्। अन्ततः अस्तित्वविहीन भएर समाप्त हुन्छन्। चाणक्यको उत्तमता भनेकै गुणहरूबाट आउने चीज हो, उच्च आसनबाट होइन। महलको धुरीमा बस्दैमा काग गरुड हुँदैन कथनको सार पनि आफ्नै जातको संरक्षण गर्नु नै हो। यसलाई अझ यसरी बुझौं शूद्र र ब्राह्मणबाट जन्मेको बच्चा शूद्र र ब्राह्मण दुवैका प्रबल गुणबाट गिर्छ। यसर्थ स्वगुणले सबै स्थानमा आफ्नो आदर गराउँछ। आचरण अर्थात् जात नष्ट भयो भने केही चीज पनि बच्दैन। वेदार्थी कालीदासले पनि बिजातिलाई डुंगामा परेको प्वाल जस्तो हो जुन सानो होस् वा ठूलो एकदिन डुंगालाई पक्कै डुबाइदिन्छ भनेर भनेका छन्। यसर्थ हरेक जातजाति आआफ्ना मौलिक गुणमा मात्रै चमत्कार हुन्। वैदिक तत्त्वज्ञानी शंकराचार्यले पनि वर्णाश्रम धर्मकै समर्थनमा यसो भनेका छन् आफ्नो वर्णाश्रम धर्म यथावत् पालन गर्नाले, तपस्याले र भगवान्लाई भक्तिद्वारा सन्तुष्ट गर्नाले पुरुषलाई वैराग्य आदि साधनचतुष्ट्यको प्राप्ति हुन्छ। एउटा जात लोप हुनु भनेको संसारबाट एउटा महान् गुण आफ्ना सम्पूर्ण सामथ्र्यसहित समाप्त हुनु हो। लोकबाट एकचोटि लोप भइसकेको गुण फेरि लोकमा प्रवेश गर्न त्यो प्रदूषित लोक नै लोप भएर ब्रह्माण्डमा नयाँ लोकको लोकार्पण हुनुपर्छ। यसर्थ जात असंख्य जन्मका कर्मका यत्न र प्रयत्नहरू हुन्। सबैले सबेरै जातिभित्रको जातित्वलाई बचाउनु सम्पूर्ण जीव जगत्का लागि कल्याण हुनेछ। जात जातिको दिशा निर्देशक हो। आफैंमा अवस्थित ईश्वरजातको पूजा गरौं। आफूभन्दा बाहिर आफ्नो जात छैन। अतः विकृत सोचलाई तुरुन्त परिवर्तन गरौं र एकसाथ भनौं जात होइन विभेद हुनु हुँदैन। जातीय विभेद एक निकृष्ट कर्म हो।"
समृद्ध मध्यपहाड छिचोल्दा,"मध्यपहाडी लोकमार्गले रुकुम पूर्व र पश्चिम, बागलुङसम्मका नागरिकलाई छोटो दूरीमा संघीय राजधानी पुग्ने यात्रा सहज बनाइदियो। मध्यपहाडको समृद्धिको आधारका रूपमा रहेको पुष्पलाल (मध्यपहाडी) राजमार्गको निर्माण सुरु भएको डेढ दशक बित्यो। राष्ट्रिय गौरवको यो आयोजनालाई कर्णालीबाट कोसी प्रदेशको सिमानासम्म हेर्ने हो भने नेपालको सबै प्रकारको हावापानी, लोकसंस्कृति र भूगोल भेटिन्छ। यो आयोजनाले नेपालको महाभारत शृंखलाभन्दा माथिको मध्यपहाडी भागका २६ जिल्ला तथा २ सय १५ बस्तीलाई जोडेको छ। आर्थिक वर्ष २०६४६५ बाट सुरु गरी २०७९८० सम्म सम्पन्न गर्ने लक्ष्य लिइएको यो राजमार्ग हालसम्म ६८ प्रतिशत काम सम्पन्न भएको छ। पूर्वी नेपालको पाँचथर जिल्लाबाट सुरु भएर सुदूरपश्चिमको बैतडी जिल्लाको झुलाघाटसम्म करिब १ हजार ८ सय ७९ किलोमिटर यसको दूरी छ। सुर्खेतको वीरेन्द्रनगरदेखि जाजरकोट सदरमुकाम खलंगा बजारसम्म ऐतिहासिक दरबार, गर्मीयाममा पनि शीतल दिने लेकाली लोभलाग्दा डाँडाहरू भेटिन्छन्। सानी भेरीको किनारैकिनार रुकुम पश्चिम पुगिन्छ। रुकुम पश्चिमको सदरमुकाम मुसीकोट नगरपालिकामा भाइरल पुल छ। यस राजमार्गले रुकुम पश्चिमको पूरापूरी दृश्यावलोकन गराउँछ। त्यहाँबाट लेकाली बाटो अघि बढ्छ। अगाडि फिरफिरे डाँडाबाट आन्तरिक पर्यटकले आनन्द लिन्छन्। रुकुम पश्चिम पार गरेपछि रुकुम पूर्व प्रवेश गर्छ सडक। रुकुम पूर्व प्रवेश गर्नासाथ सिस्ने पुगिन्छ। जुन रुकुम पूर्वको सदरमुकाम पनि हो। नेपालको कान्छो जिल्ला मानिन्छ, कालीकोट। रुकुम पूर्वको प्रवेशसँगै कमल ताल पुगिन्छ। पूरै तालभरि देखिने कमलको फूलले लोभलाग्दो वातावरण सिर्जना गरेको छ। हिलोमा फुल्ने फूल कमलको विशेषताले जीवनमा सयौंलाई उत्प्रेरणा दिएको छ। हिलोमा फुल्ने फूल भनेर के गर्नु ? तालको वरिपरि धेरै मानिस त्यही फूललाई कैद गरिरहेका थिए। कृष्ण श्रेष्ठ, भूपेन्द्र बीसी, पत्रकार गोविन्द केसीसहितको हाम्रो समूह पनि अछूतो रहेन। पहिलो दिन रुकुम पूर्वमै साँझ पर्यो। सिस्ने गाउँपालिका जहाँ मध्यपहाडी राजमार्गको दैलेखदेखि जाजरकोट, रुकुम पूर्व र पश्चिम हेर्ने इन्जिनियरहरू युवराज पोखरेल र होमनाथ पौडेलसँग राजमार्गबारे जानकारी पाइयो। दोस्रो दिन रुकुम पूर्वबाट दुई किलोमिटर मात्र अगाडि पुगेका थियौं जहाँ जनयुद्धमा ज्यान गुमाएका लडाकुहरूको सालिक देखिए। जसलाई सहिद स्मारक भनिएको रहेछ। त्यहाँबाट पाँच किलोमिटर अगाडि गुरिल्ला मार्ग भेटियो। निकै रमाइलो पहाडी सुन्दर भूभागको बीचबाट दुई लेनको कालोपत्रे सडक अघि बढेको छ। मध्यपहाडका सुन्दर डाँडाकाँडा देख्दा लाग्यो, नेपाल प्राकृतिक रूपमा धनी छ। रुकुम पूर्वको यात्रामा कृत्रिम झर्नाले स्वाद थप्छ। झन्डै तीन घण्टाको दूरी पार गरेपछि रुकुम पूर्व र बागलुङको सिमानामा पर्ने लेकाली भेक पाती हाल्न पुग्यौं। जहाँ वैशाखमा पनि हिउँ देखियो। निकै सुन्दर तर चिसो लाग्ने डाँडामा पुग्दा जोकोहीको मन प्रफुल्ल हुने रहेछ। दोस्रो दिन बागलुङको बुर्तिवाङ बजार पुग्यौं। बुर्तिवाङ बजार मध्यपहाडी राजमार्गकै कारण चर्चित बनेको सुन्दर बजार रहेछ। बागलुङ गल्कोट, बागलुङ बजार हुँदै पर्वतको कुश्मा पुगियो। गर्मी समयमा पनि चिसो अनुभूति गराउने पर्वत सदरमुकाम कुश्मामा बन्जीजम्पले थप सौन्दर्य बढाएको पाइयो। लुम्लेको डाँडाबाट सुन्दर पाखापखेराहरूसँग रुमलिने अवसर मिल्दो रहेछ। मुटु छुने लुम्लेको हावाले भनेर गीत त्यसै लेखिएको रहेनछ। नेपालकै सुन्दर नगरी पोखरा पुगियो। तेस्रो दिन यात्रा पोखराबाट तनहुँ लाग्यौं। सदरमुकाम दमौली बजारपछि चर्चित पर्यटकीय क्षेत्र बन्दीपुरको दर्शन गर्ने अवसर पाइयो। पुन: आँबुखैरेनी हुँदै गोरखा नलागेर मुग्लिन हुँदै गल्छी भएर नुवाकोट लागियो। चौथो दिन, नुवाकोटबाट मध्यपहाडी राजमार्ग छाडेर रसुवा पुग्यौं। जहाँ चीनसँग जोडिएको कोरला नाका छ। रसुवाका प्रमुख जिल्ला अधिकारी प्रकाशचन्द्र अधिकारीले चीनले नाका बन्द गरेको जानकारी गराएपछि यात्रा लामटाङ राष्ट्रिय निकुञ्जतर्फ मोडियो। त्यसपछि नुवाकोटको ढलानघर हुँदै काठमाडौं नजिक प्राचीन ऐतिहासिक सहर टोखा टेकियो। पाँचौं दिन, काठमाडौंबाट बीपी राजमार्ग हुँदै अघि बढियो। छैटौं दिन सिन्धुली सदरमुकाम माडी बजार र अर्को ऐतिहासिकस्थल सिन्धुलीगढी अवलोकन गर्ने अवसर जुर्यो। सिन्धुलीगढीमा नेपाली वीर गोरखालीको इतिहास रहेछ। दरबार र संग्रहालयले आन्तरिक पर्यटक प्रवद्र्धन गरेको पाइयो। बीपी राजमार्गको उक्त खण्डछेउछाउ ऐनैऐनाले सजाइएको सुन्दर दृश्यले सबैको मन तान्दो रहेछ। भित्तामा सेतीदेवी माताको मन्दिर रहेछ। अनौठो कुरा के भने त्यहाँ सडकको भित्तामा राखिएका ऐनाभित्र जसले पैसा पायो, ऊ भाग्यमानी हुने धार्मिक विश्वास रहेछ। सुनकोसी नदीको किनारैकिनार सिन्धुलीकै खुर्कोट पुगियो। जुन ठाउँ सिन्धुली, ओखलढुंगा र खोटाङ जिल्लाको सिमाना रहेछ। घुर्मीबाट फेरि मध्यपहाडी राजमार्ग जोडियो। घुर्मीबाट सुनकोसी नदीको किनारैकिनार पाँच किलोमिटर यात्रा गरेपछि सुनकोसी नदीपार गर्न पुल तरियो। जहाँ ओखलढुंगा जिल्लाले स्वागत गरेको गेट थियो। अलिपर ओखलढुंगा जाने र खोटाङ हलेसी छुट्ने बाटो जयरामघाट रहेछ। सडकबाट दायाँ लागे खोटाङको हलेसी महादेव पुगिने रहेछ। जयरामघाटदेखि खोटाङ हलेसी जाने मध्यपहाडी राजमार्ग पुरानो सडक स्तरोन्नति नगरिएकाले निकै साँघुरो र जोखिमयुक्त रहेछ। कर्णालीको कडा चट्टानी बाटोमा यात्रा गरेकालाई खासै फरक नपर्ला, अन्य यात्रुलाई आछुआछु पार्ने रहेछ। सातौं दिन हलेसीको दर्शन गरियो। धार्मिक तथा ऐतिहासिक हिसाबले निकै चर्चित र नेपालको पुग्नै पर्ने धार्मिक गन्तव्य रहेछ पूर्वका पशुपतिनाथ भनिने हलेसी। केही पर खोटाङको सदरमुकाम दिक्तेल बजार। मध्यपहाडी राजमार्ग नछोडी अघि बढेपछि भोजपुर पुगिने रहेछ। तर खाल्डा र हिलाम्ये सडकका कारण यात्राले ओखलढुंगाको मोड लियो। हलेसीबाट चार घण्टामै ओखलढुंगा पुग्यौं। कवि सिद्धिचरण श्रेष्ठको जन्म जिल्ला। उनले त्यसैले लेखेका रहेनछन्, मेरो प्यारो ओखलढुंगा। आठौं दिन विश्वकै सर्वोच्च शिखर सगरमाथा रहेको जिल्ला सोलुखुम्बु पुगियो। सोलुखुम्बुको सल्लेरी बजार निकै मनमोहक लाग्यो। पुन: ओखलढुंगा, सिन्धुली हुँदै मधेस प्रदेश प्रवेश गरियो। मिथिलाञ्चलको धार्मिक धरोहर जनकपुरको रमझम अविस्मरणीय रह्यो। नवौं दिन अर्को धार्मिक महत्वको महोत्तरीस्थित जलेश्वर महादेवको दर्शन सम्भव भयो।सर्लाहीको चर्चित पर्यटकीयस्थल भरत ताल घुम्ने अवसर अनुपम रह्यो। बागमतीका नगरप्रमुख भरत थापाको परिकल्पनामा १ सय २६ बिघा जमिनमा भरत ताल निर्माण हुँदै रहेछ। हाल ६० बिघाको तालमा पानीजहाज चलाइएको रहेछ। रौतहटको चन्द्रनिगाहापुरमा स्थानीय चर्चित परिकार कटियाको स्वाद पाइयो। त्यसपछि बाराको सिमरा बजार। दसौं दिन सिमराबाट जहाजमा काठमाडौं हुँदै सुर्खेत फर्कियौं। मध्यपहाडी लोकमार्गमा भएको यात्राले मुख्य तीन कुराको अनुभूति गरायो। पहिलो, कर्णालीका पहाडी जिल्लाहरू जुन यातायात असुविधाकै कारण पहिले पहिले बसाइँसराइ बढी गर्थे। पहाडमै सम्भावना देखाएर मध्यपहाडी लोकमार्गले त्यो बसाइँसराइलाई रोक्यो। दोस्रो, रुकुमपुर्व र पश्चिम, बागलुङसम्मका नागरिकलाई छोटो दूरीमा संघीय राजधानी पुग्ने यात्रा सहज बनाइदियो। तेस्रो, पूर्वी पाँचथर जिल्लाको चियोभन्ज्याङबाट पश्चिम बैतडी जिल्लाको झुलाघाटलाई एकैपटक पूर्वपश्चिम यात्रा गर्ने अवसर दिलायो। मध्यपहाडी लोकमार्गले पाँचथर, तेह्रथुम, धनकुटा, भोजपुर, ओखलढुंगा, उदयपुर, सिन्धुली, रामेछाप, काभ्रे, सिन्धुपाल्चोक, नुवाकोट, धादिङ, गोरखा, लमजुङ, कास्की, पर्वत, बाग्लुङ, पूर्वी रुकुम, रुकुम पश्चिम, जाजरकोट, दैलेख, अछाम, डोटी, डँडेलधुरा र बैतडीसम्मको नेपालको भ्रमण गर्ने सहज रुट बनाएको छ। मध्यपहाडी लोकमार्ग नेपालको सडक सञ्जालको ठूलो महत्व बोकेको दूरगामी लाभको राजमार्ग हो। १ हजार ८ सय ७९ किलोमिटर लामो यो राजमार्गको १ हजार ३ सय १९ किलोमिटर सडक खण्ड कालोपत्रे भइसकेको छ। बाँकी कालोपत्रेको काम भइरहेको छ। यो राजमार्गमा १ सय ३७ वटा पुल बन्नेछन्। जसमा ९९ वटा पुल बनिसकेका रहेछन् भने २३ वटा निर्माणाधीन छन्। १५ पुलको ठेक्का व्यवस्थापन हुन बाँकी रहेछ। कुल अनुमानित लागत ८४ अर्ब ३३ करोडमा हालसम्म ६२ अर्ब ११ करोड खर्च भइसकेको रहेछ।"
फरार टोपबहादुर भेट्नै सकस,"काठमाडौं : नक्कली शरणार्थी प्रकरणमा नाम जोडिएपछि पूर्वऊर्जामन्त्री टोपबहादुर रायमाझी फरार रहेका छन्। उनीविरुद्ध वैशाख २० मा जिल्ला अदालत काठमाडौंबाट पक्राउ पुर्जी जारी गरिएको थियो। नेपाल प्रहरीका केन्द्रीय सहप्रवक्ता दीपेन्द्र जीसीका अनुसार रायमाझी लुक्न सक्ने सबै ठाउँमा प्रहरीले निगरानी बढाइरहेको छ। यसैक्रममा उनको खोजीका लागि नेपाल प्रहरीको केन्द्रीय अनुसन्धान ब्युरोले सक्रियता देखाएको छ। शुक्रबार मात्रै सीआईबी टोलीले रायमाझी बिरामी भएको भन्दै बिदा स्वीकृतिका लागि सभामुख समक्ष निवेदन बुझाउन जाने व्यक्तिको पहिचान गर्न खोजेको छ। संसद् सचिवालयका अधिकारीहरूका अनुसार वैशाख २५ गते टोपबहादुर रायमाझी बिरामी भएकाले प्रतिनिधिसभाको बैठकमा उपस्थित हुन नसकेको भनी बिरामी बिदा स्वीकृतिका लागि एक जना व्यक्तिले सभामुखको सचिवालयमा पुगेर निवेदन दिएका थिए। निवेदन लिएर जाने व्यक्तिको पहिचानका लागि प्रहरीले संसद् सचिवालयको सीसीटीभी फुटेज लगेर अनुसन्धान सुरु गरेको हो। प्रहरी स्रोतका अनुसार रायमाझीको खोजीका लागि सीआईबी टोलीले संसद् सचिवालयको सीसीटीभी माग गर्दै पत्र लेखेको थियो। उक्त पत्रअनुसार शुक्रबार संसद् सचिवालयले सीसीटीभी फुटेज प्रहरीलाई उपलब्ध गराएको थियो। वैशाख २५ गतेको दिन बिहान १० बजेदेखि साँझ ५ बजेसम्मको सीसीटीभी फुटेज सीआईबीलाई उपलव्ध गराएको हो। देशकै प्रमुख राजनैतिक शक्ति नेकपा एमालेका सचिवसमेत रहेका सांसद फरार भएपछि यसको चौतर्फी विरोध भएको छ। उनलाई पार्टीले दिएको जिम्मेवारीबाट पनि निलम्बन गरेको छ। उनी फरार रहेको विषयमा संसद्मा पटकपटक प्रश्न उठ्ने गरेको छ। यस प्रकरणमा संलग्न भएको आरोपमा उनका छोरा सन्दीप रायमाझी भने यसअघि नै पक्राउ परेका छन्। हाल उनी जिल्ला प्रहरी परिसर काठमाडौंको हिरासतमा छन्। नेपाली नागरिकलाई नक्कली भुटानी शरणार्थी बनाएर अमेरिका पठाउने धन्धामा संलग्न भएको आरोपमा पूर्वगृहमन्त्री बालकृष्ण खाँण पनि प्रहरी हिरासतमा छन्। बहालवाला सचिव टेकनारायण पाण्डे, सुरक्षाविज्ञ डाइन्द्रजित राईलगायत १२ जनालाई प्रहरीले पक्राउ गरी हिरासतमा राखेको छ। हाइप्रोफाइल आरोपी पक्राउ गरिए पनि टोपबहादुर रायमाझीविरुद्ध पक्राउ पुर्जी हातमा लिएर बसेको प्रहरीले उनी सम्पर्कविहीन भएको यतिका दिनसम्म पनि उनलाई फेला पार्न नसक्नु सर्वसाधारणका लागि आशंकाको विषय बनेको छ। उनलाई बचाउनको लागि राजनैतिक चलखेल हुन सक्ने अनुमानसमेत गरिएको छ।"
वैशाख २७ देखि सहिद भीमनारायण गोल्डकप,"धनकुटा : १५औं संस्करणको सहिद भीमनारायण गोल्डकप आगामी वैशाख २७ गतेदेखि हुने भएको छ। आयोजक सहिद भीमनारायण स्मृति प्रतिष्ठानले पत्रकार सम्मेलनको आयोजना गर्दै वैशाख २७ देखि जेठ २ गतेसम्म सहिद भीमनारायण गोल्डकप हुन लागेको जानकारी दिएको हो। प्रतियोगिता तीन वर्षपछि हुन लागेको हो। कोरोना महामारीका कारण प्रतियोगिता तीन वर्ष स्थगित भएको थियो। धनकुटा सदरमुकामस्थित तल्लो टुँडिखेलमा हुने प्रतियोगितामा आयोजक धनकुटासहित पेमा युवा क्लब विराटनगर, प्लानिङ ब्वाइज क्लब काठमाडौं, कञ्चनजंघा फुटबल क्लब सिलिगुडी भारत, राष्ट्रिय जागृति फुटबल क्लब सुनसरी, झापा फुटबल क्लब झापा, सशस्त्र प्रहरी बल (एपीएफ), काठमाडौं, वीरगञ्ज युनाइटेड, वीरगञ्ज गरी आठ टिमको सहभागिता रहने संयोजक शम्भु प्रधानले बताए। यसपटक पुरस्कारको राशिमा पनि वृद्धि गरिएको छ। १४ औं संस्करणको विजेताले चार लाख र उपविजेताले दुई लाख रुपैयाँ पाएका थिए। यस पटकको १५औं संस्करणका विजेताले नगद पाँच लाखसहित ट्रफी र उपविजेताले २ लाख ५० हजार हात पार्नेछ। हरेक खेलमा म्यान अफ दी म्याचबापत तीन हजार रुपैयाँ पुरस्कारको व्यवस्था गरिएको छ। विधागततर्फका उत्कृष्ट खेलाडीलाई पाँच हजार रुपैयाँ पुरस्कार प्रदान गरिनेछ। प्रतियोगिता सञ्चालनका लागि ४१ लाख ५० हजार रुपैयाँ बजेट विनियोजन गरिएको छ। प्रतियोगिताको मुख्य प्रायोजक जगशक्ति स्टिल, सहप्रायोजकमा रेडबुल, जीवन विकास लघुवित्त वित्तीय संस्था, टुबोर्ग बियर र निगाले सिमेन्ट रहेका छन्। त्यस्तै, मुख्य सहयोगीका रूपमा धनकुटा नगरपालिका, पाख्रिबास नगरपालिका, महालक्ष्मी नगरपालिका, साँगुरीगढी गाउँपालिका, छथरजोरपाटी गाउँपालिका, सहिदभूमि गाउँपालिका, चौबिसे गाउँपालिका, धनकुटा फुटवल संघ, प्रदेश खेलकुद विकास बोर्ड, विराटनगर, अखिल नेपाल फुटवल संघ, जिल्ला खेलकुद विकास समिति र धनकुटा नगपालिकाका १० वटा वडा रहेका छन्। २०५५ सालमा स्थापित गोल्डकप सुरुका दुईवर्ष नियमित रूपमा सञ्चालन भएको थियो। त्यसपछि देशको तत्कालीन असहज परिस्थितिका कारण सञ्चालन हुन सकेन। २०६३ सालपछि गोल्डकप बर्सेनि सञ्चालन हुँदै आइरहेको छ। नेपाली कांग्रेसका नेता सहिद भीमनारायण श्रेष्ठलाई विराटनगरमा राजा वीरेन्द्रलाई बम हानेको आरोपमा पक्राउ गरी २०३५ सालमा तत्कालीन सरकारले गोली हानी हत्या गरेको थियो। उनलाई सरकारले २०७३ सालमा राष्ट्रिय सहिद घोषणा गरेको थियो।"
एमालेमा प्रदेश खारेजको प्रस्ताव,"काठमाडौं : नेकपा एमालेको केन्द्रीय कमिटी बैठकमा प्रदेश संरचना खारेज गर्नुपर्ने प्रस्तावसमेत आएको छ। बिहीबारदेखि सुरु केन्द्रीय कमिटी बैठकमा अध्यक्ष केपी शर्मा ओलीले पेस गरेको राजनीतिक प्रतिवेदनमाथि छलफल गर्न सात प्रदेश र दुई गैर भौगोलिक गरी नौ समूह बनेको थियो। उक्त समूहगत छलफलका क्रममा प्रदेश संरचना खारेज गर्नुपर्ने प्रस्ताव आएको हो। पोलिटब्युरो सदस्यत्रय महेश बस्नेत, गोकुल बाँस्कोटा, नीरु पालसहित युवा नेताहरूले संघीयताको विपक्षमा आवाज उठाएका हुन्। उनीहरूले संघीय प्रणाली देशहितमा नभएको भन्दै पार्टीले अब नयाँ दृष्टिकोण बनाउनुपर्नेमा जोड दिए। दुई समूहका टोली नेताले प्रदेश संरचना खारेजीको प्रस्ताव ल्याएको एक नेताले बताए। स्थानीय तहलाई बलियो बनाएर प्रदेश र जिल्ला समन्वय समिति खारेज गर्नुपर्ने उनीहरूको भनाइ थियो। कुनै पनि प्रदेशको आर्थिक मोडेल नभएको र पाँच वर्षमा प्रदेश संरचना महँगो भएकाले खारेजी गर्नुपर्ने प्रस्ताव बाँस्कोटाले ल्याएका थिए। यसैगरी जिल्ला समन्वय समिति (जिसस) खारेजीको प्रस्ताव पनि आएको छ। न जनताबाट निर्वाचित भयो, न जनताप्रति जवाफदेहिता नै, भन्दै आर्थिक बोझमात्रै भएको टिप्पणी नेताहरूले गरेका थिए। यसैबीच, नेकपा एमालेले जनप्रतिनिधिलाई प्रशिक्षण दिने भएको छ। स्थानीय तहमा बजेटका लागि सल्लाह, सुझावका लागि प्रशिक्षण दिन लागेको एमाले प्रचार विभाग उपप्रमुख विष्णु रिजालले बताए।"
एमालेको केन्द्रीय कमिटी बैठक : छलफलमा उठेका प्रश्नको जवाफ ओलीले दिने,"काठमाडौं : नेकपा एमालेको पाँचौं केन्द्रीय कमिटी बैठक आज पनि बस्दैछ। बिहीबारबाट जारी केन्द्रीय कमिटी बैठकमा अध्यक्ष केपी शर्मा ओलीले पेश गरेको राजनीतिक प्रतिवेदन र ७ प्रदेश र गैरभौगोलिकसहितका प्रतिनिधिले बैठकमा पेस गरेको प्रतिवेदनमा समूहगत छलफल भएको छ । आज तेस्रो दिन बस्ने बैठकमा ८ समूहको छलफलपछिको निष्कर्षका बारेमा अध्यक्ष केपी शर्मा ओली र महासचिव शंकर पोखरेलले जवाफ दिने कार्यतालिका रहेको एमालेले जनाएको छ। एमालेको केन्द्रीय कमिटी बैठकमा प्रदेश संरचना खारेज गर्नुपर्ने प्रस्तावसमेत आएको छ। समूहगत छलफलका क्रममा प्रदेश संरचना खारेज गर्नुपर्ने प्रस्ताव आएको हो। पोलिटब्युरो सदस्यत्रय महेश बस्नेत, गोकुल बाँस्कोटा, नीरु पालसहित युवा नेताहरूले संघीय प्रणाली देशहितमा नभएको भन्दै पार्टीले अब नयाँ दृष्टिकोण बनाउनुपर्नेमा जोड दिएका छन्। दुई समूहका टोली नेताले प्रदेश संरचना खारेजीको प्रस्ताव र स्थानीय तहलाई बलियो बनाएर प्रदेश र जिल्ला समन्वय समिति खारेज गर्नुपर्ने धारणा राखेका छन्।"
मानव तस्करी जस्तो घृणित कार्यमा संलग्नलाई कडा सजाय दिनुपर्छ : डा शेखर कोइराला,"काठमाडौं : नेपाली कांग्रेसका नेता डा शेखर कोइरालाले नेपाली नागरिकलाई भुटानी शरणार्थी बनाएर अमेरिका पठाउने भन्दै ठगीमा संलग्नलाई कानुनी कठघरामा ल्याउनुपर्ने बताएका छन्। नेपाल प्रहरीले अनुसन्धानकाक्रममा कांग्रेसका नेता एवम् पूर्वगृहमन्त्री बालकृष्ण खाण, नेपाल सरकारका सचिव टेकनारायण पाण्डेलगायतका व्यक्ति पक्राउ परेपछि कोइरालाले जुनसुकै तहमा भएपनि कानुनको कठघरामा ल्याएर कडाभन्दा कडा सजाय दिनुपर्ने बताएका हुन्। मानव तस्करी जस्तो घृणित कार्यमा संलग्न भएको घटनाले विश्व समुदायसामु देशको शिर निहुरिएको उनको टिप्पणी छ। भ्रष्टाचारले आक्रान्त नेपाली समाजलाई राज्य नै सञ्जाल खडा गरेर मानव तस्करी जस्तो घृणित कार्यमा संलग्न भएको घटनाले विश्व समुदायसामु देशको शिर निहुरिएको छ, हामी लज्जित भएका छौं ।शनिबार बिहान सामाजिक सञ्जालमार्फत उनले भनेका छन्,राज्यको जुनसुकै तह र तप्काको जो कोहीलाई पनि कानुनको कठघरामा ल्याएर तिनलाई कडा भन्दा कडा सजाय दिनुपर्दछ। भ्रष्टाचारविरूद्ध आम नागरिकसँग एकाकार गर्दै राष्ट्रिय साझा चेतना अभियानको थालनी गर्नुपर्नेमा उनको जोड छ। कोइरालाले भनेका छन्,यो देशको शासक र प्रशासकप्रति आम नागरिकको चरम अविश्वास बढ्दो छ, यसले हामीले दशकौं संघर्ष गरेर ल्याएको लोकतन्त्र र संविधानलाई असुरक्षित पारेको छ। अब समय आएको छ भ्रष्टाचारविरूद्ध आम नागरिकसँग एकाकार गर्दै राष्ट्रिय साझा चेतना अभियानको थालनी गर्ने र नेपाललाई भ्रष्टाचारको जालोबाट उन्मुक्ति दिने। एमालेका सचिव टोपबहादुर रायमाझीविरुद्ध पक्राउ पुर्जी जारी भएपछि फरार रहेका छन् भने एमालेले अनुसन्धानमा सहयोग पुगोस् भनेर निलम्बनसमेत गरेको छ। ठगी घटनामा प्रहरीले अनुसन्धान गरिरहेको समयमा कांग्रेसका पूर्वसांसद आङटावा शेर्पा पनि फरार भएका छन्। हिरासतमा रहेका पूर्वगृहमन्त्री खाण र बिचौलियाहरूबीच उनले मध्यस्थकर्ताको भूमिका खेल्न खोजेपछि प्रहरीले उनीमाथि निगरानी बढाएको छ। रकम फिर्ता दिने भन्दै खाणको प्रतिनिधि बनेर रामेछापका कांग्रेस नेता शेर्पा अभियुक्तलाई भेट्न प्रहरी कार्यालय पुगेका थिए। यसैगरी खाणकी पत्नी एवम् सांसद् मञ्जु खाणलगायतले पनि रकम बुझेको अडियो सार्वजनिक भएको छ। प्रहरीले उक्त अडियोबारे अनुसन्धान गरिरहेको जनाएको छ। यसैबीच राजनीतिक दलका उच्च नेता र कर्मचारी संलग्नता देखिएपछि नागरिकहरू भ्रष्टाचारविरुद्ध उत्रिँदैछन्। राजनीति दलबाट प्रहरीलाई अनुसन्धानमा दबाब र प्रभाव नहोस् भनेर खबरदारीका लागि शनिबार काठमाडौंलगायत विभिन्न जिल्लाका शहरमा प्रदर्शन हुन लागेको हो।"
'भ्रष्टाचारी भए मेरै आमाबाबुलाई पनि कारबाही गर' (फोटो फिचर),"काठमाडौं : नक्कली भुटानी शरणार्थी प्रकरणमा दोषी देखिएकाहरूलाई कारबाही गर्न माग गर्दै देशभरि प्रदर्शन भएको छ। शनिबार काठमाडौंको माइतीघर र नक्सालमा प्रदर्शन गरिएको हो। प्रदर्शनमा पूर्व प्रधानमन्त्री डा बाबुराम भट्टराई, राष्ट्रिय स्वतन्त्र पार्टीका सभापति रवि लामिछाने, हिसीला यमी, डा गोविन्द केसी, सांसद सुमना श्रेष्ठलगायत सहभागी भएका थिए। प्रदर्शनमा उनीहरू स्वस्फुर्त रूपमा सहभागी भएका थिए। उनीहरूले अब भ्रष्टाचार सहन्नौ भ्रष्ट नेता चाहन्नौं, दाइभाउजु मात्र होइन, भ्रष्टाचारी भए मेरै आमाबाबुलाई पनि कारबाही गरलगायतका नारा लेखेको प्लेकार्ड प्रदर्शन गरेका थिए। प्रदर्शनकारीहरुले टोपबहादुर हो कि टापबहादुर भन्दै नारा लगाएका थिए। उनीहरूले भ्रष्टाचारीलाई कारगार लैजानुपर्ने माग समेत गरे।"
मेयरमा पराजित राउतका एक वर्षका ११ उपलब्धी,"उदयपुर : धेरै नेताहरू चुनाव हारेपछि गाउँमा देखा पर्दैनन् र सामाजिक अभियानमा समेत जोडिदैँनन्। र, आउने निर्वाचनमा फेरि टिकटका दावेदार हुन्छन्। चुनावको नतिजासँगै हराउने नेताहरूको परिणाम आखिर उहीँ नै आउँछ। तर, त्यस्ता नेता पनि भेटिन्छन् जो निर्वाचनमा पराजित भएर पनि निरन्तर जनताको सेवामा तल्लीन हुन्छन्। यस्ता पात्र समाजमा बिरलै भेटिन्छन्। गत स्थानीय तहको निर्वाचनमा त्रियुगा नगरपालिकाको मेयर पदमा पराजित भएका नेकपा एमालेका नेता भागवत राउत अहिले पनि सामाजिक अभियानमा जोडिएका छन्। निर्वाचनमा पराजय भोगेपछि उनले एक वर्षमा ११ वटा काम समाजमा देखिने गरी गरेको सामाजिक सञ्जालमार्फत सार्वजनिक गरेका छन्। राउतले फेसबुकमार्फत ११ वटा मुख्य कामको सूची शनिबार सार्वजनिक गरेका हुन्। उनले गरेका सामाजिक काममध्ये पहिलो ४२९ जनाको निःशुल्क आँखा शल्यक्रिया रहेको छ। त्यसैगरी विगत ६ र २ वर्षदेखि मानसिक सन्तुलन गुमाएर साङ्लोमा बाँधिएर कष्टकर जीवन बिताइरहेका दुई जनालाई उद्धार गरी मानव सेवा आश्रममा पठाएको, माझी समुदायको परम्परागत सिपको जगेर्ना र संरक्षणका लागि त्रियुगा नगरपालिका वडा नम्बर १४ धाप्लाङ्गमा ढुङ्गा हस्तान्तरण गरेको रहेको छ। त्यस्तै स्वास्थ्यचौकी जाँतेमा फलामे बेड हस्तान्तरण, अरुको सहाराबाट हिड्डुल गर्नु पर्ने शारीरिक रूपले अशक्त २० जनालाई ह्विल चियर वितरण, १२ जना दृष्टिविहीनलाई सेतो छडी प्रदान, एक किड्नी रोगी र एक हर्नियाका रोगीलाई आर्थिक सहयोग गरेको जनाएका छन्। मदन भण्डारी आँखा अस्पताल गाईघाटका अध्यक्षसमेत रहेका राउतले आँखा स्वास्थ्य सम्बन्धी मलेसियामा एसिया महादेश स्तरीय गोष्ठिमा सहभागी भई सहयोगका लागि प्रस्ताव पेस गरेको र जापानी दूतावासका कर्मचारी युमिको उन्साईलाई मदन भण्डारी आँखा अस्पतालको क्षमता विस्तारका लागि थप सहयोगको अनुरोधसहित निरिक्षण भ्रमण गराएको उल्लेख गरेका छन्। त्यस्तै राष्ट्रपति चुरे संरक्षण समितिका अध्यक्ष डा किरण पौडेललाई खोलाहरूको स्थलगत अवलोकन गराई नियन्त्रणका लागि योजना माग गरेको र नगरका अतिआवश्यक ठाउँमा झोलुङ्गे पुलको माग तथा योजना सुनिश्चितता गराएको जनाएका छन्। राउत नेपाल नेत्र ज्योति संघका केन्द्रीय सदस्य तथा जिल्ला अध्यक्षसमेत हुन्। चुनाव पराजित भएको दिनलाई उनले नगरवासीको मन (मत) जित्न नसकेको दिनको रुपमा उल्लेख गरेका छन्। निर्वाचन सम्पन्न भएको एक वर्षमा ११ सामाजिक काम गर्न गरेको र त्रियुगाको समृद्धि र विकासमा दत्तचित्तका साथ लागि पर्ने वचनबद्धतासमेत गरेका छन्। सबैलाई धन्यवाद दिँदै उनले लेखेका छन्, मतदानमा, राजनीतिमा, विकास र सामाजिक कार्यमा अन्तर हृदयदेखि सहयोग गर्नुहुने सम्पूर्णमा नमन भन्न चाहान्छु। यहाँहरूको साथ सहयोग प्रेरणा र प्रोत्साहन नै मेरा लागि कर्म क्षेत्रमा जुटि रहने अजश्र ऊर्जा र श्रोतको भण्डार हो।'"
१५ बुँदे माग राख्दै सांसद गौतम आमरण अनसनमा,"गुलरिया : नेपाल कांग्रेसका केन्द्रीय सदस्य तथा पूर्व सिँचाइ मन्त्री संजयकुमार गौतम आमरण अनसनमा बसेका छन्। बर्दियाको विकासका लागि १५ बुँदे मागसहित आमरण अनसन (सत्याग्रह) मा बसेका हुन्। जिल्ला प्रशासन कार्यालय बर्दिया मार्फत प्रधानमन्त्रीलाई ज्ञापनपत्र बुझाएपछि बबई नदीको जब्दीघाटमा भाँसिएको पुलमुनि नदी तटमा अनसन सुरु गरेका हुन्। बर्दियाली जनताले तीन पटक आफूलाई जिताए पनि विकासको मुद्दामा सरकारले कहिल्यै सहयोग नगरेको गौतमले गुनासो गरे। उनले सबै दल एवं नागरिकलाई सहभागिताका लागि आग्रह गरेका छन्। माग पूरा नभएसम्म अनसन जारी रहने उनको भनाइ छ। जब्दीघाटको भत्किएको पुलको स्पान लगायतका संरचना हटाई तुरुन्त पुल निर्माण सुरु गर्नुपर्ने, गुलरियामा तटबन्धनको बाँकी काम नियमित गर्नुपर्ने, राष्ट्रिय गौरवको बबई सिँचाइ आयोजना तीन वर्षमा पूरा गर्न बजेट सुनिश्चित गर्नुपर्ने, भुरीगाउँ तेलपानी सुर्खेत सडक यसै आर्थिक वर्षदेखि निर्माण सुरु गर्नुपर्ने लगायतका माग छन्। आफ्नै सरकार भएपनि सदनबाट जति माग राखेपनि पूरा नभएपछि जनताको भावनाको कदर गर्दै सम्भावनाको विकल्प नदेखेर अनसनमा बस्न बाध्य भएको गौतमले बताए।"
भ्रष्टचारको गन्ध मात्रै आए पनि कारबाही हुन्छ : मन्त्री मोदी,"काठमाडौं : संघीय मामिला तथा सामान्य प्रशासनमन्त्री अमनलाल मोदीले भ्रष्टचारको गन्धमात्रै आए पनि कारबाही हुने चेतावनी दिएका छन्। काठमाडौं आयोजित कार्यक्रममा उनले मन्त्रालयका कर्मचारीलाई यस्तो चेतावनी दिएको बताए। भ्रष्टचारलाई निर्मूल पारी सुशासन कायम गर्नेगरी कार्यसम्पादन गर्न आफूले सबैलाई निर्देशन दिएको बताउँदै उनले भ्रष्टचारको गन्धमात्रै आउनेगरी काम देखिए कारबाही गर्ने बताएका हुन्। मन्त्री मोदीले अहिलेको सरकारको प्राथमिकता भनेकै सुशासन कायम गर्ने भएकाले कर्मचारीहरुबाट त्यसको कार्यान्वयन हुनुपर्ने बताए। प्रधानमन्त्रीज्युको पहिलो मिसन भनेको सुशासन हो। सामाजिक न्याय, सुशासन र विकास र समृद्धि अहिलेको सरकाको मुख्य मिसन हो। यसबाहेक अन्य कुरामा ध्यान दिएको खण्डमा सबैलाई जुनसुकै हदसम्मको कारबाही हुन्छ। आफूले सम्हालेको मन्त्रालयमा सुशासनसँग जोडिएका दूरगामी महत्वका कामहरू अगाडि बढाएको बताउँदै उनले भने, संघीय निजामती सेवा ऐन ल्याउने र सुशासन कायम गर्ने विषय नै मेरो पहिलो प्राथमिकताको विषय हो। अहिले हामी निमित्तको शासन हटाउने काममा लागेका छौं। मन्त्री मोदीले थपे, मैले मन्त्रालयको नेतृत्व सम्हालेपछि स्थानीय तहमा निमित्त नदिने, जसको जहाँ दरबन्दी छ त्यहाँ फर्किनेगरी नीतिगत निर्णय गरेका छौं। अहिले झण्डै एक सयको हाराहारीमा निमित्त हटाएका छौं। यो क्रम जारी रहन्छ।"
काठमाडौंमा निःशुल्क एम्बुलेन्स सेवा दिने बालेनको घोषणा,"काठमाडौं : काठमाडौं महानगरका मेयर बालेन्द्र शाह (बालेन)ले २४ सै घण्टा निःशुल्क एम्बुलेन्स सेवा दिने घोषणा गरेका छन्। शनिबार सामाजिक सञ्जालमार्फत मेयर शाहले काठमाडौंका लागि निःशुल्क एम्बुलेन्स सेवा दिने घोषणा गरेका हुन्। उनले भनेका छन्,काठमाडौंभरि २४ घण्टा नै १०२ मा कल गरेर निःशुल्क सेवा लिन सक्नुहुन्छ। यो सुविधा प्रयोग गरे बापत कुनै शुल्क तिर्नपर्ने छैन।"
एमालेमा प्रदेश खारेजको प्रस्ताव,"काठमाडौं : नेकपा एमालेको केन्द्रीय कमिटी बैठकमा प्रदेश संरचना खारेज गर्नुपर्ने प्रस्तावसमेत आएको छ। बिहीबारदेखि सुरु केन्द्रीय कमिटी बैठकमा अध्यक्ष केपी शर्मा ओलीले पेस गरेको राजनीतिक प्रतिवेदनमाथि छलफल गर्न सात प्रदेश र दुई गैर भौगोलिक गरी नौ समूह बनेको थियो। उक्त समूहगत छलफलका क्रममा प्रदेश संरचना खारेज गर्नुपर्ने प्रस्ताव आएको हो। पोलिटब्युरो सदस्यत्रय महेश बस्नेत, गोकुल बाँस्कोटा, नीरु पालसहित युवा नेताहरूले संघीयताको विपक्षमा आवाज उठाएका हुन्। उनीहरूले संघीय प्रणाली देशहितमा नभएको भन्दै पार्टीले अब नयाँ दृष्टिकोण बनाउनुपर्नेमा जोड दिए। दुई समूहका टोली नेताले प्रदेश संरचना खारेजीको प्रस्ताव ल्याएको एक नेताले बताए। स्थानीय तहलाई बलियो बनाएर प्रदेश र जिल्ला समन्वय समिति खारेज गर्नुपर्ने उनीहरूको भनाइ थियो। कुनै पनि प्रदेशको आर्थिक मोडेल नभएको र पाँच वर्षमा प्रदेश संरचना महँगो भएकाले खारेजी गर्नुपर्ने प्रस्ताव बाँस्कोटाले ल्याएका थिए। यसैगरी जिल्ला समन्वय समिति (जिसस) खारेजीको प्रस्ताव पनि आएको छ। न जनताबाट निर्वाचित भयो, न जनताप्रति जवाफदेहिता नै, भन्दै आर्थिक बोझमात्रै भएको टिप्पणी नेताहरूले गरेका थिए। यसैबीच, नेकपा एमालेले जनप्रतिनिधिलाई प्रशिक्षण दिने भएको छ। स्थानीय तहमा बजेटका लागि सल्लाह, सुझावका लागि प्रशिक्षण दिन लागेको एमाले प्रचार विभाग उपप्रमुख विष्णु रिजालले बताए।"
२२ डीएसपी एसपीमा बढुवा सिफारिस (सूचीसहित),"काठमाडौं : नेपाल प्रहरीका २२ जना डीएसपी एसपीमा बढुवाका लागि सिफारिस भएका छन्। शुक्रबार बसेको बढुवा समितिको बैठकले एसपी बढुवामा सिफारिस भएका डीएसपीको नाम सार्वजनिक गरेको प्रहरी अतिरिक्त महानिरीक्षक सन्दिप भण्डारीले जानकारी दिए। बढुवा सिफारिसको पहिलो नम्बरमा गौतम कुमार केसी, दोस्रोमा बसुन्धरा खड्का, तेस्रोमा अपिल राज बोहरा रहेका छन्। बढुवा सिफारिस सूची"
पार्टीसँग मदन राईको कुनै सम्बन्ध छैन : रास्वपा,"पार्टीका महामन्त्री तथा प्रवक्ता डा मुकुल ढकालद्वारा हस्ताक्षरित प्रेस विज्ञप्तिमा राईले किशोरकिशोरीमाथि गरेको यौन दुर्व्यवहार निन्दनीय भएको समेत जनाइएको छ । काठमाडौं : राष्ट्रिय स्वतन्त्र पार्टी (रास्वपा)ले किशोरकिशोरीलाई यौन दुर्व्यवहार गरेको आरोपमा पक्राउ गरेका कृषिविज्ञ मदन राईसँग पार्टीको कुनै किसिमको सम्बन्ध नभएको जनाएको छ । पार्टीका महामन्त्री तथा प्रवक्ता डा मुकुल ढकालद्वारा हस्ताक्षरित प्रेस विज्ञप्तिमा राईले किशोरकिशोरीमाथि गरेको यौन दुर्व्यवहार निन्दनीय भएको समेत जनाइएको छ । 'राष्ट्रिय स्वतन्त्र पार्टीसँग कृषिविज्ञ मदन राईको सम्बन्धका बारेमा आएका प्रश्न र प्रतिक्रियाप्रति हाम्रो गम्भीर ध्यानाकर्षण भएको छ, हाम्रो पार्टीले २०७९ साल भदौ ११ गते खुलामञ्चमा गरेको उपत्यका भेलामा उहाँलाई अतिथि वक्ताका रुपमा स्थान दिइएको थियो, राष्ट्रिय स्वतन्त्र पार्टीको साधारण सदस्यसमेत नरहेका राईलाई अध्ययन र अनुभवले कृषि विज्ञका रुपमा निम्ता गरिनु तत्कालीन अवस्थामा अस्वाभाविक थिएन, सो कार्यक्रमपश्चात् राष्ट्रिय स्वतन्त्र पार्टीसँग मदन राईको कुनै पनि किसिमको सम्बन्ध नरहेको जानकारी गराउँछौँ', विज्ञप्तिमा भनिएको छ । यसैगरी राईले किशोरकिशोरीमाथि गरेको दुर्व्यवहार निन्दनीय भएको र निजलाई कानुनबमोजिम कारबाही हुनुपर्ने विज्ञप्तिमार्फत जनाइएको छ ।"
बागमती नदी किनारमा फोहोर फाल्नेलाई १० हजार जरिवाना,"काठमाडौं : राष्ट्रका लागि हप्ताको दुई घण्टा स्वयंसेवा नाराका साथ सुरु बागमती सफाइ महाअभियानका क्रममा नदी किनारमा फोहर फाल्नेलाई स्थलगतरूपमै जरिवाना गरिएको छ। बागमती सफाइ महाअभियानबाट प्रभावित भएर काठमाडौं उपत्यकाका सबै नदी, सांस्कृतिक सम्पदालगायत सार्वजनिकस्थलमा सफाइ अभियान सुरु भएको छ। रुद्रमती नदीमा पनि सफाइ गर्ने गरिए पनि सेतोपुल क्षेत्रमा सिधै नदीमा ढल हालेर प्रदूषित बनाइएको अभियानकर्मी राम साहले जानकारी दिए। त्यसैगरी आज गुह्येश्वरीमाथिको वाग्मती, मनोहरा, रुद्रमती, मनोहरा, ललितलपुरको गोदावरी खोला, चक्रपथको उत्तरी र पश्चिमी खण्डमा पनि सफाइ गरिएको जनाइएको छ। जताततै सफाइ अभियान जारी रहे पनि ठोस उपलब्धि नभएको भन्दै आलोचना हुने गरेको छ।"
एमालेको स्थायी कमिटी बैठक जारी,काठमाडौं : नेकपा (एमाले)को स्थायी कमिटी बैठक जारी रहेको छ। वार्षिक कार्ययोजना बनाउन पार्टी केन्द्रीय कार्यालयमा अहिले स्थायी कमिटी बैठक बसेको हो। जारी केन्द्रीय कमिटी बैठकमा केन्द्रीय अध्यक्ष केपी शर्मा ओली र गैरभौगोलिकसहित ८ प्रदेशले पेश गरेको प्रतिवेदन र समूहगत छलफलमा उठेका सवाललाई एकीकृत रूप दिएर वार्षिक कार्ययोजना बनाउन स्थायी कमिटी बैठक बसेको हो। स्थायी कमिटीले पास गरेको कार्ययोजना आज दिउँसो बस्ने केन्द्रीय कमिटी बैठकमा कार्ययोजना प्रस्तुत हुनेछ। १० एजेण्डा तय गरेर बोलाइएको एमाले केन्द्रीय कमिटीको पाँचौं बैठक आज सम्पन्न हुँदैछ।
एमालेले कम्युनिष्ट पार्टीको अन्तर्राष्ट्रिय सम्मेलन गर्ने,"काठमाडौं : नेकपा (एमाले)ले कम्युनिष्ट पार्टीको अन्तर्राष्ट्रिय सम्मेलन गर्ने भएको छ। एमालेको ललितपुरस्थित पार्टी मुख्यालयमा तीन दिनसम्म चलेको केन्द्रीय कमिटीको बैठकले नेपालमा कम्युनिष्ट पार्टी स्थापना भएको ७५ वर्षका अवसरमा अन्तर्राष्ट्रिय सम्मेलन गर्ने निर्णय गरेको हो। विश्व कम्युनिष्ट आन्दोलनका लागि नेपालको कम्युनिष्ट आन्दोलन उदाहरणीयरूपमा रहेकाले यही वर्ष कम्युनिष्ट पार्टीको अन्तर्राष्ट्रिय सम्मेलन गर्न लागिएको एमाले प्रचार विभाग उपप्रमुख विष्णु रिजालले जानकारी दिए। 'जनताको बहुदलिय जनवादका माध्यमबाट हामीले कम्युनिष्ट आन्दोलनमा ठूलो योगदान दिएका छौं। आजको सन्दर्भलाई लिएर मार्क्सवादको सिर्जनात्मक प्रयोग लिएर विश्वका कम्युनिष्ट पार्टीको सम्मेलन गर्न थालेका छौं,' उनले भने। एमालेले पार्टीलाई यहाँसम्म ल्याउन सहयोग गर्ने, आफ्नो जीवनलाई दाउमा राखेर सेल्टर उपलब्ध गराउनेको सम्झना गर्दै सेल्टर पुस्तक प्रकाशन गर्ने निर्णय गरेको छ। एमालेले नेपालको कम्युनिष्ट आन्दोलनको विकासका क्रममा विभिन्न ऐतिहासिक ठाउँले भूमिका निर्वाह गरेको र ती ठाउँको संरक्षण तथा प्रवर्द्धन गर्नका लागि स्मारक निर्माण गर्ने निर्णय गरेको उपप्रमुख रिजालले जानकारी दिए। त्यसैगरी एमालेले दुई महिने ग्रासरुट अभियानलाई निरन्तरता दिने निर्णय गरेको छ। पार्टी निर्माणका लागि केन्द्रीय सदस्यले आफ्नो भूगोलभन्दा बाहिर गएर एक वर्षसम्म योगदान गर्ने निर्णय गरेको उनले जानकारी दिए। 'एक वर्षसम्म केन्द्रीय कमिटीका नेता फरक भूगोलमा गएर पार्टी निर्माणमा खट्नुहुने छ,' रिजालले भने, 'मिसन ग्रासरुट अभियानकै क्रममा निरन्तरता दिन केन्द्रीय नेता फरक जिल्लामा गएर पार्टी संगठन सुदृढीकरण अभियानमा खटिनुहुने छ।' यही वैशाख २८ गतेदेखि सुरु भएको एमाले केन्द्रीय कमिटीको बैठक आज सकिएको छ।"
देश र जनतामाथि गद्दार गर्नेहरूलाई जेलमा हाल्नुपर्छ : पर्यटनमन्त्री किराती,"काठमाडौं : संस्कृति, पर्यटन तथा नागरिक उड्डयन मन्त्री सुदन किरातीले देश र जनतामाथि गद्दार गर्नेहरूलाई जेलमा हाल्नुपर्ने बताएका छन्। बाहिङ किरात मुलुखिमले शनिबार काठमाडौंमा आयोजना गरेको कार्यक्रममा मन्त्री किरातीले नक्कली भुटानी शरणार्थी प्रकरणले नेपाली सभ्यतामाथि नै धोका भएको भन्दै देश र जनतामाथि गद्दार गर्नेहरूलाई जेलमा हाल्नुपर्ने बताएका हुन्। नेपालीलाई सुख र नेपालको विकास र समृद्धि होस भनेर लोकतन्त्र ल्याएको भन्दै उनले अहिले लोकतन्त्रमा लुटतन्त्र चलेको धारणा राखे। मन्त्री किरातीले अब ढिलो नगरी ठूला ठूला भ्रष्टाचारका फाइलहरू खोल्नुपर्ने र यसमा आम नागरिकबीच एकता हुनुपर्नेमा जोड दिए। हिजोसम्म देशको गृह प्रशासन चलाउनेहरू नागरिकलाई शरणार्थी बनाएकै कारण जेलमा रहेको भन्दै उनले समयभन्दा ठूलो केही नभएको जिकिर गरे। अहिलेको शत्रु भ्रष्टाचार र अशिक्षा भएकाले अब दुवै कुराको अन्त्य हुनुपर्ने उनको भनाइ छ। कार्यक्रममा मन्त्री किरातीले बाहिङनेपालीअग्रेजी शब्दकोष विमोचन गरेका थिए।"
लडाकु शिविर घोटालासहित चर्चित काण्डहरूको छानबिन गर्न एमालेको माग,"काठमाडौं : नेकपा एमालेले लडाकु शिविर घोटाला काण्डलगायत चर्चामा आएका सबै काण्डहरूको निष्पक्षतापूर्वक छानबिन गर्न माग गरेको छ। ती काण्डहरू छानबिन गर्दा पार्टीले पूर्ण सहयोग गर्ने निर्णय एमालेले गरेको छ। 'नेपाली समाजमा भ्रष्टाचार र अनियमितता सङ्क्रामक रोगका रूपमा रहँदै आएको छ। यस्ता घटनाहरूको निष्पक्ष छानबिन र दोषीहरूलाई कानुनको दायरामा नल्याउँदा यसले लोकतान्त्रिक प्रणाली, राजनीतिक नेतृत्व र पार्टीहरूमाथि नै प्रश्न उठ्ने स्थिति सिर्जना भएको छ। यो बैठक लडाकु शिविर घोटाला काण्ड लगायत चर्चामा आएका सबै काण्डहरूको निष्पक्षतापूर्वक छानबिन अघि बढाउन सम्बद्ध निकायसमक्ष आह्वान गर्दछ,' १६ बुँदे निर्णयमा भनिएको छ। एमालेले नक्कली भुटानी शरणार्थी प्रकरणले मुलुकक प्रतिष्ठामाथि नै गम्भीर प्रश्न खडा भएको निष्कर्ष निकालेको छ। 'उक्त प्रकरणको कुनै राजनीतिक पूर्वाग्रह र दबाबबिना निष्पक्षरूपमा छानबिन गरी दोषीमाथि हदैसम्मको सजाय होस् भन्ने माग गर्दछ। यस क्रममा हिरासतमा राखिएका व्यक्तिहरूलाई छानबिनको दायरामा आउनसक्ने व्यक्तिसँग अवैध रूपमा भेटघाट गराउने, पैसा दिएर मुद्दा मिलाउने प्रयाश गर्ने, असम्बद्ध व्यक्तिहरूको नाम लिन र आफू अनुकूलको बयान गराउन दबाब दिइएको जस्ता सूचना सार्वजनिक भएका छन्,' निर्णयमा भनिएको छ। पाँच दलीय गठबन्धन सत्तामा रहँदा चालिएका विगतका राष्ट्रविरोधी नीति र कदमहरूको प्रभाव यतिबेला मुलुकको अर्थतन्त्रले झेल्नुपरेको निष्कर्ष एमालेको छ। 'व्यापारीका प्रतिनिधिहरूलाई अर्थ मन्त्रालयमा राखेर उनीहरूका स्वार्थ अनुकूल करका दर हेरफेर गरी बजेट बनाएको र अर्थतन्त्रको ठेक्का निश्चित व्यापारिक घरानालाई दिएको प्रभावस्वरूप यतिबेला मुलुक चरम आर्थिक संकटतर्फ धकेलिएको छ,' निर्णयमा भनिएको छ, 'यही गठबन्धनकै सरकारले चालू आर्थिक वर्षमा आठ प्रतिशत आर्थिक बृद्धिदर हासिल हुन्छ भनेर बजेटमा घोषणा गरेकोमा दुई प्रतिशत पनि हुन्छ कि हुन्न भन्ने अवस्था उत्पन्न भएको छ। एकातिर अत्यावश्यक क्षेत्रको बजेट कटौती गरिएको छ भने अर्कातिर बीचको छोटो अवधि हामीले अर्थ मन्त्रालय सम्हाल्दा आर्थिक मितव्ययिता अपनाउन लिइएका निर्णयहरू खारेज गरेर फजुल खर्चलाई निरन्तरता दिइएको छ। फलस्वरूप सामाजिक सुरक्षाको भुक्तानीमा समेत समस्या उत्पन्न भएको छ, सही रूपमा सञ्चालन गर्न हुने उद्योगव्यवसाय पूरै प्रभावित भएका छन्।' नयाँ लाइलेन्स, ठेक्कापट्टा र आयोजना जस्ता विषय सत्ता साझेदारहरूबीचको भागबण्डा र मिलेमतोमा निश्चित व्यापारिक समूहको हातमा सुम्पेर मुलुकलाई स्वार्थ समूहहरूको कब्जामा राख्ने कोशिसलाई तीब्रता दिइएको एमालेको आरोप छ। यसले व्यवसायीहरू अत्यन्त हतोत्साहित र निराश बन्न पुगेको र व्यवसाय बन्द हुने र उनीहरू पलायन हुने क्रम बढेको एमाले जनाएको छ।"
शरणार्थी प्रकरणमा सरकारले गलत गरे समर्थन दिइरहन सकिँदैन : माधव नेपाल,काठमाडौं : नेकपा एकीकृत समाजवादीका अध्यक्ष माधवकुमार नेपालले नक्कली भुटानी शरणार्थी प्रकरणमा सरकारले गलत गर्न खोजे समर्थन फिर्ता लिने चेतावनी दिएका छन्। पार्टीको उपत्यका र सम्पर्क विशेष प्रदेश कमिटीले शनिबार काठमाडौंमा आयोजना गरेको कार्यक्रममा अध्यक्ष नेपालले शरणार्थी प्रकरणमा अहिलेसम्म सरकारले राम्रो काम गरेको र पार्टीको समर्थन रहेको भन्दै गलत काम गर्न खोजे साथ दिनुपर्छ भन्ने बाध्यता नरहने स्पष्ट पारे। उनले उक्त प्रकरणमा सरकारले खुट्टा कमाउन हुने भन्दै जुनसुकै ओहोदामा रहेका व्यक्तिलाई पनि उन्मुक्ति दिन नहुने बताए। देशद्रोही काममा कम्युनिष्ट भनिएका व्यक्तिहरु नै संलग्न हुनु लाजमदो कुरा भएको उनले भनाइ छ। उनले सत्तामा बसेका माओवादी र कांग्रेसका कतिपय व्यवहारबाट सन्तुष्ट नरहेकाले सचेत गराउनु पार्टीको कर्तव्य रहेको बताए। उनले अहिले पनि नेकपा व्युताउन तयार रहेको भन्दै एमाले अध्यक्ष केपी ओली सच्चिएर आए एकै ठाउ बस्न सकिने जिकिर गरे।
दुई देशबीचको सीमाको सबैले सम्मान गर्नुपर्छ : पूर्वराष्ट्रपति भण्डारी,"काठमाडौं : पूर्वराष्ट्रपति विद्यादेवी भण्डारीले दुई देशबीचको सीमाको सबैले सम्मान गर्नुपर्ने बताएकी छन्। वरिष्ठ अधिवक्ता डा सुरेन्द्र भण्डारी र डा अच्युत गौतमद्वारा लिखित नेपालभारत सीमा कूटनीति कालीनदी सन्दर्भमा अन्तर्राष्ट्रिय कानुनको दृष्टि विषय पुस्तक विमोचन गर्दै उनले कालापानी, लिपुलेक, लिम्पियाधुरा नेपाली भूभाग भएको बताइन्। उनले नेपालको नक्सामा ती भूभाग समावेशपछि मुलुकमा सार्वभौमिकता, राष्ट्रिय एकता र राष्ट्रियताका सिलसिलामा ऐतिहासिक नयाँ चेतनाको सञ्चार भइरहेको उल्लेख गरिन्। पूर्वराष्ट्रपति भण्डारीले भनिन्, 'भौगोलिक अखण्डता र देशप्रेमप्रतिको अटल विश्वास प्रदर्शन भइरहेको छ। नेपाली भूभागको यस विषयलाई व्यावहारिकरूपमा निष्कर्षमा लैजान इतिहासका प्रसंगलाई हामीले फेरि एकपटक उच्च महत्वका साथ स्मरण गर्नुपर्छ।' उनले दुई देशबीचको भौगोलिक सिमानालाई पूर्णरूपमा चुस्त र स्पष्ट राख्नुपर्ने खाँचो आवश्यकता औंल्याउँदै पूर्वराष्ट्रपति भण्डारीले यस्ता कार्यले दुई देशबीच सदियौँदेखि रहिआएको जनविश्वासका रूपमा रहेको सांस्कृतिक र कूटनीतिक सम्बन्ध सुधारमा महत्वपूर्ण योगदान पुग्ने विश्वास व्यक्त गरिन्। चार सय ७६ पृष्ठको उक्त पुस्तकमा नेपालको भारतचीनबीचको सम्बन्ध र सीमा तथा बेलायतलगायत देशसँग सम्बन्धित विभिन्न आधिकारिक तथ्य, तथ्यांक र प्रमाण समेटिएको छ। कार्यक्रमका सहभागी वक्ताले नेपालभारतलाई दाजुभाइका हिसाबले नभई छिमेकीमै सीमित रहनुपर्ने आवश्यकता औंल्याए। एक हजार एक सय मूल्य रहेको उक्त पुस्तक छ खण्ड र ३२ अनुच्छेद रहेको छ।"
पानी पारिदिन माग गर्दै चेपे र मर्स्याङ्दी दोभानमा जलधारा,"गोरखा : लामो समयदेखि परेको खडेरीबाट मुक्त गरिदिन माग गर्दै गोरखाका किसानहरूले जलधारा गरेका छन्। सात महिना लामो खडेरीबाट अताल्लिएका गोरखा पालुङ्टारका किसानहरूले देवतासित पानी माग गर्दै शनिबार जलधारा गरेका हुन्। खडेरीका कारण धान, मकै रोप्न नपाएका र उम्रिएकाहरू पनि मर्न थालेपछि अताल्लिएका किसानहरूले शनिबार मर्स्याङदी र चेपे नदीको दोभानस्थित शिवजीको मन्दिरमा पूजाआजासहित जलधारा गरेका हुन्। बरुण, मेघ, इन्द्र, देवी र शिवजीसित पानी माग गर्दै पूजापाठ गरिएको पण्डित राोहिणीप्रसाद पौडेलले बताए। एकसय आठका दरले सबै देवदेवीको होम पनि गर्यौँ, उनले भने, खडेरी पर्यो बाली सुक्यो, पानी पारिदिनुस् भनेर भगवानसँग प्रार्थना पनि भयो। लगालग सात महिनासम्म वर्षात नभएकाले जलधारा गरी पानी माग गरेको उनले जानकारी दिए। आज शनिबार पनि भयो, अग्नि जुरेको दिन पनि, अष्टमी तिथि र शिवजी पनि जुरेको दिन भएकाले जलधारा गरिएको हो, उनले भने। लामो समयसम्म खडेरी परेपछि चिन्तित बनेका स्थानीयबासी शुक्रवार भेला बसेका थिए। भेलाबाट जलधारा गर्ने निर्णय गरिएको स्थानीय श्यामप्रसाद देवकोटाले भने। अघिल्लो दिन सबै घरधुरीले पूजा सामग्री तयार गरे, आज पञ्चेबाजासहित सबै घरधुरीबाट पूजाका सामग्री लिएर चेपेघाटमा आएर पूजाआजा गर्यौं, उनले भने। लामो समय खडेरी पर्दा जलधारा गर्ने प्राचीन कालदेखिको परम्परालाई कायम गर्दै त्यसलाई निरन्तरता दिइएको उनले जानकारी दिए। यसो गर्नाले पानीको अभाव भएको स्वगएका राजा इन्द्रलाई थाहा हुने र पानी पारिदिने विश्वास रहेको उनको भनाइ छ। पूजाआजा सकेर फर्केका स्थानीयले बाटोमा पनि एक आपसमा पानी छ्यापाछ्याप गरी रमाइलो गरेका थिए। जलधारा गरी फर्केका टोलीलाई बाटोमा पर्ने प्रत्येक घरधनीले घरबाहिर गाग्रीका गाग्री पानी छ्यापेर रमाइलो गरेका थिए। लामो समय खडेरी पर्दा खेती गर्न नपाएको स्थानीयको गुनासो छ। घैया मकै गोड्ने समय भएपनि वर्षा नहुँदा अधिकांश जग्गामा घैया छर्न र मकै रोप्न नसकिएको स्थानीय कृष्णप्रसाद भट्टले बताए। पानी नपरेको सात महिना भयो, यतिका समय पानी नपर्दा बारी जोतेर घैया मकै छर्न पाइएन, वस्तुभाउलाई खानेपानी अभाव भयो, गर्मी बढेर समस्या बनाएको छ, उनले भने, कतैकतै उम्रिएको मकै पनि सुकेको छ। यसपटक अनिकाल पर्ने डर भयो।"
मुगुमा समता स्कुल बन्द भएपछि विद्यार्थी विचल्लीमा,"मुगु : हिमाली जिल्ला मुगुमा रहेको समता स्कुलमा अध्ययनरत विद्यार्थीको बिचल्ली भएको छ। सदमुकाम गमगढीमा ०७५ सालदेखि अध्यापन गराउँदै आएको समता स्कुल बन्द भएपछि विद्यार्थी विचल्लीमा परेका छन्। मदन बहादुर हरि बहादुर फाउन्डेसद्वारा सञ्चालित गरिब, दलित, पिछडिएका बालबालिकाले सहज गुणस्तरीय शिक्षा पाउने भन्दै विद्यालयका प्रमुख फाउण्डर उत्तम सञ्जेल र सुर्दशन पौडेलले मुगुमा विद्यालय स्थापाना गराएका थिए। यो स्कुल पाँच वर्ष नबित्दै संस्थापन पक्षले हात झिकेपछि अध्ययनरत १ सय ३० जना विद्यार्थी विच्चलीमा परेका हुन्। विद्यालयको ब्यवस्थापन पक्षको लापरबाहीले विद्यालय बन्द गर्ने वा सञ्चालन गर्ने किचलोको कारण समता स्कुलमा अध्ययनरत बालबालिका बिचल्लीमा परेका अभिभावकहरूले बताएका छन्। विद्यालय सञ्चालनको लागि छायाँनाथ रारा नगरपालिकाले २ कक्षासम्मको अनुमति दिइएको भए पनि विद्यालयले मनोमानीरूपमा ५ कक्षासम्म सञ्चालन गर्दै आएको छ। संस्थापक पक्षले विद्यालय सञ्चालन मनोमानीरूपमा गरेको र सञ्चालनमा समस्या आएको देखाएर बन्द गरेको धर्मबहादुर शाहीले बताए। 'अन्य विद्यालय भर्ना हुनका लागि स्थान्तरण प्रमाण प्रत्र आवश्य पर्छ। त्यो विद्यालयले दिने अवस्था छैन। विद्यालय स्तर एकीकृत शैक्षिक ब्यावस्थापन सूचना प्रणाली अध्यावधिक विद्यालयले गराएको छैन। अन्य विद्यालयमा भर्ना गर्नसमेत समस्य भएको छ,' कृष्णामाया मल्लले बताइन्। मल्लका अनुसार शिक्षकहरूले नौ महिनादेखि तलब पाएका छैनन्। शैक्षिक सत्र सुरु भएको महिना दिन भएको भए पनि समता स्कुलमा अध्ययनरत विद्यार्थीले पढ्न पाएका छैनन्। विद्याथीहरूको अद्यावधिक नहुँदा अन्य विद्यालयमा भर्ना हुन पनि समस्या भएको समता स्कुलका सहायक प्रधानध्यापक समुन्द्र कुमार मल्लले बताए। सय रुपैयाँ मासिक शुल्क तिरेर पढ्न पाउने लोभमा भर्ना भएका विद्यार्थीले पाँच सय महिनाको शुल्क तिर्ने गरेकाो अभिभावकले बताएका छन्।"
थानकोटमा किशोरीलाई आत्मरक्षा तालिम,"तालिममा कक्षा ७ देखि ९ सम्मका ४० जना छात्रा सहभागी भएका जिल्ला युवा समिति काठमाडौंका अध्यक्ष रुपा थापा मगरले जानकारी दिइन्। बिहीबार र शुक्रबार सञ्चालन भएको तालिममा काठमाडौं क्षेत्रका १० सामुदायिक विद्यालयबाट चुनिएका विद्यार्थी सहभागी थिए। काठमाडौं : काठमाडौं जिल्ला युवा समितिको आयोजनामा भएको दुई दिने आत्मरक्षा तालिमको शुक्रबार समापन गरिएको छ। छात्राहरुमा आत्मावल र आत्मविश्वास बढाउने उद्देश्यले थानकोटस्थित मंगलोदय माध्यामिक विद्यालयमा दुई दिने आत्मरक्षा तालिम भएको हो। तालिममा कक्षा ७ देखि ९ सम्मका ४० जना छात्रा सहभागी भएका जिल्ला युवा समिति काठमाडौंका अध्यक्ष रुपा थापा मगरले जानकारी दिइन्। बिहीबार र शुक्रबार सञ्चालन भएको तालिममा काठमाडौं क्षेत्रका १० सामुदायिक विद्यालयबाट चुनिएका विद्यार्थी सहभागी थिए। कार्यक्रममा बागमती प्रदेश सभा सदस्य रमा आले मगरले महिलालाई थप शक्तीकरण गर्न आवश्यक रहेको बताइन्। मंगलोदय माद्यमिक विद्यालयका प्रधानाध्यापक कविन्द्र गोपालीले महिला आत्मरक्षा तालिमले किशोरीहरुमा प्रतिरक्षा गर्ने बानीको विकास हुने बताए। काठमाडौं जिल्ला युवा समितिका अध्यक्ष रूपा थापा मगरले किशोरीमाथि हुने गरेका नकारात्मक छुवाइको प्रतिकार गर्ने र आफ्नो सुरक्षा आफै आत्मविश्वासको साथ गर्न तालीमले भूमिका खेल्ने बताइन्। थानकोट बृत्तका डिएसपी नारायणप्रसाद अधिकारीले आत्मरक्षा तालीमले किशोरीको नेतृत्व विकासमा भूमिका खेल्ने बताए। तालिमको प्रशिक्षकमा नेपाल मार्सल सेल्फ डिफेन्स एसोशियसनका वरिष्ठ प्रशिक्षक राधिका ऐर हमाल, सहप्रशिक्षक विमला क्षेत्री, अनिताकुमारी खरेल गौतम, शर्मिला रेग्मी रहेका थिए।"
मोरङका एक युवा ११ घण्टादेखि हाइटेन्सनको पोलमाथि,"विराटनगर : मोरङको बूढीगंगा गाउँपालिका७ डंग्राहाका एक युवा ११ घण्टाभन्दा बढी समयदेखि विद्युतको हाइटेन्सन प्रशारण लाइनको पोलमाथि रहेका छन्। बूढीगंगा७ मा रिटेनिङ वाल निर्माणमा भ्रष्टाचार भएको भन्दै स्थानीय ३९ वर्षीय दिनेशकुमार माझी उच्च भोल्टको विद्युत प्रवाह भइरहेको करिब ३० मिटर उचाइको पोलमाथि चढेका हुन्। शनिबार बिहान ५ बजेतिर प्रहरीलाई जानकारी गराएर उनी १ लाख ३२ हजार भोल्ट (१३२ केभी) प्रशारण लाइनको टावर नम्बर १८ मा चढेका हुन्। पोलमाथि चढ्ने जानकारी आउन साथ उनलाई प्रहरीले रोक्न खोजेको थियो। तर, प्रहरी पुग्दा उनी पोलको टुप्पोमा पुगिसकेका थिए। घटनास्थलमा नेपाल र सशस्त्र प्रहरी परिचालन गरिएको छ। जनप्रतिनिधिसहित ठूलो संख्यामा स्थानीय भेला भएका छन्। दिनभरको टनटलापुर घाम तथा उखरमाउलो गर्मीको प्रवाह नगरिकन पोलमाथि रहेका उनी त्यहाँबाट ओर्लन मानिरहेका छैनन्। अनियमित तरिकाले भइरहेको रिटेनिङ वाल निर्माणको काम तत्काल रोक्नुपर्ने माग माझीको छ। पोलबाट उनलाई उतार्नका लागि परिवारका सदस्य, आफन्त, स्थानीय, जनप्रतिनिधि र सुरक्षाकर्मीले प्रयास गरिरहेका छन्। तर, माझीले गाउँपालिकाका अध्यक्ष जीतनारायण थापामगर र उपाध्यक्ष अमृताकुमारी गच्छदार तथा प्रमुख प्रशासकीय अधिकृत गिरिराज भट्टराई आएर काम रोक्ने प्रतिवद्धता जनाउनुपर्ने अडान राखेका छन्। साथै, निर्माणमा भएको भ्रष्टाचारको छानबिन हुनुपर्ने र दोषीमाथि कारबाही गरिनुपर्ने माग पनि माझीको छ। मोरङ प्रहरीका प्रवक्ता डीएसपी रन्जनकुमार दाहालले माझीलाई पोलबाट सकुशल उतार्ने प्रयास गरिएको भएपनि सम्भव हुन नसकिरहेको बताए। टावरबाट तल झर्न हामीले बारम्बार आग्रह गरिरहेका छौँ, उनले भने, तर, उहाँ उत्रिन मानिरहनु भएको छैन। दाहालका अनुसार यस विषयमा गाउँपालिकालाई जानकारी गराइसकिएको छ। उद्धारका लागि कोही पोलमा चढ्दा हामफाल्ने डर छ। उहाँ (माझी) आफैँ तल झर्न मानिरहनु भएको छैन, उनले भने, उहाँले गाउँपालिकाका प्रमुख, उपप्रमुख र प्रमुख प्रशासकीय अधिकृत घटनास्थलमै आएर आफ्ना मागको सुनुवाइ गर्नुपर्ने अडान राख्नु भएको छ। सबैलाई चाँडो घटनास्थलमा आइदिनुहोस् भनिरहेका छौँ। गाउँपालिका अध्यक्ष थापामगरले अन्नपूर्णसँगको सम्पर्कमा आफू र प्रमुख प्रशासकीय अधिकृत तेह्रथुमको पाथीभरा माता दर्शनका लागि गएको बताए। हामी पाथीभरा माताको दर्शनका लागि गएका थियौँ। घटना सुनेपछि फर्कदैछौँ, उनले भने, अहिले बाटैमा छौँ। जतिसक्दो चाँडो पुगेर माझीको मागका बारेमा बुझ्ने छौँ। उपाध्यक्ष गच्छदार भने न्यायिक समितिको गोष्ठीमा सहभागी हुन धनकुटाको पाख्रिबास गएको थापामगरले बताए। आफ्नो मोबाइल साथमै बोकेर माझी पोलमाथि चढेका हुन्। पोलमाथिबाटै विभिन्न व्यक्तिसँग फोनमा कुराकानी गरिरहेका छन्। अन्नपूर्णसँगको टेलिफोन सम्पर्कमा माझीले आफ्नो गाउँमा विकास निर्माणमा भएको भ्रष्टाचार रोक्नुपर्ने माग गर्दै आफूले कठोर कदम चालेको बताए। सडकमा निर्माण भइरहेको रिटेनिङ वाल गुणस्तरीय नभएको उनको दाबी छ। मैले नेपाली सेनामा १२ वर्ष ४ महिना १९ दिन काम गरें। केहीसमय राष्ट्रको सेवा गरेपछि गाउँको विकास गर्नुपर्छ भनेर उपदानमा निस्किएर आएँ, उनले भने, तर, गाउँमा विकास निर्माणका नाममा जताततै भ्रष्टाचार मात्रै भइरहेको पाएँ। यसो गर्न हुँदैन भन्दा उल्टै धम्की आउँछ। माझीले आफूखुसी समिति बनाएर गाउँपालिकाको बजेटबाट गुणस्तरहीन रिटेनिङ वाल निर्माणको काम भइरहेको बताए। योजनाको बजेटका बारेमा कुनै जानकारी दिइएको छैन। इष्टिमेट र सम्बन्धित कागजात पनि लुकाइन्छ। मेरो गाउँमा भएको विकास निर्माणमा उपभोक्ता समितिमा को को छन् पनि जानकारी छैन, उनले भने, काम सम्पन्न हुन लाग्दासम्म योजनाका बारेमा जानकारी दिने सूचना बोर्ड राखिएको छैन। उल्टै मेरो हस्ताक्षर नै किर्ते गरेर काम अघि बढाएको पाएँ। छानबिन गरेर आवश्यक कारबाही हुनुपर्छभन्ने मेरो माग हो। पोलमाथि बस्दा टनटलापुर घामले भन्दा पनि विकास निर्माणमा भइरहेको अनियमितताले आफूलाई पोलेको माझी बताउँछन्। आफ्नो मागलाई बेवास्ता गरिए आत्महत्या गर्नेसम्मको चेतावनी उनले दिएका छन्। मेरो ज्यान बच्ने वा नबच्ने कुरा गाउँपालिकाका अध्यक्ष, उपाध्यक्ष र प्रमुख प्रशासकीयको हातमा छ। माग पूरा नभएमा आत्महत्या गरिदिन्छु, उनले भने, यसरी खुलेआम भ्रष्टाचार र अनियमितता गर्नेलाई कारबाही हुनुपर्छ। तर, विद्युतको हाइटेन्सनमा चढेवापत कानुनले दिने सजाय भने भोग्न तयार छु। नेपाल विद्युत प्राधिकरण दुवही ग्रीडका प्रमुख रोशन खड्काका अनुसार हाइटेन्सन प्रशारण लाइनको पोलमाथि मानिस चढेको भए पनि लाइन काट्नसक्ने अवस्था छैन। १३२ केभी प्रशारण लाइन काट्दा झापा, इलाम पाँचथर, ताप्लेजुङलगायत कोसी प्रदेशका अधिकांश स्थानमा विद्युत सेवा अवरुद्ध हुन्छ, उनले भने, त्यही भएकाले विद्युत सेवालाई सूचारु अवस्थामै छाडिएको छ। लाइन काटेर सेवा अवरुद्ध बनाउँदा पनि समस्या समाधान नहुने र त्यसले ठूलो असर पर्ने भएकाले विद्युतलाई चालु अवस्थामै राखिएको खड्काले बताए। तर, हाइटेन्सनको पोलमाथि मानिस चढेका कारण ठूलो खतरा भएको निम्तिएको उनको भनाइ छ। वडाध्यक्ष पंकज थारु चौधरीले पनि पोलमाथि रहेका युवालाई उतार्न प्रयास गरिएको बताए। तर, नमानेका कारण के गर्ने होला भन्ने दोधार भएको उनको भनाइ छ। घटनास्थलमा आएर अध्यक्ष र उपाध्यक्षलाई मागको सुनुवाइ गर्ने वातावरण बनाइदिन आग्रह गरिएको वडाध्यक्ष चौधरीले बताए। उनका अनुसार बूढीगंगा७ को वडा कार्यालयदेखि दक्षिण जाने सडकमा रिटेनिङ वाल निर्माणको काम भइरहेको छ। त्यही वाल निर्माणको गुणस्तरमा प्रश्न उठाउँदै विद्युत प्रशारण लाइनको पोलमाथि चढेर माझीले चेतावनी दिइरहेका हुन्।"
गाउँपालिकाको स्थानीय पाठ्यक्रममा जनयुद्ध समेटियो,"वीरेन्द्रनगर : कालिकोट जिल्लाको पचालझरना गाउँपालिकाले स्थानीय पाठ्यक्रममा जनयुद्धको विषय समेटेको छ। गाउँपालिकाले हालै बनाएको स्थानीय पाठ्यक्रममा जनयुद्धको विषयवस्तुहरू समेटेको हो। गाउँपालिकाले तर्जुमा गरेको स्थानीय पाठ्यक्रम अनुसार 'हाम्रो पचालझरना' नामक पुस्तक तयार गरी विद्यालयलाई हस्तान्तरण गरेको छ। जसमा हाम्रो पचालझरना, हाम्रो कला, संस्कार र संस्कृति, हाम्रो स्थानीय पेसा व्यवसाय, पर्यटन र आर्थिक क्रियाकलाप, हाम्रा रैथाने बालीहरू, जीवनउपयोगी सीपहरू, स्थानीय जडिबुटीहरू, विपद् व्यवस्थापन र हरित विद्यालय र अन्तिममा १० वर्षे जनयुद्ध भनेर आठ वटा खण्डहरू समावेश गरेको छ। स्थानीय स्रोत, पर्यटन, धार्मिक तथा एतिहासिक सम्पदाहरू र जनयुद्धलाई समेत महत्व दिएर विस्तृत रुपमा समेटिएको उक्त पुस्तक कक्षा १ देखि ८ सम्मलाई पाठ्यक्रम बनाएर एक कार्यक्रमका बीच विद्यालयलाई हस्तान्तरण गरिएको छ। गाउँपालिका अध्यक्ष देवराज शाही, उपाध्यक्ष बबिता बम, निमित्त प्रमुख प्रशासकीय अधिकृत पूर्णबहादुर बिक, शिक्षा शाखा प्रमुख नमराज शाही लगायतको उपस्थितिमा पुस्तक सार्वजनिकसंगै विद्यालयलाई हस्तान्तरण गरिएको हो। हालसम्म जिल्लाका ९ वटा पालिकामध्ये पचालझरना र महाँवै गाउँपालिकाले स्थानीय पवाठ्यक्रम निर्माण गरी लागू गरेका छन्। अन्य ७ पालिकाले स्थानीय पाठ्यक्रम निर्माण गरेका छैनन्। पचालझरना गाउँपालिका शिक्षा शाखा प्रमूख नमराज शाहीले गाउँपालिकाको हावापानी, भुगोल, प्राकृतिक श्रोत साधन र स्थानीय नागरिकहरूको पेसा व्यवसायलाई टेवा पुग्ने गरी स्थानीय पाठ्यक्रम निर्माण गरिएको बताए। उनले यो यहाँका विद्यार्थीहरूका लागि निकै नै उपयोगी हुने बताए। पचालझरना गाउँपालिका अध्यक्ष देवराज शाहीले सो पाठ्यक्रममा १० वर्षे जनयुद्धका विषयमा पनि पछिल्ला पुस्ताहरूलाई जानकारी दिन उपयोगी भएको हुनाले स्थानीय पाठ्यक्रममा नै समावेश गरिएको बताए। उनले भने, '१० वर्षे जनयुद्धमा कालिकोटबाट मात्र ५ सय २६ जनाको बलिदानी छ। पचालझरना गाउँपालिकाबाटै झण्डै एक सय जना जतिको बलिदानी छ। त्यो जनयुद्धको बलिदानी र नयाँ पुस्तालाई त्यस विषयमा जानकारी दिन हामीले स्थानीय पाठ्यक्रममा १० वर्षे जनयुद्ध समेटेका हौँ।'"
"ओखलढुंगामा ९ महिनामा ७५ ठाउँमा आगलागी, ३२ घर जले","ओखलढुंगाः ओखलढुंगामा चालु आर्थिक वर्षको ९ महिनामा ७५ ठाउँमा आगलागी हुँदा ३२ घर जलेका छन्। आगलागीबाट ३२ घर र ९ गोठ जलेका हुन्। आगलागीमा परेर २ सय २८ पशु चौपाया मरेका छन्। सबैभन्दा धेरै खसी बाख्रा १४० वटा जलेर मरेको जिल्ला प्रहरी कार्यालयको अभिलेख छ। भैंसी, गोरु, गाई, सुँगुर, खसी र कुखुरा समेत जलेर मरेका छन्। ३२ घर जल्दा धनमालका अतिरिक्त नगद र सुन समेत जलेको छ। यसरी आगो लागेर ४ करोड ७१ लाख ५२ हजार एक सय रुपैयाँ बराबरको क्षति भएको जिल्ला प्रहरी कार्यालय ओखलढुंगाका सुचना अधिकारी देब दासले अन्नपूर्णलाई बताए। आगलागीका सूचनाहरू आउनासाथ प्रहरीले स्थानीयवासी र वडा तथा पालिकासँग समन्वय गरेर नियन्त्रणमा लिने गरेको दासले बताए। आगलागीमा घर जलेकाहरू अहिले घरबारविहीन भएका छन्। परिवारिक व्यवस्थापनमा समस्या हुँदै आएको छ। पीडितहरूलाई राहतका लागि सरकारले केही सामग्री तथा रकम उपलब्ध गराए पनि प्रयाप्त नहुँदा अझै कतिपय व्यक्ति बारीका टहरामा बसोवास गर्न बाध्य रहेको स्थानीय बताउँछन्। स्थानीय तहको विपदमा पूर्व तयारी नहुँदा यस्ता घटनामा बढी क्षति हुने गरेको छ। स्थानीय सरकारले विपद् व्यवस्थापन प्रतिकार्य योजना र बजेट समेत व्यवस्थापन नगर्दा विपदमा सधैं अप्ठेरो हुने गरेको पाइएको सामाजिक अभियान्ता विवेश श्रेष्ठले बताउँछन्। आगलागी पीडितलाई भाँडाकुँडाको सेट र केही थान कपडा रेडक्रसले उपलब्ध गराएको छ। स्थानीय सरकारले ५ हजार, १० हजार आर्थिक सहायता दिए पनि गरिब र विपन्नहरू अहिले पनि समस्यामा छन्। स्थानीय उपभोक्ता देखि सरकार समेतले चासो नदिँदा आगलागीले जिल्लाको धेरै वन क्षेत्र समेत जलेर सखाप भएको छ। घर पशु चौपायासँगै जिल्लाका विभिन्न २० वटा वन जलेका छन्। वन क्षेत्रमा आगलागी हुँदा ९ सय ५० हेक्टर वन क्षेत्र सखाप भएको जिल्ला वन कार्यालयले जनाएको छ।"
नदीमा डुबेर युवकको मृत्यु,जानकी : बाँकेको कोहलपुरमा एक युवकको नदीमा डुबेर मृत्यु भएको छ। कोहलपुर इलाका प्रहरी कार्यालयका अनुसार आज ३६ वर्षीय कमल साहानीको जेठिनाला नदीमा नुहाउँदा डुबेर मृत्यु भएको हो। मृतक साहानी बैजनाथ गाउँपालिका४ बोरिङ बस्तीका हुन्। प्रहरीका अनुसार साहानी आज बिहान ९ बजे घरदेखि दुई सय मिटर दक्षिण पर्ने नदीमा नुहाउन गएका थिए। उनलाई नदीमा डुब्दै गरेको अवस्थामा छिमेकीले देखेपछि उद्धार गरेर उपचारका लागि मेडिकल कलेज कोहलपुर लगिएको थियो। उनको उपचारका क्रममा मृत्यु भएको प्रहरीले जनाएको छ। मृतक साहानीसँगै उनका जेठान दत्त पुन रहेका थिए। घटनाको वास्तविक विवरण आउन बाँकी रहेको र घटनाको अनुसन्धान भइरहेको प्रहरीले जनाएको छ। साहानीको शव मेडिकल कलेज कोहलपुरमा राखिएको छ।
नदीजन्य पदार्थ लोड भएका चारवटा टिप्पर नियन्त्रणमा,"महोत्तरी : अवैध रुपमा नदीजन्य पदार्थ लोड गरी निकासी गरिरहेको अवस्थामा गौशाला नगरपालिकाले चारवटा टिप्पर नियन्त्रणमा लिएको छ। शुक्रबार गौशाला नगरपालिकाको उपप्रमुख रेणु महतो नेतृत्वको टिमले गिटी बालुवा लोड गरिएको टिप्परहरू नियन्त्रणमा लिएको हो। गौशाला नगरप्रहरीले ना १ आ यो १६४, ना १ क ७८९९, ना १ अ यो १५६ र ना १ अ यो १३५ नम्बरको टिप्परहरु नियन्त्रणमा लिएको छ। सो टिप्परहरू अहिले प्रहरीको नियन्त्रणमा रहेको नगरपालिकाले जनाएको छ। अवैध रुपमा नगरपालिकाको कर छली गरी चोरबाटो हुँदै टिप्पर लगिरहेको विशेष सूचनाका आधारमा अनुसन्धान गर्दा सो टिप्परहरू नियन्त्रणमा लिन सफल भएको नगर उपप्रमुख महतोले बताइन्। जय बालाजी ढुंगा, गिट्टी, बालुवा वासिङ सेन्टर गौशाला १२ कान्तिबजारबाट गिटी बालुवा लोड गरी जाँदै गरेका १२ वटा टिप्परमध्ये ४ वटामा निकासी पुर्जी थिएन। यस सम्बन्धमा नगरप्रहरीको समन्वयमा अनुसन्धान भइरहेको नगरपालिकाले जनाएको छ।"
बालबालिकालाई नियमित खोप लगाउन मन्त्रीको आग्रह,"मन्त्री बस्नेतले भिडियो सन्देश जारी गरी अभिभावकलाई आफ्ना बालबालिकालाई नजिकैको स्वास्थ्य संस्थामा लगी छुट खोप लगाउनहुन अनुरोध गरेका हुन्। काठमाडौं : स्वास्थ्य तथा जनसङ्ख्यामन्त्री मोहनबहादुर बस्नेतले आफ्ना बालबालिकालाई नियमित खोप लगाउन अभिभावकलाई अनुरोध गरेका छन्। मन्त्री बस्नेतले भिडियो सन्देश जारी गरी अभिभावकलाई आफ्ना बालबालिकालाई नजिकैको स्वास्थ्य संस्थामा लगी छुट खोप लगाउनहुन अनुरोध गरेका हुन्। यही वैशाख ३१ गते मन्त्रालयले पाँच वर्षमुनिका नियमित खोपबाट वञ्चित बालबालिकालाई नियमित खोप दिइँदै छ । यसअघि वैशाख १५ गते नियमित खोप दिइएको थियो । छुटेका बालबालिकालाई खोप लगाउनका लागि मन्त्रालयले बृहत् खोज र खोप अभियान सञ्चालन गरेको छ । देशैभरका नियमित खोप चल्ने सरकारी स्वास्थ्य संस्थाबाट यसअघि १५ महिनाको उमेरसम्म दिइने नियमित खोप लगाउन छुटेका पाँच वर्ष मुनिका सबै बालबालिकालाई खोप लगाउन अभिभावकसित उनले आग्रह गरेका हुन्। मन्त्रालयले कोही पनि बालबालिका नियमित खोपबाट नछुटून् भन्नका लागि पाँच वर्ष मुनिका बालबालिकालाई आइतबार १३ प्रकारका खोप दिँदैछ । रोग, अपाङ्गता र मृत्युबाट बचाउनका लागि जन्मेदेखि पाँच वर्षसम्मका उमेरका बालबालिकालाई विभिन्न १३ प्रकारका रोगविरुद्धका खोप प्रदान गरिन्छ । नेपालमा अहिले पनि ८० प्रतिशत बालबालिकाले पूर्ण मात्रा र २० प्रतिशत बालबालिकाले सबै खोप नलगाएको तथा चार प्रतिशत बालबालिकाले कुनै पनि खोप लगाएका छैनन् । रासस"
बैतडीमा बैंकमा कार्यरत महिला कर्मचारीमाथि कुटपिट,बैतडी : बैतडीको सिगास गाउँपालिका२ मा रहेको कृषि विकास बैंकमा कार्यरत महिला कर्मचारीमाथि कुटपिट भएको छ। सिगास गाउँपालिका१ का २८ वर्षीय केशव धामीले कृषि विकास बैंकमा कार्यालय सहयोगीका रूपमा कार्यरत २८ वर्षीया सुसिला धामीलाई कुटपिट गरेका हुन्। शनिबार दिउँसो गाजरी बजारमै सुसिलामाथि कुटपिट भएको र कुटपिट गर्ने धामीलाई पक्राउ गरिएको जिल्ला प्रहरी कार्यालय बैतडीका सूचना अधिकारी लोकराज जोशीले जानकारी दिए। केशवले मदिरा सेवन गरी कुटपिट गरेको प्रहरीले जनाएको छ। महिलाको अनुहार लगायत शरीरका विभिन्न भागमा चोट लागेको छ। घटनाबारे थप अनुसन्धान भइरहेको प्रहरीले बताएको छ।
खानेपानी आएपछि फेरियो नेपाने गाउँको मुहार,"सिन्धुपाल्चोक : गाउँको नाम नै नेपाने। गाउँमा खानेपानीको हाहाकार भएपछि सिन्धुपाल्चोकको चौतारा साँगाचोकगढी नगरपालिका७ को एउटा गाउँको नाम नै नेपाने रहन पुग्यो। आफूले थाहा पाएदेखि नै गाउँमा खानेपानीको निकै समस्या देखेका सो ठाउँका कृषक दुर्गाप्रसाद नेपालले कतैबाट पानीको जोहो हुन नसकेपछि थुप्रै पटक बसाई सर्ने योजना पनि बनाए। बाटो हिँड्ने बटुवाले पानी माग्दा समेत दिन नसकेपछि गाउँलाई नै नपानी भन्न थालियो, पछि गाउँको नाम नेपाने रह्यो, उनले गाउँको नाम रहन गएको इतिहास कोट्याउँदै भनेखानेपानीको जोहो गर्न ३४ घण्टा हिँडेर कुवा, खोल्सामा पुग्नु पर्थ्यो। मैले थुप्रैपटक पानीकै कारण गाउँ छोड्न पनि खोजें। बाउबाजेको थातथलो भनेर छोड्न सकिनँ। उनीजस्तै नेपाने गाउँका १ सय २१ घर परिवारको समस्या उस्तै थियो। खानेपानीको समस्याको कारण कति त गाउँबाटै पलायन पनि भए। २०७२ को भूकम्प पछि पानी ल्याउने कुवा समेत सुक्यो। त्यसपछि गाउँमा खानेपानीको हाहाकार नै मच्चियो। कृषकहरूले पशुपालन समेत गर्न छाडे। पानीको चरम समस्या भएपछि गाउँका सबै एकजुट भएर पल्लो गाउँ पिपलडाँडामा खानेपानीको मुहान किने। सरकारी र गैरसरकारी संस्थासँग अनुनय गरेर पानी संकलन गर्ने ट्यांकी बनाए। ट्यांकी बनाउन युएनडीपी, मेलम्ची खानेपानीले सहयोग गर्यो। त्यसपछि पुग्दो नभएपनि गाउँमा पानी आयो। गाउँमा पानीको जोहो भएपनि व्यवस्थित हुन सकेको थिएन। आर्थिक वर्ष २०७९८० को वार्षिक कार्यक्रममा चौतारा साँगाचोकगढी नगपालिकाले एक घर, एक धाराको नीति ल्याएपछि खानेपानीको चरम समस्या झेलिरहेका नेपानेवासीले केही राहत महसुस गरे। अहिले नेपानेवासीको प्रत्येक घरमा अहिले खानेपानीको धारो छ। एक घर, एक धाराको एक विशेष कार्यक्रमबीच नगरप्रमुख कृष्णप्रसाद सापकोटाले उद्घाटन गरे। खानेपानी नहुँदा गाउँ नै छोड्ने योजना बनाएका कृषक दुर्गाप्रसाद नेपाल अहिले बिहान बेलुकी तरकारी बारीमा व्यस्त देखिन्छन्। उनको बारीमा अहिले काउली, गोलभेडा, साग, लसुन, प्याज लटरम्म फलिरहेको छ। उनी बारीमा उत्पादित तरकारीलाई चौतारा बजारमा लगेर बिक्री गर्छन्। उनले पशुपालन पनि थालेका छन्। अहिले घर घरमा पानी आउँछ, बढी भएको पानी तरकारी खेतीमा प्रयोग गर्ने गरेको छु, एक घर, एक धारा उद्घाटन कार्यक्रममा भेटिएका नेपालले खुसी हुँदै भनेतरकारी बेचेर घर खर्च चल्छ, अहिले त भैंसी र बाख्रा पनि पालेको छु। गाउँका सबै कृषकले आफ्नो करेसाबारीमा अहिले तरकारी उत्पादन गरिरहेको उनले सुनाए। नेपाने खानेपानी उपभोक्ता समितिका अध्यक्ष समेत रहेका कृषक धननाथ अर्याल एक वर्षअघिसम्म खण्डहर देखिने गाउँ पानीकै कारण हरियाली बनेको बताउँछन्। एक वर्ष अघिसम्म पानी खानै मुस्किल थियो, तर अहिले हरेक घरमा करेसाबारी छ, गाउँनै हरियाली बनेको छ, उनी भन्छन्पानीकै कारण यहाँका कृषकको आम्दानी समेत बढेको छ। पानी घर घरमा पुगेपनि अझैं पुग्दो मात्रामा नभएको अर्याल बताउँछन्। एउटा ट्यांकीबाट आएको पानीले खान मात्रै पुग्छ, अब एउटा मुहानको जोहो गरेर पानी थप्ने हो भने पर्याप्त हुने थियो, उनले भने। अब गाउँका किसानहरूलाई उत्पादनमा जोडेर आत्मनिर्भर बनाउन स्थानीय सरकारले ध्यान दिनुपर्ने उनले बताए। एक घर, एक धारा उद्घाटन कार्यक्रममा चौतारा साँगाचोकगढी नगरपालिकाका प्रमुख कृष्णप्रसाद सापकोटाले गाउँका कृषक पानीका कारण खुसी भएको देख्दा नगरले जनमुखी काम गरिरहेको महसुस गरेको बताए। तपाईहरूले पानीकै कारण पाएको दुःख सुन्दा मेरो आँखा रसाए, भावुक बन्दै सापकोटाले भनेअब तपाईहरू ढुक्क हुनुस् पानीकै कारण कोहि कसैले गाउँ छोड्नु पर्दैन। आवश्यक परेको पानीको मुहान जोहो गर्न स्थानीय सरकार तत्पर छ। नगरप्रमुख सापकोटाले अब पानी घर घरमा आइसकेका कारण कृषकहरूले त्यसलाई भरपूर उपयोग गर्नुपर्नेमा जोड दिए। तपाईहरूलाई थाहा छ, पानी नहुँदाको समस्या के हो, सापकोटाले भनेअब भएको पानीको सदुपयोग गर्नुस्। कृषि उत्पादनमा लाग्नुस्, रोजगारको सिर्जना गरी आम्दानी बढाउनुस्। तपाईंहरूलाई सहयोग गर्न सदैव नगरपालिका तयार छ। उनले सिंगो नगरपालिकालाई नै खानेपानी मुक्त नगर बनाउन जुटिरहेको जानकारी दिए। सोहि गाउँका वडा अध्यक्ष डम्बरबहादुर तामाङले नगरपालिकाले दिएको ८ लाख रूपैंया र स्थानीय श्रमदान मार्फत १ सय २१ वटा धारो निर्माण गरिएको जानकारी दिए। यो गाउँले खानेपानीको लागि भोग्दै आएको समस्यालाई छुटकारा दिलाउनु मेरो ४२ वर्षदेखिको सपना थियो, त्यो आज पूरा भएको छ, वडा अध्यक्ष तामाङले भनेअब यो गाउँले पानीको समस्या भोग्नु पर्दैन। उनले गाउँमा एक घर एक धारा भए पछि गाउँको नाम नेपाने परिवर्तन गरी पानी गाउँ राख्नुपर्ने धारणा व्यक्त गरे।"
दार्चुलामा तीन जना मृत भेटिए,"दार्चुला : दार्चुलामा तीन जना मृत फेला परेका छन्। जिल्लाको मालिकार्जुन गाउँपालिकाका २ जना र एक भारतीय नागरिक मृत फेला परेका जिल्ला प्रहरी कार्यालय दार्चुलाका सूचना अधिकारी ज्ञानेन्द्रबहादुर सिंहले जानकारी दिए। उनका अनुसार भीरबाट लडेर मालिकार्जुन गाउँपालिका८ चस्कोटका ४० वर्षीय जयराम लुहारको मृत्यु भएको छ। लुहार घर नजिकैको भीरबाट लडेर करिब ५० मिटर तल मृत अवस्थामा फेला परेका थिए। शवलाई जिल्ला अस्पतालमा राखिएको छ। यस्तै मालिकार्जुन गाउँपालिका६ उकुमा एक महिला झुण्डिएको अवस्थामा मृत फेला परेकी छिन्। शुक्रबार राति ३५ वर्षीया बुद्धि तिरुवा आफ्नै घरमा झुण्डिएको अवस्थामा मृत फेला परेको प्रहरीले जनाएको छ। उनको शवलाई जिल्ला अस्पताल दार्चुलामा पोष्टमार्टम गरिएको छ। यसैबीच शनिबार महाकाली नदी किनारमा एक भारतीय नागरिकको शव फेला परेको छ। पिथौरागढ जिल्ला, धारचुला तहसिल अन्तर्गतको ग्राम सिर्दाग बस्ने ३६ वर्षीय राम लाल बर्माको शव महाकाली नगरपालिका५ नमस्कारस्थित नदी किनारमा फेला परेको सूचना अधिकारी सिंहले बताए।"
नौ महिनामा छ लाखले लिए श्रम स्वीकृति,"काठमाडौं : चालु आवको नौ महिनामा छ लाख नेपालीले श्रम स्वीकृति लिएका छन्। गत साउनयता पाँच लाख ४८ हजार छ सय ६४ पुरुष र ५३ हजार चार सय ८९ महिला गरी कुल छ लाख दुई हजार एक सय ५३ जनाले श्रम स्वीकृति लिएका वैदेशिक रोजगार विभागले जनाएको छ। यो नयाँ श्रम स्वीकृति र पुनः श्रम स्वीकृति लिनेको सङ्ख्या हो। प्रत्येक दिन दुई हजार बढीले श्रम स्वीकृति लिने गरेका छन्। गत साउन महिनामा ६३ हजार ३९, भदौमा ७६ हजार चार सय तीन, असोजमा ६२ हजार सात सय छ, कात्तिकमा ७८ हजार तीन सय ७०, मङ्सिरमा ६८ हजार पाँच सय ६४, पुसमा ६५ हजार चार सय ६४, माघमा ६४ हजार दुई सय ८४, फागुनमा ६१ हजार आठ सय ४५ र चैत महिनामा ६१ हजार चार सय ७८ जनाले श्रम स्वीकृति लिएका विभागको तथ्याङ्क छ। सबैभन्दा बढी मलेसिया, साउदी अरेबिया, कतार र संयुक्त अरब इमिरेट्स (युएई) का लागि श्रम स्वीकृति जारी भएको छ। गत वर्षको सोही अवधिको तुलनामा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको सङ्ख्या ५१५ र पुनः श्रम स्वीकृति लिनेको सङ्ख्या ५५ प्रतिशतले वृद्धि भएको छ। चैतसम्म तीन लाख ८७ हजार आठ सय ३९ ले नयाँ संस्थागत तथा व्यक्तिगत श्रम स्वीकृति र दुई लाख १७ हजार नौ सय ५९ जनाले पुनः श्रम स्वीकृति लिएका छन्। वैदेशिक रोजगारीमा जानेको सङ्ख्या बढेसँगै विप्रेषण आप्रवाहमा पनि सुधार देखिएको छ। चालु आवको नौ महिनामा नौ खर्ब तीन अर्ब ३९ करोड रुपैयाँ विप्रेषण भित्रिएको नेपाल राष्ट्र बैंकले जनाएको छ। जुन अघिल्लो आवको सोही अवधिको तुलनामा २४२ प्रतिशतले बढी हो।"
"चक्कु प्रहार गरी हत्या, युवक पक्राउ",बेंसीसहर : लमजुङ प्रहरीले हत्याको आरोपमा एक युवालाई पक्राउ गरेको छ। पक्राउ पर्नेमा लमजुङको मध्यनेपाल नगरपालिका८ स्थित मिदिम खोला जलविद्युत् आयोजनामा कार्यरत खोटाङ घर भएका ३० वर्षीय अर्जुन रम्तेल रहेका छन्। शुक्रबार राति करिब १०:३० बजे सोही जलविद्युत आयोजनामा कार्यरत उदयपुर गाईघाट घर भएका २५ वर्षीय सुनिल श्रेष्ठलाई बायाँ खुट्टाको घुँडामा चुक्कु प्रहार गरी घाइते बनाएका थिए। गम्भीर घाइते श्रेष्ठलाई उपचारका लागि पोखरा लैजाने क्रममा बाटोमै मृत्यु भएको प्रहरीले जनाएको छ। शव पोस्टमार्टमका लागि गण्डकी हस्पिटल पोखरामा राखिएको छ। चक्कु प्रहार गर्ने रम्तेललाई कास्की प्रहरीले नियन्त्रणमा लिई थप अनुसन्धानका लागि जिल्ला प्रहरी कार्यालय लमजुङमा पठाएको छ। घटनाबारे थप अनुसन्धान भइरहेको लमजुङका प्रहरी प्रमुख डीएसपी प्रकाश श्रीमलले जानकारी दिए।
"जंगलको डढेलो बस्तीमा पस्यो, दुई जना घाइते","सिन्धुली : सिन्धुलीको गोलन्जोर गाउँपालिकामा दुई दिनदेखि लगातार सल्किएको डढेलो बस्तीमा पसेको छ। गोलन्जोर६ धुसुनी माथिको जंगलको डडेलो डढेलो बस्तीमा पस्दा स्थानीय हरि बिसुंखेको घर जलेर नस्ट भएको छ। प्रहरीका अनुसार जंगलको डढेलो बस्तीमा पस्दा निभाउने क्रममा शनिबार दुई जना घाइते समेत भएका छन्। गोलन्जोर गाउँपालिका७ को राताटार गाउँस्थित लालुपाते सामुदायिक वनको जंगलमा शुक्रबारदेखि लागेको आगो बस्तीमा पस्दा निभाउने क्रममा २६ वर्षीया बिनिता राई र ४८ वर्षीया मैयादेवी श्रेष्ठ घाइते भएका हुन्। राईको दुवै हात र टाउकोमा आगोले पोलेको छ। उनको शुभजीवन अस्पतालमा सामान्य उपचारपश्चात थप उपचारका लागि कीर्तिपुर अस्पताल काठमाडौं पठाइएको र श्रेष्ठको शुभजिवन अस्पताल उपचार भइरहेको जिल्ला प्रहरी कार्यालय सिन्धुलीका प्रवक्ता चिरन्जिवी दाहालले बताए। राईको अवस्था गम्भीर छ। राई ग्वाल्टार स्वास्थ्य चौकीका ल्याव टेक्निसियन हुन्। त्यस क्षेत्रमा अहिले पनि भीषण आगलागी भइरहेको छ। सिन्धुली र मन्थली रामेछापबाट दुई वटा दमकलको सहायतामा प्रहरी र स्थानीयले आगो निभाउने प्रयास भएपनि सफल हुन नसकेको बताइएको छ। गोलन्जोर३ को सान्नेपाखाबाट सल्किएको डढेलो दुई दिनमा वडा नम्बर ६ को धुसुनी हुँदै वडा नम्बर ७ को राताटारसम्मको जंगल सखाप भएको स्थानीय गौरब कार्कीले जानकारी दिए। डढेलोका कारण गोलन्जोरको सान्नेपाखा, नागपोखरी बस्तीको खानेपानी पाइप जलेर नष्ट भएको छ। सुदामे, च्यानडाडाको बस्ती समेत जोखिममा परेका छन्। कात्तिके, भदौरे, ओख्ले, रिप, धनसिङ्हडाँडा, पात्लेटार क्षेत्रमा समेत जोखिम बढेको छ। जिल्लाका दर्जनौं सामुदायिक वनमा डढेलो लागेको छ। जिल्लामा डढेलोका कारण हालसम्म एक जनाको ज्यान गएको छ भने तीन जना घाइते भएका छन्।"
आइतबार देशका यी क्षेत्रमा हुने छ वर्षा,काठमाडौं : आइतबार देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहनेछ। मौसम पूर्वानुमान महाशाखाका अनुसार देशका पहाडी भूभागका थोरै स्थानमा मेघगर्जनचट्याङसहित क्षणिक वा हल्का वर्षाको सम्भावना रहेको छ। आइतबार राति कोशी प्रदेश तथा गण्डकी प्रदेशको थोरै स्थानमा हल्का वर्षाको सम्भावना रहेको छ।
हाइटेन्सनको पोलमा चढेका युवा ओर्लिने वित्तिकै प्रहरीको नियन्त्रणमा,"विराटनगर : गाउँको सडकमा गुणस्तरहीन रिटेनिङ वाल निर्माण भइरहेका भन्दै त्यसको विरोधमा विद्युतको हाइटेन्सन प्रशारण लाइनको पोलमाथि चढेका मोरङको बूढीगंगाका एक युवालाई प्रहरीले नियन्त्रणमा लिएको छ। मोरङको बूढीगंगा गाउँपालिका७ का ३९ वर्षीय दिनेशकुमार माझीलाई पोलबाट ओर्लिनेवित्तिकै नियन्त्रणमा लिएर प्रहरीले इलाका प्रहरी कार्यालय बेलबारी लगेको हो। माझी बूढीगंगा७ डंग्राहामा रहेको १ लाख ३२ हजार भोल्ट (१३२ केभी) प्रशारण लाइनको पोलमा चढेका थिए। उनी शनिबार बिहान लगभग ५ बजेतिर ३० मिटरजति अग्लो पोलमा चढेको प्रहरीले जनाएको छ। निर्माणाधीन रिटेनिङ वाल गुणस्तरहीन रहेकाले विद्युतको हाइटेन्सन प्रशारण लाइनको पोलमाथि चढेर विरोध जनाउने जानकारी बिहान ४:४५ बजेतिर प्रहरीलाई उनी आफैँले दिएका थिए। खोजी गर्दै निस्किएको प्रहरीले उनलाई टावर नम्बर १८ को टुप्पोमा फेला पारेको थियो। अनियमितता एवं भ्रष्टाचारमा संलग्नमाथि कारबाही हुनुपर्ने र वाल निर्माण तत्काल रोक्नुपर्ने माग राख्दै विरोधमा उत्रिएका माझीले उच्च भोल्टको विद्युत प्रवाह भइरहेको पोलमाथि लगभग १२ घण्टा जति बिताए। माग सम्बोधन हुने आश्वासन पाएपछि उनी दिउँसो ४:४५ बजेतिर आफैँ ओर्लिएको प्रहरीले जनाएको थियो। घटनास्थलमा भेला भएका सुरक्षाकर्मीसहित परिवारका सदस्य, आफन्त, स्थानीय र जनप्रतिनिधिले उनलाई पोलबाट उत्रन दिनभर आग्रह गरेका थिए। उनको उद्धारको प्रयास पनि सफल भएन। टन्टलापुर घाम तथा उखरमाउलो गर्मीको प्रवाह नगरिकन भोकै र तिर्खै जोखिमपूर्ण हिसाबले पोलमाथि बसेका उनी ओर्लन मानेनन्। आफ्नो अडानमा अडिग रहे। गाउँपालिकाका अध्यक्ष जीतनारायण थापामगर र उपाध्यक्ष अमृताकुमारी गच्छदार तथा प्रमुख प्रशासकीय अधिकृत गिरिराज भट्टराई आएर माग पूरा नगरेसम्म नओर्लिने माझीको अडान थियो। गुणस्तरहीन रिटेनिङ वालको काम तत्काल रोक्नुपर्ने, निर्माणमा भएको भ्रष्टाचारको छानबिन हुनुपर्ने र दोषीमाथि कारबाही गरिनुपर्ने लगायतका मागसहित पोलमा चढेका उनले माग पूरा नभए आत्महत्या गर्नेसम्मको चेतावनी दिएका थिए। मोबाइल साथमै बोकेर माझी पोलमाथि चढेका थिए। अन्नपूर्णसँगको टेलिफोन सम्पर्कमा माझीले गाउँमा विकास निर्माणमा भएको भ्रष्टाचारको विरोध गर्न आफूले जोखिम मोलेर कठोर कदम चालेको बताए। मैले नेपाली सेनामा १२ वर्ष ४ महिना १९ दिन काम गरें। केही समय राष्ट्रको सेवा गरेपछि गाउँको विकास गर्नुपर्छ भनेर उपदानमा निस्किएर आएँ, उनले भने, तर, विकासका नाममा जताततै भ्रष्टाचार भएको पाएपछि विरोधमा उत्रिए। त्यस क्रममा विभिन्न धम्की खेप्नु पर्यो। माझीले आफूखुसी समिति बनाएर गाउँपालिकाको बजेटबाट रिटेनिङ वाल निर्माणका नाममा अनियमितता गरिएको बताए। योजनाको बजेटका बारेमा जानकारी दिइएको छैन। इष्टिमेट र सम्बन्धित कागजात पनि लुकाइन्छ। मेरो गाउँमा भएको विकास निर्माणमा उपभोक्ता समितिमा को को छन् पनि थाहा छैन, उनले भने, काम सम्पन्न हुन लाग्दासम्म योजनाको जानकारी दिने सूचना बोर्ड राखिएन। उल्टै मेरो हस्ताक्षर नै किर्ते गरेर काम अघि बढाएको पाएँ। छानबिन गरेर आवश्यक कारबाही हुनुपर्छ भन्ने माग राखेको छु। पोलमाथि बस्दा टन्टलापुर घामले भन्दा पनि विकास निर्माणमा भइरहेको अनियमितताले आफूलाई पोलेको माझीले बताए। उनले खुलेआम भइरहेको अनियमिततामा संलग्नलाई कारबाही हुनुपर्ने र विद्युतको हाइटेन्सनमा चढेवापत कानुनले दिने सजाय भने भोग्न आफू तयार रहेको बताए। गाउँपालिका अध्यक्ष थापामगर र प्रमुख प्रशासकीय अधिकृत भट्टराई दिउँसो ४:२५ बजेतिर घटनास्थलमा पुगेका थिए। उनीहरूले मागको सम्बोधन गर्ने आश्वासन दिएपछि माझी पोलबाट झर्न राजी भएका हुन्। त्यसपछि सकुशल उनी पोलबाट ओर्लिएका थिए। अध्यक्ष थापामगरले आफू र प्रमुख प्रशासकीय अधिकृत तेह्रथुमको पाथीभरा माता दर्शनका लागि गएको बताए। हामी पाथीभरा माताको दर्शनका लागि गएका थियौँ। अनौठो घटना सुनेपछि फर्कियौँ, उनले भने, घटनास्थलमा पुगेर माझीको मागका बारेमा बुझ्यौँ। त्यसपछि उनी पोलबाट ओर्लन तयार भए। गाउँपालिका उपाध्यक्ष भने न्यायिक समितिको गोष्ठीमा सहभागी हुन धनकुटाको पाख्रिबास गएको थापामगरले बताए। वडाध्यक्ष पंकज थारु चौधरीका अनुसार माझीले पोलबाट तल झर्न नमानेपछि दिनभर तनाव बेहोर्नु परेको बताए। बूढीगंगा७ को वडा कार्यालयदेखि दक्षिण जाने सडकमा रिटेनिङ वाल निर्माणको काम भइरहेको जानकारी उनले दिए। निर्माणमा प्रश्न उठाउँदै माझीले विद्युतको पोलमाथि चढेर विरोध जनाएका हुन्। स्थानीयले पनि कीर्ते कागजात तयार पारेर अनियमित तरिकाले वाल निर्माणको काम भइरहेको बताएका छन्। मोरङ प्रहरीका प्रवक्ता डीएसपी रन्जनकुमार दाहालले माझीलाई पोलबाट सकुशल उतार्न आफूहरुले दिनभर प्रयास गरेपनि सफल नभएको बताए। पोलबाट तल झर्न हामीले बारम्बार आग्रह गरिरहयौँ। तर, उहाँले मान्नु भएन, उनले भने, उद्धारका लागि चढ्दा हामफाल्ने डर थियो। त्यही भएकाले दिनभर रुँगेर पोलमुनि नै बस्नुको विकल्प भएन। गाउँपालिका अध्यक्ष र प्रमुख प्रशासकीय आएर कुरा सुनिदिएपछि भने माझी आफैँ ओर्लिएको दाहालको भनाइ छ। ओर्लिनसाथ माझीलाई नियन्त्रणमा लिइएको उनले बताए। पोलबाट झरेपछि उहाँलाई हाम्रो नियन्त्रणमा राखेका छौँ, दाहालले भने, अरू पनि केही कुरा छन् कि भनेर बुझ्ने काम भइरहेको छ। हाइटेन्सन पोलमा चढेर तनाव उत्पन्न गराएका माझीविरुद्ध कारबाही गर्ने किन नगर्ने भन्ने निस्कर्षमा पुग्न बाँकी रहेको उनले बताए। भने, अरु थप तनाव नहोस् भनेर तत्काललाई हामीसँगै राखिएको हो। नेपाल विद्युत प्राधिकरण दुहवी ग्रीडका प्रमुख रोशन खड्काले मानिस हाइटेन्सन प्रशारण लाइनको पोलमाथि चढिदिएपछि दिनभर तनाव र खतरापूर्ण अवस्था उत्पन्न भएको बताए। १३२ केभी प्रशारण लाइन काट्दा झापा, इलाम पाँचथर, ताप्लेजुङलगायत कोसी प्रदेशका अधिकांश स्थानमा विद्युत सेवा अवरुद्ध हुने थियो, उनले भने, त्यही भएकाले विद्युत सेवालाई भने सुचारु अवस्थामै राखियो। समस्या समाधान नहुने र ठूलो असर पर्ने भएकाले विद्युतलाई दिनभर चालु अवस्थामै राखिएको खड्काले बताए। भने, ठूलो खतरा निम्तिए पनि लाइन काट्न सम्भव नभएकाले हेरेर बस्नुको विकल्प भएन। तर, मानिस आफैँ पोलबाट ओर्लिएपछि समस्या नै सकियो। मोरङका प्रमुख जिल्ला अधिकारी वीरेन्द्रकुमार यादवले गाउँपालिकाका अध्यक्षलगायत जिल्ला बाहिर हुँदा पोलमाथि चढेका युवाको समयमै उद्धार हुन नसकेको बताए। निर्माणमा अनियमितता भइरहेको भनेर विरोध गर्दै पोलमाथि चढेका युवालाई तत्काल उद्धार सम्भव भएन। आफैँ झर्न नमानेपछि थप तनाव भयो, उनले भने, पछि अध्यक्षहरू आएपछि आफैँ ओर्लिनु भयो। यस विषयमा थप बुझ्ने प्रयास भइरहेको छ। प्रजिअ यादवले माझी लगभग १२ घण्टाजति हाइटेन्सनको पोलमाथि बसेको बताए।"
विमानस्थल भन्सार कार्यालयका नायब सुब्बालाई व्युरोले समात्यो,"काठमाडौं : प्रहरीको केन्द्रीय अनुसन्धान व्युरो (सीआईबी)ले त्रिभुवन अन्तर्राष्ट्रिय विमानस्थलस्थित भन्सार कार्यालयका एक नायब सुब्बालाई पक्राउ गरेको छ। शनिबार नासु रेवन्त खड्कालाई कार्यालयको कार्यकक्षबाटै पक्राउ गरिएको भन्सार विभागका एक कर्मचारीले पुष्टि गरेका छन्। अनुसन्धान प्रक्रियामा गइसकेका कतिपय मुद्दामा व्यक्तिगत लाभ हुनेगरी चासो राखेपछि पक्राउ गरिएको प्रहरी स्रोतले जानकारी दिएको छ। 'निजी स्वार्थका लागि उहाँले अनुसन्धान प्रक्रियामा रहेका कतिपय मुद्दामा चासो राखेको पाइयो। उनीविरुद्ध उजुरी परेपछि नियन्त्रणमा लिएका हौं,' सीआईबीका एक अधिकारीले भने। नासु खड्काले विदेशबाट आफन्तले ल्याएका अवैध सामानसमेत अनुसन्धानमा नलगिकनै फिर्ता पठाउने गरेको स्रोतको भनाइ छ। 'उहाँले केही समयअघि आफन्तले विद्युतीय चुरोटभित्र सुनजस्तो देखिने धातु ल्याए पनि प्रक्रिया नपुर्याइकनै फिर्ता लैजानुभयो। सीसीटीभीको तार काटेर कार्गोमा रहेका बहुमूल्य सामानहरू पनि लैजाने गरेको कुरा आएको छ,' अनुसन्धानमा खटिएका ती प्रहरी स्रोतले अन्नपूर्णसँग भने।"
"दुबईबाट आएका तीन जना १५ तोला सुनसहित पक्राउ, सुन लिन आएका पनि प्रहरी फन्दामा","काठमाडौं : दुबईबाट काठमाडौं आइपुगेका तीन जना करिब १५ तोला सुनसहित पक्राउ परेका छन्। हिमालयन एयरलायन्सको विमानबाट शनिबार काठमाडौं आइपुगेका उनीहरूलाई भन्सार क्षेत्रमा खानतलासी गर्दा सुन बरामद भएको हो। पक्राउ पर्नेमा मध्यपुर थिमीका सुमन मगर, झापाकी विमला दर्जी र बुटवलकी सिर्जना रायमाझी छन्। विमानस्थलको भन्सार क्षेत्रमा चेकजाँच गर्दा सुमनको साथबाट ५५ ग्राम सुन बरामद भएको थियो। त्यस्तै विमला र सिर्जनाले ल्याएको ६०६० ग्रामको सुनको औंठी बरामद भएको विमानस्थल प्रहरी स्रोतले जानकारी दिएको छ। सोधपुछ गर्दा तीनै जनाले उक्त सुन आफूहरूको नभएको बताएका थिए। अरुको सुन बोकेर आएको बताएपछि प्रहरी उनीहरूलाई पछ्याउँदै पार्किङ क्षेत्रसम्म पुगेको थियो। पार्किङ क्षेत्रमा सुन लिन बसेका रामेछापका सुरेन श्रेष्ठलाई पनि प्रहरीले पक्राउ गरेको छ। दुबईबाट फर्किएका तीनै जनाले भरियाका रूपमा सुन ल्याएको प्रहरीको भनाइ छ। 'वैदेशिक रोजगारीमा गएकाहरूलाई प्रलोभन देखाएर सुनको भरिया बनाउने गिरोह सक्रिय छ। प्रहरीले त्यसतर्फ विशेष निगरानी बढाएको छ। आज पक्राउ परेका त्यस्तै गिरोहमध्येको एक हो। यस विषयमा हामी थप अनुसन्धान गरिरहेका छौं,' विमानस्थल प्रहरीले स्रोतले अन्नपूर्णसँग भन्यो।"
उग्रतारा मन्दिरमा चोरी,"जिल्ला प्रहरी कार्यालय डडेल्धुराका अनुसार शनिबार बिहान साढे १ बजे चोरी भएको हो। कार्यालयका प्रमुख प्रहरी नायक उपरीक्षक मनोहरप्रसाद भट्टका अनुसार चाँदीको माला, चाँदीको मुकुट लगायतका सामान चोरी भएको जनाइएको छ। डडेल्धुरा : सुदूरपश्चिमकै प्रसिद्ध धार्मिकशक्तिपिठ उग्रतारा मन्दिरमा चोरी भएको छ। अमरगढी नगरपालिका वडा नम्बर ८ मा रहेको मन्दिरमा चोरी भएको हो। जिल्ला प्रहरी कार्यालय डडेल्धुराका अनुसार शनिबार बिहान साढे १ बजे चोरी भएको हो। कार्यालयका प्रमुख प्रहरी नायक उपरीक्षक मनोहरप्रसाद भट्टका अनुसार चाँदीको माला, चाँदीको मुकुट लगायतका सामान चोरी भएको जनाइएको छ। उनले चोरीको खबर प्राप्त भएपछि प्रहरी टोली पठाइएको बताए। डिएसपी भट्ट पनि उग्रतारा मन्दिर पुगेका थिए। उग्रतारा क्षेत्र विकास समितिका अध्यक्ष तेजबहादुर साकीले चाँदीका पूजाका सामान चोरी भएको बताए। मन्दिरमा सिसी क्यामेरा पनि जडान गरिएको छ। सिसी क्यामेरा पूर्ण रुपमा सञ्चालनमा भने नरहेको प्रहरीले जनाएको छ। उग्रतारा मन्दिरलाई नेपालको सूदूरपश्चिमका ९ भगवतीका मन्दिरमा एक मन्दिर मानिन्छ। उग्रतारा भगवती मन्दिर प्यागोडा शैलीमा निर्मित छ। उग्रतारा मन्दिरको उत्पत्तिका सम्बन्धमा प्रामाणिक आधारमा कुनै शिलालेख भने अहिलेसम्म भेटिएको छैन। डडेल्धुराको अमरगढी नगरपालिका८ मा पर्ने प्रसिद्ध यो मन्दिर सदरमुकामबाट करिब ५ किलोमिटर टाढा डडेल्धुराबैतडी जोड्ने महाकाली राजमार्गको पश्चिमपट्टिको अग्लो विशाल तथा रमणीय फाँटमा अवस्थित छ। घट्नाको अनुसन्धान भइरहेको छ।"
भ्रष्टाचारविरोधी हामी भन्दै आन्दोलनमा उत्रिँदै नागरिक,"काठमाडौं : नेपाली नागरिकलाई भुटानी शरणार्थी बनाएर अमेरिका पठाउने भन्दै गरिएको ठगीमा राजनीतिक दलका उच्च नेता र कर्मचारी संलग्नता देखिएपछि नागरिकहरू भ्रष्टाचारविरुद्ध उत्रिने भएका छन्। राजनीति दलबाट प्रहरीलाई अनुसन्धानमा दबाब र प्रभाव नहोस् भनेर खबरदारीका लागि शनिबार काठमाडौंलगायत विभिन्न जिल्लाका शहरमा प्रदर्शन हुन लागेको हो। नेपालीलाई शरणार्थी बनाएर अमेरिका पठाउने भन्दै रकम असुली गरेपछि नेपाली कांग्रेसका केन्द्रीय सदस्य एवम् पूर्वगृहमन्त्री बालकृष्ण खाण, नेपाल सरकारका सचिव टेकनारायण पाण्डे पक्राउ परिसकेका छन्। एमालेका सचिव टोपबहादुर रायमाझीविरुद्ध पक्राउ पुर्जी जारी भएपछि फरार रहेका छन् भने एमालेले अनुसन्धानमा सहयोग पुगोस् भनेर निलम्बनसमेत गरेको छ। ठगी घटनामा प्रहरीले अनुसन्धान गरिरहेको समयमा कांग्रेसका पूर्वसांसद आङटावा शेर्पा पनि फरार भएका छन्। हिरासतमा रहेका पूर्वगृहमन्त्री खाण र बिचौलियाहरूबीच उनले मध्यस्थकर्ताको भूमिका खेल्न खोजेपछि प्रहरीले उनीमाथि निगरानी बढाएको छ। रकम फिर्ता दिने भन्दै खाणको प्रतिनिधि बनेर रामेछापका कांग्रेस नेता शेर्पा अभियुक्तलाई भेट्न प्रहरी कार्यालय पुगेका थिए। शनिबार दिउँसो नक्सालस्थित नारायणचौरमा भ्रष्टाचारविरोधी हामीभन्दै प्रदर्शन गर्न लागिएको छ। भ्रष्टाचारविरुद्ध एक हौँ को नारा तय भएको छ। विरोधमा पार्टीको झण्डा नबोकी दलका नेताहरुले पनि सहभागिता जनाउने प्रतिबद्धता जनाएका छन्। नेकपा एमालेका सचिव एवम् पूर्वमन्त्री योगेश भट्टराईले नक्कली भुटानी शरणार्थी प्रकरण सामान्य अपराध मात्र नभई राष्ट्रद्रोह भएको टिप्पणी गरेका छन्। उनले शरणार्थी प्रकरण सामान्य अपराध मात्र नभई मानव तस्करी र बेचबिखनमा सरकारको राजनीति र प्रशासनिक नेतृत्व कै अगुवाईमा भएको राष्ट्रद्रोह भएको स्पष्ट पारेका हुन् । रास्वपा सभापति समेत रहेका पूर्व उपप्रधानमन्त्री एवम् गृहमन्त्री रवि लामिछाने पनि पार्टीको झण्डा नबोकी भ्रष्टाचारविरूद्ध अभियानमा सहभागी हुन सबैलाई आह्वान गरेका छन्। भ्रष्टाचार यो देशको साझा दुस्मन हो।भन्दै फेसबुकमा उनले थप लेखेका छन्, त्यसैले म दलको नेता भएर होइन, सचेत नागरिक भएर यही कार्यक्रममा सहभागी हुँदै छु। राम्रो काम जसले गरे पनि सघाउनुपर्छ। देशभर यस्ता कार्यक्रम जहाँ जसले गरे पनि पार्टीको झन्डा, नारा नबोकी रास्वपा समर्थकहरू सकेसम्म सहभागी हुनुहोला। भ्रष्टाचारविरुद्ध एक हौँ। नेपाल प्रहरीलाई धन्यवाद र थप हौसला दिन सहभागी बनौँ। शनिबार बिहान ११ बजे माइतीघर मण्डलालगायत अन्य क्षेत्रमा पनि स्वस्फुर्त भ्रष्टाचारविरोधी कार्यक्रम तय छ।"
फरार टोपबहादुर भेट्नै सकस,"काठमाडौं : नक्कली शरणार्थी प्रकरणमा नाम जोडिएपछि पूर्वऊर्जामन्त्री टोपबहादुर रायमाझी फरार रहेका छन्। उनीविरुद्ध वैशाख २० मा जिल्ला अदालत काठमाडौंबाट पक्राउ पुर्जी जारी गरिएको थियो। नेपाल प्रहरीका केन्द्रीय सहप्रवक्ता दीपेन्द्र जीसीका अनुसार रायमाझी लुक्न सक्ने सबै ठाउँमा प्रहरीले निगरानी बढाइरहेको छ। यसैक्रममा उनको खोजीका लागि नेपाल प्रहरीको केन्द्रीय अनुसन्धान ब्युरोले सक्रियता देखाएको छ। शुक्रबार मात्रै सीआईबी टोलीले रायमाझी बिरामी भएको भन्दै बिदा स्वीकृतिका लागि सभामुख समक्ष निवेदन बुझाउन जाने व्यक्तिको पहिचान गर्न खोजेको छ। संसद् सचिवालयका अधिकारीहरूका अनुसार वैशाख २५ गते टोपबहादुर रायमाझी बिरामी भएकाले प्रतिनिधिसभाको बैठकमा उपस्थित हुन नसकेको भनी बिरामी बिदा स्वीकृतिका लागि एक जना व्यक्तिले सभामुखको सचिवालयमा पुगेर निवेदन दिएका थिए। निवेदन लिएर जाने व्यक्तिको पहिचानका लागि प्रहरीले संसद् सचिवालयको सीसीटीभी फुटेज लगेर अनुसन्धान सुरु गरेको हो। प्रहरी स्रोतका अनुसार रायमाझीको खोजीका लागि सीआईबी टोलीले संसद् सचिवालयको सीसीटीभी माग गर्दै पत्र लेखेको थियो। उक्त पत्रअनुसार शुक्रबार संसद् सचिवालयले सीसीटीभी फुटेज प्रहरीलाई उपलब्ध गराएको थियो। वैशाख २५ गतेको दिन बिहान १० बजेदेखि साँझ ५ बजेसम्मको सीसीटीभी फुटेज सीआईबीलाई उपलव्ध गराएको हो। देशकै प्रमुख राजनैतिक शक्ति नेकपा एमालेका सचिवसमेत रहेका सांसद फरार भएपछि यसको चौतर्फी विरोध भएको छ। उनलाई पार्टीले दिएको जिम्मेवारीबाट पनि निलम्बन गरेको छ। उनी फरार रहेको विषयमा संसद्मा पटकपटक प्रश्न उठ्ने गरेको छ। यस प्रकरणमा संलग्न भएको आरोपमा उनका छोरा सन्दीप रायमाझी भने यसअघि नै पक्राउ परेका छन्। हाल उनी जिल्ला प्रहरी परिसर काठमाडौंको हिरासतमा छन्। नेपाली नागरिकलाई नक्कली भुटानी शरणार्थी बनाएर अमेरिका पठाउने धन्धामा संलग्न भएको आरोपमा पूर्वगृहमन्त्री बालकृष्ण खाँण पनि प्रहरी हिरासतमा छन्। बहालवाला सचिव टेकनारायण पाण्डे, सुरक्षाविज्ञ डाइन्द्रजित राईलगायत १२ जनालाई प्रहरीले पक्राउ गरी हिरासतमा राखेको छ। हाइप्रोफाइल आरोपी पक्राउ गरिए पनि टोपबहादुर रायमाझीविरुद्ध पक्राउ पुर्जी हातमा लिएर बसेको प्रहरीले उनी सम्पर्कविहीन भएको यतिका दिनसम्म पनि उनलाई फेला पार्न नसक्नु सर्वसाधारणका लागि आशंकाको विषय बनेको छ। उनलाई बचाउनको लागि राजनैतिक चलखेल हुन सक्ने अनुमानसमेत गरिएको छ।"
'बङ्गालको खाडीबाट निस्कने चक्रवातको प्रभाव नेपालमा देखिंदैन',"महाशाखाका अनुसार उक्त चक्रवात हाल अति शक्तिशाली चक्रवातमा परिणत भएर उत्तरउत्तर पूर्व दिशातर्फ उन्मुख हुँदै बङ्गलादेश तथा म्यानमारको तटीय क्षेत्रमा बढिरहेको हुनाले यसको नेपालमा उल्लेखनीय प्रभाव नरहने देखिन्छ। काठमाडौं : हाल देशमा पश्चिमी वायुको सामान्य प्रभाव रहेको छ। बङ्गालको खाडीमा विकसित भइरहेको मोखा नामक चक्रवातको नेपालमा उल्लेखनीय प्रभाव नरहने जल तथा मौसम विज्ञान विभाग मौसम पूर्वानुमान महाशाखाले जनाएको छ। महाशाखाका अनुसार उक्त चक्रवात हाल अति शक्तिशाली चक्रवातमा परिणत भएर उत्तरउत्तर पूर्व दिशातर्फ उन्मुख हुँदै बङ्गलादेश तथा म्यानमारको तटीय क्षेत्रमा बढिरहेको हुनाले यसको नेपालमा उल्लेखनीय प्रभाव नरहने देखिन्छ। हाल देशका पहाडी भूभागमा आंशिक बदली रही बाँकी भेगमा मौसम सामान्यतया सफा रहेको छ। दिउँसो कोशी, बागमती, गण्डकी, कर्णाली र सुदूरपश्चिम प्रदेशका पहाडी भूभागमा आंशिक बदली रही ती पहाडी भूभागका एकदुई स्थानमा मेघ गर्जनचट्याङसहित हल्का वा क्षणिक वर्षाको सम्भावना रहेको महाशाखाले जारी गरेको मौसम पूर्वानुमान बुलेटिनमा उल्लेख छ।"
मधेसमा मिटरब्याज साहुविरुद्ध उजुरीको चाङ,"आयोगले वैशाख १६ देखि ३० गते साँझसम्म उजुरी दिन समय तोकेको छ। पीडितले सम्बन्धित जिल्ला प्रशासन कार्यालयबाट आयोगमा उजरी दिन सक्ने व्यवस्था गरेको छ। काठमाडौं : अध्याधिक मिटरब्याज पीडितको संख्या रहेको मधेस प्रदेशबाट अनुचित लेनदेन (मिटरब्याज)सम्बन्धी जाँचबुझ आयोग दुई सातमा ४ हजार २९५ वटा उजुरी परेको छ। आयोगले जारीको गरेको सूचना अनुसार वैशाख १६ देखि ३० गते साँझसम्ममा जिल्ला प्रशासन कार्यालयमार्फत् उक्त उजुरी आयोगमा परेको हो । आयोगले उजुरी दर्ता गराउन पीडितलाई थप सात दिनको समय सीमा दिएको छ। जेठ १ गतेदेखि ७ गतेसम्म उजुरी दर्ता उराउन आयोगले समय दिएको महोत्तरीका साहय सीडीओ उपेन्द्र न्यौपानेले बताए। उजुरीको चाप बढेकाले समयसीमा थपिएको छ। धनुषामा सबैभन्दा बढी उजुरी आयोगमा धनुषाबाट सबैभन्दा बढी उजुरी परेको छ। धनुषाका सीडीओ काशीराज दाहालका अनुसार १ हजार ३६ उजुरी गरेको छ। जिल्लामा उजुरेको चाप बढेको छ। हामीले शुक्रबार साझसम्म १ हजार ३६ वटा उजुरी दर्ता गरिसकेका छौं , सीडफओ दाहालले अन्नपूर्णसँग भने, सामान्य लेनदेनका उजुरी पनि आएको होला। हामीले लेनदेनसम्बन्धी सबै खालका निवेदन लिएका छौं। आयोगले पछि केलाउँछ। मिटरब्याजविरुद्ध कानुन नै बनिसकेको उजुरी केलाउनसाथ कानुनी प्रक्रियामा जाने उनले बताए। सर्लाहीमा ७६४ वटा उजुरी दर्ता भएको सीडीओ इन्द्रदेव यादवले बताए। पर्सा सबैभन्दा कम १९८ वटा उजुरी दर्ता भएको जिल्ला प्रशासन कार्यालय पर्सा हिरालाल रेग्मीले बताए। महोत्तरीमा ५८५, सिरहामा ५३६, सप्तरीमा ३०५, रौतहटमा ३६१ र बारामा ५३० वटा उजुरी दर्ता भएको छ। चेक बाउन्स गराएर गरिबलाई दुःख अनुचित लेनदेन (मिटरब्याज)सम्बन्धी जाँचबुझ आयोगका पदाधिकारी शुक्रबार बारा जिल्ला पुगेका छन्। त्यहाँ मिटरब्याज पीडितका समस्या समाधानका लागि राजनीतिक दलका प्रतिनिधि, पीडित, प्रहरी, प्रशासनसंग अन्तक्रिया गरेको बताएको छ बाराका सीडीओ नवराज सापकोटाले मिटरब्याज पीडितका विभिन्न प्रकृतिका उजुरी आएको बताए। धेरै जसो उजुरी साहुसंग ऋण लिँदा जग्गा रेजेष्टेसन पास गराएर साँवा र ब्याज तिर्दा पनि जग्गा नफर्काको देखिन्छ, उनले भने, ऋण लिँदा साहुले गरिबसँग बैकको खाली चेक लिए। पछि बाउन्स गराएर समस्यामा परिदिएको पनि उजुरी आएको छ। छोरीको विवाहका साहुसँग २४ हजार लिएकोमा झुक्याएर पीडितसँग २ लाख ४० हजारको कपाली तमसुक गराएको पनि गुणासाहरु अन्तक्रियामा आएको उनले बताए। पीडितलाई जिल्ला प्रशासन कार्यालयमा उजुरी दर्ता गराउन समस्या भइरहेको मिटरब्यज तथा ठगीविरुद्ध किसानमजदुर संघर्ष समितिका केन्द्रीय अध्यक्ष अवधेश कुशवाहले बताए। उनले भने, जिल्ला प्रशासन कार्यालयमा निवेदन दिने पीडितका भीड छ। तर, त्यहाँ प्रशासनको तर्फबाट राम्रोसँग सहजीकरण भएको छैन। आयोगमा मिटरब्याज साहुविरुद्ध उजुरी दर्ता गराउनका लागि ७७ वटै जिल्ला प्रशासन कार्यालयमा सहायता कक्षा स्थापना गरिएको छ। पीडितलाई सूचना बल्ल थाहा भयो उजुरी दर्ताका लागि आयोले दिएको पहिलो चरणको समयसीमा भित्र कसरी निवेदन दर्ता गराउने बारे ग्रामिण भेगका पीडितहरु जानकारी भएको अध्यक्ष कुशवाहाले बताए। उनले भने, आयोगले जेठ १ गतेदेखि ७ गतेसम्म उजुरी दर्ताका लागि थपेको समयसीमाले पीडितलाई सहज भएको छ, उनले भने। साहुबाट ऋणीहरु अझै अत्याचारमै साहुबाट ऋणीहरु अझै अत्याचारमै साहुबिरुद्ध कडा कानुन बनाएर सरकार कारवाहीमा उत्रिएको बेला महोत्तरीमा साहुले ऋणीमाथि धारिलो हतियार प्रहार गरेको छ। नयाँ तमसुक नवनाएको भन्दै रामगोपालपुर नगरपालिका२ टेंगरकी शिवो देवी महरालाई साहु शिला देवी यादवले उनलाई निर्घात कुटपीट पनि गरेका छन्। लिएको ऋण फिर्ता गर्नु पर्ने भन्दै साहु यादवले महरामाथि उपर धरिलो हतियार प्रहार गरेका थिए । गम्भीर घाईते महराको स्थानीय क्लिनिकमा उपचार भइरहेको छ। साहु शिला देवी यादवकी श्रीमान् रवीन्द्र यादवले पनि उनलाई गालीवेईज्जती गरेका थिए। एकलव्य आधारभुत विद्यालय रामगोपालपुर२ टेंगरका प्रधानाध्यापक समेत रहेको रविन्द्रले बिहीबार विद्यालयमै पीडित महरालाई अशब्द बोलेर सार्वजनिक स्थालमा दुव्र्यवहार गरेका थिए । घटना बारे बुझ्ने काम भइरहेको महोत्तरीका प्रहरी प्रवक्ता डिएसपी दिलिपकुमार गिरीले बताए। महराले घरायसी कार्यको शिलशिलामा शिलादेवीसँग १ लाख लिएकी थिइन्। साहुलाई उनले सवाँ व्याज गरि १ लाख ६० हजार रुपैयाँ तिर्दा कपाली कागज च्यातिदिएका थिए। केही दिन पनि अझ २५ हजार रुपैयाँ थप माग गरेपछि विवाद भएको हो। यादवले महरालाई २५ हजारको नयाँ तमसुक बनाउन भनेपछि विवाद उत्पन्न भएको थियो। त्यसैगरी रौतहटमा उजुरी दर्ता गराउन गएकाहरुमाथि साहुले हातपात गरेको छ। बुधबार मिटर ब्याज तथा ठगी विरुद्ध किसानमजदुर संघर्ष समिति, रौतहट जिल्ला सचिव बोध कुमारी गिरीमाथी साहु नम्रता लामा र चिन्ता कोइराला श्रेष्ठले सार्वजनिकस्थलमै गालीगलौज गर्दै हातपात गरेका थिए। जिल्ला प्रहरी कार्यालयले नम्रता लामालाई नियन्त्रणमा लिएको छ भने चिन्ता कोइराला श्रेष्ठ फरार छिन्। मिटरब्याजी साहुहरुको विगविगी रहेको मधेशका जिल्लामा उनीहरु लड्न पीडितहरुलाई चुनौती छ। यस्तो विषम परिस्थितिका बाबजुद पनि दुरदराजका पीडितहरु जिल्ला प्रशासन कार्यालय, गौरमा निरन्तर उजुरी दिइरहेका छन्,' संघर्ष समिति रौतहटका सचिव गिरी भनिन्। (महोत्तरीबाट धनवीर महतोको सहयोगमा)"
डम्पिङसाइडमा लुकाइ राखिएको काठ बरामद,"गोप्य सूचनाको आधारमा इलाका प्रहरी कार्यालय कटारीबाट खटिएको टोलीले छापामार्दा उक्त काठ बरामद गरिएको जिल्ला प्रहरी कार्यालयका सूचना अधिकारी इन्स्पेक्टर मोहन थापाले बताए। उदयपुर : उदयपुरको कटारी नगरपालिका ४ जहडीस्थित चुनढुंगा डम्पिङसाइडबाट प्रहरीले ठूलो परिमाणमा काठ बरामद गरेको छ। डम्पिङसाइड नजिकै रहेको गाडी ग्यारेजमा अवैध रुपमा लुकाइराखेको २ सय ११ दशमलव ९९ क्युफिट चिरान काठ बरामद गरेको हो। गोप्य सूचनाको आधारमा इलाका प्रहरी कार्यालय कटारीबाट खटिएको टोलीले छापामार्दा उक्त काठ बरामद गरिएको जिल्ला प्रहरी कार्यालयका सूचना अधिकारी इन्स्पेक्टर मोहन थापाले बताए। उनका अनुसार बरामद काठमा सल्ला जातको कडी (बटम) १ सय ९१ थान, कर्मा जातको पटाहा ८६ थान र साज जातको पटाहा २ सय ३७ थान रहेको छ। सल्लाको कडी १ सय ३१२४ क्युफिट, कर्माको पटाहा २१५० क्युफिट र साजको पटाहा ५९२५ क्युफिट परिमाणको काठ बरामद भएको उनले बताए। बरामद काठ डिभिजन वन कार्यालय त्रिवेणीलाई शुक्रबार नै जिम्मा लगाइएको इन्स्पेक्टर थापाले बताए। काठ कसले कुन उद्देश्यले त्यहाँ राखेको भन्ने केही नखुलेकाले थप अनुसन्धान भइरहेको वन कार्यालयले जनाएको छ।"
मेलम्चीको पानी वितरण जेठ १ गतेदेखि रोकिने,हेलम्बु१ स्थित आयोजनाको मुहान तथा हेडवर्क्समा केही उपकरण जडान तथा मर्मतसम्भार गर्नुपर्ने भएकाले दुई हप्ताका लागि पानी वितरण बन्द हुने मेलम्ची खानेपानी आयोजनाका सिनियर डिभिजनल इन्जिनियर पदमबहादुर कुँवरले जानकारी दिए। काठमाडौं : मर्मतका लागि मेलम्चीको पानी आगामी जेठ १ गतेदेखि केही समय रोकिने भएको छ । हेलम्बु१ स्थित आयोजनाको मुहान तथा हेडवर्क्समा केही उपकरण जडान तथा मर्मतसम्भार गर्नुपर्ने भएकाले दुई हप्ताका लागि पानी वितरण बन्द हुने मेलम्ची खानेपानी आयोजनाका सिनियर डिभिजनल इन्जिनियर पदमबहादुर कुँवरले जानकारी दिए। सामान्य बाढी आएको बेला आयोजना सञ्चालनमा नै राख्ने गरी अहिले उपकरण जडान तथा मर्मतसम्भार गर्न लागिएको उनले जानकारी दिए। रासस
विद्यालयमा निर्वाचनबाट क्याप्टेन छनोट,"सिन्धुली : नेपालमा सामान्यतया राजनीतिक तहमा लिडर छान्न प्रायः चुनाव हुने गर्छ। राजनीतिक पार्टी तथा भातृ संगठनको नेतृत्व छनोट लोकतान्त्रिक पद्धतिअनुसार निर्वाचनबाट गरिँदै आएको छ। तर, सिन्धुलीको कमलामाई नगरपालिका६ मा रहेको भगवती अंग्रेजी माध्यमिक विद्यालयले क्याप्टेन (छात्र प्रमुख तथा छात्रा प्रमुख) को छनोट निर्वाचनमार्फत गराएको छ। विद्यालयमा केही समयदेखि रिक्त रहेको छात्र प्रमुख तथा छात्रा प्रमुख पदमा विद्यार्थीहरूले शुक्रबार मतदान गरेर छनोट गरेको विद्यालयले जनाएको छ। शिक्षण सिकाइ क्रियाकलापलाई समेत सहज हुने गरी विद्यालयले जिल्ला निर्वाचन कार्यालय सिन्धुलीको सहयोग लिई निर्वाचन प्रक्रियाबाट एक वर्षका लागि छात्र प्रमुख तथा छात्रा प्रमुख, उपप्रमुख, बाल क्लबको अध्यक्ष तथा हाउस क्याप्टेनसमेतको छनोट गरिएको विद्यालयका अतिरिक्त क्रियाकलाप प्रमुख सञ्जीव श्रेष्ठले बताए। निर्वाचनबाट कक्षा १० मा अध्ययनरत सुप्रिम मोक्तानले ३ सय २७ मत प्राप्त गरी छात्र प्रमुखमा निर्वाचित भएका छन्। उनका निकटतम प्रतिद्वन्द्वी लोकेशकुमार यादवले १७० मत प्राप्त गरेका थिए। त्यसैगरी छात्रा प्रमुुखमा कक्षा १० मा अध्ययनरत नुना गजुरेलले २ सय ५७ मत प्राप्त गरी छात्रा प्रमुख हुन सफल भइन् भने उनका निकटतम प्रतिद्वन्द्वी अनिशा मुक्तानले २३६ मत प्राप्त गरेकी थिइन्। श्रेष्ठका अनुसार पेन्सी हाउस प्रमुखमा विधि कार्की र उपप्रमुखमा राम कुमार साह, लिली हाउस प्रमुखमा आलोक अधिकारी र उपप्रमुखमा कृष्ण यादव, मेरिगोल्ड हाउस प्रमुखमा सुजल जयसवाल र उपप्रमुखमा सुशान्त पुलामी र रेडरोज हाउस प्रमुखमा सुलभ योञ्जन र उपप्रमुखमा प्रणव पञ्जियार निर्वाचित भएका छन्। निर्वाचनमा २० जना विद्यार्थीहरू विभिन्न पदका उम्मेदवार थिए। उनीहरूलाई कलम, किताब, पेन्सिल, इरेजर, कम्प्युटर, झोलालगायतका चुनाव चिन्ह प्रदान गरिएको थियो भने कक्षा ५ देखि १० सम्मका ५ सय ४ जना विद्यार्थीहरूले मतदान गरेका थिए। कुल खसेको मतमध्ये सबैभन्दा बढी मत ल्याउने उम्मेदवार विद्यार्थीलाई निर्वाचित घोषित गरिएको छ, निर्वाचन अधिकृत तथा शिक्षक श्रेष्ठले भने। विद्यार्थीहरूमा प्रजातान्त्रिक व्यवस्थाअनुसार आफूले चाहेको लिडर कसरी छान्ने भन्ने कुराको नमुना प्रस्तुत गर्न यसरी निर्वाचन आयोजना गरिएको विद्यालयका प्रिन्सिपल कृष्णकुमार उप्रेतीले बताए। विद्यार्थीलाई सानैदेखि कस्तो व्यक्ति छान्ने भन्ने ज्ञान होस् र कसरी अनुशासित र अब्बल नेतृत्व छान्न सकिन्छ भन्ने जान्नका लागि निर्वाचनले मद्दत गर्ने छ भने यस्ता क्रियाकलापले राष्ट्रिय स्तरका निर्वाचनमा समेत सही नेतृत्व छान्न सहयोग पुग्ने आशा दिएका छौं, उप्रेतीले भने।"
शरणार्थी प्रकरणका दोषीलाई राज्यविरूद्धको कसुरमा कारबाही गर्न माग गर्दै सिन्धुलीमा प्रदर्शन,"सिन्धुली : नक्कली भुटानी शरणार्थी बनाएर अमेरिका पठाउन सक्रिय गिरोह र तिनका संरक्षकविरुद्ध सिन्धुलीमा शनिबार पनि प्रदर्शन भएको छ। जिल्लाका अगुवा नागरिकहरूको उपस्थितिमा सिन्धुलीमाढीमा बिहानैदेखि प्रदर्शन गरिएको हो। भ्रष्टचारीको जालो, अतिनै गर्न थाल्यो,कुरा सिधै प्रष्ट छ, हाम्रो सिष्टम भ्रष्ट छजस्ता नारा लेखिएका प्लेकार्डसहित नागरिकहरू प्रदर्शनमा उत्रिएका हुन्। उनीहरूले नक्कली भुटानी प्रकरणसहित भ्रष्टाचारका अन्य कसुरसहित राज्यविरुद्धको अपराधसमा संलग्नलाई कानुनी दायरमा ल्याउन माग समेत गरेका छन्। सरकारले साना माछालाई नियन्त्रणमा लिएर ठूला माछालाई उन्मुक्ति नदियोस् भन्नका लागि आफूहरू स्वत : सडकमा आएको प्रदर्शनमा सहभागी नवराज आरणले बताए। नीतिगत र संस्थागत भ्रष्टाचारका विरूद्ध सरकारले चालेका कदममा हाम्रो पूर्ण समर्थन छ। हामी प्रधानमन्त्री र गृहमन्त्रीसँगै नेपाल प्रहरीलाई धन्यवाद दिन्छौं। तर, यतिमै सिमित हुनु हुन्न। सरकारले ठूलामाछा समाउन खुट्टा नकमाओस्, हामी तपाईहरूको साथमा छौं आरणले भने।सार्वभौम देशका नागरिकलाई अनागरिक बनाउने तथा नेपालको अन्तर्राष्ट्रिय छवि र स्वाभिमानमा आँच पुग्ने गरी रचिएको अपराधमा पुर्व गृहमन्त्री, गृहसचिव, गृहमन्त्रीका सुरक्षा सल्लाहकारको संलग्नता खुलेसँगै राज्यविरुद्धको कसुर मा समेत मुद्दा चलाउने गरी अनुसन्धानको दायरा फराकिलो बनाउनु पर्ने अर्का सहभागी सलिन कुमार खड्काको भनाई छ।"
धादिङमा गुडिरहेको बसमा आगलागी,धादिङ : धादिङ धुनिबेशी नगरपालिका९ मा यात्रुबाहक बसमा आगलागी भएको छ। शनिबार बिहान साढे ११ बजेतिर धादिङबाट काठमाडौं जाँदै गरेको ग १ ख ४८४६ नम्बरको बसमा आगोलागि भएको प्रहरीले जनाएको छ। नेपाल प्रहरी र धुनिबेशी नगरपालिकाको दमकलको सहयोगमा बसमा लागेको आगो नियन्त्रणमा लिइएको छ। गुडिरहेको बसमा एक्कासी वाईरिङ सर्ट भइ आगलागी हुँदा जलेर पूर्ण रुपमा क्षति भएको प्रहरीको भनाई छ। घटनास्थलमा खत्रिपौवा र खानिखोलाबाट प्रहरी खटिएका थिए। प्रहरीका अनुसार बसमा चालकसहित ३५ जना सवार थिए । मानवीय क्षति भने भएको छैन।
गुफामाथि बढ्दै जोखिमपूर्ण सहर,"पोखरा : भित्र गुफा अर्थात् खोक्रो जमिन छ। माथि एकतले घरदेखि चार तलासम्मका कंक्रिट भवन उठेका छन्। पोखरा तालहरूको मात्र होइन गुफाहरूको पनि सहर हो। गुफाहरूको सहर पोखरामा यस्तो ठाउँ पनि छ जहाँ गुफामाथि बस्ती बसेको छ। पोखरा१७ छोरेपाटनको पाताले छाँगो (डेभिज फल) र छाँगोदेखि दक्षिणतर्फ गुप्तेश्वर गुफा रहेको छ। फेवातालको बाँध हुँदै बगेर आएको पानी आकर्षक पाताले छाँगोको रूपमा सुन्दरता छर्दै जमिन भित्र बिलाउँछ। पाताले छाँगोबाट खसेर विलीन भएको पानी गुप्तेश्वर गुफा हुँदै फुस्रे खोलामा गएर मिसिन्छ। पाताले छाँगोको सुन्दर दृश्य गुप्तेश्वर गुफाभित्रबाट पनि देख्न सकिन्छ। यही गुफामाथि बस्ती बसेको छ। गुफाको प्रवेशद्वारदेखि ४० मिटर गहिराइमा गुप्तेश्वर महादेवको मूर्ति स्थापना र मन्दिर निर्माण गरिएको छ। मन्दिरदेखि पूर्वतर्फ करिब सय मिटरबाट गुफाबाटै सुन्दर पाताले छाँगो अवलोकन गर्न सकिन्छ। छाँगोको तल्लो भागबाट उत्तर रानीवनतर्फ लामो सुरुङ (करिब एक किलोमिटर) र दक्षिणतर्फ दुई वटा सुरुङमा विभाजन भएर फुस्रेखोलामा गएर टुंगिएको छ। गुफाभित्र साना ठूला पाँच वटा तलाउ पनि रहेको गुफा व्यवस्थापन समितिका संस्थापक अध्यक्ष नीरविक्रम पौडेलले सुनाए। गुफा छत १२ मिटरदेखि १८ मिटरसम्मको मोटाइ छ। भूसतहमा सडक सञ्जालदेखि मानवीय संरचना निर्माण तीव्र रूपमा वृद्धि हुँदा यस क्षेत्रको भौगर्भिक संवेदनशीलता चुनौतीपूर्ण बनेको प्राडा कृष्ण केसी बताउँछन्। गुफाजस्तो संवेदनशील र जोखिम क्षेत्रमा सहर बस्ने अवस्था आउनु अकल्पनीय घटनाको प्रतीक्षामा बस्नु जस्तै रहेको विज्ञ बताउँछन्। गुफाको अध्ययन, अनुसन्धान विदेशी अनुसन्धानकर्मीले धेरै पहिलेदेखि गर्दै आए पनि स्थानीयले गुफाबारे विस्तृत रूपमा थाहा पाएर संरक्षणको काम सुरु गरेको भने २०५० सालदेखि हो। गुप्तेश्वर गुफा अहिले धार्मिक पर्यटकको गन्तव्यस्थल बनेको छ। कहिले पत्ता लाग्यो र कहिलेदेखि बढ्यो बस्ती ? सन् १९७० मा हिमालय क्षेत्रमा एडी वाल्थमको नेतृत्वमा आएको बेलायती अनुसन्धान टोली र सन् १९७४, १९७६ मा र अन्य अध्ययन टोलीले पनि यो गुफाको अध्ययन गरी अभिलेख राखेको विभिन्न अध्ययनले देखाएको छ। ती अध्ययनले यस गुफाको लम्बाइ सुरुमा १ हजार ४ सय ७९ मिटर र प्रवेशद्वार ६ ओटा रहेको नक्सांकन गरेर देखाएको छ। यस्तै दि एटलस अफ ग्रेट केभ अफ दि वल्र्डको पृष्ठ १३६ मा यस गुफाको बारेमा लेखिएको छ। दि एटलस अफ ग्रेट केभ अफ दि वल्डमा पोखराको वडा नम्बर १७ मा वेस्टन पावसस्टेसन र इस्टन पावस इस्टेसन दुई वटा थप गुफासमेत रहेको उल्लेख छ। तर, त्यस गुफा कहाँ छ भन्ने अहिलेसम्म जानकारीमा छैन। विदेशी अनुसन्धानकर्मीले यस गुफाबारे यति धेरै पहिले अध्ययन, अनुसन्धान गरे पनि स्थानीयले भने २०४९ पुसमा गुफाको बारेमा जानकारी पाएका थिए। २०५० साल पुस १७ गते स्थानीयहरू भेला भएर गुफालाई धार्मिक पर्यटकीय गुफाको रूपमा विकास र संरक्षण गर्ने निर्णय गरेका थिए। भेलाले ज्योतिष नीरविक्रम पौडेलको सभापतित्वमा १३ सदस्य मूल समिति बनाएर संरक्षणका काम सुरु गरेका थिए। यसै समितिले गुफा पत्ता लागेको बारेमा प्रचारप्रसार गरेपछि पर्यटकीय गन्तव्यको रूपमा विकास भएको हो। गुफाको प्रचार प्रसार भएपछि पाताले छाँगोमा मात्र आउने पर्यटक गुफामा पनि जान थाले। २०५३ साल सम्म ८१० घर मात्र रहेको यस क्षेत्रमा अहिले दुई सयभन्दा बढी घर बनिसकेको पोखरा महानगरपालिकाको तथ्यांक छ। गुफा पत्ताा लागेपछि नै गुफा माथि बस्ती बस्न सक्नेतर्फ सचेत भएर व्यक्तिका जमिन अधिग्रहण गरेर सुन्दर उद्यान बनाउन सुझाउँदै आए पनि अहिलेसम्म कार्यान्वयन नभएको प्राडा कृष्ण केसीले बताउँदै आएका छन्। तत्कालीन नगरपालिकाले गुफामाथि घर बन्न रोक्ने गरी योजना ल्याउनुपर्ने थियो। नगरपालिका र संघ सरकारले मापदण्ड तोक्नेबाहेक दीर्घकालीन समाधानका विषय के हुन् भन्नेतर्फ ध्यान नदिँदा नै यो अवस्था आएको विज्ञ बताउँछन्। २०५००५१ सालसम्म गुफावरपर तीन घर र पाताले छाँगो वरपर ६७ घर मात्र रहेको गुफा व्यवस्थापन समितिका संस्थापक अध्यक्ष नीरविक्रम पौडेल सम्झन्छन्। पाताले छाँगोसँगै गुप्तेश्वर गुफा पनि पर्यटकको आकर्षक गन्तव्य बन्दै गएपछि व्यावसायिक गतिविधि सँगै बस्ती पनि बढ्दै गएको हो। २०५१ साल माघ ८ गते र २०५४ साल फागुन २ गते तत्कालीन राजा वीरेन्द्रले गुफाको अवलोकन गरेका थिए। गुफा अवलोकनपछि राजा वीरेन्द्रले गुफामाथिको क्षेत्रलाई सुन्दर उद्यान बनाएर यस क्षेत्रलाई धार्मिक, सांस्कृतिक पर्यटकीय क्षेत्रको रूपमा विकास गर्न गुरुयोजना बनाएर ल्याउन तत्कालीन जिल्ला प्रशासन कार्यालयलाई निर्देशन दिएको उनले बताए। राजा वीरेन्द्रको दरबारमा भएको गोलीकाण्डमा परी मृत्युपछि गुरुयोजना नै अघि नबढेको पौडेलले सुनाए। त्यसपछिका सरकारले गुफा संरक्षणतर्फ ध्यान नदिएको पौडेलले बताए। गुफा वरपर बस्ती बढेको छ तर महानगरपालिकाले मापदण्ड तोक्नेबाहेक संरक्षणको काम केही नगरेको उनले सुनाए। किन हुँदैन मापदण्ड कार्यान्वयन ? छोरेपाटन क्षेत्रमा पाताले छाँगो (डेभिज फल) र गुफाको कारण पर्यटकीय गतिविधि बढिरहेको छ। २०५० साल पुसमा गुफा खुला भएपछि यस क्षेत्रमा थप पर्यटकीय गतिविधि बढ्दै गएको हो। गुफा र पाताले छाँगोका कारण गुफा र छाँगोवरपर राम्रो व्यापार हुन थालेपछि व्यापारिक घर बन्ने क्रम बढेसँगै बस्ती बढ्दै गएको हो। सरकारले रोजगारका अवसर सिर्जना गर्ने गरी उत्पादनमूलक क्षेत्रमा लगानी नगर्दा युवा बेरोजगार छन्। आयआर्जन हुने यस्ता महŒवपूर्ण क्षेत्रमा भएका व्यक्तिका लालपुर्जाका जमिनमा सरकारले मापदण्ड मात्र तोकेर सधैं झुलाउँदाको परिणाम पनि गुफामात्र होइन पोखराका ताल, नदी वरपर बस्ती बसेको स्थानीय बताउँछन्। नेपाल सरकार खानी तथा भूगर्भ विभाग र फेडेरल इन्स्टिच्युट फर जिओसाइन्स एन्ड नेचुरल रिसोर्स जर्मनीको संयुक्त अध्ययन टोलीले सन् १९९८ मा अध्ययन गरेर तयार पारेको पोखरा उपत्यकाको इन्जिनियरिङ र वातावरणीय नक्साको प्रतिवेदनले पोखराका कुनकुन क्षेत्र अति जोखिम, जोखिम, कम जोखिम र सुरक्षित छ भन्ने रिपोर्ट तयार पारेको छ। रिपोर्टमा पोखराको छोरेपाटनस्थित गुप्तेश्वर गुफामाथि र गुफासँगै जोडिएको जमिन बस्ती बस्न नहुने अति जोखिमयुक्त भनेर रेड जोनमा राखिएको छ। त्यही अध्ययन रिपोर्टको आधारमा संघ सरकार र पोखरा महानगरपालिकाले गुफाको केन्द्रदेखि ७५ मिटर वरपर घरलगायत कुनै पनि संरचना बनाउन नहुने भन्दै मापदण्ड तोकेको थियो। २०७२ सालको भूकम्पपछि संघ सरकारले गुफाजस्ता जोखिम क्षेत्रको मापदण्ड बढाएर दुई सय मिटर कायम गरेको छ। यही मापदण्डको आधारमा गुफाको केन्द्र बिन्दुबाट दुई सय मिटर वरपर अहिले घरलगायत गुफालाई लोड हुने कुनै पनि संरचना बनाउन नपाइने महानगरपालिकाको मापदण्ड छ। गुफाको मापदण्डभित्र नगरपालिकाले घर बनाउन स्वीकृत दिएको छैन। घर बन्ने क्रम भने पहिलेदेखि नै बढिरहेको छ। जोखिम मानिएका गुफाको मापदण्डभित्रै बस्ती बस्दा पनि स्थानीय सरकार, प्रदेश सरकार र संघ सरकारले कुनै चासो नदिनु चिन्ताको विषय भएको नागरिक समाज पोखराका पूर्वसंयोजक रामबहादुर पौडेल बताउँछन्। यस्ता जोखिम क्षेत्रमा बस्ती बस्दा हुन सक्ने दुर्घटना पहिले नै आकलन गरेर राज्यले उचित सम्बोधन गर्नुपर्नेमा उनले जोड दिए। गुफामा हुन सक्ने दुर्घटनाबाट जोगिन र सुरक्षित बनाउन आवश्यकताअनुसार सरकारले स्थानीय नागरिकको लालपुर्जा भएको जमिनको बेलैमा उचित मुअब्जा दिएर हटाउन पहल गर्नुपर्ने पनि उनले बताए। अति जोखिम क्षेत्रमा महानगरपालिकाले घर बनाउन स्वीकृत नदिँदा नदिँदै जबर्जस्ती घर बनाउनु दुर्घटना नजिक पुग्नु रहेको विज्ञ बताउँछन्। स्थानीय जग्गाधनी भोलि हुन सक्ने दुर्घटनाभन्दा पनि तत्काल त्यस्ता जोखिम क्षेत्रमा घर बनाएर बस्न पाउनु नै ठूला उपलब्धि ठान्दा पनि समस्या आएको नगरपालिकाका कर्मचारी बताउँछन्। गुफा संरक्षण गर्न टनेल प्रविधिको प्रयोग गुप्तेश्वर माहादेव गुफा व्यवस्थापन समितिले गुफा संरक्षण गर्न पहल गरेको छ। करिब तीन किलोमिटर लम्बाइ र ८० मिटरसम्म गहिराइ रहेको गुप्तेश्वर गुफा भित्रबाट पातले छाँगो देखिन्छ। मन्दिर रहेको क्षेत्र र पाताले छाँगोको अवलोकन गर्न सकिने क्षेत्र निकै फराकिलो छ। भित्र खोक्रो रहेको गुफामाथि संरचना बन्ने क्रम बढ्दै गएपछि गुफा व्यवस्थापन समितिले गुफा माथि बनेका संरचनाको भारवहन क्षमता बढाउन र भूकम्पजस्ता जोखिम पनि थेग्न सकोस् भन्ने उद्देश्यले जलविद्युत् आयोजनामा बनाइने टनेल सिस्टमजस्तै गुफाभित्रको जमिन सुरक्षाका लागि पिल्लर उठाएर टनेल सिस्टमअनुसार १ करोड ७ लाखको लागतमा संरक्षणको काम भएको गुफा व्यवस्थापन समितिका उपाध्यक्ष ईश्वरीप्रसाद लम्सालले बताए। अति जोखिम क्षेत्र भएकोले गुप्तेश्वर महादेव गुफा व्यवस्थापन समितिले गुफा माथिका घर जग्गा पनि किनेर गुफालाई भार कम गराउने प्रयाससमेत गरेको उनले सुनाए। यसरी खरिद गरेको जमिनको घर भत्काएर गुफामाथि खुला प्राङ्गण बढाउँदै गुफामाथि लोड कम गर्दै गएको बताइएको छ। यस आर्थिक वर्षमा पनि समितिले झन्डै १ करोड ६८ लाख लागनीमा २ सय ८५ वर्गमिटर एउटा घरसहितको जमिन खरिद गरेको गुप्तेश्वर महादेव गुफा व्यवस्थापन समितिले जनाएको छ। गुफालाई लोड कम गरेर सुरक्षित बनाउन समितिले अहिलेसम्म गुफामाथिको ६ रोपनी जमिन किनेर त्यहाँ रहेका सात वटा घर भत्काएर खाली चौरमा परिणत गरेको समितिका उपाध्यक्ष लम्सालले सुनाए। गुफा र पाताले छाँगो नजिकै सवारीसाधन पार्किङका लागि छोरेपाटन मावि र गुफा समितिले १० रोपनी जमिन किनेर व्यवस्थापन गरेको समितिले जनाएको छ। पाताले छाँगोको व्यवस्थापन र आम्दानी छोरेपाटन माविले नै सञ्चालन र उपयोग गर्दै आएको छ। गुप्तेश्वर महादेव गुफामा दर्शन गर्न र अवलोकन गर्न स्वदेशी र विदेशी गरी वार्षिक १० लाख जति पर्यटक आउने गुफा व्यवस्थापन समितिले जनाएको छ। गुफा प्रवेशका लागि विदेशी नागरिकलाई सय रुपैयाँ शुल्क लाग्छ। नेपालीलाई ५० रुपैयाँ र नेपाली विद्यार्थीलाई ३५ रुपैयाँ शुल्क लाग्ने समितिले जनाएको छ। गुफाबाट आएको आम्दानी गुफा संरक्षणका साथै शिक्षातर्फ पनि लगानी गरेको गुफा व्यवस्थापन समितिका उपाध्यक्ष लम्सालले बताए। गुफाको आम्दानी गुप्तेश्वर महादेव क्याम्पस सञ्चालनका लागि सहयोग गर्नुको साथै समिति आफैंले गुप्तेश्वर वेद विज्ञान पाठशाला (गुरुकुल) पनि चलाएको छ। गुरुकुलमा ६ देखि १० सम्म पढाइ हुन्छ। गुरुकुलमा संस्कृत विषयलाई प्राथमिकतामा राखेर सम्पूर्ण विषयको पढाइ हुने पनि उनले सुनाए। गुरुकुलतर्फ ५० जना विद्यार्थी अध्ययनरत छन्। गुप्तेश्वर क्याम्पसतर्फ एक हजार जना विद्यार्थीले अध्ययन गरिरहेको पनि उपाध्यक्ष लम्सालले जानकारी दिए। क्याम्पसमा बीबीएस, एबीएस, बीएचएम र बीआईएमलगायतका विषयमा पढाइ हुँदै आएको छ। कोभिडको समयमा गुफाको आम्दानी अन्य क्षेत्रमा जस्तै घटेको र कोभिड पछि भने पुनः लयमा फर्कने क्रममा रहेको पनि उनले सुनाए। गुफा अवलोकन गर्न जाने पर्यटकको प्रवेश शुल्कबाट वार्षिक ४ देखि ५ करोड जति आम्दानी हुने गरेको पनि उनले सुनाए। गुफा संरक्षणमा चुनौती भएकोले गुफाबाट भएको आम्दानी शिक्षाको साथै गुफा संरक्षणका क्षेत्रमा धेरै लगानी हुँदै आएको पनि उनले बताए। गुफा व्यवस्थापन समितिले गुफा संरक्षण गर्दै आए पनि महानगरपालिका, प्रदेश र संघ सरकारले भने गुफा संरक्षणका लागि काम नगरेको स्थानीयले बताएका छन्। मापदण्ड कार्यान्वयनमा गर्छौं मेयर आचार्य विभिन्न अध्ययन रिपोर्टले अति जोखिम ठहर्याएको गुप्तेश्वर गुफामात्र होइन अन्य गुफाको मापदण्डभित्र घरलगायत कुनै पनि संरचना बनाउन महानगरपालिकाले स्वीकृति नदिएको पोखरा महानगरपालिकाका मेयर धनराज आचार्यले बताए। नागरिकको जिउधनको सुरक्षा गर्नु महानगरपालिका, प्रदेश र संघ सरकारको प्रमुख जिम्मेवारी रहेको बताउँदै मेयर आचार्यले यस्ता जोखिम क्षेत्रमा नयाँ घर नबनेको सुनाए। गुफाको मापदण्डभित्रका केही पुराना घरसहितको जमिन गुप्तेश्वर गुफा व्यवस्थापन समितिले किनेर घर भत्काएर फराकिलो बनाउँदै गएको पनि मेयर आचार्यले बताए। गुफा माथिका र जोखिम मानिएको क्षेत्रका पुराना घर महानगरपालिकाले पनि हटाउने उनले सुनाए। गुफामाथि नै कति घर छन् प्राविधिकले अध्ययन गरिरहेको बताउँदै मेयर आचार्यले रिपोर्ट आएपछि उपयुक्त निकास खोजेर हटाउने पनि बताए। पहिले गुफा छ भन्ने थाहा नहुँदै घर बने अब यस्ता जोखिम क्षेत्रमा घर बन्ने काम रोकिएको मेयर आचार्यको भनाइ छ। गुप्तेश्वर गुफा छ भन्ने थाहा नहुँदै गुफा माथि भएर सिद्धार्थ राजमार्ग पनि बनेको आचार्यले बताए। पहिले नै पत्ता लागेको महेन्द्रगुफा क्षेत्रमा यस्तो समस्या नरहेको मेयर आचार्यले सुनाए। पाँच दशकअघिसम्म औलोको प्रकोपको कारण अत्यन्त न्यून जनआवादी रहेको यस क्षेत्रमा गुफाभन्दा केही पर फुस्रेखोला नजिकै २०२१ सालमा तिब्बती शरणार्थी शिविर राखिएको थियो। छोरेपाटन क्षेत्र स्याङ्जा, पाल्पालगायतका पश्चिमतर्फका जिल्लाहरूबाट पोखरा, काठमाडौं, मुस्ताङ जाने आउने गर्ने पुरानो मूल सडक हो। यसै गुफा वरपरको छोरेपाटन क्षेत्रमा सन् १९७८ र २०१४ को बीचमा भूउपयोगको स्थितिमा ठूला परिवर्तन आएको एक अध्ययन रिपोर्टमा उल्लेख छ । सन् १९७८ मा रहेको खाली चौर ६८ हेक्टर बाट सन् २०१४ मा ७६६ हेक्टरमा सीमित रहन गई ८८७३ प्रतिशतले खुम्चिएको अध्ययनले देखाएको छ। गुफामाथिको बस्ती हटाऊँ डा गुरुङ विपद्विज्ञ डा नारायण गुरुङ अति जोखिम क्षेत्र गुफामाथि बनेका घर जुनसुकै समयमा दुर्घटना हुन सक्ने भन्दै गुफामाथिको बस्ती हटाउनु पर्ने बताउँछन्। सन् १९९८ मा भएको अध्ययनपछि पोखराका कुनकुन ठाउँ बस्न लायक छन् र कुनकुन ठाउँ अति जोखिम बस्नै नहुने छन् भन्ने विषयमा केन्द्रित रहेर जोखिमपूर्ण क्षेत्रको नक्सा नै तयार पारे पनि त्यो सिंगो अध्ययनको अहिले बेवास्ता भएको उनले सुनाए। पोखराको जोखिमपूर्ण भौगोलिक अवस्थामा अतिक्रमण भएको पनि गुरुङले बताए। अध्ययनपछि प्रकाशित भएको भौगोलिक र जोखिमपूर्ण नक्साको हुबहु पालना गरे जोखिम कम हुने उनी बताउँछन्। अध्ययन, अनुसन्धानले जोखिम भनेर पत्ता लागिसकेको गुफामाथि किन घर बनाउने ? सेती किनारमा बस्ती बस्नु पनि जोखिम छ भन्ने थाहा हुँदाहुँदै किन घर बनाएर बस्न दिने ? गुरुङ प्रतिप्रश्न गर्छन्। हामीले २०७२ सालको भूकम्प र २०६९ सालको सेतीको बाढी देखेर पनि नदेखेजस्तो गर्नु अर्को विपद् कुर्नु जस्तै रहेको पोखरा महानगरपालिकाका सल्लाका समेत रहेका विपद्विज्ञ डा गुरुङ बताउँछन्। कास्कीको सेती किनारका सादल, करुवा, पोखराको सेती किनारका बस्तीदेखि तनहुँको भिमादसम्म नै जोखिम रहेको उनले सुनाए। सेती नदीमा माछापुच्छ्रे हिमाल, अन्नपूर्ण तेस्रो र अन्नपूर्ण चौथो हिमालदेखि चुनसहितको पानी बगेर आउँछ। २०६९ सालमा अन्नपूर्ण चौथो हिमाल क्षेत्रको चट्टान खसेर त्यसको असरले सेतीमा बाढी आएको र जुन सुकै बेला फेरि पनि यस्तै ठूलो बाढी आउन सक्ने भएकोले यस्तो जोखिम क्षेत्रका बस्ती अन्यत्र सार्नुपर्ने डा गुरुङको सुझाव छ।"
धौलागिरी आधार शिविरमा ७ महिनाअघि बेपत्ता भएकाको शव फेला,"फेला परेको शव सिन्धुपाल्चोक जिल्ला लिपा१ बस्ने २७ वर्षीय देव लामाको रहेको शव उद्दारमा प्रत्यक्ष खटिएका पर्यटनकर्मी इन्द्रसिंह शेरचनले जानकारी दिए। जोमसोम : धौलागिरी आधार शिविरको झन्डै ५ हजार मिटर उचाइको फ्रेन्च पास बेसक्याम्पमा फेरि अर्को शव फेला परेको छ। गत असोज २० गते धौलागिरी आधार शिविरमा बेपत्ता भएकाको शव शनिबार बिहान फेला परेको हो। फेला परेको शव सिन्धुपाल्चोक जिल्ला लिपा१ बस्ने २७ वर्षीय देव लामाको रहेको शव उद्दारमा प्रत्यक्ष खटिएका पर्यटनकर्मी इन्द्रसिंह शेरचनले जानकारी दिए। उनी ७ महिनाअघि फोर सिजन ट्रेकिङ एजेन्सी कम्पनी मार्फत विदेश पर्यटक लिएर धौलागिरी आधार शिविर पुगेका थिए। प्रतिकुल मौसमका कारण उनी बेपत्ता भएका पर्यटनकर्मी शेरचनले बताए। धौलागिरी आधार शिविरको फ्रेन्च पास क्षेत्रमा नेपाली सेनाको हेलीमार्फत शुक्रबार शवको खोजी अघि बढाइएको थियो। खोजी कार्यमा संलग्न नेपाली सेनाको टोलीले विशेष उपकरणको सहायताले बेपत्ता शव पत्ता लगाइएको थियो। शव रहेको स्थान पत्ता लागेपछि सेनाको हेलीमा जोमसोमबाट २ जना नेपाली सेना, मृतकको आफन्त पर्ने काका सुनिल तामाङ र पर्यटन व्यवसायी एवं समाजसेवी ईन्द्रसिंह शेरचन शव लिन फ्रेन्च पास पुगेका थिए। पर्यटनकर्मी एवं समाजसेवी शेरचन मृतकको आफन्तको अनुरोधमा शव खोज्न फ्रेन्च पास पुगेका उनले बताए। फ्रेन्च पासमा ५ फिट मुनि हिउँ भित्र गाडिएको अवस्थामा रहेको शव बाहिर निकालिएको शेरचनले बताए। अहिले शवलाई नेपाली सेनाको हेलीले पोखरा हुँदै काठमाडौंस्थित टिचिङ अस्पतालमा लगेको शेरचनले जानकारी दिए। यसअघि गत बैशाख १२ गते पनि एक जना पर्यटक भरियाको शव फेला परेको थियो। धौलागिरी आधार शिविरको स्वीस क्याम्पमा फेला परेको शव हेलीमार्फत उद्दार गरिएको थियो।"

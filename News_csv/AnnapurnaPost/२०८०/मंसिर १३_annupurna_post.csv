शीर्षक,विवरण
स्वेच्छाचारितामा लगाम,"नेपालको संविधानमा मौलिक हकका रूपमा अपराध पीडितको हक छ। पीडितको पीडालाई अनदेखा गरी सरकारको स्वेच्छाचारितालाई न्यायालयले लगाम लगाउन ढिलाइ गर्नुहुँदैन। कानुनी राज्य तथा लोकतान्त्रिक शासन पद्धतिमा सरकारका कामकारबाही कानुनसम्मत हुनुपर्छ। हरेक कामकारबाही पारदर्शी हुनुपर्छ। कानुनप्रदत्त स्वविवेकाधिकारको प्रयोग गर्दा स्वेच्छाचारी हुनुहुँदैन। स्वविवेकाधिकार पनि औचित्य र तार्किक ढंगले पुष्टि हुन जरुरी हुन्छ। सरकारका पछिल्ला कामकारबाहीको कुनै तार्किक आधार कारण देखिँदैन। जे जसरी काम गर्दा पनि हुन्छ भन्ने अभिप्रायले कानुनको शासनको नै बर्खिलाप हुन पुगेको छ। नेपालगन्जका चेतन मानन्धरलाई खुँडा प्रहार गरी हत्या गरेको अभियोगमा रिगल ढकाल नेतृत्वको समूहलाई दोषी ठहर गर्दै सर्वस्वसहित जन्मकैदको फैसला भएको थियो। बाँके जिल्ला अदालतबाट भएको फैसलालाई उच्च अदालत तुलसीपुरको नेपालगन्ज इजलासले सदर गरेको थियो। उच्च अदालतको फैसलाउपर पनि ढकालले सर्वोच्च अदालतमा पुनरावेदन दिएका थिए। पछि, फिर्ता पनि लिए। त्यसपछि उनको हकमा मात्र संविधान दिवस पारेर कैद माफी मिनाहा गरियो। जबकी सोही बारदातका सहप्रतिवादीको मुद्दा सर्वोच्च अदालतमा विचाराधीन छ। मुद्दा विचाराधीन भएकै अवस्थामा ढकाललाई मात्र माफी दिँदै कैद कट्टा किन गरियो ? एउटै कसुरमा कसैलाई कारबाही र सजाय गर्ने, कसैलाई उन्मुक्ति दिनु कति कानुनसम्मत र विवेकसंगत छ ? स्वाभाविक प्रश्न उठेको छ। धन्य छ, न्यायालय। जसले ढकाल आठ वर्षअघि कैलाली, टीकापुरमा कहालीलाग्दो घटनामा संलग्न रेशमलाल चौधरीलाई जेलमुक्त गर्न सरकारले आममाफीकै हतियार चलायो। कारागारमुक्त भएका चौधरीलाई गणतन्त्र दिवसको अवसरमा माफी दिइयो। जबकी उनलाई पनि कैलाली जिल्ला अदालत र उच्च अदालत दीपायलले जन्मकैदको सजाय सुनाएको थियो। रेशमलाल संस्थापक रहेको नागरिक उन्मुक्ति पार्टी अहिले सरकारमा सामेल छ। राजनीतिक सौदाबाजी गर्दै चौधरीलाई माफी दिएपछि पीडित शारदा कडायले रिट निवेदन दायर गरेकी छिन्। सात महिनादेखि उनी न्यायको पर्खाइमा छिन्। लामो समय कुरेपछि त्रिभुवन विश्वविद्यालय, समाजशास्त्र केन्द्रीय विभागका उपप्राध्यापक प्रेम चलाउनेले न्याय पाएको महसुस गरेका छन्। चलाउनेमाथि आक्रमण गर्ने नेपाल विद्यार्थी संघका कार्यकर्ताविरुद्ध पनि सरकारले मुद्दा फिर्ता लिएको थियो। यी तीनवटा दृष्टान्त हुन, जसले सरकार स्वेच्छाचारी बन्दै गएको पुष्टि हुन्छ। जघन्य अपराधकर्ममा संलग्न भई दोषी ठहर भइसकेका व्यक्तिलाई सजाय माफी दिनु संविधान, कानुन र न्यायको मान्य सिद्धान्तविपरीत छ। सरकारको कदमले कानुनी व्यवस्था समेतको उल्लंघन गरेको छ। कानुनी राज्यको उपहास गरेको छ। नेपालको संविधानमा मौलिक हकका रूपमा अपराध पीडितको हक छ। पीडितको पीडालाई अनदेखा गरी सरकारको स्वेच्छाचारितालाई न्यायालयले लगाम लगाउन ढिलाइ गर्नुहुँदैन। किनभने, न्याय ढिलो न्याय पाउनु भनेको नपाउनु सरह हो।"
पर्यटक जोड्दै भार्से गाउँ,"गुल्मी : जिल्लाकै सबैभन्दा बढी मगर बस्ती भएको गाउँमा चिनिन्छ गुल्मीको भार्से गाउँ। लाहुरेका गाउँको रूपमा पहिचान बनाएको भार्सेमा आफ्नै मगर समुदायको परम्परा, रीतिरिवाज, भाषा संस्कृति पनि आफ्नै छ। मगर समुदायले कला संस्कृतिको पहिचान र गाउँमै पर्यटकलाई थप आकर्षित गर्न बौद्ध स्तूपा, फनपार्क निर्माण गरेका छन्। पछिल्लो समय भार्से गाउँ आन्तरिक तथा बाह्य पर्यटकको रोजाइमा पर्न थालेको छ। गुल्मी जिल्लाकै सबैभन्दा अग्लो स्थान थाप्लेको काखमा अवस्थित मनमोहक तथा प्राकृतिक सौन्दर्यले भरिपूर्ण भार्से गाउँ। उक्त गाउँ किवी खेतीका लागि जिल्लामै प्रख्यात मानिन्छ। सत्यवती गाउँपालिका ८ भार्सेको देउराली डाँडामा डेढ करोडमा बौद्ध स्तूपा निर्माण भइरहेको छ। समुन्द्री सतहदेखि २ हजार १ सय ८० मिटर उचाइमा निर्माण भइरहेको स्पूपाको नेतृत्व भार्सेली समाज हङकङले गरेको छ। स्तूपा निर्माणमा भार्से समाज यूके, भार्सेली समाज तराई क्षेत्र, भार्सेली समाज काठमाडौंलगायतका संघसंस्था र व्यक्तिले सहयोग गरिरहेको निर्माण समिति अध्यक्ष नरबहादुर बुढाथोकीले जानकारी दिए। पर्यटकलाई फोटो खिच्न र रम्न पार्क निर्माण, प्रथम र दोस्रो विश्वयुद्धमा होमिएका व्यक्तिको सम्झनामा भार्से भूपू गोर्खा ग्यालेरी, भार्से गोर्खा ग्यालेरी बुढो घर निर्माणका काम तीव्र पारिएको अध्यक्ष बुढाथोकीले जानकारी दिए। स्तूपा निर्माणसँगै भार्से गाउँलाई पर्यटन क्षेत्रमा विकास र पर्यटकलाई आकर्षण गर्न फन पार्क निर्माण गरिएको छ। भार्से देउरालीबाट उत्तरका धौलागिरि, अन्नपूर्ण र माछापुच्छे्रलगायतका मनमोह हिमशृंखला र गुल्मीसहित पर्वत, बागलुङ, म्याग्दी, पाल्पा र स्याङ्जाका महŒवपूर्ण दृश्यावलोकन गर्न सकिन्छ। यस गाउँको सुन्दरता र मगर समुदायसँग रम्न पर्यटकको संख्या बढिरहेको स्थानीय बताउँछन्। कला संस्कृतिको संरक्षणसँगै पर्यटकीय सम्भावना देखेर चार वर्षदेखि होमस्टे सञ्चालन गरिएको छ। होमस्टेका स्वादिष्ट कोदोको ढिँडो, सिस्नो, बाँकको गुन्द्रुक, कालो भट्ट, मकै र फापरको रोटी विशेषता हुन्। होमस्टमा आउने पाहुनाको चाहनाअनुसार सोरठी र कृष्णचरित्र झ्याउरे र दोहोरी प्रस्तुत गरेर पर्यटकलाई आनन्दको अनुभूति दिलाउने गर्छन्। भार्से समुदायले देखाउने प्रस्तुति लुम्बिनी प्रदेशमै प्रख्यात मानिन्छन्। भार्से गाउँ किवी खेतीमा जिल्लामै प्रख्यात मानिन्छ। स्तूपा र पार्कसँग थाप्ले, खानीदेखि प्रसिद्ध स्थान राम पाइलालाई जोडेर पर्यटकीय विकास, यसको संरक्षण र प्रचारप्रसार अगाडि बढाउने लक्ष्य रहेको सत्यवती गाउँपालिका८ का वडाध्यक्ष होम रानाले बताए। भार्से क्षेत्रको विकास गरी पर्यटक भित्र्याउन पर्यटकीय क्षेत्रको प्रचारप्रसार गरिरहेको वडाध्यक्ष रानाले जानकारी दिए। स्तूपा र फनपार्कले आन्तरिक तथा बाह्य पर्यटकको मन लोभ्याउने गरेको छ भने यता पर्यटकले भार्से गाउँलाई एक उत्कृष्ट पर्यटकीय गन्तव्यको रूपमा लिने गरेका छन्।"
अटेरी कम्पनी कारबाहीमा,"नेपाल धितोपत्र बोर्डले ८८ कम्पनीलाई कारबाही गरेको छ। समयमै विवरण बुझाउन अटेर गर्ने कम्पनीलाई बोर्डले १ लाख रुपैयाँसम्म जरिवाना गरेको हो। गत २० गते बसेको बोर्डको सञ्चालक समिति बैठकले ती कम्पनीलाई कारबाही गर्ने निर्णय गरेकामा कारबाहीको पत्र पठाइसकेको बोर्डका अध्यक्ष रमेश हमालले अन्नपूर्ण पोस्ट्लाई जानकारी दिए। बोर्डलाई दिनुपर्ने विवरण समयमै नबुझाएका कारण बोर्डले उनीहरूलाई कारबाही गरेको अध्यक्ष रमेश हमालले जानकारी दिए। उनका अनुसार कारबाहीमा परेका कम्पनीहरूलाई ५० हजार रुपैयाँदेखि १ लाख रुपैयाँसम्म जरिवाना गराइएको छ। ८८ मध्ये विवरण नबुझाउने १९ कम्पनीलाई ११ लाख रुपैयाँ जरिवाना गरिएको छ। बाँकीले विवरण बुझाउन ढिला गरेकामा उनीहरूलाई ५०५० हजारका दरले कारबाही गरिएको अध्यक्ष हमालले बताए। धितोपत्र दर्ता तथा निष्कासन नियमावलीमा हरेक सूचीकृत कम्पनीले त्रैमासिक विवरण बोर्ड समक्ष पेस गर्नुपर्ने हुन्छ। ती संस्थाले प्रत्येक तीन महिनाको अनुसूची१४ मा उल्लेखित विवरण सो त्रैमासिक अवधि समाप्त भएको तीस दिनभित्र बोर्ड समक्ष पेस गर्नुपर्ने छ र त्यस्तो प्रतिवेदन राष्ट्रिय स्तरको दैनिक पत्रिकामा समेत प्रकाशन गर्नुपर्ने उल्लेख छ। तर, कम्पनीहरूले विवरण बुझाउने गरेका छैनन्। कम्पनीलाई सुशासन सिकाउन तथा जिम्मेवार बनाउन पनि कारबाही गरिएको हमालले बताए। सूचीकृत कम्पनीहरूले अर्धवार्षिक र वार्षिक विवरण पनि बोर्डमा पेस गर्नुपर्ने व्यवस्था छ। बोर्डले इतिहासमै पहिलापल्ट कम्पनीहरूलाई कारबाही गरेको छ, अध्यक्ष हमालले भने, एक दिनमात्र पनि ढिला गर्ने कम्पनीलाई शून्य सहनशीलताको नीतिअनुसार कारबाही गरेका छौं। २ वटा विकास बैंक, ३ वटा होटल तथा पर्यटन, ३३ वटा जलविद्युत् कम्पनी, ३ वटा लगानी कम्पनी, २ वटा जीवन बिमा कम्पनी, ३ वटा उत्पादनमूलक तथा प्रोसेसिङ कम्पनी, २० वटा लघुवित्त र ५ वटा निर्जीवन बिमा कम्पनीलाई ५०५० हजारका दरले कारबाही गरिएको छ। विवरण नै नबुझाउने कम्पनीहरू २ विकास बैंक, २ वित्त कम्पनी,९ जलविद्युत् कम्पनी, ४ लघुवित्त, १ कारोबार र १ अन्य समूहका कम्पनी हुन्। उनीहरूलाई ११ लाख रुपैयाँ जरिवाना गराइएको छ।"
"भूकम्प प्रभावित क्षेत्रमा एमाले : ५ सय भग्नावशेष हटायो, ५ सय टहरा बनायो","जाजरकोट : कांग्रेसका पूर्वसांसद दीपकजंग शाहको भूकम्पले भत्किएको घरको भग्नावशेष पन्छाइदिएएमाले स्वयंसेवकले। जाजरकोट सदरमुकाम खलंगास्थित शाहको घरको भग्नावशेष हटाउन एमालेका ५० जना स्वयंसेवक खटेका थिए। दुःखको बेला आफूलाई सहयोग गरेकोमा पूर्वसांसद शाहले एमाले स्वयंसेवकलाई धन्यवाद दिए। यो बेला फरक पार्टीका कार्यकर्ताहरूले बिनापूर्वाग्रह सहयोग गरेकोमा धन्यवाद दिन चाहन्छु, शाहले भने। भेरी१ रावतगाँउकी ३५ वर्षीया उर्मिला रावतलाई एमाले स्वयंसेवक टोलीले अस्थायी बासस्थान बनाइदियो। भूकम्पमा दुई छोरा गुमाएकी रावतको भत्किएको घरका भग्नावशेष हटाएर एमालेले अस्थायी बासस्थान बनाइदिएको हो। अब केही दिनमै उनी त्रिपालबाट अस्थायी टहरामा सर्नेछिन्। भूकम्पले दुई छोरा लग्यो। घर भत्कियो। घरभित्रको समान निकाल्न सकेका थिएनौं, उनले भनिन्, उहाँहरू (एमाले स्वयंसेवक) ले भग्नावशेष पन्छाएर सामान निकाली दिनुभयो। अस्थायी टहरा बनाइदिनु भएको छ। म र छोरी बाँचेका छौं। त्रिपालको बसाईले निकै समस्या भएको बेला उहाँहरूले गरेको यो गुण कहिल्यै बिर्सने छैन। एमाले केन्द्रीय सदस्य एवं पार्टीको विपद् व्यवस्थापन समितिका संयोजक किरण पौडेलको नेतृत्वको स्वयंसेवक टोली जाजरकोट र रुकुममा एकसाथ भूकम्प प्रभावित क्षेत्रमा खटिरहेको छ। एमाले जाजरकोटका अनुसार करिब ५ सय भूकम्पपीडित परिवारका घरका भग्नावशेष पन्छाउने काम सम्पन्न भएको छ। करिब पाँच सय अस्थायी टहरा पनि एमालेले बनाइसकेको छ। एमालेले भूकम्प प्रभावित क्षेत्रमा एक हजार स्वयंसेवक खटाएको छ। एक हजार घरका भग्नावशेष पन्छाउने र एक हजार टहरा बनाउने उद्देश्यल मंसिर १ गतेदेखि एमाले स्वयंसेवी रातदिन कामका खटेका छन्। एमालेको केन्द्रीय समितिको निर्देशनअनुसार जाजरकोट र रुकुमपश्चिममा परिचालन भएका स्वयंसेवकले पीडितलाई भग्नावशेष पन्छाउने र अस्थायी टहरा निर्माणमा सघाइरहेका छन्। पीडितहरू उनीहरूको कामबाट प्रभावित भएका छन्। सरकारले गर्न नसकेको बेला एमालेका स्वयंसेवकले पीडितका लागि गरेको सहयोग उदाहरणीय बनेको पीडितहरूको भनाइ छ। जाजरकोटको रामीडाँडा केन्द्रबिन्दु भएर गएको भूकम्पले क्षति पुगेको जाजरकोट र रुकुमपश्चिमका भग्नावशेष पन्छाउने र अस्थायी आवासका एमालेले एक हजार स्वयंसेवक खटाएको हो। ४० टोली बनाएर एमालेले गत मंसिर ३ गतेदेखि निरन्तर काम गरिरहेको छ। एउटा टोलीमा एक जना कमान्डरसहित २५ जना स्वयंसेवकले काम गरिरहेको संयोजक पौडेलले जानकारी दिए। ७५ जना जति स्वयंसेवक अन्य व्यवस्थापनका काममा खटिएका छन्। जाजरकोटमा २५ वटा र रुकुमपश्चिमा १५ वटा टोली परिचालन गरिएको पौडेलले बताए। थोरै भए पनि पीडितको पीडामा मलम लगाउन देशभरबाट स्वयंसेवकहरू आएका छौं, उनले भने, कम्तीमा एक जना स्वयंसेवकले १५ दिन काम गर्ने गरी व्यवस्थापन गरिरहेका छौं। जिफन्टका अध्यक्ष विनोद श्रेष्ठको नेतृत्वको टोलीले मंसिर १ गतेदेखि नै प्रभावित क्षेत्रमा काम गरिरहेको छ। स्वयंसेवकहरूले खाना र नास्ताको खर्च आफैंले बेहोरिरहेका छन्। मेस टिम अलगै रहेको एमाले केन्द्रीय सदस्य तथा भेरी नगरपालिका जाजरकोटका नगरप्रमुख चन्द्रप्रकाश घर्तीले बताए। सेना र प्रहरीले जोखिम मोल्न नचाहेका कतिपय भग्नावशेषसमेत हाम्रा साथीहरूले जोखिम मोलेर निकाल्नु भएको छ, घर्तीले भने । स्वयंसेवामा खटिएकालाई मंसिर १९ गते भेरी १ रिम्नामा हुने कार्यक्रममा एमाले अध्यक्ष केपी शर्मा ओलीले प्रशंसापत्र प्रदान गर्ने कार्यक्रम रहेको केन्द्रीय सदस्य पौडेलले बताए। हामी अरू पार्टी जस्तो प्रचारमा लाग्दैनौ, पौडेलले भने, लक्ष्यअनुसार धेरै काम गरिसकेका छौं, १८ गतेसम्म १ हजार टहरा बनाएर हस्तान्तरण गर्छौं। र, त्यति नै संख्यामा भत्किएका भग्नावशेष पन्छाउने काम पनि गर्छौं।"
प्रधानमन्त्री दाहाल दुबई प्रस्थान,काठमाडौं : प्रधानमन्त्री पुष्पकमल दाहाल दुबई प्रस्थान गरेका छन्। जलवायु परिवर्तनसम्बन्धी सम्मेलन (कोप२८) सहभागी हुन उनी ९:३० बजे नेपाल एयरलाइन्सको विमानबाट दुबई प्रस्थान गरेका हुन्। कोप२८ भोलि (बिहीबार)देखि मंसिर २६ गतेसम्म सञ्चालन हुँदैछ। प्रधानमन्त्री दाहालले शुक्रबार र शनिबार हुने सत्रमा सहभागी हुने परराष्ट्र मन्त्रालयले जानकारी दिएको छ। प्रधानमन्त्री दाहालले शनिबार नेपालको तर्फबाट वक्तव्य दिनेछन्। पर्वतीय एजेन्डालाई प्रवर्द्धन गर्न प्रधानमन्त्री दाहालले हिमालको आह्वान : जलवायु संकटबाट हामीलाई कसले बचाउँछ?शीर्षकको उच्चस्तरीय कार्यक्रम आयोजना गर्ने परराष्ट्र मन्त्रालयले जनाएको छ। त्यस्तै प्रधानमन्त्री दाहालले संयुक्त अरब इमिरेट्सको ५२औं संघट्ठय दिवस समारोह र जायेद सस्टेनेबिलिटी प्राइज अवार्डसमारोहमा पनि सहभागी हुने कार्यक्रम छ। प्रधानमन्त्री दाहालले उच्चस्तरीय सत्रको अवसरमा सम्मेलनमा सहभागी विभिन्न मुलुकका राष्ट्र प्रमुखसरकार प्रमुखका साथै अन्य उच्च पदस्थ व्यक्तित्वसँग द्विपक्षीय भेटवार्ता गर्ने तालिका रहेको मन्त्रालयले जनाएको छ। उनले अबुधाबीस्थित नेपाली राजदूतावासको भ्रमणका साथै नेपाली समुदायसँग अन्तरक्रिया र नेपालयुएई व्यापार शिखर सम्मेलनलाई सम्बोधन गर्ने कार्यक्रम छ। प्रधानमन्त्री दाहाल भ्रमण सकेर आइबार स्वदेश फर्किनेछन्।
एमालेको संकल्प यात्रा बागलुङमा दुई दिन,"बागलुङ : नेकपा एमालेले भोलि (बिहीबार)देखि सुरु गर्न लागेको मध्यपहाडी (पुष्पलाल) लोकमार्ग पदयात्रा कार्यक्रम बागलुङमा दुई दिन सञ्चालन हुने भएको छ। उक्त यात्राको क्रममा एमाले अध्यक्ष केपी शर्मा ओलीसहितको टोलीले बागलुङमा मंसिर २० र २१ गते बागलुङमा आउने जिल्ला कमिटी बागलुङका अध्यक्ष हीराबहादुर केसीले जानकारी दिए। उनले रुकुम सिमानाको पातीहाल्नेमा २० गते विहान प्रवेश गरेर २१ गते दिउँसो १ बजेसम्म बागलुङका ६ वटा स्थानीय तहमा अध्यक्ष ओलीसहितको नेताहरुको टोलीले कार्यक्रममा सहभागीता जनाउने बताए। अध्यक्ष केसीले २० गते बिहान पातीहाल्नेमा केन्द्रीय सदस्य सावित्रा रानाको टोलीले स्वागत गरेपछि टोलीले निसीखोलाको झिवाखोलामा जनभेटघाट गर्ने बताए। बुर्तिवाङ बजारमा सोही दिन बिहान १० बजे केन्द्रीय सदस्य सूर्य पाठकले स्वागत गर्नेछन्। बुर्तिवाङमा खाना खाएर टोलीले ढोरापाटन र तमानखोलाका कार्यकर्तासँग भेटघाट गर्ने बताइएको छ। २० गते नै बडिगाड गाउँपालिकाको दुई स्थानमा भेटघाटपछि गुल्मीको वामीटक्सारमा आयोजना गरिएको आमसभामा ओलीले सम्बोधन गर्ने योजना छ। त्यसपछि नेताहरुको टोली पुन बागलुङको गलकोट आउने छ। गलकोटमा बेलुकीको बसाइ सहित भेटघाट र अन्तरक्रिया लगायतका कार्यक्रम हुनेछन्। गलकोटका लागि पोलिटव्युरो सदस्य मनकुमारी केसीले टोलीको स्वागत गर्नेछिन्। मंसिर २१ गते ओली सहितको संकल्पयात्रा बागलुङको घोडाबाँधे हुँदै बागलुङ आउने भएको छ। उक्त दिन बिहान १० बजे बागलुङ बजारमा केन्द्रीय सदस्य इन्द्रलाल सापकोटाले स्वागत गर्नेछन्। टोलीले कालिका मन्दिरको दर्शन र अबलोकन गर्नेछन्। खानापछि मालढुंगामा बिदाइ गरेपछि ओलीले फेरी पर्वतको कुश्मामा आयोजित कार्यक्रममा सम्बोधन गर्ने योजना छ। यात्रामा मोटरसाइकल स्कटिङ, प्रेस चौतारीमार्फत् मिडिय परिचालन र भेटघाट कार्यक्रम समेत राखिएको जिल्ल अध्यक्ष केसीले बताए। उनले संकल्प यात्राको क्रममा बागलुङको समृद्धिका लागि केही एजेण्डाहरु पार्टी नेता तथा कार्यकर्ता र स्थानीय बासिन्दाको तर्फबाट पेश हुने बताए। बागलुङ जिल्लालाई प्रभावित पार्नै सामरिक महत्वका योजना सहितको ध्यानाकर्षण पात्र जिल्लाले र सम्बन्धीत पालिकाले पनि आफ्नो पालिकाको तर्फबाट ध्यानार्कषण पत्र प्रदान गर्ने कार्यक्रम रहेको छ, जिल्ला अध्यक्ष केसीले भने। जिल्ला अध्यक्ष केसीले बागलुङको समृद्धिको यात्रालाई प्रभाव पार्ने कालीगण्डकी करिडोर मध्यपहाडी लोकमार्ग, उत्तरगंगा जलासययुक्त जलविद्युत आयोजना र सालझण्डी ढोरपाटन सडक जस्ता बिषय एजेण्डाको रुपमा प्रस्तुतीकरण गरिने जानकारी दिए। त्यस बाहेक काठेखोलाको अक्षेतेदेखि गलकोट सम्म लोकमार्गमा सुरुङ मार्ग बनाउने, बागलुङ बजारको बिकासका लागि करिडोरलाई कालीका मन्दिर, शालिग्राम संग्राहलय र म्याग्दीको रत्नेचौर हुँदै लैजाने विषयहरु समावेश हुनेछन्। अभियान सफल पार्न एमालेले मंसिर १२ गते गलकोट, १३ गते बुर्तिवाङ, १४ गते बागलुङ बजारमा सामुहिक भेला समेत राखेको छ। अभियानलाई सफल बनाउन उद्योगी, व्यवसायी, पत्रकार, प्रशासन र सुरक्षा निकायमा छलफल गर्ने योजना एमालेको छ। केन्द्रीय अध्यक्ष ओली सहित केन्द्रीय नेता रहेको १ सय ५० जनाको टोलीले झण्डै २१ दिनको यात्रा गर्ने छ।"
परराष्ट्रमन्त्री साउद दोहा फोरममा सहभागी हुने,काठमाडौं : परराष्ट्रमन्त्री एनपी साउद दोहा फोरममा सहभागी हुने भएका छन्। डीसेम्बर १० देखि कतारको राजधानीमा आयोजना हुने फोरममा सहभागी हुने परराष्ट्रमन्त्री साउद अर्को साता त्यसतर्फ जान लागेका हुन्। परराष्ट्र मन्त्रालयका अनुसार मन्त्री साउद मंसिर २३ गते कतार भ्रमणमा जानेछन्। कतार भ्रमणका बेला उनले इजरायलमा विद्रोही हमासको कब्जामा रहेका नेपाली विद्यार्थी विपिन जोशीको रिहाईको पहल गर्नेछन्। परराष्ट्रमन्त्री साउदले यसअघि नेपाल भ्रमणमा आएका बेला कतारका विदेश राज्यमन्त्री सुल्तान बिन साद अलमुखैरीसँग विपिनको रिहाईका लागि पहल गरिदिन आग्रह गरेका थिए। कतारका विदेश राज्यमन्त्रीले विपिनको रिहाइका लागि सक्दो सहयोग गर्ने प्रतिवद्धता जनाएका थिए।
रास्वपाका सबै सांसद केन्द्रीय सदस्य,काठमाडौं : राष्ट्रिय स्वतन्त्र पार्टी (रास्वपा)का सबै सांसद पार्टीको केन्द्रीय सदस्य भएका छन्। महोत्तरीको जलेश्वरमा आज बसेको रास्वपाको संसदीय दल र केन्द्रीय समितिको संयुक्त बैठकले १५ जना सांसदलाई केन्द्रीय सदस्यमा मनोनित गर्ने निर्णय गरेको हो। पार्टीका छ जना सांसद यसअघि नै केन्द्रीय सदस्य थिए। यो निर्णयसँगै पार्टीमा केन्द्रीय सदस्यको संख्या ५४ पुगेको छ। पार्टीका उपसभापति एवं प्रतिनिधिसभा सदस्य डोलप्रसाद अर्यालले प्रतिनिधिसभाका १५ सदस्यलाई पार्टीको केन्द्रीय सदस्यमा मनोनित गरिएको जानकारी दिए। बैठकमा पार्टीको पदाधिकारी चयन र महाधिवेशनको प्रक्रियाबारे छलफल भएको थियो।
"स्वर्णिम वाग्ले बने रास्वपा उपसभापति, सहमहामन्त्रीमा सुमना","काठमाडौं : राष्ट्रिय स्वतन्त्र पार्टी (रास्वपा)ले प्रतिनिधिसभा सदस्य स्वर्णिम वाग्लेलाई उपसभापति बनाउने निर्णय गरेको छ। महोत्तरीमा बसेको बैठकले वाग्लेलाई उपसभापति बनाएको हो। रवि लामिछाने सभापति रहेको रास्वपामा डीपी अर्याल उपसभापति रहेका थिए। विधानअनुसार थप एक जना उपसभापति चयन गरिएको हो। त्यस्तै सहमहामन्त्रीमा कबिन्द्र बर्लाकोटी, सुमना श्रेष्ठ र विपिन आचार्यलाई नियुक्त गरिएको छ। महामन्त्री भने यसअघि नै डा मुकुल ढकाल रहेका थिए। त्यस्तै संसदीय दलको उपनेतामा विराजभक्त श्रेष्ठ रहेका छन् भने संसदील दलको नेतामा सभापति लामिछाने र प्रमुख सचेतक सन्तोष परियार रहेका छन्। त्यस्तै कोषाध्यक्षमा लिमा अधिकारी, सहकोषाध्यक्षमा बसु माया तामाङ दीपक बोहोरालाई नियुक्त गरिएको छ। त्यस्तै सहप्रवक्तामा मनिष झा, प्रतिभा रावल र रमेश प्रसाईंलाई नियुक्त गरिएको रास्वपाले जनाएको छ।"
"भूकम्प प्रभावितको अस्थायी आवास निर्माण गर्न सेना, प्रहरी परिचालन गर्ने","काठमाडौं : सरकारले भूकम्प प्रभावितको अस्थायी आवास निर्माण गर्न सुरक्षाकर्मी परिचालन गर्ने निर्णय गरेको छ। बुधबार बसेको मन्त्रिपरिषद् बैठकले जाजरकोट केन्द्रबिन्दु भएर गएको भूकम्प प्रभावितको अस्थायी आवास निर्माण गर्न आवश्यकताअनुसार नेपाली सेना, सशस्त्र प्रहरी र नेपाल प्रहरी परिचालन गर्ने निर्णय भएको सरकारका प्रवक्ता एवम् सूचना तथा सञ्चार प्रविधिमन्त्री रेखा शर्माले जानकारी दिइन्। भूकम्प पीडितको अस्थायी आवास निर्माणमा समस्या भएको गुनासो आएकाले प्रभावितलाई सुरक्षित अस्थायी आवास उपलब्ध गराउन जिल्ला सुरक्षा समितिको सिफारिसका आधारमा सुरक्षाकर्मी परिचालन गरिने पनि उनले बताइन्। मन्त्रिपरिषद् बैठकले सैनिक विशेष अदालतको अध्यक्ष पदमा उच्च अदालत पाटनका न्यायाधीश लेखनाथ पौडेललाई नियुक्त गर्ने निर्णय गरेको छ। सैनिक विशेष अदालतको अध्यक्ष पदमा अदालतको कामकाजसमेत गर्ने गरी पौडेललाई अध्यक्षमा नियुक्त गरिएको प्रवक्ता शर्माले जानकारी दिइन्। यस्तै नेपाल इन्जिनियरिङ सेवातर्फ रिक्त रहेको सचिवमा श्वेता दवाडीलाई बढुवा गर्ने निर्णय भएको उनले बताइन्। यसैगरी सरकारले राष्ट्रिय सभाको निर्वाचन माघ ११ गते गर्ने निर्णय गरेको छ।"
प्रधानमन्त्री दाहालको नेतृत्वमा दुबई जाने ३२ सदस्यीय टोलीमा कोको छन् ?,"काठमाडौं : प्रधानमन्त्री पुष्पकमल दाहाल प्रचण्डको नेतृत्वमा प्रतिनिधिमण्डलका ३२ सदस्यीय टोली आज बेलुका युएई प्रस्थान गर्ने भएको छ। नेपाल एयरलाइन्सको विमानबाट आज राति ९:३० बजे जलवायु परिवर्तनसम्बन्धी २८ औँ सम्मेलन (कोप २८) मा भाग लिन आज संयुक्त अरब इमिरेट्सको दुबई प्रस्थान गर्न लागेका हुन्। परराष्ट्र मन्त्रालय स्रोतका अनुसार, प्रधानमन्त्री प्रचण्डको नेतृत्वमा वनमन्त्री वीरेन्द्र महतो, अर्थसचिव कृष्णहरी पुस्कर, वन सचिव दिपककुमार खरेल, परराष्ट्र मन्त्रालयकी सहसचिव एवम् प्रवक्ता सेवा लम्साल र प्रोटोकल चिफ दिलिपकुमार पौडेल, राष्ट्रिय योजना आयोगका सदस्य डा प्रभु बुढाथोकी, प्रचण्डकी छोरी गंगा दाहालसहित १८ सदस्यीय टोली रहनेछ। उक्त टोलीमा ३ ३ जना सुरक्षा अधिकारी र पत्रकार समेत सहभागी हुनेछन्। यसैगरी उद्योग वाणिज्य महासंघका अध्यक्ष चन्द्र ढकालको नेतृत्वमा उपाध्यक्षहरु अञ्जन श्रेष्ठ, हेमराज ढकाल, ज्योत्सना श्रेष्ठलगायत १४ जना व्यवसायीहरु पनि उक्त टोलीमा रहनेछन्। आबुदाबीमा रहेको नेपाली राजदूतका अधिकारीहरु भने युएईमै भ्रमण टोलीसँग सम्मिलित हुनेछन्। कोप२८ मंसिर १४ गतेदेखि २६ गतेसम्म दुबईमा हुँदैछ। प्रधानमन्त्री प्रचण्डले डिसेम्बर १ देखि २ तारिखसम्म आयोजना हुने विश्व जलवायु कार्य शिखर सम्मेलनको उच्चस्तरीय सत्रमा भाग लिने कार्यक्रम रहेको परराष्ट्र मन्त्रालयले जनाएको छ। उनले डिसेम्बर २ तारिखमा सो सत्रमा नेपालको तर्फबाट वक्तव्य दिनेछन्। प्रधानमन्त्री दाहालले संयुक्त अरब इमिरेट्सको अवार्ड समारोहमा पनि सहभागी हुने कार्यक्रम छ। प्रधानमन्त्री दाहालले उच्चस्तरीय सत्रको अवसरमा सम्मेलनमा सहभागी विभिन्न मुलुकका राष्ट्र प्रमुखसरकार प्रमुखका साथै अन्य उच्च पदस्थ व्यक्तित्वसँग द्विपक्षीय भेटवार्ता गर्ने तालिका रहेको मन्त्रालयले जनाएको छ।"
बिआरआई परियोजना अगाडि बढाउन प्रधानमन्त्रीलाई चिनियाँ राजदूतको दबाब,"काठमाडौं : प्रधानमन्त्री पुष्पकमल दाहाल र नेपालका लागि चिनियाँ राजदूत छन् सोङबीच भेटवार्ता भएको छ। आज (बुधबार विहान) प्रधानमन्त्री निवास बालुवाटारमा उनीहरूबीच भेटवार्ता भएको हो। उनीहरूबीच चिनियाँ परियोजना बिआरआई कार्यान्वयनका विषयमा छलफल भएको स्रोतको जनाएको छ। चीनले बिआरआईअन्तर्गतका परियोजनाहरूको पुनः एकपटक टुंगो लगाएर हस्ताक्षर गर्नुपर्ने भन्दै आएको छ। प्रधानमन्त्री र राजदूत सोङबीच सोही विषयमा कुराकानी भएको माओवादीका एक नेताले अन्नपूर्णलाई बताए। पछिल्लो समयमा कुनै पनि हालतमा नेपालमा बिआरआई परियोजना कार्यान्वयन गर्ने भन्दै चीनले चौतर्फी दबाब दिँदै आएको विश्लेषकहरूको भनाइ छ। प्रधानमन्त्री दाहालसँग चीन भ्रमणका बेला भएका सम्झौताहरूको कार्यान्वयनका विषयमा समेत छलफल भएको थियो। प्रधानमन्त्री दाहाल जलवायु परिवर्तसम्बन्धी सम्मेलन (कोप२८)मा सहभागी हुन दुबई जानुअघि चिनियाँ राजदूत सोङ बालुवाटार पुगेरै बिआरआई परियोजना कार्यान्वयनका निम्ति अग्रसर भएका छन्। स्रोतका अनुसार चीनले राजदूत सोङमार्फत् बिआरआई परियोजना कार्यान्वय गराउन प्रधानमन्त्री दाहाललाई दबाब दिन थालेका छन्। त्यही कारण पछिल्लो समय चिनियाँ राजदूतको बालुवाटार दौडधुप बाक्लिएको छ। यसअघि कात्तिक २० गते र मंसिरको पहिलो साता राजदूत सोङले प्रधानमन्त्री दाहाललाई भेटेका थिए। प्रत्येक भेटमा राजदूत सोङले प्रधानमन्त्रीसँग बिआरआई परियोजना कार्यान्वयनका लागि जोड दिँदै आएका छन्। मंसिर ४ गते राजदूत सोङले अर्थमन्त्री डा प्रकाशशरण महतलाई समेत भेटेका थिए। भेटमा बिआरआई परियोजना र प्रधानमन्त्री दाहालको चीन भ्रमणका बेला भएका सम्झौताको कार्यान्वयनका विषयमा छलफल भएको थियो। बिआरआई परियोजनालाई दाहाल नेतृत्वको सरकारले महत्व नदिँदा चीन सशंकित हुँदै आएको छ। 'हामीले पटकपटक बिआरआई परियोजना कार्यान्वयका लागि पहल गरिरहेका छौं। तर प्रधानमन्त्री दाहाल सो विषयमा गम्भीर भएको पाएनौं,' एक चिनियाँ अधिकारीले अन्नपूर्णसँग भने, 'कार्यान्वयन गर्छु त भन्नुहुन्छ। तर निर्णयचाहिँ गरिहाल्नुहुन्न।' बिआरआई परियोजना सम्झौता भएको लामो समयसम्म कार्यान्वयनमा नआउँदा कूटनीतिक फेलियर हुने त्रासमा चीन रहेको ती अधिकारीको भनाइ छ। प्रधानमन्त्री दाहाल गत असोज पहिलो साता चीन भ्रमण गएका थिए। चीनले त्यही बेला बिआरआई परियोजना अगाडि बढाउने विषयमा सहमति गर्न खोजेको स्रोतको भनाइ छ। चिनियाँ राष्ट्रपति सी जिङपिङले समेत नेपालमा बिआरआई परियोजना अगाडि बढ्न नसकेकोबारे प्रधानमन्त्री दाहालसँग चासो राखेका थिए। स्रोतका अनुसार प्रधानमन्त्री दाहालले बिआरआई परियोजना अगाडि बढाउने आवश्वासन दिएका थिए। बिआरआई परियोजना चिनियाँ राष्ट्रपति सीको 'ड्रीम प्रोजेक्ट' हो। प्रधानमन्त्रीको चीन भ्रमणका बेला बिआरआईको विषयमा प्रवेशै नगरी नेपाल र चीनबीच विभिन्न विभिन्न १२ वटा सम्झौता र एउटा समझदारी पत्रमा हस्ताक्षर भएको थियो। त्यसबेला विज्ञहरूले ऋणमा बिआरआई परियोजना कार्यान्वयनमा नल्याउन प्रधानमन्त्रीमाथि चौतर्फी दबाब दिएका थिए। ऋणमा बिआरआई कार्यान्वय गरे श्रीलंकाजस्तो अवस्था आउनसक्ने भन्दै विज्ञहरूले त्यसो नगर्न सरकारलाई पटकपटक सचेत गराउँदै आएका छन्। राजदूत छन् सोङले बिआरआई परियोजनाको कार्यान्वयनपछि नेपालचीन सम्बन्ध फरक उचाइमा पुग्ने दाबी गर्दै आएका छन्। नेपालमा आयोजना हुने विभिन्न कार्यक्रममा उनले यस परियोजना दुवै मुलुकका लागि 'वीन वीन'को बाटोमा लैजाने बताउँदै आएका छन्। प्रमुख प्रतिपक्षी दल नेकपा एमाले बिआरआई कार्यान्वयनमा सकारात्मक देखिए पनि अन्य दलहरू भने यस विषयमा खुल्न सकेका छैनन्। गत साउनमा पार्टी कार्यालयमा आयोजित एक कार्यक्रममा एमाले अध्यक्ष केपी शर्मा ओलीले बिआरआईलाई ऋणको पासो भनेर भाष्य निर्माण गर्न खोजेको बताएका थिए। उनले नेपाल त्यसको पछि लाग्न नहुने स्पष्ट पारेका थिए। देश विकासमा छिमेकीको पुँजी र प्रविधि आवश्यक रहेको उनको भनाइ थियो। चिनियाँ विदेशमन्त्री वाङ यीसँग तत्काली प्रधानमन्त्री शेरबहादुर देउवाले भने बिआरआई परियोजना ऋण हो कि अनुदान हो भन्ने विषयमा स्पष्ट हुनुपर्ने बताएका थिए। त्यसबेला प्रधानमन्त्री देउवा स्पष्टरूपमा चिनियाँ विदेशमन्त्री वाङ यीलाई ऋणमा बिआरआई परियोजना कार्यान्वयन गर्ने असम्भव रहेको बताएका थिए। के हो बीआरआई परियोजना ?बेल्ट एन्ड रोड इनिसिएटिभ (बीआरआई) चीनले भूमिमा आधारित सिल्क रोड इकोनोमिक बेल्ट (एसआरईबी) र समुद्रमा जाने समुद्री सिल्क रोड (एमएसआर)मार्फत् कनेक्टिभिटी र व्यापार सञ्जाल बढाउन युरेसियन (युरोप र एसिया) देशहरूलाई प्रस्ताव गरेको विकास रणनीति हो। चिनियाँ राष्ट्रपति सी चिनफिङले सन् २०१३ मा इन्डोनेसियामा जोइन ह्यान्ड्स इन बिल्डिङ चाइनाआसियान कम्युनिटी अफ सेयर्ड डेस्टिनी विषयमा सम्बोधन गर्दै पहिलो पटक एक्काइसौं शताब्दीको सामुद्रिक सिल्क रोड पहलबारे खुलासा गरेका थिए। यस पहलमा छ वटा भूमि कोरिडोर र एक समुद्री रेशम मार्ग छ। विश्वको ७० प्रतिशत जनसंख्या र चीनको ८ ट्रिलियन अमेरिकी डलर बराबरको लगानी रहेको यस भव्य चिनियाँ परियोजनामा १ सयभन्दा बढी देशले हस्ताक्षर गरिसकेका छन्। नेपालले पनि दाहाल अघिल्लो पटक प्रधानमन्त्री भएका बेला सन् २०१७ मे १२ मा काठमाडौंमा बीआरआई परियोजनामा हस्ताक्षर गरेको थियो। तत्कालीन परराष्ट्रसचिव शंकरदास बैरागी र नेपालका लागि चिनियाँ राजदूत यू हङ्गले उक्त सम्झौताको कार्ययोजनामा हस्ताक्षर गरेका थिए। हस्ताक्षरको बखत तत्कालीन अर्थमन्त्री कृष्णबहादुर महरा र परराष्ट्रमन्त्री प्रकाशशरण महतको पनि उपस्थिति थियो।"
प्रधानमन्त्री प्रचण्ड आज बेलुका दुबई प्रस्थान गर्दै,"काठमाडौं : प्रधानमन्त्री पुष्पकमल दाहाल प्रचण्ड जलवायु परिवर्तनसम्बन्धी संयुक्त राष्ट्रसङ्घीय संरचना महासन्धिको २८ औँ सम्मेलन (कोप २८) मा भाग लिन आज संयुक्त अरब इमिरेट्सको दुबई प्रस्थान गर्दैछन्। प्रधानमन्त्री आज राति ९:३० बजे नेपाल एयरलाइन्सको विमानबाट प्रस्थान गर्नेछन्। कोप२८ मङ्सिर १४ देखि २६ गते (नोभेम्बर ३० देखि डिसेम्बर १२ तारिख) सम्म दुबईमा हुँदैछ। प्रधानमन्त्री दाहालले डिसेम्बर १ देखि २ तारिखसम्म आयोजना हुने विश्व जलवायु कार्य शिखर सम्मेलनको उच्चस्तरीय सत्रमा भाग लिने कार्यक्रम रहेको परराष्ट्र मन्त्रालयले जनाएको छ। उनले डिसेम्बर २ तारिखमा सो सत्रमा नेपालको तर्फबाट वक्तव्य दिनेछन्। प्रधानमन्त्री दाहालले संयुक्त अरब इमिरेट्सको ५२ औँ सङ्घीय दिवस समारोह रजायेद सस्टेनेबिलिटी प्राइज अवार्डसमारोहमा पनि सहभागी हुने कार्यक्रम छ। उनले डिसेम्बर २ तारिखमा जलवायु परिवर्तनमा नेपालको आवाज उठाउनका साथै कोप वार्ता प्रक्रियामा पर्वतीय एजेन्डालाई प्रवर्द्धन गर्न हिमालको आह्वान : जलवायु सङ्कटबाट हामीलाई कसले बचाउछ ?शीर्षकको उच्चस्तरीय कार्यक्रम आयोजना गर्दैछन्। प्रधानमन्त्री दाहालले उच्चस्तरीय सत्रको अवसरमा सम्मेलनमा सहभागी विभिन्न मुलुकका राष्ट्र प्रमुखसरकार प्रमुखका साथै अन्य उच्च पदस्थ व्यक्तित्वसँग द्विपक्षीय भेटवार्ता गर्ने तालिका रहेको मन्त्रालयले जनाएको छ। उनले अबुधाबीस्थित नेपाली राजदूतावासको भ्रमणका साथै नेपाली समुदायसँग अन्तरक्रिया र नेपालयुएई व्यापार शिखर सम्मेलनलाई सम्बोधन गर्ने कार्यक्रम रहेको छ। प्रधानमन्त्री दाहाल नेतृत्वको प्रतिनिधिमण्डलमा उनकी छोरी गङ्गा दाहाल, वन तथा वातावरण मन्त्री डा विरेन्द्रप्रसाद महतो र नेपाल सरकारका अन्य वरिष्ठ अधिकारीहरू सहभागी छन्। प्रधानमन्त्री दाहाल भ्रमण सम्पन्न गरी डिसेम्बर ३ तारिखमा स्वदेश फर्कनेछन्।  रासस"
"भूकम्प पीडितलाई एकमुष्ट ५० हजार दिन सरकारलाई कांग्रेसको आग्रह, देउवाको अभिव्यक्ति तोडमोड गरिएकोमा आपत्ति","काठमाडौं : नेपाली कांग्रेसले भूकम्प पीडितलाई किस्ताबन्दीमा ५० हजार दिने निर्णयप्रति आपत्ति जनाएको छ। पार्टी सभापति शेरबहादुर देउवा निवास धुम्बाराहीमा भएको पदाधिकारी बैठकले भूकम्प पीडितलाई एकमुस्ट ५० हजार दिन सरकारको धन्यानाकर्षण गराएको हो।। पार्टीको प्रचार विभाग प्रमुख मीनबहादुर विश्वकर्माले सरकारले निकासा गरेको ५० हजार रुपैयाँ अझै पीडित पाउन नसकेको बताए। 'कांग्रेसबाट सहभागी मन्त्रीहरूले सरकारले निकासा गरेको रकम अझै पीडितले नपाएको ब्रिफिङ गर्नुभयो। यस्तो चिसो मौसममा अस्थायी आवास निर्माणका लागि किस्ताबन्दीमा दिने कुराहरू आएको छ। कांग्रेस त्यसको पक्षमा छैन। पीडितलाई एकमुष्ट ५० हजार दिन ध्यानाकर्षण गराउँछौं,' सञ्चारकर्मीसँग उनले भने। उनले सभापति देउवाले धर्म निरपेक्षताका विषयमा छलफल गर्न सकिने अभिव्यक्तिलाई तोडमोड नगर्न आग्रह गरे। उनले देउवाले त्यहाँ उपस्थित समुदायलाई सम्बोधन गर्दा धर्म निरपेक्षताको कुरा उठेको बताए। 'त्यहाँ विभिन्न समुदायका मानिसहरू सहभागी थिए। त्यस्तो बेला उहाँ (सभापति)ले त्यसखालको अभिव्यक्ति दिनुभएको हो। हामी पूर्णतः संविधानको पक्षमा छौं,' उनले भने।"
प्रहरी समायोजन पेचिलो,"काठमाडौं : संघीयता कार्यान्वयनमा सबैभन्दा पेचिलो विषय हो नेपाल प्रहरी समायोजन। केन्द्र सरकार र प्रहरी प्रशासन समायोजन भएर प्रहरीलाई प्रदेश मातहत पठाउने पक्षमा नरहेको सुरक्षा जानकारहरू बताउँछन्। मुलुकको शान्ति सुरक्षाको काम केन्द्र सरकारले नै गर्नुपर्ने पक्षमा अधिकांश सुरक्षा जानकारहरू रहेको सरकारी स्रोतको भनाइ छ। प्रदेशप्रदेशमा रंगीविरंगी प्रहरी बनाउँदा प्रहरी संगठनकै स्ट्यान्डर्डता समाप्त हुने, शान्ति सुरक्षाको व्यवस्थापनमा एकरूपता नहुने र सीमा क्षेत्रमा प्रहरी खटनपटन गर्न समस्या हुने सुरक्षा जानकारहरूको भनाइ छ। नेपाल प्रहरीको पूर्वनेतृत्वकर्ता पनि केन्द्र सरकार मातहत नै प्रहरी राख्नुपर्ने सुझाव सरकारलाई दिइरहेको स्रोतले बतायो। त्यसैकारण प्रहरी समायोजनमा आलटाल भइरहेको सरकारी स्रोतको भनाइ छ। संघीय राजधानी रहेको काठमाडौं, ललितपुर र भक्तपुरको शान्ति सुरक्षाको जिम्मा केन्द्र वा प्रदेशमध्ये कसले लिने भन्नेमा विगतमा विवाद नै भएको थियो। पछि, केन्द्र सरकारले यी तीनवटै जिल्लाको जिम्मेवारी आफैंसँग राखेको थियो। तर, प्रदेश सरकारहरूले तीनवटै जिल्लाको जिम्मेवारी बागमती प्रदेश सरकारलाई दिनुपर्ने तर्क गर्दै आएका थिए। अहिले पनि त्यस्तै विवाद हुने र प्रहरी प्रदेशमा पठाउँदा कुनै पनि बेला केन्द्र सरकारको नियन्त्रण बाहिर गएर सार्वभौमिकता र शान्ति सुरक्षामा असजहता उत्पन्न हुनेमा दलको शीर्ष नेतृत्व र संघ सरकारका मन्त्रीहरूलाई आशंका रहेको नेताहरू बताउँछन्। केहीले त संविधान संशोधन गरेर भए पनि प्रहरी संघीय सरकारकै नेतृत्वमा हुनुपर्छ भन्ने दबाब दिइरहेको स्रोतले बतायो। पूर्वप्रहरी नायव महानिरीक्षक हेमन्त मल्ल ठकुरी पनि प्रहरीलाई प्रदेश सरकार मातहत पठाउन नहुने तर्क गर्छन्। तर, पूर्वगृहसचिव खेमराज रेग्मी भने प्रहरी समायोजन गर्दैमा सार्वभौमसत्ता र अखण्डतामा खलल नपुग्ने दाबी गर्छन्। हरेक विषय संवेदनशील हुन्छ, उनीहरूलाई जिम्मेवार बनाउनुपर्यो, रेग्मी भन्छन, त्यस्तो विषम परिस्थिति नै आउँदैन। आइहाले केन्द्रले हस्तक्षेप गर्न सकिहाल्छ नि ! सरकार र दलहरू राणाकालीन र पञ्चायतकालीन मानसिकताबाट मुक्त हुन नसकेको उनको भनाइ छ। संविधानले शान्ति सुरक्षाको जिम्मा प्रदेश सरकारलाई दिएको छ, प्रदेशको शान्ति सुरक्षा प्रदेशले गर्ने हो, यो कुरा ढिला गर्नु भने संघीयता प्रतिघात गर्नु हो, उनले भने। प्रहरी आफू मातहत नहुँदा प्रमुख जिल्ला अधिकारी (सीडीओ) ले नै प्रदेश सरकारलाई टेर्न छोडेको प्रदेश सरकारका मन्त्रीहरू बताउँछन्। कोशी प्रदेशका मुख्यमन्त्री केदार कार्कीले सीडीओले आफूलाई नटर्ने गरेको बताएका थिए। पूर्वगृहसचिव रेग्मी सीडीओलाई प्रदेश सरकार प्रतिउत्तरदायी, जिम्मेवार, लचक बनाउनुपर्ने बताउँछन्।"
प्रधानमन्त्री प्रचण्ड युएई जानु अगाडि सिंहदरबारमा राखे मन्त्रिपरिषद् बैठक,"काठमाडौं : मन्त्रिपरिषद्को बैठक सिंहदरबारमा जारी रहेको छ। प्रधानमन्त्री पुष्पकमल दाहाल प्रचण्डले विश्व जलवायु सम्मेलनमा भाग लिन आफू युएईमा जानु अगाडि मन्त्रिपरिषद् बैठक राखेका हुन्। प्रचण्डको सचिवालयका अनुसार आज बैठकमा नियमित काम कारबाही र कोप२८ सम्मेलनमा नेपालले उठाउने एजेण्डाका विषयमा छलफल हुनेछ। दुबईमा हुने यस वर्षको कोपमा नेपाल सरकारले विगतको झैं जलवायु वित्त, हानिनोक्सानी, अनुकूलन, पर्वतीय मुद्दा, प्रविधि र क्षमता अभिवृद्धि, न्यूनीकरण, कार्बन व्यापार, ग्लोबल स्टक टेक, पारदर्शिता, बालबालिका, युवा र लैंगिक मुद्दा अघि सारेको छ। तर, फरक के छ भने यसपल्ट आफ्ना मुद्दालाई स्थापित गर्ने र सशक्त रूपमा प्रस्तुत हुने दाबी सरकारले गरिरहेको छ। प्रचण्डले पनि यसपल्ट पहिलाका जस्तै मुद्दाहरू उठाउने बताएका छन्। यस अगाडि राष्ट्रिय जलवायु सम्मेलनलाई सम्बोधन गर्दै प्रचण्डले आफ्ना मुद्दालाई १ सय ६० भन्दा बढी देशका राष्ट्रसरकार प्रमुखका अगाडि सशक्त ढंगले राख्ने तयारी भएको बताएका थिए। जलवायु परिवर्तनबाट सबैभन्दा बढी पर्वतीय क्षेत्र प्रभावित भएकाले नेपालको सुझावलाई प्राथमिकताका साथ हेरिएको थियो। यस वर्षमा पनि माहोल उस्तै रहेको प्रधानमन्त्री प्रचण्डले बताइसकेका छन्। संयुक्त राष्ट्र संघका महासचिव एन्टेनियो गुटेरेसको भ्रमणका क्रममा पर्वतीय क्षेत्रमा पारेको प्रभाव संसारले देखिसकेको प्रचण्डको भनाइ छ। महासचिव गुटेरेसले विश्वव्यापी जलवायु संकटले नेपाललाई कडा प्रहार गरेको भिडियो सन्देश खुम्बु र अन्नपूर्ण क्षेत्रबाट प्रवाह गरेका थिए। सम्मेलनमा प्रधानमन्त्री प्रचण्डसहित वनमन्त्री शक्ति बस्नेत यूएई जाँदैछन्। प्रधानमन्त्री दाहालले नोभेम्बर ३० तारिख यूएईमा रहेका नेपाली कामदार तथा व्यवसायीहरूसँग छलफल गर्ने कार्यक्रम रहेको अबुधाबी दूतावासले जनाएको छ। त्यस्तै भारतीय प्रधानमन्त्री नरेन्द्र मोदी नोभेम्बर ३० तारिख यूएई आइपुग्ने छन्। डिसेम्बर १ मा उनले सभालाई सम्बोधन गर्ने कार्यक्रम रहेको छ। चीनले भने राष्ट्रपति सि चिङफिङका विशेष दूतका रूपमा दीन छुछियाङलाई पठाउने भएको छ। उनी चिनियाँ कम्युनिस्ट पार्टीका पोलिटब्युरो सदस्य हुन्। उत्सर्जनका कारण हुने जलवायु परिवर्तनले पृथ्वीलाई पारेको असर र त्यसको न्यूनीकरणका बारेमा सम्मेलनमा छलफल हुनेछ। सम्मेलन दुबईको एक्स्पो सिटीमा हुनेछ।"
राष्ट्रपति पौडेल र प्रधानमन्त्री दाहालबीच भेटवार्ता,"काठमाडौं : राष्ट्रपति रामचन्द्र पौडेल र प्रधानमन्त्री पुष्पकमल दाहाल प्रचण्डबीच भेटवार्ता भएको छ। जलवायु परिवर्तनसम्बन्धी राष्ट्रसंघीय सम्मेलन कोप२८ मा सहभागी हुन प्रधानमन्त्री पुष्पकमल दाहाल संयुक्त अरब इमिरेट्स जानुअघि बुधबार राष्ट्रपति भवन शीतल निवासमा भेटवार्ता भएको हो। भेटमा राष्ट्रपति पौडेलले सम्मेलनमा जलवायु परिवर्तन, हिमाल बचाउ र चुरे संरक्षणका बारेमा प्राथमिकताकासाथ विश्व समुदायको ध्यानाकर्षण गराउन र त्यसबाट नेपालले लाभ लिने परिस्थिति सिर्जना गर्न प्रधानमन्त्री दाहाललाई सुझाव दिएका राष्ट्रपतिका प्रेस सल्लाहकार किरण पोखरेलले जानकारी दिए।"
कोशी प्रदेशको बजेट सर्वसम्मत पारित,"विराटनगर : कोशी प्रदेश सरकारले ल्याएको बजेट बुधबारको प्रदेशसभा बैठकबाट सर्वसम्मत पारित भएको छ। अध्यादेश बजेटलाई प्रतिस्थापन गर्न प्रदेशसभामा छलफलमा रहेको चालु आर्थिक वर्ष २०८००८१ को विनियोजन विधेयक पारित भएको हो। मुख्यमन्त्री केदार कार्कीले अध्यादेशभन्दा ५० करोड थप गर्दै गत मंसिर ९ गते बजेट प्रतिस्थापन विधेयक प्रदेशसभामा प्रस्तुत गरेका थिए। चालु वर्षका लागि ३६ अर्ब ७४ करोड ३५ लाख १० हजार रूपैयाँ बराबरको बजेट प्रस्ताव गरिएको थियो। नेकपा (एमाले)का ६ र राष्ट्रिय प्रजातन्त्र पार्टीका २ गरेर ८ जना प्रदेशसभा सदस्यले दर्ता गराएको खर्च कटौतीको प्रस्ताव फिर्ता भएसँगै बजेट अध्यादेश प्रतिस्थापन विधेयक पास भएको छ। प्रदेशसभाबाट कोशी प्रदेश विनियोजन अध्यादेश २०८० लाई प्रतिस्थापन गर्न बनेको आर्थिक वर्ष २०८००८१ को सेवा र कार्यका लागि प्रदेश संचित कोषबाट केही रकम विनियोजन र खर्च गर्ने सम्बन्धमा व्यवस्था गर्न बनेको विधेयक २०८० (विनियोजन विधेयक)माथि सांसदहरूले खर्च कटौतीको प्रस्ताव पेस गरेका थिए। प्रस्ताव पेस गर्नेमा सांसदहरूमा रेवतीरमण भण्डारी, विदुरकुमार लिङ्थेप, किशोरचन्द्र दुलाल, तिलचन्द पाठक, कमला दर्नाल, निरन राई, भक्तिप्रसाद सिटौला र गोपाल विश्वकर्मा छन्। संसदमा जवाफ दिँदै मुख्यमन्त्री कार्कीले बजेटले कुनै क्षेत्रमा अन्याय भएमा कानुनको सुविधा प्रयोग गरेर सच्याउने प्रतिबद्धता जनाएपछि सांसदहरूले प्रस्ताव फिर्ता लिएका थिए। उनीहरूको प्रस्ताव फिर्ता भएसँगै विनियोजन विधेयक निर्णयार्थ पेस भएको थियो। त्यसलाई सबै दलका सांसदले समर्थन गरेपछि बजेट पारित भएको हो। बजेटप्रति एमाले, राप्रपासहित सत्तारुढ नेपाली कांग्रेसकै सांसदहरूले विरोध गर्दै आएका थिए। सरकारका मन्त्री पनि सन्तुष्ट थिएनन्। विनियोजन विधेयकमाथिको सैद्धान्तिक छलफलका क्रममा सत्तारूढ दलसहित एमाले र राप्रपाका सांसदले तीव्र विरोध जनाएका थिए। तत्कालीन मुख्यमन्त्री हिक्मतकुमार कार्कीले भदौ २४ गते ३६ अर्ब २४ करोड ३५ लाख १० हजार बराबरको बजेट अध्यादेशमार्फत ल्याएका थिए। हालका मुख्यमन्त्री केदार कार्कीले अध्यादेश प्रतिस्थापन विधेयकमार्फत ५० करोड थप गर्दै ३६ अर्ब ७४ करोड ३५ लाख १० हजारको बजेट पेस गरेका हुन्। बजेटमा चालुतर्फ १२ अर्ब ६८ करोड १० लाख ८३ हजार, पुँजीगततर्फ २० अर्ब ३८ करोड १५ लाख ८२ हजार, वित्तीय व्यवस्थातर्फ १ करोड र स्थानीय तहमा वित्तीय हस्तान्तरणतर्फ ३ अर्ब ६६ करोड ७३ लाख ४५ हजार विनियोजन गरिएको छ। सांसदहरूले बजेट प्रतिस्थापन विधेयकमा मनलाग्दी हिसाबले योजनाहरू काटेको र थपेको आरोप मुख्यमन्त्री कार्कीमाथि लगाएका थिए। सांसदहरूको खर्च कटौती सम्बन्धी प्रस्तावको जवाफ दिँदै उनले खर्च कटौती प्रस्ताव औपचारिकताका लागि मात्र आएको बताए। आफू पनि प्रतिपक्षमा बस्दा यस्तो प्रस्ताव राखेको र अहिले पनि औपचारिकताको लागि आएको उनको भनाइ छ। कतै बढी बजेट भएमा र कतै अन्याय नै भएजस्तो देखिएमा गल्ती कमजोरी सुधार गरेर जाने प्रतिबद्धता जनाउँदै कार्कीले खर्च कटौतीको प्रस्ताव फिर्ता लिन सांसदहरूलाई आग्रह गरेका थिए।"
"प्रदेश थर्काउने, केन्द्र नसुन्ने","काठमाडौं : प्रदेशका आन्तरिक मन्त्रीहरूले मंगलबार गृहमन्त्री नारायणकाजी श्रेष्ठलाई संयुक्त ज्ञापनपत्र दिए। उनीहरूको माग साझा छ अविलम्ब नेपाल प्रहरीको समायोजन गरेर प्रदेशलाई हस्तान्तरण गरियोस्। आफू मातहत प्रहरी नहुँदा प्रदेशको शान्ति सुरक्षाको काम प्रभावकारी रूपमा गर्न नसकिएको उनीहरूको तर्क छ। संविधानले नै प्रदेशको शान्ति, सुरक्षाको विषय प्रदेशको एकल अधिकारका रूपमा व्यवस्था गरेको उनीहरूको दाबी छ। संघीयता कार्यान्वयन भएको ८ वर्ष बित्दा पनि प्रहरी समायोजन भएको छैन। आफू मातहत प्रहरी नहुँदा जनअपेक्षाअनुसार काम गर्न नसकिएको प्रदेशका आन्तरिक मन्त्रीहरूको भनाइ छ। तर, नेपाल प्रहरीलाई प्रदेश मातहत राख्न नहुने, शान्ति सुरक्षाको व्यवस्थापन र परिचालन केन्द्र सरकारले नै गर्नुपर्ने र प्रहरीको स्टयान्डर्डतामा कमी आउन दिन नहुने सुरक्षाविद्हरूको भनाइ छ। स्वयं नेपाल प्रहरी पनि प्रदेश मातहत जान नचाहेको र प्रदेशमा जाँदा सांगठानिक संरचना नै ध्वस्त हुने सुरक्षाविद्हरूको भनाइ छ। संघीयता कार्यान्वयनपछि मुलुकमा दुइटा आमनिर्वाचन भए। तर, संघीय निजामती सेवा ऐन र प्रहरी समायोजन ऐन नबन्दा आफूहरूले अधिकार नपाएको प्रदेश सरकारहरूको गुनासो छ। सातै प्रदेशका गृहमन्त्रीहरूले प्रहरी समायोजन तत्काल गर्न प्रधानमन्त्री पुष्पकमल दाहाल प्रचण्डलाई पनि भेट्ने बताएका छन्। बागमती प्रदेशका आन्तरिक मामिला तथा कानुनमन्त्री गंगानारायण श्रेष्ठले तत्काल प्रहरी समायोजनको प्रक्रिया अगाडि बढाएर प्रदेशलाई अधिकार सम्पन्न बनाउन गृहमन्त्री श्रेष्ठसँग आग्रह गरिएको बताए। संघीयतालाई प्रभावकारी रूपमा कार्यान्वयन गर्न विशेष अनुरोध गरिएको पनि जानकारी दिए। प्रहरी कर्मचारी समायोजन ऐन २०७६ र नेपाल प्रहरी र प्रदेश प्रहरी (कार्य सञ्चालन, सुपरिवेक्षण र समन्वय) ऐन २०७६ संघीय संसद्बाट पारित भएर २०७६ साल माघ २८ गते प्रमाणीकरण भइसक्दा पनि संविधानको अनुसूची ६ बमोजिम नेपाल सरकारले प्रहरी समायोजन गरी प्रदेश सरकारलाई हस्तान्तरण गर्नुपर्ने तर आजसम्म प्रहरी कर्मचारी तथा संरचनाहरूको हस्तान्तरण हुन सकेको छैन, ध्यानाकर्षण पत्रमा भनिएको छ, जसले गर्दा संविधानले प्रदान गरेको प्रदेशको शान्ति, सुरक्षा जस्ता प्रदेशको एकल अधिकारको विषय प्रभावकारी रूपमा कार्यान्वयन हुन सकेको छैन। संघीय संसद्ले पारित गरिसकेको ऐनको मर्म र भावनाअनुसार अविलम्ब प्रहरी समायोजन गरी प्रदेश सरकार मातहत ल्याउन गृहमन्त्रीज्यूको ध्यानाकर्षण गराइएको छ। त्यस क्रममा उपप्रधानमन्त्री एवं गृहमन्त्री श्रेष्ठले प्रहरी समायोजनको प्रक्रिया छिटोभन्दा छिटो आरम्भ गर्ने प्रतिबद्धता जनाएका थिए। तत्काल प्रहरी समायोजनको प्रक्रिया अगाडि बढाएर प्रदेशलाई अधिकार सम्पन्न बनाउन संघ सरकारसँग आग्रह गरेका छौं ।गंगानारायण श्रेष्ठ, आन्तरिक मामिलामन्त्री, बागमती प्रदेश प्रदेशलाई अधिकार सम्पन्न र संघीयतालाई बलियो बनाउन आवश्यक ऐन निर्माण, संशोधन एवं कार्यविधि तय गर्न सरकार लागि रहेको छ ।नारायणकाजी श्रेष्ठ, उपप्रधान तथा गृहमन्त्री उपप्रधानमन्त्री श्रेष्ठले प्रदेशहरूलाई अधिकार सम्पन्न र संघीयतालाई बलियो बनाउन आवश्यक ऐन निर्माण, संशोधन एवं कार्यविधि तय गर्न सरकार लागि रहेको बताएका थिए। उनले प्रहरी समायोजन प्रक्रियालाई प्राथमिकतामा साथ टुंग्याइने बताए। बागमती प्रदेशका आन्तरिक मामिला तथा कानुनमन्त्री श्रेष्ठ, मधेसका गृह, सञ्चार तथा कानुनमन्त्री मोहम्मद समिम, कर्णाली प्रदेशका आन्तरिक मामिला तथा कानुनमन्त्री कृष्णबहादुर जिसी, सुदूरपश्चिम प्रदेशका आन्तरिक मामिला तथा कानुनमन्त्री शिवराज भट्ट छलफलमा सहभागी थिए। त्यसैगरी गण्डकी प्रदेशकी ऊर्जा, जलस्रोत तथा खानेपानी मन्त्री सरस्वती अर्याल तिवारी र कोशी प्रदेशका बिनाविभागीय मन्त्री शमशेर राईको समेत उपस्थिति रहेको थियो। संघीयताको मर्मअनुसार संविधान बनाएपछि त्यसको इमान्दारपूर्वक कार्यान्वयन गर्नुपर्ने पूर्वसचिव खेमराज रेग्मी बताउँछन्। केन्द्रीकृत शासन व्यवस्थाको मानसिकताले काम गरेकाले संघीयता कार्यान्वयनमा अल्झन देखिएको उनको भनाइ छ। प्रदेश र संघीय सरकारका कामकारबाही र कानुन अभावका कारण संघीयता र गणतन्त्रमा नै प्रश्न उठ्न थालेको उनको भनाइ छ। तीन वर्षभित्र सबै कानुन बनाएर संघीयताको कार्यान्वयन गर्ने भनिए पनि अहिलेसम्म नहुनु दुर्भाग्य भएको पूर्वसचिव रेग्मीको भनाइ छ। कर्मचारी प्रशासनमा आएन संघीयता राज्यको स्थायी सरकार हो निजामती प्रशासन। तर, संघीय निजामती सेवा ऐन आउन नसक्दा कर्मचारी समायोजन हुन सकेको छैन। प्रदेश सचिव र प्रमुख प्रशासकीय अधिकृतको विवादले यो ऐन रोकिरहेको सम्बन्धित क्षेत्रका विज्ञहरू बताउँछन्। प्रदेश सचिव र प्रमुख प्रशासकीय अधिकृत संघीय कर्मचारी हुनुपर्ने एकथरीको दबाब छ भने। अर्काथरी प्रदेश सचिव र प्रमुख प्रशासकीय प्रदेश लोक सेवाअन्तर्गत नियुक्त गर्नुपर्ने बताउँदै आएका छन्। कर्मचारीको अभावमा प्रदेश र स्थानीय तहका कामकारबाही नै प्रभावित भइरहेका छन्। आँगनमा सिंहदरबार भनिए पनि कर्मचारी नहुँदा जनताले डेलिभरी पाउन सकेका छैनन्। पूर्वसचिव रेग्मी संघीय निजामतीसम्बन्धी ऐन नबन्दा प्रदेश र स्थानीय तहले कानुन बनाउन नसकेको र कानुन नबनेका कारण कर्मचारी भर्ना नहुँदा कामकारबाही प्रभावित बताए। कर्मचारी नभएपछि काम हुँदैन, उनले भने, हरेक प्रदेशमा लोक सेवा हुन्छ। कर्मचारीसम्बन्धी कानुन नबनाएर अल्झाइरहेका छन्। यो सविधानको सरासर उल्लंघन हो। जसले संघीयता विरोधीलाई मलजल गरिरहेका छन्। संघीयता असफल भयो भन्नेलाई कोलाहल मच्चाउन सहयोग मिलेको छ। उनका अनुसार संविधानमा प्रदेशले कानुन बनाउँदा संघीय नबाझिउन, स्थानीय तहले कानुन बनाउँदा संघ र प्रदेशसँग नबाझिनु भनेर अधिकार नै बाँडफाँट गरिसकेको छ। पछिल्लोपटक मन्त्रिपरिषद्ले भदौ २१ गते दोस्रोपटक संघीय निजामतीसम्बन्धी विधेयक पारित गर्यो। तर, चौतर्फी दबाबका कारण विधेयक संसद्मा पेस हुन सकेन। २०७५ माघ २७ मा नै पहिलोपटक तत्कालीन संघीय मामिला तथा सामान्य प्रशासनमन्त्री लालबाबु पण्डितले संघीय निजामतीसम्बन्धी विधेयक संसद्मा पेस गरेका थिए। यो विधेयक राज्य व्यवस्था तथा सुशासन समितिमा ५५ पटकभन्दा बढी छलफल भयो। तर, तत्कालीन केपी शर्मा ओली नेतृत्वको सरकारले त्यसको स्वामित्व नलिँदा संसद्मा छलफल नै हुन सकेन। पछि शेरबहादुर देउवा नेतृत्व सरकारले फिर्ता लियो। केन्द्र सरकारलाई दबाब आठ वर्षमा पनि आफू मातहत प्रहरी नआएको भन्दै प्रदेश सरकारहरूले केन्द्र सरकारविरुद्ध विषवमन गर्दै आएका छन्। गत कात्तिक २२ गते मधेसका मुख्यमन्त्री सरोजकुमार यादवले केन्द्रले अधिकार नदिएको भन्दै आन्दोलन गर्ने चेतावनी दिएका थिए। मुख्यमन्त्री यादवले पत्रकार सम्मेलन गरेर प्रदेशको आफ्नो छुट्टै कर्मचारी, प्रहरी प्रशासन र साधनस्रोत हुनुपर्ने र त्यसका लागि केन्द्र सरकार बाधक बनेको आरोप लगाएका थिए। उनले संघीय निजामती ऐन र प्रहरी समायोजनका लागि संघीय सरकारलाई एक महिने अल्टिमेटम पनि दिएका थिए। उस्तै परे संघीय राजधानी काठमाडौं र प्रदेश राजधानी जनकपुरमा मात्रै होइन, गाउँगाउँमा आन्दोलन हुन्छ, मुख्यमन्त्री यादवले भनेका थिए। त्यस लगत्तै मुख्यमन्त्री यादवले प्रधानमन्त्री पुष्पकमल दाहालसँग भेटेर ६ बुँदे माग पेस गरेका थिए। कोशीका मुख्यमन्त्री केदार कार्कीले पनि संविधानले प्रदेशलाई दिएको अधिकार नपाएमा सिंहदरबारमा धर्ना बस्ने चेतावनी दिएका थिए। मुख्यमन्त्रीमा नियुक्त भए लगत्तै प्रदेश सभामा बोल्दै कार्कीले भनेका थिए, संविधानले दिएको प्रदेशको अधिकार प्रदेशमै ल्याउनका लागि सिंहदरबारमा गएर धर्ना दिन पनि सकिन्छ। अधिकार छिट्टै आएन भने सिंहदरबारमा मुख्यमन्त्रीको हिसाबले धर्ना दिन्छु। मुख्यमन्त्री कार्कीले संघीय सरकारले अधिकार दिन नचाहेको आरोप लगाएका थिए। हामीले हाम्रो अधिकार ल्याउनका लागि र जनतालाई डेलिभरी दिनका लागि, संघीय सरकारले कब्जा गरेर राखेका अधिकारलाई ल्याउन मुद्दा हाल्न पनि सक्छौं, उनको चेतावनी थियो। बागमती प्रदेश सरकार त संघ सरकारविरुद्ध सर्वोच्च अदालत नै पुग्यो। संविधानको अनुसूची ६ मा प्रदेशको एकल अधिकार सूचीमा सवारीसाधन कर, यातायात र प्रदेश लोकमार्ग उल्लेखित गरिए पनि संघ सरकारले ती अधिकार नदिएको बागमती प्रदेश सरकारको आरोप छ। प्रदेशको अधिकार मिचेर संघ सरकारले सार्वजनिक यातायात प्राधिकरण ऐन पारित गरेको भन्दै उसले कात्तिक १२ गते सर्वोच्चमा मुद्दा हालेको थियो। शिक्षा विधेयकमा पनि विवादै शिक्षा विधेयकको अवस्था पनि त्यही छ। शिक्षा क्षेत्र भनेको मुुलुकको मेरुदण्ड हो। तर, यो विधेयकका कतिपय प्रावधान संघ, प्रदेश र स्थानीय तहको कचपच भएको छ। बल्ल प्रतिनिधिसभामा पेस भएको यो विधेयक अघिल्लो संसद् अधिवेशनमा पारित हुनुपर्नेमा तर संघ, प्रदेश र स्थानीय तहको खिचातानीले अड्किएर बसेको छ। योजना आयोगका पूर्वउपाध्यक्ष डा दिनेशचन्द्र देवकोटाले संविधानले दिएको अधिकार दिन कन्जुस्याइँ गर्न नहुने बताउँछन्। प्रदेश र स्थानीय तहलाई संविधानले दिएको अधिकार दिन संघीय सरकारले कन्जुस्याइँ गर्नुहुँदैन, उनले भने, यो अधिकार लिने दिने कुरा पनि होइन, संविधानले अधिकार प्रदत्त गरेको छ। डा देवकोटाले संघ र प्रदेश सरकारको कचपचले व्यवस्था विरोधीले टाउको उठाउने अवसर सिर्जना भइरहेको बताए। संघीयता विरोधी पक्षधर, संघीयतालाई फेल गराएर व्यवस्था परिवर्तन गर्न अराजकता सिर्जना गर्न खोजिरहेका छन्, संघीयता गणतन्त्र पक्षधरमा एमाले, कांग्रेस, माओवादी केन्द्रका बीचमा समझदारी बन्नका लागि आन्तरिक चुनौती देखिएको छ। उनले भने, सात दल एक ठाउँमा छ, एउटा बाहिर। उनले राष्ट्रिय शक्ति कमजोर गराउने तत्वको हाबी भइरहको बताए। संघीयता पक्षधर र गणतन्त्रवादी एकठाउँ आएर संघीयता कार्यान्वयन गर्दै संविधान प्रदत्त अधिकार कार्यान्वयन गर्न जरुरी रहेको उनको भनाइ छ। संघीयता विकाससँग जोडिएको कुरा हो। १०१० वर्ष व्यवस्था परिवर्तन गर्न कुरा ठीक होइन, २४० वर्ष राजतन्त्र अन्त्य गरेर गणतन्त्र ल्याएका छौं, योभन्दा उन्नत अर्को व्यवस्था नै छैन, उनले भने। व्यवस्थाको विकल्पभन्दा व्यवस्थाभित्रका विकृति विसंगति हटाउनतिर तीनै तहका सरकारले संविधान प्रदत्त अधिकार प्रयोग गर्दै अघि बढ्नुपर्ने उनको भनाइ छ। एमालेको बागमती प्रदेशका सचेतक मधुसूदन पौडेलले केन्द्र सरकारको कार्य शैलीकै कारण संघीयता कार्यान्वयनमा समस्या आएको बताए। संघीयता संस्थागत गर्न केन्द्रीय दृष्टिकोण कमजोर रहेको उनको आरोप छ। संघीयता कार्यान्वयन भएको ६ वर्ष भइसक्यो, तर संघीयताको संस्थागत गर्न जति काम हुन पर्ने हो, त्यो नभएकै हो, उनले भने, यसमा केन्द्रीय नेतृत्वको दृष्टिकोण नै कमजोर देखियो। सबै राजनीतिक दलको केन्द्रीय नेतृत्व यसमा जिम्मेवार रहेको उनको भनाइ छ। कर्मचारी, प्रहरी समायोजन जस्ता संविधान दिएको अधिकार दिन पनि संघीय सरकारले किन कन्जुस्याइँ गर्नुपर्यो र ? उनले भने । प्रहरी समायोजन पेचिलो संघीयता कार्यान्वयनमा सबैभन्दा पेचिलो विषय हो नेपाल प्रहरी समायोजन। केन्द्र सरकार र प्रहरी प्रशासन समायोजन भएर प्रहरीलाई प्रदेश मातहत पठाउने पक्षमा नरहेको सुरक्षा जानकारहरू बताउँछन्। मुलुकको शान्ति सुरक्षाको काम केन्द्र सरकारले नै गर्नुपर्ने पक्षमा अधिकांश सुरक्षा जानकारहरू रहेको सरकारी स्रोतको भनाइ छ। प्रदेशप्रदेशमा रंगीविरंगी प्रहरी बनाउँदा प्रहरी संगठनकै स्ट्यान्डर्डता समाप्त हुने, शान्ति सुरक्षाको व्यवस्थापनमा एकरूपता नहुने र सीमा क्षेत्रमा प्रहरी खटनपटन गर्न समस्या हुने सुरक्षा जानकारहरूको भनाइ छ। नेपाल प्रहरीको पूर्वनेतृत्वकर्ता पनि केन्द्र सरकार मातहत नै प्रहरी राख्नुपर्ने सुझाव सरकारलाई दिइरहेको स्रोतले बतायो। त्यसैकारण प्रहरी समायोजनमा आलटाल भइरहेको सरकारी स्रोतको भनाइ छ। संघीय राजधानी रहेको काठमाडौं, ललितपुर र भक्तपुरको शान्ति सुरक्षाको जिम्मा केन्द्र वा प्रदेशमध्ये कसले लिने भन्नेमा विगतमा विवाद नै भएको थियो। पछि, केन्द्र सरकारले यी तीनवटै जिल्लाको जिम्मेवारी आफैंसँग राखेको थियो। तर, प्रदेश सरकारहरूले तीनवटै जिल्लाको जिम्मेवारी बागमती प्रदेश सरकारलाई दिनुपर्ने तर्क गर्दै आएका थिए। अहिले पनि त्यस्तै विवाद हुने र प्रहरी प्रदेशमा पठाउँदा कुनै पनि बेला केन्द्र सरकारको नियन्त्रण बाहिर गएर सार्वभौमिकता र शान्ति सुरक्षामा असजहता उत्पन्न हुनेमा दलको शीर्ष नेतृत्व र संघ सरकारका मन्त्रीहरूलाई आशंका रहेको नेताहरू बताउँछन्। केहीले त संविधान संशोधन गरेर भए पनि प्रहरी संघीय सरकारकै नेतृत्वमा हुनुपर्छ भन्ने दबाब दिइरहेको स्रोतले बतायो। पूर्वप्रहरी नायव महानिरीक्षक हेमन्त मल्ल ठकुरी पनि प्रहरीलाई प्रदेश सरकार मातहत पठाउन नहुने तर्क गर्छन्। तर, पूर्वगृहसचिव खेमराज रेग्मी भने प्रहरी समायोजन गर्दैमा सार्वभौमसत्ता र अखण्डतामा खलल नपुग्ने दाबी गर्छन्। हरेक विषय संवेदनशील हुन्छ, उनीहरूलाई जिम्मेवार बनाउनुपर्यो, रेग्मी भन्छन, त्यस्तो विषम परिस्थिति नै आउँदैन। आइहाले केन्द्रले हस्तक्षेप गर्न सकिहाल्छ नि ! सरकार र दलहरू राणाकालीन र पञ्चायतकालीन मानसिकताबाट मुक्त हुन नसकेको उनको भनाइ छ। संविधानले शान्ति सुरक्षाको जिम्मा प्रदेश सरकारलाई दिएको छ, प्रदेशको शान्ति सुरक्षा प्रदेशले गर्ने हो, यो कुरा ढिला गर्नु भने संघीयता प्रतिघात गर्नु हो, उनले भने। प्रहरी आफू मातहत नहुँदा प्रमुख जिल्ला अधिकारी (सीडीओ) ले नै प्रदेश सरकारलाई टेर्न छोडेको प्रदेश सरकारका मन्त्रीहरू बताउँछन्। कोशी प्रदेशका मुख्यमन्त्री केदार कार्कीले सीडीओले आफूलाई नटर्ने गरेको बताएका थिए। पूर्वगृहसचिव रेग्मी सीडीओलाई प्रदेश सरकार प्रतिउत्तरदायी, जिम्मेवार, लचक बनाउनुपर्ने बताउँछन्।"
"एमाले अध्यक्ष ओली आज बैतडी आउँदै, भोली संकल्प यात्राको उद्घाटन","बैतडी : नेकपा एमालेका अध्यक्ष केपी शर्मा ओली आज बैतडी आउने भएका छन्। एमालेले बिहीबारबाट सुरु गर्न लागेको 'झुलाघाटचिवाभञ्ज्याङ समृद्धिका लागि संकल्प यात्रा'को उद्घाटनको लागि एमाले अध्यक्ष ओली बैतडी आउन लागेका हुन्। आज दिनैभर नेकपा एमाले बैतडीले आयोजना गर्न लागेको केही कार्यक्रममा व्यस्त हुनेछन्। आज बुधबार बैतडीमा कम्युनिष्ट पार्टी स्थापना गरेका र विभिन्न क्षेत्रमा आबद्ध भई सामाजिक परिवर्तनका लागि महत्वपूर्ण भूमिका निर्वाह गरेका १८६ जनालाई सम्मान गर्ने कार्यक्रम रहेको एमालेका केन्द्रीय कमिटी सदस्य लिलाधर भट्टले जानकारी दिए। सम्मान कार्यक्रम पछि साँझ बैतडीकै प्रशिद्ध निङ्गलासैनी मन्दिरमा पुजाआजासहित भजन कार्यक्रममा सरिक हुनेछन्। बिहीबार एमाले अध्यक्ष ओलीले मंसिर १४ गते बिहान ८ बजे झुलाघाटमा राष्ट्रिय झण्डाको झन्डोत्तोलन गरेर संकल्प यात्राको उद्घाटन गर्नेछन्। ओलीको नेतृत्वमा सञ्चालन हुने अभियान ३ हप्तासम्म चल्ने छ। यस यात्रामा केन्द्रीय पदाधिकारी, केन्द्रीय निकायका अध्यक्ष र प्रमुख, भूगोल कार्यक्षेत्र नभएका स्थायी कमिटीका सदस्य र स्वास्थ्यकर्मीहरु पनि टोलीमा सहभागी हुनेछन्। बैतडीको झुलाघाटबाट सुरु हुने यो अभियान पाँचथरको चिवाभञ्ज्याङमा अभियानको सन्दर्भ झल्काउने र निश्चित स्मृति चिह्नहरूसहित समापन हुने छ। मध्यपहाडी लोकमार्गको पश्चिमको अन्तिम बिन्दु रहेको बैतडीको झुलाघाटबाट गरिन् लागिएको संकल्प यात्राको महाअभियानलार्ई महत्वकासाथ हेरिएको छ। बैतडीमा पनि तयारी तीव्र पारिएको छ। संकल्प यात्राको व्यवस्थापनको लागि गठन गरिएका विषयगत समितिका प्रतिनिधिहरू अभियान केन्द्रित खटिएका छन्। संकल्प यात्राका लागि बैतडी नै किन रोजियो ? एमालेले महत्वसँग जोडिएको संकल्प यात्राको रोजाइको बिन्दु बैतडीको झुलाघाट रहेको छ। बैतडीको झुलाघाटबाटै समृद्धिको विगुल फुकिने नेकपा एमालेले जनाएको छ। देशको अधिकांश भूभाग ओगटेको मध्यपहाडी क्षेत्र रहेको र यसको सुरुवाती बिन्दु झुलाघाट नै रहेकाले यसले थुप्रै सम्भावनालाई पहिल्याउने एमालेको दाबी छ। जलस्रोतको भण्डार, जैविक विविधताको खानी र बढी जनसंख्या बसोबास रहेको मध्यपहाडी क्षेत्र नै भएकाले समृद्धिको आधार नै मध्यपहाडी क्षेत्रमा रहेको संकेत गर्ने नेकपा एमालेका निवर्तमान सुदूरपश्चिम प्रदेश अध्यक्ष एवं बैतडीबाट प्रतिनिधिसभा सदस्य दामोदर भण्डारीले बताए। समृद्धिको बलियो आधार नै पहाडी क्षेत्रमा रहेकाले एमालेले संकल्प यात्रा पहाड केन्द्रित गरेको भण्डारीले बताए।"
कर्मचारी प्रशासनमा आएन संघीयता,"काठमाडौं : राज्यको स्थायी सरकार हो निजामती प्रशासन। तर, संघीय निजामती सेवा ऐन आउन नसक्दा कर्मचारी समायोजन हुन सकेको छैन। प्रदेश सचिव र प्रमुख प्रशासकीय अधिकृतको विवादले यो ऐन रोकिरहेको सम्बन्धित क्षेत्रका विज्ञहरू बताउँछन्। प्रदेश सचिव र प्रमुख प्रशासकीय अधिकृत संघीय कर्मचारी हुनुपर्ने एकथरीको दबाब छ भने। अर्काथरी प्रदेश सचिव र प्रमुख प्रशासकीय प्रदेश लोक सेवाअन्तर्गत नियुक्त गर्नुपर्ने बताउँदै आएका छन्। कर्मचारीको अभावमा प्रदेश र स्थानीय तहका कामकारबाही नै प्रभावित भइरहेका छन्। आँगनमा सिंहदरबार भनिए पनि कर्मचारी नहुँदा जनताले डेलिभरी पाउन सकेका छैनन्। पूर्वसचिव रेग्मी संघीय निजामतीसम्बन्धी ऐन नबन्दा प्रदेश र स्थानीय तहले कानुन बनाउन नसकेको र कानुन नबनेका कारण कर्मचारी भर्ना नहुँदा कामकारबाही प्रभावित बताए। कर्मचारी नभएपछि काम हुँदैन, उनले भने, हरेक प्रदेशमा लोक सेवा हुन्छ। कर्मचारीसम्बन्धी कानुन नबनाएर अल्झाइरहेका छन्। यो सविधानको सरासर उल्लंघन हो। जसले संघीयता विरोधीलाई मलजल गरिरहेका छन्। संघीयता असफल भयो भन्नेलाई कोलाहल मच्चाउन सहयोग मिलेको छ। उनका अनुसार संविधानमा प्रदेशले कानुन बनाउँदा संघीय नबाझिउन, स्थानीय तहले कानुन बनाउँदा संघ र प्रदेशसँग नबाझिनु भनेर अधिकार नै बाँडफाँट गरिसकेको छ। पछिल्लोपटक मन्त्रिपरिषद्ले भदौ २१ गते दोस्रोपटक संघीय निजामतीसम्बन्धी विधेयक पारित गर्यो। तर, चौतर्फी दबाबका कारण विधेयक संसद्मा पेस हुन सकेन। २०७५ माघ २७ मा नै पहिलोपटक तत्कालीन संघीय मामिला तथा सामान्य प्रशासनमन्त्री लालबाबु पण्डितले संघीय निजामतीसम्बन्धी विधेयक संसद्मा पेस गरेका थिए। यो विधेयक राज्य व्यवस्था तथा सुशासन समितिमा ५५ पटकभन्दा बढी छलफल भयो। तर, तत्कालीन केपी शर्मा ओली नेतृत्वको सरकारले त्यसको स्वामित्व नलिँदा संसद्मा छलफल नै हुन सकेन। पछि शेरबहादुर देउवा नेतृत्व सरकारले फिर्ता लियो।"
राष्ट्रियसभा निर्वाचन माघ ११ गते गर्ने सरकारको निर्णय,"आगामी फागुन २० गते निर्वाचित १९ र सरकारबाट मनोनीत एक गरी २० सदस्यको पद रिक्त हुँदैछ । काठमाडौं : सरकारले राष्ट्रियसभाको रिक्त हुने सदस्य पदका लागि आगामी माघ ११ गते निर्वाचन गर्ने निर्णय गरेको छ । सिंहदरबारस्थित प्रधानमन्त्री कार्यालयमा आज बिहान बसेको मन्त्रिपरिषद्को बैठकले निर्वाचन आयोगको परामर्शकै आधारमा उक्त दिन निर्वाचन गर्ने निर्णय गरेको सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले जानकारी दिइन् । सङ्घीय संसद्को माथिल्लो सदनका रुपमा रहेको राष्ट्रियसभाबाट अध्यक्ष गणेशप्रसाद तिमिल्सिनासहित एकतिहाई अर्थात् २० सांसद् आगामी फागुन २१ गतेदेखि बाहिरिँदै छन् । विसं २०७४ मा राष्ट्रियसभा गठनपछि पहिलोपटक दुई, चार र छवर्षे कार्यकालका लागि गोला प्रथाका माध्यमबाट निर्धारण भएका सबै सांसद्को कार्यकाल सकिँदै छ । नेपाली कांग्रेसबाट अनिता देवकोटा, जितेन्द्रनारायण देव, प्रकाश पन्थ र रमेशजङ रायमाझी, नेकपा (एमाले) बाट इन्दु कडरिया, दीपा गुरुङ, दिलकुमारी रावल, कुमार दसौँदी, नरपति लुवार, भैरवसुन्दर श्रेष्ठ र रामचन्द्र राई, (नेकपा माओवादी केन्द्र)बाट बिना पोखरेल, महेशकुमार महरा र हरिराम चौधरी, जनता समाजवादी पार्टी (जसपा) बाट प्रमिला कुमारी, नेकपा (एकीकृत समाजवादी) बाट नन्दा चपाइँ र सिङबहादुर विश्वकर्मा, स्वतन्त्र डा खिमलाल देवकोटा तथा र मनोनित डा विमला पौड्यालको कार्यकाल सकिन लागेको हो । बैठकले जाजरकोट केन्द्रबिन्दु भएको भूकम्पबाट प्रभावितलाई अस्थायी आवास निर्माणका लागि सुरक्षा निकायलाई परिचालित गर्ने निर्णय गरेको छ । जिल्लामा जनशक्ति अभाव भएमा प्रमुख जिल्ला अधिकारीको मागका आधारमा थप जनशक्ति खटाउने निर्णय भएको मन्त्री शर्माले जानकारी दिइन् । बैठकले नेपाल इञ्जिनीयरिङ सेवातर्फ रिक्त सचिव पदमा श्वेता दवाडीलाई बढुवा गर्ने, सैनिक विशेष अदालतको अध्यक्ष पदमा अदालतको कामकाजसमेत गर्नेगरी उच्च अदालतका न्यायाधीश लेखनाथ पौडेललाई तोक्ने निर्णयसमेत गरेको छ । रासस"
घाँसीकुवामा भएको दुर्घटनाका घाइतेलाई गाउँपालिकाले सहयोग गर्ने,"धनकुटा : पृथ्वी राजमार्ग खण्ड अन्तर्गत तनहुँको घाँसीकुवामा आज बिहान भएको बस दुर्घटनाप्रति साँगुरीगढी गाउँपालिकाले दुःख व्यक्त गरेको छ। धरानबाट पोखरा जाँदै गरेको ग १ ख ७८९५ नम्बरको यात्रुवाहक बस तनहुँको घाँसीकुवामा बिहान सवा ६ बजे दुर्घटना हुँदा ३६ जना यात्रुमध्ये दुई जनाको ज्यान गएको थियो। जिल्लाको साँगुरीगढी गाउँपालिका९ का हस्त राई र ठेगाना नखुलेको ५० वर्षे टोपबहादुर मगरले ज्यान गुमाएका थिए। साँगुरीगढी गाउँपालिका अध्यक्ष जितेन्द्र राईद्वारा हस्ताक्षरित शोक विज्ञप्तिमा दुर्घटनामा ज्यान गुमाएका यात्रुहरूको मृत आत्माको चिरशान्तिको कामना गर्दै श्रद्धाञ्जली व्यक्त गरिएको छ। दुर्घटनामा घाइते भएका यात्रुहरूको शीघ्र स्वास्थ्य लाभको कामना कामना गर्दै प्रभावकारी उपचारका लागि सम्बन्धित निकायसँग अनुरोध गरिएको छ। दुर्घटनामा घाइते भएका अधिकांश यात्रु साँगुरीगढी गाउँपालिका वडा नम्बर ७, ८ र ९ का यात्रु भएको अध्यक्ष राईले बताए। उनका अनुसार अहिले यात्रुहरूको विवरण संकलन गर्ने कार्य भइरहेको छ। अधिकांश घाइतेको आर्थिक अवस्था न्यून रहेकाले गाउँपालिकाबाट सहयोग गर्ने उनले प्रतिवद्धता व्यक्त गरे।"
नक्कली नोटसहित एकजना पक्राउ,काठमाडौं : छ थान नक्कली नोटसहित एकजना पक्राउ परेका छन्। काठमाडौं महानगरपालिका३१ शङ्खमुलबाट एक हजार दरको नोट पाँच थान र पाँच सय दरको नोट एक थान गरी जम्मा छ थान नक्कली नोटसहित एकजना पक्राउ परेका छन्। धादिङ गजुरी गाउँपालिका४ घर भई काठमाडौं शङ्खमुल बस्ने २३ वर्षीय सन्तोष चेपाङलाई मंगलबार राति प्रहरीले पक्राउ गरेको छ। शङ्खमूलस्थित खाजा घरमा नक्कली जस्तो देखिने नोट बोकेको मानिस रहेको भन्ने खबर प्राप्त हुनासाथ प्रहरी वृत्त बानेश्वरबाट खटिएको प्रहरीले चेपाङलाई तलासी गर्दा उनको साथबाट उक्त नोट फेला पारी पक्राउ गरेको प्रहरी प्रधान कार्यालयले जनाएको छ। यस सम्बन्धमा प्रहरीले थप अनुसन्धान गरिरहेको छ। रासस
मोरङबाट दुई दिनमा १५ प्रतिवादी पक्राउ,"विराटनगर : मोरङका अलगअलग स्थानबाट दुई दिनमा १५ जना फरार प्रतिवादी पक्राउ परेका छन्। अपराधमा संलग्न भएर लामो समयदेखि फरार रहेकालाई प्रहरीले पक्राउ गरेको हो। अदालतले दोषी ठहर गर्दै कैद तथा जरिवानाको फैसला गरेकाहरूलाई इलाका प्रहरी कार्यालय रानी, बेलबारी तथा प्रहरी चौकी कटहरीको टोलीले मंगलबार र बुधबार पक्राउ गरेको छ। पक्राउ पर्नेमा विदानकुमार राई, अनिल चौधरी, साजन यादव, उमानन्द यादव, जीवन खवास, टंकबहादुर विक, मेखबहादुर तामाङ, मानबहादुर तामाङ, शान्तिदेवी सिंह, श्यावरण सिंह, घनश्याम सिंह, रामविलाश ऋषिदेव, धरमलाल ऋषिदेव, देवकुमार ऋषिदेव र चन्दन ऋषिदेव रहेका छन्। उनीहरू चोरी, लुटपाट, वन पैदावार ओसारपसार, सार्वजनिक अपराध र चलन हटक मुद्दामा दोषी ठहर भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। पक्राउ परेकाहरूबाट कैद तथा जरिवाना असुल हुन बाँकी रहेको उनको भनाइ छ। प्रहरीले पक्राउ गरेर प्रतिवादीलाई मोरङ अदालतमा बुझाएको छ। कैदको फैसला भएकालाई सजाय भुक्तानका लागि कारागार चलान गरिएको र जरिवानाको फैसला भएकालाई त्यसवापतको रकम असुल गरेर छाडिएको मोरङ अदालतका सूचना अधिकारी ओमराज सुवेदीले बताए। मोरङ प्रहरीले चालु आर्थिक वर्षको हालसम्म १ सय ९८ जना फरार प्रतिवादीलाई पक्राउ गरेको छ। पक्राउ परेका प्रतिवादीबाट ५३ वर्ष २ महिना ५ दिन कैद र ३५ लाख ५३ हजार ३ सय ६४ रूपैयाँ जरिवाना असुल भएको प्रहरीले जनाएको छ। डीएसपी दाहालका अनुसार अपराधमा संलग्न भएर दोषी ठहर भएपनि कैद तथा जरिवाना भुक्तान नगरिकन फरार रहेका प्रतिवादीलाई पक्राउ गर्नका लागि विशेष अभियान चलाइएको छ।"
सवारी दुर्घटनाका घाइतेको उपचारका क्रममा मृत्यु,बुटवल : सवारी दुर्घटनामा परी गम्भीर घाइते भएका एक जनाको मृत्यु भएको हो। बुटवलमा गम्भीर घाइते भएका बुटवल उपमहानगरपालिका११ मजुवाका शेखर पोखरेलको उपचारको क्रममा काठमाडौंमा मृत्यु भएको हो। काठमाडौंको ट्रमा सेन्टरमा उनको मृत्यु भएको इलाका प्रहरी कार्यालय बुटवलले जनाएको छ। गत शुक्रबार बुटवल उपमहानगरपालिका११ स्थित पश्चिम नहरपुर क्षेत्रको बेलवास बेथरी सडकमा लु १ च ७०२४ नम्बरको बोलेरो भ्यान र लु ६१ प ५५०८ नम्बरको मोटरसाइकल ठोकिँदा उनी घाइते भएका थिए। दुर्घटनामा परेका मालारानी गाउँपालिका३ अर्घाखाँचीका ४५ वर्षीय शालिकराम खनालको घटनास्थलमा मृत्यु भएको थियो।
बझाङ केन्द्रबिन्दु बनाएर गयो भूकम्प,बझाङ : बझाङ केन्द्रबिन्दु बनाएर भूकम्प गएको छ। राष्ट्रिय भूकम्प पामन केन्द्रका अनुसार ६:४४ मिनेटमा ४१ रेक्टरस्केलको भूकम्प गएको हो। बझाङ आसवासका क्षेत्रमा भूकम्प महसुस गरिएको स्थानीयबासी जानकारी दिएका छन्। यसअघि बझाङमै केन्द्रबिन्दु बनाएर मंसिर ४ गते ४५ रेक्टरस्केलको भूकम्प गएको थियो। दुई महिनाअघि बझाङकै केन्द्रबिन्दु बनाएर ६३ रेक्टरस्केलको भूकम्प जाँदा सामान्य क्षति भएको थियो।
सुधार भयो जुफाल विमानस्थल जोड्ने सडक,डोल्पा : डोल्पाको जुफाल विमानस्थल जोड्ने मोतिपुरजुफाल सडकखण्डको बजार तलको सडक सुधार गरिएको छ। मंगलबार जुफाल बजारबाट करिब एक किलोमिटर दूरीमा रहेको सडकको दुरावस्थाबारे अन्नपूर्ण पोस्टमा समाचार प्रकाशन भएपछि ठुलिभेरी नगरपालिकाले तत्काल सडक सुधारको काम अघि बडाएको थियो। बुधबार जुफाल बजारबाट सडकमा सिधै निकास गरिएको पानीको व्यबस्थापन सँगै डोजर लगाएर हिलो पनि हटाएपछि सडक सुधार भएको छ। नगर प्रमुख सुवर्ण बुढाको निर्देशनमा मंगलबार रातिदेखि नै काम सुरु गरेर सडक व्यवस्थित गरिएको स्वकीय सचिव रेखामान बुढाले जानकारी दिए। यसअघि पनि नगरपालिकाले बजारबाट निकास भएको पानी व्यवस्थापन गरेपनि पाइप नै चोरी भएपछि सडक हिलाम्य भएको उनको भनाइ छ।
पाल्पामा प्रथम सुन्तला महोत्सव हुँदै,"तानसेन: पाल्पा रिव्दीकोट गाउँपालिका७ पालुङ् मैनादीमा मंसिर १६ गते प्रथम सुन्तला महोत्सव हुने भएको छ। पालिकास्तरमा सुन्तला खेती गर्ने कृषकको उत्पादनमा वृद्धि, बजारीकरण र सुन्तलाको विविधीकरणमा सहयोग गर्न महोत्सव आयोजना गरिएको गाउँपालिकाले जनाएको छ। वडा कार्यालयको आयोजना तथा मैनादी कृषि सहकारी संस्था लिमिटेडको व्यवस्थापनमा सुन्तलाको बजार प्रवर्द्धन र कृषकलाई प्रोत्साहन गर्नका लागि महोत्सव आयोजना गर्न लागिएको वडाध्यक्ष दानबहादुर कुँवरले बताए। वडा नम्बर ७ मा २ सय कृषकले सुन्तला खेती गर्दै आएका आयोजक वडाध्यक्ष कुवँरले बताए। महोत्सवमा सुन्तला खेतीका लागि माटो शिविर, प्लाण्ट क्लिनिक, विभिन्न सुन्तलाका परिकार, सुन्तला खेतीसँग गर्न सकिने अन्य खेतीका विषयमा जानकारी, सुन्तला बगैंचाको अवलोकन, सुन्तला खाने प्रतियोगिता, सुन्तला खेतीमा प्रविधिको प्रयोग, विषादीको प्रयोग बारे सचेतना, उत्कृष्ट सुन्तला कृषक सम्मान कार्यक्रम गरिने गाउँपालिका अध्यक्ष नारायणबहादुर कार्कीले जानकारी दिए। गाउँपालिकालाई कृषि कर्म उत्पादनका हिसाबले अगाडि बढाउन खोजिएको पहिलो सुन्तला महोत्सवमा सुन्तला खेती गर्ने कृषक र गर्न चाहने कृषकहरूका लागि केन्द्रीत गतिविधि सञ्चालन गरिने आज आयोजित पत्रकार सम्मेलनमा गाउँपालिका उपाध्यक्ष कान्ता अधिकारीले बताइन। गाउँपालिकाका प्रमुख प्रशासकीय अधिकृत मदन अर्यालले नयाँ सोच अनुसार कृषकहरूलाई कृषि पेशालाई निरन्तरता दिन सुन्तला खेतीको प्रचारप्रसार, प्रविधि प्रदर्शन, भण्डारण र प्रशोधनसहित बजारीकरणमा महोत्सवको आयोजना गरेको बताए। गत वर्ष पालुङ्मैनादीबाट मात्रै एक करोड ७५ लाखको सुन्तला बिक्री भएकोमा यस वर्ष करिब दुई करोड २५ लाख बढीको सुन्तला बिक्री हुने मैनादी कृषि सहकारी संस्थाका अध्यक्ष वेनबहादुर पुनले बताए। रिव्दीकोट गाउँपालिका गत वर्ष साढे ४ करोडको सुन्तला बिक्री भएको गाउँपालिकाले जनाएको छ। गाउँपालिकाभित्र १ हजार ५ सयभन्दा बढी कृषकले सुन्तला खेती गरिरहेका छन्।"
भोजपुरमा बालिका बलात्कार गरेर फरार भएका व्यक्ति ७ वर्षपछि पक्राउ,"विराटनगर : भोजपुरमा बालिकालाई बलात्कार गरेर फरार भएका एकजना व्यक्ति ७ वर्षपछि पक्राउ परेका छन्। भोजपुरको रामप्रसाद राई गाउँपालिका१ बैकुण्ठेका २६ वर्षीय सुन्दर राईलाई बुधबार पक्राउ गरिएको भोजपुर प्रहरी प्रमुख डीएसपी सुदीपराज पाठकले जानकारी दिए। उनका अनुसार राईलाई लुकिछिपी बसेको अवस्थामा रामप्रसाद राई१ ओख्रेबाट पक्राउ गरिएको हो। राई २०७३ असोज १९ गते राति ८ वर्षीया बालिकालाई बलात्कार गरेर फरार भएका थिए। उनीविरुद्ध प्रहरीले जबरजस्ती करणी मुद्दा चलाएको थियो। घटनामा दोषी ठहर गर्दै २०७९ माघ १८ गते जिल्ला अदालत भोजपुरले उनलाई ५ वर्ष कैद सजायको फैसला गर्यो। तर, अदालतले दोषी ठहर गरेपनि उनी सजाय भुक्तान नगरिकन लामो समयदेखि फरार भएका थिए। प्रहरीको खोजी सूचीमा रहेका राई अपराधमा संलग्न भएको ७ वर्षपछि पक्राउ परेका हुन्। पक्राउ परेका राईलाई अदालतमा बुझाउने तयारी प्रहरीको छ। प्रहरीले पेस गरेपछि अदालतले उनलाई सजाय भुक्तानका लागि कारागार चलान गर्ने छ। यसअघि भोजपुर प्रहरीले कर्तव्य ज्यान मद्दाका फरार प्रतिवादीलाई पक्राउ गरेको थियो। हत्यामा संलग्न भएको ३४ वर्षपछि गत असोज ५ गते साल्पासिलिछो गाउँपालिका५ (साविकको दोभाने गाविस८)का ६७ वर्षीय चक्रबहादुर राई पक्राउ परेका हुन्। प्रहरीका अनुसार २०४६ साल कात्तिक १७ गते साविकको दोभाने६ का २६ वर्षीय बद्रीकुमार राईको हत्या गरेर चक्रबहादुर फरार भएका थिए। दोभाने७ का तत्कालीन वडाध्यक्ष रामनाथ राईको घरमा सुतिरहेका बेला खुकुरीले हानेर बद्रीकुमारको हत्या गरिएको थियो। खुकुरीले उनको देब्रे हात छिनाउँदै उक्त हात नै लिएर चक्रबहादुर फरार भएका थिए। ३४ वर्षदेखि फरार रहेका उनलाई प्रहरीले सुनसरीको इटहरी उपमहानगरपालिका२० तरहराबाट पक्राउ गरेको हो। अदालतले उनलाई २०६० साल जेठ २७ गते सर्वस्वसहित जन्मकैदको फैसला गरेको थियो। प्रहरीले पक्राउ गरेर बुझाएपछि अदालतले कैद सजाय भुक्तानका लागि कारागार चलान गरेको छ। डीएसपी पाठकले भोजपुरमा फरार प्रतिवादी पक्राउ अभियानलाई तीव्र पारेका छन्। उनी अढाई महिनाअघि प्रहरी प्रमुख भएर भोजपुर गएका हुन्। त्यसयता भोजपुरमा ४ जना फरार प्रतिवादी पक्राउ परिसकेका छन्। अदालतले दोषी ठहर गर्दै कैद र जरिवानाको फैसला गरेपनि अपराधमा संलग्नहरु सजाय भुक्तान नगरिकन लामो समयदेखि भागिरहेका छन्। मुद्दाका पुराना फाइल खोलेर फरार प्रतिवादी पक्राउलाई प्राथमिकतामा राखिएको पाठकले बताए। उनका अनुसार अपराधमा संलग्नहरु सजाय भुक्तान नगरिकन खुलेआम हिँडडुल गर्दा अपराधबाट पीडित भएकाले न्यायको महसुस गर्न पाउँदैनन्। पीडितलाई न्याय दिन, कानुन कार्यान्वायन गर्न र अपराधीलाई कानुनको कठघरामा ल्याउन प्रहरी सक्रिय रहेको डीएसपी पाठकको भनाइ छ। पुराना अपराधमा संलग्नलाई कानुनको दायरामा ल्याउँदा समाजमा प्रहरीप्रतिको जनविश्वास बढ्ने र अपराध नियन्त्रण गरेर समाजमा शान्ति सुरक्षा कायम गर्न मद्दत पुग्ने उनले बताए। अपराधमा संलग्नलाई कारबाही गर्दा अपराधरहित समाज निर्माणमा सहयोग पुग्ने तथा प्रहरीको कामकारबाही पनि प्रभावकारी बन्ने पाठक बताउँछन्।"
सरकारी दस्तखत कीर्ते गरेको कसुरमा नायब सुब्बा पक्राउ,उदयपुर : उदयपुर जिल्लाको त्रियुगा नगरपालिकाका राजस्व शाखा एवं प्रमुख नायब सुब्बालाई सरकारी दस्तखत कीर्ते गरेको कसुरमा प्रहरीले पक्राउ गरेको छ। जिल्ला प्रहरी कार्यालयका अनुसार पक्राउ पर्ने नायब सुब्बा नगरपालिकाका राजस्व शाखा प्रमुख ४७ वर्षीय गुरुप्रसाद ढकाल रहेका छन्। उनलाई खोजी गर्ने क्रममा सोमबार पक्राउ गरिएको जिल्ला प्रहरी कार्यालयका सूचना अधिकारी तथा प्रहरी नायब उपरीक्षक हरिनन्दन चौधरीले जानकारी दिए। उनका अनुसार नगरपालिकामा कार्यरत रहँदा ढकालले जनप्रतिनिधि र अन्य कर्मचारीको कीर्ते हस्तारक्षर गरेर आर्थिक कार्यका गतिविधि गरेको उजुरी अख्तियारमा परेको थियो। उजुरी परेपछि सम्पर्कविहिन रहेका ढकाललाई प्रहरीले खोजी गरेर पक्राउ गरी अनुसन्धान सुरु गरेको प्रनाउ चौधरीले बताए। नगर प्रमुख वशन्तकुमार बस्नेतले ढकालले त्रिनपाको राजस्व शाखामा रहँदा विभिन्न जनप्रतिनिधिका नाममा कीर्ते हस्ताक्षर गरेर गलत आर्थिक गतिविधि गरेको अख्तियारमा उजुरी परेपछि पक्राउ गरी कारबाही गर्न अख्तियारको पत्र आएकामा प्रहरीले सोहीका आधारमा पक्राउ गरेको बताए। ढकालविरुद्ध एक महिनाअघि पक्राउ पुर्जी जारी भए पनि फरार रहेकाले पक्राउ गर्न समय लागेको प्रनाउ चौधरीको भनाइ थियो। जिल्ला प्रहरी कार्यालयका अनुसार ढकालविरुद्ध पाँच दिनको म्याद थप गरेर अनुसन्धान सुरु गरिएको छ।
टिकटक बन्द गरेनगरेकाबारे जवाफ दिन इन्टरनेट सेवा प्रदायक कम्पनीलाई निर्देशन,"काठमाडौं : नेपाल दूरसञ्चार प्राधिकरणले टिकटक बन्द गरेनगरेका विषयमा २४ घण्टाभित्र जवाफ दिन इन्टरनेट सेवा प्रदायक कम्पनीलाई निर्देशन दिएको छ । नेपाल दूरसञ्चार प्राधिकरणले एक सार्वजनिक सूचना प्रकाशित गरी २४ घण्टाभित्र टिकटक बन्द गर्ने निर्णय कार्यान्वयन भएनभएकाबारे जानकारी दिन निर्देशन दिएको हो। यसअवधिमा जानकारी नदिने सेवा प्रदायकलाई दूरसञ्चार ऐन, २०५३ अनुसार अनुमति पत्र खारेजीलगायतको कारबाही गर्ने चेतावनी दिएको छ । यसअघि टिकटक बन्द गर्ने सरकारको निर्णय कार्यान्वयन गरी जानकारी गराउन सबै इन्टरनेट तथा मोबाइल सेवा प्रदायकलाई निर्देशन दिए पनि अहिलेसम्म जानकारी नआएकाले २४ घण्टाभित्र जानकारी दिन निर्देशन दिइएको प्राधिकरणका उपनिर्देशक तथा सूचना अधिकारी सूर्यप्रसाद लामिछानेले जानकारी दिए। गत कात्तिक २८ गते र मङसिर २ गते सार्वजनिक टिकटक बन्द गराउन सूचना निकालिसकेकाले अबको २४ घण्टाभित्र जवाफ पेस गर्न प्राधिकरणले उक्त सूचनामार्फत निर्देशन दिएको उनले बताए। गत कात्तिक २७ गतेको मन्त्रिपरिषद्को बैठकले सामाजिक सद्भाव बिग्रिन थालेको भन्दै टिकटकको प्रयोगलाई बन्द गर्ने निर्णय गरेको थियो । उक्त निर्णय लगत्तै प्राधिकरणले टिकटक बन्द गर्न सेवा प्रदायकलाई निर्देशन दिएको थियो । हालसम्म कुनै पनि सेवा प्रदायक कम्पनीले निर्देशन कार्यान्वयन नगरेको भन्दै प्राधिकरणले कारबाही गर्ने चेतावनीसमेत दिएको छ । रासस"
धनकुटाको सहिदभूमिमा दुई दिन स्थानीय बिदा,"धनकुटा : सहिदभूमि गाउँपालिको राई समुदायले मनाउने विशेष पर्व (वाडाङ्मी) पापानीका अवसरमा दुई दिन स्थानीय बिदा दिने निर्णय गरेको छ। सहिदभूमि गाउँ कार्यपालिकाको मंसिर ११ गते सोमबार बसेको बैठकले पापानीको अवसरमा मंसिर १७ र १८ गते स्थानीय बिदा दिने निर्णय गरिएको गाउँपालिका अध्यक्ष मनोज राईले बताए। उक्त बिदाको दिन गाउँपालिकाको कार्यालय, वडा कार्यालयहरू, स्वास्थ्य संस्था, सेवा कार्यालयहरू, विद्यालयहरू बन्द रहने छ। सहिदभूमि गाउँपालिकामा राई समुदायको बाहुल्यता छ। यहाँको कुल जनसंख्यामध्ये करिव ८० प्रतिशत राई समुदायको बसोवास रहेको छ। गाउँपालिकाका ९ वटा सामुदायिक विद्यालयमा गाउँपालिको मातृभाषा कक्षा सञ्चालन गर्दै आइरहेको अध्यक्ष राईले बताए। विगतका वर्षमा पनि गाउँपालिकाले सो पर्वका अवसरमा स्थानीय बिदा दिएको थियो। धनकुटा नगरपालिकाले पनि गत मंसिर ११ र १२ गते नगरक्षेत्रमा बसोवास गर्ने आठपहरिया जातिको प्रमुख चाड वडाङ्मेटका अवसरमा स्थानीय बिदा दिएको थियो।"
श्रीमती हत्या आरोपमा युवक पक्राउ,सिरहा : सिरहा प्रहरीले श्रीमतीको हत्या गरेको आरोपमा एक युवकलाई नियन्त्रणमा लिएको छ। सिरहा नगरपालिका१५ सुखचैनाका ४० वर्षीय देवेन्द्र यादवलाई ३० वर्षीया श्रीमती सञ्जिताकुमारी यादवको हत्या अभियोगमा आज पक्राउ गरेको हो। गत बिहीबार ७ गते श्रीमती हत्या गरी फरार रहेको यादवलाई इलाका प्रहरी कार्यालय माडर र जिल्ला प्रहरी कार्यालय सिरहाको संयुक्त टोलीले भारतीय सीमा नजिकबाट पक्राउ गरेको जिल्ला प्रहरी कार्यालय सिरहाका सूचना अधिकारी रवीन्द्रराज पाण्डेले जानकारी दिए। घरायसी विवादका क्रममा श्रीमान्ले इँटा र भाटाले कुटपिट गरेको प्रारम्भिक अनुसन्धानबाट खुलेको प्रहरीले बताएको छ। गम्भीर घाइते भएकी उनलाई उपचारका लागि छिमेकी भारतीय बजार जयनगर लगेको सूचना प्राप्त हुनासाथ प्रहरीले खोजतलास र अनुसन्धान गर्दा हत्या गरी भारततर्फ लगेको खुलेको बताएको छ। यादवलाई नियन्त्रणमा लिई सोधपुछ गर्दा भारतको मधुबनी जिल्लाको खजोली थानाअन्तर्गत सलरा भन्ने ठाउँको झाडीमा फालेको खुलेपछि भारतीय प्रहरीको सहयोगमा शव खोजतलास गरी फेला परेको प्रहरीले जनाएको छ। आवश्यक प्रक्रिया पूरा गरी शव नेपाल ल्याइएको छ। उनका पाँच छोराछोरी छन्। प्रहरीले सिरहा जिल्ला अदालतबाट म्याद थप गरी आवश्यक अनुसन्धान गरिरहेको जनाएको छ।
आम्दामा सुत्केरीको मृत्य प्रकरण : दुवै पक्षबीच वार्ता हुँदै,"बुटवल : सत्यवती गाउँपालिका२ ठूलोलुम्पेक गुल्मीकी ३५ वर्षीय भवानी रास्कोटी दोस्रो सन्तान जन्माउन बुटवलस्थित आम्दा अस्पतालमा पुगिन्। उनकी ६ वर्षीय छोरी छिन्। गुल्मी स्थायी घर भए पनि श्रीमानको जागिरका कारण उनको परिवार भैरहवामा बसोवास गर्दै आएको छ। श्रीमान भैरहवास्थित शिक्षा तालिम केन्द्रमा कार्यालय सहयोगीका रूपमा कार्यरत छन्। जेठी छोरी ६ वर्षकी हुँदा दोस्रो सन्तान जन्माउन आम्दा अस्पताल पुगेकी रास्कोटीलाई कुनैपनि दीर्घ रोग नभएको उनको आफन्तहरूले बताएका छन्। दोस्रो सन्तानका रूपमा रास्कोटीले मंसिर ११ गते बिहान ९ बजे छोरालाई धर्तीमा त टेकाइन तर उनी आफू कहिल्यै नफर्किने गरी अस्ताइन्। उनको अर्को दिन दिउँसो २ बजे मृत्यु भयो। रास्कोटीले जन्माएको छोरा ४ किलो ९ सय ग्रामका छन्। मृतकका भिनाजु याम तरामुले एक्कासि मृत्युको खबरले आफूहरू अचम्ममा परेको बताए। यसअघि सालीलाई कुनै पनि रोग थिएन, तरामुले भने,उनको मृत्युमा हामीले अस्पतालको लापरबाही नै देखेका छौँ। निष्पक्ष छानबीन हुनुपर्छ भन्ने हाम्रो माग हो। उनले नवजात शिशु २३ वर्ष नहुँदासम्म शिक्षाको ग्यारेन्टी सहित घटनाको निष्पक्ष छानबीनको माग गरिएको बताएका छन्। उनले भने,१२ घण्टासम्म छलफल हुँदा कुनै निष्कर्ष नभएपछि केही युवाहरू आक्रोशित बनेका हुन् तर त्यहाँ नचिनेका युवाहरू पनि घुसेका थिए। व्यथा लागेपछि रास्कोटी सुरुमा भैरहवाबाट लुम्बिनी प्रादेशिक अस्पताल बुटवल पुगेकी थिइन्। तर, प्रादेशिक अस्पतालमा बेड नपाएपछि आम्दा पुगेको भिनाजु तरामुले जानकारी दिए। मृतकका आफन्तहरूको कुटपिटपछि आम्दाका मेडिकल सुपरिटेन्डेन्ट डाक्टर राजेन्द्र बस्याल गम्भीर घाइते भएका छन्। उनको लुम्बिनी प्रादेशिक अस्पतालको आइसियूमा राखेर उपचार चलिरहेको छ। मृतक रास्कोटीका आफन्त र घाइते डाक्टरको टोलीबीच अहिले बुटवल उपमहानगरपालिकाको कार्यालयमा वार्ता चलिहरेको छ। प्रहरीले डाक्टर कुट्ने सात जनालाई प्रक्राउ गरी अनुसन्धान सुरु गरेको इलाका प्रहरी कार्यालय बुटवलका प्रहरी नायव उपरीक्षक दानबहादुर थापाले जानकारी दिए।"
वडाध्यक्षकै अगुवाइमा बाटो अवरुद्ध,"पथरी : मोरङको पथरी शनिश्चरे नगरपालिकामा पर्ने मनमोहन गान्धी मार्ग स्थानीयले बन्द गरेका छन्। तीन वर्षमा काम सम्पन्न गर्नेगरी कान्छाराम कन्ट्रक्सनले कामको जिम्मा लिए पनि बाटो अझै अलपत्र भएपछि वडाध्यक्षकै अनुगावाईमा बाटो बन्द गरिएको हो। विसं २०७६ कात्तिकमा काम सक्ने सम्झौता गरेको कान्छाराम कन्ट्रक्सनले २०८० कात्तिकमा म्याद थप गरे पनि अझै काम सुरु गरेको छैन। एक अर्ब ५५ करोड ७३ लाखमा ठेक्का लिएको बताइएको छ। कम्पनी काम छोडेर बेपत्ता भएपछि पथरी शनिश्चरेको तीन स्थानमा स्थानीयबासीले ढाड लगाएर बन्द गरेका छन्। पथरी शनिश्चरे वडा नं ४, ८ र ९ ले कात्तिक २१ गते तत्काल काम सुरु नगरे बाटो बन्द गर्ने भन्दै ध्यानाकर्षण गराएका थिए। वडाध्यक्षहरू लोककिरण न्यौपाने, नवीन कार्की र वीरबहादुर राईले कन्ट्रक्सनले काममा ठिलासुस्ती गरेको भन्दै दबाब दिँदै आएका छन्। आज मनमोहन गान्धी मार्गमा स्थानीयवासीले ढाँट लागाएर बाटो अवरोध गरेका छन्। पथरी शनिश्चरे नगरपालिका, सुनवर्शी नगरपालिका, रङ्गेली नगरपालिका हुँदै भारतको सीमा छुने ३० किलोमिटरको बाटो लामो समयदेखि अलपत्र हुँदै आएको छ। छँदाछँदैको कालोपत्र उकाएर अलपत्र पारिएको बाटाका कारण स्थानीयवासीले लामो समयदेखि हिलो, घुलो र खाल्डाखुल्डिको समस्या भोग्दै आएका छन्। निर्माण सुरु नभएसम्म बाटो अवरुद्ध गर्ने भन्दै स्थानीयबासीले बाटैमा धर्ना दिएका छन्। बन्द कर्ता र प्रहरीबीच छलफल भए पनि स्थानीय सरकारले बाटो खोल्न चासो दिएको छैन। यता बाटो निर्माणका क्रममा ड्रेन निर्माणको जिम्मा पाएका निर्माण व्यवसायीले रकम पाएका छैनन्। कान्छाराम कन्ट्रक्सनले भने हालसम्म करिब २७ करोड रकम लगिसकेको हुलाकी राजमार्ग निर्देशानलय इटहरीले बताएको छ।"
"नाका नखुल्दा सिप्चेतबासीलाई समस्या, म्याद नाघेको नुन खान बाध्य","गोरखा : उत्तरी गोरखा, चुम्चेतका बासिन्दा नुनको खोजीमा दिन माया मारेर फिलिम, नाग्चेतसम्म धाउन बाध्य छन्। मोटरबाटो नपुगेको सो गाउँका बासिन्दा नुन खोज्ने ध्याउन्नमा झोला बोकेर फिलिम तथा नाग्चेतसम्म धाउने गरेको बताउँछन्। नाग्चेत पुगेर पनि म्याद नाघेको भानुनुन ल्याउन बाध्य भएको उनीहरू बताउँछन्। नाग्चेतबाट ३० किलो भानु नुन ६६० रुपैयाँमा ल्याएका छौँ, चुम्चेतको सर्दीभीरमा नुन बोकिरहेको अबस्थामा भेटिएका सिप्चेतका रिञ्जिन लामाले भने, पहिले चाइनाबाट नुन ल्याउँथ्यौँ। अहिले नाका बन्द भयो। तलबाट ल्याउनु परेको छ, जमाना फेरियो। नाका बन्द भएर नुन पाएनौँ, चामल पाएनौँ। जुत्ता पाएनौँ, चिया पाएनौँ। हामी यताका मान्छे खोले, तरकारीमा बोसो हाल्छौँ, बोसो पाएनौँ। मर्चा बनाउने हड्डीहरू पनि ल्याउँथ्यौँ, त्यो पनि पाएनौँ। तिब्बतको बजारमा पाइने खालका सामान तल्लो भेगमा नपाइने भएकाले त्यस्ता सामग्रीको अभाव खेपिरहेको उनले बताए। सरकारले ढुवानी अनुदानमा दिएको नुन नाग्चेतबाट आफैले बोकेर ल्याउँदा प्रतिकिलो २२ रुपैयाँ पर्ने, तर गाउँको पसलमा किन्दा धेरै महंगो पर्ने अर्का स्थानीयको भनाइ छ। नाग्चेतमा ३० पोका नुन ६६० रुपैयाँमा पाइन्छ। त्यही नुनलाई गाउँको पसलमा तीन पोकाको पाँचसय रुपैयाँ तिर्नुपर्छ, नुन बोकिरहेका अर्का स्थानीय तेञ्जिङ दोर्जे लामा भन्छन्, चाइना खुलेको भए आफ्नै याक, चौँरी, घोडामा बोकाएर ल्याउँदा सस्तो पर्थ्यो। तलबाट ल्याउँदा कि आफैले भारी बोकेर ल्याउनु पर्छ, पसलमा महंगोमा किन्नुपर्छ। धनी मान्छेले खच्चडमा बोकाएर ल्याए पनि आफूहरूले आफ्ना लागि आफैंले बोकेर ल्याएको उनले बताए। धेरै मैलोधैलो देखिने पाकेटको नुन कहिलेको हो भन्ने बारे थाहा नभएको फुञ्जो लामाको भनाइ छ। यी यही हो पाकेट। लेखेको अक्षर सबै मेटिसकेको छ, सर्दीभीरमा नुन बोकिरहेका अर्का स्थानीय फुञ्जोले भने, मान्छेले मात्र खाने हो भने त यति नुनले पाँच, छ महिनालाई पुग्छ। गाईवस्तुलाई पनि खुवाउनु पर्छ। यत्तिले धेरै दिनलाई पुग्दैन, धेरै चाहिन्छ। भानु नुन चार वर्षदेखि बेच्न छाडिसकेको नुन ढुवानीको जिम्मा पाएका धनकुमार गुरुङको भनाइ छ। भानु नुन त्यहाँ लैजान छोडेको त चार भइसक्यो। अचेल आयोनुन ढुवानी भएको छ। उहाँहरूले कसरी भानु नुन लानुभयो थाहा छैन, गुरुङले भने। चामल बरु नपाए पनि आफ्नै बारीको गहुँ, जौ, सिस्नुको ढिँडो खाएर पेट पाल्न सकिने, तर नुन अति जरुरी रहेको चुम्चेत गाउँका पासाङ लामा बताउँछन्। चामल भन्दा नुनको धेरै दुःख छ, उनी भन्छन्, चामल नभएर त के फरक पर्छ र ? आफ्नै बारीको गौँ, जौ, फापर, लट्टेको ढिडो, सिस्नु, खोले खाएर पेट पाल्न सकिन्छ। नुन नभए कसरी सकिन्छ ?, उनी भन्छन्, हरेक कुरामा नुन नभै हुन्न। तर नुनको धेरै दुख छ। यताको पसलमा नुन किन्न पनि पाइँदैन। नुन किन्न नाग्चेत पुग्नुपर्छ। नाग्चेत जान एकदिन लाग्छ, फर्कन एक दिन लाग्छ। रोजगारी केही पनि नपाएका यहाँका बासिन्दा खेतीपातीको काम र अर्काको घर बनाउने डकर्मी, सिकर्मी, कुल्लीको काम गरेर कमाएको थोरै आम्दानीको भर पर्नुपरेको उनको भनाइ छ। सरकारले दुर्गम भेगका बासिन्दाका लागि बर्सनि साल्ट ट्रेडिङ कर्पोरेशनमार्फत ढुवानी अनुदानको आयोनुन पठाउने गरेको छ। चारवर्ष अघिसम्म साल्ट ट्रेडिङले भानु नुन मात्र पठाउने गर्थ्यो भने चारवर्ष यता आयोनुन मात्र पठाउने गरेको छ। गतवर्ष पठाएको करिब तीनसय क्वीण्टलमध्य करिब डेढसय क्वीण्टल आयोनुन चुमनुब्री गाउँपालिका३ नाग्चेतमा रहेको स्थानीय बहादुर गुरुङको भनाइ छ। ढुवानी अनुदानको नुन बिक्री नभएर थन्किने गरेको चुमनुब्री ३ का वडाअध्यक्ष रामकुमार गुरुङको भनाइ छ।"
"मोरङका ३ ठाउँमा आगलागी, ३१ लाख बढीको क्षति","विराटनगर : मोरङका अलगअलग स्थानमा आगलागी हुँदा ठूलो क्षति भएको छ। ३ ठाउँमा आगलागी हुँदा ३१ लाख बढीको क्षति भएको हो। विराटनगर महानगरपालिका६ का महेन्द्र सिंहको घरमा आगलागी हुँदा २७ लाख बराबरको क्षति भएको प्रहरीले जनाएको छ। कर्कटपाताको छानो भएको दुई तले पक्की घरमा मंगलबार राति ८:३० बजेतिर आगलागी भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार घरको माथिल्लो तलाको कोठामा दूध तताउने क्रममा ग्यास लिक भई आगलागी भएको प्रारम्भिक अनुसन्धानबाट खुलेको छ। आगोले घरसहित काठपात, लत्ताकपडा, भाँडावर्तन र अन्नपात जल्दा २७ लाख बराबरको क्षति भएको दाहालले बताए। घटनामा मानवीय र चौपाया क्षति भने भएन। प्रहरी, दमकल र स्थानीयको सहयोगमा लगभग डेढ घण्टापछि आगो नियन्त्रणमा आएको थियो। त्यस्तै, विराटनगर५ चाँदनी चोकस्थित शान्ता भट्टराईको गाई गोठमा राति १२ बजेतिर आगलागी भएको छ। आगोले जलेर गाईको एउटा बच्छो मरेको छ। आगलागीबाट गोठसहित काठ र भुस जलेर ध्वस्त भएको प्रहरीले जनाएको छ। आगो नियन्त्रणमा लिन प्रहरी, दमकल र स्थानीयलाई १ घण्टाजति लागेको थियो। आगलागीबाट २ लाख ५० हजार बराबरको क्षति भएको प्रहरीले जनाएको छ। यसैबीच, बेलबारी नगरपालिका८ त्रिवेणी चोकका गोविन्द चौधरीको घरमा राति १०:४० बजेतिर आगलागी भएको छ। डीएसपी दाहालका अनुसार आगोले कर्कटपाताको छानो भएको एक तले घर र घरभित्र रहेका लत्ताकपडा, अन्नपातलगायत जलेर ध्वस्त भएको छ। विद्युत सर्ट हुँदा आगलागी भएको हुनसक्ने प्रहरीको अनुमान छ। प्रहरीका अनुसार आगलागीबाट १ लाख ७५ हजार रूपैयाँ बराबरको क्षति भएको छ। प्रहरी, स्थानीय र दमकलको सहयोगमा १ घण्टापछि आगो नियन्त्रणमा लिइएको थियो।"
रुसी सेनामा कार्यरत ३ नेपालीको युक्रेन युद्धमा मृत्यु,"काठमाडौं : रुसी सेनामा आबद्ध रहेका तीन जना नेपालीको मृत्यु भएको छ। युक्रेनसँगको युद्धका क्रममा उनीहरूको ज्यान गएको मस्कोस्थित नेपाली राजदूतावासले जानकारी दिएको छ। नेपालीको मृत्युबारे रुसी सरकारले मस्कोस्थित नेपाली राजदूतावासलाई मृत्यु सर्टिफिकेटसहित टेलिग्राममार्फत जानकारी गराएको थियो। त्यसपछि नेपाली दूतावासले परराष्ट्र मन्त्रालयलाई पत्र पठाएको हो। दूतावासका अनुसार मृत्यु हुनेमा स्याङ्जा पुतलीबजार ५ ठूलास्वाराका प्रितम कार्र्की, दोलखा मेलुङ ६ सुनारपानीका राजकुमार रोक्का र इलाम ५ इलामका गंगाराज मोक्तान छन्। नेपाली नागरिकको रुसी सेनामा कार्यरत रहेको अवस्थामा मृत्यु भएको जानकारीसहित रुसी सेनाका अधिकारीबाट टेलिग्राममार्फत मेडिकल डेथ सर्टिफिकेट प्राप्त भएको छ, नेपाली दूतावासले परराष्ट्र मन्त्रालयमा पठाएको पत्रमा भनिएको छ, मृतकहरूको शव व्यवस्थापन लगायतका कार्यमा परिवारसँग समन्वय गर्नुपर्ने भएकाले रुसी सेनाबाट प्राप्त मेडिकल डेथ सर्टिफिकेट र सोको अनौपचारिक अंग्रेजी अनुवाद एवं अन्य कागजातहरू त्यहाँको जानकारी तथा आवश्यक कार्यार्थ यसै पत्रसाथ संलग्न गरी प्रेसित गरिएको बेहोरा निर्देशानुसार अनुरोध छ। रुसी सेनामा रहेका नेपालीहरूको गत १५ नोभेम्बर (कात्तिक २९) गते मृत्यु भएको हो। रुसी सेनाले पछिल्लो समय नेपालीहरूलाई सहयोगीका रूपमा राख्दै आएको छ। रूसका लागि नेपाली राजदूत मिलन तुलाधरले नेपाली मारिएको घटनाको रुसी सेनामा विस्तृत सोधखोज भइरहेको जानकारी दिए। रुस र युक्रेनबीचको युद्धका क्रममा केही नेपालीहरू पनि रहेको सूचना बाहिर आइरहेका बेला तीन नेपाली मारिएकै घटना सार्वजनिक भएको हो। रुसयुक्रेन युद्धमा रुसको पक्षबाट लड्न सहयोगी सेनाका रूपमा झन्डै २ सय नेपाली रहेको अनुमान नेपाली राजदूतावासको छ। शवको यथाशीघ्र व्यवस्थापनका लागि निजहरूको परिवार र राजदूतावासबीच सम्पर्क बनाउनका लागि सहजीकरण गरिदिन भन्दै मंगलबार राति राजदूतावासले मन्त्रालयलाई पत्राचार गरेको छ।"
"भूकम्प प्रभावितको अस्थायी आवास निर्माण गर्न सेना, प्रहरी परिचालन गर्ने","काठमाडौं : सरकारले भूकम्प प्रभावितको अस्थायी आवास निर्माण गर्न सुरक्षाकर्मी परिचालन गर्ने निर्णय गरेको छ। बुधबार बसेको मन्त्रिपरिषद् बैठकले जाजरकोट केन्द्रबिन्दु भएर गएको भूकम्प प्रभावितको अस्थायी आवास निर्माण गर्न आवश्यकताअनुसार नेपाली सेना, सशस्त्र प्रहरी र नेपाल प्रहरी परिचालन गर्ने निर्णय भएको सरकारका प्रवक्ता एवम् सूचना तथा सञ्चार प्रविधिमन्त्री रेखा शर्माले जानकारी दिइन्। भूकम्प पीडितको अस्थायी आवास निर्माणमा समस्या भएको गुनासो आएकाले प्रभावितलाई सुरक्षित अस्थायी आवास उपलब्ध गराउन जिल्ला सुरक्षा समितिको सिफारिसका आधारमा सुरक्षाकर्मी परिचालन गरिने पनि उनले बताइन्। मन्त्रिपरिषद् बैठकले सैनिक विशेष अदालतको अध्यक्ष पदमा उच्च अदालत पाटनका न्यायाधीश लेखनाथ पौडेललाई नियुक्त गर्ने निर्णय गरेको छ। सैनिक विशेष अदालतको अध्यक्ष पदमा अदालतको कामकाजसमेत गर्ने गरी पौडेललाई अध्यक्षमा नियुक्त गरिएको प्रवक्ता शर्माले जानकारी दिइन्। यस्तै नेपाल इन्जिनियरिङ सेवातर्फ रिक्त रहेको सचिवमा श्वेता दवाडीलाई बढुवा गर्ने निर्णय भएको उनले बताइन्। यसैगरी सरकारले राष्ट्रिय सभाको निर्वाचन माघ ११ गते गर्ने निर्णय गरेको छ।"
"तनहुँको घाँसीकुवामा बस दुर्घटना, ३६ जना घाइते",दमौली : पृथ्वीराजमार्गअन्तर्गत तनहुँको व्यास नगरपालिका१२ घाँसीकुवामा आज बिहान यात्रुवाहक बस दुर्घटना हुँदा ३६ जना घाइते भएका छन् । धरानबाट पोखरातर्फ आउँदै गरेको ग१ख ७८९५ नम्बरको बस सडकबाट अनियन्त्रित भई तल खसेको जिल्ला प्रहरी कार्यालय तनहुँले जनाएको छ । दुर्घटनामा घाइते भएकाहरुको दमौली अस्पताल र रत्नहरि अस्पतालमा उपचार भइरहेको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाँणले जानकारी दिए। घाइतेमध्ये केहीलाई उपचारका लागि पोखरा लैजाने तयारी भइरहेको छ । रासस
तनहुँ बस दुर्घटना : घाइते २ जनाको मृत्यु,"दमौली : पृथ्वीराजमार्गअन्तर्गत तनहुँको व्यास नगरपालिका१२ घाँसीकुवामा आज बिहान भएको बस दुर्घटनामा घाइते भएका मध्ये दुई जनाको मृत्यु भएको छ। धरानबाट पोखरातर्फ आउँदै गरेको ग१ख ७८९५ नम्बरको बस सडकबाट अनियन्त्रित भई तल खसेको थियो। मृत्यु हुनेमा धनकुटा सागुरीगढी गाउँपालिका९ का ४५ वर्षीय हस्त राई र ठेगाना नखुलेका ५० वर्षीय टोपबहादुर मगर रहेका प्रहरी जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाँणले जानकारी दिए। राईको रत्नहरि अस्पताल र मगरको दमौली अस्पतालमा उपचारका क्रममा मृत्यु भएको हो। दुर्घटनामा ३४ यात्रु घाइते भएका छन्। घाइतेमध्ये धनकुटा सागुरीगढी गाउँपालिका८ का २८ वर्षीय विक्रम राई, ताप्लेजजुङ याङ्बरक६ का २६ वर्षीय सचिन्द्र लिम्बु, धनकुटा सागुरी गाउँपालिका७ का ४२ वर्षीय रामप्रसाद राई, सोही ठाउँका २८ वर्षीय बोगिन्द्र राई र ४५ वर्षीय टीकाराज राईको दमौली अस्पतालमा उपचार भइरहेको छ। घाइतेमध्ये धनकुटा साँगुरीगढी९ का ३८ वर्षीय सन्तोषकुमार राई, कास्कीको पोखरा महानगरपालिका३१ का ४१ वर्षीय भोजराज सुनार, धनकुटा साँगुरीगढी८ का ४८ वर्षीय जुनारसिंह राई, ४४ वर्षीय तीर्थबहादुर राई, ५० वर्षीय लक्षु राई, सहचलक कास्कीको पोखरा महानगरपालिकाका ३० वर्षीय अजित परियार, सप्तरी महादेव६ का२५ वर्षीय शम्भु यादव, बस चालक प्यूठान सरुमहारानी५ का २३ वर्षीय होमलाल पल्ली मगर, धनकुटा साँगुरी७ बका ४५ वर्षीय हरिशचन्द्र राईलाई थप उपचारका लागि पोखरा पठाइएको प्रहरीले जनाएको छ। त्यस्तै धनकुटा सावरी७ का ३० वर्षीय हमालप्रसाद राई, सोही ठाँका २९ वर्षीय सन्दिप राई, ३५ वर्षीय लखमन राई, मोरङको विराटनगर महानगरपालिकाका २६ वर्षीय आशिष शर्मा, धनकुटा साँगुरीगढी७ का ४५ वर्षीय सविन राई, सोही ठाउँका ३६ वर्षीय नरेन्द्र न्यौपाने, २९ वर्षीय विजय राई, ४१ वर्षीय मनिराज राई, सप्तरी महादेव६ बस्ने २३ को विवजय यादव, १४ वर्षीय सुमन यादव, ४९ वर्षीय आश राई, ४६ वर्षीय तीर्थ राई, ४८ वर्षीय उदेश राई, ४२ वर्षीय सीताराम घाइते, ५२ वर्षीय शत्रुधन राई, २१ वर्षीय किरण राई, धनकुटा चौबिसे७ का २४ वर्षीय सांसद लिम्बू, ४१ वर्षीय प्रशान्त राई, ४७ वर्षीय जयकुमारा राईको रत्नहरि अस्पतालमा उपचार भइरहेको छ। सप्तरी महादेव६ का १५ वर्षीया प्रिती यादव भने डिस्चार्ज भएको प्रहरीले जनाएको छ। रासस यो पनि पढ्नुहोस तनहुँको घाँसीकुवामा बस दुर्घटना, ३६ जना घाइते"
महेन्द्र बहुमुखी क्याम्पस धरानका स्ववियु सभापतिमाथि आक्रमण गर्ने तीनजना पक्राउ,"धरान : महेन्द्र बहुमुखी क्याम्पस धरानका स्ववियु सभापति युवराज राईमाथि आक्रमण गर्ने तीन जनालाई प्रहरीले पक्राउ गरेको छ। मंगलबार क्याम्पसबाट घर फर्कने क्रममा राईमाथि आक्रमण भएको हो । क्याम्पसमा नि:शुल्क छात्रवृत्तिको विषयलाई लिएर एमालेनिकट अनेरास्ववियुका उमेश परिवार, नयन राई र राजेश राईको समूहले आक्रमण गरेको सभापति राईले बताए। उनले तीन जनाको समूहले खुकुरी लिएर आफूलाई मार्ने उद्देश्यले आक्रमण गरेको उनको आरोप छ। साथीहरूले आक्रमणकारीहरुलाई समातेकाले आफू बचेको उनले बताए । राईले आक्रमण गर्नेलाई कारबाही गर्न माग गरेका छन्। इलाका प्रहरी कार्यालय धरानका डीएसपी नवराज मल्लले आक्रमण गर्ने तीनै जनालाई पक्राउ गरिएको बताए।"
पासोमा परेको चितुवाको मृत्यु,"अर्घाखाँची : अर्घाखँचीमा पासोमा परी घाइते भएको चितुवाको मृत्यु भएको छ। सन्धिखर्क नगरपालिका वडा नम्बर ६ नरपानीको जंगलमा पासोमा परेको चितुवा बाँके राष्ट्रिय निकुञ्ज लैजाने क्रममा बाटोमा मरेको डिभिजन वन कार्यालय अर्घाखाँचीका डिभिजन वन अधिकृत इश्वरी पौडेलले बताए। पासोमा चितुवा परेपछि स्थानीयले प्रहरीलाई खबर गरेका थिए। डिभिजन वन कार्यालय अर्घाखाँचीको पहलमा सुरक्षाकर्मी र स्थानीयबाट उद्वार गरी घाइते अवस्थामा फेला परेको चितुवा उद्धार गरि बाँके राष्ट्रिय निकुञ्ज लैजाने क्रममा शितगंगा नगरपालिकाको डोहोटे नजिकै मरेको हो। ५९ ईन्च लामो र ३३ इन्च अग्लो, झन्डै ३१ केजीको भाले चितुवा रहेको र पासो कसले थापेको विषयमा अनुसन्धान भइरहेको डिभिजन वन अधिकृत पौडेलको भनाइ छ।"
"भूकम्प प्रभावित क्षेत्रमा एमाले : ५ सय भग्नावशेष हटायो, ५ सय टहरा बनायो","जाजरकोट : कांग्रेसका पूर्वसांसद दीपकजंग शाहको भूकम्पले भत्किएको घरको भग्नावशेष पन्छाइदिएएमाले स्वयंसेवकले। जाजरकोट सदरमुकाम खलंगास्थित शाहको घरको भग्नावशेष हटाउन एमालेका ५० जना स्वयंसेवक खटेका थिए। दुःखको बेला आफूलाई सहयोग गरेकोमा पूर्वसांसद शाहले एमाले स्वयंसेवकलाई धन्यवाद दिए। यो बेला फरक पार्टीका कार्यकर्ताहरूले बिनापूर्वाग्रह सहयोग गरेकोमा धन्यवाद दिन चाहन्छु, शाहले भने। भेरी१ रावतगाँउकी ३५ वर्षीया उर्मिला रावतलाई एमाले स्वयंसेवक टोलीले अस्थायी बासस्थान बनाइदियो। भूकम्पमा दुई छोरा गुमाएकी रावतको भत्किएको घरका भग्नावशेष हटाएर एमालेले अस्थायी बासस्थान बनाइदिएको हो। अब केही दिनमै उनी त्रिपालबाट अस्थायी टहरामा सर्नेछिन्। भूकम्पले दुई छोरा लग्यो। घर भत्कियो। घरभित्रको समान निकाल्न सकेका थिएनौं, उनले भनिन्, उहाँहरू (एमाले स्वयंसेवक) ले भग्नावशेष पन्छाएर सामान निकाली दिनुभयो। अस्थायी टहरा बनाइदिनु भएको छ। म र छोरी बाँचेका छौं। त्रिपालको बसाईले निकै समस्या भएको बेला उहाँहरूले गरेको यो गुण कहिल्यै बिर्सने छैन। एमाले केन्द्रीय सदस्य एवं पार्टीको विपद् व्यवस्थापन समितिका संयोजक किरण पौडेलको नेतृत्वको स्वयंसेवक टोली जाजरकोट र रुकुममा एकसाथ भूकम्प प्रभावित क्षेत्रमा खटिरहेको छ। एमाले जाजरकोटका अनुसार करिब ५ सय भूकम्पपीडित परिवारका घरका भग्नावशेष पन्छाउने काम सम्पन्न भएको छ। करिब पाँच सय अस्थायी टहरा पनि एमालेले बनाइसकेको छ। एमालेले भूकम्प प्रभावित क्षेत्रमा एक हजार स्वयंसेवक खटाएको छ। एक हजार घरका भग्नावशेष पन्छाउने र एक हजार टहरा बनाउने उद्देश्यल मंसिर १ गतेदेखि एमाले स्वयंसेवी रातदिन कामका खटेका छन्। एमालेको केन्द्रीय समितिको निर्देशनअनुसार जाजरकोट र रुकुमपश्चिममा परिचालन भएका स्वयंसेवकले पीडितलाई भग्नावशेष पन्छाउने र अस्थायी टहरा निर्माणमा सघाइरहेका छन्। पीडितहरू उनीहरूको कामबाट प्रभावित भएका छन्। सरकारले गर्न नसकेको बेला एमालेका स्वयंसेवकले पीडितका लागि गरेको सहयोग उदाहरणीय बनेको पीडितहरूको भनाइ छ। जाजरकोटको रामीडाँडा केन्द्रबिन्दु भएर गएको भूकम्पले क्षति पुगेको जाजरकोट र रुकुमपश्चिमका भग्नावशेष पन्छाउने र अस्थायी आवासका एमालेले एक हजार स्वयंसेवक खटाएको हो। ४० टोली बनाएर एमालेले गत मंसिर ३ गतेदेखि निरन्तर काम गरिरहेको छ। एउटा टोलीमा एक जना कमान्डरसहित २५ जना स्वयंसेवकले काम गरिरहेको संयोजक पौडेलले जानकारी दिए। ७५ जना जति स्वयंसेवक अन्य व्यवस्थापनका काममा खटिएका छन्। जाजरकोटमा २५ वटा र रुकुमपश्चिमा १५ वटा टोली परिचालन गरिएको पौडेलले बताए। थोरै भए पनि पीडितको पीडामा मलम लगाउन देशभरबाट स्वयंसेवकहरू आएका छौं, उनले भने, कम्तीमा एक जना स्वयंसेवकले १५ दिन काम गर्ने गरी व्यवस्थापन गरिरहेका छौं। जिफन्टका अध्यक्ष विनोद श्रेष्ठको नेतृत्वको टोलीले मंसिर १ गतेदेखि नै प्रभावित क्षेत्रमा काम गरिरहेको छ। स्वयंसेवकहरूले खाना र नास्ताको खर्च आफैंले बेहोरिरहेका छन्। मेस टिम अलगै रहेको एमाले केन्द्रीय सदस्य तथा भेरी नगरपालिका जाजरकोटका नगरप्रमुख चन्द्रप्रकाश घर्तीले बताए। सेना र प्रहरीले जोखिम मोल्न नचाहेका कतिपय भग्नावशेषसमेत हाम्रा साथीहरूले जोखिम मोलेर निकाल्नु भएको छ, घर्तीले भने । स्वयंसेवामा खटिएकालाई मंसिर १९ गते भेरी १ रिम्नामा हुने कार्यक्रममा एमाले अध्यक्ष केपी शर्मा ओलीले प्रशंसापत्र प्रदान गर्ने कार्यक्रम रहेको केन्द्रीय सदस्य पौडेलले बताए। हामी अरू पार्टी जस्तो प्रचारमा लाग्दैनौ, पौडेलले भने, लक्ष्यअनुसार धेरै काम गरिसकेका छौं, १८ गतेसम्म १ हजार टहरा बनाएर हस्तान्तरण गर्छौं। र, त्यति नै संख्यामा भत्किएका भग्नावशेष पन्छाउने काम पनि गर्छौं।"

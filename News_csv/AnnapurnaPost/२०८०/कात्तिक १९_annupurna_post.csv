शीर्षक,विवरण
भूकम्पले सम्झाएका नीतिगत परकम्पहरू,"हाम्रो देशमा भूकम्प आउँछ, जान्छ। बिर्सिइन्छ। २०७२ सालको महाभूकम्पले देशलाई धेरै कुरा सिकाउन चाहेको थियो। केही दिन सबैको मनमा त्यो पस्यो। आलो घाउ पुरिँदै जाँदा बिर्सने रोगले छोइहाल्यो। पूर्वतयारी र सजगतामा राज्यले जेजेति हेक्का पुर्याउनुपथ्र्यो, हुन सकेन। त्यही कारण जाजरकोट केन्द्रबिन्दु भई शुक्रबार मध्यराति आएको ६४ रेक्टरको भूकम्पले ठूलो जनधनको क्षति हुन पुग्यो। भूगर्भविद्हरूले मुलुकमा ठूला भूकम्पका जोखिम औंल्याउँदै आएका छन्। पश्चिमी भूभाग अझ जोखिममा छ। त्यसलाई ध्यान यसकारण तत्काल दिनु आवश्यक छ, जसले गर्दा पुनः यस्ता घटनामा ठूलो क्षति बेहोर्नु नपरोस्। भूकम्प मात्र यस्तो विपत्ति हो, जसलाई मानवीय प्रयासमा रोक्नछेक्न सक्ने प्रविधि हालसम्म बनेको छैन। त्यसैले हाम्रोजस्तो जोखिममा रहेको देशले गर्न सक्ने र गर्नुपर्ने भनेकै दर्बिलो पूर्वतयारी हो। भूकम्प गइरहने जापानले गगनचुम्बी भवनहरू नढल्ने प्रविधिका बनाएको छ। ठूलाठूला भूकम्पमा पनि जनधनको क्षति खासै हुन दिँदैन उसले। हामीकहाँ पनि २०७२ यता कम्पपरकम्पको शृंखला बढ्दै गएको छ। जसले गर्दा हाम्रा संरचनाहरू भूकम्प प्रतिरोधी बनाउन अब ढिला भइसकेको छ। सरकारले आफ्ना नीति तथा कार्यक्रममा यस्ता विषय अलि पहिल्यैबाट समेट्नु पथ्र्यो। अझै समेट्न सकेको छैन। यति बेला मुलुक र संसारभरि रहेका नेपालीको ध्यानसहानुभूति भूकम्प पीडिततर्फ छ। राज्यका निकायदेखि विभिन्न संघसंस्थाले गच्छेअनुसार साथसहयोग घोषणा गरेका छन्। राजनीतिक दलहरूले आर्थिक, भौतिक र नैतिक साथसहित उद्धारमा होस्टेहैसे सुरु गरेका छन्। तिनले ठूलो मात्रामा कार्यकर्ता परिचालन गर्न सक्छन्। गर्नुपर्छ। प्रधानमन्त्री पुष्पकमल दाहाल तत्काल पीडितलाई भेट्न र तिनको मनोबल बढाउन पुगेका छन्। उद्दारमा सुरक्षाकर्मी र नागरिक समुदाय सक्रियतापूर्वक लागेका छन्। नेपालीजनको तदारुकता प्रशंसनीय छ। तर, जेजति भएको छ, पर्याप्त छैन। मृतकका परिवारलाई राहत, प्रभावितहरूलाई गाँसबासकपास, घाइतेको भरपर्दो उपचार, विस्थापितको पुनस्र्थापनालगायतमा राज्यको दायित्व अहम् हुन्छ। त्यसमा कुनै अपुग हुन दिनुहुँदैन। बिपद्को यस घडीमा सबै नेपाली एकताबद्ध भएर उद्धार, राहत र उपचारमा खटिनुपर्छ। देश दुखेको पल मनहरू मिल्नुपर्छ। यो संकट तत्काल पार लगाएर भावी संकटहरूबाट जोगाउने नीतिरणनीति ल्याउन ढिला गर्नुहुँदैन।"
नेपालको दुःखमा हाम्रो साथ छ,"काठमाडौं : विभिन्न राष्ट्रहरूले भूकम्प प्रभावित जिल्लाहरूमा राहत र उपचारमा सहयोगका लागि नेपालको साथमा रहेको विश्वास दिलाएका छन्। विभिन्न देशका राष्ट्रपति, प्रधानमन्त्री र नेपालस्थित राजदूतावासले भूकम्पमा ज्यान गुमाएकाहरूप्रति गहिरो दुःख व्यक्त गर्दै घाइतेको स्वास्थ्य लाभको कामना गरेका छन्। भारतीय प्रधानमन्त्री नरेन्द्र मोदीले शनिबार बिहान सामाजिक सञ्जालमा भूकम्पबाट भएको क्षतिप्रति दुःख व्यक्त गर्दै यस दुःखद घडीमा भारत नेपाली जनताका साथमा उभिएको बताएका छन्। नेपालका प्रधानमन्त्री पुष्पकमल दाहालको ट्वीटर ह्यान्डललाई मेन्सन गर्दै नेपालमा गएको भूकम्पबाट भएको जनधनको क्षतिप्रति गहिरो दुःख व्यक्त गर्छु। दुःखद घडीमा भारत नेपाली जनतासँगै उभिएको छ र सबै किमिसमको सहयोग गर्न तयार छ, मोदीले लेखेका छन्। यसैगरी रसियाका राष्ट्रपति भ्लादिमिर पुटिनले भूकम्पबाट भएको धनजनको क्षतिप्रति गहिरो दुःख व्यक्त गरेका छन्। उनले राष्ट्रपति रामचन्द्र पौडेललाई शनिबार एक पत्र पठाउँदै यस दुःखद घटनाबाट पीडित नेपालीप्रति गहिरो समवेदना प्रकट गरेका छन्। यसैगरी चीन सरकारले भूकम्प प्रभावित क्षेत्रका लागि १० करोड रुपैयाँ बराबरको राहत सामग्री प्रदान गर्ने भएको छ। नेपालका लागि चिनियाँ राजदूत छन सोङले दक्षिण एसियाका मुलुकका लागि स्थापना गरिएको कोषबाट राहत सामग्री दिने जानकारी दिए। उक्त सामग्री केही दिनमै प्रभावित क्षेत्रमा पुर्याइने राजदूत सोङले जनाए। नेपालस्थित अमेरिकी दूतावासले पनि भूकम्पमा परी ज्यान गुमाएकाहरूप्रति दुःख व्यक्त गरेको छ। नेपाललाई आवश्यक सहयोग गर्न अमेरिका सदैव तत्पर रहेको दूतावासले जनाएको छ।"
"उपचार निःशुल्क, ४१ चिकित्सक परिचालन","काठमाडौं : जाजरकोटको रामीडाँडा केन्द्रबिन्दु भएर गएको भूकम्पमा परी घाइते भएकाको निःशुल्क उपचार गर्न सरकारले निर्देशन दिएको छ। स्वास्थ्य तथा जनसंख्यामन्त्री मोहनबहादुर बस्नेतले घाइतेको निःशुल्क उपचार गर्न निर्देशन दिएका हुन्। स्वास्थ्य क्षेत्रका साझदारहरूसँगको शनिबार बसेको बैठकमा मन्त्री बस्नेतले सरकारीगैरसरकारीनिजी स्वास्थ्य संस्थाहरूलाई उपचार व्यवस्थापन निःशुल्क गर्न निर्देशन दिएका हुन्। स्वास्थ्य मन्त्रालयका प्रवक्ता डा प्रकाश बुढाथोकीका अनुसार, भूकम्पमा परी जाजरकोट जिल्लामा मात्रै १ सय ५ जनाको मृत्यु भएको छ। १ सय २ भन्दा बढी घाइते भएका छन्। रुकुमपश्चिम जिल्लामा ५२ जनाको मृत्यु भएको छ। ७८ भन्दा बढी घाइते भएका छन्। छिमेकी दैलेखमा ३ र रोल्पामा एक जना घाइते भएको स्वास्थ्य मन्त्रालयले जनाएको छ। घाइतेहरूको उद्धार जारी रहेको छ। गृह मन्त्रालयका प्रवक्ता नारायणप्रसाद भट्टराईका अनुसार, जाजरकोट र रुकुमपश्चिम जिल्लामा १ सय ५७ जनाको ज्यान गएको छ। ३ सय ७५ जना घाइते भएका छन्। सामान्य घाइतेहरूको रुकुमपश्चिम अस्पताल, जाजरकोट अस्पताल र रुकुमको चौरजहारी अस्पतालमा उपचार भइरहेको छ। सुर्खेत, नेपालगन्ज र काठमाडौंमा उपचार मन्त्रालयका प्रवक्ता डा बुढाथोकीका अनुसार, घाइतेमध्ये ५७ जनालाई थप उपचारका लागि प्रादेशिक अस्पताल सुर्खेत र भेरी अस्पताल नेपालगन्जमा रेफर गरिएको छ। सरकारले घाइतेहरूको विशेषज्ञ र विशिष्टिकृत सेवाका लागि प्रादेशिक अस्पताल सुर्खेत र भेरी अस्पताल नेपालगन्ज तोकेको छ। गम्भीर घाइतेहरूको हवाई उद्धार गरी नेपालगन्ज, सुर्खेत र काठमाडौंमा उपचार भइरहेको छ। सुर्खेतस्थित कर्णाली प्रदेश अस्पतालमा घाइते भएका २५ जनाको उपचार भइरहेको छ। अस्पतालका निर्देशक डा डम्बर खड्काका अनुसार घाइते एकजनाको भेन्टिलेटरमा राखेर उपचार भइरहेको छ। भर्ना भएकामध्ये ६ जनाको हातखुट्टा भाँचिएको छ। आइतबारदेखि अप्रेसन सुरु गरिने डा खड्काले जानकारी दिए। त्यस्तै नेपालगञ्जस्थित भेरी अस्पतालमा ३१ जनाको उपचार भइरहेको छ। उद्धार गरी ल्याएकामध्ये ३३ वर्षीय टेकबहादुर पुनको मृत्यु भएको छ। नलगाड१, पाली जाजरकोटका पुनको हेलिकप्टरबाट ल्याउँदाल्याउँदै ज्यान गएको थियो। भेरी अस्पतालमा अहिले दुई वर्षीया बालिकासहित जाजरकोट र पश्चिमरुकुमका ३१ जनाको उपचार भइरहेको छ। एम्बुलेन्सबाट ल्याइएका जाजरकोटका विमलकुमार कार्कीको दायाँ खुट्टा भाँचिएको छ। अस्पतालका सूचना अधिकारी डा संकेत रिसालका अनुसार, अधिकांश घाइतेको टाउको, हातखुट्टा, पेटलगायतका शरीरका विभिन्न भागमा चोटपटक लागेको छ। भर्ना भएकामध्ये ८ जनाको अवस्था गम्भीर छ। अन्य घाइतेको अवस्था सामान्य रहेको जनाइएको छ। त्रिभुवन विश्वविद्यालय शिक्षण अस्पताल महाराजगञ्जमा २१ दिनकी बालिकासहित ७ जना घाइतेको उपचार भइरहेको छ। त्रिवि शिक्षण अस्पतालमा उपचाररत घाइतेहरूमा र मुसीकोट नगरपालिका७ की २१ दिनकी बालिका सीता पाण्डे, रुकुम पश्चिमको सानोभेरी गाउँपालिका१ की १२ वर्षकी निरुता पुन, २० वर्षकी सुशीला बुढा, २१ महिनाका ऋषव बुढाथोकी, सानोभेरी गाउँपालिका४ की २० वर्षकी विमला ओली बुढाथोकी, २२ वर्षका गोपाल बुढाथोकी र ६२ वर्षकी सावित्री चन्द, ५५ वर्षकी मैना ओली छन्। ४१ चिकित्सक परिचालन स्वास्थ्य मन्त्रालयका प्रवक्ता डा बुढाथोकीले शनिबार बिहान विशेषज्ञसहितको चारवटा संघसंस्थाहरूबाट गरी कुल ४१ जनाको आकस्मिक चिकित्सकीय टोली परिचालन गरिएको जानकारी दिए। संघीय, प्रादेशिक र स्थानीय तहका विभिन्न मन्त्रालय र निकायसँग निरन्तर समन्वय भइरहेको उनले बताए। काठमाडौं उपत्यकाका हब अस्पतालहरूलाई पनि घाइतेको उपचारका लागि तयारी अवस्थामा रहन निर्देशन दिइएको छ। ६४ म्याग्निच्युडको भूकम्पका कारण कर्णाली र लुम्बिनी प्रदेशका १० वटा जिल्ला प्रभावित भएका छन्। भूकम्पको धक्का भने मुलुकभर महसुस गरिएको थियो। जाजरकोट जिल्लाको घेट्ना स्वास्थ्यचौकी र वारेफुट आधारभूत अस्पतालमा क्षति पुगेको स्वास्थ्य मन्त्रालयले जनाएको छ। प्रभावित क्षेत्रमा स्वास्थ्यकर्मी परिचालन नेपाल प्रहरी अस्पतालबाट प्रहरी नायव महानिरीक्षकको नेतृत्वमा स्वास्थ्यकर्मी टोली परिचालन गरिएको छ। भूकम्प प्रभावित क्षेत्रमा नेपाली सेनाको मेडिकल टिम, सशस्त्र प्रहरी बल समेतबाट खटिएको टोलीले आवश्यक उद्धार कार्य भएको छ।"
भूकम्पमा जो भाग्यले बाँचे,"शुक्रबार मध्यराति सबै निन्द्रामा थिए। जाजरकोटलाई केन्द्रबिन्दु बनाएर जब ६४ म्याग्निच्युडको भूकम्प गयो १५७ जनाले ज्यान गुमाए, सयौं घाइते छन्। तर, केही स्थानीय घर भत्किए पनि भाग्यले बाँच्न सफल भएका छन्। तीमध्ये केहीसँग अन्नपूर्णकर्मी राजेन्द्र कार्कीले गरेको कुराकानीको अंश। सर्मिला विक, उमेर २२ वर्ष चेतना विक, उमेर २१ वर्ष, भेरी नगरपालिका३ तल्लो थाप्ले, जाजरकोट घरको एउटा कोठामा बुवाआमा अर्को कोठामा दाइभाउजू, अर्को कोठा सानो दाइ र अर्को कोठामा म सुतेका थियौं। म मस्त निन्द्रामा थिएँ। एक्कासि पूरै जिउ हल्लायो। घर हल्लायो त्यसपछि झर्यामझुरुम गर्दै घर ढल्यो। हामी सबै परिवार घरमा पुरियौं। मेरो शरीरको आधा भाग पुरेको थियो। काठले गर्दा टाउको तिर केही भएनछ। म बेहोस थिएँ। छरछिमेकले पुरिएको घरभित्रबाट निकालेर अस्पताल पुर्याएछन्। होस खुलेपछि थाहा भयो सबैलाई अस्पतालमै ल्याएका रहेछन्। आमालाई अलि धेरै चोट लागेको रहेछ। त्यसरी घर भित्र पुरिएर पनि धन्न केही भएन म त भाग्यले नै बाँचेको जस्तो लाग्छ। लक्ष्मी शाह, उमेर ४० वर्ष भेरी नगरपालिका३, थाप्ले, जाजरकोटम र श्रीमान् एउटा कोठामा सुतेका थियौ। अर्को कोठामा छोरा सुतेको थियो। गहिरो निन्दामा थियौं। भुइँचालो आएर घर भत्किएर हामीलाई पुरिसकेपछि मात्र थाह पाएँ मैले। बचाउबचाउ भनेर श्रीमान् कराइरहेको आवाज मेरो कानमा परेपछि बल्ल भूकम्प गएको रहेछ अनुमान लगाए। अब मरिने भयो भने आफन्त सबैलाई सम्झिए। छिमेकीहरू प्नि कराइरहेका थिए। कोलाहल निकै भयो। बत्ती पनि थिएन। भाडामा बस्ने छिमेकीहरू आएर हामीलाई उद्धार गरेर अस्पताल लिएर आए। मेरो टाउकोमा चोट लागेको छ। श्रीमान् र छोरालाई पनि सामान्य चोट छ तर पनि हामी बाँच्न सफल भयौं। शितला कामी, उमेर ६३ वर्ष भेरी नगरपालिका१ डौरीकाँडा, जाजरकोटगाउँको देवर बाबुको घरमा मानिस मरेका थिए। त्यही बस्न गएकी थिए। भर्खर सुतेका थियौं। कच्ची घर पूरै हल्लायो। केही क्षणमै घर ढल्यो। मेरो आधा आङ पुरेछ। पछि गाउँलेहरू आएर हाम्रो उद्धार गरे। देवरको सानो नाति च्यापिएर मृत्यु भएछ। मलाई पनि सुरुका स्टेचर नपाएर कुर्चीमा बोकेर ल्याए। आधा बाटो पछि स्टेचरमा अस्पताल ल्याए। भाग्यले बाँचे जस्तो लाग्छ। मलाई घर ढलेर माटो र ढुंगाले आधा शरीर पुरेपछि बाँच्छु जस्तो लागेको थिएन। भगवान्को कृपाले धन्न बाँचियो। विक्रम तिरुवा, उमेर १२ वर्ष भेरी नगरपालिका३, जाजरकोटमेरो बुवा मजदुरीका लागि भारत जानुभएको छ। आमा पनि वैदेशिक रोजगारमै हुनुहुन्छ। घरमा दाइ म र बहिनी छौं। विद्यालय बन्द भएकाले मामाघर आएको थिएँ। सुतेको बेला एक्कासि आएको भूकम्पले घर ढल्यो। मेरो आधा शरीर पुरियो। म त अब मरे भन्ने लागेको थियो। पछि मामाहरूले तान्नु भएछ र बाँचे। ८ वर्षीया बहिनीलाई पहिरोले पुरिदिएछ। माया गर्ने बहिनी मलाई छोडेर गइन्। म अब कोसँग तिहारमा टीका लगाउँला ? चक्रबहादुर खड्का, उमेर ४६ वर्ष भेरी नगरपालिका२, जाजरकोटम जिल्ला अदालत जाजरकोटमा कार्यालय सहयोगी पदमा कार्यरत छु। हामी सदरमुकाम खलंगामा कोठा भाडामा लिएर बस्दै आएका छौं। लोग्ने स्वास्नी खाना खाएर ९ बजेतिर सुतेका थियौं। ११ बजेतिर ब्युझिएर पिसाव फेर्न शौचालय गएँ। फेरि सुतेर भर्खर निदाएको थिएँ। पूरै घर खाट हल्लिएपछि बिउँझिएँ। घरको भित्ता ढल्ल सुरु भइसकेको थियो। खाटमुनि गए बाँचिन्छ भन्ने सुनेको कुरा झट्ट याद आयो। श्रीमतीलाई पनि खाटमुनि नै तानेर लिएँ। घरको भित्ता पूरै ढलेर खाटमै पर्यो हामीलाई पनि छातीसम्म पुर्यो। श्वास फेर्न कठिन भयो। अब मरिन्छ भन्ने लाग्यो। छोराछोरी सम्झिएँ। त्यसपछि घर भत्किन बन्द भयो। विस्तारै हातले भित्ताका ढुंगाहरू हटाएँ। पहिले म निक्लिएँ त्यसपछि श्रीमतीलाई तानेँ। हामी दुवै जना खाटमुनिबाट निक्लन सफल भयौं। अनि छिमेकी बचाउबचाउ भनेर कराइरहेका थिए। गएर उद्धार गर्यांै। छातीमा चोट लागेको रहेछ। त्यतिबेला खासै दुखेन। अहिले दुखिराछ। मर्न नलेखे कालले पनि नलिँदो रहेछ। पूरै घर भत्किएर पनि भगवान्को कृपाले बाँच्न सफल भयौं। धन्य भगवान्।"
पश्चिम नेपालमा ठूलो भूकम्पको जोखिम कायमै,"भारतीय र तिब्बतीयन प्लेटबीचको घर्षणका कारण नेपाल भूकम्पको उच्च जोखिममा छ। लामो समयदेखि नेपालको पश्चिम क्षेत्रमा ठूलो भूकम्प नगएको र शक्ति सञ्चित भएकाले पनि अब ठूलो धक्का आउने अनुमान विज्ञको छ। सुर्खेत : शुक्रबार राति नेपालको पश्चिम क्षेत्रमा भूकम्पको ठूलो धक्का महसुस भयो। भूकम्पको धक्काका कारण कर्णालीमा धेरै धनजनको क्षति भएको छ। जाजरकोट केन्द्रबिन्दु भएको भूकम्पका कारण जाजरकोट र रुकुमपश्चिममा ठूलो मानवीय तथा भौतिक क्षति भएको छ। उक्त धक्कापछि शनिबार दिउँसोसम्म १ सय ८० पटकभन्दा धेरै परकम्प मापन भएको भूकम्प मापन केन्द्र सुर्खेतले जनाएको छ। भूकम्पको ठूलो धक्का र त्यसपछि लगातारका परकम्पका कारण नेपालको पश्चिम क्षेत्रमा सर्वसाधारण त्रसित बनेका छन्। ठूलो धक्कापछि यस्ता परकम्पहरू अझै पनि आउन सक्ने बताइएको छ। पछिल्ला वर्षहरूमा कर्णाली र सुदूरपश्चिमका जिल्लाहरूमा पटकपटक भूकम्पका धक्काहरू आइरहेका छन्। बारम्बार भूकम्पको धक्का महसुस हुन थालेपछि नेपालको पश्चिम क्षेत्रमा ठूलो भूकम्पको धक्का आउन सक्ने भन्दै सर्वसाधारण त्रसित छन्। विज्ञले पनि अब कुनै पनि बेला कर्णाली र सुदूरपश्चिममा भूकम्पको ठूलो धक्का आउन सक्ने जोखिम कायमै रहेको बताएका छन्। भारतीय र तिब्बतीयन प्लेटबीचको घर्षणका कारण नेपाल भूकम्पको उच्च जोखिममा छ। लामो समयदेखि नेपालको पश्चिम क्षेत्रमा ठूलो भूकम्प नगएको र शक्ति सञ्चित भएकाले पनि अब ठूलो धक्का आउने अनुमान विज्ञको छ। नेपालको पश्चिम क्षेत्रमा ५ सय १८ वर्षयता ठूलो भूकम्प गएको छैन। यो बीचमा नेपालको पूर्वीक्षेत्र र भारत आसपासमा सन् १९३४ र नेपालको मध्य भागमा सन् २०१५ मा गोरखा केन्द्रबिन्दु भएर भूकम्प गइसकेको छ। नेपालको पूर्वीभाग र मध्यभागमा ठूला भूकम्प गइसके भूकम्प मापन केन्द्र सुर्खेतका प्रमुख बलबहादुर तामाङ भन्छन्, वर्षौंदेखि नेपालको पश्चिम क्षेत्रमा ठूलो भूकम्प गएको छैन, यसकारण पनि हालसम्म सञ्चित भएको शक्तिका कारण अब नेपालको पश्चिम क्षेत्रमा कुनै पनि समयमा ठूलो भूकम्पको धक्का आउने जोखिम छ। यसअघि पश्चिम नेपालमा सन् १५०५ मा ठूलो भूकम्प गएको थियो। त्यसयता ठूला भूकम्पका धक्का पश्चिम क्षेत्रमा नआएकाले पनि जोखिम धेरै रहेको विज्ञहरूको भनाइ छ। भूकम्पको जोखिमका हिसाबले नेपाल विश्वमा ११औं स्थानमा छ। भूकम्पको जोखिम कायम भएको र त्यसमा पनि अब पश्चिम क्षेत्र बढी जोखिममा रहेको विज्ञहरू बताउँछन्। पृथ्वीको गर्भमा दुइटा प्लेटबीच टकराव जारी छ, त्यही संघर्षका कारण पृथ्वीको गर्भमा शक्ति सञ्चित भएर बसेको छ तामाङले भने, लामो समयसम्म पश्चिम नेपालमा ठूलो भूकम्प नगएका कारण हालसम्म सञ्चित भएको शक्ति कतिबेला विस्फोट हुन्छ भन्न सकिन्नँ, त्यही विस्फोटले अब कुनै पनि बेलामा ठूलो भूकम्प जाने सम्भावना कायमै छ। शुक्रबार राति जाजरकोटमा गएको भूकम्प ठूलो नभई मझौला खालको भएको उनको भनाइ छ। रातको समय भएकाले धेरै क्षति भएको भन्दै उनले भूकम्पको धक्का मझौला नै भएको जानकारी दिए। अब नेपालको गोरखादेखि पश्चिमतर्फ भारतको देहरादुनसम्म जोखिम रहेको छ। विज्ञका अनुसार पृथ्वीको सतहमा कडा जमिन भएको स्थानभन्दा दबदबे अर्थात् कमजोर माटो भएको स्थानमा भूकम्पको जोखिम धेरै हुन्छ। नेपालको पश्चिम क्षेत्रमा अघिल्लो वर्षको असारमा विज्ञहरूले भूकम्पको जोखिमबारे अध्ययन गरेका थिए। पेरिसका प्रोफेसर तथा भूकम्पविद् फेडरिक पेरियर र खानी तथा भूगर्भ विभागका प्राविधिकको टोली अध्यनका लागि अघिल्लो वर्षको असारमा दार्चुलाको तातोपानी क्षेत्रमा पुगेको थियो। अध्ययनको क्रममा पेरियरले नेपालको पश्चिम क्षेत्रमा लामो समयसम्म ठूलो भूकम्प नगएकाले अब कुनै पनि बेलामा ठूलो भूकम्पको धक्का आउनसक्ने बताएका थिए। उक्त अध्ययनको क्रममा महाकाली किनारको पानीको तापक्रम ६४ डिग्री पाइएको थियो। पानीको तापक्रम घटबढ हुनु, एकाएक बढ्नु र जमिनबाट ग्यास निस्केको खण्डमा भूकम्पको जोखिम बढी भएको अनुमान लगाउन सकिने विज्ञहरू बताउँछन्। भूकम्प मापन केन्द्रका अनुसार पछिल्ला वर्षमा सुदूरपश्चिम र कर्णालीका जिल्लामा केन्द्र भएर बारम्बार भूकम्पका ससाना धक्काहरू आउने गरेका छन्। यसकारण पनि पश्चिम क्षेत्रमा भूकम्पको जोखिम कायमै भएकाले सचेत हुनुपर्ने विज्ञहरूले सुझाव दिइरहेका हुन्। एक वर्षमा चारवटा ठूला भूकम्प पश्चिम नेपालमा पछिल्लो एक वर्षमा चारवटा ठूला भूकम्प मापन गरिएको छ। एक वर्षको अवधिमा कर्णाली र सुदूरपश्चिममा चारपटक ठूलो भूकम्प गएको हो। भूकम्प मापन केन्द्र सुर्खेतले एक वर्षमा चारपटक ठूला भूकम्प जानुले पनि पश्चिम नेपाल जोखिममा रहेको जनाएको छ। पछिल्लो एक वर्षमा जाजरकोट, बाजुरा, बझाङ र डोटी केन्द्रबिन्दु भएर ५ रेक्टरस्केलभन्दा माथिका भूकम्प गएका छन्। भूकम्प मापन केन्द्र सुर्खेतका अनुसार शुक्रबार राति मात्र जाजरकोट केन्द्रबिन्दु भएर ६ दशमलव ४ रेक्टरस्केलेको भूकम्प गएको छ। यस्तै २०८० असोज १६ गते बझाङ केन्द्रबिन्दु भएको ६ दशमलव ३ रेक्टरस्केल, २०७९ कात्तिक २२ गते डोटी केन्द्रबिन्दु भएको ६ दशलव ६ रेक्टरस्केल र २०७९ माघ १० गते बाजुरा केन्द्रबिन्दु भएको ५ दशमलव ९ रेक्टरस्केलका भूकम्प गएका छन्। भूकम्प मापन केन्द्र सुर्खेतका प्रमुख बलबहादुर तामाङले एक वर्षको अवधिमा पश्चिम क्षेत्रमा चारपटक भूकम्पको ठूलो धक्का आउँदा आफूहरू पनि आश्चर्यमा परेको बताए। पछिल्लो समय आएका ठूला धक्काले पनि पश्चिम क्षेत्रमा भूकम्पको जोखिम रहेको विषयलाई पुष्टि गरेको उनको भनाइ छ। पाँच रेक्टरस्केलभन्दा माथिका भूकम्प चारपटक मापन भएको र त्योभन्दा साना धक्काहरू दर्जनौंपटक मापन भएको उनले जानकारी दिए।"
सडक सञ्जालले जोडियो मुस्ताङडोल्पा,"जोमसोम : हिमाली जिल्ला मुस्ताङ र डोल्पा सडक सन्जालले जोडिएको छ। मुस्ताङबाट डोल्पा र डोल्पाबाट मुस्ताङको सीमानामा गत साता ट्र्याक्टर पुर्याएपछि मुस्ताङ र डोल्पा सडकको ट्र्याक खुलेको हो। सरकारले गण्डकी प्रदेशको मनाङमुस्ताङ र कर्णाली प्रदेशको डोल्पामुगु जोड्ने रणनीतिक महत्वको सडकअन्र्तगत २०७५७६ सालदेखि मुस्ताङको बारागुङ मुक्तिक्षेत्र४ को पाक्लिङदेखि साङ्ता हुँदै डोल्पा जोड्ने सडक निर्माणलाई अघि बढाएको थियो। मुस्ताङडोल्पा सडकका लागि आधा दर्जन प्याकेजमा विभिन्न निर्माण कम्पनीले नयाँ ट्र्याक खोल्ने र सडक स्तरोन्नतिको जिम्मा लिएका थिए। मुस्ताङ डोल्पा सडकका लागि नेपाल सरकार भौतिक पूर्वाधार मन्त्रालयअन्तर्गत डिभिजन सडक कार्यालय बाग्लुङले अख्तियारी प्राप्त गरेको थियो। सडकका लागि २० करोड रुपैयाँ लगानी भइसकेको छ। मुस्ताङडोल्पा सडकको ४६५ किलोमिटर सडकको ट्र्याक ६ महिनाअघि ओपन भइसकेकोमा त्यसयता करिब १० किलोमिटरको जोखिमयुक्त पहाडको चट्टान काटेर मुस्ताङडोल्पा सडकको ट्र्याक ओपन गरिएको हो। गत वर्ष नयाँ ट्र्याक ओपन गर्न मन्त्रालयले ३ करोड १७ लाख रुपैयाँ बजेट विनियोजन गरेको थियो। चालु वर्ष नयाँ ट्र्याक खोल्न मन्त्रालयले २ करोड रुपैयाँ बजेट छुट्याएको थियो। मुस्ताङडोल्पा जोड्ने अन्तिम बिन्दुको नयाँ ट्र्याक ओपन गर्नका लागि सिखा इन्जिनियरिङ र पम्फा जेभी कन्टक्सनले जिम्मा पाएका थिए। उता उपल्लो डोल्पाको छार्का ताङसुङ गाउँपालिकाले मुस्ताङतर्फ जोड्न सडक ट्याक खोल्ने काम गरेको थियो। मुस्ताङडोल्पाको सामुहिक प्रयासबाट हिमाली जिल्ला डोल्पा र मुस्ताङ ४ वर्षपछि सडक सन्जालले जोडिएको वारागुङ मुक्तिक्षेत्र५ का वडाध्यक्ष सुरेन्द्र गुरुङले जानकारी दिए। डोल्पाबाट मुस्ताङतर्फ सडक ट्र्याक जोड्न छार्का ताङसुङ गाउँपालिकाका अध्यक्ष सेनाङ गुरुङले पहल गरेका थिए। यता सडक डिभिजन कार्यालयले सडक निर्माणलाई अघि बढाएको वडाध्यक्ष गुरुङको भनाइ छ। मुस्ताङडोल्पा सडक ट्र्याक एकआपसमा जोडिएसँगै दुवै सीमावर्ती क्षेत्रका जनप्रतिनिधि र स्थानीयबासी खुसी भएका वडाध्यक्ष गुरुङले बताए। मुस्ताङ र डोल्पाको सीमाना सेटाङथाङसम्म दुबैतीरका ट्र्याक्टर मालसमान ढुवानी गरी गन्तब्यमा पुगेको छन्। गत साता सडक सडक सन्जालले जोडिएपछि उपल्लो डोल्पास्थित छार्का ताङसुङका वडाध्यक्ष धवालवाङ गुरुङले निर्माण कम्पनीका उपकरण अपरेटर, मुस्ताङका प्रतिनिधि र डोल्पास्थित छार्का ताङसुङको अध्यक्ष सेनाङ गुरुङलाई सम्मान गरेका थिए। मुस्ताङडोल्पा सडक समुद्री सतहको ४५ सय मिटरको अग्लो उचाई माथिबाट सडक विस्तार गरिएको हो। हिमाली क्षेत्रका ४ जिल्लाका बासिन्दालाई यातायातको सुविधा, मालसामान ढुवानी र पर्यटकीय मार्गलाई सहजता प्रदान गर्न सहज हुने वारागुङ मुक्तिक्षेत्र५ का वडाध्यक्ष सुरेन्द्र गुरुङले उल्लेख गरे। सडक नहुँदा उपल्लो डोल्पाका बासिन्दालाई मुस्ताङ आएर मालसामान ढुवानी गर्न हप्ता दिन लाग्थ्यो। सडक विस्तारसँगै अब एकैदिन डोल्पा आउजाउ गर्न सकिने छार्का ताङसुङ गाउँपालिकाका अध्यक्ष गुरुङले बताए। उनले उपल्लो डोल्पाका बासिन्दालाई सदरमुकाम दुनैभन्दा नजिकको दुरी मुस्ताङको जोमसोमबाट मालसामान ढुवानी गर्न नजिक पर्ने अध्यक्ष गुरुङको भनाइ छ।"
राहत रकम र सहयोग धमाधम जुट्दै,"त्यस्तै, भाट्टभटेनी सुपरमार्केटले भूकम्पपीडितको सहायताका लागि प्रधानमन्त्री दैवीप्रकोप उद्धार कोषमा १ करोड ११ लाख ११ हजार १११ रुपैयाँ प्रदान गर्ने भएको छ। भाट्टभटेनीका सञ्चालक मीनबहादुर गुरुङले उक्त रकम प्रदान गर्ने जानकारी दिएका छन्। काठमाडौं : पश्चिम नेपालमा भूकम्पले क्षति पुर्याएपछि विभिन्न संघसंस्था, दातृ निकायहरूका साथै प्रदेश र स्थानीय सरकारले पनि राहत दिने घोषणा गरेका छन्। बुद्ध एयरले १ करोड सहयोग गर्ने निर्णय गरेको छ। बुद्ध एयर परिवारका तर्फबाट प्रधानमन्त्री दैवी प्रकोप राहत कोषमा १ करोड सहयोग गर्ने निर्णय भएको सामाजिक सञ्जालमार्फत बताइएको छ। साथै, उद्धार तथा राहत सामग्री ढुवानीका लागि सहयोग गर्नका लागि बुद्ध एयर वचनबद्ध भएको पनि जनाएको छ। त्यस्तै, भाट्टभटेनी सुपरमार्केटले भूकम्पपीडितको सहायताका लागि प्रधानमन्त्री दैवीप्रकोप उद्धार कोषमा १ करोड ११ लाख ११ हजार १११ रुपैयाँ प्रदान गर्ने भएको छ। भाट्टभटेनीका सञ्चालक मीनबहादुर गुरुङले उक्त रकम प्रदान गर्ने जानकारी दिएका छन्। गुरुङले भाटभटेनीका तर्फबाट भूकम्पपीडितलाई खाद्यसामग्री पनि प्रदान गर्ने निर्णय भएको बताएका छन्। भूकम्प पीडितको उद्धारका लागि सिटिजन्स बैंक इन्टरनेसनले २५ लाख रुपैयाँ सहयोग गर्ने भएको छ। बैंकले प्रधानमन्त्री दैवी प्रकोप उद्धार तथा राहत कोषमा आर्थिक सहयोगस्वरूप २५ लाख प्रदान गर्ने निर्णय गरेको विज्ञप्तिमार्फत जनाएको छ। भूकम्पपीडितका लागि यती ब्रुअरी (अर्ना बियर)ले २५ लाख रुपैयाँ सहयोग गर्ने घोषणा गरेको छ। ब्रुअरीले विपद्को घडीमा सबैले आआफ्नो ठाउँबाट सकेको सहयोग गर्नु सबैको सामूहिक जिम्मेवारी रहेको बताएको छ। कांग्रेस नेता तथा औषधि व्यवसायी डाअबुल हुसेन अन्सारीले भूकम्प पीडितहरूका लागि ४ लाख बराबरको औषधि भूकम्प प्रभावित जाजरकोट तथा पश्चिम रूकुमका लागि पठाएका छन्। व्यापारी शेष घलेले भूकम्प पीडितलाई सहयोग गर्ने घोषणा गरेका छन्। गैरआवासीय नेपाली घलेले शनिबार एक विज्ञप्ति जारी गर्दै उनी अध्यक्ष रहेको एमआईटी ग्रुपले प्रभावित क्षेत्रको स्थलगत अध्ययन गरी क्षतिको आंकलन गरेर अध्ययनपछि कस्ता उद्धार, राहत तथा सहयोग कार्य गर्दा बढी प्रभावकारी हुन्छ सोहीअनुसार स्थानीयहरूका प्राथमिकताका आधारमा राहत तथा उद्धार कार्यमा संलग्न हुने जनाएका छन्। गैरआवासीय नेपाली संघले समेत छुट्टाछुट्टै सहयोगको घोषणा गरेका छन्। गैरआवासीय नेपाली संघ, राष्ट्रिय समन्वय समिति कतार, माल्टा, यूएईसहित प्रवासी नेपालीहरूको संघ संगठनले दुःखको यस घडीमा आफूहरू सहयोग गर्न तत्पर रहेको सन्देश दिएका छन्। बद्री केसी र आरके शर्मा नेतृत्वको गैरआवासीय नेपाली संघले छुट्टाछुट्टै विज्ञप्ति जारी गरेर भूकम्प पीडितलाई सहयोगको घोषणा गर्दै राहत लिएर जाने बताएको छ। अध्यक्ष डा बद्री केसी र महासचिव गौरीराज जोशीले शनिबार एक विज्ञप्ति जारी गर्दै संघको तर्फबाट पहिलो चरणमा सरकारको राहत कोषमा तत्काल १० लाख रुपैयाँ सहयोग गर्ने प्रतिबद्धता जनाएका छन्। अर्का अध्यक्ष आरके शर्मा र महासचिव बुद्धि सुवेदीद्वारा जारी गरेको विज्ञप्तिमा भूकम्पपछि भएको धनजनको क्षतिप्रति दुःख व्यक्त गर्दै सरकारले सुरु गरेको राहत कोषमा एनआरएनए अभियन्ताहरूबाट संकलन गरेर २१ लाख रुपैयाँ जम्मा गर्न लागिएको उल्लेख गरेका छन्। त्यस्तै, भूकम्पमा परी घाइते भएकाहरूको केएमसी अस्पतालले निःशुल्क उपचार गर्ने प्रतिबद्धता जनाएको छ। अस्पतालले एक विज्ञप्ति जारी गर्दै भूकम्पमा ज्यान गुमाएकाहरूप्रति श्रद्धाञ्जली व्यक्त गर्दै घाइतेहरूको निःशुल्क उपचार गर्ने बताएको हो। राष्ट्रिय सभाकाअध्यक्ष गणेशप्रसाद तिमिल्सिनाले एक महिनाको तलब भूकम्प पीडित राहतकोषमा जम्मा गर्ने घोषणा गरेका छन्। भूकम्पबाट पीडितहरूको राहत र उद्धारका लागि सरकारले स्थापना गर्ने राहत कोषमा आफ्नो एक महिनाको तलब जम्मा गर्ने उनले निर्णय गरेका हुन्।"
जाजरकोट भूकम्पको सन्देश,"भूकम्पको उच्च संभावना रहेको नेपालमा भूकम्प कहिले जाला भनेर वादविवाद गरेर बस्नुको कुनै औचित्य छैन। गोरखा केन्द्रबिन्दु भएर गएको विनाशकारी भूकम्पको आठ वर्षपछि शुक्रबार मध्यरातमा जाजरकोट लक्षित भूकम्प गएको छ। ठूलो मानवीय क्षति हुने गरी ६४ रिक्टर स्केलको यस भूकम्पले नेपाली जनमानसमा त्रासको स्थिति पैदा गरेको छ। यो भूकम्पले गरेको मानवीय क्षतिको विवरण आउने क्रम जारी छ भने क्षति बढ्दै जाने संभावना देखिएको छ। यसबाहेक पनि पछिल्लो समयमा पश्चिम नेपालमा बढीमात्रा भूकम्पहरू गइरहेको राष्ट्रिय भूकम्प मापन केन्द्रको तथ्यांकले देखाएको छ। दक्षिणतिरको इन्डियन प्लेट र उत्तरतिरको टिबेटन प्लेटबीचको टकरावका कारण सिर्जित शक्ति सञ्चय र शक्ति विस्फोटको क्रमबाट भूकम्प पैदा भएको पाइन्छ। जसको अति संभावित स्थानमा रहेका हामी नेपालीका लागि जाजरकोटको यो भूकम्पले पुनः झस्क्याइदिएको छ। गोरखाभन्दा पश्चिमतिरको कुरा गर्दा गएका झन्डै ५ सय २५ वर्षसम्म उक्त क्षेत्रमा ठूला भूकम्प नगएको रेकर्डले देखाएको छ। यस्तो क्षेत्रलाई सेस्मिक ग्याप भनेर भनिन्छ। यत्रो वर्षसम्म ठूलो भूकम्प नगएका कारण पनि पश्चिमी भूभागमा सञ्चित शक्ति निकै ठूलो हुनुपर्छ भनेर अनुमान गर्न गाह्रो छैन। यदि यो सञ्चित शक्ति एकैचोटी विस्फोट भएमा अर्को ठूलो भूकम्प आउन सक्ने स्थिति छ। त्यसैले बरु क्षति नगर्ने मझौला खालका भूकम्प पटकपटक गइराख्नु हाम्रा लागि कालान्तरमा त्रासदी घटाउने एउटा उपाय हुन् सक्छ। तर, यस्ता भूकम्पले मात्रै ५ सय २५ वर्षभन्दा बढीको जमिनमुनि सञ्चित शक्तिलाई क्षीण गर्न निकै गाह्रो देखिन्छ। त्यसैले अहिलेको जाजरकोट भूकम्प अनि यो क्षेत्रमा बारम्बार गइरहेका परकम्प आकार र तीव्रताको हिसाबले सानो यस भूकम्पले त यति धेरै मानिसको ज्यान लियो भने महाभूकम्पकै संभावना देखेका हामीमाझ त्यस्तो भूकम्प आइहाले के होला ? यस्तो कुराले त्रासदी फैलिनु स्वाभाविक नै हो। यसबाहेक नेपालको अन्य भागमा पनि भूकम्पको संभावना यथावत नै छ। किनभने २०७२ सालको गोरखा भूकम्पको शक्तिसमेत पूर्णरूपमा बाहिर निस्किनसकेको भन्ने अध्ययनले देखाएको छ। भूकम्पको यस्तो प्राकृतिक प्रक्रियालाई दुनियाँको कुनै पनि प्रविधिले रोक्न र छेक्न नसक्ने तितो यथार्थतालाई स्विकार गर्नुको विकल्प पनि छैन। हाम्रो संभावित संकट र उच्च जोखिमलाई घटाउने उपायमा लाग्नु नै बुद्धिमानी हुनेछ। जोखिम घटाउने मुख्य अस्त्र भनेको तुरुन्तै स्थानीय सरकारहरूलाई प्राविधिक र आर्थिक हिसाबले बलियो बनाउनु नै हो। अनि प्रत्येक पालिकामा रहेका बस्तीसँगै घरहरूको बिल्डिङ फुटप्रिन्ट म्यापिङ गरी घरहरूको पूर्ण जानकारी राख्नुपर्छ। सोहीअनुसार पुनर्निर्माण वा नवनिर्माण गर्नुपर्छ। भूकम्पीय तरंगलाई उक्साउने हाम्रो जमिनको अवस्था, भौतिक संरचना, सामाजिक परिस्थिति, जनघनत्व, आर्थिक स्थिति, तयारी तथा समग्रमा व्यवस्थापन पक्षले भूकम्पको जोखिममा प्रमुख भूमिका खेल्छ। हाम्रो देशको कुरा गर्दा जोखिम बढाउने यस्ता कुरा अति नै प्रतिकूल छन्। जस्तो कि हाम्रा सहरहरू योजनाबद्ध रूपमा विकास भएका छैनन्। घरहरू बनाउँदा उपयुक्त बिल्डिङ कोडको प्रयोग कमै भएका छन्। बिल्डिङ कोडमा फाउन्डेसन राखिने जमिनको अवस्थालाई खासै वास्ता गरिएको छैन। काठमाडौं जस्तो प्रतिकूल भौगर्भिक अवस्था भएको ठाउँमा जनघनत्वको अत्यन्तै ठूलो चाप छ भने भूकम्पले उक्साउन सक्ने ठुल्ठूला पहिरोको जोखिमयुक्त स्थानमा हाम्रा धेरै बस्ती बसाइएका छन्। भूकम्पले बढी क्षति भएका ठाउँको भौगर्भिक, भूप्राविधिक तथा धरातलीय अनुसन्धान गरी यसलाई मोडेलका रूपमा प्रयोग गरेर भविष्यमा आउने भूकम्पबाट बढी क्षति हुनसक्ने अवस्थाबारे थाहा पाउन सकेको भए गोरखा भूकम्प २०७२ लाई अवसरका रूपमा लिन सकिने पर्याप्त आधार हुने थियो। अध्ययन र अनुसन्धान जोखिम घटाउने पहिलो र प्रमुख उपाय भए पनि यसलाई कतै प्राथमिकतामा राखिएको देखिँदैन। भूकम्पको बेला चाहिने सुरक्षित खुला स्थान र त्यो स्थानसम्म जाने इभ्याकुएसन रुटको व्यवस्था कुरैमा सीमित छ। आफ्नो घरको कुनचाहिँ भाग बढी सुरक्षित छ र भूकम्प जाँदा कुन भागमा बस्न जाने भन्ने कुरामा सर्वसाधारणलाई कुनै जानकारी छैन। त्यसैले हाम्रो भौतिक संरचना, सामाजिक परिस्थिति, जनघनत्व, आर्थिक स्थिति, तयारी तथा समग्रमा व्यवस्थापन पक्षको स्थिति भूकम्पको जोखिमलाई घटाउने अवस्थामा भएको देखिँदैन। जसले बिनाशकारी गोरखा भूकम्पपछि पनि भूकम्पको जोखिमलाई पार लगाउने हाम्रो सामथ्र्य बढेको देखिँदैन। जाजरकोट भूकम्पले गरेको ठूलो क्षति पनि पाठ सिक्न नखोज्ने र पाठ नसिक्ने हाम्रो प्रवृत्तिकै एउटा प्रतिबिम्बका रूपमा पनि हेर्न सकिन्छ। भूकम्पको उच्च संभावना रहेको हाम्रो देशमा भूकम्प कहिले जाला भनेर अनेक वादविवाद गरेर बस्नुको कुनै औचित्य छैन। किनभने हाम्रो लक्ष्य भनेको यस्तो भूकम्प छिट्टै आउन सक्ने भन्ने कुरालाई आत्मसाथ गर्दै तदारुकताका साथ जोखिम न्यूनीकरणको कामलाई अघि बढाउनु हो। जोखिम घटाउने मुख्य अस्त्र भनेको तुरुन्तै स्थानीय सरकारहरूलाई प्राविधिक र आर्थिक हिसाबले बलियो बनाउनुपर्छ। अनि प्रत्येक पालिकामा रहेका बस्तीसँगै एकएक घरहरूको बिल्डिङ फुटप्रिन्ट म्यापिङ गरी घरहरू कति पुराना हुन् ? कस्तो निर्माण सामग्री प्रयोग भएका छन् ? भवन आचारसंहिता प्रयोग भएको छ अथवा छैन ? प्रबलीकरण गर्न सकिन्छ कि सकिँदैन ? आदि कुराको दुरुस्त तथ्यांक लिने र अति कमजोर घरहरूको पुनर्निर्माण गर्नु हो।साथै प्रत्येक बस्तीको पहुँचमा पर्ने गरी खुला स्थान पहिचान र त्यसको व्यवस्थापन गर्नु, उक्त स्थानमा जाने बाटोको व्यवस्थापन गर्ने तथा यसको प्रयोगबारे जनमानसलाई सूचना दिने काम प्राथमिकताकासाथ लागू गर्नु आवश्यक देखिन्छ। भूकम्प आउँदा खुला र सुरक्षित स्थान जान नसकिने अवस्थामा घर तथा अफिसको कुनचाहिँ भाग सुरक्षित होला भन्ने कुराको जानकारी गराउनुपर्छ। भूकम्प लगायतका अन्य प्रकोप र विपद्का शिक्षालाई विद्यालय स्तरको पाठ्यक्रममा समावेश गरी बालबालिकालाई जागरुक बनाउनुपर्ने जरुरी छ। यस्ता काम अहिलेको जाजरकोट भूकम्पबाट बढी प्रभावित क्षेत्रमा गरिहाल्नु पर्ने देखिन्छ भने अन्य क्षेत्रमा पनि यसलाई लागू गर्नु जरुरी छ। भूकम्पपछि स्वतःस्फुर्त रूपमा आउने सहयोगको लहरलाई अति प्रभावकारी रूपमा पीडितहरूसम्म पुर्याउनै पर्छ। कम क्षति हुने गरी गरिने पूर्वतयारी र जोखिम न्यूनीकरणको उपायमा ध्यान दिनु र सहयोग गर्नु जरुरी छ। भूकम्पको जोखिम न्यूनीकरणका लागि मात्र छुट्टै रिसर्च फन्ड बनाऔं। नेपालका लागि अति जरुरी तथा उपयोगी अध्ययन अनुसन्धानमा मात्र सो रकम खर्च गरौं। त्यसले कमसेकम पनि मानवीय क्षतिलाई कम गर्नेछ। सर्वसाधारण सबैले भूकम्पको संवेदनशीलतालाई ध्यान दिई पूर्वतयारी र जोखिम न्यूनीकरणमा साथ दिनु अति जरुरी छ।  ढकाल इन्जिनियरिङ भूगर्भविद् हुन्।"
"सहयोगमा जुटे दल, राहतसहित उद्धारमा सक्रिय","काठमाडौं : भूकम्पपीडितको उद्धार तथा राहतमा प्रमुख राजनीतिक दल सक्रिय रूपमा लागेका छन्। प्रमुख राजनीतिक दलदेखि साना दलहरूले उद्धार र राहतका घोषणा गरेका छन्। नेपाली कांग्रेसले भूकम्पबाट प्रभावितलाई सुरक्षित स्थलतर्फ तत्काल स्थानान्तरण गर्न, युद्धस्तरमा उद्धारको गर्न, घाइतेहरूको उपचार र राहतमा सक्रियता अपनाउन सरकारसँग माग गरेको छ। कांग्रेस सभापति शेरबहादुर देउवाले विज्ञप्ति जारी गर्दै जाजरकोट जिल्लाको बारेकोट गाउँपालिका१ रामीडाँडा केन्द्रबिन्दु भएर गएको ६४ म्याग्निच्युडको भूकम्पका कारण जाजरकोट र रुकुम पश्चिमलगायतका जिल्लामा ठूलो संख्यामा मानवीय क्षति भएको र सयौं घाइते भएको घटनाप्रति दुःख व्यक्त गरेका छन्। यो कठिन घडीमा पार्टीका सम्पूर्ण निकायलाई प्रभावित क्षेत्रमा उद्धार, राहत र पुनर्निर्माणमा जुट्न सभापति देउवाले निर्देशन दिएका छन्। कांग्रेसले उद्धार, राहत तथा पुनस्र्थापनाका लागि ५० लाख रुपैयाँ उपलब्ध गराउने भएको छ। कांग्रेस पार्टी कार्यालयका मुख्यसचिव कृष्णप्रसाद पौडेलद्वारा जारी विज्ञप्तिमा स्वदेश तथा विदेशमा भएका सबैलाई तन, मन र धनका साथ खुला हृदयले मानवीय सेवामा जुटन आह्वान गरेको छ। यसैगरी नेकपा एमालेका अध्यक्ष केपी शर्मा ओलीले घाइतेको उद्धार र उपचारमा खट्न पार्टी पंक्तिलाई आह्वान गरेका छन्। अध्यक्ष ओलीले सामाजिक सञ्जालमार्फत पार्टी पंक्तिलाई आह्वान गरेका हुन्। घाइतेहरूको उद्धार र उपचारमा परिचालित हुन् पार्टीका साथीहरूलाई आह्वान गर्दछु। उद्धार र राहतमा संलग्न स्वयंसेवक साथीहरूले त्यससँग सम्बन्धित आवश्यक सूचना र उद्धार राहतमा आवश्यक सामग्रीको व्यवस्थाका लागि सामाजिक सञ्जाललाई सदुपयोग गर्नुहोला। देशभरिका साथीहरूले राहत र घाइतेको उपचारमा कसरी सहयोग गर्न सकिन्छ, त्यसतर्फ ध्यान दिनुहोला। विशेषगरी सुर्खेत, नेपालगञ्ज, काठमाडौंका पार्टीका कमिटीहरूले उपचार, अस्पतालको व्यवस्थापन र घाइतेका लागि आवश्यक ब्लड संकलनमा सहयोग गर्नुहोला। उद्धारमा भीडभाडभन्दा छरितो व्यवस्थापन गर्नुहोला, ओलीले भनेका छन्। नेकपा एमालेले शनिबार दशैं, तिहार, छठ र नेपाल सम्वतका अवसरमा विभिन्न जिल्लामा राखिएको चियापान तथा शुभकामना कार्यक्रम स्थगित गरेको छ। एमाले प्रचार विभागका प्रमुख राजेन्द्र गौतमले विभिन्न जिल्लामा पार्टीले राखेका शुभकामना आदानप्रदान तथा चियापानका सबै कार्यक्रम स्थगित गर्न निर्देशन दिइएको जानकारी दिए। एमालेले उद्धार, राहत र पुनस्र्थापनाका लागि १ करोड रुपैयाँ दिने निर्णय पनि गरेको छ। नेकपा (एस)का अध्यक्ष माधवकुमार नेपालले प्रभावितको उद्धार तथा राहतमा आवश्यक पहल गर्न सरकारसँग आग्रह गरेका छन्। उनले भूकम्पमा परी निधन भएकाहरूप्रति श्रद्धाञ्जलि अर्पण गर्दै सरकार र स्थानीय जनप्रतिनिधि एवं सुरक्षाकर्मीले प्रभावित क्षेत्रका नागरिकको उद्धार र राहत कार्यमा आवश्यक भूमिका निभाउनुपर्नेमा जोड दिएका छन्। राष्ट्रिय स्वतन्त्र पार्टी (रास्वपा)ले भूकम्प प्रभावितको राहत तथा उद्धारमा सक्रिय हुँदा कुनै पनि सदस्यले पार्टीको नाम, झन्डा वा कुनै प्रकारको संकेत प्रयोग नगर्न निर्देशन दिएको छ। पार्टीले विज्ञप्ति जारी गर्दै भूकम्पले पुयाएको क्षतिप्रति दुःख व्यक्त गर्दै प्रभावितको राहत तथा उद्धारमा राज्यका सम्बन्धित संयन्त्रसँग आवश्यक समन्वय गर्दै सक्रिय रूपमा परिचालित हुन आह्वान गरेको छ। पार्टीले भूकम्प प्रभावित क्षेत्रमा कुनै किसिमको कमीकमजोरी नहुने गरी पीडितको उद्धार तथा घाइतेको उपचार र राहतका लागि तत्काल राज्यका सबै संयन्त्र सक्रिय बनाई परिचालन गर्न सरकारसँग मागसमेत गरेको छ। महामन्त्री एवं प्रवक्ता डा मुकुल ढकालका अनुसार राहत तथा उद्धारका लागि सांसद सुमना श्रेष्ठलाई व्यवस्थापनको जिम्मवारी दिइएको छ। यस्तै सांसद डा तोसीमा कार्की र डा प्रभात अधिकारीले स्वास्थ्य उद्धार तथा विष्णुकुमार श्रेष्ठले राहत तथा उद्धार र केन्द्रीय सदस्य प्रतिभा रावललाई टिम व्यवस्थापन एवं अन्य समन्वय समितिको जिम्मेवारीसहित परिचालन गरिएको छ। राप्रपाले भूकम्पग्रस्त क्षेत्रमा उद्धार कार्यमा सहयोग पुयाउन प्रवक्ता तथा संसदीय दलका प्रमुख सचेतक ज्ञानेन्द्र शाहीको नेतृत्वमा स्वयंसेवकहरूको टोली खटाएको छ। अमेरिका भ्रमणमा रहेका अध्यक्ष राजेन्द्र लिङ्देनले सुदूरपश्चिमै पार्टीको अभियानमा व्यस्त रहेका शाहीलाई सबै कार्यक्रम स्थगन गरेर प्रभावित क्षेत्रमा तत्काल पुग्न निर्देशन दिएपछि शाही टोलीसहित जाजरकोटतर्फ पुगेका हुन्। लिङ्देनले सबै भ्रातृसंगठन तथा छिमेकी जिल्लाका पार्टीका कार्यकर्तालाई पनि उद्धार तथा राहतमा सहभागी हुन अनुरोध गरेका छन्। घाइतेहरूको उपचारका लागि सरकारले तोकेको डेडिकेटेड अस्पताल नेपालगन्जको भेरी अस्पतालमा राप्रपाका युवाहरूले आवश्यक सहयोग र सहजीकरण गरिरहेको प्रवक्ता मोहन श्रेष्ठले जानकारी दिए। घाइतेको उपचारमा रगतको कमी हुन नदिन पार्टीका युवाहरू संगठित रूपमा परिचालित भइरहेको उनले बताए। राप्रपाका सहायक महामन्त्री ऋषिराज देवकोटा नेपालगञ्जमा खटिएका छन्। उपाध्यक्ष तथा कर्णाली प्रदेश संयोजक मुकुन्दश्याम गिरी, केन्द्रीय सदस्य जनकसिंह ठकुरीको टोली त्रिपाल, खाद्यान्न, लत्ताकपडा र अन्य सामग्रीसहित सुर्खेतबाट जाजरकोटतर्फ प्रस्थान गरेको छ। यसैगरी विप्लव नेतृत्वको नेकपा कम्युनिस्ट पार्टीले भूकम्प प्रभावित क्षेत्रमा राहत तथा उद्धारका लागि पार्टीका केन्द्रीय उत्पादनबाट २५ क्वीन्टल चामल र १ लाख रुपैयाँ रकम सहयोग गर्ने भएको छ। महासचिव नेत्रविक्रम चन्द विप्लवको अध्यक्षतामा शनिबार काठमाडौंमा उपलब्ध केन्द्रीय समितिको बैठकले यस्तो निर्णय छ। यसैगरी अनेरास्ववियुले भूकम्प प्रभावित क्षेत्रमा चिकित्सकसहितको टोली पठाएको छ। अनेरास्ववियुले केन्द्रीय सचिव डा सुजन कडरियाको नेतृत्वमा चिकित्सकको टोली जाजरकोट र रूकुममा पठाएको हो। टोलीमा सञ्जीव धिताल, आईओएम स्ववियु सभापति डाआनन्द सिंह र एनएमएसएमा आबद्ध चिकित्सकलाई त्यसतर्फ पठाइएको अनेरास्ववियुले जनाएको छ। अनेरास्ववियुले भूकम्प प्रभावितको उद्धार, राहत तथा पुनःस्थापन जुट्न मातहतका कमिटीहरूलाई निर्देशन दिएको छ। अनेरास्ववियु केन्द्रीय पदाधिकारीको बैठकले भूकम्पपीडित क्षेत्र जाजरकोट र पश्चिमरुकुममा राहत तथा उद्धार कार्यमा सम्पूर्ण जुट्न निर्देशन दिएको हो। यसैगरी नेपाल विद्यार्थी संघ (नेविसंघ)ले भूकम्प प्रभावितहरूका लागि आर्थिक सहयोगको घोषणा गरेको छ। जाजरकोट, पश्चिम रूकुमलगायतका जिल्लाका प्रभावितहरूका लागि नेविसंघले आर्थिक सहयोगको घोषणा गरेको हो। नेविसंघले तत्कालका लागि ७ लाख ११ हजार रुपैयाँ आर्थिक सहयोग गर्ने घोषणा गरेको हो।"
"सरकार र टीकटकबीच छलफल, सद्भाव बिगार्ने र विशिष्ट व्यक्तिको मानमर्दन गर्नेलाई कानुनी कारबाही हुने","काठमाडौं : पछिल्लो समय सद्भाव खल्बल्याउने कार्यहरू भएको भन्दै सरकारले टीकटकका प्रतिनिधिहरूसँग छलफल गरेका छन्। गत शुक्रबार टीकटकको सिंगापुरस्थित कार्यालयका प्रतिनिधिसँग सम्बन्धित सरकारी निकायका प्रतिनिधहरूले छलफल गरेका हुन्। सामाजिक सञ्जालको दुरुपयोग रोक्नका लागि त्यसमा प्रकाशन तथा प्रसारण हुने गैरकानुनी सामग्री स्वतः हट्ने व्यवस्था मिलाउन र दोषीउपर कानुनबमोजिम कारबाही गर्न नेपाल प्रहरीको साइबर व्युरोलगायत सरकारी निकाय र टीकटकबीच सहकार्य हुने प्रवक्ता भट्टराईको भनाइ छ। मन्त्रालयले टीकटकलगायत सामाजिक सञ्जालहरूको कानुनसम्मत प्रयोग गर्न अपीलसमेत गरेको छ। 'टीकटकलगायतका सामाजिक सञ्जाल हाम्रो व्यक्तिगत तथा सामाजिक जीवनका अभिन्न अंगजस्तै बनेका छन्। यिनीहरूको मर्यादित र कानुनसम्मत प्रयोगले नयाँ कुराहरू जानकारी लिन दिन र सामाजिक सम्पर्कमा रहन सहयोग पुर्याउँछ। अतः जिम्मेवार नागरिकको रुपमा कानूनसम्मत शिक्षामूलक र सामाजिक सद्भाव नविगार्ने सामग्री मात्र प्रकाशन, प्रसारण गरी असल नागरिकको भूमिका निर्वाह गर्न र गैरकानूनी कार्य गरेवापत हुने कानूनी कारवाहीबाट बच्न सम्बन्धित सबैमा अनुरोध गरिन्छ।"
दुई दिनभित्र सबै भूकम्प पीडितलाई राहत उपलब्ध हुन्छ : उपप्रधानमन्त्री खड्का,"काठमाडौं : उपप्रधानमन्त्री एवं रक्षामन्त्री पूर्णबहादुर खड्काले भूकम्पमा ज्यान गुमाएका जाजरकोट नलगाड नगरपालिकाका उपप्रमुख सरिता सिंहलगायतकालाई श्रद्धाञ्जली अर्पण गरेका छन्। आज दिउँसो उपप्रधानमन्त्री खड्काले जाजरकोटको त्रिवेणी नदीमा उपप्रमुख सिंहलाई राष्ट्रिय झण्डा ओढाएर श्रद्धाञ्जली अर्पण गरेका हुन् । सो अवसरमा उपप्रधानमन्त्री खड्कासहित कर्णाली प्रदेश सरकारका मुख्यमन्त्री राजकुमार शर्मालगायतको उपस्थिति थियो । उपप्रधानमन्त्री खड्काले भूकम्पपीडितको उपचार, राहत र पुनःस्थापनालाई सरकारले उच्च प्राथमिकतामा राखेको बताए । उनले राज्यको सम्पूर्ण संयन्त्र परिचालन गरेर एकैदिनमा घाइतेलाई उद्धार गर्न सरकार सफल भएको बताउँदै आजदेखि राहत वितरण सुरू गरिने जानकारी दिए। 'दुई दिनभित्र सबै भूकम्पपीडित नागरिकसम्म पुग्नेगरी राहत सामग्री पठाएका छौँ,थप केही आउनेक्रम जारी छ,'उनले राससलाई भने,'जसरी भूकम्पका घाइतेको उद्धार गरेका छौँ,सोही गतिमा राहत पनि वितरण गर्छौं ।' उपप्रधानमन्त्री खड्काले राहतलगत्तै पुनःनिर्माणको काममा सुरु हुने बताए। उनले घाइतेहरूको उपचार सुर्खेत, नेपालगञ्ज र काठमाडौंमा भइरहेको बताउँदै उपचारमा कुनै किसिमको कमी हुन नदिने प्रतिबद्धता जनाए। गत शुक्रबार राति ११:४७ बजे जाजरकोट केन्द्रबिन्दु बनाएर गएको ६ दशमलव ४ म्याग्निच्युडको भूकम्पका कारण नलगाड नगरपालिकामा उपप्रमुख सिंहसहित ५५ जनाको ज्यान गएको थियो भने जाजरकोट र रुकुम पश्चिमका विभिन्न क्षेत्रमा ठूलो मानवीय र भौतिक क्षति भएको थियो । नलगाड नगरपालिका ४ का अध्यक्ष बद्रीबहादुर पन्तले उपप्रमुख सिंहको निधनबाट पालिकालाई ठूलो क्षति पुगेको बताए । 'पालिकाको विकास र समृद्धिमा महत्वपूर्ण योगदान पुर्याउने व्यक्ति गुमाउँदा ठूलो पीडा भएको छ,'उनले भने। उपप्रमुख सिंहको निधन सदरमुकाम खलङ्गामा भए पनि श्रद्धाञ्जलीका लागि उनको पार्थिव शरीर नलगाड ल्याइएको थियो । अध्यक्ष पन्तका अनुसार भूकम्पमा परी मृत्यु भएका पालिकाका ५५ जनाकै दाहसंस्कार भइसकेको छ ।"
भूकम्प पीडितको उद्धार र राहतका लागि राप्रपाले सरकारलाई २५ लाख सहयोग गर्ने,"काठमाडौं : राष्ट्रिय प्रजातन्त्र पार्टी (राप्रपा)ले भूकम्प पीडितको उद्धार राहतका लागि सरकारलाई २५ लाख रुपैयाँ सहयोग उपलब्ध गराउने निर्णय गरेको छ। आइतबार बिहान राप्रपाका उपाध्यक्ष बुद्धिमान तामाङको अध्यक्षतामा बसेको पार्टीको केन्द्रीय पदाधिकारी बैठकले २५ लाख रकम प्रधानमन्त्री दैवी प्रकोप उद्धार कोषमा प्रदान गर्ने निर्णय गरेको पार्टीका प्रवकुता एव प्रचार विभाग प्रमुख मोहन कुमार श्रेष्ठले जानकारी दिए। यसअघि नेकपा एमालेले १ करोड र नेपाली कांग्रेसले ५० लाख रुपैयाँ सहयोग उपलब्ध गराउने घोषणा गरेका छन्। जाजरकोट र रुकुम पश्चिममा भूकम्पबाट प्रभावित परिवारलाई राहत पुर्याउन पार्टीका संघीय सांसद तथा प्रदेशसभा सदस्यहरूको १ महिनाको तलब र पार्टीको तर्फबाट गरी २५ लाख रकम प्रधानमन्त्री दैवी प्रकोप उद्धार कोषमा प्रदान गर्ने निर्णय गरेको हो। यसैगरी बैठकले भूकम्प प्रभावित क्षेत्र जाजरकोटमा उद्धारका लागि सांसद ज्ञानेन्द्र शाही र रुकुम पश्चिमका लागि पार्टीका सहायक महामन्त्री सौरेन्द्र बहादुर शाहको संयोजकत्वमा जनपरिचालन गर्ने निर्णय गरेको छ। जाजरकोट र रुकुम पश्चिम जिल्लामा पार्टीले यसअघि तोकेका कार्यक्रम मंसिर १५ गतेसम्मका लागि स्थगित गरेको छ। शुक्रबार राती जाजरकोटको बारेकोट गाउँपालिका १ रामिडाँडा केन्द्रविन्दु भएर भूकम्प जाँदा १५७ जनाको मृत्यु भएको छ भने करिब २ सय जना घाइते भएका छन्। राप्रपाले भूकम्पमा परेकाहरूको उद्धार,खोजतलासका कार्यहरू गर्न,घाइतेहरूको निशुल्क उपचारको व्यवस्था गर्न र राहत एवं पुन:स्थापनाका कार्यलाई प्रभावकारी रुपमा सञ्चालन गर्न सरकारको गम्भीर ध्यानाकर्षण गराएको छ।"
भूकम्प प्रतिरोधात्मक संरचना एक वर्षभित्र निर्माण गर्ने सरकारको निर्णय,"काठमाडौं : सरकारले जाजरकोट र रुकुम पश्चिममा भूकम्पबाट क्षति भएका संरचनाहरूको पुनरनिर्माण कार्य एक वर्षभित्र सक्ने निर्णय गरेको छ। सिंहदरबारमा आइतबार बिहान बसेको मन्त्रिपरिषद बैठकले जाजरकोटलाई आधार मानेर भूकम्पबाट क्षति भएका संरचनाहरुको पुनर्निर्माण कार्य अघि बढाउने निर्णय गरेको हो। बैठकका निर्णयहरू सार्वजनिक गर्दै सरकारका प्रवक्ता तथा सञ्चार तथा सूचना प्रविधिमन्त्री रेखा शर्माले पुनर्निर्माण कार्य अघि बढाउँदा भूकम्प प्रतिरोधात्मक संरचना एक वर्षभित्र निर्माण गरिसक्ने निर्णय भएको जानकारी दिइन्। खोज, उद्धार, तत्काल राहत र घाइतेहरुको निःशुल्क उपचारमा प्राथमिकता दिनुका साथै भूकम्पबाट विस्थापित भएका परिवारलाई अस्थायी आवास, खाद्यान्न र सुरक्षा प्रबन्ध मिलाउने बैठकले निर्णय गरेको छ। शुक्रबार राती जाजरकोटको बारेकोट गाउँपालिका १ रामीडाँडालाई केन्द्रविन्दु बनएर गएको भूकम्पमा परी १७५ जनाको मृत्यु भएको भने करिब २ सय जना घाइते भएका छन्। अधिकांश भौतिक संरचना क्षतिग्रस्त भएका छन्। यी हुन् मन्त्रिपरिषदका निर्णयहरू १) संवत २०८० कार्तिक १७ राति ११:४७ मा जाजरकोट जिल्लाको बारेकोट गाउँपालिका १ रामीडाँडालाई केन्द्रविन्दु बनाएर० गएको भूकम्पका कारण ठूलो मात्रामा भएको जनधनको क्षतिप्रति नेपाल सरकारको तर्फबाट गहिरो दुःख प्रकट गर्ने । २) उक्त भूकम्पमा परी निधन भएकाहरुप्रति हार्दिक श्रद्धाञ्जली अर्पण गर्दै शोकसन्तप्त परिवारप्रति समवेदना व्यक्त गर्ने । घाइतेहरुको शीघ्र स्वास्थ्यलाभको कामना गर्ने । ३) खोज, उद्धार, तत्काल राहत र घाइतेहरुको निःशुल्क उपचारमा प्राथमिकता दिने । साथै भूकम्पबाट विस्थापित भएका परिवारलाई अस्थायी आवास, खाद्यान्न र सुरक्षा प्रबन्ध मिलाउने । ४) सुर्खेतलाई मुख्य सम्पर्कस्थल र नेपालगञ्जलाई सहायक सम्पर्कस्थल बनाई खोज, उद्धार र राहतसम्बन्धी कार्य एकद्वार प्रणालीबाट व्यवस्थापन मिलाउने । ५) मृतक परिवारलाई तत्काल दुई लाख रुपैयाँका दरले राहत उपलब्ध गराउने । ६) छिमेकीलगायत मित्र राष्ट्र र अन्तर्राष्ट्रिय संघसंस्थाबाट औपचारिकरुपमा प्रस्ताव भएको सहयोग स्वीकार गर्ने तथा सहयोगका लागि नेपाल सरकारको तर्फबाट धन्यवाद ज्ञापन गर्ने । ७) भूकम्पपश्चात खोज, उद्धार, राहत र घाइतेको उपचारमा खटिने सरकारी निकाय, स्थानीय तह, प्रदेश सरकार, व्यक्ति एवम् संघसंस्थालाई विशेष धन्यवाद दिनुहुँदै जिल्ला विपद् व्यवस्थापन समितिसँग समन्वय गरी यसलाई निरन्तरता दिन आग्रह गर्ने । ८) प्रधानमन्त्री दैविक प्रकोप उद्धार कोषमा रकम जम्मा गर्नेलाई धन्यवाद दिनुहुँदै सहयोगका लागि अपिल गर्ने । ९) भूकम्पबाट क्षति भएका सडक, सञ्चारलगायतका संरचना तत्काल सञ्चालनमा ल्याउने व्यवस्था सम्बन्धित निकायले गर्ने । १०) क्षतिग्रस्त क्षेत्रको पुनर्निर्माणलाई एकीकृत कार्ययोजना बनाई अघि बढाउने । ११) जीविकाका स्रोत संरक्षण र पशुधन सुरक्षाको व्यवस्था मिलाउने । १२) राहत तथा उद्धारमा खटिने सुरक्षाकर्मी, स्वास्थ्यकर्मी र अन्य कर्मचारीलाई नियमाअनुसार दैनिक खाना खाजा खर्च उपलब्ध गराउने । १३) सहरी विकास मन्त्रालयले जाजरकोटलाई आधार मानेर भूकम्पबाट क्षति भएका संरचनाहरुको पुनर्निर्माण कार्य अघि बढाउने । पुनर्निर्माण कार्य अघि बढाउँदा भूकम्प प्रतिरोधात्मक संरचना एक वर्षभित्र निर्माण गरिसक्ने । १४) भूकम्पबाट आवास क्षति भएका परिवारलालाई अस्थायी बसोबासको लागि टहराहरु निर्माण गर्ने । १५) भूकम्पबाट प्रभावित व्यक्तिहरुको सरकारी स्वास्थ्य संस्थाहरुले निःशुल्क उपचारको व्यवस्था गर्ने । १६) राष्ट्रिय विपद्को यस घडीमा धैर्यधारण गर्न सबैलाई आग्रह गर्ने । १७) सावधानीका निमित्त भूगोलको अध्ययनका आधारमा आगामी दिनमा वस्ती विकास गर्ने व्यवस्था मिलाउने । १८) विपद् प्रभावितहरुका लागि आवश्यक पर्नसक्ने राहत तथा उद्धार सामग्रीहरुको पूर्वतयारी स्वरुप मौज्दात राख्ने ।"
शोकमा परेकालाई थप पीडा दिनेगरी तस्बिर र भीडीयो सम्प्रेषण नगर्न प्रेस काउन्सिलको आग्रह,"काठमाडौं : प्रेस काउन्सिल नेपालले होडबाजी गरी भूकम्पबारे गलत सूचना र सन्देश प्रवाह नगर्न सबै सञ्चारमाध्यम र सामाजिक सञ्जाल प्रयोगकर्तालाई आग्रह गरेको छ । काउन्सिलले एक विज्ञप्ति जारी गर्दै युट्युबलगायतका सामाजिक सञ्जाल र केही अनलाइन सञ्चार माध्यमबाट जाजरकोट केन्द्रविन्दु भएर गएको भूकम्पका वीभत्स दृश्य तथा तस्बिरसहित सार्वजनिक गरेकोमा आपत्ती जनाएको हो। काउन्सिलका सहप्रशासकीय अधिकृत रामशरण बोहराद्वारा जारी विज्ञप्तिमा विपत्ति वा शोकमा परेका व्यक्ति वा आफन्तजनमा थप पीडा पुग्ने गरी मृतक तथा घाइतेको विभत्स दृश्य तथा तस्बिरहरू सम्प्रेषण नगर्न आग्रह गरिएको छ। विज्ञप्तिमा भनिएको छ,'को पहिला हुने, होडबाजीमा आधिकारिक तथ्य पुष्टिबेगर मानवीय संवेदनामा खलल पुग्ने र विपत्ति वा शोकमा परेका व्यक्ति वा आफन्तजनमा थप पीडा पुग्ने गरी,मृतक तथा घाइतेको वीभत्स दृश्य र तस्बिर सम्प्रेषण नगर्न,नगराउन भनिएको छ। मृतक एवं घाइतेको विवरण प्रस्तुत गर्दा संवेदनशील भइ गोपनियताको सम्मान गर्न आम सञ्चार माध्यम,सम्पूर्ण पत्रकार, सञ्चारकर्मी, युट्युबलगायतका सामाजिक सञ्जाल र यसका प्रयोगकर्तामा प्रेस काउन्सिल नेपाल हार्दिक आग्रह गर्दछ,'विज्ञप्तिमा उल्लेख छ। शुक्रबार राती जाजरकोट रामीडाँडा आसपास केन्द्रबिन्द्र बनाएर गएको ६ दशमलव ४ म्यागनिच्युडको भूकम्बाट भएको मानवीय र भौतिक क्षतिप्रति काउन्सिलले दुःख व्यक्त समेत गरेको छ भूकम्पबाट जाजरकोट र रुकुम पश्चिममा १५७ जनाको मृत्यु र करिब दुई सयजना घाइते भएका छन्। घाइतेहरूको विभिन्न अस्पतालमा उपचार भइरहेको छ। सरकारले भूकम्पमा निधन भएकाको परिवारलाई दुई लाख रुपैयाँ राहत दिने घोषणा गरेको छ।"
भूकम्प पीडितको शीघ्र उपचार र एकद्वार प्रणालीबाट राहत उपलब्ध गराउन निर्देशन,"काठमाडौं : राष्ट्रियसभाअन्तर्गत राष्ट्रिय सरोकार तथा समन्वय समितिले जाजरकोटमा शुक्रबार राति गएको भूकम्पबाट प्रभावितको शीघ्र उद्धार, उपचार तथा एकद्वार प्रणालीबाट राहत वितरणका लागि सरकारलाई निर्देशन दिएको छ । समितिको आइतबार बसेको बैठकले भूकम्पले पुर्याएको धनजनको क्षतिप्रति दुःख व्यक्त गर्दै उद्धार तथा राहतमा प्रभावकारी ढङ्गले काम गर्न सरकारलाई निर्देशन दिएको हो । 'भूकम्पबाट प्रभावित व्यक्तिको शीघ्र उद्धार, घाइतेको शीघ्र उपचार, पीडितलाई एकद्वार प्रणालीमार्फत उचित राहत, पुनःस्थापना र क्षति भएका संरचनाको उपयुक्त कार्ययोजना बनाएर शीघ्र पुनःनिर्माणमा जुट्न निर्देशन गर्दछ,' बैठकको निर्देशनमा भनिएको छ। भूकम्पमा परी जाजरकोट र रुकम पश्चिममा १५७ जनाले ज्यान गुमाएका छन्। करिब २ सय जना घाइते भएका छन्। घाइतेहरूको विभिन्न अस्पतालमा उपचार भइरहेको छ। सरकारले भूकम्पमा परी ज्यान गुमाएका परिवारलाई राहत स्वरुप दुई लाख उपलब्ध गराउने निर्णय गरेको छ। आज बिहान बसेको मन्त्रिपरिषद बैठकले यस्तो निर्णय गरेको हो। यसैगरी प्रधानमन्त्री पुष्पकमल दाहाल प्रचण्डले भूकम्प पीडितहरूलाई एकद्वार प्रणालीबाट राहत उपलब्ध गराउने बताएका छन्। बिहान बसेको विपद् जोखिम न्यूनीकरण तथा व्यवस्थापन राष्ट्रिय परिषद्को १३औं बैठकमा बोल्दै प्रधानमन्त्री दाहालले भूकम्प पीडितहरूलाई राहत उपलब्ध गराउन एकद्वार प्रणाली लागू गरिने बताएका हुन्। यसैगरी भूकम्प पीडितहरूलाई विभिन्न राजनीतिक दल तथा संघसंस्थाले राहत उपलब्ध गराउने घोषणा गरेका छन्। नेकपा एमालेले १ करोड,नेपाली कांग्रेसले ५० लाख र राष्ट्रिय प्रजातन्त्र पार्टी राप्रपाले २५ लाख रकम सरकारलाई सहयोग गर्ने घोषणा गरेका छन्। भूकम्प प्रभावित क्षेत्रहरुमा सुरक्षार्कीहरूले खोज तथा उद्दार कार्य जारी राखेका छन् । नेपाली सेना,सशस्त्र प्रहरी,नेपाल प्रहरीलगायतले भूकम्प प्रभावित क्षेत्रहरुमा खोज तथा उद्दार कार्यलाई जारी राखेका हुन् । यसैबीच भूकम्पबाट अवरुद्ध भएका जाजरकोट तथा रुकुम पश्चिमका सडक सञ्चालनमा आएका छन्। सडक डिभिजन चौरजहारी र भेरी करिडोरको प्रयासमा सडक खुलाएको हो । भेरी करिडोरको जाजरकोट खलङ्गाबाट नलगाडसम्मको सडक खुलाइएको छ । त्यस्तै सडक डिभिजन चौरजहारीले जिल्लाका अन्य सडकसमेत खुलाएको जनाएको छ ।"
स्वदेश फर्किए मन्त्री साउद,"काठमाडौं : परराष्ट्रमन्त्री एनपी साउद अमेरिकाको औपचारिक भ्रमण सकेर स्वदेश फर्किएका छन्। अमेरिकी समकक्षी एन्टोनी ब्लिंकेनको निमन्त्रणामा अमेरिका भ्रमणमा गएका मन्त्री साउद आइतबार साँझ फर्किएका हुन्। अमेरिकामा रहँदा उनले अन्तर्राष्ट्रिय विकास नियोग (युएसएआईडी) की प्रशासक सामन्था पावर, मिलेनियम च्यालेन्ज कर्पोरेशन (एमसीसी) प्रमुख कार्यकारी अधिकृत एलिस पी अल्ब्राइट र अमेरिकी सरकारका अन्य उच्चस्तरीय अधिकारीहरूसँग भेटवार्ता गरेका थिए। अमेरिका भ्रमणका क्रममा परराष्ट्रमन्त्री साउदले अमेरिकी समकक्षी एन्टोनी ब्लिंकेनसँग वासिङटन डीसीमा भेटवार्ता गरेका थिए। भेटवार्ताका क्रममा मन्त्री साउदले अमेरिकी समकक्षीलाई नेपाल भ्रमणको निम्तो दिएका थिए। साउद नेतृत्वको प्रतिनिधिमण्डलमा अमेरिकाका लागि नेपाली राजदूत श्रीधर खत्री, परराष्ट्र मन्त्रालय र वासिङ्टन डिसीस्थित नेपाली राजदूतावासका वरिष्ठ अधिकारीहरुका साथै नेपालस्थित एफएनसीसीआई र अमेरिकन चेम्बर अफ कमर्सका अध्यक्ष रहेका थिए।"
भूकम्प पीडितको राहत र पुनर्स्थापनाका लागि सहयोग गर्न सरकारको अपिल,"काठमाडौं : सरकारले जारकोट र पश्चिम रुकुममा गएको भूकम्पबाट प्रभावितहरूको राहत र पुनर्स्थापनाका लागि सहयोग गर्न अपिल गरेको छ। प्रधानमन्त्री तथा मन्त्रि परिषदको कार्यालयले एक विज्ञप्ति जारी गर्दै कोषको राष्ट्रिय वाणिज्य बैंकमा रहेको खाता नम्बर ११३०१००००३७६२००१ मा जम्मा गर्न आग्रह गरेको छ। विपद्को दु:खद घडीमा खोज,उद्धार र राहतका लागि क्रियाशील रहेका सबै महानुभाव एवं संघसंस्थालाई हार्दिक धन्यवाद ज्ञापन दिँदै यसको निरन्तरता र थप सहयोगको लागि हार्दिक अनुरवध गरिएको प्रधानमन्त्री तथा मन्त्रिपरिषदको कार्यालयका सहसचिव एवं प्रवक्ता नारायणप्रसाद भट्टले जानकारी दिए। यस्तो संवेदनशील घडीमा देशविदेशमा रहेका सहयोग गर्न इच्छुक सबैलाई उद्धार कोषमा जम्मा गरिदिन आग्रह गरिएको हो। शुक्रबार राती आएको भूकम्पमा परी जाजरकोटा र रुकुम पश्चिममा १५७ जनाले ज्यान गुमाएका छन् भने करिब दुई सयजना घाइते छन्। घाइतेहरूको विभिन्न अस्पतालमा उपचार भइरहेको छ। शनिबार बिहान प्रधामन्त्री पुष्पकमल दाहाल प्रचण्ड भूकम्प प्रभावित क्षेत्र अवलोकन गर्न जाजरकोट र रुकुमपश्चिम पुगेका थिए। प्रधानमन्त्रीले भूकम्प प्रभावितहरूको राहत र पुनरस्थापनामा कुनै कमी हुन नदिने बताएका थिए। आजै बिहान मन्त्रिपरिषद बैठक बोलाएर भूकम्पमा मृत्यु भएकाको प्रत्येक परिवारलाई तत्काल दुई लाख सहयोग उपलब्ध गराउने निर्णय गरेका छन्। उनले एकद्वार प्रणालीबाट भूकम्प पीडितहरूलाई राहत र सहयोग उपलब्ध गराउने बताएका छन्।"
नेपालओमानबीचको फाइनल खेल हेर्न प्रधानमन्त्री त्रिवि मैदानमा,काठमाडौं : प्रधानमन्त्री पुष्पकमल दाहाल प्रचण्ड नेपाल र ओमानबीचको क्रिकेट म्याच हेर्न त्रिभुवन विश्वविद्यालयको मैदानमा पुगेका छन्। टीयु मैदानमा जारी आईसीसी टीट्वेन्टी विश्वकपअन्तर्गत एसिया क्षेत्र छनोट फाइनल खेलमा नेपालले ओमानलाई १८५ रनको लक्ष्य प्रस्तुत गरेको छ। नेपालले ६ विकेटको क्षतिमा ओमानविरुद्ध १८४ रन बनाएको हो। अहिले नेपालविरुद्ध ओमनले ब्याटिङ गरिरहेको छ। ओमानले १ विकेटको क्षतिमा ४२ रन बनाएर खेलिरहेको छ।
कांग्रेसको केन्द्रीय कार्यसम्पादन समिति बैठक आज बस्दै,"काठमाडौं : नेपाली कांग्रेसको केन्द्रीय कार्यसम्पादन समितिको बैठक आज बस्दैछ। आइतबार बिहान १० बजे पार्टी सभापति शेरबहादुर देउवाको निवास, धुम्बाराहीमा कार्यसम्पादन समितिको बैठक बस्ने मुख्यसचिव कृष्णप्रसाद पौडेलले जानकारी दिए। उनका अनुसार बैठकमा केन्द्रीय कार्यसम्पादन समितिका पदाधिकारी एवं सदस्यलाई उपस्थित हुन अनुरोध गरिएको छ। बैठकमा जाजरकोट केन्द्रविन्दु भएको गएको भूकम्पको क्षतिबाट प्रभावित भएकालाई सहयोग गर्न पार्टीको भूमिका र समसामयिक विषयमा छलफल हुने बताइएको छ।"
भूकम्प पीडितलाई आर्थिक सहयोग टुंगिएको छैन तर ३ लाखभन्दा बढी नै हुन्छ : स्वास्थ्यमन्त्री बस्नेत,"उनले घाइते सबैको सरकारी अस्पतालले निशुल्क उपचार गरिने बताए। काठमाडौं : सरकारले ३ दिनभित्र भूकम्प प्रभावित क्षेत्रमा राहत सामाग्री पुगिसक्ने जनाएको छ। आज बसेको मन्त्रिपरिषद् आकस्मिक बैठकपश्चात स्वास्थ्य तथा जनसंख्या मन्त्री मोहन बस्नेतले केहि राहत सामग्री र औषधी प्रभावित क्षेत्रमा पुगिसकेको र केही बाटोमा जाँदै गरेकाले ३ दिनभित्र पुगिसक्ने जानकारी दिए। उनले आजबाट खाद्यान्न वितरण हुने बताए। उनले भूकम्प प्रभावित क्षेत्रमा राहत प्याकेज र आर्थिक सहयोगबारे छलफल चलेपनि निर्णय हुन बाँकी रहेको बताए। उनले यस अगाडि गएको भूकम्पमा प्रति घरपरिवार ३ लाख राहत घोषणा गरेकाले त्यसमा केहि थप हुने सम्भावना रहेको जानकारी दिए। उनले भने 'प्रस्ताव आआफ्नो ढंगले राखेका छौं। त्यो चाडै टुंगिन्छ।' मन्त्री बस्नेतले १ जनाको मेरुदण्ड भाँचिएकाले थप उपचारका लागि काठमाडौं ल्याउने तयारी भएको बताए। शुक्रबार प्रधानमन्त्री पुष्पकमल दाहालसहितको टोली भूकम्प प्रभावित क्षेत्र पुगेर फर्किएको छ। शुक्रबार मध्यराति जाजरकोटको रामीडाँडालाई केन्द्रबिन्दु बनाएर गएको ६४ म्याग्निच्युडको भूकम्पले १ सय ५७ को ज्यान गएको छ। करिब २ सयको संख्यामा उपचारत छन्। कर्णाली प्रदेश प्रहरी कार्यालयका प्रवक्ता एवं एसएसपी गोपालचन्द्र भट्टराईले शनिबार साँझसम्म जाजरकोटमा मात्र १ सय ५ जनाको मृत्यु भएको बताए। यस्तै जाजरकोटको छिमेकी जिल्ला रुकुम पश्चिममा ५२ जनाको मृत्यु भएको छ। भूकम्पका कारण जाजरकोटका नलगाड, भेरी र छेडागाड नगरपालिका तथा कुशे र बारेकोट गाउँपालिकामा क्षति भएको छ। यस्तै रुकुमपश्चिमका आठबिसकोट र सानीभेरी नगरपालिकामा क्षति भएको हो। यस क्षेत्रका अधिकांश घरहरू भत्किएका छन्। रातको समयमा आएको भूकम्पका कारण सुतेका मानिसहरू घरबाहिर निस्कनै नपाएको स्थानीयको भनाइ छ। भूकम्पपछि घरहरू भत्किएको र धेरैजना त्यसमा पुरिएको प्रहरीको भनाइ छ। जाजरकोटमा ज्यान गुमाउने मध्येभेरी नगरपालिकामा पुरुष १४ जना, महिला २८ जना गरी ४२ जना, नलगाड नगरपालिकामा पुरुष १६, महिला ३९ गरी ५५ जना, कुशे गाउँपालिकामा पुरुष ३ र महिला ४ गरी ७ जना र छेडागाड नगरपालिकामा १ जना महिला छन्। त्यस्तै रुकुमपश्चिममा पनि भूकम्पले ठूलो क्षति गरेको छ। प्रदेश प्रहरी प्रवक्ता भट्टराईका अनुसार रुकुमपश्चिमको आठबिसकोट नगरपालिकामा ४२ जना र सानीभेरी नगरपालिकामा १० जना गरी ५२ जनाको मृत्यु भएको हो। रुकुमपश्चिममा भने ७९ जना घाइते भएका छन्। शनिबार दिनभर उद्धार तथा घाइतेको उपचारमा नेपाली सेना, प्रहरी र स्थानीयहरू जुटेका थिए।"
भूकम्प पीडितको उद्धार र राहतको काम एकद्वार प्रणालीबाट हुन्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले भूकम्प पीडितका लागि सहयोग,राहत र उद्दारका लागि एकद्वार प्रणाली लागू गर्ने बताएका छन्। आइतबार बिहान बसेको विपद् जोखिम न्यूनीकरण तथा व्यवस्थापन राष्ट्रिय परिषद्को १३औं बैठकलाई सम्बोधन गर्दै प्रधानमन्त्री दाहालले पीडितको नाममा विभिन्न संघसंस्थाले पैंसा उठाउने गरेको भन्दै यसलाई रोक्न एकद्वार प्रणाली लागू गर्ने बताएका हुन्। प्रधानमन्त्री दाहालले जाजरकोट र रुकुम पश्चिमका भूकम्प पीडितलाई एकद्वार प्राणलीबाट राहत र सहयोग उपलब्ध गराइने बताए। एकद्वार प्रणालीको मुख्य केन्द्र काठमाडौं, सुर्खेत र नेपालगन्जमा राखिने र त्यहीबाट भूकम्प पीडितलाई राहत र सहयोग गर्ने बताए। 'भूकम्प पीडितका लागि विभिन्न संघस्थाहरू तथा मित्रराष्ट्रहरूले सहयोग गर्ने कुरा आएका छन्। जसले मनलाग्यो त्यसले जहाँबाट मन लाग्यो त्यहीबाट पैंसा उठाउने र आफ्नो ढंगले खर्च गर्ने। यो अनावश्यक यो पटक गर्न दिँदैनौ भनेका छौं,'प्रधानमन्त्री दाहालले भने,' यसैले एकद्वार प्रणाली आवश्यक छ । यसमा सबैको सहयोग आवश्यक छ। खासगरी राजनीतिक दल र विभिन्न संघसंस्थाहरूले कडाइसाथ लागू गर्नुपर्छ।' एकद्वार प्रणालीको समन्वय हाल गृहमन्त्रालयले गर्ने उनले बताए। प्रधानमन्त्री दाहालले भूगोलको अध्ययन गरिने बताए। ' कुन भूगोल भूकम्पमा बढी क्षति हुने खालको छ, कुन कम क्षति हुने भूगोल छ, त्यसको अध्ययन चाहिन्छ। त्यससम्बन्धी विज्ञता र जनचेतना पनि चाहिन्छ,' प्रधानमन्त्रीले भने, 'यसपटक सबैतिर भौगोलिक अध्ययन गर्ने र त्यसका आधारमा बस्ती बसाल्नेतिर सोच्नुपर्छ। विपदका लागि चाहिने आवश्यक सामग्रीहरु ७७ जिल्लामा राख्ने गरी काम गरौं। अहिलेदेखि नै ती सामग्री स्टोर गरेर राखौं।' उनले पुनस्र्थापना प्रभावकारी बनाउनुपर्ने बताए। 'त्यसका लागि आवश्यक पर्ने ऐन, कार्यविधि र संरचना चाहिन्छ। भइरहेको ऐन, विधि र संरचनाले पुनर्निर्मिाणको काम प्रभावकारी देखिएको छैन, विगतको अनुभवको पनि हामीले राम्रो समीक्षा गर्नुपर्छ। आउने दिनमा थप प्रभावकारी बनाउने गरी हामीले काम गरौं,' प्रधानमन्त्रीले भने। प्रधानमन्त्रीले भौतिक संरचना निर्माणमा जनचेतना आवश्यक रहेको औंल्याए। उनले भने,'घरहरू कुन प्रकृति र कसरी बनाउँदा भूकम्पबाट कम क्षति हुन्छ भन्ने कुरा जनचेतना आवश्यक छ। यो पटक सबैतिर अध्ययन गरेर गाउँबस्ती बसाउने र घर निर्माणको कुरालाई निश्चित मापदण्ड भित्र ल्याउनुपर्छ। यो कामको सुरूवात गर्छौं,'उनले भने। प्रधानमन्त्री दाहालले प्राकृतिक विपदबाट प्रभावितहरूलाई राहत र सहयोग उपलब्ध गराउन ७७ जिल्लामा राहतका सामग्री जम्मा गरिने त्यहीबाट वितरण गरिने बताए। प्रधानमन्त्रीले विपदपछिको उद्दार, राहत र पुनर्निर्माण प्रभावकारी बनाउनेतर्फ गम्भीर हुन आग्रह गरे। शुक्रबार राति जाजरकोट केन्द्रबिन्दु भई ६ दशमलव ४ रेक्टर स्केलको भूकम्प जाँदा जाजरकोट र रुकुमपश्चिममा एक सय ५७ जनाको निधन भएको छ ।"
मृतकका परिवारलाई दुई लाख रुपैयाँ उपलब्ध गराउने सरकारको घोषणा,काठमाडौं : सरकारले भूकम्पमा परी ज्यान गुमाएका परिवारलाई राहतस्वरुप दुई लाख रुपैयाँ सहयोग उपलब्ध गराउने घोषणा गरेको छ। आइतबार बिहान बसेको मन्त्रिपरिषदको आकस्मिक बैठकले जाजरकोट र रुकुम पश्चिममा भूकम्पबाट ज्यान गुमाएका परिवारलाई दुई लाख सहयोग उपलब्ध गराउने निर्णय गरेको सरकारका प्रवक्ता एवं सञ्चार तथा सूचना प्रविधिमन्त्री रेखा शर्माले जानकारी दिइन्। शुक्रबार राति गएको भूकम्पमा परी जाजरकोटा र रुकुम पश्चिममा १५७ जनाले ज्यान गुमाएका छन् भने करिब दुई सयजना घाइते छन्। घाइतेहरूको विभिन्न अस्पतालमा उपचार भइरहेको छ।
भूकम्प प्रभावित क्षेत्रमा राहत घोषणा गर्न मन्त्रिपरिषद् बैठक जारी,"काठमाडौं : भूकम्प प्रभावित क्षेत्रमा राहत प्याकेज घोषणाका लागि मन्त्रिपरिषद् बैठक बसेको छ। प्रधानमन्त्री पुष्पकमल दाहाल प्रचण्डको सचिवालयका अनुसार अहिले सिंहदरबारमा मन्त्रिपरिषद् बैठक जारी रहेको छ। आजको बैठकमा छलफलपश्चात जाजरकोट र रुकुम पश्चिमका भूकम्पपीडितलाई आवश्यक राहतको घोषणा हुने बताइएको छ। सरकारले भूकम्प प्रभावितलाई तत्काल उद्धार, उपचार, राहत र पुनर्स्थापनालाई प्रभावकारी तुल्याउने पहल थालेको छ। शुक्रबार प्रधानमन्त्री दाहालसहितको टोली भूकम्प प्रभावित क्षेत्र पुगेर फर्किएको छ। शुक्रबार मध्यराति जाजरकोटको रामीडाँडालाई केन्द्रबिन्दु बनाएर गएको ६४ म्याग्निच्युडको भूकम्पले १ सय ५७ को ज्यान गएको छ। करिब २ सयको संख्यामा उपचारत छन्। कर्णाली प्रदेश प्रहरी कार्यालयका प्रवक्ता एवं एसएसपी गोपालचन्द्र भट्टराईले शनिबार साँझसम्म जाजरकोटमा मात्र १ सय ५ जनाको मृत्यु भएको बताए। यस्तै जाजरकोटको छिमेकी जिल्ला रुकुमपश्चिममा ५२ जनाको मृत्यु भएको छ। भूकम्पका कारण जाजरकोटका नलगाड, भेरी र छेडागाड नगरपालिका तथा कुशे र बारेकोट गाउँपालिकामा क्षति भएको छ। यस्तै रुकुमपश्चिमका आठबिसकोट र सानीभेरी नगरपालिकामा क्षति भएको हो। यस क्षेत्रका अधिकांश घरहरू भत्किएका छन्। रातको समयमा आएको भूकम्पका कारण सुतेका मानिसहरू घरबाहिर निस्कनै नपाएको स्थानीयको भनाइ छ। भूकम्पपछि घरहरू भत्किएको र धेरैजना त्यसमा पुरिएको प्रहरीको भनाइ छ। जाजरकोटमा ज्यान गुमाउने मध्येभेरी नगरपालिकामा पुरुष १४ जना, महिला २८ जना गरी ४२ जना, नलगाड नगरपालिकामा पुरुष १६, महिला ३९ गरी ५५ जना, कुशे गाउँपालिकामा पुरुष ३ र महिला ४ गरी ७ जना र छेडागाड नगरपालिकामा १ जना महिला छन्। त्यस्तै रुकुमपश्चिममा पनि भूकम्पले ठूलो क्षति गरेको छ। प्रदेश प्रहरी प्रवक्ता भट्टराईका अनुसार रुकुमपश्चिमको आठबिसकोट नगरपालिकामा ४२ जना र सानीभेरी नगरपालिकामा १० जना गरी ५२ जनाको मृत्यु भएको हो। रुकुमपश्चिममा भने ७९ जना घाइते भएका छन्। शनिबार दिनभर उद्धार तथा घाइतेको उपचारमा नेपाली सेना, प्रहरी र स्थानीयहरू जुटेका थिए।"
"सहयोगमा जुटे दल, राहतसहित उद्धारमा सक्रिय","काठमाडौं : भूकम्पपीडितको उद्धार तथा राहतमा प्रमुख राजनीतिक दल सक्रिय रूपमा लागेका छन्। प्रमुख राजनीतिक दलदेखि साना दलहरूले उद्धार र राहतका घोषणा गरेका छन्। नेपाली कांग्रेसले भूकम्पबाट प्रभावितलाई सुरक्षित स्थलतर्फ तत्काल स्थानान्तरण गर्न, युद्धस्तरमा उद्धारको गर्न, घाइतेहरूको उपचार र राहतमा सक्रियता अपनाउन सरकारसँग माग गरेको छ। कांग्रेस सभापति शेरबहादुर देउवाले विज्ञप्ति जारी गर्दै जाजरकोट जिल्लाको बारेकोट गाउँपालिका१ रामीडाँडा केन्द्रबिन्दु भएर गएको ६४ म्याग्निच्युडको भूकम्पका कारण जाजरकोट र रुकुम पश्चिमलगायतका जिल्लामा ठूलो संख्यामा मानवीय क्षति भएको र सयौं घाइते भएको घटनाप्रति दुःख व्यक्त गरेका छन्। यो कठिन घडीमा पार्टीका सम्पूर्ण निकायलाई प्रभावित क्षेत्रमा उद्धार, राहत र पुनर्निर्माणमा जुट्न सभापति देउवाले निर्देशन दिएका छन्। कांग्रेसले उद्धार, राहत तथा पुनस्र्थापनाका लागि ५० लाख रुपैयाँ उपलब्ध गराउने भएको छ। कांग्रेस पार्टी कार्यालयका मुख्यसचिव कृष्णप्रसाद पौडेलद्वारा जारी विज्ञप्तिमा स्वदेश तथा विदेशमा भएका सबैलाई तन, मन र धनका साथ खुला हृदयले मानवीय सेवामा जुटन आह्वान गरेको छ। यसैगरी नेकपा एमालेका अध्यक्ष केपी शर्मा ओलीले घाइतेको उद्धार र उपचारमा खट्न पार्टी पंक्तिलाई आह्वान गरेका छन्। अध्यक्ष ओलीले सामाजिक सञ्जालमार्फत पार्टी पंक्तिलाई आह्वान गरेका हुन्। घाइतेहरूको उद्धार र उपचारमा परिचालित हुन् पार्टीका साथीहरूलाई आह्वान गर्दछु। उद्धार र राहतमा संलग्न स्वयंसेवक साथीहरूले त्यससँग सम्बन्धित आवश्यक सूचना र उद्धार राहतमा आवश्यक सामग्रीको व्यवस्थाका लागि सामाजिक सञ्जाललाई सदुपयोग गर्नुहोला। देशभरिका साथीहरूले राहत र घाइतेको उपचारमा कसरी सहयोग गर्न सकिन्छ, त्यसतर्फ ध्यान दिनुहोला। विशेषगरी सुर्खेत, नेपालगञ्ज, काठमाडौंका पार्टीका कमिटीहरूले उपचार, अस्पतालको व्यवस्थापन र घाइतेका लागि आवश्यक ब्लड संकलनमा सहयोग गर्नुहोला। उद्धारमा भीडभाडभन्दा छरितो व्यवस्थापन गर्नुहोला, ओलीले भनेका छन्। नेकपा एमालेले शनिबार दशैं, तिहार, छठ र नेपाल सम्वतका अवसरमा विभिन्न जिल्लामा राखिएको चियापान तथा शुभकामना कार्यक्रम स्थगित गरेको छ। एमाले प्रचार विभागका प्रमुख राजेन्द्र गौतमले विभिन्न जिल्लामा पार्टीले राखेका शुभकामना आदानप्रदान तथा चियापानका सबै कार्यक्रम स्थगित गर्न निर्देशन दिइएको जानकारी दिए। एमालेले उद्धार, राहत र पुनस्र्थापनाका लागि १ करोड रुपैयाँ दिने निर्णय पनि गरेको छ। नेकपा (एस)का अध्यक्ष माधवकुमार नेपालले प्रभावितको उद्धार तथा राहतमा आवश्यक पहल गर्न सरकारसँग आग्रह गरेका छन्। उनले भूकम्पमा परी निधन भएकाहरूप्रति श्रद्धाञ्जलि अर्पण गर्दै सरकार र स्थानीय जनप्रतिनिधि एवं सुरक्षाकर्मीले प्रभावित क्षेत्रका नागरिकको उद्धार र राहत कार्यमा आवश्यक भूमिका निभाउनुपर्नेमा जोड दिएका छन्। राष्ट्रिय स्वतन्त्र पार्टी (रास्वपा)ले भूकम्प प्रभावितको राहत तथा उद्धारमा सक्रिय हुँदा कुनै पनि सदस्यले पार्टीको नाम, झन्डा वा कुनै प्रकारको संकेत प्रयोग नगर्न निर्देशन दिएको छ। पार्टीले विज्ञप्ति जारी गर्दै भूकम्पले पुयाएको क्षतिप्रति दुःख व्यक्त गर्दै प्रभावितको राहत तथा उद्धारमा राज्यका सम्बन्धित संयन्त्रसँग आवश्यक समन्वय गर्दै सक्रिय रूपमा परिचालित हुन आह्वान गरेको छ। पार्टीले भूकम्प प्रभावित क्षेत्रमा कुनै किसिमको कमीकमजोरी नहुने गरी पीडितको उद्धार तथा घाइतेको उपचार र राहतका लागि तत्काल राज्यका सबै संयन्त्र सक्रिय बनाई परिचालन गर्न सरकारसँग मागसमेत गरेको छ। महामन्त्री एवं प्रवक्ता डा मुकुल ढकालका अनुसार राहत तथा उद्धारका लागि सांसद सुमना श्रेष्ठलाई व्यवस्थापनको जिम्मवारी दिइएको छ। यस्तै सांसद डा तोसीमा कार्की र डा प्रभात अधिकारीले स्वास्थ्य उद्धार तथा विष्णुकुमार श्रेष्ठले राहत तथा उद्धार र केन्द्रीय सदस्य प्रतिभा रावललाई टिम व्यवस्थापन एवं अन्य समन्वय समितिको जिम्मेवारीसहित परिचालन गरिएको छ। राप्रपाले भूकम्पग्रस्त क्षेत्रमा उद्धार कार्यमा सहयोग पुयाउन प्रवक्ता तथा संसदीय दलका प्रमुख सचेतक ज्ञानेन्द्र शाहीको नेतृत्वमा स्वयंसेवकहरूको टोली खटाएको छ। अमेरिका भ्रमणमा रहेका अध्यक्ष राजेन्द्र लिङ्देनले सुदूरपश्चिमै पार्टीको अभियानमा व्यस्त रहेका शाहीलाई सबै कार्यक्रम स्थगन गरेर प्रभावित क्षेत्रमा तत्काल पुग्न निर्देशन दिएपछि शाही टोलीसहित जाजरकोटतर्फ पुगेका हुन्। लिङ्देनले सबै भ्रातृसंगठन तथा छिमेकी जिल्लाका पार्टीका कार्यकर्तालाई पनि उद्धार तथा राहतमा सहभागी हुन अनुरोध गरेका छन्। घाइतेहरूको उपचारका लागि सरकारले तोकेको डेडिकेटेड अस्पताल नेपालगन्जको भेरी अस्पतालमा राप्रपाका युवाहरूले आवश्यक सहयोग र सहजीकरण गरिरहेको प्रवक्ता मोहन श्रेष्ठले जानकारी दिए। घाइतेको उपचारमा रगतको कमी हुन नदिन पार्टीका युवाहरू संगठित रूपमा परिचालित भइरहेको उनले बताए। राप्रपाका सहायक महामन्त्री ऋषिराज देवकोटा नेपालगञ्जमा खटिएका छन्। उपाध्यक्ष तथा कर्णाली प्रदेश संयोजक मुकुन्दश्याम गिरी, केन्द्रीय सदस्य जनकसिंह ठकुरीको टोली त्रिपाल, खाद्यान्न, लत्ताकपडा र अन्य सामग्रीसहित सुर्खेतबाट जाजरकोटतर्फ प्रस्थान गरेको छ। यसैगरी विप्लव नेतृत्वको नेकपा कम्युनिस्ट पार्टीले भूकम्प प्रभावित क्षेत्रमा राहत तथा उद्धारका लागि पार्टीका केन्द्रीय उत्पादनबाट २५ क्वीन्टल चामल र १ लाख रुपैयाँ रकम सहयोग गर्ने भएको छ। महासचिव नेत्रविक्रम चन्द विप्लवको अध्यक्षतामा शनिबार काठमाडौंमा उपलब्ध केन्द्रीय समितिको बैठकले यस्तो निर्णय छ। यसैगरी अनेरास्ववियुले भूकम्प प्रभावित क्षेत्रमा चिकित्सकसहितको टोली पठाएको छ। अनेरास्ववियुले केन्द्रीय सचिव डा सुजन कडरियाको नेतृत्वमा चिकित्सकको टोली जाजरकोट र रूकुममा पठाएको हो। टोलीमा सञ्जीव धिताल, आईओएम स्ववियु सभापति डाआनन्द सिंह र एनएमएसएमा आबद्ध चिकित्सकलाई त्यसतर्फ पठाइएको अनेरास्ववियुले जनाएको छ। अनेरास्ववियुले भूकम्प प्रभावितको उद्धार, राहत तथा पुनःस्थापन जुट्न मातहतका कमिटीहरूलाई निर्देशन दिएको छ। अनेरास्ववियु केन्द्रीय पदाधिकारीको बैठकले भूकम्पपीडित क्षेत्र जाजरकोट र पश्चिमरुकुममा राहत तथा उद्धार कार्यमा सम्पूर्ण जुट्न निर्देशन दिएको हो। यसैगरी नेपाल विद्यार्थी संघ (नेविसंघ)ले भूकम्प प्रभावितहरूका लागि आर्थिक सहयोगको घोषणा गरेको छ। जाजरकोट, पश्चिम रूकुमलगायतका जिल्लाका प्रभावितहरूका लागि नेविसंघले आर्थिक सहयोगको घोषणा गरेको हो। नेविसंघले तत्कालका लागि ७ लाख ११ हजार रुपैयाँ आर्थिक सहयोग गर्ने घोषणा गरेको हो।"
"कांग्रेस महासमिति बैठक सर्यो, मंसिर २९ देखि पुस २ सम्म हुने","काठमाडौं : नेपाली कांग्रेसको महासमिति बैठक दुई साता पछि सरेको छ। आइतबार बसेको केन्द्रीय कार्यसम्पादन समितिको बैठकले मंसिर २९ गते देखि महासमिति बैठक सुरू हुने निर्णय गरेको हो। बैठकका निर्यणहरू सार्वजनिक गर्दै नेपाली कांग्रेसको प्रचार विभाग प्रमुखमा मीन विश्वकर्माले यसअघि मंसिर १३ र १५ बस्ने भनिएको महासमिति बैठक मंसिर २९ गतेदेखि सुरू हुने बताए। उनले जाजरकोट र रुकम पश्चिममा भूकम्प प्रभावितहरूको राहत र उद्दारमा खटिनुपर्ने भएका बैठक सारिएको बताए। उनले भने, 'औपचारिक कार्यक्रमहरू तिहार अगाडि नगर्ने भनिएपछि महासमितिसँग जोडिएका कामहरू प्रभावित हुने भएपछि मंसिरको १३ र १५ गते हुने भनिएको बैठक मंसिर २९, ३० र पुस १ , २ गते गोदाबारीमा गर्ने निर्णय भएको छ।' बैठक यसअघि मंसिर १३ देखि १५ गतेका लागि तोकिएको थियो। यस्तै बैठकले भूकम्पबाट प्रभावितहरूलाई तत्काल उद्दार,राहत र पुनरस्थापनाका लागि गम्भीररुपमा सरकारको ध्यानाकर्ष गराउने निर्णय गरेको उनले बताए। भूकम्प क्षेत्र अवलोकनसहित काम गर्न महामन्त्रीद्वय विश्वप्रकाश शर्मा र गगनकुमार थापाको संयोजकत्वमा अनुगमन तथा सहजीकरण समिति गठन गर्ने निर्णय गरेको छ। बैठकले भूकम्प प्रभावितहरूका लागि पार्टी सदस्यहरूले जम्मा गरेको कोषबाट दिने भनिएको ५० लाख रुपैयाँ अनुमोदन गरेको छ। पार्टी संगठनभित्रका सम्पूर्ण पदाधिकारी,सदस्य र प्रतिनिधिहरूलाई पार्टीको विपत व्यवस्थापना कोषमा रकम जम्मा गर्नका लागि अपिल गर्ने बैठकले निर्णय गरेको छ।"
भारतद्वारा भूकम्प प्रभावित क्षेत्रका लागि झण्डै १६ करोड नेपाली रुपैयाँ बराबरको राहत सामग्री हस्तान्तरण,"काठमाडौं : भारतले भूकम्प प्रभावित क्षेत्रका लागि १० करोड भारतीय रुपैयाँ (१५ करोड ८८ लाख १ हजार ७५६ नेपाली रुपैयाँ) बराबरको राहत सामग्री हस्तान्तरण गरेको छ। भारत सरकारको तर्फबाट नेपालका लागि भारतीय राजदूत नवीन श्रीवास्तवले उपप्रधानमन्त्री तथा रक्षामन्त्री पूर्णबहादुर खड्कालाई राहत सामग्री हस्तान्तरण गरेका हुन्। राहत सामग्री लिएर भारतीय वायुसेनाको विमान नयाँ दिल्लीबाट नेपालगन्ज आएको थियो। सो विमानले ११ टनभन्दा बढी आपतकालीन सामग्री ल्याएको थियो। राहत सामग्रीमा भूकम्प प्रभावित मानिसहरूका लागि त्रिपाल, टारपोलिन सिट, कम्बल, स्लीपिङ ब्याग,पोर्टेबल भेन्टिलेटर जस्ता चिकित्सा उपकरण र अत्यावश्यक औषधी रहेका छन्। ती सामग्रीहरू रादजूत श्रीवास्तवले नेपालगन्ज विमानस्थलमा आयोजित एक विशेष समारोहमा रक्षामन्त्री खड्कालाई उपलब्ध गराएका हुन्। शुक्रबार राति जाजरकोट केन्द्रविन्दु बनाएर गएको भूकम्पले जारकोट र रुकुममा ठूलो जनधनको क्षति भएको थियो। भूकम्पपछि नेपाललाई हरसम्भव सहयोग उपलब्ध गराउने भारतीय प्रधानमन्त्री नरेन्द्र मोदीको प्रतिबद्धता अनुरूप ती सामग्री आएको हो। आगामी दिनमा पनि थप राहत सामग्रीहरू उपलब्ध गराउने नेपालस्थित भारतीय दूतावासले जनाएको छ।"
कृषकलाई स्प्रे वितरण,महोत्तरी : जिल्लाको मटिहानीका ६५ जना किसानलाई आइतबार औषधि छर्किने स्प्रे वितरण गरिएको छ। मटिहानी नगरपालिका७ का कृषकहरूलाई सो स्प्रे वितरण गरिएको हो। कृषकहरूलाई कृषि कार्यमा सहयोग पुर्याउने उद्देश्यले नगरपालिकाले सो सामग्री वितरण गरेको मेयर हरिप्रसाद मण्डलले बताए।
भूकम्प पीडितका लागि स्याङ्जा कांग्रेसले साढे १० लाख सहयोग गर्ने,"स्याङ्जा : नेपाली कांग्रेस स्याङ्जाले भूकम्प पीडित परिवारका लागि साढे १० लाखभन्दा बढीको आर्थिक सहयोग गर्ने निर्णय गरेको छ। जाजरकोटको रामीडाँढा केन्द्रविन्दु भएर गएको भूकम्प पीडितहरुको पुनर्स्थापना, राहत लगायतका कार्यका लागि आर्थिक सहयोग गर्ने भएको हो। आइतबार कार्यालयमा बसेको कार्यसमिति पदाधिकारीको बैठकले जिल्लाभरका क्रियाशील सदस्यबाट जनही ५० रुपैयाँ संकलन गर्दा संकलित रकम १० लाख ५६ हजार १५० रुपैयाँ प्रधानमन्त्री राहत कोषमा जम्मा गर्ने निर्णय गरेको स्याङ्जा सभापति राजु थापाले जानकारी दिए। जिल्लाभरका २१ हजार १२३ जना क्रियाशील सदस्यबाट जनही ५० रुपैयाँ संकलन गरेर उपलब्ध गराउने जनाएको छ। यो रकम न्यूनतम हो। यसमा थप हुन सक्ने सहसचिव धु्रवबन्धु पौडेलको भनाइ छ।"
लागूऔषध मुद्दाकी फरार प्रतिवादी १६ महिनापछि पक्राउ,बागलुङ : लागूऔषध (गाँजा) कसुर मुद्दाकी एक फरार महिला प्रतिवादी १६ महिनापछि पक्राउ परेकी छिन्। जिल्ला प्रहरी कार्यालय बागलुङले फरार ढोरपाटन नगरपालिका१ बस्ने ४२ वर्षीया मिना थापालाई आइतबार प्रक्राउ गरिएको जनाएको छ। थापालाई बागलुङ जिल्ला अदालतले २०७९ साल असार १७ गते लागूऔषध (गाँजा) कसुर मुद्दामा १ वर्ष ३ महिना २४ दिन कैद र ५ हजार पाँच सय रुपैयाँ जरिवानाको फैसला सुनाएको थियो। इलाका प्रहरी कार्यालय बुर्तिबाङबाट खटिएको प्रहरीको टोलीले थापालाई बुर्तिबाङ बजारबाट पक्राउ गरेको जिल्ला प्रहरी कार्यालय बागलुङका प्रहरी नायव उपरीक्षक (डीएसपी) मदन केसीले बताए। पक्राउ परेकी मगरलाई लगत कट्टाका लागि आइतबार बागलुङ जिल्ला अदालतमा पठाइएको डीएसपी केसीले जानकारी दिए।
इजरायलमा मारिएका डोटीका दुई विद्यार्थीको शव परिवारलाई बुझाइयो,"डोटी : प्यालेस्टाइनी विद्रोही समूह हमासको आक्रमणमा परी मुत्यु भएका डोटीका दुई विद्यार्थीको शव गृह जिल्ला आइपुगेको छ। शव नेपाली सेनाको स्काई एम्बुलेन्स एनए २०६४ मार्फत आइतबार दिउँसो करिब ३ बजे डोटी पुर्याइएको हो। शिखर नगरपालिका६ चुँडीका राजन फुलारा र आदर्श गाउँपालिका५, पीडका पदम थापाको हमास आक्रमणमा मृत्यु भएको थियो। दिपायल विमानस्थलमा दुवै शवहरू आफन्तले बुझेका छन्। शव बुझ्नका लागि आफन्तहरूसँगै शिखर नगरपालिकाका नगर प्रमुख दीर्घबहादुर बलायर र आदर्श गाउँपालिकाका अध्यक्ष गणेशबहादुर खड्का डोटीका प्रमुख जिल्ला अधिकारी गोपालप्रसाद अर्याल प्रहरी प्रमुख विमानस्थल पुगेका थिए। मृतकहरूका शवलाई प्रहरी निरीक्षकको टोलीले स्कटिङ गरी घरसम्म पुर्याएको छ। दुवै शवको सोमबार मात्रै दाहसंस्कार हुने आफन्तहरूले जानकारी दिएका छन्। थापाको आदर्श गाउँपालिका५ तलारास्थित सेती नदीमा र फुलाराको शिखर नगरपालिका६ अडेउलस्थित सेती नदीमा दाहसंस्कार हुनेछ। सुदूरपश्चिमाञ्चल विश्वविद्यालयको टीकापुर कृषि क्याम्पसमा स्नातक तह आठौं सेमेस्टरमा अध्ययनरत थापा र फुलारा सिक्दै कमाउँदै कार्यक्रमअन्तर्गत भाद्र २६ गते इजरायल पुगेका थिए। उनीहरूको असोज २० गते हमासको आक्रमणमा परी मृत्यु भएको थियो।"
नेपाल निजामती कर्मचारी युनियनले भूकम्पपीडितलाई ११ लाख ११ हजार सहयोग गर्ने,"काठमाडौं : नेपाल निजामती कर्मचारी युनियनले जाजरकोट र रुकुम पश्चिममा भूकम्पमा परेर घाइते तथा मृतकका परिवारलाई ११ लाख ११ हजार रुपैयाँ सहयोग गर्ने भएको छ। युनियनको केन्द्रीय कार्यसमितिको तर्फबाट एकमुष्ट रूपमा ११ लाख ११ हजार १११ रुपैयाँ सहयोग गर्ने भएको छ। भूकम्पमा परी घाइते तथा मृतकका परिवारहरुलाई सहयोगका लागि नेपाल निजामती कर्मचारी युनियन केन्द्रीय कार्य समितिका पदाधिकारी तथा सदस्यहरूबाट न्यूनतम एक हजारका दरले सहयोग रकम संकलन गर्ने भएको छ। नेपाल निजामती कर्मचारी युनियनका जिल्ला, प्रदेश तथा विभागीय कार्यसमितिहरूलाई सहयोग रकम केन्द्रीय कार्यसमितिको राष्ट्रिय वाणिज्य बैंकको नयाँ बानेश्वर शाखामा रहेको खातामा जम्मा गर्न अनुरोध गर्ने निर्णय गरेको छ।"
"भद्रपुरमा २ हजार ७० जना भूमिहीन, निस्सा वितरण सुरु","झापा : राष्ट्रिय भूमि आयोगले भद्रपुर नगर क्षेत्रका भूमिहीन सुकुम्वासी र अव्यवस्थित बसोबासीलाई नाप नक्साको निस्सा वितरण सुरु गरेको छ। भद्रपुर नगरपालिकामार्फत संकलन गरिएको भूमिहीन सुकुम्वासी र अव्यवस्थित बसोबासीमध्ये आयोगले आइतबार पहिलो चरणमा वडा नम्बर १ र २ का २४५ जनालाई नाप नक्साको निस्सा वितरण गरेको हो। वडा कार्यालयहरूमा आयोजित कार्यक्रमका बीच वडा नम्बर १ का ४० जना भूमिहीन सुकुम्वासी, १४ जना भूमिहीन दलित र ४२ जना अव्यवस्थित बसोबासीलाई निस्सा वितरण गरिएको छ। त्यस्तै वडा नम्बर २ का १८ जना भूमिहीन सुकुम्वासी र १३१ जना अव्यवस्थित बसोबासीलाई निस्सा वितरण गरिएको छ। उनीहरूलाई राष्ट्रिय भूमि आयोगका अध्यक्ष केशव निरौला, आयोगका जिल्ला अध्यक्ष तिलकसिंह पाण्डे, भद्रपुर नगर प्रमुख गणेश पोखरेल लगायतले निस्सा वितरण गरेका थिए। कार्यक्रममा बोल्दै आयोगका अध्यक्ष निरौलाले नगरपालिकामार्फत आयोगमा दर्ता भएका परिवारको धनी पुर्जा प्राप्त गर्ने बाटो खुलेको बताए। आयोगले भूमिहीनहरूलाई लालपुर्जा दिने पहिलो खुड्किला पार गरेको बताउँदै उनले भने, आयोग खारेज भएपनि अब निस्सा वितरण गरिएको प्रक्रिया खारेज हुँदैन। निस्सा पाउनेहरूको हकमा अब कानुनी र प्राविधिक प्रक्रिया पूरा गरी छिट्टै लालपुर्जा वितरण गरिने उनको भनाइ छ। आयोगबाट निस्सा पाएपछि उनीहरू हर्षित देखिएका थिए। नगर क्षेत्रका २ हजार ७० परिवारले लालपुर्जाका लागि नगरपालिकामा निवेदन दर्ता गराएका छन्। जसमा भूमिहीन सुकुम्वासी ९०२, दलित भूमिहीन ९१ र अव्यवस्थित बसोबासी १ हजार २८ जना रहेको नगरपालिकाका सूचना अधिकारी नेत्र पोखरेलले जानकारी दिए। २ हजार ७० मध्ये ४९ जनाको निवेदन अपूर्ण रहेको उनको भनाइ छ। करिब २९ सय परिवारले सम्बन्धित वडाहरूमा निवेदन दर्ता गराए पनि मापदण्ड नपुगेकाहरूलाई हटाइएको उनले बताए।"
भूकम्पपीडितका लागि कुश्मा नगरले पाँच लाख सहयोग गर्ने,"बागलुङ : पर्वतको कुश्मा नगरपालिकाले कर्णाली प्रदेशको जाजरकोट र रुकुमपश्चिमका भूकम्प पीडितका लागि आर्थिक सहयोग गर्ने भएको छ। नगरपालिकाका प्रमुख रामचन्द्र जोशीले आइतबार शोक विज्ञप्ति प्रकाशित गरेर नगरपालिकाले भूकम्प पीडितका लागि ५ लाख ११ हजार १ सय ११ रुपैयाँ सहयोग गर्ने बताएका छन्। नगरप्रमुख जोशिले नगरपालिकाका कर्मचारीहरूको एक दिनको तलब बराबरको रकम र जनप्रतिनिधिहरूको ५ दिनको सेवा सुविधा वापतको उक्त रकम भूकम्प पीडितहरूका लागि खडा गरिएको सरकारको विपद् व्यवस्थापन कोषमा जम्मा गर्ने बताए। उनले भूकम्प पीडितहरूको उद्धार, राहत र पुनर्स्थापनाका लागि उक्त रकम सहयोग गर्न लागेको बताए। नगरपालिकाले महाविपत्तिको क्षणमा घाइतेहरूको उद्धार, पीडितहरूका लागि राहत तथा पुनर्स्थापनामा जुट्न सबै सरकारी, गैरसरकारी संघसंस्था, राजनीतिक दल, स्थानीय तहहरू, नागरिक समाज एवं सम्बद्ध सबै सरोकारवालाहरूप्रति आग्रह गरेको छ।"
त्रिपुरासुन्दरीले भूकम्प प्रभावितलाई ७ लाख ५० हजार सहयोग गर्ने,डोल्पा : डोल्पाको त्रिपुरासुन्दरी नगरपालिकाले जाजरकोट र रुकुमका भूकम्पपीडितलाई ७ लाख ५० हजार रुपैयाँ सहयोग गर्ने भएको छ। भूकम्प पीडितलाई ४ लाख ५० हजार र रुकुमको आठबिसकोट नगरपालिकालाई ३ लाख सहयोगको घोषणा गरेको छ। नगरपालिकाले दुई जिल्लाका लागि सहयोगको घोषणा गरेको नगर प्रमुख जनचन्द्र रोकायले बताए। नगर प्रमुख रोकायले भूकम्पमा परेर मृतकहरूप्रति श्रद्धाञ्जलि व्यक्त गर्दै घाइतेको शीघ्र स्वास्थ्य लाभको कामना गरे।
डडेलधुराको अजमेरूले भूकम्प पीडितका लागि दुई लाख दिने,डडेल्धुरा : डडेल्धुराको अजयमेरु गाउँपालिकाले भूकम्पपीडितलाई दुई लाख दिने भएको छ। गाउँपालिकाले विज्ञप्ति जारी गरेर जाजरकोट र रुकुम पश्चिमका भूकम्पपीडितका लागि एकएक लाख रुपैयाँ दिने जानकारी दिएको हो। दुवै जिल्लाको राहत कोषमा उक्त रकम जम्मा गर्ने अध्यक्ष उमेशप्रसाद भट्टले बताए।
भूकम्प पीडितका लागि सिद्धार्थनगरको साढे २२ लाख सहयोग,"भैरहवा : रुपन्देहीको सिद्धार्थनगर नगरपालिकाले भूकम्प पीडितका लागि साढे २२ लाख सहयोग गर्ने भएको छ। कार्यालयले जाजरकोटको रामीडाँढा केन्द्रविन्दु भएर गएको भूकम्प पीडितहरुको पुनर्स्थापना, राहत लगायत कार्यका लागि २२ लाख ५४ हजार ५ सय रुपैयाँ र २ सय थान कम्बल पठाउने निर्णय गरेको हो। आइतबार बसेको नगरकार्यपालिकाको बैठकले भूकम्पले बढी क्षति पुरर्याएको जाजरकोट र रुकुम पश्चिमका पीडितहरुका लागि दुवै जिल्लाको जिल्ला विपद् व्यवस्थापन कोषमा वा संघीय सरकारले तोकेको मापदण्ड अनुसार पाँचपाँच लाख रुपैयाँ प्रदान निर्णय गरेको सिद्धार्थनगर नगरपालिकाको प्रमुख प्रशासकीय अधिकृत नवराज पौड्यालले जानकारी दिए।"
मूल्य घटेपछि च्याउ उत्पादक किसान मर्कामा,"कास्की : उत्पादित च्याउको बजार मूल्य अत्यधिक मात्रामा घटेपछि कास्कीका च्याउ किसान मर्कामा परेका छन्। च्याउ उत्पादन वृद्धिसँगै मूल्यमा आएको भारी गिरावटका कारण कास्कीमा व्यावसायिक च्याउखेती गर्ने किसान मर्कामा परेका हुन्। डेढ महिनाअघि प्रतिकिलो दुई सय बजार मूल्य रहेको कन्य च्याउको मूल्य यतिबेला घटेर प्रतिनकिलो ६० पुगेको छ। पोखरा बजारमा बढी मात्रामा उपभोक्ताले उपभोग गर्ने च्याउ कन्य नै हो। चिसो मौसममा च्याउको उत्पादन पनि बढी हुने गर्छ। किसानले उतपादन गरेको कन्य च्याउ पोखरा बजारमा दैनिक चार हजार किलो बिक्री हुने गर्छ। कास्कीमा व्यावसायिक च्याउखेती गर्ने किसानको संख्या २० र बाहिरबाट पनि केही मात्रामा च्याउ आयात हुने गरेको छ। पोखरा महानगरपालिकाका कृषि महाशाखा प्रमुख मनोहर कडरियाले किसानको उत्पादन गरेको च्याउ र सिमीको मूल्य यतिबेला अत्यधिक मात्रामा घटेपछि किसानको लागत मूल्यसमेत उठ्न नसकेको बताए। पोखरा१९ लामाचौरका च्याउ उत्पादक किसान सन्दीप क्षेत्रीले एक किलो च्याउ उत्पादन गर्न लागत मूल्य एक सय ३० लाग्छ तर प्रतिकिलो ६० मा बिक्री गर्नुपर्दा च्याउ किसानको लगानी सिधै डुब्ने अवस्थामा पुगेको बताए। १४ लाखको लागतमा छ रोपनी जग्गामा उत्पादन गरेको च्याउले बजार नपाउँदा आफूले ठूलो नोक्सानी व्यहोर्नुपरेको उनले बताए। 'पोखरामा च्याउको मूल्य चार वर्षयताकै न्यून हो', क्षेत्रीले भने, 'च्याउ उत्पादक किसानको सङ्ख्या पनि बढ्दै जानु, च्याउ उत्पादन गर्ने अनुकूल मौसम र दसैँ पर्व पछाडि अर्थात् च्याउ उत्पादन बढी हुने समयमा पर्दा उपभोक्ताले मासु खाइदिँदा च्याउको माग घटेसँगै मूल्यमा पनि गिरावट आएको हो।' महानगरपालिकामा सूचीकृत किसानले उत्पादन गरेको च्याउको न्यूनतम समर्थन मूल्य तोकिदिएका कारण च्याउ किसान विस्थापित नै हुनुपर्ने अवस्थामा भने छैन। महानगरले पोखरामा च्याउको समर्थन मूल्य एक सय ३० तोकेको छ। गत वर्ष महानगरले पोखरामा च्याउको न्यूनतम समर्थन मूल्य एक सय ५० तोकेको थियो। यस वर्ष २० घटाएर एक सय ३० कायम गरिएको कृषि महाशाखा प्रमुख कडरियाले जानकारी दिए। लागत मूल्यलाई आधार बनाएर न्यूनतम समर्थन मूल्य तोकिएको उनले बताए। 'समर्थन मूल्यभन्दा कम मूल्यमा किसानले च्याउ बेचेमा त्यसमा थपेर समर्थन मूल्य बराबर महानगरले रकम उपलब्ध गराउँछ', कडरियाले भने, 'समर्थन मूल्यका कारण च्याउखेतीबाट विस्थापित हुने स्थिति आउँदैन, न्यूनतम समर्थन मूल्यबापतको रकम लिन पनि सजिलो छ।' किसानले मूल्य घटेको बारेमा महानगरलाई पूर्वजानकारी गराउनुपर्ने उनले बताए। कडरियाले भने, 'पछि हामीले अनुगमन गर्छौं र बेचेको रकमका आधारमा प्रमाण पेस भए तुरुन्तै रकम उपलब्ध गराउँछौँ।' पोखराका अर्का च्याउ किसान रवीन मैनालीले च्याउखेती गर्दा बढी मेहनत र झन्झटिलो भएकाले किसानलले दुःख अनुसारको मुनाफा प्राप्त गर्न नसक्ने बताए। पोखरामा च्याउखेती गर्ने किसानको सङ्ख्या बढे पनि उत्पादित च्याउले मूल्य नपाउँदा किसानले सन्तुष्टि प्राप्त गर्न नसकेको मैनालीको भनाइ छ।"
"जाजरकोट भूकम्प : खोज तथा उद्धार कार्य जारी, अवरुद्ध सडक सञ्चालनमा","काठमाडौं : जाजरकोट र रुकुम पश्चिमका भूकम्प प्रभावित क्षेत्रहरुमा सुरक्षार्कीहरुले दोस्रो दिन पनि खोज तथा उद्दार कार्य जारी राखेका छन् । नेपाली सेना, सशस्त्र प्रहरी, नेपाल प्रहरी लगायतले भूकम्प प्रभावित क्षेत्रहरुमा खोज तथा उद्दार कार्यलाई जारी राखेका हुन् । त्यस्तै प्रभावित क्षेत्रमा हालसम्म नेपाली सेनाको हवाई साधनद्वारा करिब १० हजार केजी,अतिआवश्यक राहत सामग्री ढुवानी गरिएको छ भने राहत वितरण कार्य पनि जारी छ । यसैबीच भूकम्पबाट अवरुद्ध भएका जाजरकोट तथा रुकुम पश्चिमका सडक सञ्चालन भएका छन् । सडक डिभिजन चौरजहारी र भेरी करिडोरको प्रयासमा सडक खुलाएको हो । भेरी करिडोरको जाजरकोट खलङ्गाबाट नलगाडसम्मको सडक खुलाइएको छ । त्यस्तै सडक डिभिजन चौरजहारीले जिल्लाका अन्य सडकसमेत खुलाएको जनाएको छ । भूकम्पबाट जाजरकोट र रुकुम पश्चिममा १५७ जनाको मृत्यु भएको छ।"
लुम्बिनी प्रदेशका तत्कालीन सचिव अधिकारीसहित चारजना विरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले लुम्बिनी प्रदेशका भूमि व्यवस्था, कृषि तथा सहकारी मन्त्रालयका तत्कालीन प्रदेश सचिव वैकुण्ठ अधिकारीसमेत चारजनाविरुद्ध विशेष अदालत काठमाडौंमा मुद्दा दायर गरेको छ । उनीहरुविरुद्ध एक करोड ३१ लख ६० हजार बराबरको बिगो र कैद सजायको माग गर्दै आज विशेष अदाल काठमाडौंमा मुद्दा दायर गरिएको आयोगका सहायक प्रवक्ता देवीप्रसाद थपलियाले जानकारी दिए। आर्थिक वर्ष २०७५७६ मा सो मन्त्रालयले विभिन्न कृषि समूह, सहकारी संस्थामार्फत् किसानलाई कृषियन्त्र आपूर्ति गर्ने क्रममा प्रदेश सरकारलाई बदनियतपूर्वक हानि नोक्सानी पुर्याइ भ्रष्टाचार गरेको पाइएको आयोगले जनाएको छ। सम्झौताविपरीत कम क्षमता र गुणस्तरको कृषि यान्त्रिक उपकरण वितरण गरेको पाइएको तथा सोही कार्यमा बदनियत देखिएकाले आयोगले अनुसन्धान गरेको थियो । सो काममा एक करोड ३१ लाख ६० हजार बराबरको भ्रष्टाचार भएको आयोगको ठहर छ। आयोगले तत्कालीन प्रदेश सचिव अधिकारी,कृषि व्यवस्था, कृषि सहकारी मन्त्रालयका महाशाखा प्रमुख श्रीधर ज्ञवाली,कृषि प्रसार अधिकृत मुकेश राम्जाली नेपाली र कृषियन्त्र आपूर्तिकर्ता आधुनिक कृषि किसान संसार र सो संस्थाका प्रबन्ध निर्देशक राजाराम तिवारी विरुद्ध पनि समान बिगो दावी गरिएको छ ।"
भूकम्प पीडितलाई सिन्धुपाल्चोकका स्थानीय तहले ४३ लाख सहयोग गर्ने,"सिन्धुपाल्चोक : सिन्धुपाल्चोकका स्थानीय तहले भूकम्प पीडितलाई ४३ लाख सहयोग गर्ने घोषणा गरेका छन्। शनिबार साँझसम्म पाँचवटा स्थानीय तहले भूकम्प पीडितको राहत तथा पुनर्निर्माणका लागि सहयोगको घोषणा गरेका हुन्। बाह्रबिसे नगरपालिकाले १५ लाख रुपैयाँ, भोटेकोशी गाउँपालिकाले १० लाख रुपैयाँ, त्रिपुरासुन्दरी गाउँपालिकाले १० लाख रुपैयाँ, बलेफी गाउँपालिकाले ५ लाख रुपैयाँ र जुगल गाउँपालिकाले ३ लाख रुपैयाँ सहयोग गर्ने निर्णय गरेका हुन्। विपद्का बेला एक अर्कोको सहयोग महत्वपूर्ण रहने भन्दै जाजरकोट र रुकुम पश्चिमको पीडितका लागि राहत सहयोग स्वरुप पीडामा मलम लगाउन बलेफी गाउँपालिका जुटेको अध्यक्ष गंगाबहादुर तामाङले बताए। पालिकाले भूकम्पमा परी मृत्यु हुनेहरू प्रति श्रद्धाञ्जली व्यक्त गर्दै घाइतेहरूमा शीघ्र स्वास्थ्य लाभको कामना गरेको छ। विपद्को सामना गर्नुको विकल्प नरेको भन्दै बलेफीले भूकम्प पीडितहरूलाई सहयोग गर्नसमेत अपिल गरेको छ। भूकम्पमा त्यहाँका नागरिक निधन र घाइते भएकोमा स्तब्ध भएको जनाउँदै जुगल गाउँपालिकाले आफूले सकेको सहयोग गरेको बताएको छ। २०७२ को भूकम्पबाट भएको क्षतिको पीडा हामी सिन्धुवासीको आँखा अगाडि अझै ताजै छ। दुःखको घडीमा जसरी हिजो हामीलाई पर्दा देश विदेशबाट सहयोगी हातहरू हाम्रा पीडामा मलम लगाउन् आउनुभएको थियो, आज त्यो सहयोग जाजरकोट, रुकुमवासीलाई जरुरी छ, पालिकाले भनेको छ यो दुःखद् घडीमा जुगल गाउँपालिकाको तर्फबाट ३ लाख रुपैयाँ सहयोग गर्ने घोषणा गरिएको छ। पालिका अध्यक्ष रेशम स्याङ्बोले १ महिनाको पारिश्रमिक र अमेरिकामा अध्ययनरत आफ्नो छोरी कुसुम स्याङ्बोको तर्फबाट ५० हजार रुपैयाँ सहयोग गर्ने समेत बताए। पीडाको अवस्थामा भूकम्प पीडितहरूलाई हामी सबै तपाईंको साथमा छौं भन्ने महसुस गराउन स्थानीय सरकार सहयोग गर्न जुटेको त्रिपुरासुन्दरी गाउँपालिकाका अध्यक्ष भक्तध्जज बोहोराले बताए। विपत्तिको बेला एक नेपालीले अर्को नेपालीको घाउमा मलम लगाउनु पर्ने उनको भनाई छ। भौगोलिक दूरी फरक रहे पनि सुख दुःखमा हामी नेपाली एक्कै ठाउँमा हुनुपर्छ, उनले भने। त्यस्तै पूर्व अरनिको यातायात प्रालिले दुई वटा बस जाजरकोट र पश्चिम रुकुमको दुई गरी चारवटा यात्रुबस त्यहाँका यात्रुको लागि निःशुल्क गरेको छ। बलेफी गाउँपालिकाका पूर्व अध्यक्षसमेत रहेका समितिका अध्यक्ष केदार क्षेत्रीले बताए। भूकम्प प्रभावित क्षेत्र जाजरकोट र रुकुम पश्चिमका व्यक्ति आर्थिक अभावले घर जान नसकेको अवस्था भए सम्पर्क गर्न पनि पूर्व अरनिको यातायातले आग्रह गरेको छ। काठमाडौंको कोटेश्वरजडीबुटीमा रहेको अरनिको बसपार्कबाट सो सेवा प्रदान गरिएको समितिले जनाएको छ। ती बसले पुगेन भने अरू बस पनि थप गर्ने अध्यक्ष क्षेत्रीले बताए। स्वास्थ्य तथा जनसंख्या मन्त्री बस्नेतको अनुरोधमा काठमाडौंमा बसोबास गरिरहेका जाजरकोट र रुकुम पश्चिमका भूकम्प प्रभावित व्यक्तिहरूका लागि बस निःशुल्क गरिएको उनले बताए। शुक्रबार राती जाजरकोट केन्द्रबिन्दु बनाई गएको ६ दशमलव ४ म्याग्निच्युडको भूकम्पले जाजरकोट र रुकुममा गरी १ सय ५७ जनाको निधन भएको छ। सयौँ स्थानीय घाइते भएका छन्। भूकम्पको केन्द्रबिन्दु आसपास रहेका जाजरकोट, रुकुम लगायतका जिल्लाका धेरै कच्ची घरहरू भत्किएका छन्। मानवीय क्षतिसँगै पशुचौपाया र भौतिक संरचनामा क्षति पुगेको छ।"
भूकम्पमा जो भाग्यले बाँचे,"शुक्रबार मध्यराति सबै निन्द्रामा थिए। जाजरकोटलाई केन्द्रबिन्दु बनाएर जब ६४ म्याग्निच्युडको भूकम्प गयो १५७ जनाले ज्यान गुमाए, सयौं घाइते छन्। तर, केही स्थानीय घर भत्किए पनि भाग्यले बाँच्न सफल भएका छन्। तीमध्ये केहीसँग अन्नपूर्णकर्मी राजेन्द्र कार्कीले गरेको कुराकानीको अंश। सर्मिला विक, उमेर २२ वर्ष भेरी नगरपालिका१, रावतगाउँ, जाजरकोट सर्मिलाका श्रीमान् नेपाली सेनामा कार्यरत छन्। चार वर्षका छोरा, सासू र ससुरा खाना खाएर साढे ९ बजेतिर सुतेका थियौं। गहिरो निन्द्रामा भएको बेला मध्यरातमा सातो जाने गरी घर हल्लायो। केही क्षणमै घर गरल्यामगुर्लुम ढल्यो। चार वर्षीया छोरालाई कता पुर्यो थाहै भएन। सासूआमा पनि पुरिनुभएछ। ससुरा बा ढोकामा उभिएकाले त्यति चोट लागेन। छिमेकी र ससुराले मलाई र सासू आमालाई निकाल्नुभयो। अनि हामीलाई अस्पताल ल्याए। छोराको मृत्यु भइसकेको रहेछ। म बाँच्नुभन्दा छोरो बाँचेको भए हुन्थ्यो जस्तो लाग्छ। चेतना विक, उमेर २१ वर्ष, भेरी नगरपालिका३ तल्लो थाप्ले, जाजरकोट घरको एउटा कोठामा बुवाआमा अर्को कोठामा दाइभाउजू, अर्को कोठा सानो दाइ र अर्को कोठामा म सुतेका थियौं। म मस्त निन्द्रामा थिएँ। एक्कासि पूरै जिउ हल्लायो। घर हल्लायो त्यसपछि झर्यामझुरुम गर्दै घर ढल्यो। हामी सबै परिवार घरमा पुरियौं। मेरो शरीरको आधा भाग पुरेको थियो। काठले गर्दा टाउको तिर केही भएनछ। म बेहोस थिएँ। छरछिमेकले पुरिएको घरभित्रबाट निकालेर अस्पताल पुर्याएछन्। होस खुलेपछि थाहा भयो सबैलाई अस्पतालमै ल्याएका रहेछन्। आमालाई अलि धेरै चोट लागेको रहेछ। त्यसरी घर भित्र पुरिएर पनि धन्न केही भएन म त भाग्यले नै बाँचेको जस्तो लाग्छ। लक्ष्मी शाह, उमेर ४० वर्ष भेरी नगरपालिका३, थाप्ले, जाजरकोट म र श्रीमान् एउटा कोठामा सुतेका थियौ। अर्को कोठामा छोरा सुतेको थियो। गहिरो निन्दामा थियौं। भुइँचालो आएर घर भत्किएर हामीलाई पुरिसकेपछि मात्र थाह पाएँ मैले। बचाउबचाउ भनेर श्रीमान् कराइरहेको आवाज मेरो कानमा परेपछि बल्ल भूकम्प गएको रहेछ अनुमान लगाए। अब मरिने भयो भने आफन्त सबैलाई सम्झिए। छिमेकीहरू प्नि कराइरहेका थिए। कोलाहल निकै भयो। बत्ती पनि थिएन। भाडामा बस्ने छिमेकीहरू आएर हामीलाई उद्धार गरेर अस्पताल लिएर आए। मेरो टाउकोमा चोट लागेको छ। श्रीमान् र छोरालाई पनि सामान्य चोट छ तर पनि हामी बाँच्न सफल भयौं। शितला कामी, उमेर ६३ वर्ष भेरी नगरपालिका१ डौरीकाँडा, जाजरकोट गाउँको देवर बाबुको घरमा मानिस मरेका थिए। त्यही बस्न गएकी थिए। भर्खर सुतेका थियौं। कच्ची घर पूरै हल्लायो। केही क्षणमै घर ढल्यो। मेरो आधा आङ पुरेछ। पछि गाउँलेहरू आएर हाम्रो उद्धार गरे। देवरको सानो नाति च्यापिएर मृत्यु भएछ। मलाई पनि सुरुका स्टेचर नपाएर कुर्चीमा बोकेर ल्याए। आधा बाटो पछि स्टेचरमा अस्पताल ल्याए। भाग्यले बाँचे जस्तो लाग्छ। मलाई घर ढलेर माटो र ढुंगाले आधा शरीर पुरेपछि बाँच्छु जस्तो लागेको थिएन। भगवान्को कृपाले धन्न बाँचियो। विक्रम तिरुवा, उमेर १२ वर्ष भेरी नगरपालिका३, जाजरकोट मेरो बुवा मजदुरीका लागि भारत जानुभएको छ। आमा पनि वैदेशिक रोजगारमै हुनुहुन्छ। घरमा दाइ म र बहिनी छौं। विद्यालय बन्द भएकाले मामाघर आएको थिएँ। सुतेको बेला एक्कासि आएको भूकम्पले घर ढल्यो। मेरो आधा शरीर पुरियो। म त अब मरे भन्ने लागेको थियो। पछि मामाहरूले तान्नु भएछ र बाँचे। ८ वर्षीया बहिनीलाई पहिरोले पुरिदिएछ। माया गर्ने बहिनी मलाई छोडेर गइन्। म अब कोसँग तिहारमा टीका लगाउँला ? चक्रबहादुर खड्का, उमेर ४६ वर्ष भेरी नगरपालिका२, जाजरकोट म जिल्ला अदालत जाजरकोटमा कार्यालय सहयोगी पदमा कार्यरत छु। हामी सदरमुकाम खलंगामा कोठा भाडामा लिएर बस्दै आएका छौं। लोग्ने स्वास्नी खाना खाएर ९ बजेतिर सुतेका थियौं। ११ बजेतिर ब्युझिएर पिसाव फेर्न शौचालय गएँ। फेरि सुतेर भर्खर निदाएको थिएँ। पूरै घर खाट हल्लिएपछि बिउँझिएँ। घरको भित्ता ढल्ल सुरु भइसकेको थियो। खाटमुनि गए बाँचिन्छ भन्ने सुनेको कुरा झट्ट याद आयो। श्रीमतीलाई पनि खाटमुनि नै तानेर लिएँ। घरको भित्ता पूरै ढलेर खाटमै पर्यो हामीलाई पनि छातीसम्म पुर्यो। श्वास फेर्न कठिन भयो। अब मरिन्छ भन्ने लाग्यो। छोराछोरी सम्झिएँ। त्यसपछि घर भत्किन बन्द भयो। विस्तारै हातले भित्ताका ढुंगाहरू हटाएँ। पहिले म निक्लिएँ त्यसपछि श्रीमतीलाई तानेँ। हामी दुवै जना खाटमुनिबाट निक्लन सफल भयौं। अनि छिमेकी बचाउबचाउ भनेर कराइरहेका थिए। गएर उद्धार गर्यांै। छातीमा चोट लागेको रहेछ। त्यतिबेला खासै दुखेन। अहिले दुखिराछ। मर्न नलेखे कालले पनि नलिँदो रहेछ। पूरै घर भत्किएर पनि भगवान्को कृपाले बाँच्न सफल भयौं। धन्य भगवान्।"
टेलिकमका लेखा अधिकृत ५१ दिनदेखि सम्पर्कविहीन,"विराटनगर : नेपाल टेलिकमको झापास्थित सुरुङ्गा शाखाका लेखा अधिकृत एवं निमित्त प्रमुख ३१ वर्षीय दिलिप सुवेदी ५१ दिनदेखि सम्पर्कविहीन छन्। झापाको कन्काई नगरपालिका३ स्थित कार्यालयको क्वाटरबाटै भदौ ३० गतेदेखि बेपत्ता भएका उनी अझै फेला परेका छैनन्। खोटाङको हलेसीतुवाचुङ नगरपालिका स्थायी ठेगाना भई विराटनगर महानगरपालिका४ राजवंशी चोकमा बस्दै आएका दिलिपको अवस्था अज्ञात छ। बेपत्ता भएपछि परिवारले सम्भव भएसम्म सबैतिर खोजी गरे। प्रहरी गुहारे। तर अझैसम्म केही पत्तो लागेको छैन। दिलिप बेपत्ता भएपछि पीडामा परेको परिवारले आइतबार विराटनगरमा पत्रकार सम्मेलन गर्दै खोजीका लागि हारगुहार गरेको छ। बुवा नेत्रप्रसाद र दाजु लक्ष्मीप्रसाद सुवेदीलगायतले पत्रकार सम्मेलनमार्फत दिलिपको खोजीमा सहयोग गरिदिन आग्रह गरेका हुन्। छोरा बेपत्ता भएदेखि नै पीडामा रहेका बुवा नेत्रप्रसाद सम्हालिन सक्ने अवस्थामा छैनन्। भुल्नै नसक्ने पीडामा परेका उनले रुँदै छोराको खोजीका लागि सहयोग गर्न सबैसमक्ष अनुरोध गरे। दाजु लक्ष्मीप्रसादले हराएको लामो समयसम्म भाइको अत्तोपत्तो नभएको बाताए। भाइ हराएपछि तनावमा रहेका परिवारका सदस्यले खोजीका लागि सबै प्रयास केन्द्रित गरिसक्यौं, उनले भने, तत्काल प्रहरीलाई घटनाको जानकारी गराएर सबैतिर सोधखोज गरिरहेका छौं। भाइका हराएपछि परिवारमा बज्रपात परेको र अहिलेसम्म कुनै जानकारी प्राप्त नभएको लक्ष्मीप्रसाद बताउँछन्। परिवारका सदस्यले दिएको जानकारी अनुसार दिलिप भदौ ३० गते बिहान ६:३० बजेतिर कार्यालयकै सुरक्षागार्ड ओमप्रकाश खरेलसँग चिया खान स्कुटरमा निस्किएका थिए। चिया पिएर दुवै जना करिब ७ बजे कार्यालयमा आएको भनिएको छ। त्यसपछि कार्यालयकै माथिल्लो तलाको गेस्ट हाउसमा आराम गर्छु भनेर भाइ गएकोसम्म जानकारी भयो, लक्ष्मीप्रसाद भन्छन्, त्यहाँबाट म आफ्नै ड्युटीतिर लागें भनेर सुरक्षागार्डले भनेका छन्। बिहान ८:२० बजेदेखि ८:४७ बजेसम्म करिब २७ मिनेटजति बुहारी (दिलिपकी पत्नी) बजुना भट्टराईसँग मोबाइलबाट भिडियो कलमा कुराकानी भएको देखिन्छ। कपडा धोएर र खाना खाएर पुन: कुरा गरौंला भन्दै बुहारीसँग बिदा मागेका भाइको मोबाइल त्यसपछि अफ रहेको र सम्पर्क हुन नसकेको उनले बताए। दिनभर प्रयास गरेपनि सम्पर्क हुन नसकेपछि साँझ ६ बजेतिर बुझ्न लगायौं। तर, बिहान कार्यालय प्रवेश गरेपछि निस्किएको देखिन भनेर सुरक्षागार्डले भने, लक्ष्मीप्रसाद भन्छन्, भाइले चलाउने स्कुटर कार्यालयभित्रै छ। चाबी, चस्मा, पर्स, एटीएम कार्ड, चप्पल, कपडालगायत कोठाभित्रै भेटियो। उनले तत्काल घटनाको जानकारी गराएको र प्रहरीमा भोलिपल्ट हुलियासहितको जाहेरी दिएको बताए। भने, कार्यालयबाटै हराएको भाइ अहिलेसम्म नभेटिनुले घटना रहस्यमय र शंकास्पद छ। उनले घटनाका बारेमा प्रहरी अधिकारीलगायत सरोकारवालालाई भेटेर जानकारी गराइसकिए पनि अहिलेसम्म अवस्था पत्ता नलागेको बताए। लक्ष्मीप्रसादका अनुसार चारैतिर तारले घेराबारा गरिएको र ठूलो पर्खाल रहेकाले कार्यालयको ढोकाभन्दा अन्यत्रबाट बाहिर निस्किने ठाउँ छैन। उनले अनुसन्धानलाई प्रहरीले परिवार केन्द्रित मात्रै गरेकाले नतिजा हात पर्न नसकेको गुनासो पोखे। पारिवारिक कारणले आफैं हिँडेको हो भनेर प्रहरीले भन्ने गरेको छ। तर, अहिलेसम्म न सास भेटिन्छ, न त लास नै, लक्ष्मीप्रसाद भन्छन्, कार्यालयबाट बाहिर निस्किएको सुरक्षागार्डले नदेख्नु र टेलिकमका कर्मचारीले वास्ता नगर्नुले पनि घटना शंकास्पद छ। प्रहरीको अनुसन्धानबाट हालसम्म कुनै नतिजा नआउँदा हामी परिवारका सदस्य ठूलो पीडामा छौं। उनका अनुसार कोहीसँग पनि पुरानो रिसईबी भएको थाहा छैन। पारिवारिक समस्या पनि छैन। तर, कसैले नियन्त्रणमा लिएर लगेको हुनसक्ने उनी बताउँछन्। बेपत्ता भएको दिन भाइ दिलिपले आफ्नी श्रीमती र सुरक्षागार्डसँग मात्रै फोन सम्पर्क गरेको पाइएको लक्ष्मीप्रसादको भनाइ छ। दिलिपले नाम निकालेर फागुनदेखि टेलिकममा काम गर्न थालेका हुन्। बेपत्ता भएदेखि नै उनले प्रयोग गर्ने मोबाइल स्वीचअफ छ। उनले बजुनासँग फागुनमै बिहे गरेका थिए। बिहे गरेको ६ महिनामै पति बेपत्ता भएपछि बजुनालाई ठूलो बज्रपात परेको छ। लक्ष्मीप्रसादका अनुसार भावविह्वल अवस्थाकी उनी एकोहोरो टोलाइरहन्छिन् र बर्बराउँछिन्। पतिको खोजीका लागि सहयोग माग्दै सबैतिर हारगुहार गर्छिन्। खै के भयो भयो। यस्तो होलाभन्ने सपनामा पनि सोचेको थिइँन, सातो हराएझैं भएकी बजुना भन्छिन्, उहाँ (पति) कहाँ हुनुहोला, के अवस्था होला भन्ने पीरले भोक निद्रा सबै हराएको छ। चिनेजानेसम्मका आफन्त, साथीभाइसँग सम्पर्क गरेर सोधीखोजी गर्दा पनि अत्तोपत्तो छैन। बेपत्ता पति सकुशल पाउनका लागि उनी भगवानसँग पनि बारम्बार प्रार्थना गर्छिन्। पतिबारे केही न केही जानकारी आए हुन्थ्यो भन्ने बजुनालाई लागिरहन्छ। सम्पर्क भइहाल्छ कि भनेर पतिको स्वीचअफ रहेको मोबाइलको नम्बर उनी डायल गरिरहेकी हुन्छिन्। उहाँको मोबाइल अफ छ। जति नम्बर थिचेपनि सम्पर्क हुन सक्दैन, भक्कानिँदै उनले भनिन्, तर, मन मान्दैन। बा लागिहाल्छ कि भनेर मेरा औंला उहाँको नम्बर डायल गर्न छाड्दैनन्। नेपाल टेलिकम प्रादेशिक निर्देशनालय विराटनगर कोशी प्रदेशका प्रशासन प्रमुख रामबहादुर बुढाथोकी दिलिप बेपत्ता भएदेखि नै अवस्था पत्ता लगाउन अनेक प्रयत्न गरिएको बताउँछन्। उहाँ हराउनेवित्तिकै सार्वजनिक सूचना जारी गरियो। प्रहरीलाई जानकारी गराइयो, बुढाथोकीले भने, हामी निरन्तर प्रहरी प्रशासनको सम्पर्कमै छौं। तर, अहिलेसम्म अवस्था अज्ञात छ। घटनाप्रति चासो राख्ने र दिलिपको खोजीमा सहयोग गर्ने काम भइरहेको उनले बताए। एक जना कर्मचारी हराउनु भनेको हामी समग्र कर्मचारीको चिन्ताको विषय हो। परिवारजत्तिकै हामी पनि चिन्तित छौं, बुढाथोकीले भने, घटनाका बारेमा तपाईंहरुले चासो राख्नु स्वभाविक हो भनेर प्रहरीले भन्छ। निरन्तर खोजी गरिरहे पनि पत्ता लगाउन सकेका छैनौं भनेर जवाफ दिने गरेको छ। झापा प्रहरीका प्रवक्ता डीएसपी खगेन्द्र रिजालले सम्भावित सबै ठाउँमा खोजी भइरहेको बताए। अहिलेसम्म कुनै संकेत पाउन सकेका छैनौं। प्रहरीले आफ्नो ठाउँबाट गर्ने सबै काम गरिरहेको छ। खोजीमा कुनै कसर बाँकी राखिएको छैन, उनले भने, प्रहरीको विशेष टोली नै दिलिपको खोजीमा केन्द्रित छ। कोशी प्रदेश प्रहरी कार्यालयले पनि सहयोग गरिरहेको छ। सबै ठाउँमा हुलियासहितको तस्बिर पठाएर खोजतलास जारी राखिएको छ। रिजालका अनुसार प्रहरी प्रयासरत रहेपनि कुनै उपलब्धी हासिल हुन सकिरहेको छैन।"
तिहारका लागि सुन र चाँदीका सिक्का बिक्री सुरू,"काठमाडौं : नेपाल राष्ट्र बैंङ्कले तिहारलाई लक्षित गरेर सुनका असर्फी र चाँदीका सिक्का बिक्री सुरु गरेको छ । बैंङ्कले चाँदीको ५, १० र २५ ग्रामको सिक्का र सुनको २५, ५ र १० ग्रामको असर्फी बिक्री वितरण सुरु गरेको हो । कार्तिक २४ गतेसम्म टक्सार महाशाखाबाट सुनका असर्फी र चाँदीका सिक्का खरिद गर्न सकिने बैंकले जनाएको छ । सुनका असर्फी बढीमा एक व्यक्तिले एक सेट मात्रै किन्न पाउने व्यवस्था गरिएको छ । बैंकले हरेक वर्ष तिहारका अवसरमा सुनका असर्फी र चाँदीका सिक्का बिक्री गर्दै आएको छ ।"
डोल्पाको ठुलिभेरी नगरपालिकाले जाजरकोटाका भूकम्प पीडितलाई पाँच लाख सहयोग गर्ने,डोल्पा : डोल्पाको ठुलिभेरी नगरपालिकाले जाजरकोट भूकम्प पीडितको सहयोगका लागि पाँच लाख दिने घोषणा गरेको छ । भूकम्प प्रभावित जिल्ला जाजरकोट आफै पुगेर नगरप्रमुख सुवर्ण कुमार बुढाले पाँच लाख सहयोग गर्ने घोषणा गरेका हुन् । शुक्रबार मध्यराती गएको भूकम्पले छिमेकी जिल्लामा ठूलो जनधनको क्षति भएकाले सानै भएपनि सहयोग गर्ने नगर प्रमुख बुढाले बताए । यस्तो महाविपत्तीमा सबैलाई आआफ्नो ठाउँबाट सहयोग गर्न पनि उनले अपिल गरेका छन् । भूकम्पमा परी जाजरकोट र रुकुम पश्चिममा १५७ मानिसको मृत्यु भएको छ। करिब दुई सयजना घाइते भएका छन्।
इजरायलमा मारिएका सबै नेपालीको शव नेपाल आइपुग्यो,"गए राति फ्लाइ दुवइको विमानमार्फत ११:३० बजे डोटी लामीखाल८ का पदम थापाको शव नेपाल आइपुगेसँगै मृत्यु भएका सबै नेपाली विद्यार्थीको शव नेपाल आइपुगेको परराष्ट्र मन्त्रालयका सहसचिव शरदराज आरणले बताए। काठमाडौं : दक्षिणी इजरायलमा हमास समूहको आक्रमणमा परी मृत्यु भएका १० जना नेपाली विद्यार्थीको शव नेपाल आइपुगेको छ। गए राति फ्लाइ दुवइको विमानमार्फत ११:३० बजे डोटी लामीखाल८ का पदम थापाको शव नेपाल आइपुगेसँगै मृत्यु भएका सबै नेपाली विद्यार्थीको शव नेपाल आइपुगेको परराष्ट्र मन्त्रालयका सहसचिव शरदराज आरणले बताए। उनले भने, 'इजरायलमा हमास समूहको आक्रमणमा परी मृत्यु भएका १० विद्यार्थीको शव नेपाल ल्याइएको छ। इजरायलमा हाललाई उद्धार कार्य करिब करिब सकिएको छ। बेपत्ता भएका विपीन जोशीको उद्धारका लागि पहल भइरहेको छ।' दक्षिणी इजरायलमा गत असोज २० गते अर्थात अक्टोबर ७ मा हमास समूहको आक्रमणमा परी १० जना नेपाली विद्यार्थीको मृत्यु भएको थियो। आक्रमणमा परि डोटी लामीखाल८ का पदम थापा, सल्यान सारदा३ का प्रवेश भण्डारी, बझाङ जयपृथ्वी६ का गणेशकुमार नेपाली, दार्चुला मालिकार्जन४ का लोकेन्द्रसिंह धामी, दार्चुला लेकम५ का दीपेशराज विष्ट, धनुषा सापही६ का आनन्द शाह, कैलाली घोडाघोडी४ का नारायणप्रसाद न्यौपाने, सुनसरी मधुवन१ का राजेशकुमार स्वर्णकार, डोटी पचनाली३ का राजन फुलारा, तथा कैलाली बौनियाँ३ का आशीष चौधरीको शव नेपाल ल्याइएको हो। सुदूरपश्चिम विश्वविद्यालयको कृषि क्षेत्रको लर्न एण्ड अर्न कार्यक्रमअन्तर्गत उनीहरु इजरायल गएका थिए। सोही आक्रमणमा परी कञ्चनपुर भीमदत्त३ का विपीन जोशी सम्पर्कविहीन छन्। केही समय अघि परराष्ट्रमन्त्री नारायणप्रकाश साउदसहितको टोलीले इजरायलमा फसेका दुई सय ५४ विद्यार्थीलाई उद्दार गरी नेपाल ल्याएको थियो। डोटी लामीखाल८ का पदम थापा, डोटी पचनाली३ का राजन फुलारा र सल्यान सारदा३ का प्रवेश भण्डारीको शव आज दिउँसो १२ बजेपछि नेपाली सेनाको हेलिकोप्टरमार्फत सम्बन्धित जिल्लामा पठाइने तयारी भएको सहसचिव आरणले जानकारी दिए। रासस"
गण्डकीद्वारा कर्णालीलाई एक करोड सहयोग,"गण्डकी : गण्डकी प्रदेश सरकारले जाजरकोट भूकम्पबाट प्रभावितको राहत तथा पुनःस्थापनाका लागि एक करोड सहयोग गर्ने भएको छ। आज बिहान बसेको मन्त्रिपरिषद् बैठकले कर्णाली प्रदेश सरकारलाई उक्त रकम उपलब्ध गराउने निर्णय गरेको मुख्यमन्त्री सुरेन्द्रराज पाण्डेले जानकारी दिए। 'भूकम्पबाट कर्णालीमा ठूलो मानवीय र भौतिक क्षति भयो, एउटा प्रदेशका नागरिकलाई विपद् पर्दा अर्काले सहयोग गर्नुपर्छ भनेर गण्डकी प्रदेश सरकारका तर्फबाट रु एक करोड दिने निर्णय गरेका हौँ', उनले भने। भूकम्पबाट प्रभावित जाजरकोट र रुकुम पश्चिममा आपत्कालीन मानवीय सहायता उपलब्ध गराउन शनिबार नै औषधिसहित चिकित्सकको टोली त्यसतर्फ पठाइएको मुख्यमन्त्री पाण्डेले बताए। मन्त्रिपरिषद् बैठकले भूकम्पमा परी ज्यान गुमाउनेहरूप्रति भावपूर्ण श्रद्धाञ्जलि व्यक्त गर्दै शोकमा रहेका परिवारप्रति समवेदना प्रकटसहित भूकम्पका घाइतको शीघ्र स्वास्थ्यलाभको कामनासमेत गरेको छ।"
"पाल्पामा ट्याक्सी दुर्घटना, ५ जना घाइते","पाल्पा : सिद्धार्थ राजमार्गको तानसेन पोखरा सडक खण्डको रम्भा गाउँपालिका३ सेरा पाल्पामा ट्याक्सी दुर्घटना हुँदा ५ जना घाइते भएका छन्। आज बिहान करिव साढे ९ बजे बुटवलबाट पोखरातर्फ जाँदै गरेको ग १ ज १९७० नम्बरको ट्याक्सी घुम्तीमा अनियन्त्रित भइ सडक छेउमा रोकी राखेको ग १ त ५२५० नम्बरको ट्याक्टरमा ठोकिन गइ दुर्घटना भएको जिल्ला प्रहरी कार्यालय पाल्पाले जनाएको छ। घाइते हुनेमा चालक पोखरा उपमहानगरपालिका वडा नं १५ का ३८ वर्षीय सुरेश गुरुङ, सोही ठाउँका ७४ वर्षीय धनबहादुर गुरुङ, ७० वर्षीया गंगा गुरुङ, ४० वर्षीय बिनोद गुरुङ, बुटवल उपमहानगरपालिका १० रामनगरका ७२ वर्षीय भिमबहादुर गुरुङ रहेका जिल्ला प्रहरी कार्यालय पाल्पाका प्रवक्ता एवं प्रहरी नायव उपरीक्षक सुगन्ध श्रेष्ठले जानकारी दिए। घाइतेको युनाइटेड मिसन अस्पताल तानसेमा उपचार भइरहेको छ।"
"उद्धार धमाधम, राहत आजदेखि","काठमाडौं : सरकारले भूकम्प प्रभावित जाजरकोट र रुकुमपश्चिमको जिल्ला व्यवस्थापन कोषमा ५५ करोड पठाउने निर्णय गरेको छ। प्रधानमन्त्री पुष्पकमल दाहालले भूकम्प प्रभावित क्षेत्रको स्थलगत निरीक्षण गर्दै उद्धार र उपचारको काम भइरहेको र आइतबार मन्त्रिपरिषद्को बैठक बस्ने र राहत तथा पुनस्र्थापनाको काम अघि बढाउने जानकारी दिए। भने, ठूलो मानवीय क्षति भएको छ। हजारौं घर क्षति भएको मैले प्रत्यक्ष अवलोकन गरेर आएको छु। उद्धार र राहतको विषयमा सरकार गम्भीर छ। प्रधानमन्त्री दाहालले घाइतेको उपचारका लागि चिकित्सक र औषधोपचारको प्रबन्ध गरिएको उल्लेख गर्दै तीनवटा हेलिकप्टरबाट शनिबार दिनभर उद्धार गरिएको बताए। विपद्पछिको खोज उद्धार र उपचार कार्यमा सबै सुरक्षा निकाय तथा स्थानीय प्रशासनको नेतृत्वमा सबै सरकारी संयन्त्रलाई परिचालन गरिएको छ। उपप्रधानमन्त्री तथा गृहमन्त्री नारायणकाजी श्रेष्ठको अध्यक्षतामा शनिबार बसेको बैठकले एकद्वार प्रणालीमार्फत राहत वितरण कार्य गर्ने निर्णय गरेको छ। बैठकले सुर्खेतलाई मुख्य र नेपालगन्जलाई सहायक बेस मानेर उद्धार कार्य अघि बढाउने निर्णय गरेको हो। उपप्रधानमन्त्री श्रेष्ठले प्रभावित क्षेत्रमा त्रिपाल, कम्मलको व्यवस्था गर्ने र आवश्यकताबमोजिम थप पठाउने जानकारी दिए। गृह मन्त्रालयका प्रवक्ता नारायणप्रसाद भट्टराईका अनुसार, गृहमन्त्री श्रेष्ठको अध्यक्षतामा मुख्य सचिव, विभिन्न मन्त्रालयका सचिव, सुरक्षा निकायका प्रमुख र सरोकारवाला निकायका प्रतिनिधिको सहभागितामा बसेको बैठकले घटनाको वस्तुस्थितिको विश्लेषण, खोज उद्धार तथा राहतको क्षेत्रमा भएका कामहरू र प्रभावका समीक्षा गरेको थियो। बैठकले भूकम्प प्रभावित जिल्लामा खोज, उद्धार तथा घाइतेको उपचारकार्यलाई पहिलो प्राथमिकता दिई सम्पन्न गर्ने र स्थानीय अस्पतालहरूमा उपचार भइरहेका घाइतेहरूको उपचारलाई प्रभावकारी बनाउन आवश्यक विशेषज्ञ चिकित्सक सहितका जनशक्ति, अत्यावश्यक औषधि उपकरणहरू छिटो साधनद्वारा प्रभावित क्षेत्रमा पुर्याउने निर्णय गरेको छ। घाइतेको थप उपचारका लागि स्वास्थ्य जनशक्ति सुर्खेत, नेपालगन्ज र काठमाडौंमा तयारी अवस्थामा राख्ने, तत्काल राहत व्यवस्थापनका लागि खाद्यान्न र अस्थायी आवाश (टेन्ट, त्रिपाल, कम्बल, म्याटेस, स्लिपिङ ब्याग आदि) सामग्री प्रभावित जिल्लामा पठाउने एवं खोज, उद्धार, उपचार र समन्वय कार्यका लागि सुर्खेतलाई मुख्य र नेपालगन्जलाई सहायक केन्द्र तोकी आवश्यकताअनुसार साधनस्रोत परिचालन गर्ने, खोज तथा उद्धार कार्य र राहत सामग्री जिल्ला विपद् व्यवस्थापन समितिमार्फत एकद्वार प्रणालीमार्फत परिचालन गर्ने निर्णय गरिएका प्रवक्ता भट्टराईले जानकारी दिए। घटना लगत्तै खोज, उद्धार र उपचार कार्यमा स्थानीय प्रशासनको नेतृत्वमा सबै सुरक्षा निकाय, सरकारी संयन्त्र र गैरसरकारी क्षेत्र परिचालन गरिएको छ। बिदामा नबस्न कर्मचारीलाई निर्देशन सरकारले भूकम्पबाट प्रभावित जिल्लाका कर्मचारीलाई बिदामा नबस्न निर्देशन दिएको छ। संघीय मामिला तथा सामान्य प्रशासन मन्त्रालयले शनिबार विज्ञप्तिमार्फत उद्धार कार्य प्रभावित हुने भन्दै बिदामा रहेका कर्मचारीलाईसमेत कार्यालयमा फर्कन निर्देशन दिएको हो। मन्त्रालयले उद्धार कार्यमा अग्रसरता देखाइ खटिनसमेत आग्रह गरेको छ। विज्ञप्तिमा भनिएको छ, भूकम्प प्रभावित जिल्लाका स्थानीय निकायमा कार्यरत प्रमुख प्रशासकीय अधिकृत तथा अन्य कर्मचारीहरू बिदामा भएमा यथाशीघ्र आफ्नो कार्यालयमा हाजिर भई कामकाजमा खटिनु हुन र तत्काल बिदामा नरहन हुनसमेत निर्देशन गरिएको छ। इन्धन खर्च आयल निगमले बेहोर्ने नेपाल आयल निगमले आफ्नो आर्थिक वर्ष २०८०८१ को संस्थागत सामाजिक उत्तरदायित्व शीर्षकबाट भूकम्प प्रभावित क्षेत्रमा बेहोर्ने निर्णय गरेको छ। राहत तथा उद्धार कार्यमा खटिएका नेपाल एयरलाइन्स र नेपाली सेनाको हवाईजहाज तथा हेलिकप्टरमा प्रयोग हुने हवाई इन्धनबापतको रकम आयल निगमले जारी प्रेस विज्ञप्तिमा जनाएको छ।"
भवन क्षतिग्रस्त भएपछि खुल्ला चौरमा स्वास्थ्य सेवा,जाजरकोट : भूकम्पको केन्द्र विन्दु रहेको बारेकोटका स्वास्थ्य संस्थाको भौतिक संरचनमा क्षति पुगेपछि यतिबेला खुला चौरमा सेवा सुरु गरिएको छ। दश शय्याको अस्पतालको रुपमा विकास भएको लिम्सास्थित स्वास्थ्य संस्थाको भवन भूकम्पका कारण भत्किएपछि खुला स्थानमा सेवा सुरु गरिएको हो। गाउँपालिकाको आधाभूत स्वास्थ्य तथा सरसफाइ सेवा समेत खुल्ला चौरमै दिनुपरेको वरिष्ठ अनमी कल्पना रोकायले बताए। भूकम्पले भवन चर्काएपछि एम्बुलेन्स राख्न स्थानमा आवश्यक उपकरणको व्यवस्था गरी घाइतेका उपचार सुरु गरिएको उनको भनाइ छ। जाजरकोटका विभिन्न स्थानमा अहिले पनि भूकम्पका पराकम्पन गइरहेकोले सेवा प्रवाहमा समस्या भएको उनले बताए। भूकम्पको केन्द्रविन्दु रामीडाँडा गाउँपालिकाको केन्द्रबाट झण्डै चार किलोमिटरको दुरीमा पर्छ।
कर्णालीमा आज शोक बिदा,"वीरेन्द्रनगर : कर्णाली प्रदेश सरकारले आइतबार शोक बिदा दिएको छ। शनिबार बसेको कर्णाली सरकारको मन्त्री परिषद् बैठकले भूकम्पमा परी ज्यान गुमाउने कर्णालीवासीको शोकमा आइतबार बिदा दिएको हो। बैठकले भूकम्प पीडितलाई राहत वितरण तथा पुर्नस्थापना कार्यलाई एकद्वार प्रणालीमार्फत अघि बढाउने निर्णय गरेको आन्तरिक मामिला तथा कानूनमन्त्री कृष्णबहादुर जिसीले बताए। उनका अनुसार प्रदेश विपद् व्यवस्थापन कोषमा तत्काल दश करोड रुपैयाँ जम्मा गर्ने निर्णयसमेत भएको छ। प्राकृतिक विपद् दुर्घटना बिमाबाट भूकम्पमा परी मृत्यु भएका आफन्तलाई प्रतिव्यक्ति २ लाख रुपैयाँ तत्काल उपलब्ध गराउने, उद्दार तथा राहत कार्यका लागि प्रदेश सरकारले अति प्रभावित, प्रभावित र साान्य प्रभावित पालिकालाई ५ देखि २५ लाख रुपैयाँ प्रति पालिकाको खातामा पठाउने निर्णयसमेत गरेको छ। प्रदेशमा यस्ता पालिका नौ वटा रहेका छन्। बैठकले जाजरकोट, रुकुमपश्चिम लगायतका जिल्लामा भएको क्षतिको स्थलगत अध्ययन तथा मूल्यांकन गरेर राहतसँगै पुर्ननिर्माण कार्य अगाडि बढाउने निर्णय गरेको छ। यातायात सम्भावना कम भएका दुर्गम स्थानका लागि हेलिकप्टर तथा यातायातका साधनको पहुँच भएका स्थानमा स्थलमार्गबाट खाद्यान्न तथा लत्ताकपडा लगायतका सामाग्रीहरु भूकम्प प्रभावित क्षेत्रमा पठाइएको छ। यस्तै रुकुमपश्चिमको आठबीसकोट नगरपालिकाले भूकम्पमा परी मृत्यु भएकाहरूको सम्झनामा आइतबार सार्वजनिक बिदा दिएको छ। साथै नगरकार्यपालिकामा राष्ट्रिय झन्डा आधा झुकाउने निर्णयसमेत गरेको छ। नगरप्रमुख रवि केसीले जाजरकोट र रुकुम पश्चिम जिल्लामा भूकम्पबाट मानवीय एवं भौतिक संरचनामा पनि क्षति पुर्याएकाले आठबीसकोट नगरपालिकाले सार्वजनिक बिदा दिइ उद्धारमा एकीकृत हुन आह्वान गरेको बताए। भूकम्प पीडितको राहत तथा पुनः स्थापनाका लागि नगरपालिकामा कार्यरत शिक्षक, कर्मचारी र जनप्रतिनिधिले एकएक महिनाको तलब नगरपालिकाको प्रकोप व्यवस्थापन कोषमा जम्मा गर्ने निर्णयसमेत गरिएको नगरप्रमुख केसीले बताए। तत्कालका लागि मृतकका परिवारलाई २५ हजारका दरले किरिया खर्च उपलब्ध गराइने नगरपालिकाले जनाएको छ।"
"राहत थन्कियो, पीडितले पाएनन्",जाजरकोट : जाजरकोटमा भूकम्प पीडितले राहत नपाएको गुनासो गरेका छन्। रेडक्रस लगायत विभिन्न निकायाबाट प्राप्त राहत सामग्री सम्बन्धित निकाएको ढिलासुस्तीले गर्दा पीडितले राहत पाउन नसकेका हुन्। पीडितहरु खुल्ला आकाशमुनि बस्न बाध्य भएका भेरी नगरपालिका १ रावत गाउँका दिपक नेपालीले बताए। उनका अनुसार आइतबार बिहानसम्म पनि पीडितले त्रिपाल लगायतका समान नपाउँदा समस्यामा परेका हुन्। जिल्ला विपद् व्यवस्थापन समितिले एकद्वार प्रणालीबाट राहत वितरण गर्ने निर्णय गरे पनि पीडित परिवारको तथ्यांक सकलन नहुँदा राहत वितरणमा अलमल भएको हो। संकलित राहत सामग्री सम्बन्धित पालिकामार्फत बुझाउने काम भैरहेको र आइतबार बेलुकासम्म राहत वितरण कार्य हुने जाजरकोटका प्रमुख जिल्ला अधिकारी सुरेश सुनारले बताए। पालिकाले राहत वितरणमा तदरुपता नदेखाउँदा ढिलाइ भएको उनले बताए। भूकम्पमा परी जाजरकोटमा मात्र १०५ जनाको मृत्यु र दुई सय बढी घाइते भएका छन्। तीन हजारभन्दा बढी घर भत्किएका छ्न्।
चिसो बढेसँगै उच्चलेंकका याकचौरी बेसी झारिँदै,"जोमसोम : हिमाली जिल्ला मुस्ताङका उच्चलेंकमा पालन गरिएका याकचौरी चिसो बढेसँगै बेसी झारिएको छ। हिउँयामको मौसममा उच्चलेंकको पाटनमा अत्यधिक चिसो र हिमपात हुने भएकाले मुस्ताङको उच्चलेंकमा पालिएका याकचौरी बेसी स्थान्तरण गरिएको हो। बर्सेनि हिउँदयामको मौसममा उच्चलेंकमा पालन गरिएका याकचौरी व्यवस्थापनमा निकै चुनौती हुने भएकाले पाटनका याकचौरी बेसीमा झाने प्रचलन रहेको हो। हिउँदयाममा हिमालको फेदमा पालन गरिएका याकचौरीलाई सम्भावित हिमपातले याकचौरीहरूलाई जोखिम हुने हिमपातले चरन क्षेत्र पुरै हिउँले ढाकिने र अत्यधिक चिसोका कारण याकचौरी गोठाला उच्चलेंकको गोठमा बस्न नसक्ने हुँदा मुस्ताङका उच्चलेंकमा पालन गरिएका याकचौरीहरू बस्ती नजिक झार्ने गरिएको पशुपालकहरू बताउँछन्। हिउँदयाममा बस्तीमा हिउँ परेपनि चाँडै पग्लिने, गोठाला तथा पशुचौपायालाई न्यानो हुने र पशु आहार दिन समेत सजिलो हुने हुँदा याकचौरी बस्ती छेउ झार्ने गरिएको घरपझोङका पशुपालक वीरबहादुर घर्तीले बताए। सधैं झै लोमान्थाङमा पनि चिसो बढेसँगै पाटनका याकचौरी बस्ती छेउ झारिएको लोमान्थाङका याकचौरी पालक आङ्गेल गुरुङले जानकारी दिए। उच्चलेंकमा चिसो र हिमपातले चरन क्षेत्र ढाकिँदा याक चौरीहरूलाई घाँसको अभाव हुने , पशु आहार पकाएर दिन र गोठालाहरूलाई पकाएर खान बस्न सास्ती हुने पशुपालक गुरुङको भनाइ छ। यहाँका ५ स्थानीय तहमा व्यावसायिक रूपमै याकचौरी पालन गरिएको छ। यहाँ पालिएका याकचौरी मासु र चौरीको दूधबाट बन्ने विभिन्न परिकार बनाएर बिक्री गरिन्छ। यसका अलवा याकचौरी आलो रगत निकालेर समेत बिक्री गरिन्छ भने याकचौरीको पुच्छर पनि महंगो मूल्यमा बिक्री हुन्छ। मुस्ताङमा झन्डै ४ हजार भन्दा बढीको संख्यामा याकचौरी रहेको हिमालयन चौरीपालन तथा संरक्षण समितिले बताएको छ। मुस्ताङको थासाङ गाउँपालिकामा २२ घरधुरीले व्यावसायिक रूपमा करिब १५ सय भन्दा बढी याकचौरी पालन गरेका छन्। घरपझोङ गाउँपालिकाको मार्फा,स्याङ र जोमसोम गरी ८ घरधुरीले करिब ५ सय भन्दा बढी याकचौरी पालन गरेका छन्। यसैगरी लोमन्थाङ गाउँपालिका र लोघेकर दामोदरकुण्ड गाउँपालिकामा करिब १६ घरधुरीले १८ सयभन्दा बढी याकचौरी पालन गरेका छन्। वारागुङ मुक्तिक्षेत्र गाउँपालिकाको झारकोट र मुस्ताङडोल्पा सीमाना साङ्ता गाउँमा करिब २४० भन्दा बढी याकचौरी पालन गरिएको हिमालयन चौरीपालन तथा संरक्षण समितिका अध्यक्ष प्रदीप गौचनले जानकारी दिए।"
हमासको नियन्त्रणमा रहेका विपिनलाई उद्धारको माग गर्दै महेन्द्रनगरमा प्रदर्शन,"महेन्द्रनगर : प्यालेस्टिनी विद्रोही समूह हमासको नियन्त्रणमा रहेका कञ्चनपुरको भीमदत्त नगरपालिका३ का विपिन जोशीको सकुशल उद्धारको माग गर्दै आइतबार महेन्द्रनगरमा प्रदर्शन गरिएको छ। विपिनका परिवारसँगै आफन्तले जोशीको रिहाइका लागि माग गर्दै कञ्चनपुरका प्रमुख जिल्ला अधिकारीमार्फत परराष्ट्र मन्त्रीलाई ज्ञापन पत्र बुझाएका छन्। विपिनका बुवा महानन्द जोशीले नेपाल सरकार, संयुक्त राष्ट्र संघ र मानव अधिकारवादी संघ संस्थाहरूले तत्काल छोराको उद्धार गर्नुपर्ने बताए। 'हामीलाई अझै आशा छ सरकारले छोरालाई सकुशल उद्धार गर्नेछ,' महानन्दले भने, 'हामी विपिनको पर्खाइमा छौं।' उनले तिहार अगावै छोराको उद्धार गरेर घर ल्याइदिन आग्रह गरे। र्यालीमा जोशीका बुवासँगै आमा पदमा र बहिनी पुष्पा पनि सहभागी थिइन। 'आफ्नै छोरा सम्झेर जस्तो अवस्थामा भए पनि ल्याइदिनुस्।' आमा पदमाले भक्कादिनै भनिन्, 'जतिसक्दो चाडो छोरा नेपाल आओस्।' महेन्द्रनगरको मदन चोकबाट सुरु गरिएको र्याली बजार परिक्रमा गरी जिल्ला प्रशासन कार्यालयमा पुगेर समापन गरिएको हो। प्रशासनमा पुगेर प्रमुख जिल्ला अधिकारीलाई ज्ञापनपत्र पनि बुझाइएको छ। ज्ञापनपत्र बुझ्दै प्रजिअ गोपालकुमार अधिकारीले विपिनको उद्धारका लागि सरकारले सक्दो प्रयास गरिरहेको बताए। इजरायली सरकारले हालै जोशी हमास समूहको नियन्त्रणमा रहेको पुष्टि गरेपछि उनको परिवारमा केही आशा पलाएको छ। सुदूरपश्चिम विश्वविद्यालयको कृषि संकायमा अध्ययनरत जोशी लर्न एण्ड अर्न कार्यक्रमअन्तर्गत भदौमा इजरायल गएका थिए।"
एलिनाको इन्जिनियर बन्ने सपना अधुरै,"जाजरकोट : शुक्रबार मध्यरातमा जाजरकोट केन्द्रबिन्दु बनाएर गएको भूकम्पमा दैलेख घर भएकी एलिना भण्डारीको पनि निधन भएको छ। उनी जाजरकोटको नापी कार्यालयमा अमिन पदमा कार्यरत थिइन्। भण्डारी दैलेखको दुल्लु नगरपालिका६ छिउडीपुसाकोट निवासी हुन्। उनी सुर्खेतको अमरज्योति माविमा तीन वर्षे जियोमेटिक इन्जिनियरिङ पाँचौं सेमेस्टरकी विद्यार्थी थिइन्। तर, उनको इन्जिनियर बन्ने सपना अधुरै भएको छ। चौथो सेमेस्टरसम्म नियमित कक्षामा उपस्थित भएर अध्ययन गरिरहेकी उनी गत वर्ष भदौमा मात्र लोकसेवा आयोगबाट नापी कार्यालय जाजरकोटमा अमिनमा सिफारिस भएकी थिइन्। उनले पहिलो प्रयासमै अमिनमा नाम निकालेकी थिइन्। पढाइसँगै सरकारी जागिरलाई एकसाथ अगाडि बढाउँदै लगेकी भण्डारी शुक्रबार राति सदाका लागि अस्ताइन्। २०७९ भदौमा उनी सरकारी सेवा प्रवेश गरेकी थिइन्। सरकारी सेवामा प्रवेश गरेको एक वर्ष पुरा भएको थियो एलिनाका अंकल किरण भण्डारीले भने, निकै संघर्ष गरेर अध्ययन पूरा गरेकी थिइन्, सरकारी जागिरे भएर भविष्य उज्ज्वल देखेकी एलिनाको सपना अधुरै रह्यो, अब्बल राष्ट्रसेवक भएर सेवा गर्ने उनको इच्छा अधुरो रह्यो। उनीसँगै उनका भाइ प्रज्वल शाहीको पनि भूकम्पमा परी ज्यान गएको छ। एलिना र उनका भाइ नापी कार्यालयको क्वाटरमा बस्दै आएका थिए। कार्यालय नै भूकम्पले भत्काउँदा उनीसँगै उनका भाइको मृत्यु भएको हो। उनले दशैं मनाएर भाइलाई आफ्नो साथमा जाजरकोट लगेकी थिइन्। एलिना र प्रज्ज्वल एकै घरका दिदीभाइ भने होइनन्। उनीहरू फरकफरक बाबुका तर एकै आमाका सन्तान हुन्।"
पश्चिम नेपालमा ठूलो भूकम्पको जोखिम कायमै,"भारतीय र तिब्बतीयन प्लेटबीचको घर्षणका कारण नेपाल भूकम्पको उच्च जोखिममा छ। लामो समयदेखि नेपालको पश्चिम क्षेत्रमा ठूलो भूकम्प नगएको र शक्ति सञ्चित भएकाले पनि अब ठूलो धक्का आउने अनुमान विज्ञको छ। सुर्खेत : शुक्रबार राति नेपालको पश्चिम क्षेत्रमा भूकम्पको ठूलो धक्का महसुस भयो। भूकम्पको धक्काका कारण कर्णालीमा धेरै धनजनको क्षति भएको छ। जाजरकोट केन्द्रबिन्दु भएको भूकम्पका कारण जाजरकोट र रुकुमपश्चिममा ठूलो मानवीय तथा भौतिक क्षति भएको छ। उक्त धक्कापछि शनिबार दिउँसोसम्म १ सय ८० पटकभन्दा धेरै परकम्प मापन भएको भूकम्प मापन केन्द्र सुर्खेतले जनाएको छ। भूकम्पको ठूलो धक्का र त्यसपछि लगातारका परकम्पका कारण नेपालको पश्चिम क्षेत्रमा सर्वसाधारण त्रसित बनेका छन्। ठूलो धक्कापछि यस्ता परकम्पहरू अझै पनि आउन सक्ने बताइएको छ। पछिल्ला वर्षहरूमा कर्णाली र सुदूरपश्चिमका जिल्लाहरूमा पटकपटक भूकम्पका धक्काहरू आइरहेका छन्। बारम्बार भूकम्पको धक्का महसुस हुन थालेपछि नेपालको पश्चिम क्षेत्रमा ठूलो भूकम्पको धक्का आउन सक्ने भन्दै सर्वसाधारण त्रसित छन्। विज्ञले पनि अब कुनै पनि बेला कर्णाली र सुदूरपश्चिममा भूकम्पको ठूलो धक्का आउन सक्ने जोखिम कायमै रहेको बताएका छन्। भारतीय र तिब्बतीयन प्लेटबीचको घर्षणका कारण नेपाल भूकम्पको उच्च जोखिममा छ। लामो समयदेखि नेपालको पश्चिम क्षेत्रमा ठूलो भूकम्प नगएको र शक्ति सञ्चित भएकाले पनि अब ठूलो धक्का आउने अनुमान विज्ञको छ। नेपालको पश्चिम क्षेत्रमा ५ सय १८ वर्षयता ठूलो भूकम्प गएको छैन। यो बीचमा नेपालको पूर्वीक्षेत्र र भारत आसपासमा सन् १९३४ र नेपालको मध्य भागमा सन् २०१५ मा गोरखा केन्द्रबिन्दु भएर भूकम्प गइसकेको छ। नेपालको पूर्वीभाग र मध्यभागमा ठूला भूकम्प गइसके भूकम्प मापन केन्द्र सुर्खेतका प्रमुख बलबहादुर तामाङ भन्छन्, वर्षौंदेखि नेपालको पश्चिम क्षेत्रमा ठूलो भूकम्प गएको छैन, यसकारण पनि हालसम्म सञ्चित भएको शक्तिका कारण अब नेपालको पश्चिम क्षेत्रमा कुनै पनि समयमा ठूलो भूकम्पको धक्का आउने जोखिम छ। यसअघि पश्चिम नेपालमा सन् १५०५ मा ठूलो भूकम्प गएको थियो। त्यसयता ठूला भूकम्पका धक्का पश्चिम क्षेत्रमा नआएकाले पनि जोखिम धेरै रहेको विज्ञहरूको भनाइ छ। भूकम्पको जोखिमका हिसाबले नेपाल विश्वमा ११औं स्थानमा छ। भूकम्पको जोखिम कायम भएको र त्यसमा पनि अब पश्चिम क्षेत्र बढी जोखिममा रहेको विज्ञहरू बताउँछन्। पृथ्वीको गर्भमा दुइटा प्लेटबीच टकराव जारी छ, त्यही संघर्षका कारण पृथ्वीको गर्भमा शक्ति सञ्चित भएर बसेको छ तामाङले भने, लामो समयसम्म पश्चिम नेपालमा ठूलो भूकम्प नगएका कारण हालसम्म सञ्चित भएको शक्ति कतिबेला विस्फोट हुन्छ भन्न सकिन्नँ, त्यही विस्फोटले अब कुनै पनि बेलामा ठूलो भूकम्प जाने सम्भावना कायमै छ। शुक्रबार राति जाजरकोटमा गएको भूकम्प ठूलो नभई मझौला खालको भएको उनको भनाइ छ। रातको समय भएकाले धेरै क्षति भएको भन्दै उनले भूकम्पको धक्का मझौला नै भएको जानकारी दिए। अब नेपालको गोरखादेखि पश्चिमतर्फ भारतको देहरादुनसम्म जोखिम रहेको छ। विज्ञका अनुसार पृथ्वीको सतहमा कडा जमिन भएको स्थानभन्दा दबदबे अर्थात् कमजोर माटो भएको स्थानमा भूकम्पको जोखिम धेरै हुन्छ। नेपालको पश्चिम क्षेत्रमा अघिल्लो वर्षको असारमा विज्ञहरूले भूकम्पको जोखिमबारे अध्ययन गरेका थिए। पेरिसका प्रोफेसर तथा भूकम्पविद् फेडरिक पेरियर र खानी तथा भूगर्भ विभागका प्राविधिकको टोली अध्यनका लागि अघिल्लो वर्षको असारमा दार्चुलाको तातोपानी क्षेत्रमा पुगेको थियो। अध्ययनको क्रममा पेरियरले नेपालको पश्चिम क्षेत्रमा लामो समयसम्म ठूलो भूकम्प नगएकाले अब कुनै पनि बेलामा ठूलो भूकम्पको धक्का आउनसक्ने बताएका थिए। उक्त अध्ययनको क्रममा महाकाली किनारको पानीको तापक्रम ६४ डिग्री पाइएको थियो। पानीको तापक्रम घटबढ हुनु, एकाएक बढ्नु र जमिनबाट ग्यास निस्केको खण्डमा भूकम्पको जोखिम बढी भएको अनुमान लगाउन सकिने विज्ञहरू बताउँछन्। भूकम्प मापन केन्द्रका अनुसार पछिल्ला वर्षमा सुदूरपश्चिम र कर्णालीका जिल्लामा केन्द्र भएर बारम्बार भूकम्पका ससाना धक्काहरू आउने गरेका छन्। यसकारण पनि पश्चिम क्षेत्रमा भूकम्पको जोखिम कायमै भएकाले सचेत हुनुपर्ने विज्ञहरूले सुझाव दिइरहेका हुन्। एक वर्षमा चारवटा ठूला भूकम्प पश्चिम नेपालमा पछिल्लो एक वर्षमा चारवटा ठूला भूकम्प मापन गरिएको छ। एक वर्षको अवधिमा कर्णाली र सुदूरपश्चिममा चारपटक ठूलो भूकम्प गएको हो। भूकम्प मापन केन्द्र सुर्खेतले एक वर्षमा चारपटक ठूला भूकम्प जानुले पनि पश्चिम नेपाल जोखिममा रहेको जनाएको छ। पछिल्लो एक वर्षमा जाजरकोट, बाजुरा, बझाङ र डोटी केन्द्रबिन्दु भएर ५ रेक्टरस्केलभन्दा माथिका भूकम्प गएका छन्। भूकम्प मापन केन्द्र सुर्खेतका अनुसार शुक्रबार राति मात्र जाजरकोट केन्द्रबिन्दु भएर ६ दशमलव ४ रेक्टरस्केलेको भूकम्प गएको छ। यस्तै २०८० असोज १६ गते बझाङ केन्द्रबिन्दु भएको ६ दशमलव ३ रेक्टरस्केल, २०७९ कात्तिक २२ गते डोटी केन्द्रबिन्दु भएको ६ दशलव ६ रेक्टरस्केल र २०७९ माघ १० गते बाजुरा केन्द्रबिन्दु भएको ५ दशमलव ९ रेक्टरस्केलका भूकम्प गएका छन्। भूकम्प मापन केन्द्र सुर्खेतका प्रमुख बलबहादुर तामाङले एक वर्षको अवधिमा पश्चिम क्षेत्रमा चारपटक भूकम्पको ठूलो धक्का आउँदा आफूहरू पनि आश्चर्यमा परेको बताए। पछिल्लो समय आएका ठूला धक्काले पनि पश्चिम क्षेत्रमा भूकम्पको जोखिम रहेको विषयलाई पुष्टि गरेको उनको भनाइ छ। पाँच रेक्टरस्केलभन्दा माथिका भूकम्प चारपटक मापन भएको र त्योभन्दा साना धक्काहरू दर्जनौंपटक मापन भएको उनले जानकारी दिए।"
नेपालको दुःखमा हाम्रो साथ छ,"काठमाडौं : विभिन्न राष्ट्रहरूले भूकम्प प्रभावित जिल्लाहरूमा राहत र उपचारमा सहयोगका लागि नेपालको साथमा रहेको विश्वास दिलाएका छन्। विभिन्न देशका राष्ट्रपति, प्रधानमन्त्री र नेपालस्थित राजदूतावासले भूकम्पमा ज्यान गुमाएकाहरूप्रति गहिरो दुःख व्यक्त गर्दै घाइतेको स्वास्थ्य लाभको कामना गरेका छन्। भारतीय प्रधानमन्त्री नरेन्द्र मोदीले शनिबार बिहान सामाजिक सञ्जालमा भूकम्पबाट भएको क्षतिप्रति दुःख व्यक्त गर्दै यस दुःखद घडीमा भारत नेपाली जनताका साथमा उभिएको बताएका छन्। नेपालका प्रधानमन्त्री पुष्पकमल दाहालको ट्वीटर ह्यान्डललाई मेन्सन गर्दै नेपालमा गएको भूकम्पबाट भएको जनधनको क्षतिप्रति गहिरो दुःख व्यक्त गर्छु। दुःखद घडीमा भारत नेपाली जनतासँगै उभिएको छ र सबै किमिसमको सहयोग गर्न तयार छ, मोदीले लेखेका छन्। यसैगरी रसियाका राष्ट्रपति भ्लादिमिर पुटिनले भूकम्पबाट भएको धनजनको क्षतिप्रति गहिरो दुःख व्यक्त गरेका छन्। उनले राष्ट्रपति रामचन्द्र पौडेललाई शनिबार एक पत्र पठाउँदै यस दुःखद घटनाबाट पीडित नेपालीप्रति गहिरो समवेदना प्रकट गरेका छन्। यसैगरी चीन सरकारले भूकम्प प्रभावित क्षेत्रका लागि १० करोड रुपैयाँ बराबरको राहत सामग्री प्रदान गर्ने भएको छ। नेपालका लागि चिनियाँ राजदूत छन सोङले दक्षिण एसियाका मुलुकका लागि स्थापना गरिएको कोषबाट राहत सामग्री दिने जानकारी दिए। उक्त सामग्री केही दिनमै प्रभावित क्षेत्रमा पुर्याइने राजदूत सोङले जनाए। नेपालस्थित अमेरिकी दूतावासले पनि भूकम्पमा परी ज्यान गुमाएकाहरूप्रति दुःख व्यक्त गरेको छ। नेपाललाई आवश्यक सहयोग गर्न अमेरिका सदैव तत्पर रहेको दूतावासले जनाएको छ।"
"डोटीमा जीप सेती नदीमा खस्यो : ४ जनाको मृत्यु, ५ घाइते","डोटी : डोटीमा जीप सेती नदीमा खस्दा ४ जनाको मृत्यु भएको छ भने ५ जना घाइते भएका छन्। धनगढीबाट बाजुरा जाँदै गरेको ग २ च २७७६ नम्बरको बोलेरो जीप केआईसिंह राजमार्ग अन्तर्गत शिखर नगरपालिका६ स्थित अण्यौलमा दुर्घटना भएको हो। जीप सडकबाट करिब ५०६० मिटर तल नदीमा खसेको प्रहरीले जानकारी दिएको छ। जीप राति करिब साढे २ बजेतिर नदीमा खसेको हो। मृत्यु हुनेमा बाजुरा जिल्ला हिमाली गाउँपालिका५ का २२ वर्षीया राधिका मलाल, सोहि ठाउँका ३२ वर्षीय धनशोभा बुढा, ८ महिनाकी प्रार्थना मलाल र ६ वर्षीय कबिन्द्र बुढा रहेका छन्। कबिन्द्र बुढालाई जीपबाट निकाल्न सकिएको छैन। जीप पानीमा डुबेको तलकोट प्रहरी चौकीका इन्चार्ज प्रहरी सहायक निरीक्षक विपिन भण्डारीले जानकारी दिए। प्रहरीका अनुसार घाइते हुनेमा सोही ठाउँका ३० वर्षीय प्रकाश बुढा, २३ वर्षीय खोमबहादुर मलाल, २४ वर्षीय दानबहादुर बुढा, २१ वर्षीया विमला मलाल र २१ वर्षीय राजबहादुर मलाल रहेका छन्। उनीहरुको उपचार दिपायल स्थित शैलेश्वरी अस्पतालमा भइरहेको बताइएको छ। उद्धारका लागि प्रहरीहरु खटिएका छन्। जीप चालक प्रहरीको नियन्त्रणमा छन्।"
मध्यनिन्द्रामा आफ्नै घरले थिचेपछि,"पछिल्लो भूकम्प रातको समयमा गएकाले अधिकांश नागरिक सुतेको समय थियो। त्यसैले ठूलो नोक्सानी भएको हो। रातको समय भएका कारण उद्धारमा पनि कठिनाइ भएको थियो। कतिपयले समयमै उपचार नपाउँदा ज्यान गुमाएको प्रहरीको भनाइ छ। शुक्रबार मध्यराति जाजरकोटको रामीडाँडालाई केन्द्रबिन्दु बनाएर गएको ६४ म्याग्निच्युडको भूकम्पले १ सय ५७ को ज्यान लियो। घाइतेको संख्या फरकफरक भए पनि करिब २ सयको संख्यामा उपचारत छन् (समाचार तयार पार्दासम्म)। क्षतिको मूल्यांकन बाँकी नै छ। २०७२ को महाभूकम्पपछि पनि धैरै भूकम्प र सैयौं परकम्प आए। तर, पछिल्लो भूकम्प घातक बन्यो। गत असोज १६ मा पनि बझाङलाई केन्द्रबिन्दु बनाएर ६३ म्याग्निच्युडको भूकम्प गएको थियो। तर, यसले क्षति कम गर्यो, कारण दिनको समय थियो। महिना दिनमै पुनः पश्चिम नेपालमा ठूलो भूकम्प गएपछि पश्चिममा कायम भूकम्पीय जोखिमप्रति पुनः ध्यान तानेको विज्ञ बताउँछन्। किनभने वर्षौंयता भूकम्पले पश्चिमलाई हल्लाई रहेको छ। विज्ञका अनुसार पश्चिम नेपालको भूसतहमुनि पाँच सय वर्षयता भूकम्पीय शक्ति सञ्चय भइरहेको छ। त्यसले आठ वा त्योभन्दा बढी म्याग्निच्युडको भूकम्प निम्त्याउन सक्ने क्षमता राख्ने उनीहरू दाबी गर्छन्। पछिल्लो भूकम्प रातको समयमा गएकाले अधिकांश नागरिक सुतेको समय थियो। त्यसैले ठूलो नोक्सानी भएको हो। रातको समय भएका कारण उद्धारमा पनि कठिनाइ भएको थियो। कतिपयले समयमै उपचार नपाउँदा ज्यान गुमाएको प्रहरीको भनाइ छ। कर्णाली प्रदेश प्रहरी कार्यालय सुर्खेतले जाजरकोट र रुकुमपश्चिममा गरी शनिबार बेलुकीसम्म १ सय ५७ जनाको मृत्यु भएको जनाएको छ। प्रदेश प्रहरी कार्यालयका प्रवक्ता एवं एसएसपी गोपालचन्द्र भट्टराईले शनिबार साँझसम्म जाजरकोटमा मात्र १ सय ५ जनाको मृत्यु भएको बताए। यस्तै जाजरकोटको छिमेकी जिल्ला रुकुमपश्चिममा ५२ जनाको मृत्यु भएको छ। भूकम्पका कारण जाजरकोटका नलगाड, भेरी र छेडागाड नगरपालिका तथा कुशे र बारेकोट गाउँपालिकामा क्षति भएको छ। यस्तै रुकुमपश्चिमका आठबिसकोट र सानीभेरी नगरपालिकामा क्षति भएको हो। यस क्षेत्रका अधिकांश घरहरू भत्किएका छन्। रातको समयमा आएको भूकम्पका कारण सुतेका मानिसहरू घरबाहिर निस्कनै नपाएको स्थानीयको भनाइ छ। भूकम्पपछि घरहरू भत्किएको र धेरैजना त्यसमा पुरिएको प्रहरीको भनाइ छ। जाजरकोटमा ज्यान गुमाउने मध्येभेरी नगरपालिकामा पुरुष १४ जना, महिला २८ जना गरी ४२ जना, नलगाड नगरपालिकामा पुरुष १६, महिला ३९ गरी ५५ जना, कुशे गाउँपालिकामा पुरुष ३ र महिला ४ गरी ७ जना र छेडागाड नगरपालिकामा १ जना महिला छन्। प्रहरीका अनुसार जाजरकोटमा १ सय ६ जना घाइते भएका छन्। जसमा ५ जना उपचार पनि शनिबार नै घर फिर्ता भएका छन्। त्यस्तै रुकुमपश्चिममा पनि भूकम्पले ठूलो क्षति गरेको छ। प्रदेश प्रहरी प्रवक्ता भट्टराईका अनुसार रुकुमपश्चिमको आठबिसकोट नगरपालिकामा ४२ जना र सानीभेरी नगरपालिकामा १० जना गरी ५२ जनाको मृत्यु भएको हो। रुकुमपश्चिममा भने ७९ जना घाइते भएका छन्। शनिबार दिनभर उद्धार तथा घाइतेको उपचारमा नेपाली सेना, प्रहरी र स्थानीयहरू जुटेका थिए। एउटै वडाका २६ को मृत्यु भूकम्पमा परेर रुकुमपश्चिममा ५२ जनाको मृत्यु भएको छ। जिल्लाको आठबिसकोट नगरपालिकामा ४२ जना र सानीभेरी गाउँपालिकामा १० जनाको मृत्यु भएको हो। आठबिसकोट नगरपालिकामा प्रमुख रवि केसीले आफ्नो नगरपालिका क्षेत्रमा भूकम्पको कारण ४२ जनाको मृत्यु भएको बताए। उनका अनुसार नगरपालिकाको विभिन्न वडाबाट ४२ जनाको शव निकालिएको छ। आठबिसकोट नगरपालिका१४ मा मात्रै भूकम्पको कारण २६ जनाको ज्यान गएको छ। प्रमुख केसीका अनुसार वडा नम्बर ११ मा एउटै घरको पाँच जनाको मृत्यु भएको छ। नगर प्रमुख केसीका अनुसार आठबिसकोटमा भूकम्पका घाइते सबैको उद्धार भइसकेको छ। जिल्ला प्रहरी कार्यालय रुकुमपश्चिमका प्रहरी नायब उपरिक्षक (डीएसपी) नमराज भट्टराईले हालसम्म आठविसकोट नगरपालिकाका ४२ जना र सानीभेरी गाउँपालिकाका १० जनाको मृत्यु भएको बताए। उनका अनुसार रुकुमपश्चिममा ज्यान गएका ५२ जनाकै सनाखत भइसकेको छ। घाइतेहरूको उपचार हुँदै जाजरकोट र रुकुमपश्चिम गरी जम्मा १ सय ८५ जना घाइते भएको प्रहरीको तथ्यांक छ। यस्तै भूकम्पबाट जुम्लामा ५ जना, दैलेखमा ३ जना, सल्यानमा १ जना गरी थप ९ जना आसपासका जिल्लाहरूमा घाइते भएका छन्। कतिपय ग्रामीण स्तरमा रहेका घाइतेहरूको विवरण आउनै बाँकी नै रहेको जिल्ला प्रहरी कार्यालय जाजरकोटले जनाएको छ। नेपाल प्रहरी, नेपाली सेना र सशस्त्र प्रहरी बलको संयुक्त टोलीले दुवै जिल्लामा उद्धार कार्य गरिरहेका छन्। गम्भीर प्रकृतिका घाइतेहरूलाई नेपाली सेनाको हेलिकप्टरबाट शनिबार बिहानैबाट उद्धार थालिएको थियो। भूकम्पको केन्द्रबिन्दु रहेको जाजरकोटमा भत्किएका घरहरू । तस्बिर : राजेन्द्र कार्की हाल कर्णाली प्रदेश अस्पताल सुर्खेतमा २४ जना, भेरी अस्पताल नेपालगञ्जमा ३१ जना, शिक्षण अस्पताल काठमाडांैमा ८ जनाको उपचार भइरहेको प्रदेश प्रहरी कार्यालय सुर्खेतले जनाएको छ। बाँकी घाइतेमध्ये अधिकांशको स्थानीय अस्पताल र स्वास्थ्य चौकीहरूमामा उपचार भइरहेको छ। प्रहरीका अनुसार भूकम्पबाट कर्णालीका ६ जिल्ला प्रभावित बनेका छन्। शनिबार मानवीय उद्धारमा केन्द्रित भएका कारण भौतिक नोक्सानीबारे एकिन भइनसकेको प्रहरीको भनाइ छ। आइतबारबाट मात्र भौतिक क्षतिको विवरण संकलन गरिने प्रहरीले जनाएको छ। प्रधानमन्त्रीले गरे, स्थलगत निरीक्षण प्रधानमन्त्री पुष्पकमल दाहाल प्रचण्डले भूकम्प प्रभावित क्षेत्रमा स्थलगत निरीक्षण गरेका छन्। प्रधानमन्त्री दाहाल शनिबार जाजरकोट र रुकुमपश्चिम पुगेका थिए। भूकम्पबाट भएको क्षति र अवस्था बुझ्न प्रधानमन्त्री दाहाल स्वास्थ्यकर्मी र अत्यावश्यक सामग्रीसहित जाजरकोट पुगेका थिए। प्रधानमन्त्री दाहालले जाजरकोट अस्पतालमा रहेका घाइतेको अवस्था बुझ्नुका साथै पीडितका आफन्तसँग कुराकानी गरेका छन्। उनले भूकम्प प्रभावित जाजरकोट र रुकुमपश्चिम पुगेका प्रधानमन्त्री दाहालले विभिन्न अस्पतालमा पुगेर पीडितरहरूलाई भेट गरेका हुन्। जाजरकोटपछि प्रधानमन्त्री दाहालले रुकुमपश्चिमका भूकम्पपीडितलाई भेटेका छन्। भूकम्प प्रभावितहरूलाई भेटेर प्रधानमन्त्री दाहालले सरकार पीडितको साथमा रहेको बताए। सरकारले खोज, उद्धार र उपचारलाई व्यवस्थित गरिरहेको बताउँदै प्रधानमन्त्रीले नआत्तिन घाइते र प्रभावितलाई आग्रह गरे। भूकम्पले गरेको क्षतिप्रति दुखी छौं, सरकारले उद्धार र राहतका कार्यक्रम तत्काल गर्नेछ। तपाईंहरू नआत्तिनु होला प्रधानमन्त्रीले भने। भूकम्प गएको थाहा पाउनेबित्तिकै उद्धारको काममा कुनै कसर बाँकी नराख्ने योजनाका साथ सरकार लागि परेको प्रधानमन्त्री दाहालको भनाइ छ। शनिबार सरकारले उद्धारको काम गरेको भन्दै प्रधानमन्त्री दाहालले आइतबारबाट राहतको काम अगाडि बढाइने बताए। उनले भूकम्पपीडितलाई राहत, पुनस्र्थापना र घाइतेहरूको उपचारका लागि हातेमालो गर्न सबै राजनीतिक दल, निजी क्षेत्र र नागरिक समाजलाई अपिल गरेका छन्। कर्णाली सरकारद्वारा, सहयोगका लागि गुहार कर्णाली प्रदेश सरकारले भूकम्पबाट पीडित बनेकाहरूको उद्धार तथा राहतका लागि सहयोग गर्न अपिल गरेको छ। शनिबार बिहान मुख्यमन्त्री राजकुमार शर्माको अध्यक्षतामा बसेको प्रदेश विपद् व्यवस्थापन समितिको बैठकले उद्धार तथा राहतका लागि सहयोग गर्न सबै पक्षलाई आह्वान गर्ने निर्णय गरेको हो। बैठकले भूकम्प प्रभावित क्षेत्रमा उद्धार कार्य तीव्र बनाउने र राहत सामग्री पठाउने पनि निर्णय गरेको छ। प्रदेश सरकारसँग उपलब्ध भएको राहत सामग्री तत्काल पठाउने र नपुगेको खरिद गर्ने निर्णय भएको सरकारका प्रवक्ता तथा आन्तरिक मामिला तथा कानुनमन्त्री कृष्णबहादुर जिसीले जानकारी दिए। मन्त्री जिसीका अनुसार तत्काल राहत तथा उद्धार, कमाण्ड पोस्ट स्थापना, जनशक्ति परिचालन तथा विषम परिस्थितिमा सहयोग गर्न सरकारी, गैरसरकारी संघसंस्था, आमसञ्चार, नागरिक समाज, राजनीति दलहरूलाई आह्वान गरिएको छ। ६४ म्याग्निच्युडको भूकम्पबाट जाजरकोट र रुकुमलगायतका जिल्लाहरूमा भएको ठूलो जनधनको क्षतिप्रति प्रदेश सरकारले दुःख व्यक्त गरेको छ। मन्त्री जिसीका अनुसार प्रदेश सरकारले भूकम्प प्रभावित नागरिकहरूको आपतकालीन उद्धार, राहत सहयोगका कार्य गरिरहेको छ। प्रदेश सरकारले भूकम्प प्रभावितहरूका लागि अत्यावश्यक सामग्रीहरू प्रभावित क्षेत्रमा पठाएको मन्त्री जिसीको भनाइ छ। रगत जुटाउँदै युवाहरू जाजरकोट केन्द्रबिन्दु भएर गएको भूकम्पमा घाइते भएकाहरूको जाजरकोट, रुकुमपश्चिम, कर्णाली प्रदेश अस्पताल, नेपालगञ्जस्थित भेरी अस्पतालमा उपचार भइरहेको छ। सुर्खेतका युवाहरूले भूकम्पमा परी घाइतेहरूका लागि रगत जुटाउन थालेका छन्। जाजरकोट र रुकुमपश्चिमका भूकम्प प्रभावितहरूका लागि रगत जुटाउन वीरेन्द्रनगरमा रक्तदान कार्यक्रम चलाइएको छ। नेपाल स्वंयमसेवी रक्तदाता समाज सुर्खेत, काँक्रेविहार क्लब, नेपाल बजार बिक्री प्रतिनिधि संघलगायतका निकायहरूको अगुवाइमा रक्तदान कार्यक्रम आयोजना गरी रगत जुटाइएको हो। वीरेन्द्रनगरमा शनिबार मात्र १ सय ४ पोइन्ट रगत संकलन भएको आयोजक काँक्रेविहार क्लबले जनाएको छ। एलिनाको इन्जिनियर बन्ने सपना अधुरै शुक्रबार मध्यरातमा जाजरकोट केन्द्रबिन्दु बनाएर गएको भूकम्पमा दैलेख घर भएकी एलिना भण्डारीको पनि निधन भएको छ। उनी जाजरकोटको नापी कार्यालयमा अमिन पदमा कार्यरत थिइन्। भण्डारी दैलेखको दुल्लु नगरपालिका६ छिउडीपुसाकोट निवासी हुन्। उनी सुर्खेतको अमरज्योति माविमा तीन वर्षे जियोमेटिक इन्जिनियरिङ पाँचौं सेमेस्टरकी विद्यार्थी थिइन्। तर, उनको इन्जिनियर बन्ने सपना अधुरै भएको छ। चौथो सेमेस्टरसम्म नियमित कक्षामा उपस्थित भएर अध्ययन गरिरहेकी उनी गत वर्ष भदौमा मात्र लोकसेवा आयोगबाट नापी कार्यालय जाजरकोटमा अमिनमा सिफारिस भएकी थिइन्। उनले पहिलो प्रयासमै अमिनमा नाम निकालेकी थिइन्। पढाइसँगै सरकारी जागिरलाई एकसाथ अगाडि बढाउँदै लगेकी भण्डारी शुक्रबार राति सदाका लागि अस्ताइन्। २०७९ भदौमा उनी सरकारी सेवा प्रवेश गरेकी थिइन्। सरकारी सेवामा प्रवेश गरेको एक वर्ष पुरा भएको थियो एलिनाका अंकल किरण भण्डारीले भने, निकै संघर्ष गरेर अध्ययन पूरा गरेकी थिइन्, सरकारी जागिरे भएर भविष्य उज्ज्वल देखेकी एलिनाको सपना अधुरै रह्यो, अब्बल राष्ट्रसेवक भएर सेवा गर्ने उनको इच्छा अधुरो रह्यो। उनीसँगै उनका भाइ प्रज्वल शाहीको पनि भूकम्पमा परी ज्यान गएको छ। एलिना र उनका भाइ नापी कार्यालयको क्वाटरमा बस्दै आएका थिए। कार्यालय नै भूकम्पले भत्काउँदा उनीसँगै उनका भाइको मृत्यु भएको हो। उनले दशैं मनाएर भाइलाई आफ्नो साथमा जाजरकोट लगेकी थिइन्। एलिना र प्रज्ज्वल एकै घरका दिदीभाइ भने होइनन्। उनीहरू फरकफरक बाबुका तर एकै आमाका सन्तान हुन्। उपप्रमुख सिंहको निधन शुक्रबार रातिको भूकम्पमा जाजरकोटको नलगाड नगरपालिकाका उपप्रमुख सरिता सिंहको पनि निधन भएको छ। शुक्रबार मध्यरातिको भूकम्पले ३८ वर्षीया उपप्रमुख सिंहको मृत्यु भएको हो। भूकम्पमा परेर उपप्रमुख सिंहको मृत्यु भएको जाजरकोटका प्रमुख जिल्ला अधिकारी सुरेश सुनारले जानकारी दिए। उपप्रमुख सिंह शुक्रबार मात्र नलगाडबाट सदरमुकाम खलंगा आएकी थिइन्। खलंगास्थित घरमा सुतिरहेको अवस्थामा भूकम्पले घर भत्किँदा उनको मृत्यु भएको हो। घरले च्याप्पिएर घाइते भएकी उनलाई जिल्ला अस्पतालमा लैजाँदै गर्दा बाटोमै मृत्यु भएको प्रहरीले जनाएको छ। उनी स्थानीय तहको निर्वाचनमा नेपाली कांग्रेसबाट निर्वाचित भएकी थिइन्। उपप्रमुख सिंहको निधनले नलगाडवासीले असल अभिभावक गुमाएको बताएका छन्। नागरिकको सेवामा निरन्तर खट्दै आएकी सिंहको निधनले असल नेतृत्व गुमाएको कांग्रेसले जनाएको छ। उनले नेपाल महिला संघको जिल्ला सचिव भएर काम गरिसकेकी थिइन् भने दुईपटक कांग्रेसको जिल्ला सदस्य बनेकी थिइन्। राजेन्द्र कार्कीजाजरकोट, विक्रम परियाररुकुम, ललितबहादुर बुढासुर्खेत, बिस्नप्रसाद न्यौपानेवीरेन्द्रनगर, हिक्मतबहादुर नेपालीदैलेख यो पनि पढ्नुहोस जाजरकोटमा मात्रै भूकम्पमा परी ३६ जनाको मृत्यु, १०० बढी घाइते, पहिरोले जाजरकोटडोल्पा सडक अवरुद्ध भूकम्पबाट जाजरकोट र रुकुम पश्चिममा ७३ जनाको मृत्यु, दुई सय बढी घाइते भूकम्पबाट जाजरकोट र रुकुम पश्चिममा ७३ जनाको मृत्यु, दुई सय बढी घाइते भूकम्पमा परी जाजरकोट र रुकुममा ८० जनाको मृत्यु भूकम्पमा परी जाजरकोट र रुकुममा १२३ जनाको मृत्यु भूकम्पमा परेर हालसम्म १२८ जनाको मृत्यु जाजरकोट केन्द्रविन्दु भएर लगातार ५ वटा भूकम्प भूकम्प प्रभावित क्षेत्रमा उद्धार र राहतमा जुट्न कार्यकर्तालाई सभापति देउवाको निर्देशन रुकुम पश्चिममा ५२ जनाको मृत्यु, भूकम्पमा परी मृत्यु हुनेको संख्या १४४ पुग्यो भूकम्पमा घाइते भएकाको उपचार गर्न भेरी अस्पताल तयारी अवस्थामा भूकम्पबाट भएको क्षतिप्रति भारतीय प्रधानमन्त्री मोदीद्वारा दु:ख व्यक्त नेपाल र ओमानबीच हुने फाइनल खेलको टिकटबाट आउने आधा रकम भूकम्प पीडितलाई दिने क्यानको घोषणा भूकम्पपीडितलाई प्रदान गर्न सरकारी कोषमा ५० लाख दिने कांग्रेसको घोषणा भूकम्पले घाइते भएकाको भेरी अस्पतालमा उपचार भूकम्पपीडितलाई बागमती प्रदेशले डेढ करोड सहयोग गर्ने सुदूरपश्चिम प्रदेशले भूकम्प पीडितलाई १ करोड रुपैयाँ दिने, प्रभावित क्षेत्रमा २० जना स्वास्थ्यकर्मी पठाउने भूकम्पमा परेर घाइतेको उपचारमा कमी हुन दिँदैनौं : स्वास्थ्य मन्त्री बस्नेत भूकम्प प्रभावित क्षेत्रमा टेलिकमले ५ दिन निशुल्क सेवा उपलब्ध गराउने भूकम्प प्रभावित क्षेत्र गयो दैलेख अस्पतालका डाक्टरको टोली भूकम्प प्रभावित जिल्लाका स्थानीय तहका कर्मचारीलाई बिदामा नबस्न निर्देशन भूकम्प पीडितलाई काेसी सरकारले एक कराेड दिने भूकम्पमा परी घाइते भएकाको उद्धार गर्न मानव अधिकार आयोगको अपिल लुम्बिनीले भूकम्प प्रभावित कोषमा डेढ करोड सहयोग गर्ने भूकम्प प्रभावित जाजरकोट र रुकुम पश्चिममा ५५ करोड पठाउने सरकारको निर्णय भूकम्पबाट आसपासका जिल्लामा पनि क्षति भूकम्पले घर भत्काएका ठाउँमा बाहेक अन्य ठाउँमा विद्युत् सुचारु भूकम्पबाट मृत्यु हुनेको संख्या १५७ पुग्यो, १९७ जना घाइते भूकम्पपछि गएको सुख्खा पहिरोले स्याङ्जामा सडक अवरुद्ध भूकम्प प्रभावित क्षेत्रलाई १० करोड बराबरको राहत सामग्री दिने चीनको घोषणा भूकम्पमा परी घाइते भएका ३३ जनाको उपचार बाँकेमा, एकको मृत्यु भूकम्प पीडितको उद्धार र राहतका लागि एमालेले सरकारलाई सघाउँछ : केपी ओेली भूकम्पले सम्झाएका नीतिगत परकम्पहरू पश्चिम नेपालमा ठूलो भूकम्पको जोखिम कायमै जाजरकोट भूकम्पको सन्देश"
जब म ढोकासँगै खसेँ,"पेसाले शिक्षक हुँ। कामको सिलसिलामा सुर्खेत गएको थिए। घरमा कोही थिएनन्। भाडामा बस्ने नानीहरू पनि परीक्षा दिन सुर्खेत गएका थिए। दुई छोरा, दुई छोरी र श्रीमती कुशे गाउँपालिका८ पैंकमा रहेको घरमा थिए। मचाहिँ खलंगामा रहेको घरमा बास बसेर भोलिपल्ट गाउँमा रहेको घर जाने सोच बनाएको थिए। होटलमा खाना खाएर राति १० बजेतिर सुते। सुतेकै अवस्थामा ठूलो आवाजमा झरयामझुरुम गर्यो। त्यो आवाजले निन्द्रा भंग गरिदियो। उठेर ढोकामा गएँ। ढोका खोल्न सकिन। पूरै घर भत्किरहेको थियो। ढोका समातेरै बसे। अब मरिन्छ भन्ने लाग्यो। घरपरिवार सम्झिएँ। ५ मिनेटपछि ढोका पनि भत्कियो। ढोकासहित तल खसे। म त बेहोस भएछु। मेरो टाउको र छातीमा चोट लागेको थियो। एक जना छिमेकी भाइ महेन्द्र आएर बोलाएपछि बल्ल होस आयो। टाउको र छातीमा चोट लागेको अनि मात्रै थाहा पाएँ। म रक्ताम्मे भएको थिएँ। भित्री कपडासँग मात्र सुतेको थिए। ती भाइ र म कपडा नलगाएरै बाटोमा आयौं। त्यसपछि मोटरसाइकलमा अस्पताल पुर्याइदिए। वडाध्यक्षले आफ्नो कपडा दिनुभयो। त्यही लगाएर उपचार गरे। दुखाई भए पनि अहिले अवस्था ठीकै छ भाग्यले बाँचे जस्तो लाग्छ। धेरैले ज्यान गुमाउनुभयो। मेरो भाग्य बलियो रहेछ भन्ने ठानेको छु। (शिक्षक दिनेशकुमार सिंह, भेरी नगरपालिका३ जाजरकोटका स्थानीय हुन्)"
भूकम्पले परम्परागत घरमा धेरै क्षति,"जाजरकोटमा गएको भूकम्पले आधुनिक र पक्की घरभन्दा पराम्परागत घरमा क्षति धेरै पुगेको छ। प्रहरीले अहिले तथ्याङ्क सङ्कलन गरिरहेको जनाएको छ। तर भूकम्प प्रभावित क्षेत्रमा रहेका भत्किएका घरको अवस्था हेर्दा परम्परागत र पुराना घर नै पूर्णरूपमा क्षति भएको देखिएको हो। जाजरकोटमा व्यवसाय गर्दै आएका दाङका अमन चौधरी जाजरकोटमा भूकम्पका कारण भत्किएका घर अधिकांश पुराना रहेको जानकारी दिए। विशेषगरी पछिल्लो समय बनाइएका पक्की घरमा त्यति क्षति नपुगेको स्थानीयले बताएका छन्। जिल्लाका अन्य पालिकामा समेत भूकम्पले क्षति पुर्याएको छ, त्यहाँ पनि परम्परागत र पुराना घरमा क्षति पुगेको बताइएको छ। ढुङ्गा र माटाले बनाइएका घरमा धेरै क्षति पुगेको भेरी नगरपालिका२ का गोपाल विक बताउँछन्। उनी भन्छन्, 'यो भूकम्पले धेरैजसो ढुङ्गा र माटाले बनाइएका घरमा क्षति पुगेको छ, काठले बनाइएका घर र बजारमा बनाइएका नयाँ पक्की घरमा त्यति क्षति पुगेको छैन।' तत्कालीन जाजरकोट दरबारसमेत भूकम्पका कारण चिरा परेको छ। भूकम्पका कारण जाजरकोटका अधिकांश घरमा क्षति पुगेको छ भने घर भत्किँदा मानवीय र भौतिक क्षतिसमेत भएको छ। भिरालो जमिनमा रहेको खलङ्गा बजारमा खचाखच घर बनाइएको छ। साँघुरो बाटो, बजारभन्दा तलतिर पहिराको जोखिम देखिन्छ। बजारमा घरमा घर जुधाएर दुवैतिरबाट सडकलाई च्यापिएको छ। यसले गर्दा भूकम्प आउँदा न त खुला ठाउँ छ न भाग्ने ठाउँ नै। रासस"
जाजरकोट र रुकुम पश्चिम शोकमा : राहतका पर्खाइमा छन् भूकम्पपीडित,"जाजरकोट : जाजरकोट र रुकुम पश्चिम अहिले शोकमा डुबेको छ। शुक्रबार राति ११ बजेर ४७ मा जाजरकोटको रामीडाँडा केन्द्रबिन्दु भएर ६ दशमलव ४ रेक्टर स्केलको भूकम्पबाट जनधनको क्षतिहुँदा ती दुई जिल्ला शोकमा डुबेको हो । एकातिर आफन्त गुमाउँदाको पीडा छ भने अर्कातर्फ घरबारविहीन हुँदाको पीडाले पीडितलाई पिरोलिरहेको छ। प्रहरीको अद्यावधिक विवरणअनुसार भूकम्पमा परी अहिलेसम्म एक सय ५७ जनाको ज्यान गइसकेको छ भने करिब २०० जना घाइते अवस्थामा छन्। जाजरकोट जिल्ला सदरमुकामबाट नजिकै रहेको छेडा बजारमा न्यानो घाममा सुतिरहेका भूकम्प पीडितले भने, 'भूकम्पले घरमा त खासै क्षति भएन तर रातिको भूकम्पको कम्पनले अहिले पनि मुटु कापिरहेको छ। रातभर निदाउन सकेनौँ। त्यही भएर अहिले सुतिरहेका छौँ। पुराना केही घरमा भने आंशिकरूपमा क्षति भएको छ। ' भूकम्पले जाजरकोट सदरमुकाम खलङ्गामा धेरै भौतिक क्षति पुर्याएको छ। बस्ती उदाङ्गो देखिएका छन्। क्षतिको किन तथ्याङ्क नभए पनि पूर्णरूपमा क्षति भएका घर पनि धेरै छन्। नभत्किएका घर पनि आशिंकरूपमा क्षति भएकै छन्। रासस"
राउटे महामुखियाको निधन,दैलेख : लोपोन्मुख जाती राउटे समुदायका महामुखिया महिनबहादुर शाहीको निधन भएको छ। ६६ वर्षीय शाहीको आज बिहान निधन भएको हो। गुराँस गाउँपालिकाले प्रदान गरेको परिचयपत्रमा उनको जन्ममिति २०१४ भदौ ९ गते रहेको उल्लेख छ। राउटे समुदायले आफ्नो परम्परा अनुसार मृतक शाहीको अन्तिम दाहसंस्कार गरिसकेको सोसेक नेपालले सञ्चालन गरेको राउटे परियोजनामार्फत बस्तीमा खटिएका शिक्षक लालबहादुर खत्रीले बताए। महामुखिया शाहीकी पत्नी दुनी शाही र दुई बुहारीहरु सुरमान र सुन्दरी शाही रहेका छन्। महामुखिया शाहीका छोरा नारायण शाहीको केही समयअघि आगोमा जलेर निधन भएको थियो। नारायणको काठमाडौंमा उपचारको क्रममा निधन भएको हो। त्यसअघि उनका अर्का छोरा शिवराज शाहीको पनि लडेर निधन भएको थियो। १४२ जनाको जनसंख्या रहेको यो समुदायमा महामुखियाको निधन भएसँगै जनसंख्या १४१ पुगेको छ। फिरन्ते जीवनयापन गर्दै आएका उनीहरुको हाल भैरवी गाउँपालिका३ छामघाट खोला नजिकै बसोबास छ। सोही वडाको कोइराल गाउँ आसपास बसोबास रहेका उनीहरु पाँच दिन अघिमात्रै बस्ती सरेका थिए।
चिसोमा भूकम्प पीडितको खुला आकाशमुनि बास,"जाजरकोट : शुक्रबार बेलुकी खाना खाएर सुतेकी नलगाड नगरपालिका३ का भावना पुनलाई मध्यरातमा अकल्पनीय रुपमा आएको भूकम्पले ब्युँतायो। उनी भूकम्पको त्यो धक्काको त्रास सम्झिएर सुत्न पाएको अवस्था छैन। उनको परिवारमा भूकम्पको त्रास भने जहाँको तहीँ छ। बस्ने घर भूकम्पले धुजाधुजा बनाएको छ, केही परिवारका सदस्य खुला आकाशमा रात बिताइरहेका छन् भने कोही अस्पतालमा बिरामी कुरुवाको काम गर्दै त्रासमा छन्। पुनजस्तै जुनिचाँदे गाउँपालिका लुहादहका सुरेन्द्र खड्का भेरीमालिका अपसेट प्रेसमा काम गरेर राति सुतेका थिए। राति निद्रामै भूकम्प आएपछि अहिले उनको बास खुला सडकै छ। पटकपटक गइरहेका पराकम्पले उनको बास सडकमै भएको हो। यातायातका साधन एकातिरबाट गुड्छन् भने अर्को भागमा उनीलगायत अन्य सर्वसाधारण सुतिरहेका छन्। कात्तिक महिनाको चिसोले उनीहरुलाई सताइरहेको छ। त्यही चिसोमा खलङ्गालगायत आसपास क्षेत्रका भूकम्पपीडितको बास हुँदै आएको छ। कुशे गाउँपालिकाका धनबहादुर सिंहले गाउँमा भूकम्पको त्रासले त्रिपाल टाँगेर बस्न बाध्य भएको बताए। घरभित्र बसीसाध्यै छैन, उनले भने, 'पराकम्प आइरहेका कारण कुन समय के हुन्छ थाहा छैन, मनभरि त्रासले बास गरेको छ।' जाजरकोटका पाँचवटा पालिकाका अधिकांश घर सग्ला छैनन्। नलगाड नगरपालिका१ बाट ८ सम्म, भेरी१, ३ र ४ का अधिकांश घरमा क्षति भएको छ। त्यस्तै छेडागाड, कुशे र बारेकोटमा समेत क्षति बनाएको छ। यहाँका सर्वसाधारणका घर बस्नयोग्य नै नभएको अवस्था छ। मानवीय क्षतिका हिसाबले नलगाड पहिलो नम्बरमा छ। नलगाडमा मात्र ५२ जनाको भूकम्पबाट मृत्यु भएको छ। यसपछि भेरी नगरपालिका रहेको छ। भेरीमा ४२ जनाको मृत्यु भएको प्रहरीले जनाएको छ। छेडागाड नगरपालिकामा एक, जुनिचाँदेमा एक जनाको मृत्यु भएको छ। गम्भीर प्रकृतिका बिरामीलाई मात्र बाहिर सुविधासम्पन्न ठाउँमा उपचारका लागि लगिएको छ भने अन्य बिरामीको पालिकास्थित स्वास्थ्य संस्थामा उपचार जारी रहेको छ। एक सय ५० जनाभन्दा बढीको उपचार जारी छ। अझै केहीले उपचार नपाएको समेत बताएका छन्। छेडागाड ७ मा भूकम्पका कारण घाइते भएका एक व्यक्तिको अहिलेसम्म उद्धार हुन नसकेको प्रमुख प्रशासकीय अधिकृत सिंहराज डाँगीले बताए। त्यहाँ एम्बुलेन्स नजाने भएकाले समस्या भएको उनले बताए। त्यस्तै गाउँगाउँमा फोन सम्पर्क हुन नसकेका कारण अझै गाउँमा घाइते हुनसक्ने अवस्था छ। पालिकाका मुकाममा रहेका घाइतेको उद्धार शनिबार बेलुकीसम्म जारी थियो। अन्य गाउँमा भएका बिरामीको गाउँमै उपचार भएको पालिकाका प्रमुखहरूले बताएका छन्। भौतिकरूपमा कति क्षति भयो भन्ने कुनै यकिन तथ्याङ्क आउन सकेको छैन। अधिकांश मृतकको सनाखत अझै हुनसकेको छैन। अहिलेसम्म पालिकाको नाम र सङ्ख्याबाहेक अन्य कुनै विवरण आउन सकेको छैन। प्रधानमन्त्री पुष्पकमल दाहाल प्रचण्ड, ऊर्जामन्त्री शक्तिबहादुर बस्नेत, कर्णाली प्रदेशका आर्थिक मामिला तथा योजनामन्त्री बेदराज सिंहले शनिबार नै भूकम्प प्रभावित क्षेत्रको स्थलगत अवलोकन गरी जानकारी लिएका थिए। शनिबार नै जिल्ला विपद् व्यवस्थापन समितिको बैठक बसी राहत र उपचारलाई व्यवस्थित बनाउन एक टोलीसमेत निर्माण गरिएको छ। राहत दिने र सहयोग गर्नेले एकद्वार प्रणालीबाट गर्न प्रमुख जिल्ला अधिकारी सुरेश सुनारले बताए। सरकारी कार्यालयसमेत काम नलाग्ने गरी क्षति भएको उनल जानकारी दिए। प्रजिअको सरकारी आवास र जिल्ला प्रशासन कार्यालयसमेत बस्न नमिल्ने अवस्थामा पुगेको छ। रासस"
"जुम्लामा अटो दुर्घटना, २ जनाको मृत्यु",जुम्ला : जुम्लाको हिमा गाउँपालिका१ स्थित बड्कीमा अटो दुर्घटना हुँदा २ जनाको घटनास्थलमै मृत्यु भएको छ भने एक जना घाइते भएका छन् । मृत्यु हुनेमा हिमा १ का अटोचालक ४५ वर्षीय पदम शाही र सोही वडाका ४२ वर्षीय बली रोकाया रहेका जिल्ला प्रहरी कार्यालय जुम्लाका सूचना अधिकारी उमेश चन्दले जानकारी दिए। भे१ह ३१९७ नम्बरको अटो नाग्मबाट हिमा गाउँपालिका१ देवारगाउँ जाँदै गरेको अवस्थामा आज बिहान हिमा१ बड्कीमा दुर्घटना भएको उनले बताए। दुर्घटनामा परी सोही ठाउँका अन्दाजी ४१ वर्षका नन्द रोकाया घाइते भएका छन् । घाइतेलाई थप उपचारका लागि कर्णाली स्वास्थ्य विज्ञान प्रतिष्ठानमा पठाएको प्रहरीले जनाएको छ । रासस
राहत रकम र सहयोग धमाधम जुट्दै,"त्यस्तै, भाट्टभटेनी सुपरमार्केटले भूकम्पपीडितको सहायताका लागि प्रधानमन्त्री दैवीप्रकोप उद्धार कोषमा १ करोड ११ लाख ११ हजार १११ रुपैयाँ प्रदान गर्ने भएको छ। भाट्टभटेनीका सञ्चालक मीनबहादुर गुरुङले उक्त रकम प्रदान गर्ने जानकारी दिएका छन्। काठमाडौं : पश्चिम नेपालमा भूकम्पले क्षति पुर्याएपछि विभिन्न संघसंस्था, दातृ निकायहरूका साथै प्रदेश र स्थानीय सरकारले पनि राहत दिने घोषणा गरेका छन्। बुद्ध एयरले १ करोड सहयोग गर्ने निर्णय गरेको छ। बुद्ध एयर परिवारका तर्फबाट प्रधानमन्त्री दैवी प्रकोप राहत कोषमा १ करोड सहयोग गर्ने निर्णय भएको सामाजिक सञ्जालमार्फत बताइएको छ। साथै, उद्धार तथा राहत सामग्री ढुवानीका लागि सहयोग गर्नका लागि बुद्ध एयर वचनबद्ध भएको पनि जनाएको छ। त्यस्तै, भाट्टभटेनी सुपरमार्केटले भूकम्पपीडितको सहायताका लागि प्रधानमन्त्री दैवीप्रकोप उद्धार कोषमा १ करोड ११ लाख ११ हजार १११ रुपैयाँ प्रदान गर्ने भएको छ। भाट्टभटेनीका सञ्चालक मीनबहादुर गुरुङले उक्त रकम प्रदान गर्ने जानकारी दिएका छन्। गुरुङले भाटभटेनीका तर्फबाट भूकम्पपीडितलाई खाद्यसामग्री पनि प्रदान गर्ने निर्णय भएको बताएका छन्। भूकम्प पीडितको उद्धारका लागि सिटिजन्स बैंक इन्टरनेसनले २५ लाख रुपैयाँ सहयोग गर्ने भएको छ। बैंकले प्रधानमन्त्री दैवी प्रकोप उद्धार तथा राहत कोषमा आर्थिक सहयोगस्वरूप २५ लाख प्रदान गर्ने निर्णय गरेको विज्ञप्तिमार्फत जनाएको छ। भूकम्पपीडितका लागि यती ब्रुअरी (अर्ना बियर)ले २५ लाख रुपैयाँ सहयोग गर्ने घोषणा गरेको छ। ब्रुअरीले विपद्को घडीमा सबैले आआफ्नो ठाउँबाट सकेको सहयोग गर्नु सबैको सामूहिक जिम्मेवारी रहेको बताएको छ। कांग्रेस नेता तथा औषधि व्यवसायी डाअबुल हुसेन अन्सारीले भूकम्प पीडितहरूका लागि ४ लाख बराबरको औषधि भूकम्प प्रभावित जाजरकोट तथा पश्चिम रूकुमका लागि पठाएका छन्। व्यापारी शेष घलेले भूकम्प पीडितलाई सहयोग गर्ने घोषणा गरेका छन्। गैरआवासीय नेपाली घलेले शनिबार एक विज्ञप्ति जारी गर्दै उनी अध्यक्ष रहेको एमआईटी ग्रुपले प्रभावित क्षेत्रको स्थलगत अध्ययन गरी क्षतिको आंकलन गरेर अध्ययनपछि कस्ता उद्धार, राहत तथा सहयोग कार्य गर्दा बढी प्रभावकारी हुन्छ सोहीअनुसार स्थानीयहरूका प्राथमिकताका आधारमा राहत तथा उद्धार कार्यमा संलग्न हुने जनाएका छन्। गैरआवासीय नेपाली संघले समेत छुट्टाछुट्टै सहयोगको घोषणा गरेका छन्। गैरआवासीय नेपाली संघ, राष्ट्रिय समन्वय समिति कतार, माल्टा, यूएईसहित प्रवासी नेपालीहरूको संघ संगठनले दुःखको यस घडीमा आफूहरू सहयोग गर्न तत्पर रहेको सन्देश दिएका छन्। बद्री केसी र आरके शर्मा नेतृत्वको गैरआवासीय नेपाली संघले छुट्टाछुट्टै विज्ञप्ति जारी गरेर भूकम्प पीडितलाई सहयोगको घोषणा गर्दै राहत लिएर जाने बताएको छ। अध्यक्ष डा बद्री केसी र महासचिव गौरीराज जोशीले शनिबार एक विज्ञप्ति जारी गर्दै संघको तर्फबाट पहिलो चरणमा सरकारको राहत कोषमा तत्काल १० लाख रुपैयाँ सहयोग गर्ने प्रतिबद्धता जनाएका छन्। अर्का अध्यक्ष आरके शर्मा र महासचिव बुद्धि सुवेदीद्वारा जारी गरेको विज्ञप्तिमा भूकम्पपछि भएको धनजनको क्षतिप्रति दुःख व्यक्त गर्दै सरकारले सुरु गरेको राहत कोषमा एनआरएनए अभियन्ताहरूबाट संकलन गरेर २१ लाख रुपैयाँ जम्मा गर्न लागिएको उल्लेख गरेका छन्। त्यस्तै, भूकम्पमा परी घाइते भएकाहरूको केएमसी अस्पतालले निःशुल्क उपचार गर्ने प्रतिबद्धता जनाएको छ। अस्पतालले एक विज्ञप्ति जारी गर्दै भूकम्पमा ज्यान गुमाएकाहरूप्रति श्रद्धाञ्जली व्यक्त गर्दै घाइतेहरूको निःशुल्क उपचार गर्ने बताएको हो। राष्ट्रिय सभाकाअध्यक्ष गणेशप्रसाद तिमिल्सिनाले एक महिनाको तलब भूकम्प पीडित राहतकोषमा जम्मा गर्ने घोषणा गरेका छन्। भूकम्पबाट पीडितहरूको राहत र उद्धारका लागि सरकारले स्थापना गर्ने राहत कोषमा आफ्नो एक महिनाको तलब जम्मा गर्ने उनले निर्णय गरेका हुन्।"
जाजरकोट र रुकुम पश्चिमका जनताका लागि नयाँबसपार्कबाट निःशुल्क बससेवा,"काठमाडौं : पृथ्वी राजमार्ग बस सञ्चालक कम्पनीले भूकम्प प्रभावित जाजरकोट र रुकुम पश्चिम क्षेत्रका जनताका लागि निःशुल्क बससेवा सञ्चालन गरेको छ। काठमाडौँमा बसोबास गर्दै आएका भूकम्पबाट प्रभावित क्षेत्रका जनतालाई आफ्नो घर जानका लागि सहजता होस् भन्ने उद्देश्यले सो कम्पनीले निःशुल्क बससेवा सञ्चालन गरेको हो। कम्पनीका अध्यक्ष योगेन्द्रबहादुर केसीले संस्थाको सामाजिक उत्तरदायित्वअन्तर्गत विपद्को बेलामा काठमाडौँबाट जाजरकोट र रुकुम पश्चिमका जनतालाई सहज सेवा प्रदान गर्नका लागि निःशुल्क बसको व्यवस्था गरेको बताए। जाजरकोट जाने बस काठमाडौंको गोँगबुस्थित नयाँ बसपार्कबाट आज बिहान र दिउँसो छुट्ने अध्यक्ष केसीले बताए। जाजरकोट र रुकुम पश्चिम क्षेत्रमा जान चाहने यात्रुले सम्पर्क गर्न कम्पनीले आग्रह गरेको छ। काठमाडौँ ९८५१०१०५४५, ९८५१२४५९९१, ९८५१०२७२९७, ९८४८१०२३६४ र ९८४१५४१०५०,मुग्लिन९८४५४७२३८४ दमौली  ९८५६०८९१८० र ९८५६०३६६६४ र पोखरा ९८५६०२०६६६, ९८५६०२७५५८, ९८५६०२५९३८, ९८४७००९७८८, ०६१५७४२९६ र ९८५६०६३०६४ फोन नम्बरमा सम्पर्क राख्न कम्पनीले आग्रह गरेको छ।"

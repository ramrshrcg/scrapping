शीर्षक,विवरण
नयाँ नोट सटही घटस्थापना आसपासमा,"काठमाडौं : नेपाल राष्ट्र बैंकले यसवर्ष चाडपर्व लक्षित नयाँ तथा सुकिलो नोट सटही घटस्थापनाको दिन नजिक पारेर सुरु गर्ने तयारी गरेको छ। यस वर्ष पनि गतवर्ष जस्तै चाडपर्वका लागि सबै दरका गरेर प्रतिव्यक्ति साढे १८ हजार हाराहारीमा नोट सटही गरिने मुद्रा व्यवस्थापन विभागका कार्यकारी निर्देशक नरेश शाक्यले जानकारी दिए। कार्यकारी निर्देशक शाक्यका अनुसार सर्वसाधारणले रु ५, रु १०, रु २०, रु ५० र रु १०० दरका एकएक पाकेट गरी प्रतिव्यक्ति अधिकतम १८ हजार ५ सय रुपैयाँका नयाँ तथा सफा नोट सटही गर्न पाउने छन्। करिब १० अर्ब रुपैयाँबराबरको नयाँ नोट सटही हुने लक्ष्यस्वरूप तयारी भइरहेको उनले जानकारी दिए। सम्भवतः घटस्थापनाको भोलिपल्ट अर्थात् असोज २९ गतेबाट आम सर्वसाधारणलार्ई सुकिलो तथा नयाँ नोट सटही सुरु गर्ने तयारी छ। यसबारे आइतबार, सोमबारतिर अन्तिम टुंगो लाग्छ, उनले अन्नपूर्णलार्ई भने। गत वर्षको तुलनामा यसवर्ष सटही खुलाउनमा ढिलाइ हुने देखिएको छ। गत वर्ष भने असोज १० गते घटस्थापना आउनु ८१० दिनअघिबाटै नयाँ नोट दिन सुरु गरिएको थियो। जबकि गत वर्ष सरकारी स्वामित्वका बैंकहरूले भदौ ३० देखि सर्वसाधारणलार्ई र अन्य केही निजी बैंकहरूले असोज २ गतेदेखि सर्वसाधारणमा सटही खुला गरेका थिए। नेपाल राष्ट्र बैंकले असोज १९ गतेदेखि रुपैयाँ २० दरको ९ लाख ९९ हजार ९ सय ९९ थान नयाँ नोट प्रचलनमा ल्याएको छ। केन्द्रीय बैंकले शुक्रबार सूचना प्रकाशन गर्दै सो नोट चलनचल्तीमा ल्याएकोबारे सर्वसाधारणका लागि जानकारी दिएको हो। केन्द्रीय बैंकले २० रुपैयाँ दरको नोट साबिककै आकार तथा रङमा प्रचलनमा ल्याएकोे छ।"
मुस्ताङमा पहिलोपल्ट कृषि महोत्सव,"जोमसोम : हिमाली जिल्ला मुस्ताङमा कृषि तथा पर्यटन महोत्सव बिहीबारदेखि सुरु भएको छ। जिल्लाकै कृषि र पर्यटन प्रवद्र्धन र विकास गर्ने उद्देश्यले घरपझोङ गाउँपालिकाले पहिलोपटक कृषि तथा पर्यटन महोत्सव २०८० को आयोजना गरेको हो। महोत्सव शुभारम्भअघि बाजागाजा, विभिन्न धार्मिक तथा सांस्कृतिक झाँकीसहित मुस्ताङको पुथाङ एयरपोर्टदेखि जिल्ला प्रशासन कार्यालय हुँदै जोमसोमबजार परिक्रमा गर्दै घरपझोङ महोत्सव स्थलसम्म र्याली प्रदर्शन गरिएको थियो। महोत्सव सफल पारौं, कृषि र पर्यटन प्रवद्र्धनमा हातेमालो गरौं भन्ने नारासहित निस्किएको र्यालीमा गण्डकी प्रदेशका मुख्यमन्त्री सुरेन्द्रराज पाण्डेको पनि सहभागिता थियो। संघीय तथा प्रदेश सांसद, पूर्वसंघीय तथा प्रदेश सांसदहरू, संविधानसभा सदस्यहरू, विभिन्न संघसंस्था, सुरक्षा निकाय, कर्मचारी, विद्यालयका विद्यार्थी तथा शिक्षक, गुम्बाहरूका लामा, नागरिक समाज, पत्रकार र गाउँ समाजका नागरिकलगायतले महोत्सवको र्यालीमा सहभागिता जनाएका थिए। र्याली घरपझोङ गाउँपालिका कार्यालय प्राङ्गणमा पुगेर टुंगिएको थियो। मुस्ताङकै इतिहासमा पहिलोपटक घरपझोङ गाउँपालिका कृषि तथा पर्यटन महोत्सव सुरु गरिएको हो। महोत्सवको गण्डकी प्रदेशका मुख्यमन्त्री पाण्डेले उद्घाटन गरे। यसैगरी मुख्यमन्त्री पाण्डेले घरपझोङ गाउँपालिकाको नवनिर्मित प्रशासकीय भवन र स्थानीय आपत्कालीन कार्य सञ्चालन केन्द्रको दुई वटा भौतिक संरचना अलगअलग रूपमा उद्घाटन गरे। घरपझोङ गाउँपालिकाले ७ करोड ५९ लाख रुपैयाँ लागतमा संघीय तथा प्रदेश सरकारको साझेदारी चारतले प्रशासकीय भवन निर्माण गरेको हो। यसैगरी, गाउँपालिकाले ४८ लाख रुपैयाँ लागतमा तीनतले आपत्कालीन भवन निर्माण गरेको छ। मुख्यमन्त्री पाण्डेले पर्यटन विकासका लागि मुस्ताङमा केन्द्रित गरी उपल्लो मुस्ताङको किम्लिङमा साहसिक खेल मैदान र वारागुङ मुक्ति क्षेत्र २ मा पर्वतीय खेल पूर्वाधार निर्माण गर्न पहल गरेको बताए। उनले उत्तरी कोरलानाका चाँडै खुल्ला हुने बताए। कोरला नाकाबाट सहज रूपमा हुने व्यापारिक गतिविधिलाई अघि बढाउने बताए। कोरला नाकाको स्थलगत भ्रमण सकेर जोमसोम फर्किएका मुख्यमन्त्री पाण्डेले चीनले आफ्नो क्षेत्रमा ठूल्ठूला भौतिक संरचना निर्माण गरेको र नेपालतर्फ कुनै पूर्वाधार निर्माण नहुँदा लज्जाबोध भएको सुनाए। चौंरी चढेर पर्यटन प्रवर्द्धन गर्दै जनप्रतिनिधि मुस्ताङको घरपझोङ गाउँपालिकाका जनप्रतिनिधिले चौंरी चढेर पर्यटन प्रवद्र्धन सुरु गरेका छन्। तीनदिने कृषि तथा पर्यटन महोत्सवमा सो गाउँपालिकाका अध्यक्ष मोहनसिंह लालचन र उपाध्यक्ष जमुना थकालीले संयुक्त रूपमा चौरीमा चढेर पर्यटन प्रवद्र्धनका लागि योगदान गरे। मुस्ताङमै पहिलोपटक आयोजना गरिएको बृहत् कृषि तथा पर्यटन महोत्सव घरपझोङ गाउँपालिकाले कृषि र पर्यटन प्रवर्द्धन गर्ने उद्देश्यले आयोजना गरेको हो। मुस्ताङमा उत्पादित रैथाने अर्गानिक कृषि उत्पादनको प्रदर्शनी, प्रचारप्रसार र बजारीकरण तथा मुस्ताङ जिल्लाको ऐतिहासिक, धार्मिक, सांस्कृतिक विविधता महोत्सवमार्फत पस्किएर बढीभन्दा बढी पर्यटन भित्र्याउन कृषि तथा पर्यटन महोत्सव आयोजना गरिएको हो। मुस्ताङको पशुपालन व्यवसायतर्फ याकचौरी तथा भेडाच्याङ्ग्रा पालन महत्त्वपूर्ण व्यवसायको रूपमा अपनाउँदै आइरहेको पाइन्छ। पारिस्थितिक प्रणालीमा समेत योगदान दिने हिमाली क्षेत्रको प्रमुख आयआर्जनको स्रोत मानिएका याकचौरी पालनलाई हिमाली संस्कृतिको रूपमा उजागर गर्न खोजिएको हो। महोत्सवमा याकचौरीमा चढेर सयर गरेको प्रतिपर्यटक तीन सय रुपैयाँ शुल्क तोकिएको छ।"
कृषिबाट कमाउने सूत्र हिरासँग सिक्नुस्,"वीरेन्द्रनगर : पछिल्लो समय बेरोजगारी दर बढ्दो छ। कर्णालीमा कमजोर शैक्षिक गुणस्तरबाट ग्रसित युवामाझ रोजगारी नपाउँदा बिदेसिनेको विकल्प छैन। मासिक लाखौं कमाउन सकिने कृषि उद्यमभन्दा धेरैलाई मासिक तलब आउने जागिर नै प्यारो लाग्छ। तर, सुर्खेतको गुर्भाकोट नगरपालिका१४ गुमीका हिराबहादुर मगरको सोच भिन्न छ। उनी कर्णालीकै एक उदाहरणीय युवाका रूपमा परिचित छन्। उनले गुमीमा गरेको ड्रागन र फूलखेतीले वार्षिक करोडौंको आम्दानीमात्रै गरेको छैन, कृषि उद्यमबाट पनि सफल हुन सकिन्छ भन्ने नमुना प्रस्तुत गरेको छ। पेसाले स्वास्थ्यकर्मी रहेका हिराले झन्डै ८५ हजारको जागिर छोडेर गुमीमा एक बिघा अर्थात् १३ रोपनी जमिनमा ड्रागन फ्रुट खेती र ३० कट्टा जमिनमा सयपत्री र मखमली फूलखेती गरेर बसेका छन्। मेडिकल क्षेत्रमा हेल्थ असिस्टेन्ट (एचए) पढेका हिराबहादुर घर्तीमगर झन्डै सात वर्ष काठमाडौं बसेर निजी क्षेत्रमा जागिर गर्थे। त्यसपछि उनी ब्रिटिस गोर्खा वेलफेयर ट्रस्टमा स्थायी जागिरे बने। जहाँ उनको तलब मासिक ८५ हजार रुपैयाँ थियो। उनका लागि यो निकै राम्रो आम्दानी हो। तर उनी यसमा सन्तुष्ट हुन सकेनन्। चार वर्षसम्म त्यहाँ काम गरेका उनले ड्रागन र फूलखेती गरेर गाउँमै कृषि कर्म गर्ने उद्देश्यले झन्डै लाखको जागिर छोडे। उनी अहिले कर्णाली प्रदेशकै अगुवा कृषक हुन्। हिराले भने, मलाई जागिर छाड्दा धेरैले गाली पनि गरेका थिए। त्यस्तो राम्रो जागिर छोडेर गाउँमा के गर्छ यसले भन्थे। तर अहिले मेरो ड्रागन फ्रुटको फर्म र फूलखेती हेरेर सबैले स्याबासी दिन्छन्। पहिले सुरुवात गर्दा गाली गर्ने गरेकाले पनि अहिले प्रशंसा गर्छन्। गुमी गाउँमा रहेको उनको लोभलाग्दो यो खेतीले प्रश्न गर्नेहरू सबैले एकमुष्ट जवाफ पाएका छन्। युवा रोजगारीका लागि मातृभूमि छोडेर विदेश पलायन हुने क्रम बढ्दो छ। स्वदेशमा केही हुँदैन, गर्ने वातावरण नै छैन भन्ने हल्ला धेरै नै छ। उनले भने, स्वदेशमै केही गर्ने सोच बनाउने हो भने धेरै अवसर हामी वरिपरि छन्। युवाहरूले आफू वरिपरि रहेका अवसरहरूलाई छोप्न सक्नुपर्छ। सफलताको लागि तीन चिज आवश्यक हुन्छ लगनशीलता, धैर्य र सकारात्मक सोच। कर्म गर्न तयार भए जुनसुकै उद्यमबाट पनि सफल बन्न सकिने उनी बताउँछन्। सुविधायुक्त जागिर छाडेर ड्रागन फ्रुट र फूलखेतीमा रमाएका गुमीका हिराबहादुर मगरले लगाएको ड्रागन फ्रुट । तस्बिर : बिस्नप्रसाद न्यौपाने २०४७ सालमा सुर्खेतको गुमीमा जन्मिएका हिराबहादुरले गाउँकै आनन्द मावि गुमीमा कक्षा ७ सम्म अध्ययन गरे। बुवा भारतीय सेनामा भएकाले उनलाई पढ्न खासै समस्या थिएन। उनी थप अध्ययनका लागि २०६४ सालमा सुर्खेतको सदरमुकाम वीरेन्द्रनगरस्थित जन माविमा पढ्न आए। उनले त्यहीँबाटै माध्यमिक शिक्षा परीक्षा पास गरे। त्यसपछि २०६९ सालमा नेपाल पोलिटेक्निक इन्स्टिच्युट भरतपुर चितवनबाट हेल्थ असिस्टेन्ट (एचए) पढे। परिवारमा दुई दिदी, एक दाइ र एक भाइ रहेका उनी माहिलो छोरा हुन्। दाजुभाइहरू सबै अलगअलग बस्छन्। उनी २०६१ मा कक्षा ७ मा अध्ययनरत रहँदा भारतीय सेनामा कार्यरत उनका बुवालाई गुमाउनु पर्यो। त्यसको दुई वर्षपछि २०६३ सालमा आमालाई पनि घरमै गोमन सर्पले टोकेर अल्पायुमै उनको मृत्यु भयो। दुई वर्षको अवधिमा बुवा र आमालाई गुमाएका उनले बुवा गुमाउँदा आधा संसार अनि आमालाई समेत गुमाउँदा पूरै संसार अन्धकार भएको महसुस गरे। बुवा भारतीय सेनामा कार्यरत रहेको हुनाले बुवाआमाको मृत्युपछि भारत सरकारले नाबालक छोराछोरीलाई दिने पारिवारिक पेन्सनले २५ वर्षको उमेरसम्म आफू र भाइको अध्ययन खर्च टारे। बुवाआमापछि आफ्नो र भाइको सम्पूर्ण रेखदेख दिदी र भिनाजुले गरेको उनले बताए। आमा बिरामी हुँदा आमालाई उपचारका लागि तत्कालीन क्षेत्रीय अस्पताल (हाल प्रदेश अस्पताल) कालागाउँमा रहँदा आमाले स्वास्थ्यकर्मीलाई देखाउँदै मेरो छोरा कहिले धेरै पढेर उहाँहरूले जस्तै मलाई उपचार गरेको देख्न पाइएला भन्नुभयो। आमाको त्यही वचनका कारण मैले स्वास्थ्य क्षेत्र नै रोजेर एचए पढेँ, उनले भने। आफ्नो आमाबुवालाई उपचार गर्ने अवसर नपाए पनि सम्पूर्ण आमाबुवाहरूलाई सेवा गर्ने अवसर विभिन्न ठाउँमा पाएको उनले बताए। काठमाडौंमा सात ब्वर्ष वीर अस्पताललगायत अन्य अस्पतालहरूमा, गोर्खा वेलफेयर ट्रस्ट नेपालमा आबद्ध रही पूर्वी नेपालका जिल्लाहरू ताप्लेजुङ, पाँचथर, दमक र धरान पछि पोस्टिङ भएर कर्णाली प्रदेश र सुदूरपश्चिम प्रदेशका सबै जिल्लाहरूमा स्वास्थ्य सेवा दिने अवसर प्राप्त गरे। त्यहीबेला खालि समयमा युट्युबमा ड्रागन फ्रुटबारे भिडियो हेर्दैगर्दा आफूलाई पनि यसको खेती गर्ने योजना बनाएको उनी बताउँछन्। मनमा सोच आएपछि उनले नेपालमा कोरोना महामारी आउनुभन्दा अगावै खेती सुरु गरे। सुरुमा १५ लाखबाट सुरु गरेको खेती अहिले एक बिघा क्षेत्रफलमा लगाउँदा १ करोड २० लाख लगानी पुगिसकेको छ। गुर्भाकोटलाई ड्रागन फ्रुटको हब बनाउने योजना उनीसँग छ। हाल उनी ड्रागन फ्रुट उत्पादक किसान संघ सुर्खेतको अध्यक्षसमेत रहेका छन्। कर्णाली प्रदेशलाई ड्रागन फ्रुट, मखमली र सयपत्री फूलमा आत्मनिर्भर बनाउने अभियानमा रहेका उनी आफैंले मात्र एक बिघा जमिनमा ड्रागन फ्रुट र १ बिघा ७ कट्ठा क्षेत्रफल जमिनमा फूलखेती गरिरहेका छन्। उनले गरेको फूलखेतीबाट यस वर्षको दसैं र दीपावलीमा कर्णालीका लागि भारतबाट फूल आयात गर्नै नपर्ने भएको उनी बताउँछन्। उनी यसलाई बढाएर कर्णाली प्रदेशका १० वटै जिल्लामा कर्णालीमै उत्पादन भएको सयपत्री र मखमली फूल बजारमा पर्याप्त वितरण गर्ने योजनामा छन्। उनी सबैलाई स्वदेशी उत्पादन प्रयोग गर्न, स्थानीयस्तरमा रोजगारी सिर्जना गर्न अपिलसमेत गर्छन्। हालसालै उनले नेपाल सरकारबाट आर्थिक वर्ष २०७९०८० मा प्रदान गरिने राष्ट्रिय युवा प्रतिभा सम्मान पुरस्कार (कृषितर्फ) प्रथम स्थानमा छनोट भई सम्मानित पनि भए। जागिर छाडेर खेतीपातीमै रमाए हरेक समय खेतीपातीमा रमाउने हिराले युवाहरूको कर्मशील हातहरू देशकै उन्नति र प्रगतिका निम्ति खियाउनु पर्ने बताउँछन्। हाम्रो क्षेत्रका लागि ड्रागन फ्रुट नयाँ खेती भयो। यसबाट भविष्यमा राम्रै आम्दानी हुने देखेर परिवारसँग सल्लाह गरी जागिर छोड्ने निर्णयमा उनले राजी गराएँ। सुरुमा त परिवार नै मान्न तयार थिएनन्। नमानी नमानी सुरुवात गरे। अहिले यसबाट हुने आम्दानीले परिवार पनि सन्तुष्ट छन्। उनले पहिलो वर्ष ५ लाख, दोस्रो वर्ष १० लाख कमाए। अब यो वर्षदेखि त वार्षिक २० लाख बढी आम्दानी हुने उनी बताउँछन्। हिराले भने, मेरो ड्रागन फर्ममा अहिले १ हजार २ सय पिलरमा ५ हजार बिरुवा छन्। जसबाट वार्षिक एक पिलरबाट ३० देखि ५० किलो फल लाग्छ। एक वर्षमा ६ महिनामा ८ पटकसम्म फल टिप्नुपर्छ। प्रतिकिलो ५ सयका दरले ड्रागन बिक्री वितरण भइरहेको छ। ड्रागनको बेर्ना पनि उत्पादन गर्दै आएका छौं। पहिलो वर्ष ५ सय बेर्ना, दोस्रो वर्ष ३ हजार ५ सय बेर्ना बिक्री गरियो। आगामी वर्षदेखि ३० हजार बेर्ना बिक्री गर्ने लक्ष्य छ। कर्णालीमा माग भए लाखौं बेर्ना उत्पादन गरेर वितरण गर्न सकिने योजना पनि छ। उनले सुरुमा एक बिघा जग्गामा ९ सय १४ वटा खम्बा बनाएर रातो र सेतो ड्रागन फ्रुट रोपे। १० महिना खेती र कार्यालय दुवैमा समय दिए। बिरुवा हुर्किँदै गएपछि बारी आकर्षक देखिन थाल्यो। उनको मन जागिरमा भन्दा आफ्नो ड्रागन फ्रुट खेतीमा आकर्षित भयो। उनले भने, जब बारीमा ड्रागनले ढपक्क ढाकेर सुन्दर देखियो, तब मैले पनि त्यसमा लगानी बढाएँ। हालसम्म १ करोड २० लाख पुगेको छ। चालू आर्थिक वर्षमा नै लगानी पनि डेढ करोड पुग्ने अनुमान छ। उनको फर्ममा प्रत्यक्ष २० जनाले रोजगारी पाएका छन्। अप्रत्यक्ष रूपमा झन्डै एक सयभन्दा बढी कार्यरत छन्। फर्म आसपासको केही जग्गा बाँकी छ। बाँकी रहेको जग्गामा पनि पूर्वाधार तयार गरेर ड्रागन फ्रुट नै लगाउने उनको योजना छ। हिराका अनुसार उनले जागिरबाट २० लाख रुपैयाँ बचत गरेका थिए। जागिरबाट राजीनामा दिने निर्णय गरेपछि उनले बैंकमा ऋणको प्रक्रिया अघि बढाए। ड्रागन फ्रुटका बिरुवा रोपेकै एक बिघा जग्गा धितो राखेर ७० लाख रुपैयाँ ऋण लिए। यो रकम पूर्वाधार र नर्सरी बनाउन खर्च भयो। झन्डै तीन वर्षपहिले उनकी श्रीमती डीभी परेर अमेरिका गइन्। यसले पनि उनलाई खेतीमा गरिएको लगानी बढाउन थप प्रेरणा दियो। उनले भने, अहिले व्यवसाय बढाउने काममै लगानी भइरहेको छ। अहिले नै मेरो आम्दानी ह्वात्तै बढ्दैन। राम्रो कमाइ हुने भनेको आउँदो वर्ष पछि हो। त्यसपछिका दुईतीन वर्षभित्रमा लगानी पूरै उठ्छ। पहिलो र दोस्रो खेपमा खासै राम्रो नफले पनि तेस्रो लटबाट बढ्दै गएको छ। त्यति आकर्षक जागिर छोडेर यहाँ यति धेरै लगानी गर्दा पनि मलाई कुनै पछुतो छैन। उनले भने, मैले मेरो रोजगारी छाडेर गाउँका अरु २० जनालाई रोजगारी दिने काम गरेको छु। परिवारको पनि राम्रो साथ मिलेको छ। कर्णालीको सुक्खा र पाखो बारीमा सबै युवाहरूले ड्रागन फ्रुटकै खेती गरून् भन्ने उनलाई लागेको छ। यसबाट राम्रो आम्दानी हुनुका साथै स्वास्थ्यका लागि पनि यो निकै उपयोगी छ। उत्कृष्ट र फाइदाजनक फल स्वास्थ्यका लागि ड्रागन फ्रुट धेरै राम्रो मानिन्छ। फल खानु त छँदैछ। बिरुवा र कोपिलाको तरकारी र अचार बनाएर खाँदा पनि स्वास्थ्यलाई असाध्यै राम्रो हुन्छ। उनी भन्छन्, ड्रागन फ्रुटमात्र नभएर आफ्नो जग्गामा अनुकूल हुने जुनसुकै खेती गरेर स्वरोजगार बन्न सकिन्छ। थोरै आँट, मेहनत र धैर्यले नेपाली माटोमा हिरा नै फल्छ भन्ने उनको विश्वास छ। युवाहरूलाई कृषि पेसामा आकर्षित गर्न र कर्णालीमा रहेको बाँझो जमिनमा खेती गर्न युवाहरूलाई प्रेरणा दिन आफू कृषि पेसामा लागेको हिराको भनाइ छ। के हो ड्रागन र कसरी गर्ने खेती ? ड्रागन एक प्रकारको सिउडी प्रजातिको बिरुवा हो। यसको वैज्ञानिक नाम हाइलोसेरेअस अनडाटस हो। यसको स्तम्भ कमजोर भएकाले सपोर्टको आवश्यकता पर्छ। यसको लहरा ड्रागनको जिब्रो जस्तो हुने हुँदा यसलाई ड्रागन फल भनिएको हो। यसको फल यसो हेर्दा प्याजको गानोजस्तो एक दुई पत्र भएको बोक्राभित्रको गुदी बास्नादार रातो तथा कुनैकुनै जातको भने सेतो, बैजनी तथा पहेँलो पनि हुन्छ। यसको खेतीको लागि निकासयुक्त प्रशस्त मात्रामा प्रांगारिक पदार्थ भएको बलौटे दोमट माटो उपयुक्त मानिन्छ। माटोको पीएच मान ५३ देखि ६७ सम्म राम्रो मानिन्छ। यो एक प्रकारको उष्ण प्रदेशीय हावापानीमा हुर्कने बिरुवा हो। यो प्रजातिको बिरुवा वर्षभरि एकनासले पानी पर्ने क्षेत्रमा राम्रोसँग हुर्कने गर्छ। समुद्र सतहबाट १०० देखि ८०० मिटर उचाइसम्मको क्षेत्रमा यसको व्यावसायिक रूपमा खेती गर्न सकिन्छ। पूर्ण रूपमा सूर्यको प्रकाश पर्ने ठाउँ यसको लागि उपयुक्त मानिन्छ। यसको एउटा बिरुवाको मूल्य १ सय ५० रुपैयाँ पर्छ। हरेक वर्ष फागुनमा रोप्ने, अर्काे फागुन अर्थात् १ वर्षमा फल दिन सुरु हुन्छ। एक पटक रोपेको बिरुवा २० देखि ३० वर्षसम्म फलिरहन्छ। सिँचाइका लागि धेरै पानी नचाहिने हुनाले सुक्खा ठाउँमा पनि खेती गर्न मिल्छ।"
"भूकम्पले भत्किए ३२ विद्यालय, छैन पढ्ने ठाउँ","बझाङ : बझाङमा गत मंगलबारको भूकम्पपछि परकम्प गइरहेका छन्। ६३ म्याग्निच्युडसम्मको भूकम्पले जनधनको मात्रै क्षति गरेन, विद्यालयका भवन पनि भत्कायो। जिल्लाका १२ वटै स्थानीय तहमा क्षतिको विवरण केलाउँदा अन्यभन्दा विद्यालयको तुलनात्मक रूपमा बढी छ। विद्यालयमा भएको क्षतिले राज्यलाई भार मात्रै परेन विद्यार्थीको भविष्य पनि अन्योलमा पर्ने देखिएको छ। प्राप्त विवरणअनुसार तल्कोट गाउँपालिकामा ४, जयपृथ्वी नगरपालिकामा ६, थलारामा ४, छबिसपाथिभेरामा २, थलारा गाउँपालिकामा ४, खप्तडछान्ना गाउँपालिकामा ४, बित्थडचिर गाउँपालिकामा २, मष्टा गाउँपालिकामा ४ र केदारस्युँ गाउँपालिकाका २ विद्यालयका भवनमा पूर्णरूपमा क्षति भएको प्रारम्भिक रिपोर्ट छ। जिल्लाभरका दुई सयभन्दा बढी विद्यालय भवनहरू चर्किएका छन्। केही ठाउँको रिपोर्ट नै प्राप्त नभएको जिल्ला प्रशासन कार्यालयले जनाएको छ। जिल्ला प्रशासन कार्यालय बझाङका अनुसार भूकम्पबाट एकको मृत्यु भएको र २० जना घाइते छन्। पाँच जना गम्भीर घाइतेलाई धनगढी रेफर गरिएको छ। भूकम्पका कारण ३ सय १५ वटा निजी आवास, २१ वटा सरकारी भवन र ३२ वटा विद्यालय गरी जम्मा ३ सय ६८ वटा संरचनाहरू आंशिक तथा पूर्णरूपमा क्षति भएको छ। घाइते हुनेमा प्रायजसो विद्यालयमा अध्ययन गरिरहेका विद्यार्थी छन्। केही विद्यार्थीको अवस्था निकै दयनीय रहेको छ। जयपृथ्वी नगरपालिका११ भोपुरमा रहेको सत्यवादी मावि भोपुरमा अध्ययनरत १४ वर्षीया प्रमिला जोशी टाउको र हातमा ढुंगा लागी गम्भीर घाइते भएकी छन्। उनको जिल्ला अस्पतालमा उपचार हुन नसकेपछि जिल्ला बाहिर रेफर गरिएको छ। यस्तै जयपृथ्वी११ कै रुइनाबगरकी विद्यार्थी ७ वर्षीया सलिना जोशीको बायाँ खुट्टा भाँचिएकोले उपचार भइरहेको छ। यी उदाहरण मात्रै हुन्, विद्यार्थीहरू भागदौड र पढिरहेकै बेला भवन भत्किँदा घाइते धेरै छन्। पटकपटक आइरहेका भूकम्प तथा पराकम्पले विद्यालयका कच्ची भवन धराप बनाइसकेको सत्यवादी माध्यमिक विद्यालय जयपृथ्वी नगरपालिका११ भोपुरका शिक्षक हितराज जोशी बताउँछन्। उनी भन्छन्, अब त यस्तो लाग्छ। हाम्रा विद्यालय भवन अब विद्यार्थी मार्ने एम्बुस भइसके। पढ्ने र पढाउनेको ज्यान जोखिममा छ। भूकम्प बाजा बजाएर आउँदैन। केही पुराना भवनमा कसरी अध्यापन गराउन जाने हामी डराएका छौं, साना बालबालिकाको मनमा कस्तो डर होला ? मष्टा गाउँपालिका४ भातेखोलामा रहेको कुलमष्टजन माविको एक भवन पनि भत्किएको छ। कुलमष्टजन मावि भातेखोला प्रधानाध्यापक मोहन थापा भन्छन्, हाम्रो एक पाँचकोठे भवन त कामै नलाग्ने भयो। त्यहाँ हामीले बालकक्षा, लेखा फाँट सञ्चालन गरिराखेका थियौं। अर्को आठकोठे भवन पनि बेस्सरी चर्किएको छ। बेलाबेलामा पराकम्पन गइरहेका छन्। आइतबारसम्म त बिदा छ। त्यसपछिका दिनहरू कसरी बिताउने चिन्ता लागिरहेको छ। खप्तडछान्ना गाउँपालिका५ कालुखेतीमा रहेको खप्तड माध्यमिक विद्यालयको हालत झन् खराब छ। भूकम्पले भवनसँगै र आँगन भत्किएपछि विद्यार्थी र शिक्षकहरू भागेर ज्यान जोगाउन सफल भएका थिए। खप्तड माध्यमिक विद्यालय कालुखेतीका प्रधानाध्यापक धनबहादुर गिरी भन्छन्, हामी त दोहोरो मारमा परेका छौं। पहिले बाढीले विद्यालयलाई जोखिम बनायो अहिले भूकम्पले। धन्न भागेर ज्यान जोगाउन सफल भयौं। केही विद्यार्थी सामान्य घाइतेसमेत भए। भूकम्पले एक भवन र विद्यालय प्राङ्गण भत्कायो। अब हिउँदेयाम सुरु भइसक्यो कसरी पठनपाठन गर्ने ? चिसो र पानी परे त साना बालबालिकालाई समस्या हुने भो। थलारा गाउँपालिका अध्यक्ष प्रकाश रोकाया विद्यालय भवनहरू भूकम्पले चर्काएर एम्बुसजस्तै भएको बताउँछन्। उनले पालिकामा चार विद्यालयमा क्षति भएको विवरण सुनाउँदै भने, थलारा गाउँपालिका९ मा बढी क्षति भएको थियो। त्यहाँ अवलोकनका लागि गएको थिएँ। चक्रेश्वर मावि मालुमेला, पूर्ण चन्द्रोदय मावि कुलाकाट्नेलगायतका विद्यालयहरूका केही भवन भत्किएका छन्, केही उच्च जोखिममा भएकाले बालबालिका विद्यालय पठाउने वातावरण बनिसकेको छैन। हामीले आकस्मिक कार्यपालिका बैठक पनि बसाल्यौं। क्षतिपूर्ति दिन एक्लै पालिका नसक्ने सम्भावना देखिएपछि देशविदेशबाट सहयोग मागेका छौं। जयपृथ्वी नगरपालिका३ पुगरमा रहेको मुड्तिनदेव आधारभूत विद्यालयलाई पनि भूकम्पले थिलथिलो बनाएको छ। विद्यालयमा रहेका चार कोठा चर्किएर बस्नै नमिल्ने अवस्था सिर्जना भएको त्यहाँका शिक्षक दिनराज जोशीले बताए। छबिसपाथिभेरा गाउँपालिका१ मा रहेको अवस्था त झन् यति दर्दनाक छ कि भत्किन बाँकी रहेका भवन पनि पठनपाठन गर्न योग्य छैनन्। विद्यालयको पुराना सबै भवन भत्किँदा विद्यालयका टेबल कुर्ची र शैक्षिक सामग्री नष्ट भएका छबिसपाथिभेरा गाउँपालिका१ का वडाध्यक्ष करनजंगबहादुर सिंहले बताए। जिल्लाका प्रायःजसो विद्यालयमा पठनपाठन गर्ने वातावरण नभएको त्यहाँका शिक्षक र जनप्रतिनिधिहरूको भनाइ छ। विद्यालय भवनहरू पुराना र भूकम्पीय मापदण्ड नअपनाएर बनाएका हुनाले यो अवस्था सिर्जना भएको इन्जिनियर कमल विकले बताउँछन्। उनी भन्छन्, विद्यालय भवनहरू केही पुरानै छन्। केही नयाँ पनि भूकम्पीय प्रविधि नअपनाएर बनेका छन्। सानो रकमले धेरै नतिजा खोज्नु र ठेकेदारको लापरबाहीले यस्तो अवस्था आएको हो। यसले विद्यार्थीको भविष्यमाथि कालो बादल मडारियो। प्रधानमन्त्रीद्वारा भूकम्प प्रभावित क्षेत्रको अवलोकन प्रधानमन्त्री पुष्पकमल दाहाल प्रचण्डले शुक्रबार नेपाली सेनाको हेलिकप्टरमार्फत बझाङको भूकम्प प्रभावित बस्तीको अवलोकन गरेका छन्। उनी भोपुरस्थित आर्मी ब्यारेकमा प्रधानमन्त्री प्रचण्ड शुक्रबार दिउँसो २ बजे अवतरण गरेका थिए। प्रचण्डले सुरुमा जयपृथ्वी बहुमुखी क्याम्पस अवलोकन गरेका थिए। क्याम्पसको भवन चर्किएको र बस्न योग्य नभएको भन्दै प्रधानमन्त्री प्रचण्डलाई नयाँ भवनका लागि ज्ञापनपत्र बुझाइएको थियो। भोपुरको छोटो अवलोकनपछि प्रधानमन्त्री प्रचण्ड सदरमुकाम चैनपुरस्थित शान्ति टोलका भूकम्पपीडित दलित बस्तीमा पुगेका थिए। शान्ति टोलका भूकम्प प्रभावितसँग केहीबेर कुरा गरेका प्रचण्डले समय अभाव देखाउँदै जिल्ला प्रशासन कार्यालय बझाङमा पुगी जिल्ला विपद् व्यवस्थापन समितिसँग अन्तरक्रिया गरेका थिए। अन्तरक्रियापछि प्रधानमन्त्री प्रचण्डले राहत, पुनस्र्थापना तथा पुनर्निर्माणका लागि विभिन्न घोषणा गरे। उनले भूकम्पपीडितलाई तत्काल राहतस्वरूप ५० हजार रुपैयाँ राहत दिने पनि बताए। यस्तै सरकारले भूकम्पबाट प्रभावित अन्य परिवारलाई राहतस्वरूप परिवार संख्याको आधारमा मापदण्ड बमोजिम १५ देखि २० हजार तत्काल राहत खर्च दिने भएको छ। राहत सामग्रीहरू जस्तै पाल, कम्बल, औषधि, खाद्यान्न, लत्ताकपडा, अपांगता भएका व्यक्तिलाई आवश्यक पर्ने सामग्रीहरूको व्यवस्थापन गरिने पनि उनले बताए।"
सबै पार्टीलाई एकै ठाउँमा राखेर हेर्नु हुँदैन : ओली,"काठमाडौं : नेकपा एमालेका अध्यक्ष केपी शर्मा ओलीले सबै पार्टीहरूलाई एकै ठाउँमा राखेर हेर्न नहुने बताएका छन्। एमाले सम्पर्क समन्वयन कमिटीले शनिबार काठमाडौंमा आयोजना गरेको शुभकामना आदान प्रदान कार्यक्रममा ओलीले धेरै पार्टीहरूलाई एकै ठाउँमा राखेर हेर्न नहुने र राम्रालाई राम्रो र नराम्रालाई नराम्रो भन्न सक्नुपर्ने बताए। उनले सबै नेताहरूलाई आरोप र आशंका दृष्टिले हेर्दा समाज ठीक ठाँउमा जान नसक्ने बताए। चाडपर्वलाई भ्रमबाट दूर गर्ने, चेतनाको प्रकाश पुर्याउने माध्यमको रूपमा लिनुपर्ने उनको भनाइ छ। चाडपर्वको समयलाई व्यक्तिगत ज्ञान बढाउनका लागि उपयोग गर्नुपर्ने उनले जोड दिए।"
"पोखरामा नेपाल र भारतबीच सुरक्षासम्बन्धी बैठक, संयुक्त सैन्य अभ्यास गर्ने विषयमा छलफल","काठमाडौं : सुरक्षासम्बन्धी भारतनेपाल द्विपक्षीय परामर्श समूहको १५औं बैठक पोखरामा बसेको छ। बिहीबार बसेको बैठकमा पारस्परिक सुरक्षा, प्रतिरक्षा सामग्रीको आपूर्ति, प्रशिक्षण तथा क्षमता अभिवृद्धि र संयुक्त सैन्य अभ्यासका विषयमा छलफल भएको छ। त्यस्तै दुई देशबीच भ्रमण, संयुक्त यात्रा, साहसिक गतिविधि, विपद् व्यवस्थापनमा सहकार्य र सूचनाको आदानप्रदानजस्ता विषयमा छलफल भएको भारतीय दूतावासले जानकारी दिएको छ। बैठकमा नेपालको नेतृत्व परराष्ट्र मन्त्रालयको दक्षिण एसिया महाशाखाका सहसचिव भृगु ढुङ्गाना र भारतीय टोलीको नेतृत्व भारत सरकार विदेश मन्त्रालयको उत्तरी महाशाखाका सहसचिव अनुराग श्रीवास्तवले गरेका थिए। दुवै टोलीमा रक्षा, परराष्ट्र एवं गृह मन्त्रालय तथा भारतीय र नेपाली सेनाका निर्देशनालयका अधिकारीहरुको सहभागीता थियो। द्विपक्षीय सुरक्षा र सुरक्षा सहकार्य प्रवर्द्धन हेतु सन् २००३ मा स्थापना गरिएको द्विपक्षीय परामर्श समूह भारत र नेपालबीचको एक महत्वपूर्ण संस्थागत संयन्त्र हो।"
"प्रदेश खारेजी भए संविधान असफल हुन्छ, जनताका माग मध्यावधि होइन : मुख्यमन्त्री कार्की","विराटनगर : कोसी प्रदेशका मुख्यमन्त्री हिक्मतकुमार कार्कीले प्रदेश खारेजीको आवाज उठ्न थालेको भन्दै चिन्ता व्यक्त गरेका छन्। सबैसँग सहकार्य गर्न हामी तयार छौं। यसअघि पनि सबै दलसँग मिलेर सहमतिको सरकार बनाउन आह्वान गरिएको हो, उनले भने, हामीले ढुंग पुर्याएनौं भने मध्यावधिको सामना गर्नुपर्छ। सबैसँग सहकार्यका लागि हामी तयार छौं। एमाले प्रतिपक्षका लागि सधैं तयार रहेको कार्कीले बताए। एमाले मध्यावधिमा जान तयार रहेपनि अहिले मुलुकको आवश्यकता त्यो नभएको उनले बताए। विश्वासको मत लिनुअघि प्रदेश प्रमुखसमक्ष राजीनामा बुझाउने निर्णय गरेको कार्कीले बताए। 'प्रदेश निर्वाचन अहिले जनताका माग होइन। कतिपय घटनाले पनि जनतामाझ निर्वाचनको माहोल छैन। के कस्तो गरेर गर्न सकिन्छ, त्यसको लागि एमाले तयार छ। अरु दल पनि आउनपर्यो। यहाँ सरकारको कुरा रहेन अब,' उनले भने। कार्कीले राजीनामा बुझाउने प्रतिवद्धता गरेसँगै सभामुख सिर्जना दनुवारले अर्को सूचना जारी नभएसम्मका लागि प्रदेशसभा बैठक स्थगित गरेकी छन्। संविधानको धारा १६८ को उपधारा ३ बमोजिम प्रदेशसभाको सबैभन्दा ठूलो दलको हैसियतामा कार्की भदौ २२ गते मुख्यमन्त्री नियुक्त भएका थिए। उनले आज विश्वासको मत लिने कार्यसूची थियो। तर, विश्वासको मत पाउनसक्ने अवस्था नभएपछि उनले राजीनामा दिन लागेका हुन्।"
"कोसीमा नयाँ सरकार गठनको आह्वान, मुख्यमन्त्रीका लागि ६ दिनभित्र दाबी पेस गर्न सकिने","विराटनगर : कोसी प्रदेशमा नयाँ सरकार गठनको आह्वान गरिएको छ। मुख्यमन्त्री हिक्मतकुमार कार्कीले शनिबार पदबाट राजीनामा दिएसँगै नयाँ सरकार गठनको आह्वान गरिएको हो। प्रदेश प्रमुख पर्शुराम खापुङले ६ दिनको समयसीमा दिएर संविधानको धारा १६८ को उपधारा ५ बमोजिम सरकार गठनका लागि आह्वान गरेका छन् । यो उपधाराअन्तर्गत जुनसुकै प्रदेशसभा सदस्यले पनि बहुमत (४७) पुर्याएर मुख्यमन्त्रीका लागि दाबी पेस गर्न सक्ने छन्। मुख्यमन्त्री नियुक्त गरी प्रदेश सरकार गठनका लागि प्रदेशसभाबाट विश्वासको मत प्राप्त गर्नसक्ने प्रदेशसभा सदस्यलाई आगामी असोज २६ गते अपरान्ह ५ बजेभित्रमा दाबी पेस गर्न आह्वान गरिएको प्रदेश प्रमुखको कार्यालयका प्रवक्ता नरेन्द्रकुमार श्रेष्ठद्धारा जारी विज्ञप्तिमा उल्लेख छ। नेकपा (एमाले) प्रदेश संसदीय दलका नेता कार्की संविधानको धारा १६८ को उपाधारा ३ बमोजिम प्रदेशसभाको सबैभन्दा ठूलो दलको नेताको हैसियतामा भदौ २२ गते मुख्यमन्त्री नियुक्त भएका थिए। उनले शनिबार विश्वासको मत परीक्षण नगरिकन पदबाट राजीनामा दिएका हुन् । परीक्षण गरेको भएपनि उनले विश्वासको मत पाउनसक्ने अवस्था थिएन। कोसीको ९३ सदस्यीय प्रदेशसभामा बहुमत पुर्याउन ४७ जना प्रदेशसभा सदस्य चाहिन्छ। एमालेका सभामुखबाहेक ३९ र एमालेसँगै गठबन्धनमा रहेको राष्ट्रिय प्रजातन्त्र पार्टी (राप्रपा)सँग ६ जना प्रदेशसभा सदस्य थिए । त्यसो हुँदा एमालेराप्रपा गठबन्धनका प्रदेशसभा सदस्यको संख्या ४५ मात्रै पुग्ने थियो। गठबन्धन दल नेपाली कांग्रेससँग २९, नेकपा (माओवादी) केन्द्रसँग १३, नेकपा (एकीकृत समाजवादी)सँग ४ र जनता समाजवादी पार्टी (जसपा)सँग १ जना प्रदेशसभा सदस्य छन्। गठबन्धनसँग ४७ प्रदेशसभा सदस्य पुग्छन्। तर, नयाँ सरकार गठनका बेला परिस्थिति कस्तो बन्छभन्ने यकिन छैन। गठबन्धनले नयाँ सरकार गठनका लागि राप्रपासमेतसँग सहकार्यको प्रयास गरिरहेको छ। तर, मुख्यमन्त्री को बन्ने भन्ने विषयलाई लिएर गठबन्धनभित्र हानथाप सुरु भएको छ । कांग्रेस, माओवादी र एकीकृत समाजवादीले मुख्यमन्त्रीमा दाबी गरिरहेका छन्।"
"इजरायल आक्रमणमा ९ जना नेपाली घाइते, दुईको अवस्था गम्भीर : परराष्ट्र मन्त्रालय","काठमाडौं : सरकारले इजरायलमा भएको आक्रमणमा परी ९ जना नेपाली घाइते भएको पुष्टि गरेको छ। परराष्ट्र मन्त्रालयले शनिबार राति विज्ञप्ति जारी गर्दै ९ जना नेपाली घाइते भएको र दुई जनाको अवस्था गम्भीर रहेको जानकारी दिएको छ। १४ जना नेपाली काम गरिरहेको कृषि फार्ममा आक्रमण हुँदा नेपालीहरू घाइते भएको परराष्ट्र मन्त्रालयको भनाइ छ। '१४ जना नेपाली काम गरिरहेको फार्ममा आक्रमण भएको जानकारी पाएका छौं। जसमा ९ जना नेपाली घाइते भएको र दुई जनाको अवस्था गम्भीर छ,' विज्ञप्तिमा भनिएको छ। इजरायलस्थित नेपाली दूतावासले आक्रमण प्रभावित क्षेत्रमा बसोबास गर्ने नेपालीहरूसँग सम्पर्कमा रहेको बताउँदै नेपालीको सुरक्षा र उद्धारका साथै घाइतेको उपचारका लागि पनि दूतावासले इजरायली अधिकारीसँग समन्वय गरिरहेको परराष्ट्र मन्त्रालयले जानकारी दिएको छ। त्यस्तै सरकारले इजरायलमाथि भएको आतंकवादी आक्रमणको कडा निन्दा गरेको छ। सरकारले आतंकवादविरुद्धको लडाइँमा इजरायल सरकारको समर्थन गर्दै ऐक्यबद्धता जनाएको छ। सरकारले इजरायलको अवस्थालाई ध्यानमा राख्दै त्यहाँ रहेका नेपाली नागरिकहरूलाई सतर्क रहन र सुरक्षाका उपायहरू पालना गर्न अनुरोध गरेको छ।"
एमाले र माओवादीबीच पार्टी एकता वा सरकारमा सहकार्यको सम्भावना छ : वर्षमान पुन,"काठमाडौं : नेकपा माओवादी केन्द्रका उपमहासचिव वर्षमान पुनले आफ्नो दल र एमालेबीच फेरि पार्टी एकता वा कुनै प्रकारको सहकार्य हुनसक्ने बताएका छन्। राजधानीमा शनिबार आयोजित माओवादी जनयुद्धका शहीद तथा बेपत्ता परिवार र आस्थाका बन्दीहरूको सम्मान कार्यक्रममा बोल्दै पुनले विगतको जरा एउटै भएको र कयौं रानजीतिक एजेण्डामा समानता भएका दुई पार्टी कुनै पनि बेला मिल्नसक्ने बताए । फेरि मिल्नुपर्ने अवस्था आउनसक्ने भएकाले धेरै टाढा पुगेर माओवादी आन्दोलनको योगदानलाई अवमूल्यन नगर्न एमाले अध्यक्ष केपी ओलीलाई आग्रह गरे। हिजो हामीले नेकपा बनायौं। यद्यपि टिकाउन सकिएन, इतिहासले त्यसको समीक्षा गर्दै गर्ला। फेरि पनि कम्युनिष्ट पार्टीहरू मिलेर फेरि पनि ढिलो चाँडो संयुक्त मोर्चा, पार्टी एकता, गठबन्ध या संयुक्त सरकार कुनै पनि रुपमा जाने सम्भावना छ,' पुनले भने, म कमरेड केपी ओली र एमालेका नेताहरुलाई भन्न चाहन्छु धेरै पर गएर आन्दोलनको अपमान नगर्नुस्। हामी त्यसलाई अस्वीकार गर्दछौं। पुनले दुई जना जनताका छोराछोरीलाई राष्ट्रपति र ओली स्वयंलाई दुई पटकसम्म प्रधानमन्त्री बनाएको नबिर्सन आग्रह गरे। पुनले तत्कालीन नेकपाको राजनीतिक प्रतिवेदनमा आफूहरूले तत्कालीन मालेले झापा आन्दोलन हुँदै एमालेमा भएको रुपान्तरण, शान्तिपूर्ण संघर्ष र संसदीय अभ्यासका क्रममा हासिल गरेका शिक्षा तथा अनुभवको स्वामित्व आफूहरुले लिएको र माओवादी जनयुद्धको स्वामित्व तत्कालीन एमालेले लिएको तथ्य जगजाहेर रहेको स्मरण गराए। पुनले कांग्रेसले ००७ साल, ०१८ साल, ०२५०२६ सालमा गरी तीनपटक र तत्कालीन माले (हालको एमाले) को नेतृत्वमा ०२८ सालमा र तत्कालीन नेकपा माओवादीको नेतृत्वमा ०५२ सालमा हतियार उठेको इतिहास नबिर्सन सचेत गराए। ती सबै हतियार निरंकुश राजतन्त्रको अन्त्य र राज्यको लोकतान्त्रिकरणका लागि भएको स्वीकार गर्न आफूहरूलाई कुनै अफ्ठ्यारो नरहेको बताए। नेपालका मूलधारका प्रमुख तीन दलले कहिले सशस्त्र संघर्ष र कहिले शान्तिपूर्ण संघर्षको माध्यम प्रयोग गरेको भन्दै उनले ०७५ वर्ष लामो संघर्षको प्रतिफल अहिलेको राजनीतिक उपलब्धि भएको उल्लेख गरे। हामी सामन्तवाद र राजतन्त्रको अन्त्यका लागि कांग्रेसले र तत्कालीन मालेले हतियार उठाउनु ठीक थियो भन्न सक्छौं,' उनले भने, 'जनयुद्धले उठाएका मुद्धाहरु र परिवर्तनलाई साझा सम्पत्ति हो भनेर नेकपाको दस्तावेजमा स्वीकार गर्ने ओलीजी र एमालेका नेताहरूलाई सबै आन्दोलनहरूको सम्मान गर्न आग्रह गर्न चाहन्छु। तीनवटै ठूला दलले कहिले सशस्त्र र कहिले शान्तिपूर्ण संघर्षको माध्यम प्रयोग गरेका छौं। परिवर्तनका जस सबै लिने, त्यसको लाभ पनि लिने र समाज रुपान्तरणका लागि महत्वपूर्ण योगदान गरेका आन्दोलनहरुको अपमान कसैले पनि गर्नुहुँदैन।' उनले ओली र नेताहरूबीच दूरी बढाउने काम नगर्न आग्रह गरे। '०६४ र ०७० को संविधनसभामा कम्युनिष्टहरु बहुमतमा थियौं। ०७४ मा नेकपाको झण्डै दुई तिहाई उपस्थिति थियो। १६ वर्षपछि अहिले पहिलोपटक संसदमा कम्युनिष्टहरुसँग बहुमत छैन। एमाले, माओवादी, समाजवादी, नेककिपा र राजमो मिलाउँदा पनि कम्युनिष्टहरुको बुहमत पुग्दैन,' उनले भने, 'गम्भीर पाटोको समीक्षा गर्नुपर्ने बेलामा अर्को कम्युनिष्ट शक्ति र उसको नेतृत्वमा भएको सफल आन्दोलनको अपमान नगर्न म ओलीजीलाई आग्रह गर्छु। शान्ति प्रक्रियाका बाँकी काम र संविधान रक्षासहित केही साझा एजेण्डामा कांग्रेससँग आफूहरूले सरकारमा सहकार्य गरिरहेको भए पनि एमालेसहित प्रतिपक्षी दलहरूलाई निषेध गर्नुपर्छ भन्नेमा आफ्नो दल नरहेको उनले स्पष्टोक्ति थियो।"
कोसी प्रदेशका मुख्यमन्त्री कार्कीले दिए राजीनामा,"विराटनगर : कोसी प्रदेशका मुख्यमन्त्री हिक्मत कार्कीले राजीनामा दिएका छन्। ३० दिनभित्र विश्वासको मत पाउनुअघि नै उनले राजनीतिक निकासका निम्ति राजीनामा दिने घोषणा गरेका हुन्। उनले जनताको माग मध्यावधि नभएको भन्दै राजनीतिक निकासका लागि सबै दललाई आह्वान गरे। 'प्रदेश निर्वाचन अहिले जनताका माग होइन। कतिपय घटनाले पनि जनतामाझ निर्वाचनको माहोल छैन। के कस्तो गरेर गर्न सकिन्छ, त्यसको लागि एमाले तयार छ। अरु दल पनि आउनपर्यो। यहाँ सरकारको कुरा रहेन अब,' उनले भने। उनले सबै दललाई राजनीतिक निकासतर्फ नसोच्ने हो भने मध्यावधिलाई नकार्न नसकिनेसमेत बताए। 'हामी सच्चिएर नजाने हो भने हाम्रा अगाडि देखिएको मध्यावधिलाई नकार्न सकिँदैन। मध्यावधिमा जान एमाले डराउँदैन पनि,' उनले भने। उनले एमाले सहमति सहकार्यका लागि हरदम तयार रहेको बताए। 'कतिपय साथीले एमालेले सहमति चाहेको छैन भन्ने पनि आयो। तर सहमतिका लागि एमालेले सबै विकल्प खुला छोडेको छ। सबैसँग सहमतिको प्रयास गरेको छ। मैले आधिकारिक पत्र पनि पठाएको छु,' उनले भने। उनले कोसी प्रदेशमा संवैधानिक व्यवस्था मिच्ने काम भएको पनि स्मरण गरे। 'संवैधानिक व्यवस्था मिचेकै कारण हामी अदालत गयौं। कानुनको विद्यार्थी हुँ। संविधानका बारेमा मलाई थाहा छ। त्यसको व्यख्या गर्ने अधिकार सर्वोच्च अदालतको हो। अदालतले त्यसलाई व्यख्या गरेर सच्याएको पनि छ। अदालले मलाई मात्र होइन, सबैलाई सच्याएको जस्तो लाग्छ,' उनले भने।"
कोसीका मुख्यमन्त्रीले बुझाए प्रदेश प्रमुखसमक्ष राजीनामा,"विराटनगर : कोसी प्रदेशका मुख्यमन्त्री हिक्मतकुमार कार्कीले प्रदेश प्रमुख पर्शुराम खापुङसमक्ष राजीनामा बुझाएका छन्। कार्कीले आज नै पदबाट राजीनामा दिएका हुन्। उनले प्रदेशसभाबाट आजै विश्वासको मत लिने कार्यसूची थियो। तर, विश्वासको मत पाउने अवस्था नबनेपछि उनले राजीनामा दिएका हुन्। विश्वासको मतको प्रयोजनका लागि बोलाइएको प्रदेशसभालाई सम्बोधन गर्दै उनले मत परीक्षण नगरिकन राजीनामा दिएको घोषणा गरेका थिए। त्यसपछि प्रदेश प्रमुखसक्षम राजीनामा बुझाएका हुन्। कार्कीसहितका एमाले नेताहरू प्रदेश प्रमुखको कार्यालयमा पुगेर राजीनामा बुझाए।"
कोसीको मुख्यमन्त्रीमा कांग्रेस र माओवादीको दाबी,"विराटनगर : कोसी प्रदेशको अब बन्ने नयाँ सरकारको नेतृत्वका लागि गठबन्धन दल नेपाली कांग्रेस र नेकपा (माओवादी केन्द्र)ले दाबी प्रस्तुत गरेका छन्। संविधानको धारा १६८ को उपधारा ३ बमोजिम प्रदेशसभाको सबैभन्दा ठूलो दलको नेताको हैसियतामा भदौ २२ गते मुख्यमन्त्री बनेका नेकपा (एमाले) प्रदेश संसदीय दलका नेता हिक्मतकुमार कार्कीले विश्वासको मत नपाउने भएपछि आजै राजीनामा दिएका छन्। कार्कीले प्रदेशसभाबाट आजै विश्वासको मत लिने कार्यसूची थियो। तर, मत परीक्षण नगरिकन उनले पदबाट राजीनामा दिएका हुन्। कार्कीको राजीनामासँगै प्रदेशमा उपधारा ५ बमोजिम नयाँ सरकार गठनको बाटो खुलेको छ। उपधारा ५ बमोजिम प्रदेशसभामा बहुमत पुर्याउनसक्ने प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्ने व्यवस्था छ। यसअन्तर्गत मुख्यमन्त्री बन्न दलको नेता भइरहनु पर्दैन। बहुमत दाबी गर्ने प्रदेशसभा सदस्य मुख्यमन्त्री बन्न पाउँछन्। मुख्यमन्त्री कार्कीले पदबाट राजीनामा दिएसँगै सरकारको नेतृत्वका लागि गठबन्धन दल कांग्रेस र माओवादीले दाबी प्रस्तुत गरेका हुन्। कांग्रेस प्रदेश संसदीय दलका नेता उद्धव थापाले अब बन्ने नयाँ सरकारको मुख्यमन्त्रीमा आफ्नो दाबी रहने बताए। तर मुख्यमन्त्री कसलाई बनाउने भन्ने निर्णय सत्ता गठबन्धनको शीर्ष नेतृत्वले गर्ने उनको भनाइ छ। थापा कांग्रेसभित्र नेता कृष्णप्रसाद सिटौला पक्षधर हुन्। उनलाई संस्थापन पक्ष अर्थात् पार्टी सभापति शेरबहादुर देउवाले समेत साथ दिँदै आइरहेका छन्। तर, संस्थापनइतर अर्थात् डा शेखर कोइराला पक्षधर प्रदेशसभा सदस्य भने थापालाई मुख्यमन्त्री बनाउन नहुने पक्षमा छन्। यसअघि उनी दुईपटक मुख्यमन्त्री बनेका थिए। मुख्यमन्त्री बन्दा र विश्वासको मत लिँदा संविधानको उल्लंघन गरे। पछिल्लोपटक भदौ २१ गते सर्वोच्च अदालतले थापालाई पदमुक्त गर्दै एमाले नेता कार्कीलाई मुख्यमन्त्री नियुक्त गर्न परमादेश जारी गरेको थियो। सर्वोच्चको परामादेशपछि भदौ २२ गते कार्की मुख्यमन्त्री बनेका थिए। तर, कांग्रेस संसदीय दलका नेता थापाले मुख्यमन्त्रीमा आफ्नो दाबी रहने बताएका छन्। मुख्यमन्त्रीमा मेरो दाबी रहन्छ। निर्णय गठबन्धनको शीर्ष नेतृत्वले गर्ने हो, प्रदेशसभा बैठकपछि सञ्चारकर्मीसँग कुरा गर्दै थापाले भने, यसअघि म दुईपटक मुख्यमन्त्री बनें। तर, काम गर्ने अवसर पाइनँ। उनले अब नयाँ सरकारको मुख्यमन्त्री बन्न दलको नेता आवश्यक नपर्नेसमेत बताए। तर, दल भएकाले दलको निर्णय प्रदेशसभा सदस्यले मान्नुपर्ने उनको भनाइ छ। दलमात्रै नभएर गठबन्धन पनि रहेको भन्दै थापाले गठबन्धन तोडेर मुख्यमन्त्री बन्न कोही पनि जान नमिल्ने आशय व्यक्त गरे। दलको अनुशासन तोडेर जानेलाई मान्न नसकिने थापाको भनाइ छ। गठबन्धन तोडेर सरकार गठन नहुने हुँदा एमाले र कांग्रेसको सरकार बन्ने सम्भावना नरहेको उनले बताए। माओवादीलाई छाडेर सरकारमा एमालेलाई समर्थन गर्न कांग्रेसलाई नैतिकताले नदिने थापाले बताए। यसअघि आफ्नो नेतृत्वमा दुईपटक सरकार गठन हुँदा माओवादीले सभामुखलाई भोट हाल्न लगाउनेदेखि राजीनामा दिन लगाउनेसम्मको काम गरेका कारण माओवादीसहितका गठबन्धनआवद्ध अन्य दललाई छाड्न नमिल्ने थापाको तर्क छ। माओवादी प्रदेश संसदीय दलका नेता इन्द्रबहादुर आङ्बोले पनि मुख्यमन्त्रीमा आफ्नो दाबी रहने बताएका छन्। यसअघि कांग्रेसको नेतृत्वमा दुईपटक सरकार बनेपनि टिक्न नसकेको बताउँदै उनले अब माओवादीको नेतृत्वमा सरकार बन्नुपर्ने उनले बताए। प्रदेशसभा बैठकपछि सञ्चारकर्मीसँग कुरा गर्दै आङ्बोले यसअघि कांग्रेसको नेतृत्वमा सरकार बनाउन माओवादीले धेरै त्याग गरेको स्मरण गरे। कांग्रेसले अब पनि विश्वासको मत प्राप्त गर्न नसक्ने गरी सरकारको नेतृत्वमा दाबी गर्न निमल्ने उनले बताए। माओवादीको नेतृत्वमा सरकार बनाउँदा बहुमत पुग्ने र विश्वासको मत पनि प्राप्त गर्न सकिने उनको भनाइ छ। प्रदेशको सम्भावित मध्यावधि निर्वाचनलाई टार्न र प्रदेशलाई राजनीतिक स्थायित्व प्रदान गर्न माओवादीकै नेतृत्वमा सरकार बन्न आवश्यक रहेको आङ्बोको दाबी छ। गठबन्धनसँग सहकार्य गर्न राप्रपासमेत इच्छुक रहेको र केन्द्रमा नेताहरुसँग कुरा भइरहेको उनी बताउँछन्। कोसीको ९३ सदस्यीय प्रदेशसभामा एमालेका उपसभामुखबाहेक ३९, कांग्रेसका २९, माओवादीका १३, राप्रपाका ६, एकीकृत समाजवादीका ४ र जसपाका १ जना प्रदेशसभा सदस्य छन्। प्रदेशसभामा बहुमत पुर्याउन ४७ प्रदेशसभा सदस्य आवश्यक पर्छ। एमाले र राप्रपाबाहेक अहिले गठबन्धनसँग ४७ मत पुग्छ।"
"प्रधानमन्त्रीलाई लक्षित गर्दै कोइरालाले भने : देशमा अराजकता बढ्यो, सरकार सच्चिने कि बाटो खालि गर्ने ?","काठमाडौं : नेपाली कांग्रेसका नेता डा शेखर कोइरालाले पुष्पकमल दाहाल प्रचण्डनेतृत्वको सच्चिन आवश्यक रहेको बताएका छन्। शनिबार काठमाडौँमा आयोजित एक कार्यक्रमलाई सम्बोधन गर्दै कोइरालाले सरकार सच्चिन नसके बाटो खालि गरिदिन आग्रह गरेका हुन्। उनले देश अफ्ठ्यारो स्थितिबाट अघि बढिरहेकाले जताततै अराजकता रहेको उल्लेख गरे। उनले भने, देशमा जताततै अराजकता रहेको छ। त्यो कांग्रेसबाहेकले सम्हाल्न सक्दैन। कोइरालाले कांग्रेसको समर्थनमा बनेका प्रधानमन्त्री प्रचण्ड अराजक बनेपछि उनलाई मानिरहन नपर्ने धारणा राखे। नेपाल कुनैपनि जाति विशेष नभएको बताउँदै कोइरालाले बहुजातिय, बहुभाषिक नेपालमा जातिय राज्य दिन नसकिने धारणा राखे। कोइरालाले भने, गोरखाबाटै जितेर प्रधानमन्त्री हुनुभएको छ। देशको प्रधानमन्त्री के भन्नुहुन्छ भने जातिय राज्य दिन्छु, दुई लाख मान्छे सडकमा उतार्छु भन्नुहुन्छ। के प्रधानमन्त्रीले खल्तिबाट जातीय राज्य निकालेर दिने हो ? देशको प्रधानमन्त्रीले त्यस्तो गैर जिम्मेवार कुरा गर्न मिल्दैन। प्रधानमन्त्री प्रचण्डका गतिविधिप्रति विमत्ति राख्दै कोइरालाले पछिल्लो समय सरकारविरुद्ध निरन्तर आक्रोश व्यक्त गरिरहेका छन्। उनले कांग्रेसकै नेतृत्वमा सरकार बनाउनु पर्नेमा जोड दिँदै आएका छन्।"
राजीनामा दिँदै कोसीका मुख्यमन्त्री कार्की,"विराटनगर : कोसी प्रदेशका मुख्यमन्त्री हिक्मतकुमार कार्कीले पदबाट राजीनामा दिने तयारी गरेका छन्। विश्वासको मत लिनुअघि बसेको एमाले संसदीय दलको बैठकले राजीनामा दिने निर्णय गरेको हो । गत भदौ २२ गते मुख्यमन्त्री बनेका उनले आज प्रदेशसभाबाट विश्वासको मत लिने तयारी गरेका थिए। तर, प्रदेशसभाबाट विश्वासको मत पाउने वातावरण नबनेपछि पदबाट राजीनामा दिने तयारी गरेका हुन्। एमाले कोसी प्रदेशका प्रमुख सचेतक रेवतीरमण भण्डारीका अनसार मुख्यमन्त्रीले केहीबेरमा राजीनामा दिने तयारी गरेका छन्। मुख्यमन्त्रीले विश्वासको मत लिने प्रयोजनकाका लागि आह्वान गरिएको प्रदेशसभा बैठक पनि सुरु भएको छ। बैठक दिउँसो १ बजेका लागि बोलाइएको थियो। तर, मुख्यमन्त्रीले विश्वासको मत लिने कि राजीनामा दिने भन्ने टुंगो लाग्न समय लागेपछि बैठक निर्धारित समयभन्दा ढिलो सुरु भएको हो।"
प्रचण्डलाई भेटेर ओलीले भने : कोसी प्रदेश सरकार जोगाउन एमालेलाई सहयोग गर्नुहोस्,"काठमाडौं : प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्ड र नेकपा एमालेका अध्यक्ष केपी शर्मा ओलीबीच भेटवार्ता भएको छ। शनिबार बिहान बालुवाटारमा कोसी प्रदेश र समसामयिक राजनीतिक विषयमा उनीहरुबीच छलफल भइरहेको स्रोतले जनाएको छ। कोशी प्रदेशमा मुख्यमन्त्री हिक्मतकुमार कार्कीले आज प्रदेशसभाबाट विश्वासको मत लिँदैछन्। नेकपा (एमाले) प्रदेश संसदीय दलका नेता कार्की धारा १६८ को उपाधारा ३ बमोजिम प्रदेशसभाको सबैभन्दा ठूलो दलको नेताको हैसियतमा गत भदौ २२ गते मुख्यमन्त्री नियुक्त भएका थिए। स्रोतका अनुसार एमाले अध्यक्ष ओलीले माओवादी केन्द्रबाट कोसी प्रदेश सरकार जोगाउनका लागि विश्वासको मत दिन प्रचण्डलाई आग्रह गरेका छन्। मुख्यमन्त्री कार्कीले विश्वासको मत नपाउँदा धारा ५ अनुसार पनि विश्वासको मत पाउन गाह्राे हुने भएकाले कोसी प्रदेश मध्यावधिमा जाने खतरा भएकाले पनि समर्थन गर्न प्रचण्डसमक्ष ओलीले आग्रह गरेको बताइएको छ। उनले कोसीमा आलोपालो नेतृत्वको प्रस्ताव गरेका छन्। गत निर्वाचनपश्चात एमाले र माओवादीको समर्थनबाट कार्की मुख्यमन्त्री बनेका थिए तर माओवादी सरकारबाट बाहिरिएसँगै कार्की नेतृत्वको सरकार ढलेको थियो। कार्कीले विश्वासको मत नपाएको खण्डमा नयाँ सरकार गठनको प्रक्रिया अघि बढ्ने छ। कोसीमा यसअघि सबै उपाधाराको प्रयोग गरेर सरकार गठन भइसकेको छ। अब उपधारा ५ अनुसार सरकार गठन हुन मात्रै बाँकी छ। यो उपधारा बमोजिम प्रदेशसभामा बहुमत पुर्याउन सक्ने जुनसुकै प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्न सक्ने छन्। प्रदेशसभामा सभामुख खाली छ। उपसभामुख एमालेकी सिर्जना दनुवार छिन्। सभाको अध्यक्षता गर्नुपर्ने भएपछि उनले सरकारलाई विश्वासको मत दिन मिल्दैन। उपसभामुखबाहेक एमालेका ३९ जना प्रदेशसभा सदस्य छन्। एमालेसँगै गठबन्धनमा रहेको राष्ट्रिय प्रजातन्त्र पार्टी (राप्रपा)सँग ६ जना प्रदेशसभा सदस्य छन्। एमाले र राप्रपाका प्रदेशसभा सदस्यको संख्या ४५ मात्रै हुन्छ। तर, बहुमत पुर्याउन ४७ प्रदेशसभा सदस्य हुनुपर्छ। गठबन्धन दलमध्ये नेपाली कांग्रेससँग २९, नेकपा (माओवादी केन्द्र)सँग १३, नेकपा (एकीकृत समाजवादी)सँग ४ र जनता समाजवादी पार्टी (जसपा)सँग १ जना प्रदेशसभा सदस्य छन्।"
कोसीका मुख्यमन्त्री कार्कीले आज विश्वासको मत लिँदै,"विराटनगर : कोसी प्रदेशका मुख्यमन्त्री हिक्मतकुमार कार्कीलाई प्रदेशसभाबाट विश्वासको मत पाउन सकस पर्ने देखिएको छ। कार्की नेकपा (एमाले) प्रदेश संसदीय दलका नेता हुन्। उनले विश्वासको मत लिने प्रयोजनका लागि शनिबार दिउँसोलाई प्रदेशसभा बैठक बोलाइएको छ। तर, सरकारका लागि प्रदेशसभाको अंकगणित प्रतिकूल हुँदा कार्कीले विश्वासको मत पाउने सम्भावना कमजोर बनेको हो। कोसीको ९३ सदस्यीय प्रदेशसभामा विश्वासको मतका लागि ४७ मत चाहिन्छ। सरकारसँग अहिले उपसभामुखसहित ४० प्रदेशसभा सदस्य छन्। प्रदेशमा सभामुख खाली छ। प्रदेशसभाको अध्यक्षता गर्नुपर्ने हुँदा उपसभामुखले विश्वासको मत दिन मिल्दैन। एमालेसँग मत दिन पाउने प्रदेशसभा सदस्य ३९ मात्रै हुन्छन्। एमालेसँगै गठबन्धनमा रहेको राष्ट्रिय प्रजातन्त्र पार्टी (राप्रपा)सँग ६ जना प्रदेशसभा सदस्य छन्। कार्कीले विश्वासको मत पाउन राप्रपा एक्लैले साथ दिएर हुँदैन। यद्यपि, मुख्यमन्त्रीलाई विश्वासको मत दिने कि नदिने भन्ने टुंगोमा राप्रपा पुगिसकेको छैन। हाल राप्रपा सरकार बाहिर छ। उपसभामुखबाहेक एमाले र राप्रपाका ४५ जना मात्रै प्रदेशसभा सदस्य छन्। विपक्षी गठबन्धनसँग ४७ प्रदेशसभा सदस्य छन्। गठबन्धन दल नेपाली कांग्रेससँग २९, नेकपा (माओवादी केन्द्र)सँग १३, नेकपा (एकीकृत समाजवादी)सँग ४ र जनता समाजवादी पार्टी (जसपा)सँग १ जना प्रदेशसभा सदस्य छन्। स्रोतका अनुसार विपक्षी गठबन्धनले कार्कीलाई विश्वासको मात दिने सम्भावना छैन। संविधानको धारा १६८ को उपधारा ३ बमोजिम प्रदेशसभाको सबैभन्दा ठूलो दलको नेताको हैसियतमा कार्की भदौ २२ गते प्रदेशको दोस्रो कार्यकालको चौथो मुख्यमन्त्री नियुक्त भएका थिए। मुख्यमन्त्री नियुक्त भएको ३० दिनभित्रमा विश्वासको मत लिइसक्नुपर्ने संवैधानिक व्यवस्थाअनुसार कार्कीले विश्वासको मत लिन लागेका हुन्। तर, मत पाउने सम्भावना निक्कै क्षीण बनेर गएको छ। एमाले प्रदेश संसदीय दलका प्रमुख सचेतक रेवतीरमण भण्डारी विश्वासको मतका लागि कांग्रेस, माओवादी, एकीकृत समाजवादीलगायतका दलसँग छलफल भइरहेको बताउँछन्। विश्वासको मत पाउने वातावरण बनिनसकेको बताउँदै उनले परिस्थितिको अन्तिम मूल्यांकन गरेपछि मुख्यमन्त्रीले राजीनामा दिने कि विश्वासको मत लिने भन्ने टुंगो लाग्ने उल्लेख गरे। अरू दलले साथ दिएमा राप्रपाले पनि एमालेलाई विश्वासको मत दिने उनको भनाइ छ। विश्वासको मत लिने अधिकतम प्रयास भइरहेको जानकारी उनले दिए। राप्रपाका प्रदेशसभा सदस्य अम्बरबहादुर विष्ट अहिले पनि आफूहरू एमालेकै साथमा रहेको बताउँछन्। एमालेकै साथमा रहेकाले विश्वासको मत नदिने भन्ने कुरा छैन। तर, हामीले मात्रै सघाउँदा पनि विश्वासको मत जुट्दैन, उनी भन्छन्, एमालेले अन्तबाट पनि वातावरण बनाउन सक्यो भने हामी मत दिन्छौं। नत्र तटस्थ बस्छौं। प्रदेशमा राजनीतिक स्थायित्वका लागि राप्रपा तयार रहेको विष्ट बताउँछन्।"
संघीय निजामती विधेयक संशोधनको माग गर्दै आज सातौं दिन पनि काठमाडौंमा प्रदर्शन,"काठमाडौं : सरकारले ल्याउन लागेको संघीय निजामती विधेयक संशोधनको माग गर्दै स्थानीय तहका कर्मचारीले प्रदर्शन गरेका छन्। संसदमा पेश हुने तयारीमा रहेको संघीय निजामती ऐनमा स्थानीय तहका कर्मचारीलाई विभेद गरिएको भन्दै उनीहरुले सातौंदिन काठमाडौंस्थित माइतीघरबाट बानेश्वरसम्ममा प्रदर्शन गरेका हुन्। शुक्रबारदेखि देशभरका स्थानीय तहका कर्मचारीहरूले अत्यावश्यक काम बाहेकका कार्यमा पेन डाउनसमेत गरेर आन्दोलनमा उत्रिएका छन्। उनीहरुले आज विभिन्न प्लेटकार्ड र ब्यानरसहित प्रदर्शन गरेका हुन्। प्रदर्शनको लागि उनीहरूले देशभरका स्थानीय तहका कर्मचारीलाई काठमाडौंमा आउन आह्वान पनि गरेका थिए। उनीहरूले असोज १५ गतेदेखि नै माइतीघर मण्डलामा धर्ना दिइरहेका छन्। समितिका संयोजक दीपक गौतमले आफ्ना मागहरू सम्बोधन गर्दै छिटो ऐन जारी गर्न दबाब दिने उद्देश्यले आन्दोलन थालिएको बताए। मन्त्रिपरिषद्ले भदौ २१ मा संघीय निजामती सेवा विधेयक पारित गर्यो भन्ने सुन्नमा आयो, संयोजक गौतमले भने, तर, विधेयक कस्तो छ, भन्ने आधिकारिक मस्यौदा पनि बाहिर आएन। जसका कारण अन्योलता सिर्जना भयो। संघीय निजामती सेवा ऐन नबन्दा सबैभन्दा पीडित स्थानीय तहका कर्मचारी भएको उल्लेख गर्दै गौतमले आफूहरूका माग समेटेर विधेयक पारित हुनुपर्ने धारणा राखे। उनले स्थानीय तहको काम कारबाहीमा असर पर्ने गरी आफूहरू आन्दोलित बनेको पनि बताए। स्थानीय तहका कर्मचारीले २० बुँदे माग अघि सारेका छन्। उनीहरूले ऐनको नाम नै परिवर्तन गर्नुपर्ने माग गरेका छन्। संघीय निजामती सेवा ऐनको सट्टा एकीकृत निजामती सेवा ऐन राख्नुपर्ने उनको माग छ। त्यस्तै संघ, प्रदेश र स्थानीय सेवाको पदमा बहाल रहेका स्थायी कर्मचारीहरूलाई निजामतीको परिभाषाभित्र समेट्नु पर्ने, स्थानीय तहको प्रमुख प्रशासकीय अधिकृतको पद स्थानीय सेवाको नै रहने व्यवस्था गर्नुपर्ने, तीनवटै तहमा तहगत प्रणाली लागू गर्नुपर्ने उनीहरूको माग छ। उनीहरू सरुवा प्रणाली, तालिम, बढुवा, सेवा सुरक्षालगायतका विषय पनि उठान गरेका छन्। उनीहरूले स्थानीय सेवाका कर्मचारीहरूलाई ट्रेड युनियनको अधिकार प्रदान गरिनुपर्ने, आधिकारिक ट्रेड युनियनमा भाग लिने व्यवस्था गरिनुपर्ने माग पनि उनीहरूको छ। यस अगाडि संघीय निजामती ऐनको नाम संशोधन लगायतका विभिन्न १४ बुँदे माग राखेर विभिन्न स्थानीय तहमा कार्यरत कर्मचारीहरुले जिल्ला प्रशासन कार्यालयमार्फत प्रधानमन्त्री पुष्पकमल दाहाल (प्रचण्ड ) र संघिय मामिला तथा सामान्य प्रशासन मन्त्रालयलाई ज्ञापनपत्र बुझाएका थिए। संघीय निजामती सेवा ऐन संघीयता लागू भएको ६ वर्ष बितिसक्दा पनि आउन सकेको छैन। ऐनको विरोधमा उनीहरुले कार्यालयमा विरोधको ब्यानर र हातमा कालोपट्टी बाँधेर काम गरेका थिए। यस अगाडि पनि प्रस्तावित निजामती ऐनमा स्थानीय तहका कर्मचारीलाई निजामती नभनेको भन्दै निजामती दिवसमा बहिष्कार गरेका थिए। संघिय मामिला तथा सामान्य प्रशासन मन्त्रालयले पालिकालाई ५ भदौमा स्थानीय तहलाई निजामती सेवा दिवस मनाउन पत्राचार गरेको थियो। तर प्रस्तावित ऐनमा निजामती नभनेको भन्दै निजामती सेवा दिवसको दिन कालोपट्टी बाँधेर काम गरेका थिए। केके छन् माग ?"
जितिया पर्व पारिवारिक एकता र अन्तर्घुलनको अनुपम दृष्टान्त : प्रधानमन्त्री दाहाल,"काठमाडौं : पुष्पकमल दाहाल प्रचण्डले सांस्कृतिक पहिचान र प्रतिधिनित्व गर्ने मौलिक पर्वले विविधताभित्रको एकता र राष्ट्रिय स्वाधीनतालाई सुदृढ गर्ने बताएका छन्। जितिया पर्वको शुभकामना दिँदै उनले नेपाली समाजका संस्कृति र संस्कारहरूका आआफ्नै विशिष्ट मौलिक पहिचान र विशेषताहरू रहेको बताएका हुन्। यस्ता ऐतिहासिक दिनहरूले नेपाली समाजको बहुजातीय, बहुभाषिक, बहुसांस्कृतिक विशेषतालाई आत्मसात् गरी सामाजिक सांस्कृतिक सहिष्णुता र सद्भाव कायम गर्न महत्वपूर्ण भूमिका खेल्दछन्।शुभकामना सन्देशमा भनिएको छ,प्रचलित संस्कार, संस्कृति र पर्वहरूले सामाजिक जीवनपद्धतिका विविध पक्षहरूलाई गतिशील तुल्याउँछन्। सांस्कृतिक पहिचान र प्रतिधिनित्व गर्ने यस प्रकारका मौलिक पर्वहरूले विविधताभित्रको एकता र राष्ट्रिय स्वाधीनतालाई सुदृढसमेत गर्दछन्। जितिया पर्व पारिवारिक एकता, मातृत्व र अन्तर्घुलनको अनुपम दृष्टान्तसमेत रहेको बताए। उनले पर्वले हाम्रो विविधता र पहिचानसहितको राष्ट्रिय एकतालाई सुदृढ गर्न, आपसी सद्भाव र सहिष्णुता कायम गर्दै संविधानप्रदत्त अधिकारको प्रगतिशील कार्यान्वयनका निम्ति समस्त नेपालीहरूमा उत्प्रेरित गर्ने विश्वास व्यक्त गरे।"
आर्थिक सङ्कट समाधान गर्न सरकारलाई माधव नेपालको आग्रह,"नवलपरासी : नेपाल कम्युनिष्ट पार्टी एकीकृत समाजवादीका अध्यक्ष माधवकुमार नेपालले मुलुकको आर्थिक क्षेत्रका सङ्कट, जनजीविका महँगीलगायत समस्या समाधान गर्न सरकार आग्रह गरेका छन्। समाजवाद जागरण अभियानद्वारा आज कावासोतीमा आयोजित कोणसभामा उनले मुलुकको अर्थतन्त्रमा देखा परेको सङ्कट समाधान गर्नका निम्ति आफ्नो पार्टीले प्रधानमन्त्री पुष्पकमल दाहाल प्रचण्डलाई ज्ञापनपत्रसमेत बुझाएको स्मरण गराए। पूर्वप्रधानमन्त्रीसमेत रहेका अध्यक्ष नेपालले आफूहरु क्रान्तिकारी एजेन्डा लिएर जनताको बीचमा आएको बताउँदै रोजगारी, सुशासन र सम्मृद्धिलाई मुख्य मुद्दा बनाएर समाजवादी जागरण अभियानमा जुटेको बताए। उनले औद्योगिक विकास र मिटर ब्याज पीडितको पक्षमा पार्टी दृढतापूर्वक क्रियाशीलता रहेको दाबी गरे। यही असोज १४ मा काँकडभिट्टाबाट सुरु भएको अभियानअन्तर्गत विर्तामोड, दमक, उर्लाबारी, विराटचोक, इटहरी, इनरुवा, भारदह, राजविराज, चिन्नमस्त, अर्नाह, भगवानपुर, सिरहा सदरमुकाम, बन्दीपुर र जदुकुहा, जनकपुर, जलेश्वर, ढल्केबर, लालबन्दी, गरुडा, हर्नैया, कलैया र वीरगञ्ज, पथलैया, हेटौँडा, मनहरी, भण्डारा र भरतपुरमा जागरण अभियान सम्पन्न गरिएको छ । पार्टीले सुरू गरेको समाजवादी जागरण अभियानमा अहिलेसम्म चार हजार नेता कार्यकर्ता पार्टीमा समाहित भएका छन् । पार्टीले यही असोज १४ गते मेचीदेखि सञ्चालन गरिएको अभियानका क्रममा कोशी र मधेस प्रदेशका विभिन्न जिल्लामा एमाले, कांग्रेस, माओवादीलगायत पार्टीका चार हजार नेता कार्यकर्ता सो पार्टीमा समाहित भएको पार्टी प्रचार विभाग प्रमुख जगन्नाथ खतिवडाले जानकारी दिए। कावासोतीपछि आज बर्दघाट र परासीमा पनि आमसभा गरिने छ । रासस"
वर्षमान पुनको दाबी : एनआरएनएका नातिनातिनाले पनि नेपाली नागरिकसरह हैसियत पाउँछन्,"काठमाडौं : नेकपा माओवादी केन्द्रका उपमहासचिव वर्षमान पुन अनन्तले गैरआवासीय नेपालीका छोराछोरी र नाति नातिनाले नेपाली नागरिककै हैसियत पाउने बताएका छन्। एनआरएनए र उनीहरुका सन्तानले राजनीतिकबाहेक आर्थिक, सामाजिक र सांस्कृतिक अधिकार उपभोग पाउने व्यवस्था संविधान र नागरिकता ऐनले स्पष्ट गरेकाले उनीहरु विदेशी हुन नसक्ने पुनले दाबी गरेका हुन्। अध्ययनको सिलसिला अवसरको खोजी वा अन्य बाध्यताले नेपालीहरु विभिन्न देशमा पुग्नुभएको छ। एकपटकको नेपाली सधैंको नेपाली भन्ने एनआरएनएको भावनात्मक नाराले हामी नेपालमा भएकाहरुको मन छुन्छ, एनआरएनए र एसोसिएसन अफ नेप्लिज इन अमेरिका (एएनए) द्वारा शनिबार आयोजित भर्चुअल अन्तर्क्रियामा पुनले भने, तपाईंहरुको नारामा पूर्ण सहमत हुँदै म भन्न चाहन्छु, एकपटकका नेपालीका छोराछोरी र नातिनातिनासम्म पनि नेपाली नै हुन्। उनले धेरै बहस र छलफलपश्चात विदेशमा रहेका नेपालीलाई गैरआवासीय नागरिकता दिनेगरी कानुन निर्माण गरिएको बताए। पुनले भने, राजनीतिक बाहेक बंशज वा अंगीकृत नागरिकले पाउने सबै अधिकार एनआरएनएहरुले पाउनुपर्ने भन्ने व्यवस्था हामीले गरेका छौं। नेपाली नागरिकताको निरन्तरताबारे एनआरएनएले उठाउँदै आएको मागबारे राजनीतिक तहमा र संसदमा छलफल हुने उनको भनाइ छ। एनआरएनएहरुले आफू रहँदै आएको मुलुकस्थित नेपाली दूतावास, वाणिज्य दूतावास वा अनलाइन प्रणालीमार्फत पनि एनआरएनए नागरिकताको आवेदन दिन सकिने लचिलो व्यवस्था राखिएकाले कार्यान्वयनमा जटिलता नआउने विश्वास पुनले व्यक्त गरे। पुनले यसअघि लिएको नेपाली नागरिकता वा नागरिकता नलिएको व्यक्तिका हकमा बाबुआमा, बाजेबज्यैसमेत खुल्ने गरी एनआरएनए नागरिकता वितरण हुने स्पष्ट गरे। पुनले संयुक्त राज्य अमेरिकासँग दोहोरो करसम्बन्धी सम्झौताको प्रक्रिया अघि बढाउन प्रधानमन्त्री, अर्थमन्त्री र सम्वद्ध पक्षको आफूले ध्यानाकर्षण गराउने जानकारी पनि दिए। उनले नेपालमा रहेको पैत्रिक सम्पत्ति बेचबिखन गरेर नलैजान पनि सुझाए। त्यसो गर्दा आफ्नो पुर्ख्यौली जरोसँग सम्बन्ध रहिरने र छोराछोरी वा नातिनातिनाहरु नेपाल फर्कने बाटो बन्द नहुने उनको भनाई थियो। विदेशमा आर्जित सिप, ज्ञान र पुँजी नेपालमा लगानी गर्न आग्रह गर्दै पूर्वअर्थमन्त्रीसमेत रहेका पुनले सरकार नेतृत्वकर्ता दलको नेताका हैसियतले आफू जस्तोसुकै सहयोगका लागि तयार रहेको प्रतिबद्धता जनाए। उनले नेपालमा लगानी गरेर आर्जन गरेको मुनाफा बाहिर लैजान पाउने व्यवस्थाका लागि सरकार र आफूहरु सकारात्मक रहेको पनि बताए।"
कोसी प्रदेशमा उपधारा ५ बमोजिम नयाँ सरकार गठनको बाटो खुल्ने सम्भावना,"विराटनगर : कोसी प्रदेशमा संविधानको धारा १६८ को उपाधारा ५ बमोजिम नयाँ सरकार गठनको बाटो खुल्ने सम्भावना बढेको छ। हालका मुख्यमन्त्री हिक्मतकुमार कार्कीले प्रदेशसभाबाट विश्वासको मत नपाउने अवस्था सिर्जना भएसँगै नयाँ सरकार गठनको प्रक्रिया अघि बढ्ने प्रवल सम्भावना रहेको हो। नेकपा (एमाले) प्रदेश संसदीय दलका नेता कार्की धारा १६८ को उपाधारा ३ बमोजिम प्रदेशसभाको सबैभन्दा ठूलो दलको नेताको हैसियतमा गत भदौ २२ गते मुख्यमन्त्री नियुक्त भएका थिए। उनले आज प्रदेशसभाबाट विश्वासको मत लिँदैछन्। दलहरुबीचमा कुनै नयाँ चमत्कार नभए उनले विश्वासको मत पाउने छैनन्। कार्कीले विश्वासको मत पाउन नसके एमाले नेतृत्वको प्रदेश सरकार ढल्ने छ। कोसीमा यसअघि सबै उपाधाराको प्रयोग गरेर सरकार गठन भइसकेको छ। अब उपाधारा ५ अनुसार सरकार गठन हुन मात्रै बाँकी छ। यो उपधारा बमोजिम प्रदेशसभामा बहुमत पुर्याउन सक्ने जुनसुकै प्रदेशसभा सदस्यलाई प्रदेश प्रमुखले मुख्यमन्त्री नियुक्त गर्न सक्ने छन्। प्रदेशसभामा सभामुख खाली छ। उपसभामुख एमालेकी सिर्जना दनुवार छिन्। सभाको अध्यक्षता गर्नुपर्ने भएपछि उनले सरकारलाई विश्वासको मत दिन मिल्दैन। उपसभामुखबाहेक एमालेका ३९ जना प्रदेशसभा सदस्य छन्। एमालेसँगै गठबन्धनमा रहेको राष्ट्रिय प्रजातन्त्र पार्टी (राप्रपा)सँग ६ जना प्रदेशसभा सदस्य छन्। एमाले र राप्रपाका प्रदेशसभा सदस्यको संख्या ४५ मात्रै हुन्छ। एमाले कोसी प्रदेशका प्रमुख सचेतक रेवतीरमण भण्डारी अहिलेसम्म मुख्यमन्त्री कार्कीले विश्वासको मत पाउने आधार बनिनसकेको बताउँछन्। विश्वासको मत लिनका लागि हामी प्रयासरत छौं। दलहरुलाई यसअघि नै पत्र पठाएर मत दिन आग्रह पनि गरिएको छ, उनले भने, दलहरुमा अहिले नयाँ प्रस्ताव पनि लगिएको छ। तर, विश्वासको मत पाउने आधार बनिसकेको छैन। भण्डारीले गठबन्धन दलहरुमा गरिएको नयाँ प्रस्तावका बारेमा खुलाउन चाहेनन्। उनले मुख्यमन्त्रीसँग विश्वासको मत लिने वा राजीनामा दिनेमध्येको विकल्प खुला रहेको बताए। हामी अझैपनि दलहरुसँग छलफलमै छौं,भण्डारी भन्छन्,विश्वासको मत लिने प्रयास अन्तिमसम्म रहन्छ। प्रदेशलाई स्थायित्व प्रदान गर्ने कुरामा एमाले गम्भीर रहेको उनले बताए। मुख्यमन्त्रीलाई विश्वासको मत दिने कि नदिनेभन्नेमा राप्रपा अझै अनिर्णित छ। राप्रपाका प्रदेशसभा सदस्य अम्बरबहादुर विष्ट सरकारले विश्वासको मत लिने आधार बनाउनुपर्ने बताउँछन्। हामी विश्वासको मत दिन तयार छौं। तर, हामीले सहयोग गर्दा मात्रै पनि विश्वासको मत जुट्ने आधार छैन, उनले भने, सरकारले आधार नबनाएमा हामी तटस्थ बस्छौं। खेर जाने मत दिन आवश्यक छैन। कांग्रेस प्रदेश संसदीय दलका प्रमुख सचेतक भूपेन्द्र राई अहिलेको सरकारलाई विश्वासको मत दिन नसकिने बताउँछन्। विश्वासको मत नपाएपछि अहिलेको सरकार ढल्छ। अनि उपाधारा ५ अनुसार नयाँ सरकार गठनको बाटो खुल्छ, उनले भने, अब नयाँ सरकार कसरी गठन गर्ने र सरकारको नेतृत्व कसले गर्ने भन्ने गृहकार्यमा हामी छौं। नयाँ सरकार गठबन्धनबाटै बन्छ। राईले प्रदेशसभाको दोस्रो ठूलो दल भएकाले कांग्रेसले नै नयाँ सरकारको नेतृत्व गर्ने सम्भावना रहेको पनि बताए। उनले भने, नयाँ सरकारमा हाम्रो दाबी रहन्छ। तर, गठबन्धनका अन्य दलले पनि दाबी गरिरहेका छन्। कसले सरकारको नेतृत्व गर्नेभन्ने कुरा शीर्ष नेतृत्वले टुंगो लगाउँछ। उपधारा ५ बमोजिम बनेको सरकार भने दिगो हुने राईको दाबी छ। उनले प्रदेशलाई मध्यावधिमा लैजान हुँदैन भनेर सबै दल चनाखो रहेको पनि बताए। उपधारा ५ बमोजिम गठन भएर ३० दिनभित्र विश्वासको मत पाउन नसके त्यो सरकार पनि ढल्ने छ। त्यसपछि प्रदेशसभा विघटन भएर प्रदेश मध्यावधि निर्वाचनमा जाने छ। तर, दलहरु प्रदेशलाई मध्यावधिमा लैजान तयार छैनन्। मध्यावधिको माहोल नभएको भन्दै दलहरु उपधारा ५ बमोजिम सरकार गठन गरेर त्यसैलाई टिकाउने ध्याउन्नमा केन्द्रित छन्। केदार कार्की मुख्यमन्त्री बन्ने चर्चा ! उपधारा ५ को सरकार बन्ने अवस्था आएमा को मुख्यमन्त्री हुन्छ भन्ने पनि चासोको विषय बनेको छ। यो उपधारा बमोजिम सरकार गठन हुँदा प्रदेशसभा सदस्यलाई दलको ह्वीप लाग्ने छैन। त्यो हुँदा प्रदेशसभा सदस्यले कसलाई समर्थन गर्नेभन्ने स्वविवेकीय निर्णय लिन पाउँछन्। अहिलेको एमाले नेतृत्वको सरकार ढलेमा एमालेकै समर्थमा उपधारा ५ बमोजिम कांग्रेसका प्रदेशसभा सदस्य केदार कार्की मुख्यमन्त्री बन्ने चर्चा पनि छ। उनी कांग्रेस प्रदेश संसदीय दलका नेता उद्धव थापालाई मुख्यमन्त्री बनाउन नहुने अडानमा छन्। एमाले नेता कार्की २०७९ पुस २४ गते प्रदेशसभाको दोस्रो कार्यकालको पहिलो मुख्यमन्त्री बनेका थिए। जसपा र माओवादीले सरकारलाई दिएको समर्थन फिर्ता लिएपछि प्रदेशसभाबाट विश्वास गुमाएसँगै उनी नेतृत्वको सरकार गत असार १५ गते सरकार ढल्यो। गठबन्धनबाट कांग्रेस प्रदेश संसदीय दलका नेता उद्धव थापा संविधानविपरीत असार २१ गते मुख्यमन्त्री नियुक्त भए। तत्कालीन सभामुख बाबुराम गौतमसमेतको समर्थनमा बहुमत दाबी गरेर मुख्यमन्त्री बनेका उनको नियुक्तिलाई साउन ११ गते सर्वोच्च अदालतले खारेज गरिदियो। त्यसपछि सभामुखलाई राजीनामा गर्न लगाएर पुनः साउन १६ गते थापा दोस्रोपटक मुख्यमन्त्री नियुक्त भए। उनले भदौ ४ गते विश्वासको मत लिँदा पनि संविधानको उल्लंघन गरे। थापालाई सभाको अध्यक्षता गरेका प्रदेशसभा सदस्य इस्राइल मन्सुरीले समेत मत दिएका थिए। त्यसपछि सर्वोच्च अदालतले भदौ २१ गते थापालाई पदमुक्त गर्दै एमाले नेता कार्कीलाई मुख्यमन्त्री नियुक्त गर्न परमादेश जारी गरेको थियो। अब कार्कीले विश्वासको मत नपाए प्रदेशसभाको दोस्रो कार्यकालको छोटो अवधिमै प्रदेशमा पाँचौं मुख्यमन्त्री नियुक्त गर्ने बाटो खुल्ने छ। गठबन्धनले समेत पूर्ण बहुमत जुटाउन नसक्दा कांग्रेसका थापाले दुईपटक मुख्यमन्त्री नियुक्त भएर पनि लामो समय सरकार चलाउन पाएनन्। यसअघि दुईपटकसम्म मुख्यमन्त्री नियुक्त हुँदा संविधानको उल्लंघन गरेको भन्दै कांग्रेसका प्रदेशसभा सदस्य कार्कीलगायत थापालाई मुख्यमन्त्री बनाउन नहुने पक्षमा छन्। कांग्रेसले मुख्यमन्त्री पाउने अवस्था बनेमा थापालाई बनाउन नहुने अडान उनको छ। थापालाई मुख्यमन्त्री बनाउन खोजिएमा आफूहरु जे गर्न पनि तयार रहेको कार्कीले बताउने गरेका छन्। कांग्रेसभित्र संस्थापनइतर अर्थात डा शेखर कोइराला पक्षधर मानिने कार्कीको कुराले सरकार गठनलाई लिएर कांग्रेसभित्र किचलो रहेको प्रष्ट हुन्छ। कांग्रेस प्रदेश संसदीय दलमा थापासँग प्रतिस्पर्धा गर्दा कार्कीले ९ जना प्रदेशसभा सदस्यको समर्थन पाएका थिए। अर्कोतर्फ उपधारा ५ बमोजिम सरकार गठन हुँदा प्रदेशमा कांग्रेसको इतर समूहको समर्थनमा पुनः एमाले नेता कार्की नै मुख्यमन्त्री बन्ने सम्भावना रहेको चर्चा पनि छ। मेन्याङ्बो पनि मुख्यमन्त्री बन्ने प्रयासमा एमाले नेता एवं प्रदेशका मन्त्री तिलकुमार मेन्याङ्बोसमेत उपधारा ५ बमोजिम सरकार गठन हुँदा आफू मुख्यमन्त्री बन्ने कोसिस गरिरहेको स्रोतले बतायो। स्रोतका अनुसार कोसी प्रदेशबाटै गठबन्धन भत्काउने प्रयास पनि भइरहेको छ। एमालेसहितका दलको समर्थनमा कांग्रेसका प्रदेशसभा सदस्य कार्की मुख्यमन्त्री बनेमा वा उनको समूहले एमाले नेतालाई मुख्यमन्त्रीमा समर्थन गरेमा गठबन्धन भत्किने विश्लेषण कतिपयले गरिरहेका छन्। त्यसो हुँदा एमालेले कार्कीलाई नै समर्थन गरेर जानसक्ने अवस्था पनि रहेको कांग्रेसको इतर समूहका एक जना प्रदेशसभा सदस्यले बताए। उनका अनुसार पछिल्लो परिस्थितिले उपधारा ५ बमोजिमको सरकार गठन हुने सम्भावन बलियो बनेर गएको छ।"
चिकित्सा शिक्षा ऐन संशोधन नभए ५ वर्षपछि देशमा डाक्टर भेटिंदैनन् : स्वास्थ्यमन्त्री बस्नेत,"मनहरी : स्वास्थ्य तथा जनसङ्ख्यामन्त्री मोहनबहादुर बस्नेतले चिकित्सा शिक्षा ऐन संशोधन नभइ स्वास्थ्य क्षेत्रमा आमूल परिवर्तन नहुने बताएका छन्। नेपाली कांग्रेस मकवानपुरले आज हेटौंडामा आयोजना गरेको पत्रकार भेटघाट कार्यक्रममा उनले चिकित्सा शिक्षा ऐन संशोधन हुन नसके पाँच वर्षपछि नेपालमा डाक्टरहरु नरहने भन्दै विदेश पलाएन हुने अवस्था देखिएको बताए। ऐन संशोधन गरेर नेपालमै डाक्टर तथा नर्स अध्ययन गराउने वतावरण बनाउन आफू लागिपरेको मन्त्री बस्नेतले बताए। स्वास्थ्य क्षेत्रमा दक्ष स्वस्थ्यकर्मी उत्पादन बढाउन नसके गुणस्तरीय सेवा प्रदान गर्न नसकिने उनको भनाइ थियो। स्वास्थ्य क्षेत्रमा देखिएका अभाव र बेथिति रोक्न निरन्तर लागिरहेको बताउँदै मन्त्री बस्नेतले आफू स्वास्थ्यमन्त्री भएपछि सरकारी अस्पतालका सेवामा आमूल परिवर्तन भइरहेको उल्लेख गरे। अहिले ९५ प्रतिशत डाक्टर गाउँगाउँमा सेवा दिन पुगेको तथ्याङ्क आफूसँग भएको जानकारी दिैदै उनले एक सय दिनमा एक सय सात काम गरेर देखाएको बताए। 'आफू स्वास्थ्यमन्त्री भएर आएपछि वीर अस्पतालको सुधारदेखि गाउँगाउँमा डाक्टर पुगेको, मेडिकल बोर्डमा उल्लेख्य सुधार भएको, अनुमति नलिइ सञ्चालनमा आएका फार्मेर्सीमा कारबाही गर्न सुरु भएको, सरकारी अस्पताललाई आफैँ अनिवार्य फार्मेसी सेवा सुरु गर्ने वातावरण बनाइएको लगायत कामहरु भएका छन्', मन्त्री बस्नेतले भने। अबको छ महिनाभित्र स्वास्थ्य क्षेत्रमा भएका सकारात्मक परिवर्तन देखिने बताउँदै उनले आधारभूत स्वास्थ्य सेवा दिने सन्दर्भमा नीतिगत मात्र नभई कार्यान्वयनका पक्षमा पनि आफू अहोरात्र लागिपरेको जानकारी दिए। पत्रकार सम्मेलनमा कांग्रेस मकवानपुरका सभापति बुद्ध लामा, बागमती प्रदेशका वन तथा वातावरणमन्त्री मसिना खड्कालगायत कांग्रेस नेता तथा कार्यकर्ताको सहभागिता थियो। रासस"
"प्रधानमन्त्री प्रचण्ड र एकीकृत समाजवादीका अध्यक्ष नेपालबीच भेटवार्ता, के भयो कुराकानी ?","काठमाडौं : प्रधानमन्त्री पुष्पकमल दाहाल प्रचण्ड र एकीकृत समाजवादीका अध्यक्ष माधवकुमार नेपालबीच भेटवार्ता भएको छ । प्रधानमन्त्री तथा मन्त्रीपरिषद्को कार्यालय सिंहदरबारमा आज बिहान भएको भेटमा कोसी प्रदेश सरकार, समाजवादी मोर्चा र केन्द्र सरकारलाई प्रभावकारी बनाउने विषयमा छलफल भएको छ। माओवादी केन्द्रका अध्यक्षसमेत रहेका दाहाललाई भेटेपछि पत्रकारसँग नेपालले अर्थतन्त्र चलायमान बनाउने र देशका समस्या समाधान गर्ने बारेमा छलफल भएको जानकारी दिए। उनले समाजवादी मोर्चा नेपालले धनगढीमा गर्ने आम सभाको विषयमा पनि छलफल भएको बताए। नेपालले प्रदेश र जिल्लामा संयन्त्र बनाइ कतिपय ठाउँमा देखिएका समस्या र गुनासाको सम्बोधन गर्ने विषयमा पनि छलफल भएको बताए। उनीहरुबीच सरकारका विभिन्न निकायका नियुक्तिका विषयमा पनि छलफल भएको बताए। उनले भने, संयुक्त राष्ट्रसंघका महासचिवको नेपाल भ्रमणमा भेटघाटको सन्दर्भ, संसदमा सम्बोधन गर्ने कुराको सन्दर्भमा पनि कुरा भयो। सदन सञ्चालन कहिलेसम्म हुने ? त्यस बारेमा पनि कुरा भयो ।"
"मोरङमा प्लाई र केमिकल गोदाममा आगलागी, पौने ४ करोडको क्षति","विराटनगर : मोरङमा प्लाई र केमिकल गोदाममा शनिबार दिउँसो आगलागी भएको छ। आगलागीबाट करिब पौने ४ करोड रुपैयाँ बराबरको क्षति भएको प्रहरीको भनाइ छ। बूढीगंगा गाउँपालिका१ गंगा चोकमा रहेको प्लाई र केमिकल गोदाममा आगलागी भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। गोदाम उद्योगी दिवाकर राठीको हो। डीएसपी दाहालका अनुसार दिउँसो १२:३० बजेतिर गोदाममा अचानक आगलागी भएको थियो। आगो नेपाली सेना, नेपाल र सशस्त्र प्रहरी तथा ५ वटा दमकलको सहयोगमा दिउँसो ४:५५ बजेतिर नियन्त्रणमा लिइएको थियो। आगलागीबाट प्लाईका ३ वटा गोदाम पूर्ण रूपमा जलेर ध्वस्त भएको प्रहरीले जनाएको छ। आगोले प्लाई बनाउन प्रयोग गरिने कच्चा पदार्थ जल्दा ३ करोड रुपैयाँ बराबरको क्षति भएको डीएसपी दाहालले बताए। उनका अनुसार आगोले प्लाईमा प्रयोग हुने केमिकल ७५ लाख रुपैयाँ बराबरको नष्ट भएको छ। प्लाईको कच्चा पदार्थ र केमिकल जल्दा ३ करोड ७५ लाख बराबरको क्षति भएको प्रहरीले जनाएको छ। घटनामा मानवीय क्षति भने हुन पाएन। प्रहरीले विद्युत सर्ट भएर आगो लागेको हुनसक्ने अनुमान गरेको छ। घटनाको अनुसन्धान सुरु गरिएको डीएसपी दाहालले बताए।"
लप्ची नाका खुलेपछि दसैंका लागि किनबेच सुरु,"दोलखा : चीनको तिब्बतसँग सीमा जोडिएको दोलखाको लप्ची नाकामा सामग्री किनबेच सुरु भएको छ। नाकाबाट अनौपचारिक रूपमा आउने जाने र किनबेच सुरु भएको लप्चीका स्थानीयले बताए। स्थानीय स्तरमा समझदारी कायम भएपछि असोज ११ गतेबाट नाका अनौपचारिक रूपमा खुला भएको र लप्चीवासीले सीमा पारी पुगेर सामान खरिद बिक्री सुरु गरेको स्थानीय कर्म शेर्पाले बताए। दसैंको पूर्व सन्ध्यामा नाका खुला भएपछि अहिले लप्चीवासीले निक्कै राहत महशुस गरेको र दसैंका लागि किनमेल गर्न र आफ्ना चौरी तथा घ्यू र छुर्पी बिक्री वितरण गर्न निकै सहज भएको स्थानीयको भनाइ छ। दोलखाका प्रमुख जिल्ला अधिकारी कोमलप्रसाद धमलाले आधिकारिक रूपमा चीन सरकारले दोलाखसँग सीमा जोडिएको दुई नाका खुला गर्ने निर्णय गरेको भए पनि त्यसमा लप्ची नाका नपरेको तर स्थानीय स्तरमा समझदारी भएपछि त्यहाँ आवागमन र किनबेच खुला गरिएको जानकारी आएको बताए। दोलखा प्रशासनले पनि लप्ची नाकालाई आधिकारिक रूपमा खुला गरिदिन गृह मन्त्रालय मार्फत चीन सरकारलाई आग्रह गरेको प्रमुख जिल्ला अधिकारी धमलाले बताए। लप्ची वासीलाई नेपाल पट्टी आफ्नो पालिकाको सबैभन्दा नजिकको बजार लामाबगर आउन झण्डै दुई दिन लाग्छ। तर चीनको तिब्बत स्थित सिगात्से, ङ्यालम काउण्टीमा पर्ने टाँसिघाङ बजार पुग्न भने पाँच घण्टा मात्र लाग्ने स्थानीयको भनाइ छ। अनौपचारिक रूपमा तिब्बतसँगको नाका खुला भएपछि लप्चीवासीले अहिलेसम्म करिब दुई सय वटा चौरी, केही घ्यू र छुर्पी बिक्री गरेको र यो क्रम दसैंसम्म जारी रहने स्थानीय कर्मा शेर्पाले बताए।"
ठूलो मात्रामा अखाद्य वस्तु नष्ट,"नुवाकोट : चाडपर्व नजिकिएसँगै नुवाकोटमा बजार अनुगमनलाई तीव्रता दिइएको छ। बजारमा गुणस्तरहीन सामग्री बिक्री वितरण भइरहेको उपभोक्ताबाट गुनासो आएपछि म्यागङ गाउँपालिकाको विभिन्न बजारमा अनुगमन गरिएको छ। गाउँपालिकाका विभिन्न बजारबाट गुणस्तरहीन वस्तु जफत गरी नष्ट गर्नुका साथै पसललाई जरिवाना समेत गरिएको छ। संयुक्त बजार अनुगमन टोलीले नुवाकोटको म्यागङ गाउँपालिका २ र ३ मा रहेका विभिन्न वजारमा विभिन्न ३८ वटा किराना पसल, एग्रोभेट, खाद्यान्न पसल, मदिरा पसल र सप्लायर्सको अनुगमन गरेको घरेलु तथा साना उद्योग कार्यालयले जनाएको छ। मापदण्ड विपरीत गरिएको फेला परेपछि एउटा औषधि पसललाई उपभोक्ता संरक्षण ऐन २०७५ बमोजिम जरिवाना गरी सात हजार रुपैयाँ जरिवाना गरिएको कार्यालय प्रमुख किशोर सापकोटाले जानकारी दिए । अनुगमनका क्रममा म्यागङबाट म्याद नाघेका, लेबल नभएका तथा मापदण्ड विपरीतका विभिन्न सामग्रीसमेत गरि कुल ८५ हजार ४ सय ६० रुपैयाँ बराबरको अखाद्य वस्तु जिल्ला बजार अनुगमन समितिको रोहवरमा नष्ट गरिएको छ।"
ठेक्का सम्झौताको १६ महिनापछि निर्माण सुरु,"बाँके : बाँकेको परसपुरगौघाट सडक ठेक्का सम्झौता भएको १६ महिनापछि निर्माण सुरु भएको छ। बाँकेको खजुरा, जानकी र बर्दियाको बढैया गाउँपालिकालाई नेपालगन्जसँग जोड्ने परसपुरगौघाट सडक निर्माणका लागि कन्काईगणपति निर्माण कम्पनीले काम थालेको हो। १० किलोमिटर गौघाटपरसपुर सडकखण्ड निर्माणका लागि कन्काईगणपति १४ करोड रुपैयाँमा ठेक्का पाएको हो। निर्माण कम्पनीका प्रमुख तुलसीराम भण्डारीले म्झौताअनुसार समयमै काम सम्पन्न गर्ने बताए। शुक्रबारदेखि काम सुरु भएको छ। सुरुआतमा खाल्डाखुल्डी सम्याउने काम हुन्छ। निर्वाचनको बेला प्रमुख चुनावी मुद्दा बन्दै आएको यो सडकखण्डको निर्माण सुरु नहुँदा जनप्रतिनिधिलाई काम थाल्न सर्वसाधारणले दबाब दिँदै आएका थिए। खजुरा गाउँपालिकाका प्रवक्ता धनराम ओलीले आफूहरू निर्वाचित भएर आएपछि परसपुरगौघाट सडकखण्डलाई प्राथमिकतामा राखेर काम गरेको बताए।"
खुला भलिबलतर्फ मार्फा र आर्चरीतर्फ म्याग्दी च्याम्पियन,"जोमसोम : मुस्ताङमा शनिबार सम्पन्न खुला भलिबलमा मुस्ताङको घरपझोङ गाउँपालिका२ मार्फा र आर्चरीमा म्याग्दीको कर्माकेली टिम च्याम्पियन बनेका छन्। महोत्सवअन्तर्गत घरपझोङ गाउँपालिकाले आयोजना गरेको खुला भलिबल प्रतियोगिताको फाइनलमा मुस्ताङको मार्फाले मुस्ताङ टाईगर टिमलाई सोझो सेटमा फाइनलमा हराउँदै च्याम्पियन बनेको हो। आर्चरीतर्फ म्याग्दीको कर्माकेलीले १४४ अंकले समेट्दै च्याम्पियन बनेको हो। घरपझोङ गाउँपालिका कार्यालय परिसरमा सञ्चालन गरिएको खुला भलिबल प्रतियोगितामा विभागीय टिमसँग कुल १० टिमको सहभागिता रहेको थियो। शनिबार सम्पन्न प्रथम कृषि तथा पर्यटन महोत्सवको अवसरमा सञ्चालित शनिबार सम्पन्न खुला भलिबलको फाइनलमा मुस्ताङको मार्फाले मुस्ताङ टाइगर टिमलाई सोझो ३ सेटमा हराउँदै उपाधि चुम्न सफल भएको हो। योसँग मुस्ताङ टाईगर टिम उपविजेतामै चित्त बुझायो। यसअघि खुला भलिबलको सेमिफाइनलमा विभागीय टिम आर्मी भर्सेस मुस्ताङ टाईगर र मार्फा भर्सेस कोवाङको टिम आमनेसामने भएका थिए। सेमिफाइनल खेलमा मुस्ताङ टाईगरले विभागीय टिम आर्मीलाई र मार्फाले कोवाङ टिमलाई पराजित गर्दै फाइनल यात्रा तय गरेका थिए। यसैगरी आर्चरी प्रतियोगितातर्फ कर्माकेली टिम म्याग्दीले १५ डोरको १५० पूर्णाङ्कमा १४४ अंक हासिल गर्दै प्रथम घरपझोङ कृषि तथा पर्यटन महोत्सव २०८० को आर्चरी च्याम्पियन बनेको हो। आर्चरीतर्फ कुल ६ टिमको सहभागिता रहेकोमा मुस्ताङको थासाङ२ कालिबराह टिमले १४४ अंक हासिल गर्दै उपविजेतामा चित्त बुझायो। आर्चरी प्रतियोगितामा प्रत्येक टिमबाट ५ जना खेलाडी खेल्न पाउने व्यवस्था गरिएको थियो। प्रत्येक खेलाडीले १० पटक १५ डोरसम्म आर्चरी प्रहार गर्न पाउने प्रावधान राखिएको थियो। प्रतियोगिताअन्तर्गतको खुला भलिबलतर्फको च्याम्पियनले नगद १ लाखसहित शिल्ड, मेडल, ट्रफी र प्रमाणपत्र हात पारे भने उपविजेता मुस्ताङ टाईगर टिमले नगद ५० हजारसहित शिल्ड,मेडल,ट्रफी र प्रमाणपत्र पाए। यसैगरी आर्चरी च्याम्पियनले नगद ५० हजारसहित शिल्ड, मेडल, ट्रफी र प्रमाणपत्र प्राप्त गरे। खुला भलिबल र आर्चरी विजेता र उपविजेता टिमलाई घरपझोङ गाउँपालिकाका अध्यक्ष मोहनसिंह लालचन र उपाध्यक्ष जमुना थकाली लगायतले नगद, शिल्ड, मेडल, ट्रफी र प्रमाणपत्र प्रदान गरे।"
आइतबार देशका यी स्थानमा हुने छ वर्षा,"काठमाडौं : आइतबार कोशी, बागमती र गण्डकी प्रदेशमा आंशिकदेखि सामान्य बदली रही बाँकी प्रदेशमा आंशिक बदलीदेखि सामान्यतया मौसम सफा रहनेछ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका थोरै स्थानहरूमा र मधेस तथा लुम्बिनी प्रदेशको एकदुई स्थानहरूमा मेघ गर्जनचट्याङसहित हल्का वर्षाको सम्भावना रहेको छ। आइतबार कोशी, मधेस, बागमती र गण्डकी प्रदेशमा आंशिकदेखि सामान्य बदली रही बाँकी प्रदेशमा आंशिक बदलीदेखि सामान्यतया मौसम सफा रहनेछ। कोशी, मधेस, बागमती र गण्डकी प्रदेशका थोरै स्थानहरूमा मेघ गर्जनचट्याङसहित हल्का वर्षाको सम्भावना रहेको महाशाखाले जनाएको छ।"
प्रहरीद्वारा २१ लाखको अवैध सामान बरामद,महेन्द्रनगर : प्रहरीले कञ्चनपुरमा २१ बराबरको अवैध सामान बरामद गरेको छ। भारतबाट लुकिछिपी ल्याउने अवैध सामान नियन्त्रणमा प्रहरीले सक्रियता बढाएसँगै राजस्व संकलनमा समेत वृद्धि भएको छ। भारतसित सीमाना जोडिएको कञ्चनपुरमा ठूला व्यापारी नै भन्सार छलेर लाखौँको सामान ल्याउने गरेको पाएपछि पछिल्लो समय कञ्चनपुर प्रहरीले दिनहुँ छापा मार्न थालेको छ। दुई दिनयता जिल्ला प्रहरी कार्यालयले भीमदत्त नगरपालिका६ र १८ मा गोदाममा छापा मारेर भन्सार छलेर ल्याएको २१ लाख रुपैयाँ बराबरको सामान बरामद गरेको हो। जिल्ला प्रहरी कार्यालय कञ्चनपुरका प्रवक्ता प्रहरी निरीक्षक पुष्करराज पन्तका अनुसार गड्डाचौकी नाका हुँदै भारतबाट भन्सार छलेर ल्याएको सामान बरामद गरिएको हो। व्यापारी भुवन भाटको घरमा छापा मार्दा १० लाख रुपैयाँको खाद्य तथा किराना सामान बरामद गरिएको उनले बताए। प्रहरी उपरीक्षक कमल थापाले भन्सार छलेर अवैध रुपमा सामान ल्याउने ठूला व्यापारीमाथि निगरानी बढाइएको बताए। सोही क्रममा प्रहरीले शुक्रबार महेन्द्रनगरका व्यापारी सुशील गुप्ताको गोदाममा छापा मारेको थियो। प्रहरीले गोदामबाट ११ लाख बराबरको सामान बरामद गरेको प्रहरी उपरीक्षक थापाले जानकारी दिए। गड्डाचौकी भन्सार कार्यालयमा पाँच वर्षअघि स्थापना गरिएको उपकरण थन्क्याइएको छ। उक्त उपकरण सञ्चालनका लागि भन्सार कार्यालयले हालसम्म चासो देखाएको छैन।
सल्यान दुर्घटना अपडेट : मृतकको पहिचान खुल्यो,दाङ : सल्यानमा शनिबार बस दुर्घटनामा परेर मृत्यु भएका दुवै जनाको पहिचान खुलेको छ। मृत्यु हुनेमा तुलसीपुर उपमहानगरपालिका६ का सुमित्रा सुनार र सल्यान त्रिवेणी गाउपालिका६ कि अनिता बोहरा रहेको जिल्ला प्रहरी कार्यालय सल्यानले जनाएको छ। दाङ तुलसीपुरबाट सल्यानको छत्रेश्वरी गाउँपालिका झिम्पे जयचौर जाँदै गरेको ना ६ ख ५४६३ नम्बरको बस कपुरकोट गाउँपालिका३ मुलपानी नजिकै दुर्घटनामा परेको थियो। दुर्घटनामा चालकसहित ५ जना गम्भीर घाइते भएका छन्। बसमा करिब १६ जना यात्रु थिए।
"हमास आक्रमणमा परी इजरायलमा ९ जना नेपाली घाइते, केहीलाई बन्धक बनाइयो","काठमाडौं : इजरायलमा हमास आक्रमणमा परी ९ जना नेपाली घाइते भएका छन्। घाइते हुनेमा नेपाली विद्यार्थीहरू रहेको तेल अविवस्थित नेपाली दूतावासले जानकारी दिएको छ। घाइते हुनेहरूको विवरण संकलन गर्ने काम भइरहेको दूतावासले जानकारी दिएको छ। दक्षिणी इजरायलको अलुमिन किबुजस्थित एक कृषि फार्ममा कार्यरत उनीहरू घाइते भएका हुन्। '९ जना घाइते भएको खबर हामीले पाएका छौं। उनीहरूको विवरण संकलन गर्ने काम भइरहेको छ,' दूतावासका एक अधिकारीले भने। भारतीय समाचार एजेन्सी एनआईले १७ जनालाई बन्धक बनाएको उल्लेख गरेको छ। उसले सामाजिक सञ्जालमार्फत् हमासले १७ जनालाई बन्धन बनाएको जानकारी दिएको हो। शनिबार विहानदेखि हमासले रकेट आक्रमण गर्दा हालसम्म ४० जनाको मृत्यु भएको छ भने ७४० जना घाइते रहेको बीबीसीले जनाएको छ।"
रुकुम पश्चिममा ५४ जनालाई छोरीबुहारी छात्रवृत्ति,"रुकुम : रुकुम पश्चिममा कर्णाली प्रदेशको छोरीबुहारी छात्रवृत्ति कार्यक्रमअन्तर्गत ५४ जनाले छात्रवृत्ति पाएका छन्। आर्थिक वर्ष २०७५७६ मा कर्णाली प्रदेश सरकारले छोरीबुहारी छात्रवृत्ति कार्यक्रम सञ्चालन गरेको थियो। कार्यक्रम सुरु भएको पहिलो आर्थिक वर्ष प्रदेशबाट दुई जनालाई छात्रवृत्ति प्रदान गरेको सामाजिक विकास मन्त्रालयले आव २०७७७८ देखि जिल्लामा रहेको समाजिक विकास कार्यालयबाट छात्रवृत्ति दिन थालेको हो। आव २०७६७७ मा १० जना, २०७७७८ मा पनि १० जना, २०७८७९ मा २० जना र गत आवमा १२ जना गरी ५४ जनाले छात्रवृत्ति पाएका हुन्। आव २०७५७६ मा प्रदेश निर्देशनालयले छात्रवृत्ति वितरण गरेको र जिल्लामा त्यसको तथ्यांक नभएकाले कति जनाले छात्रवृत्ति पाएभन्ने यकिन जानकारी नभएको सामाजिक विकास कार्यालयका प्रमुख धनञ्जय आर्चायले बताए। उनका अनुसार दुई आर्थिक वर्षमा एक लाख र गत आवमा रु ५० हजारका दरले छात्रवृत्ति वितरण गरिएको हो। तीन वर्षे प्राविधिक शिक्षा अध्ययन गरिरहेका छोरीबुहारीलाई मात्र एक वर्ष छात्रवृत्ति प्रदान गर्ने गरिएको प्रमुख आर्चायले जानकारी दिए। आव २०७६७७ र २०७७७८ मा रु एक लाख र २०७८७९ मा रु ५० हजारमात्रै छात्रवृत्ति प्रदान गरिएको हो। यो वर्ष पनि २० जनाका लागि रकम माग गरिएको छ। यो कार्यक्रमले आर्थिक अभावमा पढ्न नपाएका छोरीबुहारीलाई सहयोग पुगेको छ।"
बारामा २२ वटा रक्सीभट्टी तोडफोड गरी १ लाख ४१ हजार लिटर मदिरा नष्ट,"वीरगन्ज : बारामा तीन दिनयतादेखि प्रहरीले अवैध रूपमा घरेलु मदिरा उत्पादन गर्ने रक्सी भट्टीहरू नष्ट गर्ने अभियान चलाएको छ। गत शुक्रबारदेखि थालिएको उक्त अभियानअन्तर्गत तीन दिनमा प्रहरीले विभिन्न गाउँमा लुकाइ छिपाई सञ्चालित २२ वटा रक्सी भट्टी भत्काएर नष्ट गरेको छ। यस्तै ती रक्सी भट्टीबाट कच्चा पदार्थ र तयारी गरी १ लाख ४१ हजार लिटर घरेलु मदिरा बरामद गरी नष्ट गरिएको बाराका प्रहरी प्रवक्ता एंव प्रहरी नायब उपरीक्षक दधिराम न्यौपानेले जानकारी दिए। यस्तै घरेलु मदिरा बनाउन प्रयोग गरिएका ड्रम १ सय २४ थान र मेसिन १२ वटा बरामद गरिएको न्यौपानेले बतााए। उनका अनुसार जिल्ला प्रहरी कार्यालयबाट खटिएको प्रहरी टोलीले शुक्रबार बारागढी गाउँपालिका३ खोपवामा सञ्चालित दुई र वडा नम्बर २ दउरवामा तीन वटा रक्सी भट्टी तोडफोड गरेर नष्ट गरेको हो। त्यसक्रममा रक्सी बनाउन प्रयोग हुने ३४ वटा ड्रम र दुई वटा ड्रम बरामद गर्नुका साथै ३५ हजार लिटर कच्चा पदार्थ र ५५ हजार लिटर तयारी मदिरा बरामद गरि नष्ट गरिएको न्यौपानेले बताए। यस्तै गत बिहीबार करैयामाई गाउँपालिका३ गालोपट्टीमा एउटा र महागढीमाई नगरपालिका३ गन्जभवानीपुरमा ९ वटा रक्सी भट्टी भत्काएर नष्ट गरिएको उनले बताए। त्यसक्रममा मदिरा बनाउन प्रयोग गरिने १४ थान ड्रम र ५ थान मेसिन बरामद गरिएको तथा कच्चा पदार्थ ५४ हजार लिटर र तयारी मदिरा २ हजार ५ सय लिटर नष्ट गरिएको न्यौपानेले जानकारी गराए। यसैगरी गत बुधबार पचरौता नगरपालिका८ छपकैयामा पाँच वटा र आदर्शकोतवाल गाउँपालिका६ पटेर्वा गाउँमा दुई वटा रक्सी भट्टी नष्ट गरिएको उनले बताए। त्यसक्रममा रक्सी बनाउन प्रयोग गरिएको ड्रम ७६ थान र मेसिन पाँच थान बरामद गर्नुका साथै कच्चा पदार्थ ४० हजार लिटर र तयारी मदिरा पाँच हजार लिटर नष्ट गगरिएको जानकारी उनले दिए। विशेष गरी भारतसँग खुल्ला सीमा जाोडिएका जिल्लाका गाउँहरूमा प्रहरीले घरेलु मदिरा उत्पादन गर्ने रक्सी भट्टीको खोजी गर्दै नष्ट गर्ने अभियाान थालेको हो। सीमावर्ती भारतको बिहारमा त्यहाँको सरकारले मदिराको उत्पादन, ओसार पसार , बिक्री वितरण र सेवनमा ९ वर्ष पहिलेदेखि प्रतिबन्ध लगाएको छ। जसका कारण बिहारसँग सीमा जोडिएका मधेसका जिल्लाका सीमावर्ती गाउँहरूमा घरेलु रक्सीको उत्पादन र भारतमा तस्करी हुदै आएको छ। यही असोज ८ गते बाराको पचरौता नगरपालिका१ पिपरपातीस्थित नेपालभारत सीमाको दशगजा क्षेत्रमै सञ्चालित रक्सी भट्टीमा एक पूर्व सशस्त्र प्रहरी जवानको हत्या भएपछि बारामा प्रहरीले रक्सी भट्टी नष्ट गर्ने अभियानलार्ई तीव्र बनाएको हो। तीनवर्षअअघि २०७६ असोज १६ मा बाराकै फेटा गाउँपालिका४ बतरा गाउँमा अवैध रूपमा सञ्चालित घरेलु मदिरा उत्पादन गर्ने रक्सी भट्टीको भूमिगत ट्यांकीभित्र निसास्सिएर एकै परिवारका चार जनासहित पाँच जनाको मृत्यु भएको थियो।"
स्याङजाको वालिङमा कपडा पसलमा आगालागी,"स्याङ्जा : वालिङ नगरपालिका ६ मिर्दी स्थित एक कपडा पसलमा शुक्रबार राती आगालागी भएको छ। विद्युत् सर्ट भएर आलमदेवी कपडा पसलमा आगालागी हुँदा लाखौं मूल्य बराबरको क्षति भएको सञ्चालक देवी गुरुङ्ले जानकारी दिइन्। आगलागीपछि नगरपालिकाको दमकल, सुरक्षाकर्मी र स्थानीयको सहयोगमा आगो निभाइएको थियो। आगालागीबाट टिनले छाएको उद्योग पूर्णरुपले जलेर नष्ट भएको प्रहरीले जनाएको छ। उद्योगमा रहेका रुई ग्रेडिङ मेसिन, भाडा बनाउने, कपडा पेल्ने हेभी मेसिन, डिजिटल मेसिनहरु जलेका छन्। यसैगरी एघार टन कालो कपास, ४ सय केजी फाइवरको कपास, ५ सय केजी सेतो र कालो कपास समेत पूर्णरुपले जलेको छ। नुवाकोट स्थित बिदुर नगरपालिकाका गंगासिंह तामाङ् र उनका पत्नी देवी गुरुङ्ले १० वर्षदेखी यहाँ पसल गर्दै आएका थिए। तामाङ् भने अहिले रोजगारीका लागि विदेश छन्।"
वीरगन्ज कारागारका १ सय ५८ कैदीबन्दीले गरे रक्तदान,वीरगन्ज : वीरगन्ज कारागारका १ सय ५८ कैदीबन्दीले रक्तदान गरेका छन्। वीरगन्जस्थित प्रभु हस्पिटलको चौथो स्थापना दिवसका अवसरमा शनिबार कारागार परिसरभित्रै आयोजित रक्तदान कार्यक्रममा कारागारका १ सय ५८ कैदीबन्दीले रक्तदान गरेका हुन्। कार्यक्रममा पाँच जना सशस्त्र प्रहरीसहित १ सय ६३ जनाले रक्तदान गरेकोमा त्यसमध्ये कैदीबन्दीको संख्या १ सय ५८ जना रहेको कारागार प्रमुख फणिन्द्र दाहालले जानकारी दिए।
आइतबारदेखि चाडपर्व लक्षित सहुलियत पसल सञ्चालन,"काठमाडौं : सरकारले दसैँ, तिहार, छठलगायत ठूला चाडपर्वमा नागरिकलाई सहुलियत दरमा दैनिक उपभोग्य वस्तु उपलब्ध गराउने उद्देश्यले आइतबारदेखि देशभर सुपथ मूल्य पसल सञ्चालन गर्दैछ। सरकारी स्वामित्वका खाद्य व्यवस्था तथा व्यापार कम्पनी, साल्ट्र ट्रेडिङ तथा दुग्ध विकास संस्थानले आगामी मङ्सिर ३ गतेसम्म सहुलियत पसल सञ्चालनमा गर्नेछन्। आम उपभोक्ताको हितलाई ध्यानमा राखी अत्यावश्यक खाद्य तथा उपभोग्य वस्तु सहुलियत मूल्यमा उपलब्ध गराउन चाडबाड अवधिभर यस्ता पसल सञ्चालनमा ल्याउन लागिएको उद्योग, वाणिज्य तथा आपूर्ति मन्त्रालयले जनाएको छ। यस्ता पसलबाट बजार मूल्य नियन्त्रण र गुणस्तरीयता कायम गरी सरल, सहज र सर्वसुलभ रुपमा उपलब्ध गराउने उद्देश्य सरकारले राखेको छ। चाडबाडको समयमा उपभोक्ता बजारमा निजी क्षेत्रको एकाधिकार हुन नदिन भन्दै सरकारले हरेक वर्ष सहुलियत मूल्य पसल सञ्चालन गर्दै आएको छ। सरकारले उद्योग, वाणिज्य, तथा आपूर्ति मन्त्रालयको मातहतका खाद्य व्यवस्था तथा व्यापार कम्पनी लिमिटेड र साल्ट ट्रेडिङ कर्पोरेसन तथा कृषि तथा पशुपन्छी विकास मन्त्रालय मातहतको दुग्ध विकास संस्थानको सहकार्यमा सहुलियत मूल्य पसल सञ्चालनमा ल्याउन लागेको हो। ती कम्पनीका काठमाडौं उपत्यकामा रहेका बिक्री केन्द्र र तीन घुम्ती पसल गरी ३५ स्थानबाट सुपथ मूल्यमा खाद्यान्न बिक्री वितरण हुनेछ। राजधानीबाहिर मोरङ, झापा, ताप्लेजुङ, सङ्खुवासभा, सोलुखुम्बु, दिक्तेल, भोजपुर, ओखलढुङ्गा, खोटाङ, सिराहा, जनकपुर, पर्सा, काठमाडौं, ललितपुर, भक्तपुर, कास्की, तनहुँ, गोरखा, मनाङ, मुस्ताङ, रुपन्देही, बाँके, दाङ, बर्दिया, रुकुमपूर्व र रुकुमपश्चिममा सुपथ पसल सञ्चालन हुनेछ। यस्तै रोल्पा, सुर्खेत, गुल्मी, दैलेख, डोल्पा, कालीकोट, हुम्ला, जाजरकोट, जुम्ला, मुगु, कैलाली, डडेल्धुरा, बाजुरा, बझाङ, अछाम, दार्चुला, महेन्द्रनगरमा सहुलियतपूर्ण पसल रहनेछन्। खाद्य व्यापार कम्पनीले ४२ जिल्लाका ४८ स्थानमा सुपथ मूल्य पसल सञ्चालन गर्ने तयारी गरेका प्रवक्ता शर्मिला न्यौपानेले जानकारी दिइन्। कम्पनीले सञ्चालनमा ल्याएका बिक्री कक्षबाट उपभोक्ताले सबै किसिमका चामल, दाल, गहुँ, आटा, पीठो, र सबै प्रकारका तेलमा प्रतिकिलोप्रतिलिटर सात तथा कर्णालीको सिमी, फापर, चिनो, कागुनो र खसीबोकामा प्रतिकिलो १० छुट पाउनेछन्। उपत्यकाभित्र रामशाहपथ, थापाथली, नख्खु र सूर्यविनायक तथा विभिन्न जिल्लामा रहेका बिक्री कक्षबाट सहुलियत दरमा खाद्यान्न उपलब्ध हुनेछ। खाद्य व्यापार कम्पनीले अनलाइनबाट पनि सहुलियत मूल्यमा खाद्यान्न बिक्री गर्नेछ। कम्पनीले भोलि थापाथालीस्थित बागमती प्रादेशिक कार्यालयका साथै देशभरका बिक्री कक्षबाट सुपथ मूल्य पसल सञ्चालन गर्नेछ। सहुलियत मूल्य पसल सञ्चालनका लागि सरकारले खाद्य व्यापार कम्पनीलाई दुई करोड ३२ लाख २० हजार बजेट छुट्याएको छ। यस्तै साल्ट्र ट्रेडिङले पनि काठमाडौं उपत्यकाको सतुङ्गल, कालीमाटी, पाटन, जडीबुटी, कौशलटार, भक्तपुर र सिफलसहित देशभरका कार्यालयमा सहुलियत पसल सञ्चालन गर्नेछ। साल्ट ट्रेडिङमार्फत बिक्री हुने सामानमा सहुलियत दिन सरकारले एक करोड छुट्याएको छ। साल्ट ट्रेडिङले चिनी प्रतिकिलो ९७ मा बिक्री गर्नेछ। साल्ट ट्रेडिङले नुनमा प्रतिकिलो दुई र तेल तथा चिउरामा प्रतिकिलो सात रुपैयाँ छुट दिनेछ। दुग्ध विकास संस्थानले घीउमा प्रतिकिलो २०, पनिर प्रतिदुई सय ग्राममा २० रुपैयाँ छुट दिनेछ।"
"थाहा नगरपालिकामा कन्टेनर दुर्घटना, एकको मृत्यु",दुर्घटनामा परी ज्यान गुमाउनेमा नुवाकोटको बेलकोट नगरपालिका५ बस्ने ४२ वर्षीय दीप श्रेष्ठ रहेको जिल्ला प्रहरी कार्यालय मकवानपुरका प्रहरी नायब उपरीक्षक लक्ष्मी भण्डारीले जानकारी दिए। मकवानपुर : मकवानपुरको थाहा नगरपालिका१ कुन्छालमा आज बिहानै सवारी दुर्घटना हुँदा एक जनाको ज्यान गएको छ । दुर्घटनामा परी ज्यान गुमाउनेमा नुवाकोटको बेलकोट नगरपालिका५ बस्ने ४२ वर्षीय दीप श्रेष्ठ रहेको जिल्ला प्रहरी कार्यालय मकवानपुरका प्रहरी नायब उपरीक्षक लक्ष्मी भण्डारीले जानकारी दिए। वीरगञ्जबाट काठमाडौँतर्फ जाँदै गरेको ना६ख ३९८७ नम्बरको कन्टेनर त्रिभुवन राजपथ सडक खण्डअन्तर्गतको उक्त स्थानमा अनियन्त्रित भई सडकबाट अन्दाजी ५० मिटर तल खसी दुर्घटना हुँदा श्रेष्ठको दुर्घटनास्थलमै मृत्यु भएको प्रहरी नायब उपरीक्षक भण्डारीले बताए। उक्त घटनाको बारेमा प्रहरीले आवश्यक अनुसन्धान गरिरहेको मकवानपुर प्रहरीले जनाएको छ । रासस
पुल निर्माण सुरु,"परासी : सम्झौता भएको तीन वर्षपछि खजुरा खोलामा पुल निर्माण सुरु भएको छ। नवलपरासीको बर्दघाट नगरपालिका५ र १६ नम्बर वडा जोड्ने पुल निर्माण गर्न २०७७ सालमा सम्झौता भएको थियो। शिलान्यास समेत गरिएको पुल निर्माण कार्य अलपत्र पारेर निर्माण व्यवसायी सम्पर्कबिहीन भएका थिए। म्याद सकिँदासमेत सम्पर्कमा नआएपछि नगरपालिकाले जिल्ला प्रशासनको सहयोग लिएर निर्माण व्यवसायीलाई सम्पर्कमा ल्याएको थियो। निर्माण व्यवसायी सम्पर्क आएपछि अहिले एक सातादेखि निर्माण कार्य सुरु भएको नगरप्रमुख शम्भुलाल श्रेष्ठले बताए। प्रशासनले प्रहरीमार्फत निर्माण व्यवसायीलाई सम्पर्कमा ल्याएको हो। लामो समयको प्रयासपछि निर्माण व्यवसायीलाई सम्पर्कमा ल्याएका छौं। निर्माण कार्यको म्याद सकिएको र निर्माण सामग्री ल्याएर काम सुरु गरेकाले म्याद थपको प्रक्रिया अगाडि बढेको छ, नगरप्रमुख श्रेष्ठले भने। २०८० असार ३ गतेभित्र सम्पन्न गर्ने गरी श्रीमृत संजिवनी निर्माण सेवाले ९ करोड ७७ लाखमा निर्माण कार्यको जिम्मेवारी लिएको हो। पुल नहुँदा स्थानीयहरू वर्षायाममा बाढीको जोखिम मोलेर आवतजावत गर्नुपर्ने बाध्यता रहेको छ।"
सेती नदीमा डुबेर दुई बालक बेपत्ता,डोटी : सेती नदीमा नुहाउने क्रममा दुई बालक बेपत्ता भएका छन्। दिपायल स्थित सेती पुल नजिक नुहाउने क्रममा दुई बालक बेपत्ता भएका उद्योग वाणिज्य सङ्घ डोटीका महासचिव दिपक खड्काले जानकारी दिए। दिपायल सिलगढी नगरपालिका वडा नं ४ पिपल्ला बस्ने ७ वर्षकी खुसी प्रजापति र साढे दुई वर्षका सिद्धार्थ देउवा बेपत्ता भएका हुन। सुवास प्रजापतिका छोरीतर्फका नाति सिद्धार्थ र छोरातर्फका नातिनी खुसी बेपत्ता भएका हुन्। बेपत्ता दुवैको खोजी कार्यका लागि सुरक्षाकर्मी तथा स्थानीयहरू खटिएको प्रहरीले जानकारी दिएको छ।
"दसैँका लागि टिकटको अग्रिम बुकिङ सोमबारबाट खुल्ने, भाडा नबढ्ने",काठमाडौं : दसैँका लागि यही असोज २२ बाट अग्रिम टिकट बुकिङ खुल्ला गरिने भएको छ। भौतिक पूर्वाधार तथा यातायात मन्त्रालयमा भएको सर्वपक्षीय छलफलपश्चात् आगामी सोमबारदेखि अग्रिम टिकट बुकिङ खुल्ला गर्ने निर्णय गरिएको यातायात व्यवस्था विभागका महानिर्देशक उद्धवप्रसाद रिजालले जानकारी दिए। व्यवसायीले गाडी भाडा नबढाए बुकिङ नखोल्ने अडान राख्दै आएपनि मन्त्रालयमा भएको छलफलमा व्यवसायीले पुरानै भाडामा अग्रिम टिकट खुल्ला गर्न सहमत भएका हुन्। पुरानै भाडा कायम गरेर दसैँका लागि अग्रिम टिकट बुकिङ खुल्ला गर्ने निर्णय गरिएको हो।  रासस
बझाङमा आज पनि ५३ रेक्टर स्केलको भूकम्प,"बझाङ : बझाङ केन्द्रविन्दु भएर आज पनि भूकम्प गएको छ। बझाङको भातेखोला केन्द्रबिन्दु भएर शनिबार बिहान ११: ४५ मा भूकम्प गएको हो। ५३ रेक्टर स्केलको भूकम्प गएको भूकम्प मापन केन्द्रले जनाएको छ । बझाङको चैनपुर केन्द्रविन्दु भएर हिजो राती २ पटक भूकम्पको धक्का महसुस गरिएको थियो। मंगलबार अपराह्न २ बजेर ४३ मिनेटमा बझाङ केन्द्रबिन्दु भएर ६ दशमलव ३ रेक्टर स्केलको भूकम्प गएको थियो। भूकम्पबाट बझाङमा एक जनाको मृत्यु भएको छ। भूकम्प मापन केन्द्रका अनुसार मंगलबार १२ पटकसम्म भूकम्पको धक्का महसुस भएको थियो। केन्द्रका अनुसार मंगलबार राति १२ : १६ बजेमा ४१ रेक्टर स्केलको, १२ : ५० मा ४३ रेक्टर स्केलको, बिहान ४:२७ बजे ४३ रेक्टर स्केलको र ५ :४३ मा बजे ४३ रेक्टर स्केलको भूकम्प गएको थियो। यसैगरी मंगलबार दिउँसो पनि बझाङ केन्द्रविन्दु बनाएर ५३, ६३,५१,४१, ४१, ४३,५,५ रेक्टर स्केलका ८ पटक गएको केन्द्रले जनाएको छ। मंगलबार अपराह्न गएको भूकम्पपछि उक्त क्षेत्रमा बारम्बार पराकम्पहरु पनि गइरहेका छन्।"
सोलुखुम्बुमा जंगली भुइँ भालु मृत फेला,"सोलुखुम्बु : सोलुखुम्बुको खुम्बु पासाङल्हामु गाउँपालिका१, जुभिङमा भुइँ भालु मृत भेटिएको छ। शुक्रबार साँझ जुभिङ सामुदायिक वन क्षेत्रको श्यामकाई खोलामा हिमालयन कालो पोथी भालु मृत भेटिएको डिभिजन वन कार्यालय सोलुखुम्बुले जनाएको छ। निमित्त डिभिजनल वन अधिकृत मनराज राईका अनुसार स्थानीयले खोलामा भालु मरेको भेटेपछि प्रहरीलाई खबर गरेका थिए। प्रहरी, वन कार्यालयका प्रतिनिधि, स्थानीय जनप्रतिनिधिसहितको सक्रियतामा उद्धार गरेर डिभिजन वन कार्यालय सल्लेरीमा ल्याई कार्यालयकै परिसरमा गाडिएको अधिकृत राईले बताए। लम्बाइ १५ मिटर, उचाइ १ मिटर रहेको उक्त भालु करिब १०० किलो रहेको बताइएको छ। भालुको जिउमा कुनै चोट देखिएको छैन भने मृत्युको कारण बारे अनुसन्धान भइरहेको कार्यालयले जनाएको छ।"
भूकम्पको झट्काले घर छाएको स्लेट खसेर एक वृद्ध घाइते,बझाङ : मष्टा गाउँपालिकाको भातेखोला केन्द्रविन्दु भएर आएको भूकम्पको धक्काले घर छाएको स्लेट खसेर एक वृद्ध घाइते भएका छन् । शनिबार बिहान ११:४५ मा भूकम्प आउँदा घर छाएको स्लेट खसेको र आँगनमा बसिरहेका मष्टा४ का सुको फराडा घाइते भएका हुन् । उनको हातमा चोट लागेर नशा च्यातिएको भातेखोला स्वास्थ चौकीलाई उद्धत गर्दै मष्टा ४ का वडा अध्यक्ष उत्तम जोशीले बताए उनको भातेखोला स्वास्थ चौकीमा उपचार हुन नसकेपछि जिल्ला अस्पताल सिमखेत ल्याइँदै छ । बझाङमा शनिबार बिहान ११:४५ बजे भातेखोला केन्द्रविन्दु बनाएर ५३ रेक्टर स्केल भुकम्प धक्का महशुस भएको थियो भने दिउँसो १२:३२ बजे पुनः तल्कोट गाउँपालिकाको धमेना आसपास केन्द्रविन्दु बनाएर ४३ रेक्टर स्केलको भुकम्प गएको थियो । गत मंगलबार अपराह्न २ बजेर ४३ मिनेटमा बझाङ केन्द्रविन्दु भएर ६ दशमलव ३ रेक्टर स्केलको भूकम्प गएको थियो। त्यस यता निरुन्तर बझाङमा कम्पन भइरहेको छ । भूकम्पबाट बझाङमा एक जनाको मृत्यु भएको छ भने घाइते हुनेको संख्या २१ पुगेको छ ।
सल्यानमा बस दुर्घटना हुँदा दुई जनाको मृत्यु,दाङ : सल्यानमा बस दुर्घटना हुँदा दुई जनाको घटनास्थलमै मृत्यु भएको छ। दुर्घटनामा मृत्यु भएकाको सनाखत हुन बाँकी छ। दाङ तुलसीपुरबाट सल्यानको छत्रेश्वरी गाउँपालिका झिम्पे जयचौर जाँदै गरेको ना ६ ख ५४६३ नम्बरको बस कपुरकोट गाउँपालिका३ मुलपानी नजिकै दुर्घटनामा परेको हो। दुर्घटनामा चालकसहित ५ जना गम्भीर घाइते भएका छन्। उनका अनुसार २ जना महिलाको घटनास्थलमै मृत्यु भएको र उनीहरूको परिचय खुलेको छैन। बसमा करिब १६ जना यात्रु थिए।
बर्दियामा बाघको आक्रमणबाट बालक घाइते,गुलरिया : बाघको आक्रमणबाट बर्दियामा एक बालक घाइते भएका छन्। बारबर्दिया नगरपालिका वडा नम्बर ३ स्थित खुरखुरे फाँटामा ४ वर्षीय साहिल सुनार बाघको आक्रमणमा परी घाइते भएका हुन्। बाघको आक्रमणबाट घाइते बालकको नेपालगञ्ज स्थित नर्सिङ होममा उपचार भैरहेको बारबर्दिया नगरपालिकाका नगरप्रमुख छविलाल थारुले बताए। चारैतिर जंगलले घेरिएको बस्ती खुरखुरे फाँटाको सडकमा खेल्दै गरेका बालकलाई शुक्रबार बेलुका साढे ६ बजे बाघले आक्रमण गरे लगत्तै नगरपालिका मार्फत निःशुल्क एम्बुलेन्स मार्फत उपचारको लागि नेपालगञ्ज पठायौं। बालकको उपचारका क्रममा रगत चढाउनु पर्ने भएकोले रेडक्रससँग समन्वय गरेका छौं। बालकको गालामा बाघको नंग्राले घाउ बनाएको छ। उपचार र राहतको लागि नगरपालिकाले डिभिजन बन कार्यालय बर्दियासँग समन्वय गरेको र नगरपालिकाबाट पनि राहत उपलब्ध गराउने नगरप्रमुख थारुले बताए। सोही क्षेत्रमा हालसम्म ३ जना मानिसलाई बाघले आक्रमण गरिसकेको छ। द्वन्द्व रोक्न तत्काल विद्युतीय तारबारको ब्यवस्थापन गर्न उनले माग गरेका छन्।
जितिया पर्व आज सकिँदै,"धनुषा : हिन्दू पात्रोअनुसार असोज कृष्ण पक्षको अष्टमीदेखि नवमीसम्म मनाइने जितिया पर्व आज सकिँदैछ। बिहीबारदेखि सुरु भएको यो पर्व आज बिहान पूरा हुन लागेको हो। ज्यातिषशास्त्रअनुसार महिलाले सन्तानको दीर्घायु र समृद्धिका लागि जितिया व्रत बस्ने गर्दछ। यो व्रत बस्दा सन्तान प्राप्तिका साथै सन्तानलाई दुःख, पीडा र समस्याबाट जोगाउँछ भन्ने विश्वास गरिन्छ। जितियालाई जीवितपुत्रिका व्रत पनि भनिन्छ। महिलाहरु व्रतको विधि पालना गर्दै बिहीबार नजिकैको पोखरी तथा तलाउमा नुहाएर घिरौलाको पातमा, तोरीको तेल, सिन्दूर, तोरीको पीना (खैर), मेहन्दीको पात, फूलआदि चढाएर विधिपूर्वक नहाय खाय गरेका छन्। उपवासको पूर्वसन्ध्यामा मध्यरातमा खाने खाना दही च्युउरासँगै माछा र मरुवा अनिवार्य खाने चलन छ। शुक्रबार बिहान ४ बजेवाट निराहार बसी शनिबार विहान १० बजेपछि नवमी तिथी प्रारम्भ भएसँगै उपवास तोडेपछि जितिया व्रत सम्पन्न हुने जनकपुरधामकी व्रतालु महिला गीता देवी झाले बताए। थारू समुदायमा विशेष मानिने जितियाको उपवास बस्ने महिलाहरू सन्तान तथा सौभाग्य समृद्धिको निम्ती जिमुतवाहन देवतालाई समर्पण गरी फलफूलले डाली भर्ने कथा सुन्ने गरिन्छ। शनिबार विहानै पुनः केराको पातमा दही च्यूउरा, फलफूल चढाएपछि घिरौलाको पातबाट शुरू भएको जितिया केराको पातमा गएर सम्पन गरिने चलन रहँदै आएको क्षीरेश्वरनाथ नगरपालिका ५ महेन्द्रनगरकी व्रतालु अनिता यादवको भनाइ छ।  रासस"
प्रदेश खारेजीको माग गर्दै विराटनगरमा प्रदर्शन,"विराटनगर : प्रदेश खारेजीको माग गर्दै कोसी प्रदेशको राजधानी विराटनगरमा शनिबार प्रदर्शन गरिएको छ। सचेत नागरिक अभियानका नाममा प्रदर्शन गरिएको हो। त्यस क्रममा मोटरसाइकल र्यालीसमेत निकालिएको छ। कञ्चनबारीबाट सुरु भएको र्यालीले विराटनगरका विभिन्न भागको परिक्रमा गरेको थियो। प्रदर्शनकारीले मुलुकलाई भार पर्ने हिसाबले ल्याइएको प्रदेश खारेजी हुनुपर्ने, महँगी र कालोबजारी नियन्त्रण हुनुपर्ने, धार्मिक सहिष्णुता कायम गर्नुपर्ने, सबै नेताहरूको सम्पत्ति छानबिन हुनुपर्ने, राजनीतिक अपराध बन्द गर्नुपर्ने, भ्रष्टाचारीलाई कारबाही गर्नुपर्नेलगायतका नारा लगाएका छन्। प्रदेशमा बढ्दो राजनीतिक अस्थिरतासँगै सडकबाटै प्रदेश खारेजीको आवाज उठ्न थालेको हो। दलहरूले बेलैमा बुद्धि नपुर्याए संघीयता विरोधी आवाज मजबुत भएर मुलुकको व्यवस्था नै धरापमा पर्नसक्ने चिन्ता सरोकारवालाले व्यक्त गरेका छन्।"
"बारामा ग्यारेजबाट ट्रायलका लागि निस्केको मोटरसाइकल दुर्घटना, चालकको मृत्यु","सिमरा : बाराको निजगढमा ग्यारेजबाट ट्रायलका लागि निस्केको मोटरसाइकल दुर्घटना हुँदा एक जनाको मृत्यु भएको छ । मृत्यु हुनेमा ग्यारेजका मिस्त्री २० वर्षीय दिनेश चौधरी रहेका छन् । निजगढ ८ स्थित श्री बाबा एनकेडी ग्यारेजबाट मर्मत गरेर जाँचका लागि निस्किएको ना६३प ८४४७ नम्बरको मोटरसाइकललाई नारायणगढबाट धरानतर्फ जाँदै गरेको प्र।१(०२(००१ ख ९७९३ नम्बरको बसले ठक्कर दिएको हो । दुर्घटनामा मोटरसाइकल चालक कोल्हबी नगरपालिका ३ जुगवाका चौधरीको घटनास्थलमै मृत्यु भएको हो । बसले ठक्कर दिएपछी चौधरीले चलाएको मोटरसाइकल ना३स ९२३७ नम्बरको इरिक्सामा ठोक्किन पुगेको थियो । मोटरसाइकलले ठक्कर दिएपछी अनियन्त्रित भएको उक्त इरिक्सा प्र २०३००१ ह १०६६ नम्बरको अटोसंग ठोक्किएको थियो। रिक्साको ठक्करबाट अटो चालक निजगढ १२ लालका २४ वर्षीय सुकराम बोम्जन, अटोमा सवार सोही ठाँउका २२ वर्षीय सानतेन लामा र जीतपुरसिमरा १६ का २१ वर्षीय कुलबहादुर थिङ घाइते भएका छन् । घाइतेमध्ये लामालाई निजगढबाट थप उपचारका लागि वीरगन्ज लगिएको प्रहरीले जनाएको छ । प्रहरीले बस चालक सिरहा १२ का अजय ठाकुरलाई नियन्त्रणमा लिएको छ ।"

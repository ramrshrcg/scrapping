शीर्षक,विवरण
विवादमा राष्ट्रपति,"संविधानको धारा (६१) को उपधारा ४ ले भन्छसंविधानको पालना र संरक्षण गर्नु राष्ट्रपतिको प्रमुख कर्तव्य हो। अर्थात्, संविधानको संरक्षण, संवद्र्धन र पालना गर्नु राष्ट्राध्यक्षको संवैधानिक जिम्मेवारी हो, कर्तव्य हो। हुन त संविधानतः राष्ट्रपति संवैधानिक हो। धारा ६६ ले किटानी साथ व्यवस्था भएको कार्यबाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषद्को सिफारिस र सम्मतिबाट हुने व्यवस्था गरेको छ। यसको अर्थ संविधान, कानुन, विधि र प्रक्रिया मिचिँदा राष्ट्रपति मौन बस्नुपर्छ भन्ने कदापि होइन। संविधानविपरीत वा संविधान मिचिँदा राष्ट्रपतिले सचेत गर्न सक्छन्। प्रधानमन्त्रीलाई सुझाव दिन सक्छन्। तर, रामचन्द्र पौडेल राष्ट्रपति भएको छोटो समयमै विवादमा तानिएका छन्। उनलाई संवैधानिक मर्यादाको जामाले छोपेर संविधान, कानुन र विधिविपरीत काम गर्न लगाइँदैछ। त्यसको ज्वलन्त उदाहरण हुन्, नागरिकता विधेयक प्रमाणीकरण र रेशम चौधरीलाई माफी। कुनै पनि नेपाली नागरिक नागरिकताबाट वञ्चित हुनु हुँदैन, यो राष्ट्रकै मान्यता हो, संविधानको व्यवस्था हो। तर, भावनामा बहकिएर संविधान, विधि र प्रक्रिया मिचेर विधेयक पारित गर्नु कदापि स्वीकार्य हुन सक्दैन। अर्कोतिर विधेयक बनाउने जिम्मेवारी संसद्को हो। मन्त्रिपरिषद्को सिफारिसमा राष्ट्रपतिबाट विधेयक प्रमाणीकरण गर्ने कुरा असंवैधानिक मात्र होइन, संसदीय मूल्य र मान्यताविपरीत छ। संसदीय प्रक्रिया बुझेका र सभामुख बनिसकेका राष्ट्रपतिबाट यस्तो कार्य होला भनेर कल्पना पनि गर्न सकिन्न। अर्कोतिर संघीय संसद्को प्रतिनिधिसभा नयाँ हो। जसले नागरिकतासम्बन्धी विधेयक पारित गरेको होइन। पुरानै संसद्ले पारित गरेको विधेयकको अवस्थामाथि गम्भीर प्रश्न उब्जेका छन्। तर राष्ट्रपति पौडेलले निष्क्रिय भइसकेको त्यही विधेयकलाई आठ महिनापछि ल्याप्चे लगाउन धक मानेनन्। मात्र सरकारको रबरस्टाम्प बनिदिए। त्यसो त रेशम चौधरीलाई आममाफी प्रकरणमा पनि सरकारबाट भएको कानुनविपरीतको सिफारिसलाई राष्ट्रपति पौडेलले जसरी दस्तखत गरे, त्यो पनि उनी रबरस्टाम्प बनेकै द्योतक थियो। सबैभन्दा डरलाग्दो पक्ष के हो भने राष्ट्रपति संस्थामाथि अविश्वासको संकट। विगतमा राष्ट्रपति कुन दल वा पार्टीसँग आबद्ध हुनुहुन्थ्यो ? कुन दलका नेता र सरकारसँग उठबस छ ? भन्ने कुरा राष्ट्रपतिका कुनै पनि निर्णयमा झल्किनु वा व्यक्त हुनु हुँदैन। राष्ट्रपति देशकै अभिभावक हो र संविधानको संरक्षक हो भन्ने कुरा उसका निर्णय, आदेश र व्यवहारमा प्रष्टिनु पर्छ। राष्ट्रपति प्रश्नको घेरामा उभिँदा राष्ट्रपति संस्था र गणतन्त्रलाई कमजोर बनाउँछ। त्यससँगै संविधानको संस्थागत विकासमा समेत गम्भीर ठेस पुयाउँछ। सरकारले पनि राष्ट्रपतिलाई रबरस्टाम्प बनाएर क्षणिक तुष्टि त प्राप्त गर्ला सारमा भने व्यवस्थालाई चोट दिएर मुलुकका लागि अहितकारी काम हुन जान्छ।"
मेडिकल विश्वविद्यालय माग गर्दै प्रदर्शन,"धनगढी : ६ सय श्ययाको अस्पतालसहित साढे ५ अर्बका संरचना तयार भइसकेको गेटा मेडिकल कलेजका बारेमा नीति तथा कार्यक्रम र बजेटमा फरकफरक कुरा आएपछि स्थानीय आन्दोलित भएका छन्। मेडिकल कलेज सञ्चालन रोक्न माफियाहरू लागि परेको भन्दै उनीहरूले सरकारको आलोचना गरेका छन् भने कैलालीको अत्तरियामा चक्काजाम समेत गरेका छन्। जेठको ६ गते राष्ट्रपति रामचन्द्र पौडेलले संयुक्त सदनमा प्रस्तुत गरेको नीति तथा कार्यक्रममा गेटमा मेडिकल विश्वविद्यालय बनाउने कुरा उल्लेख छ। उनले भनेका छन्, गेटा विश्वविद्यालयसम्बन्धी विधेयक यसै अधिवेशनमा प्रस्तुत गरिनेछ। उक्त अस्पताल यसै वर्ष सञ्चालनमा ल्याइने छ। तर नीति तथा कार्यक्रमको ९ दिनपछि अथवा जेठ १५ गते अर्थमन्त्री डा प्रकाशशरण मतहले प्रस्तुत गरेको बजेट वक्तव्यमा भने गेटामा सहिद दसरथ चन्द स्वास्थ्य विज्ञान प्रतिष्ठान बनाइने र एक सय श्ययाको अस्पताल सञ्चालनमा ल्याउने कुरा उल्लेख भएपछि स्थानीय विरोधमा उत्रिएका हुन्। अर्थमन्त्री महतले बजेट वक्तव्यमा भनेका छन्, गेटा मेडिकल कलेजलाई सहिद दशरथ चन्द स्वास्थ्य विज्ञान प्रतिष्ठानको रुपमा सञ्चालन गर्ने व्यवस्था मिलाइने छ। गेटा अस्पताललाई एक सय श्ययाका रुपमा विकास गर्न पूर्वाधार निर्माण, उपकरण खरिद र जनशक्ति व्यवस्थापनका लागि बजेटको व्यवस्था गरेको छु। नीति तथा कार्यक्रममा मेडिकल विश्वविद्यालय आएपछि खुसी भएका सुदूरपश्चिमवासीहरू बजेट वक्तव्यमा प्रतिष्ठानको कुरा आएपछि आन्दोलित भएका हुन्। यस क्षेत्रका राजनीतिक दलका नेताहरूको माग पनि गेटामा मेडिकल विश्वविद्यालय बनाउने माग थियो। मेडिकल कलेजको पूर्वाधारको निरीक्षणमा आएका प्रधानमन्त्री पुष्पकमल दाहालले पनि गेटामा मेडिकल विश्वविद्यालय नै बनाउने प्रतिबद्धता गरेका थिए। पुस २९ गतेको मन्त्रीपरिषदको बैठकले पनि गेटामा मेडिकल विश्वविद्यालय बनाउने निर्णय गरेको छ। मेडिकल कलेजको पूर्वाधारका लागि खटिएका नेता लेखराज भट्ट भन्छन्, वर्तमान सरकार स्वास्थ्य माफियाको चंगुलमा फसेको छ। सरकार गेटामा मेडिकल विश्वविद्यालय सञ्चालन गर्न नै चाहँदैन। नीति तथा कार्यक्रममा एउटा कुरा आउनु र बजेट भाषणमा अर्को कुरा आउनु भनेको यस क्षेत्रका जनतालाई अल्झाउनु बाहेक केही होइन। उनले सरकारले फरकफरक रुपमा गरेको निर्णय सच्याएर मेडिकल विश्वविद्यायय बनाउनु पर्ने माग गरे। मेडिकल कलेज सञ्चालनका लागि गठन भएको संघर्ष समितिका संयोजक लोकराज पाण्डे, यसै क्षेत्रबाट पाँचपटक प्रधानमन्त्री भइसकेका शेरबहादुर देउवालाईसमेत गेटामा मेडिकल विश्वविद्यालय सञ्चालनका लागि चासो नभएको आरोप लगाउँछन्। उनी भन्छन्, म त यस क्षेत्रका नेतृत्वमा बसेका नेताहरूलाई नै दोष दिन्छु। उनीहरूलाई यस क्षेत्रको मेडिकल शिक्षा र स्वास्थ्य सेवाको चासो छैन।"
बथनाहाविराटनगर गुड्यो कार्गो रेल,"विराटनगर : भारतको बथनाहाबाट विराटनगर महानगरपालिका१८ बुधनगरसम्म कार्गो रेल सेवा सञ्चालनमा आएको छ। आठ किलोमिटर दूरी पार गर्दै बिहीबार विराटनगरस्थित एकीकृत भन्सार जाँच चौकी (आईसीपी)मा निर्माण भएको रेलवे कस्टम यार्डसम्म रेल आइपुगेको हो। बथनाहाविराटनगर अब नियमित मालवाहक रेल चल्ने भएको छ। प्रधानमन्त्री पुष्पकमल दाहाल प्रचण्ड र भारतीय समकक्षी नरेन्द्र मोदीले संयुक्त रूपमा उद्घाटन गरेसँगै सेवा सुरु भएको हो। दाहाल र मोदीले बुधनगरमा निर्माण गरिएको कस्टम यार्डको संयुक्त रूपमा उद्घाटन गरेका थिए। रेलबाट नियमित रूपमा औद्योगिक कच्चा पदार्थ निकासीपैठारी हुनेछ। रेल सञ्चालनसँगै कोसी प्रदेशका उद्योगी व्यवसायी उत्साहित भएका छन्। आयात तथा निर्यात खर्च घट्ने भएकाले उत्पादित वस्तु सस्तिने हुँदा उपभोक्ता पनि लाभान्वित हुने उद्योगीको भनाइ छ। उद्योग संगठन मोरङका अध्यक्ष राकेश सुरानाले परीक्षणको पाँच वर्षपछि सञ्चालनमा आएको रेल सेवाले निरन्तरता पाउनुपर्ने बताए। उनका अनुसार रेल मोरङको कटहरीसम्म सञ्चालन हुन सकेको भए अझै सजिलो हुने थियो। जग्गाको मुआब्जा विवादका कारण कटहरीसम्म रेलमार्ग विस्तार हुन नसकेर रेल सञ्चालन भएको थिएन। अब भारत तथा तेस्रो मुलुकबाट आयात हुने औद्योगिक कच्चा पदार्थको ढुवानी खर्चमा ३५ प्रतिशतसम्म कमी हुने, टुटफुट वा चोरी तस्करीबाट जोगिने र समयको बचत हुने सुरानाको भनाइ छ। ढुवानीका अन्य साधनको तुलनामा रेलमार्गमार्फत औद्योगिक कच्चा पदार्थ ल्याउँदा झन्डै ३० देखि ४० प्रतिशतसम्म लागत घट्ने मोरङ व्यापार संघका अध्यक्ष नवीन रिजालले बताए। सस्तोमा कच्चा पदार्थ आयात गर्न सकिने भएपछि उद्योगको प्रतिस्पर्धात्मक क्षमता बढ्ने र नयाँ लगानीकर्ता थपिने अपेक्षा गरिएको उनले सुनाए।"
सुपरहिट होला नेपालभारत सम्बन्ध ?,"नयाँदिल्ली : नेपाल र भारतबीच यस्तो सम्बन्ध बनाउने छौं कि हामीबीच बाधा नआओस्। सम्बन्ध सुपरहिट होस्। हाम्रो सम्बन्धलाई हिमालय झैं उचाइ दिन हामी प्रतिबद्ध छौं, हैदरावाद हाउसमा आयोजित कार्यक्रममा भारतीय प्रधानमन्त्री नरेन्द्र मोदीले यसो भनिरहँदा दुई देशबीच महत्त्वपूर्ण सम्झौतामा हस्ताक्षर सकिएका थिए। उद्घाटनका ब्यानर खोल्ने बटम दुई प्रधानमन्त्रीबाट थिचिएका थिए। प्रधानमन्त्री पुष्पकमल दाहाल प्रचण्डको भारत भ्रमणका क्रममा दुईदेशबीच व्यापारलाई नयाँ उचाइ दिने गरी महत्वपूर्ण सम्झौता तथा परियोजनाको उद्घाटनशिलान्यास भएका छन्। दाहाल र भारतीय प्रधानमन्त्री नरेन्द्र मोदीले निर्माण सम्पन्न भएको नेपालगन्ज एकीकृत जाँचचौकीको उद्घाटन गरे, भैरहवा एकीकृत जाँच चौकीको शिलान्यास गरे अनि बथनाहादेखि विराटनगर भन्सार परिसरसम्म कार्गो रेल उद्घाटन गरे। यसै समय नयाँ पारवहन सन्धिमा हस्ताक्षर पनि भयो। सोक्रममा दोधाराचाँदनीमा एकीकृत जाँचचौकी र सुक्खा बन्दरगाह निर्माण तथा मोतिहारी अम्लेखगञ्ज पेट्रोलियम पाइपलाइन विस्तार गरेर चितवनसम्म ल्याउन सम्झौता गरियो। अब दुई देशबीचको नयाँ ट्रान्जिट सम्झौताअनुसार नेपालले भारतको नयाँ रेल रुटसहित भारतीय आन्तरिक जलमार्गको उपयोग गर्न पाउनेछ। जसकारण तेस्रो मुलुकबाट नेपाल आउने सामानले नयाँ रुट र जलमार्ग उपयोग गर्न पाउने छ। नयाँ रेल लिंक बनाएर भौतिक कनेन्टिभिटी स्थापना गर्ने प्रयास पनि यसै अवसरमा भएको छ। सम्झौताअनुसार सुदूरपश्चिम क्षेत्रबाट कनेक्टिीभिटी विस्तार गर्न सिर्सा र झुलाघाटामा पुल बनाइने भएको छ भने अन्तरदेशीय डिजिटल भुक्तानीका लागि बनेको पूर्वाधारले वित्तीय कनेक्टिभिटी निर्माण हुने भएको छ। अन्तरदेशीय डिजिटल भुक्तानीको प्रक्रियाले हजारौं विद्यार्थी, लाखौं पर्यटक, तीर्थयात्री तथा स्वास्थ्यउपचारका लागि भारत जानेका लागि सजिलो हुने छ। तीन आईसीपीको निर्माणबाट व्यापार तथा आर्थिक कनेक्टीभिटी सुदृढ हुने मोदीको विश्वास छ। भ्रमणका क्रममा मोतिहारी अमलेखगञ्ज पेट्रोलियम पाइपलाइनले लाभ दिएपछि यसलाई चितवनसम्म विस्तार गर्ने योजना अघि सारिएको छ। यसबाहेक सिलिगुढीबाट झापासम्म अर्को पाइपलाइन बन्नेछ। साथै चितवन र झापामा नयाँ भण्डारण टर्मिनल निर्माण गरिनेछ। यसबाहेक नेपालमा रसायनिक मल उद्योग स्थापना गर्न आपसी सहयोगका लागि सहमति भएको छ। हैदरावाद हाउसमा आयोजित कार्यक्रममा प्रधानमन्त्री दाहालले भने, मोदीजी र मैले संयुक्त रूपमा धेरै व्यापार पूर्वाधारको उद्घाटन, शिलान्यास गरेका छौं। हामीबीच नेपालभारत व्यापार प्रबद्र्धन र नेपालको व्यापार घाटा न्यूनीकरणबारे छलफल भएको छ। भारत नेपालको सबैभन्दा ठूलो व्यापार साझेदार भएको भन्दै उनले भारतीय समकक्षीसँग नेपाली वस्तु तथा उत्पादनलाई गैरपारस्पारिक पहुँच दिन अनुरोध गरेको बताए। मोदीजीसँग बढी लचिलो र सजिलो क्वारेन्टिन सुविधा दिन आग्रह गरेको छु। यसैगरी दुवै देशमा मान्य हुने गुणस्तरको प्रमाणपत्र जारी गर्न छलफल गरेका छौं, दाहालले भने, मोदीजीसँग मैले नेपाली जुट उत्पादनमा लाग्दै आएको एन्टिडम्पिङ नीति हटाउन अनुरोध गरेको छु। प्रधानमन्त्री दाहालले आईसीपी र सुक्खा बन्दरगाह व्यापार सहजीकरणका लागि अत्यावश्यक रहेको पनि बताए। हामीले नेपालगन्ज आईसीपीको उद्घाटन तथा भैरहवा आईसीपीको सिलान्यास गरेका छौं र दोधारा चाँदनी आईसीपी र सुक्खा बन्दरगाह निर्माणको सम्झौतापत्रमा हस्ताक्षर गरिएको छ, प्रधानमन्त्री दाहालले भने, दुई देशबीचको नयाँ पारवहन सन्धिले व्यापारलाई तथा अन्तरदेशीय भुक्तानी सम्झौताले वित्तीय सम्बन्धलाई नयाँ उचाइ दिनेछ। भारतको सहयोगमा मोतिहारी अमलेखगञ्ज पाइलाइन विस्तार गरेर चितवनसम्म पुयाइने भएको र झापामा अर्को अन्तरदेशीय पाइपलाइन पनि बन्ने प्रतिबद्धता प्राप्त भएकामा भारतलाई धन्यवाद दिए। प्रधानमन्त्रीको भ्रमणका क्रममा केही विषय भने अझै अनुत्तरित रहे। पञ्चेश्वर जलविद्युत् परियोजना निर्माणको झमेला अझै टुंगिएन। सीमाको विषयमा कुरा उठेन। अनि, नेपालभारत प्रबुद्ध व्यक्ति समूह (ईपीजी)को रिपोर्टबारे पनि छलफल भएन। पेट्रोलियम पाइपलाइन दोस्रो चरणमा एसियाकै दोस्रो अन्तरदेशीय पेट्रोलियम पाइपलाइन मोतिहारीअमलेखगञ्ज पेट्रोलियम पाइपलाइनलाई भारतले चितवनसम्म विस्तार गरिदिने भएको हो। प्रधानमन्त्री दाहाल र भारतीय प्रधानमन्त्री मोदीले पाइपलाइन विस्तार कार्यको शिलान्यास गरेका हुन्। पेट्रोलियम पाइपलाइनमा पहिलो चरणको सफलतापछि विस्तार गर्न लागिएको हो। दोस्रो चरणको काम सुरु भइसकेको छ भने दुई प्रधानमन्त्रीले अहिले शिलान्यास गरेका हुन्। परियोजनामा भारत सरकारले १ अर्ब ८३ करोड भारतीय रुपैयाँ लगानी गर्ने छ। प्रधानमन्त्री मोदीले पाइपलाइनलाई चितवनको लोथसम्म विस्तार गर्ने, भारतको सिलिगुढीदेखि झापासम्म अर्को पाइपलाइन बनाउने तथा चितवन र झापामा भण्डारण कक्ष निर्माणमा सघाउने पनि बताए। प्रधानमन्त्रीको भारत भ्रमणको क्रममा दुई देशबीच उल्लेखित ४ पूर्वाधार बनाउने विषयमा सम्झौता पनि भएको छ। सम्झौतापत्रमा उद्योग, वाणिज्य तथा आपूर्तिमन्त्री रिजाल र भारतका पेट्रोलियममन्त्री हरदिप सिंह पुरीले हस्ताक्षर गरे। नेपाल र भारतीबीच नयाँ पारवहन सम्झौता (ट्रान्जिट ट्रिटी) पनि भएको छ। प्रधानमन्त्री पुष्पकमल दाहाल प्रचण्डको भारत भ्रमणका क्रममा उद्योग वाणिज्य तथा आपूर्तिमन्त्री रमेश रिजाल र भारतीय वाणिज्य तथा उद्योगमन्त्री पियुष गोयलले सम्झौतामा हस्ताक्षर गरे। पारवहन सम्झौता भएसँगै नेपालले भारतको नयाँ रेलरुटका साथै भारतीय आन्तरिक जलमार्गको सुविधा उपभोग गर्न पाउनेछ। यस्तै दोधारा चाँदनी एकीकृत जाँचचौकी निर्माणका लागि भएको सम्झौतापत्रमा वाणिज्य तथा आपूर्ति सचिव मधुकुमार मरासिनी र नेपालका लागि भारतीय राजदूत नवीन श्रीवास्तवले हस्ताक्षर गरे। नेपालले के लाभ लियो ? काठमाडौं : प्रधानमन्त्री पुष्पकमल दाहाल प्रचण्डको भारत भ्रमणका क्रममा नेपाल र भारतबीच ७ महत्वपूर्ण सम्झौतामा हस्ताक्षर भयो। यी सम्झौताले नेपालभारत ऊर्जा व्यापारमा नयाँ शिरा समातेको छ भने अन्तर्राष्ट्रिय व्यापार पूर्वाधार निर्माणमा अद्वितीय उपलब्धि हासिल भएको छ। यसबाहेक नेपाल भारतबीच पारवहन सन्धि नवीकरण भएको छ अनि दक्षिण एसियाको एकमात्र अन्तरदेशीय पेट्रोलियम पाइपलाइन विस्तार हुने भएको छ। यसैगरी अन्तरदेशीय डिजिटल भुक्तानीमा भएको सम्झौताले दुई देशबीचको वित्तीय सम्बन्ध अझै विस्तार हुने भएको छ। अनौपचारिक रूपमा दुई देशबीच पञ्चेश्वरको विवाद ३ महिनामा समाधान गर्ने तय भएको छ। यस्तै भैरहवामा इन्स्ट्रुमेन्ट ल्यान्डिङ सिस्टम (आईएलएस) पालनामा भारतले ग्रीन सिग्नल पनि दिएको छ। यसबाहेक निर्माण सम्पन्न भएका केही परियोजनाको संयुक्त उद्घाटन भएका छन् भने निर्माण सुरु हुने केही परियोजनाको संयुक्त शिलान्यास पनि भएको छ। यसबाट नेपालले के लाभ लिन सक्छ त ? प्रधानमन्त्रीको भारत भ्रमणका क्रममा भएका सम्झौता तथा समझदारी र भारतले गरेको प्रतिबद्धताबाट नेपालले धेरै हिसाबमा लाभ लिन सक्ने देखिन्छ। अधिकांश सम्झौतामा भारतकै बढी स्वार्थ देखिन्छ र यो स्वाभाविक पनि हो। तर, भारतको स्वार्थ भए पनि नेपाललाई पनि फाइदा हुनाले जानकारहरू यसलाई उपयुक्त नै मान्छन्। भ्रमणका क्रममा गौतम बुद्ध विमानस्थलमा आईएलएस पालना गर्न सक्ने सहमति भारतले दिएको हो भने सबैभन्दा चाँडो प्रतिफल दिने उपलब्धि त्यो नै हो मान्छन् जानकार। अन्य सम्झौता कार्यान्वयन गर्दा भारतको व्यापार प्रवद्र्धन हुने र सँगसँगै नेपालले पनि लाभ पाउने किसिमको छ। एकीकृत जाँच चौकी र सुक्खा बन्दरगाहले पनि भारतलाई सघाउँछ। तर, व्यापारमा सहजीकरण भएर नेपाललाई पनि लाभ हुन्छ। प्रधानमन्त्रीको भारत भ्रमणको क्रममा दुई देशबीच भएको पारवहन सन्धि संशोधनसहित नवीकरणले नेपाललाई समुद्रसम्म सीधा पहुँच दिलाएको छ। अन्तर्राष्ट्रिय कानुनअनुसार त्यो नेपालले पाउने विषय नै हो। यसैगरी झुलाघाट र सिर्सामा पुल बनाउने विषय भारत सकारात्मक देखिएको छ। भारतीय प्रधानमन्त्री नरेन्द्र मोदीले मन्तव्यको क्रममा देखाएको प्रतिबद्धताले पनि सुदूरका जनताले वर्षौंदेखि सास्ती भोग्दै आएकामा अब त्यो अन्त्य हुने देखिएको छ। भारतले नेपालबाट १० वर्षमा १० हजार मेगावाट विद्युत् आयात गर्ने तय गरेको छ। यो दीर्घकालको सम्झौताले नेपालको हित पक्कै गर्छ। तर, नेपाली जलविद्युत्को एकमात्र क्रेता भारत हुने हो भने त्यसको सम्भावित जोखिमको आकलन पनि नेपालले गर्नु उपयुक्त देखिएको छ। आफ्नो लगानीबाहेकका परियोजनाबाट उत्पादित विद्युत् नकिन्ने भएकाले माथिल्लो तामाकोसी जलविद्युत् परियोजनाको विद्युत किन्न भारतले उतिबेलै उल्झन निकालेको थियो। भारतले आफ्नो लगानी भएको बाहेकको विद्युत् किन्नमा देखाएको व्यवहारले प्रश्न गर्ने ठाउँछ। अर्कातर्फ नेपालको जलविद्युत् किन्ने एकमात्र खरिदकर्ता भारतलाई बनाइँदै छ। भारतको एकाधिकार बनाइयो भने भोलि भारतले नकिन्ने भनेको दिन नेपालले विशेष परिस्थितिको सामाना गर्नुपर्ने हुन्छ। एउटैमात्र क्रेता भयो भने समस्या हुन्छ। अर्थविद् डा चन्द्रमणि अधिकारी प्रधानमन्त्रीको भारत भ्रमणले राम्रै नतिजा दिने अनुमान गर्छन्। तर, भारतले बेलाबेला गर्ने व्यवहार र प्रतिबद्धता कार्यान्वयनमा देखाउने ढिलासुस्तीका कारण अपेक्षित उपलब्धि हासिल हुनेमा शंका उनको छ। नेपालले तत्काल लाभ लिन सक्ने उपलब्धि भनेको अन्तरदेशीय भुक्तानी र गौतम बुद्ध अन्तर्राष्ट्रिय विमानस्थलमा आईएलएस पालना गर्न भारतले दिएको ग्रिन सिग्नल नै हो, अर्थविद् अधिकारीले अन्नपूर्णसँग भने, अरू समझादारी कार्यान्वयन कसरी हुन्छ भन्नेमा नतिजा निर्भर हुन्छ। भारतको एउटा समस्या छ। प्रतिबद्धता गर्छ, समझदारी देखाउँछ। तर, कार्यान्वयनमा अलमल गर्छ। डा अधिकारी भारतले आफ्नो लगानी भएको बाहेकको विद्युत् किन्नमा देखाएको व्यवहारले प्रश्न गर्ने ठाउँ रहेको बताउँछन्। नेपालको जलविद्युत् किन्ने एकमात्र खरिदकर्ता भारतलाई बनाउँदा भोलि भारतले नकिन्ने भनेको दिन नेपालले विशेष परिस्थितिको सामाना गर्नुपर्ने हुन्छ। त्यसमा आजैबाट सजग रहनुपर्छ, उनले भने। कच्चा बिजुलीमात्र निर्यात गर्नुभन्दा यही खपत बढाएर अर्थतन्त्रको मूल्य अभिवृद्धि गरिनुपर्ने उनको भनाइ छ। मानव स्रोत निर्यात गर्ने र कच्चा बिजुली निर्यात गर्ने काम एउटै हो, अधिकारीले भने, भारतले हरेक कुरामा सानो चित्त गर्ने गरेको छ। त्यसको समाधान कूटनीतिक चतुर्याइँ प्रयोग गरिनुपर्छ। त्रिभुवन विश्वविद्यालयका प्राध्यापक डा शिवराज अधिकारी नेपाल र भारतबीचको मुख्य समस्या समाधान गर्न भारतले चासो नदेखाएको आफूले महसुस गरेको बताउँछन्। तर, भारत आफूले चाहेको कुरा लिन सफल भयो, प्राडा अधिकारीले भने, भारतले आफ्नो स्वार्थ पूरा गर्दैगर्दा नेपाललाई केही लाभ हुन्छ। जति फाइदा लिनुपर्ने थियो, लिन नसकिने देखियो। नेपाललाई के फाइदा ? १ पाइपलाइन विस्तार ढुवानी भाडा घट्ने, चुहावट अन्त्यसँगै ढुवानीको सुनिश्चिचता हुने, मर्मतका बेला विकल्प रहने, तेल आयात गर्न तेल नै खर्च गर्नु नपर्ने २ नयाँ पारवहन सन्धिनेपालले सामुद्रिक पहुँच पाउने, भारतीय आन्तरिक जलमार्गमा नेपालको पानीजहाज चल्ने, भारतीय नयाँ रेल रुट प्रयोग गर्न पाउने ३ आईसीपी र आईसीडीअन्तर्राष्ट्रिय व्यापार सहज हुने ४ अन्तरदेशीय विद्युतीय भुक्तानीदुईदेशका नागरिकले एकअर्को देश भ्रमण गर्दै नगद बोक्नु नपर्ने ५ भारतको लगानीमा जलविद्युत् परियोजना, अन्तरदेशीय प्रशारणलाइननेपालबाट उत्पादित बिजुलीको खरिदकर्ता सुनिश्चित, दीर्घकालीन विद्युत् व्यापारको आधार तय ६ सिर्सा र झुलाघाटमा पुलसुदूरवासीले वर्षौंदेखि भोग्दै आएका समस्या समाधान ७ भैरहवामा आईएलएसविमानस्थलमा उडान तथा अवतरण सहज, थप उडानको सम्भावना"
बिनादर्ता क्रसर उद्योग सञ्चालन,"जाजरकोट : भेरी नगरपालिका१ कालेगाउँमा दुई वर्षदेखि सञ्चालित यती बिल्डर्स काठमाडौंले दर्ताबिनै खुलेआम क्रसर उद्योग सञ्चालन गरेको पाइएको छ। उक्त कम्पनीले हालसम्म स्थानीय तहलाई जानकारी नगराएको नगरपालिकाका अधिकारी बताउँछन्। भेरी करिडोरको पासागाड रिम्ना सडकखण्डको कालोपत्रको जिम्मा पाएको ठेकेदारले सम्बन्धित निकायमा दर्ता नगरी क्रसर उद्योग सञ्चालन गरेको हो। कालोपत्रको काम सकिन थालेको उक्त सडकमा प्रयोग भएको सबै बालुवा, गिट्टी अवैध तरिकाले भेरी नदीबाट संकलन गरिएको हो। ठेकेदार कम्पनीले कालेगाउँमा रहेको क्रसरले गिट्टी बनाएर सडक निर्माणमा प्रयोग गरिरहेको छ। उक्त उद्योगले नगरपालिकामा कुनै खालको दर्ता प्रक्रिया अघि नबढाएको भेरी नगरपालिकाका प्रमुख प्रशासकीय अधिकृत कृष्णप्रसाद जैसीले बताए। नगरपालिकाले बिल्डर्सलाई ५ सय ८७ घन मिटर बालुवाको जरिवानासहित १ लाख २९ हजार १ सय ४० रुपैयाँ र ५ हजार ४ सय ८१ घन मिटर मोरङ बालुवाभन्दा ठूला सामग्री)को जरिवानाबापतको १२ लाख ५ हजार ८ सय २० रुपैयाँ असुलउपर गराएको थियो। तर, अवैध रूपमा सञ्चालन गरेको उद्योगको कुनै राजस्व संकलन नभएको नगरपालिकाले जनाएको छ। उद्योग सिल गर्दा ठेकेदारले सामग्रीको पैसा दाखिला गरेको तर उद्योगका लागि ठेकेदार सम्पर्कमा नआएको जनाइएको छ। उद्योग स्थापना र सञ्चालन व्यवस्थित गर्ने कार्यविधि २०७५ को अनुसूची १ ले क्रसर उद्योग सञ्चालन गर्न चाहने व्यक्ति वा संस्थाले ढुंगा, गिट्टी, बालुवा उत्खनन्सञ्चालन, क्रसिङ र बिक्रीवितरणका लागि सम्बन्धित स्थानीय तहमा आवेदन गरी अनुमति माग गरी दर्ता गर्नुपर्ने उल्लेख छ। भेरी नगरपालिकाले उद्योग दर्ताका लागि यती बिल्डर्स काठमाडौंलाई ताकेता गरेको छ। उद्योग दर्ताका लागि नगरपालिकाले एक वर्ष अवधिमा विभिन्न समयमा कार्यपालिका निर्णयसहितको पत्र पठाएको छ। नगरपालिकाले २०७९ असार १७ गते पहिलोपटक असार २१ गतेभित्र क्रसर उद्योग दर्ता तथा राजस्व दाखिला गर्न भन्दै पत्र पठाएको थियो। यस्तै २०७९०५२० गते दोस्रोपटक र २०७९ असोज ६ गते तेस्रोपटक ताकेता पत्र पठाएको थियो। २०७९०५१७ गते बसेको बैठकको निर्णय प्रतिलिपिसमेत तोकेता पत्र पठाएको थियो। २०७९०५२० गते र २०७९ असोज १० गते पनि पत्र पठाएको थियो। तर, यति गर्दासमेत ठेकेदारले अटेरी गरेको नगरपालिका राजश्व प्रमुख बटालाले बताए। वर्षदिनभरि लगातार ताकेता गर्दा पनि विल्डर्सले उद्योग गर्दा गर्न नमानेको उनले बताए। बर्षमा ७ वटा पत्र पठाउँदा कम्पनीले नगरपालिकाको कुनै मतलब नगरेको उनको भनाइ छ। काम भएको बेला दर्तामा न आएको उद्योग काम सकिन लाग्दा दर्ता प्रक्रियामा आउनेमा आशा मरेको उनको भनाइ छ।"
दीर्घकालीन पीपीएमा समझदारी,"काठमाडौं : नेपाल र भारतबीच दीर्घकालीन विद्युत् खरिद सम्झौता (पीपीए)मा प्रारम्भिक सहमति भएको छ। भारतमा भ्रमणमा रहेका नेपालका प्रधानमन्त्री पुष्पकमल दाहाल प्रचण्ड र समकक्षी नरेन्द्र मोदीबीच भेटघाटपछि पत्रकार सम्मेलनमा दीर्घकालीन विद्युत् व्यापारमा सहमति भएको जानकारी गराएका हुन्। दीर्घकालीन पीपीएको कार्ययोजनामा प्रारम्भिक सम्झौता भएको प्रधानमन्त्रीसँग भारत भ्रमणमा रहेका ऊर्जा मन्त्रालयका प्रवक्ता मधुप्रसाद भेटुवालले जानकारी दिए। केही दिनमा नै सम्झौतापत्र आदानप्रदान हुने उनले जानकारी दिए। प्रवक्ता भेटुवालका अनुसार भारतीय मन्त्रिपरिषद्बाट दीर्घकालीन पीपीएको स्वीकृत नआइसकेकोले सम्झौतापत्र आदानप्रदान हुन नसकेको हो। नेपालले सबै तयारी पूरा गरेर गएको थियो। तर, भारतीय पक्षबाट प्रक्रिया नपुगेकोले अहिलेलाई प्रारम्भिक सम्झौतामात्र भएको छ, भन्दै भेटुवालले दुवै देशका ऊर्जा सचिवले उक्त प्रारम्भिक सम्झौतामा हस्ताक्षर गरिसकेको जानकारी दिए। नेपालका ऊर्जा सचिव दिनेश घिमिरे र भारतीय समकक्षी आलोक कुमारबीच प्रारम्भिक सम्झौतामा हस्ताक्षर भएको हो। अब केही दिनमा नेपाल विद्युत् प्राधिकरण र भारतीय निकायबीच विद्युत् व्यापारको सम्झौता भएपछि कार्यान्वयनको चरणमा जाने बताए। अहिले भारतले ४५२ मेगावाट अल्पकालीन खरिद प्रक्रियाअन्तर्गत किन्दै आएको छ। एक्सचेन्ज बजारमा १५ मिनेटमा मूल्य परिवर्तन भइरहने र हरेक वर्ष म्याद थपका लागि प्रक्रिया लामो लाग्ने हुँदा दीर्घकालीन विद्युत् व्यापारका नेपालले भारतसमक्ष प्रस्ताव राख्दै आएको थियो । गत फागुनमा भएको नेपालभारत सचिवस्तरीय बैठकमा पनि दीर्घकालीन विद्युत् व्यापारका लागि नेपालले प्रस्ताव राखेकोमा भारत सकारात्मक रहेको बताइएको थियो। दीर्घकालीन विद्युत् व्यापारपछि मात्र पीपीए दर कति हुने, विद्युत् आपूर्ति नभएको बेलामा के गर्ने लगायतको विषयमा स्पष्ट हुने भेटुवाल बताउँछन्। सैद्धान्तिक सहमतिभन्दा पनि कार्यान्वयनको चरण महŒवपूर्ण हुने पूर्वऊर्जा सचिव देवेन्द्र कार्की बताउँछन्। भारतले चाहे यो वर्षबाट नै १२ सय मेगावाटसम्म निर्यातका लागि नेपालसँग पूर्वाधार तयार रहेको भन्दै कार्कीले कार्यान्वयनको चरणमा स्पष्टता हुन जरुरी रहेको धारणा राखे। दीर्घकालीन विद्युत् व्यापारका लागि ठोस कार्ययोजना आउन आवश्यक रहेको नेपाल विद्युत् प्राधिकरण पूर्वकार्यकारी निर्देशक मुकेश काफ्ले बताउँछन्। नयाँ दिल्लीस्थित हैदराबाद हाउसमा भएको पत्रकार सम्मेलनमा भारतीय प्रधानमन्त्री मोदीले आगामी १० वर्षमा १० हजार मेगावाट बिजुली आयात गर्ने प्रतिबद्धता पनि व्यक्त गरेका छन्। दीर्घकालीन विद्युत् व्यापारमा सहमति भएको र १० हजार मेगावाट बिजुली आयात गर्ने प्रधानमन्त्री मोदीको भनाइ थियो। नेपालमा भारतीय लगानीमा बनिरहेका ९ सय मेगावाटको अरुण तेस्रो, ४९० मेगावाटको अरुण ४, ७५० मेगावाटको पश्चिम सेती, ४५० मेगावाटको सेती नदी र ९ सय मेगावाटको माथिल्लो कर्णाली जलविद्युत् आयोजना छन्। बिहीबार नै ४८० मेगावाटको फुकोटकर्णाली आयोजना अघि बढाउने सम्बन्धमा समझदारीपत्रमा हस्ताक्षर भएको छ। सरकारकोे जनताको जलविद्युत् कार्यक्रमअन्तर्गत समावेश भएको यो आयोजना भारतीय कम्पनीको ५१ प्रतिशत सेयर स्वामित्वमा अघि बढाइनेछ। यस्तै, दुई प्रधानमन्त्रीको उपस्थितिमा तल्लो अरुणको आयोजना विकास सम्झौता (पीडीए) मा पनि हस्ताक्षर भएको छ। लगानी बोर्डका प्रमुख कार्यकारी अधिकृत सुशील भट्ट र सतलज जलविद्युत् निगम लिमिटेडका अध्यक्ष तथा प्रबन्ध निर्देशक नन्दलाल शर्माबीच उक्त पीडीएमा हस्ताक्षर भएको हो। बोर्डको ५४औं बोर्ड बैठकले ६६९ मेगावाटको तल्लो अरुण जलविद्युत् आयोजनाको विकासका लागि एसजेभिएन लोअर अरुण पावर डेभलपमेन्ट कम्पनीसँग पीडीएको अन्तिम मस्यौदालाई स्वीकृत गर्दै पारितका लागि मन्त्रिपरिषद् पठाएको थियो। मन्त्रिपरिषद्को मंगलबारको बैठकले उक्त प्रस्तावलाई पारित गरिसकेको छ।"
नेपालगन्ज आईसीपी १८ वर्षपछि सञ्चालन,"नेपालगन्ज : नेपाल र भारतबीच एकीकृत जाँच चौकी (आईसीपी) निर्माण गर्ने सम्झौताको १८ वर्षपछि नेपालगन्ज आईसीपी सञ्चालनमा आएको छ। भारत भ्रमणमा रहेका प्रधानमन्त्री पुष्पकमल दाहाल प्रचण्ड र भारतीय प्रधानमन्त्री नरेन्द्र मोदीले आईसीपीको बिहीबार नयाँ दिल्लीबाट संयुक्त रूपमा स्विच अन् गरी भर्चुअल माध्यमबाट उद्घाटन गरेका हुन्। दुवै देशका तर्फबाट आयात निर्यात सुरु गरी सो जाँच चौकी सञ्चालनमा आएको हो। नेपाल र भारतबीच सन् २००५ मा आईसीपी निर्माण गर्ने सम्झौता भएको थियो। भारतीय केन्द्रीय गृहमन्त्री राजनाथ सिंहले २०७५ माघ १ गते भारततर्फको आईसीपी शिलान्यास गरेका थिए। त्यसको दुई वर्षपछि अर्थात् २०७७ कात्तिकमा मात्र नेपालतर्फ भूमिपूजन गरिएको थियो। बाँके क्षेत्र नम्बर २ का प्रतिनिधिसभा सदस्य डा धवलशमशेर राणा, बाँकेका प्रमुख जिल्ला अधिकारी विपिन आचार्य, नेपाल उद्योग वाणिज्य महासंघका सदस्य अब्दुल वाहिद मन्सुरीलगायत सुरक्षा निकायका प्रमुखले नेपाल र भारतको झण्डा हल्लाएपछि नेपालतर्फबाट नेपालगन्जको सीजी बायोटेक प्रालिले जडीबुटी निर्यात गर्न ट्रक भारततर्फ प्रस्थान गरेको थियो। आईसीपी सञ्चालनको खुसीमा पन्चैबाजा बजाइएको थियो। भारततर्फ भने बहराइच जिल्लाका प्रमुख जिल्ला अधिकारी (डीएम) मोनिका रानी, प्रहरी प्रमुख एसपी प्रशान्त बर्मालगायतले नेपाल र भारतको झण्डा हल्लाएर भारतबाट नेपालमा पेट्रोलियम र एलपी ग्यास बोकेको ट्यांकर तथा प्लाईवुड बोकेको ट्रकलाई नेपालतर्फ निर्यात गरेका थिए। आईसीपीमा भन्सार जाँचपासका लागि आवश्यक पर्ने भन्सार कार्यालय, बैंक, पशु क्वारेन्टिन, प्लान्ट क्वारेन्टिन, खाद्य प्रविधि तथा गुण नियन्त्रण कार्यालय, नेपाल प्रहरी र सशस्त्र प्रहरीको ब्यारेकलगायत कर्मचारीको आवास गृहको निर्माण गरिएको छ। भारत सरकारको १ अर्ब ४७ करोड भारतीय रुपैयाँको लागतमा ८८ बिघा क्षेत्रफलमा नेपालगन्ज उपमहानगरपालिका १६ जयसपुरमा आईसीपी निर्माण भएको हो। भारत सरकारले यसअघि नै विराटनगर र वीरगन्जमा आईसीपी निर्माण गरी नेपाल सरकारलाई हस्तान्तरण गरेर सञ्चालनमा आइसकेका छन्।"
भैरहवामा अवतरण गर्न भारतले दियो आईएलएस अनुमति,"काठमाडौं : प्रधानमन्त्री पुष्पकमल दाहाल प्रचण्डले इन्स्ट्रुमेन्टल ल्यान्डिङ सिस्टम (आईएलएस)को प्रयोग गर्न भारतले सहमति दिएको बताएका छन्। भारत भ्रमणमा रहेका प्रधानमन्त्री दाहालले भारतले आईएलएस सञ्चालनको सहमति जनाएको बताएका हुन्। आईएलएस प्रयोगमा भारतले असहमति जनाउँदै आइरहेको थियो। भैरहवास्थित गौतमबुद्ध अन्तर्राष्ट्रिय विमानस्थलमा अवतरणका लागि आवश्यक उपकरणमा आधारित अत्याधुनिक प्रणाली आईएलएस प्रयोग गर्दा भारतीय भूमि (एयर स्पेस) छुने हुन्छ। यसका लागि भारतसँग नेपाल नागरिक उड्डयन प्राधिकरणले साझा सम्झौताको सम्बन्धमा पनि छलफल गर्दै आइरहेको छ। नेपाल र भारतले प्रयोग गर्न सक्ने गरी कमन युज अफ एयरस्पेसका लागि गत साता मात्रै पर्यटन मन्त्रालयसहितको प्राधिकरणको प्राविधिक टोली भारत गएको थियो। धावनमार्गमा जडान गरिएको आइएलएसले खराब मौसम, कम दृश्यता, अँध्यारोको समयमा नै सहजै जहाज अवतरणका लागि मदत गर्छ। आइएलएस सञ्चालनसँगै गौतमबुद्ध विमानस्थल सञ्चालन सहज हुने अपेक्षा गरिएको छ। प्रधानमन्त्रीको भारत भ्रमणमा नयाँ हवाई रुटको सहमतिको आशा पनि गरिएको थियो। तर, नयाँ रुट दिने सम्बन्धमा भारत सकारात्मक देखिँदैन। प्रधानमन्त्रीको भारत भ्रमणपूर्व पश्चिमतर्फको महेन्द्रनगर हवाई रुटबाट नेपाल छिर्न दिने सम्बन्धमा सहमति आउन सक्ने आंकलन गरिएको थियो। अहिले ९० प्रतिशत अन्तर्राष्ट्रिय उडान सिमरा हुँदा नेपाल प्रवेश गर्छन् र त्रिभुवन अन्तर्राष्ट्रिय विमानस्थलमा अवतरण गर्छन्। तर, २ नयाँ पोखरा र भैरहवा अन्तर्राष्ट्रिय विमानस्थल प्रवेशका लागि सिमरा लामो रुट पर्छ। यी २ विमानस्थलमा जहाजहरूको आकर्षण बढाउन पनि महेन्द्रनगर हवाई रुटको अनुमति आवश्यक छ। महेन्द्रनगर रुट हुँदै यी विमानस्थलमा अवतरण गर्न करिब २० मिनेट दुरी छोटो पर्ने विज्ञ बताउँछन्।"
नेपालभारत सहकार्य कस्तो ?,"हरेक उच्च राजनीतिक भ्रमणमा सैद्धान्तिक रूपमा लिने र दिने कुरा आइरहेका हुन्छन्। तर, ठोस रूपमा कस्तो किसिमको सम्झौता भएको हो ? त्यो महत्वपूर्ण हुन्छ। तत्कालीन प्रधानमन्त्री शेरबहादुर देउवाको भारत भ्रमणका क्रममा पनि दीर्घकालीन विद्युत् व्यापार गर्ने विषयमा छलफल भएकै थियो। तर, ठोस सम्झौता के हो ? कहिलेदेखि लिने हो ? कुन दर हो ? कति मेगावाट लिने हो ? यीलगायत पक्ष महत्वपूर्ण हुन्छन्। नेपालभारत व्यापार, जलस्रोतमा सहकार्य गर्ने भन्ने सैद्धान्तिक रूपमा सधैं हुने गरेको छ। भारतले सधैं विद्युत् किन्ने भन्छ र विद्युत् व्यापार पनि भइरहेको छ। तर, विद्युत् व्यापारमा धेरै समस्या छन्। भारतले अहिलेसम्म माथिल्ल्लो तामाकोसीको बिजुली लिएको छैन। गत वर्षायाममा पनि ४५६ मेगावाट नै बिजुली खेर गयो। सधैं विडमा जानुपर्छ। प्रत्येक वर्ष नवीकरण गर्नुपर्छ। कोटा लगाइदिएको छ। जबकि गत वर्ष नै १ हजार मेगावाटभन्दा बढी बिजुली खेर गएको छ। यो वर्ष पनि राष्ट्रिय प्रणालीमा करिब ८ सय मेगावाट बिजुली थपिँदै छ। आगामी १५ दिनदेखि नै खेर जाने बिजुलीको व्यवस्थापन कसरी गर्ने भन्ने ठूलो मुद्दा हो। सहकार्य गर्ने भनेको सुन्दा राम्रो लाग्छ। तर, कार्यान्वयनको चरणमा नगएसम्म राम्रो भन्न सकिँदैन। भारत थप विद्युत् व्यापारका लागि सकारात्मक हुने हो भने हामीसँग पूर्वाधार तयारै छ। अन्तरदेशीय प्रसारण लाइन ढल्केवरमुज्जफपुर ४ सय केभी सञ्चालनमै छ। नेपालभारत सचिवस्तरीय बैठकले यहाँबाट ८ सय मेगावाटसम्म निर्यात गर्न सकिने गरी सहमति गरिसकेको छ। रक्सौलपरवानीपुर, कुशाहाकटैया, नानपाराकोहलपुर र मैनियानौतनवाबाट करिब ४ सय मेगावाट निर्यातका लागि भारत सकारात्मक छ। यसकारण यो वर्षदेखि नै करिब १२ सय मेगावाट निर्यात गर्न भारतले बाटो दिने यसअघिको दुई देशबीचको सचिवस्तरीय बैठकमा सहमति जनाइसकेको छ। अन्य दुई अन्तरदेशीय प्रसारणलाइन निर्माण चरणमा छन्। न्यू बुटवलगोरखपुर ४ सय केभि प्रसारणलाइन बनाउनुपर्यो। यसका लागि दुवै देशका तालुकका निकायको सहकार्यमा कम्पनी पनि खडा भइसकेको छ। तर, बुटवलगोरखपुर प्रसारणलाइन बनाउने यसको ह्विलिङ चार्ज नेपालले नै तिर्नुपर्ने भन्ने छ। भारतले बिजुली किनिदिएन भने हामीलाई थप घाटा हुन्छ। उक्त प्रसारणलाइन बनाउँदा आधाआधा लगानी बनाउने तर विद्युत् बेच्दा भने पहिला नै ह्विलिङ चार्ज बापतको रकम नेपालले नै तिर्नुपर्छ। यसमा नेपालले भारतसँग कसरी डिल गर्छ भन्ने पक्ष महत्वपूर्ण हुन्छ। नेपालमा जति विद्युत् उत्पादन हुन्छ कि नेपालमै खपत बढाउनुपर्यो कि भारतमा विद्युत् निर्यात गर्नुपर्यो। चीनले नेपालको बिजुली किन्न चासो दिएको देखिँदैन। नेपाल र चीनबीच विद्युत् व्यापारको पूर्वाधार पनि तयार छैन। भारतबाहेक विकल्प भनेको बंगलादेश हो। त्यहाँ विद्युत् निर्यातका लागि पनि भारतले नै बाटो दिनुपर्छ। बंगलादेशमा विद्युत् निर्यात गर्न बाटो खुल्ने हो भने १०२० हजार मेगावाटजति पनि लिन्छ। बंगलादेशमा विद्युत्को चरम अभाव छ। उसले महँगो दर पनि दिन सक्छ। हामीले भारतलाई पैसा तिरेरै बाटो मागेको हो। तर, उसले सधैं हुन्छ भने पनि बंगलादेशसँगको विद्युत् व्यापार सुरु हुन सकेको छैन। त्यसैले यस्ता मुद्दामा ठोस निर्णय हुन जरुरी छ। (कार्की पूर्वऊर्जासचिव हुन्।)"
भन्सार बढ्दा घिउ तेल उद्योग धराशायी,"काठमाडौं : सरकारले घिउ तेल उत्पादनका लागि कच्चा पदार्थ आयातमा भन्सार बढाएकाले उद्योगहरू धराशायीमा हुने भन्दै नेपाल वनस्पति घिउ तेल उत्पादक संघले ध्यानाकर्षण गराएको छ। सरकारले आर्थिक वर्ष २०८००८१ को बजेटमार्फत भन्सार महसुल पुनः १० प्रतिशत कायम गरेको छ। साबिकमा यस्तो भन्सार दर १ प्रतिशतमात्रै थियो। यसरी ह्वात्तै भन्सार बढाउँदा सम्पूर्ण अत्यावश्यक वनस्पति घिउ तेल उत्पादन गर्ने उद्योगहरू बन्द हुनेतर्फ सरकारको ध्यानाकर्षण गरेको हो। उद्योगहरू धराशायी मात्रै नभई आम उपभोक्तालाई यसको मूल्यवृद्धिको भार खेप्नु पर्ने संघको भनाइ छ। भन्सार बढाउँदा समग्र अर्थतन्त्रमा प्रत्यक्ष रूपले गम्भीर असर पार्ने जानकारी गराउँदै यसका साथै चरम आर्थिक मन्दीका कारण आम उपभोक्तामा कर तथा महसुलको कारणले गर्दा उपभोक्तालाई प्रतिलिटर १५ रुपैयाँभन्दा बढी मूल्यवृद्धि हुने समेत जानकारी गराउँदछौं, संघले विज्ञप्तिमा भनेको छ। आयकरअन्तर्गत संघमा आबद्ध उद्योगले विगत तीन वर्षमा सरदर ३ अर्ब रुपैयाँँ राजस्वमा योगदान दिएको थियो। चालू आव २०७९०८० को हाल १० महिनामा समग्र उद्योगलाई करिब १० अर्ब रुपैयाँँभन्दा बढीको अप्रत्याशित घाटा व्यहोर्न परेकोले कुनै पनि आयकर तिर्नसमेत नसकेको अवस्थामा झन् भन्सारले उद्योग बन्द हुने अवस्थामा पुग्ने भएको संघको गुनासो छ। यसर्थ अत्यावश्यक वनस्पति घिउ तेल उत्पादन गर्ने उद्योगलाई गम्भीर एवं दीर्घकालीन असर पर्न जाने भएकोले स्वदेशी उद्योगलाई राहत एवं संरक्षण प्रदान गर्न सरोकारवालासँंग अनुरोध गरिएको छ। भारत सरकारले २०७९ जेठ १० गतेबाट उच्च महँगीको चापबाट उपभोक्तालाई राहत दिनका लागि खाने तेलको भन्सार महसुल शून्य र जीएसटी ५ प्रतिशतमात्र कायम गरेको छ। जबकि सरकारले १ प्रतिशतमा झार्नु अघि नेपालमा कच्चा पदार्थमा १० प्रतिशत भन्सार महसुल र मुअकर १३ प्रतिशत गरी सरदर २५ प्रतिशत थियो। यसवाट स्वदेशी उद्योगको उत्पादन लागतमा वृद्धि हुन गई भारतबाट अनधिकृत रूपमा छ्यापछ्याप्ती कम गुणस्तरका तेल भित्रिएको छ। भारत र नेपालको झन्डै २० प्रतिशतको महसुल दरको अन्तरले गर्दा सरकारको राजस्व र स्वदेशी उद्योगलाई गम्भीर प्रतिकूल आर्थिक असर पर्न गएको भन्दै यसअघि पनि संघले ध्यानाकर्षण गराएको थियो। यसको परिणामस्वरूप नेपाल सरकारले आर्थिक ऐन, २०७९ को दररेट संशोधनसम्बन्धी नेपाल राजपत्र २०७९ भदौ २३ गते कायम १० प्रतिशत भन्सार महसुललाई १ प्रतिशतमा झारेको थियो। यसपछि उद्योगहरूले केही राहत महसुस गरिरहेको र खुल्ला सिमानाका कारण भारतबाट हुने अनाधिकृत व्यापारमा समेत कमी आएको संघले जनाएको छ। संघका अनुसार जसले गर्दा उपभोक्ताले समेत गुणस्तरयुक्त प्रशोधित तेल उपभोग गर्दै आइरहेका थिए। र अहिले बढाएको भन्सार दरलाई शीघ्र समाधान नगरेको खण्डमा सम्पूर्ण अत्यावश्यक वनस्पति घिउ तेल उत्पादन गर्ने उद्योग बन्द हुन जाने संघको गुनासो छ। हाल मुलुकभर २६ वनस्पति घिउ तेल उत्पादन गर्ने उद्योगहरू सञ्चालित छन्। वनस्पति घिउ तेल उद्योगसँग प्रत्यक्ष रूपमा आबद्ध रहेका अन्य उद्योग जस्तैः साबुन उत्पादन गर्ने उद्योग, कागज कारखाना, प्याकेजिङ रोल उत्पादन गर्ने उद्योग, टिना बनाउने उद्योग, चामलको भुसा प्रयोग र प्लास्टिक जार तथा बोतल उत्पादन गर्ने उद्योगहरू रहेका छन्। कुल निर्यातमा करिब २१ प्रतिशत हिस्सा ओगटेको घिउ तेल उत्पादन गर्ने उद्योगले सरकारले कच्चापदार्थ आयातमा भन्सार बढाउँदा उद्योग धराशायीमा पर्ने संघले जनाएको छ। संघको तथ्यांकअनुसार आव २०७९०८० वैशाखसम्म २७ अर्ब २७ करोड रुपैयाँबराबरको निकासी भएको छ। वनस्पती घिउ तेलको कच्चापदार्थ आयात गरेर करिब २०२५ प्रतिशत भ्यालुयाड गरेर प्रशोधित घिउ निर्यात गरिँदै आएको छ। मुलुकभित्र आफ्नै उत्पादन नहुँदा कच्चापदार्थ ल्याएर केही मूल्य अभिवृद्धि गरी निर्यात गर्ने विकल्प पनि उचित नै भएको अर्थविद्हरू बताउँछन्। यसले केही रोजगारी सिर्जना हुन्छ तर स्वदेशमै कच्चापदार्थ उत्पादन गर्न सके परनिर्भर पनि घट्छ। यद्यपि करिब २५ वर्ष नाघिसकेका सञ्चालित यी उद्योगले प्रत्यक्ष तथा अप्रत्यक्ष रूपमा करिब १५ हजारलाई रोजगारी दिँदै आएको संघले जनाएको छ।"
तापक्रमले नाघ्यो सीमा,"काठमाडौं : तापक्रमले थे्रसहोल्ड नाघेपछि नेपालका धेरै भूभागमा हिटवेभ सुरु भएको छ। कुनै पनि स्थानमा तापक्रमको थे्रेसहोल्ड तोकिएको हुन्छ। त्योभन्दा बढी तापक्रम निरन्तर तीन दिनसम्म रहनुलाई प्राविधिक भाषामा हिटवेभ भनिन्छ। चितवनदेखि पूर्वी तराई, गण्डकीको पोखरा आसपासका केन्द्र साथै दाङमा पनि हिटवेभको समस्या देखिएको छ। समग्रमा मध्य तथा पूर्वी तराईका धेरैजसो जिल्लाहरूमा हिटवेभ देखिएको हो। गर्मी बढेका अधिकांश स्थानमा विद्यालयहरू बन्द गरिएका छन्। जल तथा मौसम विज्ञान विभागमा कार्यरत मौसमविद् सुदर्शन हुमागाईंका अनुसार लगातार तीन दिन उस्तै गर्मी भएमा त्यसलाई हिटवेभ भनिन्छ। हिटवेभ हुनका लागि थ्रेसहोल्ड कट्नुपर्छ। प्रत्येक स्टेसनका फरकफरक थ्रेसहोल्ड हुन्छन्। (हट डे, भेरी हट र एस्ट्रिम हट डे) गर्मी, धेरै गर्मी र अत्यन्त गर्मीमा वर्गीकरण गरिन्छ। बुधबार र बिहीबार इटहरीको तरहराको तापक्रम ३७७ डिग्री पुग्यो। तरहराको तापक्रम ३५ डिग्री कटेपछि गर्मी मानिन्छ। र, ३६ डिग्री भएपछि धेरै गर्मी र ३७७ कटेपछि अत्यन्त गर्मी मानिन्छ। त्यहाँ लगातार तीन दिन अत्यन्त गर्मी देखिएकाले हिटवेभ सुरु भइसकेको हुमागाईंले बताए। गत अप्रिलमा पनि त्यहाँ हिटवेभ देखिएको थियो। त्यहाँ ३८१ देखि ३८६ डिग्रीसम्म पुगेको थियो। गत दुई दिनमा कैलालीमा ३९८ र ३९९ डिग्री तापक्रम पुगेको छ। टीकापुर क्षेत्रमा ३९५ कटेपछि गर्मी मानिन्छ। अहिले ३९८ पुगिसकेको छ। जनकपुरमा धेरै गर्मी छ। बुधबारदेखि जनकपुरको तापक्रम ३९१ डिग्री छ। जनकपुरमा ३७ डिग्री पुगेपछि गर्मी, ३८२ डिग्री कटेपछि धेरै गर्मी र ४० डिग्री कटेपछि अत्यधिक गर्मी मानिन्छ। तर, नेपालगन्जको तापक्रम सामान्य अवस्थामा यथावत् छ। काठमाडौंको पनि निकै गर्मी महसुस भएको छ। बुधबार काठमाडौंको तापक्रम ३०७ डिग्री पुगेको थियो। यहाँ ३१३ डिग्री नाघेपछि धेरै गर्मी मानिन्छ। तर, धापाखेलको थ्रेसहोल्ड थोरै छ। त्यहाँ ३० डिग्री पुग्दा धेरै गर्मी मानिन्छ। धापाखेलमा दुई दिन लगातार ३०४ र ३०७ देखिएकाले धेरै गर्मी देखिएको उनले जनाए। सर्वाधिक बढी तापक्रम ४६४ डिग्री धनगढीमा हुमागाईंका अनुसार हालसम्मको तथ्यांकमा सबैभन्दा बढी तापक्रम धनगढीमा रेकर्ड भएको छ। सन् १९९५ को जुन १६ मा धनगढीको अत्तरीया स्टेसनमा ४६४ डिग्री तापक्रम मापन गरिएको थियो। ४५ डिग्री धेरैपटक नाघेकोे छ। सन् १९९५ अगस्ट २ मा नवलपरासीको सेमरी स्टेसनमा ४५८ डिग्री मापन भएको छ। त्यसैगरी १९९५ को मे ३ मा भैरहवा एयरपोर्टमा ४५२ छ। नेपालगन्ज सन् १९९५ को जुन १६ मा ४५० डिग्री देखिएको थियो। सन् १९६६ को जुन ८ मा चिसापानी कर्णालीमा ४५ डिग्री पुगेको थियो। टीकापुरमा सन् २०१२ को जुन १३ मा ४५ डिग्री र सन् २०१२ कै मे २८ मा दीपायलमा ४५ डिग्री पुगेको थियो। अन्य धेरै वर्षहरूमा अत्यधिक तापक्रम देखिएका थिए। काठमाडौंको हकमा अहिलेसम्मको सबैभन्दा धेरै तापक्रम ३६६ डिग्री मापन भएको छ। सन् १९८९ को मे ७ मा। त्यसपछि सन् १९९९ को अप्रिल २६ मा ३५६ डिग्री र सन् २००० पछि २०१५ को जुन ६ मा ३४६ डिग्री र २०१६ को जुन ६ मा ३६ डिग्री मापन भएको छ। बुधबार काठमाडौंमा ३०७ डिग्री छ। कसरी हुन्छ न्यूनतम र अध्यधिक तापक्रम दिनैभरिको प्रत्येक घण्टाको तथ्यांक लिइन्छ। दिनभरिको सबैभन्दा धेरै तापक्रमलाई अत्यधिक तापक्रम मानिन्छ। दिनैभरिको सबैभन्दा कम तापक्रमलाई न्यूनतम मानिन्छ। अत्यधिक गर्मी र धेरै गर्मीको मापन अत्यधित तापक्रमको आधारमा निर्धारण गरिन्छ। यसमा न्यूनतम तापक्रम जति भए पनि सरोकार हुँदैन नहुने हुमागार्इंले बताए। तुलनात्मक रूपमा हेर्दा पूर्वी नेपाल तातो देखिएको छ पश्चिमभन्दा। गर्मीको सिजन भएकाले पानी नपर्दा यतिको तापक्रमलाई स्वाभाविक मानिन्छ। तर, अझै पश्चिमी वायु भित्रिरहेको र यदि यो वायु बलियो भएमा वर्षा ल्याउने पनि बताए। ४० डिग्रीभन्दा माथि सहन सकिँदैन जल तथा मौसम विज्ञान विभागका वरिष्ठ मौसमविद् डा इन्दिरा कँडेलका अनुसार मान्छेले ४० डिग्रीसम्म मात्रै सहन सक्छ। त्योभन्दा बढी तापक्रम भएपछि अस्पताल नै पुग्नुपर्ने हुन्छ। काठमाडौंमा ३३ डिग्री पुग्दा निकै गाह्रो हुन्छ। एक डिग्री तापक्रम बढ्दा अत्यन्त फरक पार्छ कँडेलले भनिन् कहिलेकाहीँ प्वाइन्ट पाँचको मात्रै फरक हुन्छ। त्यसले पनि गर्मी महसुस हुने कुरामा अत्यन्त धेरै प्रभाव पार्छ। तापक्रम बढी हुन थालेपछि एक डिग्री ठूलो कुरा हो। त्यसैमाथि आर्द्रता बढी हुँदा झनै समस्या हुन्छ। आर्द्रताले झनै गर्मी गराउँछ। चिटचिट हुने हुन्छ तर पसिना आउँदैन। आद्रता बढी हुँदा शरिरबाट पसिना निस्कँदैन। पसिना निस्कियो भने शरीरको तापक्रम व्यवस्थापन हुन्छ। अलि चिसो हुन्छ। गर्मी बढी महसुस हुँदैन। तापक्रम र आद्र्रता दुवै बढी भएमा अत्यन्त गाह्रो हुन्छ। उनका अनुसार त्यसैले पनि गर्मीमा अनुकूलनका कामहरू आवश्यक हुन्छ। तराईका विपन्न वर्गमा मान्छेलाई सामुदायिक भवनमा सुविधा भएका संरचनाहरू बनाउनुपर्छ। एयर कन्डिसनर तथा पंखा चलाउन नसक्नेहरूलाई लक्ष्यित गरेर सहयोग गर्नुपर्छ। तर, हिटवेभका लागि हालसम्म नेपालमा त्यस्ता संरचना बनेका छैनन। कतिपय मुलुकले हिटवेभको समयमा विपन्नहरूका लागि निश्चित ठाउँमा कुलिङ स्टेसन बनाएका हुन्छन्। अत्यधिक गर्मीमा उनीहरू त्यहाँ आश्रय लिन्छन्। पंखा किन्न नसक्नेलाई वितरण गर्ने, खानपिनको व्यवस्था गर्ने लगायतका काम भएका छन्। तर, नेपालमा हिटवेभ जस्ता विषयमा बेवास्ता गरिएको। कँडेलले भनिन्, आउँछ,जान्छ भन्ने बुझाइ छ। तर, प्रविधिको प्रयोगमा ध्यान गएको छैन। समुदायलाई व्यवस्थापन गर्ने, जनशक्ति परिचालन गर्ने लगायतका विषयमा ध्यान नगएको उनको बुझाइ छ। गत अप्रिलमा तराई मात्र नभएर पहाडी भूभागमा समेत अत्यधिक गर्मी थियो। त्यतिबेला पूर्वतिर अत्यन्त गर्मी थियो। त्यसपछि केही दिन वर्षा भएसँगै तापक्रम ओरालो लागे पनि हाल अत्यधिक गर्मी सुरु भइसकेको छ। तर, राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेलका अनुसार यस्ता विषयमा समाधानको जिम्मा स्थानीय तहलाई हुन्छ। किनभने समुदायसँग सबैभन्दा नजिक स्थानीय तह हुन्छन्। हिटवेभका खतरा तथा जोखिमका बारेमा समन्वय गर्नेलगायत सचेतना फैलाउने तथा स्थानीय तहसँग समन्वय गर्ने काममा प्राधिकरण लागेको जनाए। उनले भने हिट वेभको असर गरिब, वृद्धवृद्धा, पोषणबाट बञ्चितहरूमा बढी पर्छ। हृष्टपुस्टलाई खासै प्रभाव पादैंन। उनीहरूको पहिचान गरेर काम गर्न पालिकाहरू नै बढी जानकार हुन्छन्। त्यसैले उनीहरूको भूमिका प्रभावकारी हुने पोखरेलले बताए। जल तथा मौसम विज्ञान विभागको निकालेको पूर्वानुमानअनुसार सामाजिक सञ्जालमार्फत सूचना प्रवाह गर्ने काम गरिरहेको पनि बताए। अझै कम्तिमा दुई साता यस्तै अवस्था रहीरहने भएकाले विद्यालय बन्द गर्ने, ११ देखि ३ बजेसम्म काममा नलगाउने लगायतका निर्णय स्थानीय तहले लिन सक्ने बताए। त्रिभुवन विश्वविद्यालयको जल तथा मौसम विज्ञान केन्द्रीय विभागका सहप्राध्यापक डा विनोद पोखरेलले अर्को साता झनै तापक्रम उच्च हुने देखिएको छ। पोखरेलले भने, यो साताभरि नै पानी पर्ने देखिएको छैन। अझै गर्मी सहन तयारी भएर बस्नुपर्ने देखिएको छ।"
"भारतसँग डिजिटल भुक्तानीको बाटो खुल्यो, केके छन् फाइदा?","काठमाडौं : नेपाल र भारतका नागरिकलाई एक अर्को देशमा जाँदा नगद बोक्ने झन्झटको अन्त्य हुने भएको छ। अन्तरदेशीय डिजिटल भुक्तानी (क्रस वोर्डर पेमेन्ट) को सम्झौता भएकाले अब छिट्टै यो झन्झटबाट मुक्त हुने अपेक्षा गर्न सकिन्छ। भारत भ्रमणमा रहेका प्रधानमन्त्री पुष्पकमल दाहाल र भारतीय प्रधानमन्त्री नरेन्द्र मोदीबीच भएको सातबुँदे सम्झौताअन्तर्गत अन्तरदेशीय डिजिटल भुक्तानीले पनि प्राथमिकता पाएको हो। दुवै प्रधानमन्त्रीको उपस्थितीमा बिहीबार नेपालबाट नेपाल क्लियरिङ हाउस लिमिटेड (एनसीएचएल)का प्रमुख कार्यकारी अधिकृत (सीईओ) निलेशमानसिंह प्रधान र भारतका तर्फबाट नेसनल पेमेन्ट कर्पोरेसन अफ इन्डिया (एनपीसीआई)का सीईओ रितेश शुक्लाले सम्झौतापत्रमा हस्ताक्षर गरे। यो सम्झैतासँगै अब अन्तर्देशीय डिजिटल भुक्तानीका लागि बाटो खुलेको छ। तर, यसले अझै मुर्तरुप लिन भने केही समय लाग्ने नेपाल राष्ट्र बैंकले बताएको छ। यसै क्रममा राष्ट्र बैंकका भुक्तानी प्रणाली विभागका कार्यकारी निर्देशक गुरुप्रसाद पौडेल अहिले गरेको एमओयूले के कसरी जाने भन्ने सबै प्रक्रिया आजको भोली हुने भन्ने सम्भव नहुने बताउँछन्। उनी भन्छन्, बल्ल त बाटो खुल्यो। हरेक प्रडक्ट कुनमा कसरी जाने, त्यसमा कतिसम्मको सीमा हुने, सेवा शुल्क कति लाग्ने भन्ने बारे अझै पटकपटक छलफल गरेर सहमति हुन आवश्यक छ। यसका लागि नेपाल राष्ट्र बैंकको गाइडमा एनसीएचएल र रिजर्भ बैंक अफ ईण्डियाको गाइडमा एनपीसिआईसँग सहमति जुटाइने उनले जानकारी दिए। पौडेलका अनुसार अहिले भएको नेपालको डिजिटल भुक्तानी प्रणाली र भारतको डिजिटल प्रणालीबाट स्ट्राटेजिक इन्ट्रिग्रेसन हुन्छ। जसमा नेपालका नागरिकले भारत घुम्न, उपचार गर्न, तीर्थ गर्न र पढ्न जाँदा तथा भारतकाले नेपालमा यस्तै प्रयोजनमा आउँदा आफ्ना देशका बैंकले जारी गरेका उपकरणहरू प्रयोग गरेर पैसा तिर्न सक्ने उनले बताए। उनीहरूले दुवै देशका बैंकले जारी गरेका उपकरणहरू जस्तैः क्यूआर कोड, मोवाइल बैंकिङ, एटीएम कार्डहरू प्रयोग गरेर रकम तिर्न सक्ने सुविधा पाउने छन्, उनले अन्नपूर्णसँग भने, ईसेवा, खल्ती जस्ता वालेटहरूको सवालमा भने निश्चित छैन। किनभने नेपालको एनसीएचएलले चलाएको एनपीआई (नेशनल पेमेन्ट ईन्टरफेस) र भारतको एनपीसीआईले चलाएको यूपीआई (यूनिफाईड पेमेन्ट ईन्टरफेस) भित्र राउटेड भएर आउने जति पनि उपकरणहरू छन् ती सबै चल्न सक्ने अनुमति दिन्छ। तर यसलाई कति सीमासम्म कारोबार गर्ने, कसरी गर्ने, यसलाई नियन्त्रण गर्ने संयन्त्र के हुने र यसको लागत अर्थात् शुल्क कति लाग्ने भन्नेबारे दुवै पक्ष बसेर मात्रै टुंगो लाग्ने भएकाले अहिले एकिन नभएको उनले जनाए। यसले दुवै देशका नागरिकले नगद बोकेर आवतजावत गर्ने झन्झटबाट मुक्त हुने उनले बताए। त्यसमा पनि नेपालमा भारु १ सयसम्म मात्रै वैधानिकता भएकाले त्योभन्दा ठूला नोट बोक्न नपाइने हुँदा असहज थियो। अब नेपालका बैंकहरूले जारी गरेका मोवाईल बैंकिङ एपबाट पनि तोकिएको सिमासम्म कारोबार गर्न पाउने छन्। सीमा भने अहिले एकिन तोकिएको छैन। नेपालमा भारु सयभन्दा माथिका नोटहरू चल्दैनन्। यसर्थ नगदमा पनि सयभन्दा माथि बोक्न नपाइने सीमा छ। यस्तो अवस्थामा डिजिटलमा पनि यसले निश्चित सीमा तोकिने नेपाल राष्ट्र बैंकका सहप्रवक्ता नारायणप्रसाद पोखरेल बताउँछन्। यो व्यवस्थाले दुवै मुलुकका नागरिकलाई भुक्तानीमा सहजिकरण हुने उनको विश्वास छ। उनी भन्छन्, सो प्रणाली आएसँगै नगद बोकेर हिँड्नु परेन। भारतीय नागरिक नेपालमा आउँदा कुन डाटा चल्ने कुन नचल्ने भन्नेबारे तनाब पनि भएन। नेपाली नागरिक पनि भारत जाँदा सजिलो हुन्छ। डिजिटल भुक्तानीमा नेपाल र भारतलाई अब यस्ता सुविधा फाईदा ? नेपाल र भारतबीच पनि यस्तो डिजिटल भुक्तानी प्रणाली हँुदा कारोबारमा धेरै सहज हुन्छ। तर, यसमा ठूलाठूला व्यापार अर्थात एलसीमार्फत हुने खालका व्यापारमा भने लागु हुँदैन। साना रकमको मात्रै कारोबार हुन्छ। एउटा देशका नागरिकहरू अर्काे देशमा जाँदा ईजी पेमेन्ट हुन्छ। भारतीय नागरिक नेपाल घुम्न आउँदा उनीहरूले त्यहाँकै मोबाईल बैंकिङ तथा भुक्तानी उपकरण बोकेर आए भने नेपालमा क्यूआर, एटीएम कार्डबाटै रकम तिर्न सक्छन्। यसले दुवै देशका नागरिकलाई भुक्तानीमा सहज बनाइदिन्छ। भारतमा रुपेई कार्ड चल्छ। नेपालमा पनि भारतीय नागरिक नै धेरै पर्यटक भित्रिन्छन्। यसलाई तथ्यांकले पनि पुष्टि गर्छ। गत वर्षको तथ्यांकअनुसार प्लेनबाट मात्रै संसारभरबाट ६ लाख १४ हजार हाराहारीमा पर्यटक भित्रिएका थिए। यसमध्ये २ लाख हारहारीका पर्यटक भारतीय थिए। यो प्लेनबाट मात्रै आएको तथ्यांक हो। तर, खुला सिमाना भएकाले सडकमार्गबाट आउनेको संख्या झन् बढी हुन्छ। उनीहरूलाई सय भारुभन्दा ठूला नोट पनि नल्याउन भन्ने र डिजिटल भूक्तानी प्रणाली पनि प्रयोग नहुँदा धेरै असजिलो परिरहेको राष्ट्र बैंकका भुक्तानी प्रणाली विभागका कार्यकारी निर्देशक गुरुप्रसाद पौडेल बताउँछन्। नेपालीहरू पनि भारत जाँदा भूक्तानी गर्न नगदै लैजानुपर्ने बाध्यतालाई अन्त्य गर्छ। यसर्थ अहिलेको आधुनिक भूक्तानी प्रणालीको माध्यमबाट दुवै देशका नागरिकले सेवा तथा वस्तु उपभोग गर्दा तिर्न यसले सहज गराउँछ। अहिले भारतबाट रेमिट्यान्स १ सय अर्ब रुपैयाँ हाराहारीमा भित्रिने अनुमान छ। तर कति संख्यामा नेपाली छन् ? खास कति भित्रिन्छ ? नेपालबाट भारत कति बाहिरिन्छ ? भन्ने यकिन तथ्यांक छैन। यस्तो बेलामा डिजिटल भुक्तानी भयो भने कारोबारको रेकर्ड रहन्छ। सहज भुक्तानी सेवाले सबैलाई नगद बोक्ने झन्झट र जोखिम पनि कम हुन्छ।"
किन असन्तुष्ट छन् दुग्ध किसान ?,"चितवन : दुधको मुल्य बृद्धि हुँदा पनि किसान खुसी हुन सकेका छैनन्। किनकी हालै बृद्धि भएको मुल्यले उनीहरूलाई छोएन। उत्पादन लागत बढी भएको अवस्थामा मुल्य बृद्धिले खासै फरक नपरेको उनीहरूको गुनासो छ। पशु आहारको रूपमा प्रयोग हुँदै आएको दाना र चोकरको मूल्य वृद्धिले किसानलाई लागत मुल्य उठाउनै गारो छ। घाटाको ब्यवसाय गर्न बाध्य भएको गुनासो उनीहरूको छ। त्यसैले दुधको मुल्यमा पुनरावलोकन गर्न उनीहरूले माग गरेका छन्। सरकारले तोकेको न्यूनतम मुल्य ६५ रूपैयाँ छ। तर, किसानको लागत ७० पर्छ। जिल्ला दुग्ध उत्पादक सहकारी संघका पूर्व अध्यक्ष रत्नमणि न्यौपानेले किसानहरू पलाएन हुने अवस्था आएको बताए। दुध उत्पादनमा लागेका किसान सन्तुष्ट छैनन्, उनले भने। बिमा नहुने, घाँसखेतीमा प्रोत्साहन नहुने र दुधको बजारीकरण नहुनु मुख्य समस्या हो। भारतबाट दैनिक डेढ लाख दुध नेपाल भित्रिन्छ। स्वदेशी उत्पादनले बजार पाउन सकेको छैन। वितरण प्रणाली प्रभावकारी नहुँदा किसान पलायन हुने अवस्था छ। सरकारले उत्पादीत दुधको ब्यवस्थापन गर्न नसकेको आरोप लगाउदै आएका छन्। मापदण्ड अनुसारको गुणस्तरहीन दुध भित्रिने गरेको उनीहरू बताउँछन्। पशुपालन तथा दुग्ध उत्पादक कृषक समाज नेपालका अध्यक्ष आनन्द न्यूरेले राज्यबाट किसानको संरक्षण हुन नसकेको बताए। उद्योगी ब्यवसायी दलाली पाराका छन्। जसबाट कच्चा पदार्थ दिने हो, उनै किसानबाट जिम्मेवारी लिन चाहदैनन्, उनले भने, चारैतीरबाट समस्याले घेरिएको किसानको राज्यले अभिभावकत्व लिन नसक्दा किसानमा निराशा छाएको छ। कच्चा पदार्थको रूपमा प्रयोग हुँदै आएको मकैको मूल्य बढेसंगै दानामा भएको मूल्य बृद्धिले पशुपालक किसान मारमा परेका छन्। सरकारले दिदै आएको सुविधा र अनुदान समेत कटौती भएपछि उनीहरू आक्रोशित भएका छन्। उत्पादन लागतको आधारमा दुधको मुल्य निर्धारण हुनुपर्ने माग छ। घाँस खेतीलाई प्रोत्साहन गर्न सुझाव दिएका छन्। राज्यले किसानमैत्री नारा लगाएपनि दुग्ध उत्पादक कृषकसँग समस्याका चाङ छन्। विमा कम्पनीले किसानको पशु विमा गर्न आनाकानी गरेको छ। यसअघि भएको विमाको रकम भुक्तानी नदिएपछि विमा कम्पनीहरू विमा गर्न मानेका छैनन। घाँस खेतीमा प्रोत्साहन नगरेको गुनासो छ। दाना चोकरको मुल्य घटाउनु पर्ने उनीहरूको माग छ। सरकारसंग सहजीकरणको अपेक्षा गरेका किसान माग सुनुवाई नभएको बताउँछन्। दुधको भाउ बढेको देखिन्छ तर दाना चोकको भाउ दुई गुना बढ्दा किसानलाई कहिलयै राहत मिलेको छैन, पशुपालन तथा दुग्ध उत्पादक कृषक समाज नेपालका सचिव इन्द्रमणि गैरेले भने, अनुदान सहदुपययोग नुहुनु पनि अर्को समस्या हो। अनुदानको लागि हुने कागजी झन्झटका कारण किसान नै वितृष्णा भएको छ। जिल्लालाई गत २०७६ जेठ २९ गते दूधमा आत्मनिर्भर जिल्ला घोषणा गरिएको थियो। दैनिक साढे तीन लाख लाख ९० हजार लिटर दुध उत्पादन हुन्छ। उत्पादनको ४३ प्रतिशत काठमाडौ उपत्यकासहित मकवापुर, कास्कीमा खपत हुन्छ।"
"एमाले सचिवहरूलाई प्रदेश इन्चार्जको जिम्मेवारी, काशीनाथले संगठन विभाग पाउँदा प्रचार प्रसारमा राजेन्द्र गौतम","काठमाडौं : नेकपा एमालेले प्रदेश इन्चार्जको जिम्मेवारी हेरफेर गरेको छ। शुक्रबार बसेको सचिवालय बैठकले पार्टीका केन्द्रीय सचिवहरूलाई प्रदेश इन्चार्जको जिम्मेवारी तोकिएको उपमहासचिव प्रदीप ज्ञवालीले बताए। उनका अनुसार सुदूरपश्चिममा छबिलाल विश्वकर्मा, कर्णालीमा लेखराज भट्ट, लुम्बिनीमा पद्मा अर्याल, गण्डकीमा गोकर्ण विष्ट, मधेसमा योगेश भट्टराई र कोशीमा रघुवीर महासेठलाई प्रदेश इन्चार्जको जिम्मेवारी तोकिएको छ। बागमती प्रदेशमा भने केन्द्रीय कार्यालयले संयोजन गर्ने निर्णय भएको ज्ञवालीले बताए। त्यस्तै संगठन विभाग प्रमुखको जिम्मेवारी काशीनाथ अधिकारीले पाएका छन् भने प्रचार प्रसारको जिम्मेवारी राजेन्द्र गौतमले पाएका छन्। त्यस्तै स्थायी समितिहरूलाई जिल्ला र केन्द्रीय सदस्यहरूलाई पालिकाको जिम्मेवारी तोकिएको उपमहासचिव ज्ञवालीले बताए। त्यस्तै एमाले प्रवेश गरेका मुकुन्द न्यौपानेसहित १३ जनलाई केन्द्रीय कमिटीमा मनोनयन गरिएको उनले बताए।"
इन्दोर पुगेर प्रधानमन्त्री प्रचण्डद्वारा फोहोर व्यवस्थापन केन्द्रको अवलोकन,इन्दोर : भारत भ्रमणमा रहेका प्रधानमन्त्री पुष्पकमल दाहाल प्रचण्डले आज भारतको मध्यप्रदेशको इन्दोरमा रहेको फोहोर व्यवस्थापन केन्द्रका अवलोकन गरेका छन्। सो क्रममा इन्दोर नगर निगमको प्रमुख कार्यकारी अधिृकत हर्षिका सिंहले फोहर व्यवस्थापन प्रक्रियाका बारेमा जानकारी गराएका थिए। उनले स्रोतबाट नै छ भागमा विभाजन गरेर फोहोरको व्यवस्थापन हुँदै आएको बताए। कूल एक अर्ब ५० करोड भारतीय रुपैयाँ लगानी रहेको सो केन्द्र सञ्चालनमा आएको एक वर्ष पुगेको छ। केन्द्रमा फोहोर व्यवस्थापनका लागि मासिक एक करोड १५ लाख भारतीय रुपैयाँ खर्च हुँदै आएको प्रमुख कार्यकारी अधिृकत सिंहले जानकारी दिए। सो केन्द्रले फोहरलाई व्यस्थित गरेर आम्दानीसमेत गर्दै आएको छ। केन्द्रले मासिक तीन करोड ७५ लाख भारतीय रुपैयाँ आम्दानी गर्ने उनको भनाइ छ। उक्त प्लान्टबाट ग्याससमेत उत्पादन हुँदै आएको छ। ती ग्यास इन्दोर सहरमा चल्ने सवारी साधानमा प्रयोग गरिँदै आइएको छ। केन्द्रको अवलोकनपश्चात प्रधानमन्त्री दाहालले नेपालबाट प्राविधिहरू पठाइ फोहर व्यवस्थापनको सफल अभ्यासको अध्ययन गर्न लगाउने बताए। स्वच्छ भारत अभियानअन्तर्गत इन्दोर नगर निगमले फोहोर व्यवस्थापनमा गरेको काम विश्वमै नमूनायोग्य मानिन्छ। भारतीय प्रधानमन्त्री नरेन्द्र मोदीले आफू निर्वाचित भएपछि स्वच्छ भारत अभियान सुरु गरेका थिए। प्रधानमन्त्री दाहाल केन्द्रको अवलोकन गर्न आज बिहान भारतको राजधानी नयाँ दिल्लीबाट मध्यप्रदेशको इन्दोर पुगेका थिए। इन्दोर विमानस्थलमा उनलाई मध्यप्रदेशका मुख्यमन्त्री शिवराज सिंह चौहानले स्वागत गरेका थिए।
एमालेले भन्यो प्रधानमन्त्रीको भारत भ्रमणमा नेपालका प्राथमिकताहरू ओझेलमा परे,"काठमाडौं : नेकपा एमालेले प्रधानमन्त्री पुष्पकमल दाहाल 'प्रचण्ड'को भारत भ्रमणमा नेपालका प्राथमिकताहरू ओझेलमा परेको बताएको छ। शुक्रबार बसेको सचिवालय बैठकपछि सञ्चारकर्मीसँग कुरा गर्दै पार्टी उपमहासचिव प्रदीप ज्ञवालीले नेपालका प्राथमिकताहरू नपरेको बताए। उनले भारतले आफ्ना प्राथमिकताहरू मात्रै समावेश गरेको बताए। 'नेकपा एमाले प्रधानमन्त्रीको भ्रमण दौरान सकभर टिप्पणी गरेर विवादमा ल्याउन चाहँदैन। यो हाम्रो नीति पनि हो। उहाँ फर्किनु भएपछि विस्तृत कुरा पार्टीले राख्नेछ। अहिलेलाई यति बुझौं नेपालको प्राथमिकतामा रहेका कुराहरू ओझेलमा परे। भारतले आफ्ना प्राथमिकता मात्र समावेश गरे,' उनले भने। एमाले नेताहरूले भ्रमणअघि प्रधानमन्त्री प्रचण्डलाई पञ्चेश्वरलगायतका विषयमा भारतसँग छलफल गर्न सुझाव दिएका थिए। पार्टी अध्यक्ष ओलीले भने अखण्ड भारतमा नेपाली भूमि समावेश गरेको भन्दै प्रधानमन्त्रीले कुरा उठाउनुपर्ने माग गरेका थिए। बिहीबार प्रधानमन्त्री प्रचण्ड र समकक्षी नरेन्द्र मोदीबीच द्विपक्षीय भेटवार्ता गरेका थिए। सो क्रममा नेपाल र भारतबीच विभिन्न सात वटा सम्झौता पत्रमा हस्ताक्षर भएको थियो।"
"नागरिकता विधेयक,आममाफी र सांसद विकास कोषसम्बन्धी निर्णय पार्टीसभापतिले एकलौटी गर्नुभयो : गगन थापा","काठमाडौं : नेपाली कांग्रेसका महामन्त्री गगन थापाले पार्टी नेतृत्वले गरेको गलत निर्णयको भारी अब बोक्न नसक्ने बताएका छन् । शुक्रबार काठमाडौंमा नेपाल प्रेस युनियन उपत्यका तथा प्रतिष्ठान प्रदेशको प्रथम अधिवेशन उद्घाटन गर्दै थापाले पार्टीको आधारभूत मान्यतासग बाँझिने गरि नेतृत्वले गरेको गलत निर्णयको भारी बोक्न नसक्ने बताएका हुन् । थापाले भने,नागरिकता विधेयकसम्बन्धी विषय,आममाफीको विषय, सांसद् विकास कोषका सन्दर्भमा,प्रदेशमा मन्त्रालय फुटाउने विषय यी यस्ता कयौं विषय छन् । यी विषयहरू नेपाली कांग्रेसको पार्टी सभापतिले,मुख्य नेतृत्वले एक्लै गर्नुभएको निर्णय हो । यो निर्णय तपाईंहरुले भन्दा मैले अगाडि थाह पाएको हुँ । यो परिपार्टी गएको एक डेढ वर्षदेखि चल्दै आएको छ । आजको दिनसम्म चल्यो । मैले यसलाई सहे । मैले मान्दै आए । किनभने सभापति हो, सभापति बहुमतमा हुनुहुन्छ । अब भने सहन्न । उनले पार्टीको आधारभूत मान्यतासँग बाँझिने गरि गरिएका कुनै पनि निर्णयहरू लडेर रोक्ने बताए । थापाले भने,यो गर्ने क्रमलाई अब लडेर रोक्ने हो । जुधेर रोक्ने हो,संघर्ष गरेर रोक्ने हो । अब पार्टीलाई बदल्न कांग्रेसका सबै नेता कार्यकर्ताले आफूलाई बदल्न सक्नुपर्ने बताए । पार्टीको सदस्यता वितरणको प्रक्रिया नै गलत भएकाले गुटउपगुट हाबी भएको भन्दै सदस्यता वितरण प्रणालीलाई नै बदल्नुपर्ने उनको भनाइ छ। गुटलाई जोगाउन खोज्दा पार्टी नै कमजोर हुने अवस्था रहेकाले यसलाई भत्काउने कामको सुरुवात गर्नुपर्नेमा उनको जोड छ।"
महाकालेश्वरमा प्रधानमन्त्रीसहित मन्त्रीहरूले यसरी गरेका थिए पूजा,"काठमाडौं : चार दिने भारत भ्रमणमा रहेका प्रधानमन्त्री पुष्पकमल दाहाल प्रचण्डसहितको टोलीले शुक्रबार महाकालेश्वर मन्दिरमा पूजाअर्चना गरेका छन्। नयाँ दिल्ली हुँदै इन्दोर पुगेका प्रधानमन्त्रीसहितको टोलीले उज्जैनस्थित महाकालेश्वर मन्दिरमा पूजाअर्चना गरेका हुन्। महाकालेश्वर मन्दिरलाई १२ ज्योतिर्लिङ्गमध्ये एक मानिन्छ। प्रधानमन्त्री प्रचण्डसहित अर्थमन्त्री प्रकाशशरण महत, भौतिक पूर्वाधारमन्त्री प्रकाश ज्वाला, ऊर्जामन्त्री शक्ति बस्नेत, उद्योगमन्त्री रमेश रिजाललगायते पूजाअर्चना गरेका थिए। नेपाली प्रतिनिधिमण्डलाई विशेष पूजाअर्चनाका लागि मन्दिरमा ६ घन्टाका लागि सर्वसाधारणलाई प्रवेश गर्न दिइएको थिएन। प्रधानमन्त्रीसहितको टोलीले विहान ११ बजे पूजाअर्चना गरेका थिए। उज्जैनमा उनीहरूलाई मध्यप्रदेशका राज्यपाल मंगुभाइ पटेलले स्वागत गरेका थिए। भारतीय प्रधानमन्त्री नरेन्द्र मोदीले बिहीबार संयुक्त पत्रकार सम्मेलनमा महाकालेश्वरको दर्शनले अध्यात्मिक महसुस हुने प्रचण्डलाई विश्वास दिलाएका थिए। उनले भनेका थिए, 'सम्माननीय प्रधानमन्त्री प्रचण्डजी, भोलि इन्दोर र धार्मिक सहर उज्जैनको यात्रा गर्नुहुनेछ। मलाई विश्वास छ, तपाईँको उज्जैन यात्रा ऊर्जामयी हुनेछ र पशुपतिनाथदेखि महाकालेश्वरको यस यात्रामा तपाईँलाई अध्यात्मिक अनुभूमि मिल्नेछ।'"
महाकालेश्वर मन्दिरमा प्रधानमन्त्री प्रचण्डले गरे पूजाअर्चना,"काठमाडौं : प्रधानमन्त्री पुष्पकमल दाहाल प्रचण्ड उज्जैनस्थित महाकालेश्वर मन्दिरमा पूजाअर्चना गरेका छन्। नयाँ दिल्लीबाट शुक्रबार इन्दोर पुगेका प्रधानमन्त्री प्रचण्डले विहान ११ बजे कालेश्वर मन्दिरमा पुगेर पूजाअर्चना गरेका थिए। महाकालेश्वर मन्दिरलाई १२ ज्योतिर्लिङ्गमध्ये एक मानिन्छ। प्रधानमन्त्री प्रचण्ड मन्दिर पुग्दा 'अतिविशिष्ट प्रोटोकल'का कारण ६ घन्टासम्म सर्वसाधारणलाई पूजाअर्चनामा रोक लगाइएको थियो। प्रचण्डलाई मध्यप्रदेशका राज्यपाल मंगुभाइ पटेलले स्वागत गरेका थिए। भारतीय प्रधानमन्त्री नरेन्द्र मोदीले बिहीबार संयुक्त पत्रकार सम्मेलनमा महाकालेश्वरको दर्शनले अध्यात्मिक महसुस हुने प्रचण्डलाई विश्वास दिलाएका थिए। उनले भनेका थिए, 'सम्माननीय प्रधानमन्त्री प्रचण्डजी, भोलि इन्दोर र धार्मिक सहर उज्जैनको यात्रा गर्नुहुनेछ। मलाई विश्वास छ, तपाईँको उज्जैन यात्रा ऊर्जामयी हुनेछ र पशुपतिनाथदेखि महाकालेश्वरको यस यात्रामा तपाईँलाई अध्यात्मिक अनुभूमि मिल्नेछ।'"
"शरणार्थी प्रकरण : अभियुक्तको बयान सकियो, आइतबारदेखि थुनछेक बहस","काठमाडौं : जिल्ला अदालत काठमाडौंमा नक्कली भुटानी शरणार्थी प्रकरणमा पक्राउ परेका १८ जना अभियुक्तको बयान आज सकिएको छ। उक्त प्रकरणमा पक्राउ परेका १८ जना अभियुक्तको बयान सकिएको हो। न्यायाधीश प्रेमप्रसाद न्यौपानेको इजलासमा भएको बयानमा आज पूर्वगृहमन्त्री बालकृष्ण खाण, भुटानी अधिकारवादी नेता टेकनाथ रिजाल र गिरोहका सदस्य हरिभक्त महर्जनसँग बयान लिइएको हो। बिहीबारसम्म १५ जना अभियुक्तको बयान सकिएको थियो। आइतबारदेखि सबै अभियुक्तको थुनछेक बहस सुरु हुनेछ। जिल्ला सरकारी वकिल कार्यालयका प्रमुख अच्युतमणि न्यौपानेका अनुसार सबै अभियुक्तको बयान आज सकिएको छ। आइतबारदेखि थुनछेक बहस प्रारम्भ हुनेछ। उक्त प्रकरणमा प्रतिवादी बनाइएका १२ जना भने अझै फरार छन्।"
एमालेका सात उपाध्यक्षलाई तोकियो जिम्मेवारी,"काठमाडौं : नेकपा एमालेका सात जना उपाध्यक्षले जिम्मेवारी पाएका छन्। शुक्रबार बसेको सचिवालय बैठकले उनीहरूलाई जिम्मेवारी तोकेको हो। जसअनुसार वरिष्ठ उपाध्यक्ष ईश्वर पोखरेललाई योजना तथा नीति, सुरेन्द्र पाण्डेलाई पूर्वाधार तथा विकास र रामबहादुर थापालाई कृषि तथा उद्यमशिलता विभागको जिम्मेवारी तोकेको छ। त्यस्तै अष्टलक्ष्मी शाक्यलाई सामाजिक विकास, युवराज ज्ञवालीलाई मानव स्रोत, सुवासचन्द्र नेम्वाङलाई सुशासन र सेवा प्रवाह र विष्णुप्रसाद पौडेललाई संगठन र प्रशिक्षणको जिम्मेवारी दिइएको हो। यससँगै एमालेले सचिवहरूलाई प्रदेश इन्चार्जको जिम्मेवारी तोकेको छ भने स्थायी कमिटी सदस्यलाई जिल्ला र केन्द्रीय सदस्यलाई पालिकाको जिम्मेवारी तोकेको छ।"
नागरिकता विधेयक प्रमाणीकरमा राष्ट्रपतिबाट गलत नजीर स्थापित भयो : एमाले,"काठमाडौं : नेकपा एमालेले राष्ट्रपति रामचन्द्र पौडेलले नागरिकता विधेयक प्रमाणीकरण गर्नु असंवैधानिक रहेको बताएको छ। शुक्रबार बसेको सचिवालउ बैठकले नागरिकता विधेयक प्रमाणीकरणप्रति आपत्ति जनाउँदै गलत नजीर स्थापित गरेको बताएको छ। पार्टी उपमहासचिव प्रदीप पौडेलले त्यस्ता विधेयकहरू सभामुखको सिफारिसमा मात्रै प्रमाणीकरण गरिने र सरकारको आग्रहले सिफारिस गर्न नमिल्ने बताए। 'असंवैधानिक प्रक्रियाबाट अगाडि बढाउन खोजिएको यस कदमले नागरिकताको दिगो समाधान दिन सक्दैन। कुनै पनि बहानामा विधि निर्माणको संवैधानिक प्रक्रिया मिच्न पाइँदैन र हुँदैन। प्रधानमन्त्रीको विदेश भ्रमणको केही दिन अगाडि संविधान र विधि प्रक्रिया विपरीत गरिएको यस प्रमाणीकरणले सरकार र राष्ट्रपति कार्यालय नागरिकता विषय नेपालको आन्तरिक मामिला होइन, बाह्य चासोको विषयमा हो भन्ने गलत नजीर स्थापित गर्न चाहेको आशंकालाई बलियो बनाएको छ,' एमालेले जारी गरेको विज्ञप्तिमा भनिएको छ। त्यस्तै एमालेले रेशम चौधरीको आममाफीप्रति पनि गम्भीर आपत्ति जनाएको छ। टीकापुर घटनामा क्रूर अपराध भएको र तीन तहकै अदालतबाट दोषी करार भएको भन्दै रेशमको आममाफीप्रति आपत्ति जनाएको हो। त्यस्तै सरकारले ल्याएको बजेटले आर्थिक अवस्था सुधार नगर्ने र अर्थतन्त्र झनै कमजोर बन्ने एमाले निष्कर्ष रहेको उपमहासचिव ज्ञवालीको भनाइ छ।"
प्रधानमन्त्री दाहाल इन्दौर प्रस्थान,प्रधानमन्त्री दाहालले भ्रमणका क्रममा मध्य प्रदेशका राज्यपाल मङ्गुभाइ छगनभाइ पटेलसँग भेटवार्ता गर्ने कार्यक्रम छ। स्वच्छ भारत अभियानअन्तर्गत इन्दौर म्युनिसिपल कर्पोरेशनले सम्पादन गरेको कामको बारेमा उनले जानकारी लिने कार्यसूची छ। नयाँ दिल्ली : भारतको चारदिने औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड आज विशेष विमानमार्फत इन्दौर प्रस्थान गरेका छन्। प्रधानमन्त्री दाहालले इन्दौरमा अवस्थित महाकालेश्वर मन्दिरमा रहेको वास्तुकलाको अवलोकन गर्ने कार्यक्रम छ। प्रधानमन्त्री दाहालले भ्रमणका क्रममा मध्य प्रदेशका राज्यपाल मङ्गुभाइ छगनभाइ पटेलसँग भेटवार्ता गर्ने कार्यक्रम छ। स्वच्छ भारत अभियानअन्तर्गत इन्दौर म्युनिसिपल कर्पोरेशनले सम्पादन गरेको कामको बारेमा उनले जानकारी लिने कार्यसूची छ। फोहर व्यवस्थापनमा सकारात्मक परिणाम देखिएको इन्दौरको असल र सफल अभ्यासको अवलोकनपछि प्रधानमन्त्री दाहालको सम्मानमा मध्यप्रदेशका मुख्यमन्त्री शिवराजसिंह चौहानले रात्रिभोजको आयोजना गर्नेछन्। शनिबार प्रधानमन्त्री दाहाल नेतृत्वको प्रतिनिधिमण्डलले टिसीएस इन्फोसिस विशेष आर्थिक क्षेत्रको भ्रमण गर्ने कार्यक्रम छ। बिहीबार प्रधानमन्त्री दाहाल र भारतीय समकक्षी नरेन्द्र मोदीसँग भेटवार्ताका अलावा दुई देशबीच महत्वपूर्ण विषयमा सहमति तथा समझदारी भएको थियो। प्रधानमन्त्री दाहाल शनिबार स्वदेश फर्कने कार्यक्रम छ।
ऊर्जा व्यापारमा ब्रेक थ्रु भयो : प्रधानमन्त्री दाहाल,"नेपालको विद्युत् व्यापार, पारवहन, पेट्रोलिमय पाइपलाइन विस्तार, आर्थिक पूर्वाधार निर्माणका लागि दुई देशबीच विभिन्न समझदारी भएको उल्लेख गर्दै प्रधानमन्त्री दाहालले जलविद्युत् क्षेत्रमा महत्वपूर्ण उपलब्धि हासिल भएको बताए। नयाँ दिल्ली : भारतको भ्रमणमा रहेका प्रधानमन्त्री पुष्पकमल दाहाल प्रचण्डले आफ्नो भ्रमण ऐतिहासिक रहेको बताएका छन् । नयाँ दिल्लीस्थित आफू बसेको होटल आइटिसी मौर्यमा आज बिहान नेपालका सञ्चारकर्मीसँगको कुराकानीमा उनले ऊर्जा व्यापारका क्षेत्रमा ब्रेक थ्रु भएको बताएका हुन्। 'जलविद्युत् क्षेत्रमा लगानीका लागि महत्वपूर्ण आधार तयार भएको छ', उनले भने, 'नेपालको विद्युत् बङ्गलादेशसम्म निर्यात गर्नका लागि महत्वपूर्ण सहमति भयो ।' महाकाली सन्धिअनुसार पञ्चेश्वर बहुउद्देश्यीय आयोजना निर्माणका लागि तीन महिनाभित्र विस्तृत परियोजना प्रतिवेदन (डिपिआर) बनाउने विषयमा दुई देशबीच सहमति भएको प्रधानमन्त्री दाहालले जानकारी दिए । 'यीलगायत विभिन्न कारणबाट मेरो भारत भ्रमण महत्वपूर्ण रह्यो, प्रधानमन्त्री नरेन्द्र मोदीसँग तीन पटक भएको वान टु वान छलफलबाट यो सहमति भएको हो', उनले भने। सीमा क्षेत्रमा देखिएका समस्या समाधान गर्न भारतले पहिलोपटक प्रतिबद्धता जनाएको प्रधानमन्त्री दाहालले बताए । सीमामा देखिएका असमझदारी हटाउन गम्भीर भएर लागौँ भनेर आफूले प्रस्ताव गरेको उनको भनाइ छ । प्रधानमन्त्री दाहालको भारत भ्रमणका क्रममा दुई देशबीच ऊर्जा तथा जलविद्युत् विकास र व्यापार, पारवहन सम्झौताको पुनरावलोकन र नवीकरण, अन्तरदेशीय प्रसारणलाइन निर्माण, पेट्रोलियम पाइपलाइन निर्माण र विस्तार, एकीकृत जाँच चौकी निर्माण, महाकाली नदीमा पक्की पुल निर्माण, अन्तरदेशीय भुक्तानीसम्बन्धी सम्झौतामा हस्ताक्षर भएको छ । प्रधानमन्त्री दाहाल भारतीय प्रधानमन्त्री मोदीको निमन्त्रणामा यही जेठ १७ गतेदेखि भारतको औपचारिक भ्रमणमा छन् । भ्रमणका क्रममा बिहीबार प्रधानमन्त्री दाहालले भारतका राष्ट्रपति द्रौपदी मुर्मू, उपराष्ट्रपति जगदीप धनखड र भारतीय समकक्षी मोदीसँग भेटवार्ता गरेका थिए। प्रधानमन्त्री दाहाल आज मध्यप्रदेशको इन्दोर जाने कार्यक्रम छ । त्यहाँ रहँदा उनले मध्यप्रदेशका राज्यपालसँग भेटवार्ता तथा फोहोर व्यवस्थापन अभ्यासको अवलोकन गर्ने कार्यक्रम छ । रासस"
"नागरिकता विधेयक प्रमाणीकरणविरुद्ध सर्वोच्चमा रिट दर्ता, आइतबार सुनुवाइ",काठमाडौं : नागरिकता विधेयक प्रमााणीकरणविरुद्ध परेको रिट सर्वोच्च अदालतमा दर्ता भएको छ। बिहीबार वरिष्ठ अधिवक्ता डासुरेन्द्र भण्डारी र बालकृष्ण न्यौपाने सर्वोच्चमा रिट दिएका थिए। अधिवक्ताद्वय भण्डारी र न्यौपानेले सर्वोच्चमा छुट्टाछुट्टै रिट दायर गरेका हुन्। रिटमाथि आइतबार प्रारम्भिक सुनुवाइ हुने सर्वोच्च प्रशासनले जनाएको छ। राष्ट्रपति रामचन्द्र पौडेलले बुधबार विवादित नागरिकता विधेयक प्रमाणीकरण गरेपछि अदालतमा रिट परेको हो। यसअघि संघीय संसदको दुवै सदनबाट पारित गरेर प्रमाणीकरणका लागि पठाइएको विधेयकलाई तत्कालीन राष्ट्रपति विद्यादेवी भण्डारीले दुई पटक फिर्ता गरिदिएकी थिइन्। त्यसपछि सो विधेयक राष्ट्रपति कार्यालयमा थन्किएको थियो। अघिल्लो संघीय संसदमा फिर्ता भएको विधेयक राष्ट्रपति पौडेलले प्रमाणीकरण गरेपछि विरोध सुरू भएको छ।
स्वकीय सचिवको विवादले गोरखा नगर कार्यपालिकाको बैठक स्थगित,"गोरखा : मेयरका स्वकीय सचिवसम्बन्धी विवादका कारण लामो समयदेखि हुन नसकेको गोरखा नगर कार्यपालिकाको बैठक बिहीबार पनि एजेण्डामै प्रवेश नगरी स्थगित भएको छ । मेयर कृष्ण रानाका स्वकीय सचिव अनिस अर्याल(ज्याक) को करार अवधि थप गर्न नहुने प्रस्ताव उपमेयरसहित बहुमत कार्यपालिका सदस्यले बैठकको सुरुमै राखेपछि त्यहाँबाट अघि बढ्नै नसकी बैठक स्थगित भएको हो । स्वकीय सचिव अर्यालले कार्यालयभित्र र बाहिर पनि बारम्बार दादागिरी गरेकाले काम गर्न नसक्ने कर्मचारीहरुले गुनासो गरेपछि उनीहरुले करार भंग गर्न माग गरेका थिए । बिहीबार बोलाइएको बैठकमा छलफलका लागि आर्थिक वर्ष २०८००८१ को बजेट तथा कार्यक्रम र १२ औँ नगरसभा,नीति तथा कार्यक्रम तयारमा बिज्ञहरुको परामर्श, पृथ्वी जयन्तीको खर्च भुक्तानी, बजेट रकमान्तरणलगायतका आठ एजेण्डा तय गरिएको थियो । समकालिन घटनालाई पहिले छलफल गर्नुपर्ने माग राख्दै कार्यपालिका बहुमत सदस्यले स्वकीय सचिवको काम,कर्तव्य र अधिकारबारे जानकारी गराउन भनेपछि मेयरले बैठक स्थगित गरेको उपमेयर मसलीमाया थोकरले बताइन् । स्वकीय सचिवको करार सम्झौतामा उहाँको क्षेत्राधिकार र काम कर्तव्य के छ,त्यो ल्याएर सुनाउनुहोस् भन्यौं,उनले भनिन्, तर उहाँले स्वकीय सचिवको क्षेत्राधिकारबारे तपाईंहरूलाई जान्न आवश्यक छैन, यो कुरा सामान्य भइसक्यो, यसलाई ठूलो नबनाम् भन्नुभयो । छलफलको माध्यमबाट सो विषयको निकास ननिकालेसम्म अर्को एजेण्डामा नजाने अडान लिएपछि मेयरले बैठक स्थगित गरेको उनले जानकारी दिइन् । एक नम्बरको एजेण्डाको विषय समीक्षा रहेपनि मेयर सो विषयमा प्रवेश गर्न नखोजेको वडा नम्बर २ का अध्यक्ष एवं कार्यपालिका सदस्य रहमतुल्ला मियाले बताए । यसअघिको बैठकमा सधै समीक्षा भन्ने विषयमा छलफल हुन्थ्यो तर आज मेयरले समीक्षा राख्न उपयुक्त लागेन यसलाई नराख्ने भन्दै अघि बढ्न खोज्नुभयो,उनले भने,हामीले स्वकीय सचिवको अधिकार र कामबारे जानकारी गराउनुपर्छ भन्दा बैठक स्थगित भयो भन्दै उठेर हिड्नुभयो । मेयर कृष्ण रानाले उहाँहरू अरु एजेण्डामा प्रवेश गर्न नचाहेपछि बैठक स्थगित गरेको बताए । स्वकीय सचिव र कर्मचारी बीचको टसमसको विषयलाई छिनोफानो गरेर जानुपर्छ भनेर उहाँहरुले भन्नुभयो, मैले त्यो क्लिअर भइसक्यो,कर्मचारीहरू काममा फर्किसक्नुभयो, अब त्यो कुरा नगरौं अरु एजेण्डामा जाउँभन्दा उहाँहरू मान्नुभएन, अनि बैठक स्थगित गरेँ,'उनले भने । छिट्टै अर्को बैठक बोलाउने उनले आश्वासन समेत दिएका छन् । मेयर रानाका स्वकीय सचिव अनिष अर्यालले केही दिनअघि शिक्षा शाखा प्रमुख चन्द्रबहादुर खड्कालाई दुव्र्यवहार गरेको, अरु शाखाका कर्मचारीहरुलाई पनि बारम्बार काममा दबाब सिर्जना गर्ने गरेको, द्रव्यशाह बहुमुखी क्याम्पसका प्रमुख रामचन्द्र दुवाडीमाथि नगरपालिकाकै मोटरसाइकल चढेर गई हातपात गरेको हुँदा त्यस्ता स्वकीय सचिव राख्न नहुने उपमेयरसहित,बहुमत कार्यपालिका सदस्यहरुले माग गरेका छन् ।"
उपत्यका बाहिरका सवारीसाधन नयाँ बसपार्कबाट सञ्चालन गर्नुपर्ने,"काठमाडौं : काठमाडौं महानगरपालिकाले उपत्यका बाहिर चल्ने सम्पूर्ण सवारीसाधन गोंगबुस्थित नयाँ बसपार्कबाट मात्र सञ्चालन गर्नुपर्ने जनाएको छ । महानगरपालिकाले शुक्रबार सूचना जारी गरी काठमाडौंबाट उपत्यका बाहिर चल्ने लामो,मध्यम र छोटो दुरीका सवारीसाधन गोंगबुस्थित नयाँ बसपार्कबाट मात्र सञ्चालन गर्नुपर्ने जनाएको हो । जभाभावी पार्किङ गर्ने, टिकट बुकिङ गर्ने काउन्टर यथावत राख्ने, सडकमा जथाभावी यात्रु चढाउने तथा ओराल्ने गतिविधिले यातायात व्यवस्थापन प्रणालीमा अवरोध पुगेको उल्लेख गर्दै महानगरले व्यवसायीलाई सवारीसाधान गोंगबु बसपार्कबाट मात्र सञ्चालन गर्न आग्रह गरेको हो । काठमाडौं महानगरपालिकाले आगामी असार १ गतेदेखि नयाँ बसपार्क बाहिर रहेका टिकट काउन्टर हटाउन आग्रह गरेको छ । 'काठमाडौंबाट उपत्यका बाहिर लामो,मध्यम तथा छोटो दुरीमा सञ्चालन हुने यात्रुवाहक सवारीसाधन नयाँ बसपार्कबाट मात्र छुट्नुपर्ने व्यवस्था कार्यान्वयनका विषयमा सरोकारवाला सबैसँग आग्रह गरिन्छ,'महानगरपालिकाले जारी गरेको सूचनामा भनिएको छ। निर्णय गरिसकेपछि पनि अनाधिकृत स्थानमा पार्किङ गर्ने,टिकट बुकिङ गर्ने काउन्टर यथावत् राख्ने,सडक खण्डमा जथाभावी यात्रु चढाउने तथा ओराल्ने गतिविधिले यातायात व्यवस्थापन प्रणालीमा सुधार आउन नसकेको महानगरले जनाएको छ । यस्तै महानगरले धुलिखेल,बनेपा,साँखुसम्मको सडक इजाजत पत्र लिएका लामो दूरीका सवारीसाधनलाई पनि कलंकीदेखि जडीबुटीसम्म सवारी रोक्न निषेध गरिएको जनाएको छ । सूचनाको अटेरी गरे असार १ गतेदेखि ट्राफिक प्रहरीसँग समन्वय गरी महानगर प्रहरीले नियमानुसार कानुनी कारबाही गर्नेसमेत महानगरले जनाएको छ।"
इन्दोरमा प्रधानमन्त्री प्रचण्डलाई भव्य स्वागत,इन्दोर : भारतको चारदिने औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड इन्दोर पुगेका छन्। इन्दोरस्थित देवी अहिल्याबाई होल्कर विमानस्थलमा उनलाई मध्यप्रदेशका मुख्यमन्त्री शिवराज सिंह चौहानलगायत सरकारी अधिकारीले स्वागत गरेका थिए। प्रचण्डको स्वागतका लागि विमानस्थल बाहिर सांस्कृतिक कार्यक्रम प्रस्तुत गरिएको थियो। त्यसैगरी उनलाई भारतमा स्वागत गरिएका ब्यानरहरू पनि सडकका किनारमा राखिएका छन्। विमानस्थलबाट प्रचण्ड उज्जैनमा रहेको श्री महाकालेश्वर मन्दिर पुग्ने र मन्दिरमा रहेको वास्तुकलाको अवलोकन गर्ने कार्यक्रम छ। मन्दिर परिसरको अवलोकनपछि प्रधानमन्त्री प्रचण्ड होटल इन्दोर मेरियटमा बस्नेछन्। भ्रमणका क्रममा उनले आजै मध्यप्रदेशका गभर्नर श्री मङ्गुभाइ पटेलसँग भेटवार्ता गर्ने कार्यक्रम छ । त्यहाँ रहँदा उनले स्वच्छ भारत अभियानअन्तर्गत इन्दोर म्युनिसिपल कर्पोरेशनले गरेको फोहर व्यवस्थापनसम्बन्धी सफल अभ्यासबारे जानकारी लिनेछन् । आजै प्रधानमन्त्री प्रचण्डले सम्मानमा मध्यप्रदेशका मुख्यमन्त्री चौहानले रात्रिभोजको आयोजनाको आयोजना गर्ने कार्यक्रम छ । शनिबार प्रधानमन्त्री प्रचण्ड नेतृत्वको प्रतिनिधिमण्डलले टिसिएस इन्फोसिस विशेष आर्थिक क्षेत्रको भ्रमण गर्ने कार्यक्रम छ । बिहीबार प्रधानमन्त्री प्रचण्ड र भारतीय समकक्षी नरेन्द्र मोदीसँग भेटवार्ताका साथै दुई देशबीच महत्वपूर्ण विषयमा सहमति तथा समझदारीसमेत भएको थियो । प्रधानमन्त्री प्रचण्ड शनिबार स्वदेश फर्कने कार्यक्रम छ ।
संसद छल्ने कार्यलाई राष्ट्रपतिबाट मान्यता दिनु असंवैधानिक,"काठमाडौं : नागरिकता विधेयक प्रमााणीकरणविरुद्ध परेको रिट सर्वोच्च अदालतमा दर्ता भएको छ। बिहीबार वरिष्ठ अधिवक्ता डा सुरेन्द्र भण्डारी र बालकृष्ण न्यौपानेले सर्वोच्चमा रिट दर्ता गराएका हुन्। रिटमा संसद छल्ने कार्यलाई राष्ट्रपतिबाट मान्यता दिनु असंवैधानिक भएको दाबी गरिएको छ। रिटमा भनिएको छ, संसदको अधिवेशन चलिरहेको अवस्थामा वा संसद्को अधिवेशन घोषणा भएको अवस्थामा संसदलाई छलेर कार्यपालिकाले कुनै पनि विधेयकको प्रमाणीकरण सम्बन्धमा निर्णय गर्न मिल्दैन। नागरिकता कानुनमा परिमार्जन र संशोधन आवश्यक भएको कुरामा विवाद छैन। तर सो कार्य संसदबाट आवश्यक विधायिकी प्रक्रिया पूरा गरेरमात्रै हुन् सक्छ। तसर्थ संसदलाई छल्ने कार्यलाई राष्ट्रपतिज्युबाट मान्यता दिएको कार्य असंवैधानिक छ। रिटमा नयाँ जनादेशपश्चात नागरिकता विधेयक संघीय सदनको कुनै संसदमा पेस नभएको भनिएको छ। रिटमा भनिएको छ, नेपालको संविधानको धारा ३०६ (१) (क)ले विधेयक भन्नाले संघीय संसद वा प्रदेश सभामा पेस भएको संविधान संशोधन वा ऐनको मस्यौदा सम्झनुपर्छ भनी परिभाषा गरेको छ। नयाँ जनादेश पछि यससम्बन्धी विधेयक पेस नभएको अवस्थामा कुन विधेयक मन्त्रिपरिषदले पठाउने निर्णय गरेको हो? के अब जनादेश प्राप्त संसद्बाट पारित नगरी सोझै कार्यपालिकाले विधेयक पारित गर्ने र राष्ट्रपतिबाट प्रमाणीकरण गर्ने अभ्यास सुरु गर्न लागिएको हो। यो कार्य पूर्णत संविधान विपरित छ।"
एमाले सचिवालय बैठक बस्दै,काठमाडौं : नेकपा एमालेको सचिवालय बैठक बस्दैछ । बैठक ललितपुरको च्यासलस्थित पार्टी मुख्यालयमा केहीबेरमा बस्न लागेको एमालेका उपमहासचिव विष्णु रिमालले जानकारी दिएका छन्। उनका अनुसार समसमायिक राजनीतिक विषय र पार्टीको आन्तरिक छलफलका लागि बैठक बोलाइएको हो । एमालेको यसअघि गत वैशाख २८ देखि ३० गते केन्द्रीय बैठक सम्पन्न भएको थियो ।
अनलाइनमार्फत् ठगी गरेको आरोपमा एकजना पक्राउ,काठमाडौं: सामाजिक संजाल फेसबुकमार्फत् ठगी गर्ने कार्यमा संलग्न रहेको अभियोगमा सप्तरी बोदेबरसाइन नगरपालिका१४ घर भई काठमाडौं महानगरपालिका२२ सुन्धारा बस्ने २३ वर्षीय धर्मेन्द्र कुमार साहलाई प्रहरीले पक्राउ गरेको छ । सामाजिक संजाल फेसबुकमार्फत् सम्पर्कमा आएकी केटी साथीको अनुमति बिना पीडितकै मोबाइल लिएर मोबाइल बैंकिङ तथा खातामा पहुँच पुर्याइ विभिन्न इसेवा तथा खल्ती वालेटमा रकम ट्रान्सफर गरी अनलाइन मार्फत् ठगी गर्ने कार्यमा संलग्न रहेको खुल्न आएपछि उनलाई काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले पक्राउ गरेको हो । उनलाई ठगी सम्बन्धी कसूरमा आवश्यक अनुसन्धान एवं कारवाहीको लागि जिल्ला प्रहरी परिसर टेकु काठमाडौंमा पठाइएको छ ।
संशोधित नागरिकता ऐन राजपत्रमा प्रकाशित,"काठमाडौं : संशोधित नेपाल नागरिकता ऐन राजपत्रमा प्रकाशित भएको छ। नेपाल नागरिकता ऐन २०६३ लाई संशोधन गर्न बनेको विधेयक राष्ट्रपति रामचन्द्र पौडेलले जेठ १७ गते प्रमाणीकरण गरेका थिए। संशोधित ऐनमा जन्मसिद्धका सन्तानले वंशजको नागरिकता पाउने, स्वघोषणापछि आमाको नाममा नागरिकता पाउने र गैरआवासीय नेपालीले नागरिकता पाउने व्यवस्था छ। अब २०७२ असोज ३ को संविधान जारी हुनु अगाडि जन्मका आधारमा नागरिकता पाएकाहरूका सन्तानले वंशजको नागरिकता पाउनेछन्। अन्तरिम संविधानमा जन्मका आधारमा नागरिकता पाएकाहरूका सन्तानलाई वंशजको नागरिकता दिने व्यवस्था गरिएको थियो। यो व्यवस्थाका कारण धेरै गैरनेपालीले नागरिकता लिन सफल भएका थिए। २०७२ असोज ३ गतेभन्दा अगाडि जन्मको आधारमा नेपालको नागरिकता प्राप्त गरेको नागरिकको सन्तानले बाबु र आमा दुवै नेपालको नागरिक रहेछन् भने उसको उमेर १६ वर्ष पूरा भएपछि वंशजको आधारमा नेपालको नागरिकता प्राप्त गर्नेछ। स्वघोषणापछि आमाको नामबाट नागरिकता प्रदान गर्ने व्यवस्था पनि यो विधेयकमा छ। अब नेपाली आमाबाट नेपालमा जन्म भएर यहीं बसोबास गरेका,तर बाबुको पहिचान नभएका व्यक्तिले स्वघोषणा गरेमा आमाको नामबाट नागरिकता पाउनेछन्। त्यस्तो नागरिकता लिन चाहने व्यक्तिले बुबा पहिचान हुन नसकेको स्वघोषणा गर्नु पर्नेछ। यद्यपि आमाको पनि मृत्यु भइसकेको वा होश ठेगानमा नरहेको अवस्था भए, त्यसको प्रमाणसहित स्वघोषणा गरेमा आमाको नामबाट नागरिकता पाउनेछन्। स्वघोषणाको ढाँचा गृह मन्त्रालयले तयार पार्नेछ। तर, स्वघोषणा गर्दा झुटो ठहरिए सजायको व्यवस्था गरिएको छ। संशोधित ऐनले गैरआवासीय नेपालीलाई नागरिकता लिन बाटो खोलेको छ। उनीहरूले अब राजनीतिक र प्रशासनिक बाहेकका अधिकार प्रयोग गर्न पाउने गरी नागरिकता पाउनेछन्। नेपाली पुरुषसँग विवाह गरेर आउने विदेशी महिलालाई अंगीकृत नागरिकता तत्काल पाउने व्यवस्था पनि यो विधेयकमा छ। दलहरूबीच यो विषयमा विगतमा विवाद थियो। यसमा ७ वर्षपछि मात्रै पाउने व्यवस्था गर्नु भन्दै तत्कालीन नेकपाले अडान राखेको थियो। नेपाल नागरिकता संशोधित ऐन लागू भएसँगै नेपाली नागरिकसँग विवाह गर्ने विदेशी महिलालाई विवाह दर्तापछि अंगीकृत नागरिकता पाउने बाटो खुलेको छ। वंशज वा जन्मको आधारमा स्वयंले वा बाबु वा आमा, बाजे वा बज्यै नेपालको नागरिकता लिएपछि विदेशी मुलुकको नागरिकता लिएको गैरआवासीयले यस्तो व्यवस्थाबमोजिम नागरिकता पाउनेछन्।"
नेपालभारत सहकार्य कस्तो ?,"हरेक उच्च राजनीतिक भ्रमणमा सैद्धान्तिक रूपमा लिने र दिने कुरा आइरहेका हुन्छन्। तर, ठोस रूपमा कस्तो किसिमको सम्झौता भएको हो ? त्यो महत्वपूर्ण हुन्छ। तत्कालीन प्रधानमन्त्री शेरबहादुर देउवाको भारत भ्रमणका क्रममा पनि दीर्घकालीन विद्युत् व्यापार गर्ने विषयमा छलफल भएकै थियो। तर, ठोस सम्झौता के हो ? कहिलेदेखि लिने हो ? कुन दर हो ? कति मेगावाट लिने हो ? यीलगायत पक्ष महत्वपूर्ण हुन्छन्। नेपालभारत व्यापार, जलस्रोतमा सहकार्य गर्ने भन्ने सैद्धान्तिक रूपमा सधैं हुने गरेको छ। भारतले सधैं विद्युत् किन्ने भन्छ र विद्युत् व्यापार पनि भइरहेको छ। तर, विद्युत् व्यापारमा धेरै समस्या छन्। भारतले अहिलेसम्म माथिल्ल्लो तामाकोसीको बिजुली लिएको छैन। गत वर्षायाममा पनि ४५६ मेगावाट नै बिजुली खेर गयो। सधैं विडमा जानुपर्छ। प्रत्येक वर्ष नवीकरण गर्नुपर्छ। कोटा लगाइदिएको छ। जबकि गत वर्ष नै १ हजार मेगावाटभन्दा बढी बिजुली खेर गएको छ। यो वर्ष पनि राष्ट्रिय प्रणालीमा करिब ८ सय मेगावाट बिजुली थपिँदै छ। आगामी १५ दिनदेखि नै खेर जाने बिजुलीको व्यवस्थापन कसरी गर्ने भन्ने ठूलो मुद्दा हो। सहकार्य गर्ने भनेको सुन्दा राम्रो लाग्छ। तर, कार्यान्वयनको चरणमा नगएसम्म राम्रो भन्न सकिँदैन। भारत थप विद्युत् व्यापारका लागि सकारात्मक हुने हो भने हामीसँग पूर्वाधार तयारै छ। अन्तरदेशीय प्रसारण लाइन ढल्केवरमुज्जफपुर ४ सय केभी सञ्चालनमै छ। नेपालभारत सचिवस्तरीय बैठकले यहाँबाट ८ सय मेगावाटसम्म निर्यात गर्न सकिने गरी सहमति गरिसकेको छ। रक्सौलपरवानीपुर, कुशाहाकटैया, नानपाराकोहलपुर र मैनियानौतनवाबाट करिब ४ सय मेगावाट निर्यातका लागि भारत सकारात्मक छ। यसकारण यो वर्षदेखि नै करिब १२ सय मेगावाट निर्यात गर्न भारतले बाटो दिने यसअघिको दुई देशबीचको सचिवस्तरीय बैठकमा सहमति जनाइसकेको छ। अन्य दुई अन्तरदेशीय प्रसारणलाइन निर्माण चरणमा छन्। न्यू बुटवलगोरखपुर ४ सय केभि प्रसारणलाइन बनाउनुपर्यो। यसका लागि दुवै देशका तालुकका निकायको सहकार्यमा कम्पनी पनि खडा भइसकेको छ। तर, बुटवलगोरखपुर प्रसारणलाइन बनाउने यसको ह्विलिङ चार्ज नेपालले नै तिर्नुपर्ने भन्ने छ। भारतले बिजुली किनिदिएन भने हामीलाई थप घाटा हुन्छ। उक्त प्रसारणलाइन बनाउँदा आधाआधा लगानी बनाउने तर विद्युत् बेच्दा भने पहिला नै ह्विलिङ चार्ज बापतको रकम नेपालले नै तिर्नुपर्छ। यसमा नेपालले भारतसँग कसरी डिल गर्छ भन्ने पक्ष महत्वपूर्ण हुन्छ। नेपालमा जति विद्युत् उत्पादन हुन्छ कि नेपालमै खपत बढाउनुपर्यो कि भारतमा विद्युत् निर्यात गर्नुपर्यो। चीनले नेपालको बिजुली किन्न चासो दिएको देखिँदैन। नेपाल र चीनबीच विद्युत् व्यापारको पूर्वाधार पनि तयार छैन। भारतबाहेक विकल्प भनेको बंगलादेश हो। त्यहाँ विद्युत् निर्यातका लागि पनि भारतले नै बाटो दिनुपर्छ। बंगलादेशमा विद्युत् निर्यात गर्न बाटो खुल्ने हो भने १०२० हजार मेगावाटजति पनि लिन्छ। बंगलादेशमा विद्युत्को चरम अभाव छ। उसले महँगो दर पनि दिन सक्छ। हामीले भारतलाई पैसा तिरेरै बाटो मागेको हो। तर, उसले सधैं हुन्छ भने पनि बंगलादेशसँगको विद्युत् व्यापार सुरु हुन सकेको छैन। त्यसैले यस्ता मुद्दामा ठोस निर्णय हुन जरुरी छ। (कार्की पूर्वऊर्जासचिव हुन्।)"
आमाको मृत्यु भएपछि ६ भाइबहिनी अलपत्र,"बाजुरा : त्रिवेणी नगरपालिकामा१ छताराकी ३२ वर्षीया अस्मिता देवी दमाईको बच्चा जन्मेको २१ दिनपछि मृत्यु हुँदा एक महिनाकी छोरीसहित ६ भाइबहिनी अलपत्र परेका छन्। बच्चा जन्माएको केही दिनमा अत्यधिक रक्तस्राप भएपछि उनको उपचारका क्रममा सेती प्रादेशिक अस्पतालमा मृत्यु भएको थियो। एक महिनाकी छोरी दूध किन्न पैसा नहुँदा गाउँले दिएको दूध खुवाएर बाचिरहेकी छन्। उनका उनीहरूका बुवा मनराज पनि अस्वस्थ छन्। उनी छोरीलाई दूध खोज्न गाउँ डुल्ने गरेका छन्। गाउँलेले दिएको दूधले बहिनीलाई बचाइरहेको दिदी सुशीला नेपालीले बताइन्। 'भैसी किन्ने त धेरै टाढाको विषय हो, दूध किन्न पैसा नहुँदा निकै समस्या परेको छ', उनले भनिन्। डेढ वर्षकी छोरी सिबानी खानाको अभावमा कुपोषित बनेकी छन्। सिबानीलाई समेत दूध मागेर खुवाउनु परेको छ। कसैले दूध दिए दुवै बहिनीलाई अलिअलि खुवाउने गरेको दिदी सुशीलाले बताइन्। उनीहरू आफन्त नाता लाग्ने चन्द्राको घरमा बस्दै आएका छन्। चन्द्रा पनि एकल महिला हुन्। अस्मिताकी छोरी जेठी सुशीला नेपाली १२ वर्षकी भइन्। त्यस्तै सुस्मिता ९ वर्ष, समीया ७ वर्ष, छोरा शिशिर ६ वर्षका छन्। उनीहरूलाई कपडाको समेत अभाव छ।"
"नेपालमा १७ जाति थपिए, १० धर्म कायम","काठमाडौं : नेपालमा १७ जाति थपिएका छन् भने १० धर्म कायम भएको छ। जातजाति, भाषा तथा धर्मसँग सम्बन्धित यी तथ्यांक उत्तरदाताहरूले दिएका जवाफका आधारमा र विज्ञसमूहको सिफारिस अनुसार राष्ट्रिय जनगणना २०७८ मा जातजातिको संख्या १४२, मातृभाषा संख्या १२४ र धर्म संख्या १० कायम भएको हो। राष्ट्रिय तथ्यांक कार्यालयले शुक्रबार जारी विज्ञप्ति जारी गर्दै २०६८ सालको जनगणना अनुसारका कुल १२५ जातजातिमा १७ वटा जातजाति थप भएको जानकारी दिएको हो। २०६८ सालको जनगणना अनुसार कुल १२३ वटा मातृभाषा मध्ये १२ वटा विदेशी भाषा बोल्ने व्यक्तिहरूको संख्या न्यून भएकाले 'अन्य भाषा' अन्तर्गत समावेश गरी हाल नयाँ थप भएका १३ वटा समेत गर्दा जम्मा १२४ वटा मातृभाषा कायम भएको कार्यालयले जनाएको छ। जातजाति, भाषा र धर्मसम्बन्धमा नतिजा प्रकाशनको पहिलो चरणमा स्थानीय तहसम्मको लिंग अनुसारको जनसंख्या सार्वजनिक गरिएको हो।"
स्याङ्जाको सतौंचण्डीस्थानमा प्याराग्लाइडिङ उडान परीक्षण सफल,"स्याङ्जा : पुतलीबजार नगरपालिका१४, सतौंचण्डीमा प्याराग्लाइडिङ उडान परीक्षण सफल भएको छ। शुक्रबार ९ जनाले प्याराग्लाइडिङ गरेका छन्। बाबु एडभेन्चर क्लबले गरेको परीक्षण सफल भएसँगै अबदेखि यहाँबाट प्याराग्लाइडिङ उडान गरिने भएको छ। जिल्लाका ६ स्थानमा प्याराग्लाइडिङ टेक अफ साइड र ल्याण्डका लागि ९ स्थान निर्धारण भइसकेको छ। क्लबका संस्थापक एवं प्याराग्लाइडर सानुबाबु सुनुवार र क्लवका अध्यक्ष कृष्णजंग केसी लगायतको ९ जनाले पालैपालो यहाँबाट प्याराग्लाइडिङ गरेर तोकिएको स्थलमा ल्याण्ड गरेका थिए।"
शल्यक्रिया कक्ष तयारी गर्दा गर्दै गर्भवतीको मृत्यु,"मुगु : शल्यक्रिया कक्ष तयारी गर्दा गर्दै गर्भवतीको मृत्यु भएको छ। जिल्लाको छाँयानाथ रारा नगरपालिका१३ लुमा गाउँकी ३० वर्षीया राजु नेपालीको शुक्रबार मृत्यु भएको हो। उनलाई बिहीबार बिहानदेखि व्यथाले च्यापेको थियो। घरमा सुत्केरी हुन नसकेपछि आफन्त र घरपरिवारले बिहीबार बेलुकी सुत्केरी गराउन जिल्ला अस्पतालमा पुर्याएका थिए। अस्पतालमा सुत्केरी गराउन शल्यक्रिया कक्ष लिने तयार गर्दा गर्दै उनको मृत्यु भएको हो। पिसाबको संक्रमणका भएको र व्यथा सुरु भइसके पनि पाठेघरको मुख लामो समयसम्म २ सेमीभन्दा नखुलेपछि अस्पतालले रिफर गर्न खोजेको थियो। चेकजाँच गर्दा बच्चा घुमेर बसेको अवस्थामा देखिएपछि शल्यक्रिया गरेर आमा र बच्चाको ज्यान जोगाउन अन्य सुविधा सम्पन्न अस्पतालमा रिफर गर्नुपर्ने सल्लाह दिइए पनि परिवारले मानेका थिएनन्। अस्पतालमै शल्यक्रिया गर्न खोज्दा शुक्रबार बिहान ज्यान गएको जिल्ला अस्पतालले जानकारी दिएको छ। अस्पतालको कमजोरीका कारण आमा र गर्भभित्रको बच्चाको ज्यान गएको वडा अध्यक्ष वीरबहादुर खड्काले बताए। उनका १० वर्षमुनिका छोराछोरीको बेहाल भएको अध्यक्ष खड्काले बताए। रिफर गरेर जुम्ला लैजाँदा बाटोमा नै मृत्यु हुने सम्भावना देखिएपछि अस्पतालमै शल्यक्रिया गर्न लाग्दा उनको मृत्यु भएको डाक्टर कमल ढुङ्गानाले जानकारी दिए। 'शल्यक्रिया गर्नका लागि उनलाई लठ्ठाउने औषधि दिइएको थियो। त्यसपछि उनी एक्कासि बेहोस भइन्। पछि नाडी र मुटुले पनि काम गर्न छाड्यो। त्यसलगत्तै कृतिम श्वास दिने सबै प्रकिया अपनाइयो तर उनलाई बचाउन सकिएन,' डाक्टर ढुङ्गानाले भने।"
सुनकोशी नदीमा बेपत्ता भएका तीन जनाको गोताखोरबाट खोजी कार्य जारी,"सिन्धुली : सुनकोशी नदीमा बेपत्ता भएका तीन जनाको गोताखोरबाट खोजी कार्य भइरहेको छ। जीप नदीमा खसेर बेपत्ता भएका प्राविधिक शिक्षा तथा व्यावसायिक तालिम परिषद् (सीटीईभीटी) का प्रशासन निर्देशक भानु नगरपालिका९ तनहुँका ५७ वर्षीय कृष्णबहादुर केसी, नीति योजना शाखाका महानिर्देशक प्रगति नगरपालिका७ पूर्वी नवलपरासीका ५६ वर्षीय यमप्रसाद भुर्तेल र प्राविधिक अधिकृत फुयतया नगरपालिका५ इलामका ३२ वर्षीय भानु पौडेलको खोजी भइरहेको हो। उनीहरू खोटाङस्थित प्राविधिक शिक्षालयको अनुगमनका लागि जाँदै थिए। काठमाडौंबाट खोटाङका लागि जाँदै गरेको प्राविधिक शिक्षा तथा व्यावसायिक तालिम परिषद् (सीटीईभीटी) को बा १ झ ७४६७ नम्बरको जीप मध्यपहाडी राजमार्ग अन्तर्गत गोलञ्जोर गाउँपालिका७ लौकुनबाट सुनकोशी नदीमा खस्दा तीन जना बेपत्ता भएका सिन्धुलीका प्रहरी प्रवक्ता तथा डीएसपी चिरञ्जीवि दाहालले जानकारी दिए। सीटीईभीटीका प्रवक्ता एकराज अधिकारीले जीप दुर्घटनामा परेको खबर प्राप्त भएको पुष्टि गरे। जीपका चालक राप्ती गाउँपालिका६ दाङका ३१ वर्षीय कृष्ण चौधरी सुनकोशीबाट पौडिएर निस्कन सफल भएका छन्। उनलाई खुर्कोटस्थित शुभजीवन सामुदायिक अस्पतालमा उपचारपछि प्रहरीले नियन्त्रणमा लिएको छ। उनको मुख र हातमा चोट लागेको थियो। बेपत्ताको गोताखोर टोलीबाट खोजी कार्य भइरहेको सिन्धुली प्रहरी प्रहरी प्रवक्ता दाहालले जानकारी दिए। शुक्रबार भएको दुर्घटनाका वेपत्ताहरूको काठमाडौंस्थित सिनामंगलबाट आएको शसस्त्र प्रहरीको गोताखोरको टोलीले खोजीकार्य जारी राखेको छ। शुक्रबार दिनभर जिल्ला प्रहरी कार्यालय, इलाका प्रहरी कार्यालय खुर्कोटबाट खटिगएको प्रहरीको टोली र स्थानीयले डुंगा, बोर्टको सहायतामा खोजी गरेपनि केही पत्ता नलागेपछि आएको गोताखोरको टोलीले वेपत्ताको खोजी कार्य सुरुगरेको छ, दाहालले भने। स्कारपियोका चालक चौधरीका अनुसार गाडीमा ब्रेक फेल भएपछि सडकको भित्तामा ठोक्किएर सुनकोशी नदीमा खसेको थियो। 'गाडीको ब्रेक फेलभई भित्तामा ठोक्किएर नियन्त्रण हुन नसक्दा सुनकोशी नदीमा खसेको चौधरीले बताएका छन्। उनको उपचार पछि नियन्त्रणमा लिएर अनुसन्धान थालिएको छ, प्रहरी प्रवक्ता दाहालले भने। जीप सडकबाट १५० मिटर तल नदीमा खसेको छ।"
जङ्गली च्याउ खाएर आमाछोराको मृत्यु,धनकुटा : धनकुटामा जङ्गली च्याउ खाएर एक महिला र उनकी सात वर्षीय नाबालक छोराको उपचारका क्रममा मृत्यु भएको छ। सहिदभूमि गाउँपालिका३ घर भई हाल धनकुटा नगरपालिका७ मा डेरा गरी बस्ने २८ वर्षीया मुना राई र उनका छोरा सचिन राईको धरानस्थित बिपी कोइराला स्वास्थ्य विज्ञान प्रतिष्ठानमा उपचारका क्रममा मृत्यु भएको हो। जिल्ला अस्पताल धनकुटामा उपचार हुन नसकी धरान रेफर गरिएका उनीहरूको उपचारका क्रममा बिहान ९:१५ बजे आमाको मृत्यु भएको प्रहरी कार्यालयका प्रहरी नायब उपरीक्षक नरेन्द्र कुँवरले जानकारी दिए। सिकिस्त रहेका उनीका छोराको पनि आइसियु कक्षमा उपचारका क्रममा बेलुकी मृत्यु भएको छिमेकी भोगेन्द्र राईले जानकारी दिए। प्रहरी सञ्चार शाखाका अनुसार यही जेठ १५ गते धनकुटा७ मा रहेको चुलिवन जङ्गलबाट जङ्गली च्याउ ल्याएर खाएका थिए। च्याउ खाएपछि बिरामी परेका उनीहरू जिल्ला अस्पताल धनकुटामा उपचारका लागि भर्ना भएका थिए। जिल्लामा उपचार हुन नसकेपछि १८ गते उनीहरूलाई थप उपचारका लागि बिपी कोइराला स्वास्थ्य विज्ञान प्रतिष्ठान धरानमा रेफर गरिएको थियो। उपचारमा संलग्न जिल्ला अस्पतालका डा डुराण्ड सिंह खड्काका अनुसार पखाला लाग्ने र बान्ता हुने समस्या लिएर बुबाआमा र छोरा अस्पताल आएका थिए। उपचारपछि बुबा ठीक भएर आमा छोराको स्याहारमा रहेका थिए भने आमा छोराको स्वास्थ्यमा सुधार भइरहेको थियो। अचानक आज मृतक आमाको रक्तचाप कम भई बेहोसीको अवस्था छाएको र छोराको मिर्गौलामा समस्या देखापरेको थियो। त्यसपछि भने थप उपचारका लागि धरान रेफर गरिएको डा खड्काले जानकारी दिए।
किसानलाई आधुनिक उपकरण हस्तान्तरण,"नुवाकोट : नुवाकोटको तादी गाउँपालिकाको चारवटा वडाका कृषकलाई आधुनिक उपकरण हस्तान्तरण गरिएको छ। प्रधानमन्त्री कृषि आधुनिकीकरण परियोजना, परियोजना कार्यान्वयन एकाई नुवाकोटले ९० प्रकारका कृषि उपकरण हस्तान्तरण गरेको हो। उपकरण ५० प्रतिशत अनुदानमा उपलब्ध गराइएको हो। ग्रामीण भेगमा किसान जागरण कार्यक्रमअन्तर्गत गाउँपालिकाकी उपाध्यक्ष सन्जु प्याकुरेल श्रेष्ठले हस्तान्तरण गरिन्। कृषियन्त्र कृषि सहकारी, कृषक समूह तथा कृषि फार्महरूलाई अनुदानमा उपलब्ध गराइएको इकाई प्रमुख कृष्णप्रसाद उपाध्यायले बताए। प्रदान गरिएका सामग्रीहरूमा विषादी छर्कने स्प्रेयर ६१ थान, पेट्रोल लाग्ने मिनिट्रिलर २० थान, डिजेल लाग्ने मिनिट्रिलर ६ थान, पिसानी गर्ने मेशिन दुई थान र धान झार्ने मेशिन एक थान रहेका छन्।"
जुम्लामा ट्याक्टर दुर्घटना हुँदा एकको मृत्यु,जुम्ला : जुम्लामा शुक्रबार ट्याक्टर दुर्घटना हुँदा एक जनाको मृत्यु भएको छ। मृत्यु हुनेमा जिल्लाको तिला गाउँपालिका५ स्थित चुलाकोट गाउँका १६ वर्षीय विकास सुनार रहेको जिल्ला प्रहरी कार्यालय जुम्लाका सूचना अधिकारी धर्मराज जोशीले जानकारी दिए। मृत्युक सुनारको कर्णाली स्वास्थ्य विज्ञान प्रतिष्ठानमा उपचारका क्रममा मृत्यु भएको जिल्ला प्रहरी कार्यालय जुम्लाले जनाएको छ। प्रहरीका अनुसार आज दिउँसो २ बजेतिर यहाँको तातोपानी गाउँपालिका६ चिमलडाँडाबाट ढुङ्गा बोकेर रावतवाडा जाँदै गरेको लु ४ त ७९४८ नम्बरको ट्याक्टर अनियन्त्रित हुँदा दुर्घटना भएको हो। ट्याक्टर सडकभन्दा ५० मिटर तल खसेको छ। दुर्घटनापश्चात फरार चालकको खोजीकार्य भइरहेको प्रहरीले जनाएको छ।
"इन्दोर पुगे प्रधानमन्त्री प्रचण्ड, मध्यप्रदेशका मुख्यमन्त्री शिवराज सिंहले गरे स्वागत",इन्दोर : भारतको चारदिने औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड विशेष विमानमार्फत् इन्दोर पुगेका छन्। इन्दोरस्थित देवी अहिल्याबाई होल्कर विमानस्थलमा उनलाई मध्यप्रदेशका मुख्यमन्त्री शिवराज सिंह चौहानलगायत सरकारी अधिकारीले स्वागत गरेका थिए। विमानस्थलबाट उनी उज्जैनमा रहेको श्री महाकालेश्वर मन्दिर पुग्ने र मन्दिरमा रहेको वास्तुकलाको अवलोकन गर्ने कार्यक्रम छ। मन्दिर परिसरको अवलोकनपछि प्रधानमन्त्री प्रचण्ड होटल इन्दोर मेरियटमा बस्नेछन्। भ्रमणका क्रममा उनले आजै मध्यप्रदेशका गभर्नर श्री मङ्गुभाइ पटेलसँग भेटवार्ता गर्ने कार्यक्रम छ । त्यहाँ रहँदा उनले स्वच्छ भारत अभियानअन्तर्गत इन्दोर म्युनिसिपल कर्पोरेशनले गरेको फोहर व्यवस्थापनसम्बन्धी सफल अभ्यासबारे जानकारी लिनेछन् । आजै प्रधानमन्त्री प्रचण्डले सम्मानमा मध्यप्रदेशका मुख्यमन्त्री चौहानले रात्रिभोजको आयोजनाको आयोजना गर्ने कार्यक्रम छ । शनिबार प्रधानमन्त्री प्रचण्ड नेतृत्वको प्रतिनिधिमण्डलले टिसिएस इन्फोसिस विशेष आर्थिक क्षेत्रको भ्रमण गर्ने कार्यक्रम छ । बिहीबार प्रधानमन्त्री प्रचण्ड र भारतीय समकक्षी नरेन्द्र मोदीसँग भेटवार्ताका साथै दुई देशबीच महत्वपूर्ण विषयमा सहमति तथा समझदारीसमेत भएको थियो । प्रधानमन्त्री प्रचण्ड शनिबार स्वदेश फर्कने कार्यक्रम छ ।
सुनकोशीमा जीप दुर्घटना : सीटीईभीटीका निर्देशकसहित तीनजना बेपत्ता,"सिन्धुली : काठमाडौंबाट खोटाङका लागि जाँदै गरेको प्राविधिक शिक्षा तथा व्यावसायिक तालिम परिषद् (सीटीईभीटी) को जीप मध्यपहाडी राजमार्गअन्तर्गत गोलञ्जोर गाउँपालिका७ लौकुनबाट सुनकोशी नदीमा खसेको छ । बा १ झ ७४६७ नम्बरको जीपमा सवारी तीनजना बेपत्ता भएको सिन्धुलीका प्रहरी प्रवक्ता तथा डीएसपी चिरञ्जीवि दाहालले अन्नपूर्णलाई जानकारी दिए। जीपमा (सीटीईभीटी) का प्रशासन महाशाखाका निर्देशक कृष्णबहादुर केसी, नीति योजना शाखाका निर्देशक यमप्रसाद भुर्तेल र प्राविधिक अधिकृत भानु पौडेल सवारी रहेका थिए। उनीहरू खोटाङस्थित प्राविधिक शिक्षालयको अनुगमनका लागि जाँदै थिए। सीटीईभीटीका प्रवक्ता एकराज अधिकारीले जीप दुर्घटनामा परेको खबर प्राप्त भएको पुष्टि गरे। जीपका चालक कृष्ण चौधरी सुनकोशीबाट निस्कन सफल भएका छन्। उनको स्थानीय खुर्कोट सामुदायिक अस्पतालमा उपचार भइरहेको छ। खुर्कोटघुर्मी खण्डमा पिच गर्नेक्रममा ठेकेदारले विच्छाएको गिट्टीमा अनियन्त्रित भइ गाडी चिप्लिएको प्रतक्षदर्शीले जनाएको गोलन्जोर गाउँपालिकाका उपाध्यक्ष ज्वाला प्रसाद न्यौपानेले जानकारी दिए । सडमा राखेको गिट्टी व्यवस्थित नगरिदिँदा त्यस क्षेत्रमा यसअघि पनि आधा दर्जनबढी दुर्घटना भइसकेका छन् । हामीले पिचगर्ने कार्यलाई व्यवस्थित गरी सम्भावित दुर्घटनालाई ख्याल गर्न पटकपटक भनेपनि ठेकेदारले अटेर गर्दा त्यस क्षेत्रमा मोटरसाइकल र गाडीहरू दैनिकजसो दुर्घटनामा परिरहेका छन्, उनले भने । बेपत्ताहरूको खोजी भइरहेको प्रहरीले जनाएको छ। जीप सडकबाट १५० मिटर तल नदीमा खसेको हो।"
प्रशासकीय भवन निर्माण,"जोमसोम : मुस्ताङको घरपझोङ गाउँपालिकाले प्रशासकीय भवन निर्माण गरेको छ। पालिकाले ७ करोड ५९ लाख ८५ हजारको लागत भवन निर्माण गरेको हो। भवनको भौतिक संरचना निर्माणका साथै रंगरोगन र फिनिसिङको काम सबै सकिएको पालिकाका इन्जिनियर सकलदेव शर्माले जानकारी दिए। भवन निर्माणका लागि संघीय सरकारको ६० प्रतिशत र पालिकाको ४० प्रतिशत रकम खर्च भएको छ। भवनमा कुल ३२ वटा कोठा छन्। भवनमा अध्यक्ष र उपाध्यक्षको अलगअलग कार्यकक्ष सहितको सचिवालय कक्ष, न्यायिक समितिको कार्यकक्ष, सभाहल,प्रशासकीय प्रमुखको कार्यकक्ष, पालिका अन्तर्गतका सबै विषयगत शाखाका अलगअलग कार्यकक्ष, स्तनपान कक्ष, सेवाग्राही अपांगमैत्री ग्राउन्ड फ्लोर र शौचालय आदि छन्।"
तराई भूभागमा आगामी पाँच दिनसम्म 'लू' लाग्ने सम्भावना,"काठमाडौं : तराई भूभागमा आगामी पाँच दिनसम्म लू लाग्न सक्ने सम्भावना रहेको छ। मौसम पूर्वानुमान महाशाखा ले शुक्रबार दिउँसो 'तातो दिन तथा लू सम्बन्धी बुलेटिन' सम्बन्धी विशेष बुलेटिन जारी गरेर उक्त जानकारी दिएको हो। आगामी केही दिनसम्मको देशभरको तापक्रमको अवस्था तथा विश्लेषण अनुसार तराईका धेरैजसो भूभागहरूमा अधिकतम र न्यूनतम तापक्रम क्रमिक रुपमा बढ्दै जाने महाशाखाले जनाएको छ। साथै पहाडी भूभागका उपत्यका तथा खोँचहरूमा समेत तापक्रम क्रमिक रुपमा बढ्न सक्ने सम्भावना रहेकोले यस महाशाखाबाट जारी हुने सूचना तथा पूर्वानुमानमा अध्यावधिक रहन अनुरोध गरिएको छ। तातो हावा तथा लू बाट हुने सम्भावित असरहरू जस्तैः थकाई लाग्ने, कमजोरी हुने, बढी तिर्खा लाग्ने, टाउको दुख्ने, खुट्टा बाउँडिने, चक्कर आउने, बेहोस हुने, मांसपेशीहरू दुख्ने, बान्ता आदि हुनसक्छ। तातो हावा तथा लूबाट बच्न बढी गर्मीको समयमा घर भित्र अर्थात् चिसो स्थानमा रहने, बाहिरी वातावरणमा बढी नजाने (घाममा बढी एक्पोज नहुने, हल्का लुगा लगाउने, सुती कपडा लगाउने, बाहिर निस्कँदा टाउको छोप्ने, टोपी लगाउने, नियमित (पटकपटक) पानी तथा झोल पदार्थ (जुस, सर्वत, आदि) प्रशस्त मात्रामा पिउने र स्वास्थ्यमा समस्या भएमा स्वास्थ्यकर्मीसँग नियमित सम्पर्कमा रही थप सल्लाह सुझाव लिन समेत महाशाखाले अनुरोध गरेको छ।"
ठगी गर्ने गिरोह सक्रिय रहेकाले प्रलोभनमा नपर्न आग्रह,"काठमाडौं : वैदेशिक रोजगार विभागले दक्षिण अफ्रिकामा आकर्षक जागिरको प्रलोभन देखाएर ठगी गर्ने गिरोह सक्रिय रहेको भन्दै त्यस्तो प्रलोभनमा नपर्न आग्रह गरको छ। विभागले एक सूचना प्रकाशित गरी आकर्षक सेवा सुविधासहितको पदमा काम लगाइदिने भन्दै त्यो गिरोहले नक्कली वर्क पर्मिट बनाएर ठगी गर्ने गरेकाले प्रलोभनमा नपर्न आग्रह गरेको हो। विभागद्वारा प्रकाशित सूचनामा भनिएको छ, 'भारतमा रहेको दक्षिण अफ्रिकाको उच्चायुक्त र कन्सुलेट जनरलबाट जारी हुने पर्यटक भिसा दक्षिण अफ्रिका आउने प्रयोजनका लागि मात्र भएको हुँदा त्यस भिसाका आधारमा अफ्रिकामा रोजगारीजन्य काममा संलग्न हुन पाइँदैन।' मानव बेचबिखन तथा गैरकानुनी आप्रवासनमा संलग्न गिरोहले एक सय ५० भन्दा बढी व्यक्तिबाट लाखौँ रुपैयाँ संकलन गरिरहेको र सामाजिक सञ्जालमा भ्रमपूर्ण विज्ञापन गरिरहेकाले त्यो गिरोहले पर्यटक भिसामा पठाउने र त्यहाँ पुगेपछि काम लगाइदिने प्रलोभन दिने गरेको तथा पर्यटक भिसामा गएर कुनै पनि किसिमको रोजगारमा संलग्न हुने कार्यलाई गैरकानुनी मानिने विभागका निर्देशक तथा सूचना अधिकारी गुरुदत्त सुवेदीले जानकारी दिए। उनका अनुसार दक्षिण अफ्रिकाले दक्ष जनशक्तिका लागि बाहिरी देशबाट श्रमिक ल्याउँदैन। दक्षिण अफ्रिकाको सरकारी राजपत्रमा २ अगस्ट २०२२ मा प्रकाशित सूचनाअनुसार विशेष ज्ञान, सीप आवश्यक पर्ने एक सय ४० किसिमका दक्ष जनशक्तिको पदमा स्वदेशी नागरिकबाट पदपूर्ति नहुने अवस्थामा मात्र विदेशी नागरिकलाई रोजगारीमा लैजाने कानुनी व्यवस्था छ। ती पदका लागि जाँदा पनि नेपाल सरकारको प्रचलित कानुनबमोजिम श्रम स्वीकृति लिएर मात्र जानुपर्ने हुन्छ। कुनै पनि देश जानका लागि सम्बन्धित देशको भिसा आवश्यक पर्ने हुँदा दक्षिण अफ्रिकाबाट युरोप, अमेरिकालगायतका देशमा जान सजिलो हुने कुरा भ्रामक र मिथ्या भएकाले त्यस्ता कुराको विश्वास नगर्न पनि विभागद्वारा प्रकाशित सूचनामा उल्लेख गरिएको छ। भिसासम्बन्धी जानकारीका लागि सम्बन्धित देशको नियोग वा ती देश हेर्ने विदेशमा रहेको नेपाली नियोगमा सम्पर्क गरी आधिकारिक जानकारी लिन सकिने निर्देशक तथा सूचना अधिकारी सुवेदीले बताए।"
गर्मी बढेपछि सप्तरीमा पाँच दिन विद्यालय बन्द,पठनपाठन गर्न समस्या भएपछि सप्तरीका दुई स्थानीय तहले पाँच दिनका लागि सामुदायिक तथा निजी विद्यालय बन्द गर्ने निर्णय गरेका छन् । सप्तरीमा : सप्तरीमा केही दिनयता अत्यधिक गर्मी बढेपछि जनजीवन प्रभावित बनेको छ । यसको असर सबैभन्दा बढी विद्यालयमा परेको छ । पठनपाठन गर्न समस्या भएपछि सप्तरीका दुई स्थानीय तहले पाँच दिनका लागि सामुदायिक तथा निजी विद्यालय बन्द गर्ने निर्णय गरेका छन् । अत्यधिक गर्मीका कारण पठनपाठनमा समस्या तथा विद्यार्थीको स्वास्थ्यमा गम्भीर असर पर्न सक्ने देखिएकोले आजदेखि जेठ २३ गतेसम्म बिदा दिइएको राजविराज नगरपालिकाका कार्यवाहक प्रमुख इसरत परविनद्वारा जारी विज्ञप्तिमा उल्लेख छ । यस्तै कञ्चनरूप नगरपालिकाले पनि नगरभित्रका विद्यालयमा पाँच दिन विद्यालय बन्द गर्ने निर्णय गरेको छ । नगरपालिकाका प्रमुख कार्यकारी अधिकृत रेणुका साहले बिहीबार सूचना जारी गर्दै आजदेखि विद्यालय बन्द गरिएको जानकारी दिए । यसैगरी महेन्द्र विन्देश्वरी बहुमुखी क्याम्पस राजविराजले पनि यही जेठ २१ देखी असार ८ गतेसम्म २० दिनका लागि क्याम्पस बन्द गर्ने निर्णय गरेको क्याम्पस प्रमुख राजिवकुमार मिश्रले जानकारी दिए। एक सातायता मधेश प्रदेशका सबैजसो जिल्लामा गर्मी ह्वात्तै बढेको छ । सर्वसाधारण अत्यावश्यक काम बाहेक घर बाहिर निस्किन छाडेका छन् । गर्मीबाट बालबालिका र वृद्धवृद्धा बढी प्रभावित भएका छन् । रासस
फुकोट कर्णाली भारतलाई सुम्पिएको भन्दै कालिकोटवासीको विरोध,"वीरेन्द्रनगर : कर्णाली प्रदेशको अर्को ठूलो जलविद्युत आयोजना निर्माणको जिम्मा पनि भारतीय सरकारी कम्पनीलाई दिएको भन्दै स्थानीयले विरोध जनाएका छन्। वर्षौदेखि निर्माणको जिम्मा लिएको अपर कर्णाली जलविद्युत आयोजना अलपत्र परिरहेको अवस्थामा फेरी फुकोट कर्णाली जलविद्युत आयोजना पनि भारतलाई नै सुम्पिएको भन्दै स्थानीय नागरिकहरूले विरोध जनाएका हुन्। कालिकोट जिल्लाको रास्कोट नगरपालिका र सान्नीत्रिवेणी नगरपालिकाको बीचमा पर्ने ४ सय ८७ मेगावाटको उक्त जलविद्युत आयोजना भारत सरकारको स्वामित्वमा रहेको एनएचपीसी इण्डिया लिमिटेडले लगानी गर्ने भनी प्रधानमन्त्री पुष्पकमल दाहाल प्रचण्डको भारत भ्रमणका क्रममा बिहीबार नेपाल र भारतबीच समझदारीपत्रमा हस्ताक्षर भएको खबर आएपछि स्थानीय नागरिकहरूले विरोध जनाएका छन्। स्थानीय उपभोक्ता तथा नेकपा एमालेका केन्द्रीय सदस्य नगिन्द्र शाही नेशनलले भारतलाई निर्माणको जिम्मा लिएर अपर कर्णाली अलपत्र परेझै फुकोट कर्णाली जलविद्युत आयोजना पनि फेरि अलपत्र पार्ने काम भएको बताए। उनले प्रधानमन्त्री प्रचण्डले उक्त आयोजना भारतलाई सुम्पेर कालिकोटवासीलाई कोछो उपहार दिएको बताए। उनले भने, 'भारतलाई निर्माणको जिम्मा दिने बित्तिकै आयोजना सम्पन्न हुन्छन् भन्नेहरूलाई प्रश्न गर्न चाहान्छु, ९ सय मेगावाटको उपर कर्णाली भारतले निर्माणको जिम्मा लिएको १६ वर्ष भयो किन बनेन् ? यस्ता अरू आयोजना पनि छन्। १ हजार ९ सय २ मेगावाटको मुगु कर्णाली, ७ सय ५० मेगावाटको पश्चिम सेती, ६ हजार ५ सय ५० मेगावाटको सेती नदी, ३ हजार ९ सय मेगावाटको अरुण लगायतका आयोजनाहरू किन बनेनन्?' यसअघि माथिल्लो कर्णाली जलविद्युत आयोजना निर्माणको जिम्मा पनि भारतीय कम्पनी जिएमआरले नै पाएको थियो। तर लगानी जुटाउन नसकेर लामो समयदेखि आयोजना सञ्चालन हुन भने सकेको छैन। अब फुकोट कर्णाली बनाउन विद्युत उत्पादन कम्पनी र एनएचपीसी इन्डिया लिमिटेड कम्पनी मिलेर छुट्टै कम्पनी खडा हुने छ। त्यसैमार्फत आयोजना निर्माणको काम अघि बढ्नेछ। फुकोटकर्णाली अर्ध जलाशययुक्त जलविद्युत आयोजनाको ५१ प्रतिशत सेयर भारतीय कम्पनीलाई दिने गरी समझदारी भएको छ। बाँकी ४९ प्रतिशत लगानी विद्युत उत्पादन कम्पनीको हुने छ। स्थानीय समाजसेवी प्रकाश न्यौपाने कालिकोटले परनिर्भताका मालिकले गर्ने खोक्रा आदर्श र क्रान्तिकारीपनका कारण नागरिकहरूले सास्ती खेपिरहनुपर्ने बताए। उनले भने, 'माथिल्लो कर्णाली, मुगु कर्णाली र फुकोट कर्णाली यि तीन जलविद्युत आयोजना निर्माण हुँदा कर्णाली मात्र नभई मुलुक समृद्ध बन्ने थियो। तर नेपालका शासकहरूले भारतलाई सुम्पिँदा आयोजना अलपत्र पार्ने र नागरिकहरूलाई बत्तिमुनीको अध्यारोमा राख्ने भए।' यस्तै सामाजिक अभियान्ता हिक्मतजंग मल्ल लगायतका युवाहरूले कालिकोट जिल्ला सदरमुकाम मान्म बजारमा राँको जुलुससहित नेपालका प्रधानमन्त्री प्रचण्ड र भारतका प्रधानमन्त्री मोदीको पुत्ला समेत जलाएका छन्। गत फागुनमा भारतको राजस्थानमा भएको नेपालभारत ऊर्जा सचिवस्तरीय बैठकमा फुकोट कर्णालीमा भारतीय लगानी ल्याउन एनएचपीसी र विद्युत उत्पादन कम्पनीबीच दुई महिनाभित्र एमओयू गरिसक्ने विश्वास नेपाली पक्षले भारतीय पक्षलाई दिलाएको थियो। समझदारीपत्र अनुसार आयोजनाबाट नेपालले मासिक रूपमा २१ दशमलव ९ प्रतिशत निःशुल्क ऊर्जा पाउनेछ। आयोजनामा ऋण लगानी जुटाउने जिम्मा एनएचपीसीकै हुनेछ। आयोजनाबाट उत्पादन हुने बिजुलीको बजार र आयोजना बनाउन आवश्यक ऋणको प्रबन्ध प्रवर्द्धक कम्पनीका तर्फबाट एनएचपीसीले नै गर्नुपर्ने छ। आयोजनाको बिजुली नेपालले आफै खपत गर्न चाहेमा किन्ने अधिकार रहनेछ। नेपालले खपत गरेको अवस्थामा मात्रै आयोजनाको बिजुली निर्यात हुनेछ। बिजुली बंगलादेशमा पनि निर्यात गर्न सक्ने गरी व्यवस्था गरिएको छ। आयोजनाको लाइसेन्स खर्च र अध्ययन र पहुँचमार्ग लगायतमा भएका खर्च रकम आयोजना निर्माण गर्न खोलिने कम्पनीमा विद्युत उत्पादन कम्पनीको सेयर लगानीमा पुँजीकरण गर्न गरिने छ। २०७५ सालबाट अध्ययन सुरु भएको आयोजनाको पहिलो चरणको काम अन्तिम चरणमा पुगेको छ। आयोजनाको वातावरणीय प्रभाव मूल्यांकन प्रतिवेदन (ईआइए) को काम सकिएको आयोजना प्रमुख हिरामान वाइबाले बताए। विद्युत उत्पादन कम्पनीले ईआइए प्रतिवेदन स्वीकृतिका लागि करिब चार महिनाअघि ऊर्जा मन्त्रालयमा फाइल पठाएको छ। ऊर्जा मन्त्रालयबाट स्वीकृतिका लागि वन तथा वातावरण मन्त्रालयमा फाइल पुगेको छ। वन मन्त्रालयले स्वीकृति दिएपछि प्रतिवेदनले अन्तिम रूप पाउने आयोजना प्रमूख वाइबाको भनाइ छ। उनका अनुसार आयोजनाको पूर्व चरण अन्तर्गत विस्तृत डिजाइन र अध्ययनको काम सम्पन्न भएको छ। फुकोट कर्णाली जलविद्युत आयोजना जिल्लाको पचालझरना गाउँपालिका, रास्कोट नगरपालिका, सान्नी त्रिवेणी गाउँपालिका र खाँडाचक्र नगरपालिका हुँदै बग्ने कर्णाली नदीको खण्डमा निर्माण हुनेछ। प्रस्तावित आयोजनाको बाँधको दायाँतर्फको भाग सान्नीत्रिवेणी गाउँपालिका३ मा पर्नेछ। बायाँतर्फको भाग खाँडाचक्र नगरपालिका११ मा रहनेछ। मुख्य बाँधको उचाइ जगदेखि एक सय ६० मिटर तथा नदीको पिँधको स्तरबाट एक सय नौ मिटर रहने जनाइएको छ। बाँधको माथिल्लो भागको लम्बाइ तीन सय १३ मिटर र चौडाई दश मिटर हुनेछ। विद्युतको अधिकतम् माग हुने समयमा सञ्चालन गर्ने उद्देश्यका साथ यो आयोजना निर्माण गर्न लागिएको छ। आयोजना सञ्चालनका लागि जग्गा अधिग्रहण गरेर मुआब्जा वितरण समेत गरिसकिएको छ। आयोजनाका लागि नौ सय रोपनी जग्गा अधिग्रहण गरिएको छ। आयोजनाबाट निस्कने निर्माण सामाग्री, निर्माण कम्पनीका लागि क्याम्पलगायतका लागि थप दुई सय पाँच रोपनी जग्गा अधिग्रहण आवश्यक छ। पाँच वर्षभित्र निर्माण सम्पन्न गर्ने लक्ष्य रहेको आयोजनामा ९२ अर्ब तीन करोड लागत लाग्ने अनुमान छ।"
तापक्रमले नाघ्यो सीमा,"काठमाडौं : तापक्रमले थे्रसहोल्ड नाघेपछि नेपालका धेरै भूभागमा हिटवेभ सुरु भएको छ। कुनै पनि स्थानमा तापक्रमको थे्रेसहोल्ड तोकिएको हुन्छ। त्योभन्दा बढी तापक्रम निरन्तर तीन दिनसम्म रहनुलाई प्राविधिक भाषामा हिटवेभ भनिन्छ। चितवनदेखि पूर्वी तराई, गण्डकीको पोखरा आसपासका केन्द्र साथै दाङमा पनि हिटवेभको समस्या देखिएको छ। समग्रमा मध्य तथा पूर्वी तराईका धेरैजसो जिल्लाहरूमा हिटवेभ देखिएको हो। गर्मी बढेका अधिकांश स्थानमा विद्यालयहरू बन्द गरिएका छन्। जल तथा मौसम विज्ञान विभागमा कार्यरत मौसमविद् सुदर्शन हुमागाईंका अनुसार लगातार तीन दिन उस्तै गर्मी भएमा त्यसलाई हिटवेभ भनिन्छ। हिटवेभ हुनका लागि थ्रेसहोल्ड कट्नुपर्छ। प्रत्येक स्टेसनका फरकफरक थ्रेसहोल्ड हुन्छन्। (हट डे, भेरी हट र एस्ट्रिम हट डे) गर्मी, धेरै गर्मी र अत्यन्त गर्मीमा वर्गीकरण गरिन्छ। बुधबार र बिहीबार इटहरीको तरहराको तापक्रम ३७७ डिग्री पुग्यो। तरहराको तापक्रम ३५ डिग्री कटेपछि गर्मी मानिन्छ। र, ३६ डिग्री भएपछि धेरै गर्मी र ३७७ कटेपछि अत्यन्त गर्मी मानिन्छ। त्यहाँ लगातार तीन दिन अत्यन्त गर्मी देखिएकाले हिटवेभ सुरु भइसकेको हुमागाईंले बताए। गत अप्रिलमा पनि त्यहाँ हिटवेभ देखिएको थियो। त्यहाँ ३८१ देखि ३८६ डिग्रीसम्म पुगेको थियो। गत दुई दिनमा कैलालीमा ३९८ र ३९९ डिग्री तापक्रम पुगेको छ। टीकापुर क्षेत्रमा ३९५ कटेपछि गर्मी मानिन्छ। अहिले ३९८ पुगिसकेको छ। जनकपुरमा धेरै गर्मी छ। बुधबारदेखि जनकपुरको तापक्रम ३९१ डिग्री छ। जनकपुरमा ३७ डिग्री पुगेपछि गर्मी, ३८२ डिग्री कटेपछि धेरै गर्मी र ४० डिग्री कटेपछि अत्यधिक गर्मी मानिन्छ। तर, नेपालगन्जको तापक्रम सामान्य अवस्थामा यथावत् छ। काठमाडौंको पनि निकै गर्मी महसुस भएको छ। बुधबार काठमाडौंको तापक्रम ३०७ डिग्री पुगेको थियो। यहाँ ३१३ डिग्री नाघेपछि धेरै गर्मी मानिन्छ। तर, धापाखेलको थ्रेसहोल्ड थोरै छ। त्यहाँ ३० डिग्री पुग्दा धेरै गर्मी मानिन्छ। धापाखेलमा दुई दिन लगातार ३०४ र ३०७ देखिएकाले धेरै गर्मी देखिएको उनले जनाए। सर्वाधिक बढी तापक्रम ४६४ डिग्री धनगढीमा हुमागाईंका अनुसार हालसम्मको तथ्यांकमा सबैभन्दा बढी तापक्रम धनगढीमा रेकर्ड भएको छ। सन् १९९५ को जुन १६ मा धनगढीको अत्तरीया स्टेसनमा ४६४ डिग्री तापक्रम मापन गरिएको थियो। ४५ डिग्री धेरैपटक नाघेकोे छ। सन् १९९५ अगस्ट २ मा नवलपरासीको सेमरी स्टेसनमा ४५८ डिग्री मापन भएको छ। त्यसैगरी १९९५ को मे ३ मा भैरहवा एयरपोर्टमा ४५२ छ। नेपालगन्ज सन् १९९५ को जुन १६ मा ४५० डिग्री देखिएको थियो। सन् १९६६ को जुन ८ मा चिसापानी कर्णालीमा ४५ डिग्री पुगेको थियो। टीकापुरमा सन् २०१२ को जुन १३ मा ४५ डिग्री र सन् २०१२ कै मे २८ मा दीपायलमा ४५ डिग्री पुगेको थियो। अन्य धेरै वर्षहरूमा अत्यधिक तापक्रम देखिएका थिए। काठमाडौंको हकमा अहिलेसम्मको सबैभन्दा धेरै तापक्रम ३६६ डिग्री मापन भएको छ। सन् १९८९ को मे ७ मा। त्यसपछि सन् १९९९ को अप्रिल २६ मा ३५६ डिग्री र सन् २००० पछि २०१५ को जुन ६ मा ३४६ डिग्री र २०१६ को जुन ६ मा ३६ डिग्री मापन भएको छ। बुधबार काठमाडौंमा ३०७ डिग्री छ। कसरी हुन्छ न्यूनतम र अध्यधिक तापक्रम दिनैभरिको प्रत्येक घण्टाको तथ्यांक लिइन्छ। दिनभरिको सबैभन्दा धेरै तापक्रमलाई अत्यधिक तापक्रम मानिन्छ। दिनैभरिको सबैभन्दा कम तापक्रमलाई न्यूनतम मानिन्छ। अत्यधिक गर्मी र धेरै गर्मीको मापन अत्यधित तापक्रमको आधारमा निर्धारण गरिन्छ। यसमा न्यूनतम तापक्रम जति भए पनि सरोकार हुँदैन नहुने हुमागार्इंले बताए। तुलनात्मक रूपमा हेर्दा पूर्वी नेपाल तातो देखिएको छ पश्चिमभन्दा। गर्मीको सिजन भएकाले पानी नपर्दा यतिको तापक्रमलाई स्वाभाविक मानिन्छ। तर, अझै पश्चिमी वायु भित्रिरहेको र यदि यो वायु बलियो भएमा वर्षा ल्याउने पनि बताए। ४० डिग्रीभन्दा माथि सहन सकिँदैन जल तथा मौसम विज्ञान विभागका वरिष्ठ मौसमविद् डा इन्दिरा कँडेलका अनुसार मान्छेले ४० डिग्रीसम्म मात्रै सहन सक्छ। त्योभन्दा बढी तापक्रम भएपछि अस्पताल नै पुग्नुपर्ने हुन्छ। काठमाडौंमा ३३ डिग्री पुग्दा निकै गाह्रो हुन्छ। एक डिग्री तापक्रम बढ्दा अत्यन्त फरक पार्छ कँडेलले भनिन् कहिलेकाहीँ प्वाइन्ट पाँचको मात्रै फरक हुन्छ। त्यसले पनि गर्मी महसुस हुने कुरामा अत्यन्त धेरै प्रभाव पार्छ। तापक्रम बढी हुन थालेपछि एक डिग्री ठूलो कुरा हो। त्यसैमाथि आर्द्रता बढी हुँदा झनै समस्या हुन्छ। आर्द्रताले झनै गर्मी गराउँछ। चिटचिट हुने हुन्छ तर पसिना आउँदैन। आद्रता बढी हुँदा शरिरबाट पसिना निस्कँदैन। पसिना निस्कियो भने शरीरको तापक्रम व्यवस्थापन हुन्छ। अलि चिसो हुन्छ। गर्मी बढी महसुस हुँदैन। तापक्रम र आद्र्रता दुवै बढी भएमा अत्यन्त गाह्रो हुन्छ। उनका अनुसार त्यसैले पनि गर्मीमा अनुकूलनका कामहरू आवश्यक हुन्छ। तराईका विपन्न वर्गमा मान्छेलाई सामुदायिक भवनमा सुविधा भएका संरचनाहरू बनाउनुपर्छ। एयर कन्डिसनर तथा पंखा चलाउन नसक्नेहरूलाई लक्ष्यित गरेर सहयोग गर्नुपर्छ। तर, हिटवेभका लागि हालसम्म नेपालमा त्यस्ता संरचना बनेका छैनन। कतिपय मुलुकले हिटवेभको समयमा विपन्नहरूका लागि निश्चित ठाउँमा कुलिङ स्टेसन बनाएका हुन्छन्। अत्यधिक गर्मीमा उनीहरू त्यहाँ आश्रय लिन्छन्। पंखा किन्न नसक्नेलाई वितरण गर्ने, खानपिनको व्यवस्था गर्ने लगायतका काम भएका छन्। तर, नेपालमा हिटवेभ जस्ता विषयमा बेवास्ता गरिएको। कँडेलले भनिन्, आउँछ,जान्छ भन्ने बुझाइ छ। तर, प्रविधिको प्रयोगमा ध्यान गएको छैन। समुदायलाई व्यवस्थापन गर्ने, जनशक्ति परिचालन गर्ने लगायतका विषयमा ध्यान नगएको उनको बुझाइ छ। गत अप्रिलमा तराई मात्र नभएर पहाडी भूभागमा समेत अत्यधिक गर्मी थियो। त्यतिबेला पूर्वतिर अत्यन्त गर्मी थियो। त्यसपछि केही दिन वर्षा भएसँगै तापक्रम ओरालो लागे पनि हाल अत्यधिक गर्मी सुरु भइसकेको छ। तर, राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेलका अनुसार यस्ता विषयमा समाधानको जिम्मा स्थानीय तहलाई हुन्छ। किनभने समुदायसँग सबैभन्दा नजिक स्थानीय तह हुन्छन्। हिटवेभका खतरा तथा जोखिमका बारेमा समन्वय गर्नेलगायत सचेतना फैलाउने तथा स्थानीय तहसँग समन्वय गर्ने काममा प्राधिकरण लागेको जनाए। उनले भने हिट वेभको असर गरिब, वृद्धवृद्धा, पोषणबाट बञ्चितहरूमा बढी पर्छ। हृष्टपुस्टलाई खासै प्रभाव पादैंन। उनीहरूको पहिचान गरेर काम गर्न पालिकाहरू नै बढी जानकार हुन्छन्। त्यसैले उनीहरूको भूमिका प्रभावकारी हुने पोखरेलले बताए। जल तथा मौसम विज्ञान विभागको निकालेको पूर्वानुमानअनुसार सामाजिक सञ्जालमार्फत सूचना प्रवाह गर्ने काम गरिरहेको पनि बताए। अझै कम्तिमा दुई साता यस्तै अवस्था रहीरहने भएकाले विद्यालय बन्द गर्ने, ११ देखि ३ बजेसम्म काममा नलगाउने लगायतका निर्णय स्थानीय तहले लिन सक्ने बताए। त्रिभुवन विश्वविद्यालयको जल तथा मौसम विज्ञान केन्द्रीय विभागका सहप्राध्यापक डा विनोद पोखरेलले अर्को साता झनै तापक्रम उच्च हुने देखिएको छ। पोखरेलले भने, यो साताभरि नै पानी पर्ने देखिएको छैन। अझै गर्मी सहन तयारी भएर बस्नुपर्ने देखिएको छ।"
धनगढीमा 'केजरीवाल शिक्षा' मोडेल लागू गर्ने तयारी,"धनगढी : आधारभूत तहको परीक्षामा एक नीजि र १७ सामुदायिक गरी १८ विद्यालयको नतिजा शून्य आएपछि धनगढी उपमहानगरपालिकाले नगरक्षेत्रमा भारतको राजधानी दिल्लीको शिक्षा मोडेल लागू गर्ने तयारी गरेको छ । उपमहानगरपालिककाले उपमेयर कन्दकला रानाको नेतृत्वमा सुदूरपश्चिम विश्वविद्यालयका पूर्वरजिष्टार डाक्टर हेमराज पन्तसहितका शिक्षाविज्ञहरू,१९ वडाबाट एकएकजना प्रधानाध्यापक, कार्यपालिकाका सदस्यहरू,शिक्षा महाशाखाका प्रमुखहरू गरी ३५ जनाको टोली दिल्ली पठाएको छ । टोलीमा संलग्न डाक्टर हेमराज पन्तले दिल्लीका मुख्यमन्त्रीले पछिल्लो एक दशकमा गरेको आमुल परिवर्तन अथवा केजरीवाल मोडेलको अध्ययन गरेर उपमहानगरको शिक्षा सुधारका लागि प्रतिवेदन दिइने बताए । दिल्लीका मुख्यमन्त्री केजरीवालले शिक्षाको सुधारका लागि सरकारी विद्यालयमा अंग्रेजी माध्यममा पढाइ, विद्यालयका पूर्वाधारमा लगानी र सौन्दर्यीकरण,शिक्षकहरूको क्षमता अभिवृद्धि,खुला तथा भर्चुअल कक्षाको मोडल सञ्चालनमा ल्याएका छन् । दिल्लीमा अहिले सामुदायिक विद्यालयमा ९० प्रतिशतभन्दा बढी नतिजा आउने गरेको छ । टोलीले भारतको राजधानी दिल्लीका सहिद हेमुकालाणी सर्वोदय बालविद्यालय,सोही विद्यालयभित्र छुट्टै सञ्चालन भइरहेको दिल्ली मोडेल भर्चुअल स्कुल र गभर्मेन्ट ब्वाइज एसआर सेकेण्डरी स्कुललगायतको अवलोकन गरेको जनाएको छ । स्कुलले कसरी पठनपाठन गरिरहेको छ भनेर टोलीले विद्यालयका प्रधानाध्यापकसँग छलफल गर्नुका साथै पठनपाठनका क्रममा अपनाउने प्रविधिबारेमा पनि जानकारी लिएको छ । पारिवारिक समस्या भएका,क्रिकेट, फुटबललगायत खेलकुद एकेडेमीमा भर्ना भएर नियमित विद्यालय आउन नसक्ने बालबालिहरूका लागि भर्चुअल कक्षाको व्यवस्था गरिएको हो । भौतिक रुपमा विद्यालयमा आउन नसक्ने विद्यार्थी शिक्षाको अवसरबाट बञ्चित नहोउन भनेर यस्तो गरिएको रहेछ,'भ्रमण टोलीकी संयोजक उपमेयर कन्दकला रानाले भनिन् । केजरीवालको शिक्षा मोडेल अहिले दक्षिण एशीयाको नमूना मोडेलको हो । उनले भाषाको कुरामा बढि जोड दिएका छन् । केजरीवालले विद्यार्थीलाई दिइने किताबी ज्ञानभन्दा पनि जीवनमा उपयोगी शिक्षाको मोडेल तयार पारेर लागू गरेका हुन् । त्यहाँका अधिकांश सरकारी विद्यालयमा विद्यार्थीहरूको करियरको बारेमा समेत प्रशिक्षण हुनेगर्छ । व्यवस्थापन,फर्निचर, स्मार्टबोर्ड, प्रयोगशाला, पुस्तकालय, स्वीमिङपुल, खेलकुद सुविधा आदिले दिल्ली विद्यालय सुसज्जित रहेको भ्रमण टोलीमा सहभागी कार्यपालिका सदस्य माया भण्डारीले बताइन् । सरकारी विद्यालयको शिक्षा पुरै निशुल्क छ । पाठ्यसामाग्रीहरु, ल्यापटपसहित शैक्षिक सामग्री सरकारले उपलब्ध गराउँछ र निजी विद्यालय जत्तिकै सुविधा र गुणस्तर रहेछ,'उनले भनिन् । धनगढी उपमहानगरपालिकाका मेयर गोपाल हमालले शिक्षाले नै देशको भविष्य बन्ने भएकाले सिमित स्रोत साधनका बीच पनि सामुदायिक विद्यालयको शिक्षामा सुधार ल्याउने प्रयास गरिएको बताए । केजरीवाल मोडेल दक्षिण एशियाको नमूना मोडेल हो । धनगढीमा त्यो मोडेल लागू गरिनेछ,' मेयर हमालले भने । भ्रमण टोली भारतमै छ । उसले अझै त्यहाँका चर्तित सामुदायिक विद्यालयको भ्रमण गर्नेछ ।"
वीरगन्जसहित तीन औद्योगिक करिडोरमा करको दरमा एकरूपता ल्याउने तयारी,"वीरगन्ज : वीरगन्ज पथलैया औद्योगिक क्षेत्रमा पर्ने तीनै वटा स्थानीय तहले आउँदो आर्थिक वर्षबाट करको दरमा एकरुपता ल्याउन गृहकार्य सुरु गरेका छन्। पर्साको वीरगन्ज महानगरपालिका, बाराको जितपुर सिमरा उपमहानगरपालिका र परवानीपुर गाउँपालिकाले करको दरमा एकरूपता ल्याउन गृहकार्य सुरु गरेका हुन्। वीरगन्ज महानगरपालिकाको पहलमा बिहीबार साँझ तीनै स्थानीय तहका प्रमुखबीच भएको बैठकले करको दर र आयका शीर्षकमा एकरूपता ल्याउने निर्णय गर्दै त्यसका लागि कार्यदल बनाएको छ। वीरगन्ज महानगरका मेयर राजेशमान सिंहले औद्योगिक करिडोरमा पर्ने तीनै वटै स्थानीय सरकारले यहाँका उद्योगी व्यवसायी तथा स्थानीयको सहजताका लागि करको दरमा एकरूपता ल्याउन खोजिएको बताए। बैठकले आयका शीर्षक र करको दरमा एकरूपता ल्याउन वीरगन्ज महानगरपालिकाका राजश्व शाखा प्रमुख मनोज कर्णको संयोजकत्वमा तीन सदस्यीय कार्यदल गठन गरेको छ। समितिमा जितपुर सिमरा उपमहानगरपालिकाका राजश्व शाखा प्रमुख रामप्रसाद शर्मा र परवानीपुर गाउँपालिकाका राजश्व शाखा प्रमुख कृष्णप्रसाद यादव सदस्य रहेका छन्।"
आज देशका यी चार प्रदेशमा वर्षा हुने,"मौसम पूर्वानुमान महाशाखाका अनुसार कोशी, गण्डकी, कर्णाली र सुदूरपश्चिम प्रदेशका पहाडी भूभागका थोरै स्थानहरूमा तथा देशका बाँकी पहाडी भूभागका एक दुई स्थानमा मेघगर्जनचट्याङसहित हल्का वर्षाको सम्भावना रहेको छ। काठमाडौं : आज देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, गण्डकी, कर्णाली र सुदूरपश्चिम प्रदेशका पहाडी भूभागका थोरै स्थानहरूमा तथा देशका बाँकी पहाडी भूभागका एक दुई स्थानमा मेघगर्जनचट्याङसहित हल्का वर्षाको सम्भावना रहेको छ। शुक्रबार राति गण्डकी, कर्णाली र सुदूरपश्चिम प्रदेशका पहाडी भूभागका एक दुई स्थानमा मेघगर्जनचट्याङसहित हल्का वर्षाको सम्भावना रहेको महाशाखाले जनाएको छ।"
अत्यधिक गर्मीले बाँकेका विद्यालय बन्द हुँदै,"उपमहानगरपालिकाअन्तर्गत सामुदायिक, मदरसा र संस्थागत विद्यालयहरुमा वर्षे बिदाबाट कट्टी हुने गरी तीन दिन बिदा दिने निर्णय गरिएको शाखा अधिकृत लोकेन्द्र शाहीले जानकारी दिए। बाँके : बाँकेमा अत्यधिक गर्मी बढेपछि नेपालगञ्ज उपमहानगरपालिका र खजुरा गाउँपालिकाले विद्यालय बन्द गर्न थालेका छन्। नेपालगञ्ज उपमहानगरपालिकाले विद्यार्थीलाई तीन दिन गर्मी बिदा दिएको छ। अत्यधिक गर्मी भइ पठनपाठनमा कठिनाइ भएकाले यही जेठ २१ देखि २३ गतेसम्म गर्मी बिदा दिइएको नेपालगञ्ज उपमहानगरपालिका शिक्षा महाशाखाले जनाएको छ। उपमहानगरपालिकाअन्तर्गत सामुदायिक, मदरसा र संस्थागत विद्यालयहरुमा वर्षे बिदाबाट कट्टी हुने गरी तीन दिन बिदा दिने निर्णय गरिएको शाखा अधिकृत लोकेन्द्र शाहीले जानकारी दिए। खजुरा गाउँपालिकाले पनि तीन दिनका लागि विद्यालय बन्द हुने जनाएको छ। गाउँपालिकालका शिक्षा, युवा तथा खेलकुद शाखाका प्रमुख खगेन्द्र मल्लले सूचना जारी गर्दै विद्यालय बन्द गर्न निर्देशन दिएका छन्। अत्यधिक गर्मी भएका कारण विद्यार्थीलाई पठनपाठनमा कठिनाइ भएकाले शिक्षा समितिको निर्णयअनुसार वर्षे बिदाबाट कट्टा हुने गरी विद्यालय बन्द गर्ने निर्णय भएको उनले बताए। नेपालगञ्जको अधिकतम तामत्रम ३८ देखि ४१ डिग्रीको हाराहारीमा रहेको छ। यसका कारण अत्यधिक गर्मी महसुस गरिएको छ। रासस"
बथनाहाविराटनगर गुड्यो कार्गो रेल,"विराटनगर : भारतको बथनाहाबाट विराटनगर महानगरपालिका१८ बुधनगरसम्म कार्गो रेल सेवा सञ्चालनमा आएको छ। आठ किलोमिटर दूरी पार गर्दै बिहीबार विराटनगरस्थित एकीकृत भन्सार जाँच चौकी (आईसीपी)मा निर्माण भएको रेलवे कस्टम यार्डसम्म रेल आइपुगेको हो। बथनाहाविराटनगर अब नियमित मालवाहक रेल चल्ने भएको छ। प्रधानमन्त्री पुष्पकमल दाहाल प्रचण्ड र भारतीय समकक्षी नरेन्द्र मोदीले संयुक्त रूपमा उद्घाटन गरेसँगै सेवा सुरु भएको हो। दाहाल र मोदीले बुधनगरमा निर्माण गरिएको कस्टम यार्डको संयुक्त रूपमा उद्घाटन गरेका थिए। रेलबाट नियमित रूपमा औद्योगिक कच्चा पदार्थ निकासीपैठारी हुनेछ। रेल सञ्चालनसँगै कोसी प्रदेशका उद्योगी व्यवसायी उत्साहित भएका छन्। आयात तथा निर्यात खर्च घट्ने भएकाले उत्पादित वस्तु सस्तिने हुँदा उपभोक्ता पनि लाभान्वित हुने उद्योगीको भनाइ छ। उद्योग संगठन मोरङका अध्यक्ष राकेश सुरानाले परीक्षणको पाँच वर्षपछि सञ्चालनमा आएको रेल सेवाले निरन्तरता पाउनुपर्ने बताए। उनका अनुसार रेल मोरङको कटहरीसम्म सञ्चालन हुन सकेको भए अझै सजिलो हुने थियो। जग्गाको मुआब्जा विवादका कारण कटहरीसम्म रेलमार्ग विस्तार हुन नसकेर रेल सञ्चालन भएको थिएन। अब भारत तथा तेस्रो मुलुकबाट आयात हुने औद्योगिक कच्चा पदार्थको ढुवानी खर्चमा ३५ प्रतिशतसम्म कमी हुने, टुटफुट वा चोरी तस्करीबाट जोगिने र समयको बचत हुने सुरानाको भनाइ छ। ढुवानीका अन्य साधनको तुलनामा रेलमार्गमार्फत औद्योगिक कच्चा पदार्थ ल्याउँदा झन्डै ३० देखि ४० प्रतिशतसम्म लागत घट्ने मोरङ व्यापार संघका अध्यक्ष नवीन रिजालले बताए। सस्तोमा कच्चा पदार्थ आयात गर्न सकिने भएपछि उद्योगको प्रतिस्पर्धात्मक क्षमता बढ्ने र नयाँ लगानीकर्ता थपिने अपेक्षा गरिएको उनले सुनाए।"
"सीटीईभीटीका कर्मचारी चढेको जीप सुनकोशीमा खस्यो, तीन बेपत्ता",सिन्धुली : काठमाडौंबाट खोटाङ जाँदै गरेको जीप मध्यपहाडी राजमार्गअन्तर्गत गोलञ्जोर गाउँपालिका७ लौकुनबाट सुनकोशी नदीमा खसेको छ । जीप नदीमा खस्दा तीनजना बेपत्ता भएका छन् । जिल्ला प्रहरी कार्यालय सिन्धुलीका प्रहरी नायव उपरीक्षक चिरञ्जीवी दाहालका अनुसार प्राविधिक शिक्षा तथा व्यावसायिक तालिम परिषद् (सीटीईभीटी) का कर्मचारी सवार बा १ झ ७४६७ नम्बरको जीप नदीमा खसेको हो । एकजना जीवितै सुनकोशीबाट निस्कन सफल भए पनि बाँकी तीनजनाको अवस्था अज्ञात रहेको प्रहरीले जनाएको छ। जीपमा चारजना सवार रहेका थिए। बेपत्ताहरूको खोजी भइरहेको प्रहरीले जनाएको छ।
बिनादर्ता क्रसर उद्योग सञ्चालन,"जाजरकोट : भेरी नगरपालिका१ कालेगाउँमा दुई वर्षदेखि सञ्चालित यती बिल्डर्स काठमाडौंले दर्ताबिनै खुलेआम क्रसर उद्योग सञ्चालन गरेको पाइएको छ। उक्त कम्पनीले हालसम्म स्थानीय तहलाई जानकारी नगराएको नगरपालिकाका अधिकारी बताउँछन्। वडाबाट सिफारिस लिएर नगरबाट अस्थायी उद्योग सञ्चालनको इजाजत लिनुपर्ने कानुनी प्रावधान छ। तर, क्रसर उद्योग दर्ताबिनै सञ्चालन गरिरहेको भेरी नगरपालिका राजस्व शाखा प्रमुख प्रकाश बटालाले बताए। निर्माण व्यवसायीले बालुवा, गिट्टीको रकम दाखिला गरे पनि उद्योग अवैध रहेको उनको भनाइ छ। भेरी करिडोरको पासागाड रिम्ना सडकखण्डको कालोपत्रको जिम्मा पाएको ठेकेदारले सम्बन्धित निकायमा दर्ता नगरी क्रसर उद्योग सञ्चालन गरेको हो। कालोपत्रको काम सकिन थालेको उक्त सडकमा प्रयोग भएको सबै बालुवा, गिट्टी अवैध तरिकाले भेरी नदीबाट संकलन गरिएको हो। ठेकेदार कम्पनीले कालेगाउँमा रहेको क्रसरले गिट्टी बनाएर सडक निर्माणमा प्रयोग गरिरहेको छ। उक्त उद्योगले नगरपालिकामा कुनै खालको दर्ता प्रक्रिया अघि नबढाएको भेरी नगरपालिकाका प्रमुख प्रशासकीय अधिकृत कृष्णप्रसाद जैसीले बताए। नगरपालिकाले बिल्डर्सलाई ५ सय ८७ घन मिटर बालुवाको जरिवानासहित १ लाख २९ हजार १ सय ४० रुपैयाँ र ५ हजार ४ सय ८१ घन मिटर मोरङ बालुवाभन्दा ठूला सामग्री)को जरिवानाबापतको १२ लाख ५ हजार ८ सय २० रुपैयाँ असुलउपर गराएको थियो। तर, अवैध रूपमा सञ्चालन गरेको उद्योगको कुनै राजस्व संकलन नभएको नगरपालिकाले जनाएको छ। उद्योग सिल गर्दा ठेकेदारले सामग्रीको पैसा दाखिला गरेको तर उद्योगका लागि ठेकेदार सम्पर्कमा नआएको जनाइएको छ। उद्योग स्थापना र सञ्चालन व्यवस्थित गर्ने कार्यविधि २०७५ को अनुसूची १ ले क्रसर उद्योग सञ्चालन गर्न चाहने व्यक्ति वा संस्थाले ढुंगा, गिट्टी, बालुवा उत्खनन्सञ्चालन, क्रसिङ र बिक्रीवितरणका लागि सम्बन्धित स्थानीय तहमा आवेदन गरी अनुमति माग गरी दर्ता गर्नुपर्ने उल्लेख छ। भेरी नगरपालिकाले उद्योग दर्ताका लागि यती बिल्डर्स काठमाडौंलाई ताकेता गरेको छ। उद्योग दर्ताका लागि नगरपालिकाले एक वर्ष अवधिमा विभिन्न समयमा कार्यपालिका निर्णयसहितको पत्र पठाएको छ। नगरपालिकाले २०७९ असार १७ गते पहिलोपटक असार २१ गतेभित्र क्रसर उद्योग दर्ता तथा राजस्व दाखिला गर्न भन्दै पत्र पठाएको थियो। यस्तै २०७९०५२० गते दोस्रोपटक र २०७९ असोज ६ गते तेस्रोपटक ताकेता पत्र पठाएको थियो। २०७९०५१७ गते बसेको बैठकको निर्णय प्रतिलिपिसमेत तोकेता पत्र पठाएको थियो। २०७९०५२० गते र २०७९ असोज १० गते पनि पत्र पठाएको थियो। तर, यति गर्दासमेत ठेकेदारले अटेरी गरेको नगरपालिका राजश्व प्रमुख बटालाले बताए। वर्षदिनभरि लगातार ताकेता गर्दा पनि विल्डर्सले उद्योग गर्दा गर्न नमानेको उनले बताए। बर्षमा ७ वटा पत्र पठाउँदा कम्पनीले नगरपालिकाको कुनै मतलब नगरेको उनको भनाइ छ। काम भएको बेला दर्तामा न आएको उद्योग काम सकिन लाग्दा दर्ता प्रक्रियामा आउनेमा आशा मरेको उनको भनाइ छ।"

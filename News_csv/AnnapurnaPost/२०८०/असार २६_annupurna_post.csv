शीर्षक,विवरण
मिटरब्याजविरुद्ध कानुन बनोस्,"संसद् जारी छ, सरकारले फेरि विधेयक ल्याएर कानुनी व्यवस्था गरोस्, कुनै पनि कसर बाँकी नराखी काम होस्। निरपराध नागरिकहरूले छिटो न्याय पाऊन्। मिटरब्याजीमाथि कारबाही गर्ने कानुनी व्यवस्थाका लागि सरकारले ल्याएको अध्यादेश बुधबारदेखि निष्क्रिय भयो। कारण के भने अन्तिम दिन अर्थात् ६०औं दिनमा सदनै चल्न पाएन। सदन नचल्दा कानुन बन्ने बाटो छेकियो। अध्यादेशको आयु सोही दिन सकियो। त्यसले मिटरब्याज पीडितहरूलाई फेरि रनाहामा पारेको छ र, उनीहरू संसद् घेराउसम्मको आन्दोलनमा छन्। मिटरब्याज पीडितहरूले राजधानी धाउँदै न्यायको याचना गरिरहेको केही वर्षै हुन आँट्यो तर न्यायका लागि दैलो उघारिएको छैन। कैयौं मिटरब्याज पीडित नै उल्टै जेलमा छन्, मुद्दा खेपिरहेका छन्। घरखेत उठीबास लागेर बितारा भएका छन्। सरकार कहिले पीडितसँग वार्ता गर्छ र न्यायको आश्वासन दिन्छ, कहिले पीडकलाई कारबाहीको प्रतिबद्धता गर्छ तर खास र ठोस न्याय पीडितका भागमा परेको छैन। सबैभन्दा आवश्यक नै मिटरब्याजविरुद्धको ठोस कानुन हो, जुन सरकारले चाहँदा छिट्टै कार्यान्वयनमा आउन सक्थ्यो। छोटो र छिटो हुने बाटो गरी ल्याइएको त्यही अध्यादेश पनि निष्क्रिय भएपछि न्यायको आशामा बसेका पीडित निराशमात्रै होइन त्रसितै हुनु स्वाभाविक हो। सरकारमा बसेकाहरू आफ्ना स्वार्थका कानुन रातारातै ल्याउँछन्। सत्ताबाहिर बसेकाहरू पनि स्वार्थका लागि सत्ताधारीसँग तुरुन्तै मिल्छन्। तर चरम गरिबीमा पिल्सिएका र त्यसमाथि साहुसुद खोरहरूको शोषणमा परेकाहरूलाई न्याय दिलाउन शासकहरूको गति धिमा छ। लिएको ऋणभन्दा सयौं गुनासम्मको कागज बनाउने अनि जति सावाँब्याज फिर्ता गर्दा पनि ऋण तिरेरै नसकिने चक्र नै मिटरब्याजको जाँतो हो। सरकारले छानबिन समिति बनाएर पनि समस्या सम्बोधन गर्न प्रयास गरेको हो। तर, त्यसबाट मात्रै हल नहुने हुँदा नै कानुन नै चाहिएको हो। जसबाट दीर्घकालसम्म पनि यस्ता समस्या सम्बोधन होऊन्। खासगरी तराई मधेसमा केन्द्रित मिटरब्याज समस्या त्यहाँमात्रै सीमित छैन। मिटरब्याजीविरुद्धका उजुरी नै सरकारी निकायमा २५ हजार परेका छन्। मुलुकभरि नै समस्या भएका हुँदा कानुनी व्यवस्था जरुरी छ। मुलुकी फौजदारी संहितामा संशोधन गर्न ल्याइएको अध्यादेश कानुनतः निष्क्रिय भए पनि सरकारले गर्न सक्ने कामका लागि कुनै तगारो छैन। सरकारले चाहँदा फेरि पनि उक्त संहिता संशोधन गर्न सकिन्छ। मिटरब्याजीलाई नियन्त्रण र कारबाहीका लागि कानुनी व्यवस्था गर्न सरकारले ढिला गर्नुपर्ने कुनै कारण छैन। संसद् जारी छ, सरकारले फेरि विधेयक ल्याएर कानुनी व्यवस्था गरोस्, कुनै पनि कसर बाँकी नराखी काम होस्। निरपराध नागरिकहरूले छिटो न्याय पाऊन्।"
"बाह्य क्षेत्र सुधार, सङ्लिएको छैन अर्थतन्त्र","नेपाल राष्ट्र बैंकले सार्वजनिक गरेको आर्थिक वर्ष २०७९८० को ११ महिनाको तथ्यांकअनुसार शोधनान्तर स्थिति २ खर्ब २८ अर्ब ९८ करोडले बचतमा छ। काठमाडौं : नीतिगत कडाइले पछिल्लो समय बाह्य क्षेत्र सुधार देखिए पनि अझै अर्थतन्त्र स्वस्थ हुन सकेको छैन। केही समय आयातमा सीमित वस्तु नियन्त्रण हुँदा अहिले आएर विदेशी मुद्रा बाहिरिने क्रम घटेको छ। फलस्वरूप शोधनान्तर बचत बढ्दै गयो भने विदेशी मुद्रा सञ्चिति पनि सुधार छ। नेपाल राष्ट्र बैंकले सार्वजनिक गरेको आर्थिक वर्ष २०७९८० को ११ महिनाको तथ्यांकअनुसार शोधनान्तर स्थिति २ खर्ब २८ अर्ब ९८ करोडले बचतमा छ। जबकि गत आवको सोही अवधिमा २ खर्ब ६९ अर्ब ८१ करोड रुपैयाँले घाटामा थियो। देशबाट बाहिरिने विदेशी मुद्राभन्दा भित्रिने बढी हुँदा शोधनान्तर बचतमा हुन्छ। यो मुलुकको अर्थतन्त्रका लागि सकारात्मक हो। शोधनान्तर सुधार हुनुको कारण नेपालबाट पैसा बाहिरी नै पाएको छैन। रेमिट्यान्स बढेकै बढ्यै छ। पैसा बाहिर नगएपछि विदेशी विनिमय सञ्चितिमा पनि सुधार देखिएको छ। यसअघि शोधनान्तर घाटा चुलिँदा सरकारले विलासिताका वस्तु आयातमा लगाएको प्रतिबन्ध र राष्ट्र बैंकले केही वस्तुको आयातमा राखेको अनिवार्य नगद मार्जिनले नियन्त्रणमा आएको छ। यद्यपि आयात पुसदेखि फुकुवा भइसकेको छ भने नगद मार्जिन माघदेखि हटिसकेको छ। यसकै कारण ठूलो आकारमा विदेशी मुद्रा बाहिरिने माध्यम कुल वस्तु आयात १६ प्रतिशतले कमी आई १४ खर्ब ८० अर्ब ९८ करोड रुपैयाँ कायम भएको छ। जबकि गत आवको सोही अवधिमा यस्तो आयात २७५ प्रतिशतले बढ्दा अधिक विदेशी मुद्रा बाहिरिएको थियो। यसैक्रममा पूर्वगभर्नर डा चिरञ्जीवी नेपाल बाह्य क्षेत्रको सुधार आयात घटेकाले सम्भव भएको बताउँछन्। अर्थतन्त्र प्रभावित हुन लागेपछि जबर्जस्ती आयात नियन्त्रण गरेकाले बाह्य क्षेत्रमा दबाब नपरेकाले सुधारिएको मात्रै देखिएको तर यो दीर्घकालसम्म नरहने भएकाले स्थिति अझै नसङ्लिएको उनको तर्क छ। बाहिरबाट सामान ल्याउन नदिएपछि, ब्याजदर बढाएपछि यस्तो सुधार देखिएको हो। यसले गर्दा गाह्रो छ। स्थिति अझै सङ्लिएको छैन, डा नेपालले अन्नपूर्णसँग भने, अब ब्याजदर अलिअलि कम हँुदै जान्छ। अर्थतन्त्रको आत्मबल बढाउन जरुरी छ। व्यापारी, व्यवसायीको आत्मबल बढ्न आवश्यक देखिन्छ। आउने मौद्रिक नीतिले पनि सहजता देखाइदिनु पयो। जसले ब्याजदर घट्ने स्थिति आउनु पयो। बैंकमा पैसा थुपिँ्रदा पनि किन ब्याजदर घटेको छैन भन्ने प्रश्न आउँछ। राष्ट्र बैंकका आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ अर्थतन्त्र सुधारोन्मुख भएको बताउँछन्। तर थप सुधार गर्न उत्पादन बढाउनतर्फ लाग्नु पर्नेमा सबैले चासो दिनुपर्ने उनले सुझाव दिए। यसैले आन्तरिक उत्पादन नबढ्ने हो भने फेरि अर्थतन्त्रमा अप्ठ्यारो स्थिति दोहोरिने प्रति उनले संकेत गरे। विप्रेषण ११ खर्ब १२ अर्ब भित्रियो चालू आवको जेठसम्ममा विप्रेषण आप्रवाह २२७ प्रतिशतले वृद्धि भई ११ खर्ब १२ अर्ब ५२ करोड रुपैयाँ भित्रिएको छ। गत वर्षको सोही अवधिमा थोरै अर्थात् ४१ प्रतिशतले मात्र बढेको थियो। परिणामस्वरूप जेठसम्ममा कुल विदेशी विनिमय सञ्चिति २१८ प्रतिशतले वृद्धि भई १४ खर्ब ८० अर्ब ८७ करोड रुपैयाँ पुगेको छ। अमेरिकी डलरमा १८५ प्रतिशतले वृद्धि भई ११ अर्ब ३० करोड रुपैयाँ कायम भएको छ। यसले ९६ महिनाको वस्तु तथा सेवा आयात धान्न पर्याप्त छ। जबकि नेपाल राष्ट्र बैंकले ७ महिनासम्मको वस्तु तथा आयात धान्ने विदेशी मुद्रा सञ्चिति पर्याप्तताको सीमा राखेको छ। विकासोन्मुख मुलुकहरूमा ६ महिनासम्मको अवधिलाई पुग्ने मुद्रा हुनुपर्छ। यी सबै हिसाबले भने मुलुक सही मार्गमा छ। तर एकातिर विदेशी मुद्रा अधिक भएसँगै बैंकिङ प्रणालीमा अधिक लगानीयोग्य पुँजी (तरलता) छ। अहिले पैसा थुपिँ्रदा पनि ऋणको माग छैन। यसले भने अर्थतन्त्रमा समस्या देखिन सक्ने विज्ञहरू बताउँछन्। पूर्वगभर्नर डा नेपाल भन्छन्, अर्थतन्त्र पूर्ण रूपमा चलायमान हुन अझै सकेको छैन। यसपटक निजी क्षेत्रमा कर्जा विस्तार हुन सकेको छैन। कर्जा विस्तार नभएसम्म अर्थतन्त्र चलायमान हुन सक्दैन। बैंकमा पैसा थुप्रिएको मात्रै छ। तर कसैले पनि लगेको स्थिति छैन। यता राष्ट्र बैंकका निर्देशक डा श्रेष्ठ भने आयातमा नियन्त्रणले बाह्य क्षेत्र सुधार हुँदा त्यसको प्रभाव बैंकिङ क्षेत्रमा तरलता सुधार हुँदै गएर राम्रै परेको बताउँछन्। केन्द्रीय बैंकको तथ्यांकअनुसार जेठसम्ममा बैंक तथा वित्तीय संस्थाबाट निजी क्षेत्रमा प्रवाहित कर्जा १ खर्ब ५७ अर्ब ३६ करोड (३४ प्रतिशत) ले बढेको छ। जबकि गत वर्षको सोही अवधिमा यस्तो कर्जा ५ खर्ब ५२ अर्ब ७१ करोड (१३५ प्रतिशत) ले बढेको थियो। सो अवधिमा बैंक तथा वित्तीय संस्थाको निक्षेप संकलन ८८ प्रतिशतले बढेको छ घिउ तथा तेलको मूल्यमा नियन्त्रण मूल्यवृद्धिमा केही नियन्त्रणको संकेत देखिएको छ। पछिल्लो ११ महिनामा घिउ तथा तेलको मूल्य घटेको छ। तर खाद्य तथा पेयपदार्थ, रेस्टुरेन्ट तथा होटल, खाद्य तथा खाद्यजन्य पदार्थ, दुग्ध पदार्थ तथा अण्डाको मूल्य भने अकासिएको छ। य द्यपि समग्रमा वार्षिक विन्दुगत उपभोक्ता मुद्रास्फीति ६८३ प्रतिशत रहेको छ। जबकि गत वर्ष यस्तो मुद्रास्फीति ८५६ प्रतिशत थियो। खाद्य तथा पेयपदार्थ समूहको मुद्रास्फीति ५६६ प्रतिशत र गैरखाद्य तथा सेवा समूहको मुद्रास्फीति ७७६ प्रतिशत रहेको छ।"
प्रधानमन्त्री कप भलिबल : आर्मीका खेलाडीले कुटे दर्शक,"आर्मी र गण्डकी प्रदेशबीचको खेलको तेस्रो सेटको अन्तिम समयमा आर्मीका खेलाडीले अनुशासन मात्रै होइन, संयमता पनि गुमाएका थिए। काठमाडौं : खेलाडी अनुशासित हुन्छन् भनिन्छ। तर, सोमबार साँझ त्रिपुरेश्वरस्थित राष्ट्रिय खेलकुद परिषद्को कभर्डहलमा विभागीय टोली त्रिभुवन आर्मी क्लबका खेलाडीले देखाएको रबैयाले यो भनाइलाई नै गिज्याइरहेको थियो। आर्मी र गण्डकी प्रदेशबीचको खेलको तेस्रो सेटको अन्तिम समयमा आर्मीका खेलाडीले अनुशासन मात्रै होइन, संयमता पनि गुमाएका थिए। आर्मी २३२४ ले पछि परेको अवस्थामा गण्डकीका खेलाडीले प्रहार गरेको सट आउट भएको भन्दै रेफ्रीले आर्मीलाई अंक दिएका थिए। आर्मीका खेलाडीलाई बलले लागेर बाहिरिएको भन्दै गण्डकीका खेलाडीले रेफ्रीको निर्णयको विरोध गरेका थिए। त्यही समय एक दर्शकले कोर्टमा पानीको बोतल फालेपछि आर्मीको सिंगो खेलाडी समर्थक पिट्न दर्शकदीर्घामै पुगेका थिए। आर्मीका हरिहजुर थापा, धनबहादुर भट्ट, राजेन्द्र विष्ट, मानबहादुर श्रेष्ठ, दुर्गा महतोलगायतका खेलाडी निकै उत्तेजित बनेका थिए। केही समय अघि मात्रै राष्ट्रिय टोलीको कप्तानको जिम्मेवारी सम्हालेका हरिहजुर थापाले नै दर्शक कुट्न उक्साएका थिए। त्यसपछि केहीले खेलाडी बस्ने कुर्सीले दर्शकलाई हानेका थिए भने धनबहादुर भट्ट दर्शक कुट्न प्यारापिटमै पुगेका थिए। उनले दर्शकलाई मुक्कासमेत हानेका थिए। आर्मीका खेलाडीले तान्डव देखाइरहँदा आयोजक भलिबल संघका कोही पनि पदाधिकारी त्यहाँ देखिएनन्। निकै लामो प्रयासपछि नेपाल प्रहरीले परिस्थितिलाई नियन्त्रणमा लिएको थियो। आइतबार साँझ नै संघको आकस्मिक बैठकले सुरक्षा व्यवस्थालाई थप चुस्त दुरुस्त बनाउनुका साथै छानविन समिति गठन गरिएको नेपाल भलिबल संघका महासचिव रोशन श्रेष्ठले जानकारी दिए। प्रधानमन्त्रीको नाम जोडिएको प्रतियोगितामा नहुनु पर्ने घटना भयो। त्यसैले सुरक्षा व्यवस्थालाई थप चुस्त दुरुस्त बनाउने र घटनाको सत्यतथ्य छानविन गरी प्रतिवेदन बुझाउन पाँच सदस्यीय समिति गठन गरिएको छ, महासचिव श्रेष्ठले भने। महासचिव श्रेष्ठको संयोजकत्वमा गठित छानविन समितिमा सुनकेशरी माली, श्याम श्रेष्ठ, अन्जु श्रेष्ठ र जुनु पुन सदस्य छन्। समितिलाई असार ३० गतेभित्र प्रतिवेदन बुझाउन समयसीमा तोकिएको छ। महासचिव श्रेष्ठले गण्डकी प्रदेश र कुटाइ खाएका दर्शकले पनि कारवाहीका लागि निवेदन दिएको बताए।पुलिसको जित विभागीय टोली नेपाल पुलिस क्लबले सातौं प्रधानमन्त्री कप राष्ट्रिय क्लब लिग भलिबलमा लगातार तेस्रो जित निकालेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा सोमबार भएको महिलातर्फको खेलमा पुलिसले अर्को विभागीय टोलीले त्रिभुवन आर्मी क्लबलाई ३० को सोझो सेटमा पराजित गर्यो। एकतर्फी खेलमा पुलिसले २५१८, २५१२, २५१८ को जित निकाल्यो। लगातार तेस्रो जितसँगै पुलिसले नौ अंक जोडेको छ। पुलिसले यसअघि गण्डकी प्रदेश र एभरेष्ट भलिबल क्लबलाई पराजित गरेको थियो। नेपाल भलिबल संघको आयोजनामा जारी लिगको अर्को खेलमा एपीएफले गण्डकी प्रदेशलाई २५१२, २५१८, २५८ को सोझो सेटमा पराजित गर्यो। एपीएफको दोस्रो जित हो। यसअघि एपीएफले अर्को विभागीय टोली आर्मीलाई ३२ को सेटमा पराजित गरेको थियो। एपीएफले दुई खेलमा पाँच अंक जोडेको छ। आर्मीले एपीएफसँग एक अंक खोसेको थियो। महिलातर्फकै अर्को खेलमा न्यु डायमन्ड क्लबले एभरेष्ट भलिबल क्लबलाई ३० को सोझो सेटमा पराजित गर्यो। एकतर्फी खेलमा न्यु डायमन्डले २५१७, २५१२, २५१२ को जित निकाल्यो। लगातार दोस्रो जित निकालेको न्यु डायमन्डले ६ अंक जोडेको छ। यसअघि न्यु डायमन्डले गण्डकीलाई पराजित गरेको थियो। यसैगरी पुरुषतर्फको खेलमा हेल्प नेपाल क्लबले दोस्रो जित निकालेको छ। हेल्प नेपालले दँवाली मिलन क्लबलाई ३० को सोझो सेटमा पराजित गर्यो। पहिलो सेट २५१७ ले जितेको हेल्प नेपालले दोस्रो सेट २५२२ र तेस्रो सेट २५२१ ले आफ्नो पक्षमा पार्यो। हेल्प नेपालले यसअघि सैलुङ बाघढुंगालाई पराजित गरेको थियो। पुरुषतर्फकै अर्को खेलमा आर्मीले गण्डकी प्रदेशलाई ३० ले हरायोे। संघर्षपूर्ण खेलमा आर्मीले तीन भारतीय खेलाडी सम्मिलित गण्डकीलाई २५१९, २६२४, ३३३१ ले पराजित गर्यो। लगातार तेस्रो जित निकालेको आर्मीले ९ अंक जोडेको छ। यसअघि आर्मीले दँवाली मिलन क्लब र सैलुङ बाघढुंगालाई पराजित गरेको थियो।"
"वर्षा लाग्यो डेंगुकै डर : दैनिक थपिँदै संक्रमित, नियन्त्रणमा बेवास्ता","वर्षा सुरु भएसँगै डेंगु संक्रमितको संख्या दैनिक थपिँदै छ। यो क्रम प्रत्येक वर्ष क्रमशः बढ्दै गएको सरकारी तथ्यांकले देखाउँछ। यस वर्ष पनि वर्षा सुरु भएसँगै देशका धेरै स्थानमा संक्रमित दैनिक बढ्दैछन्। सुनसरीको धरानमा त प्रत्येक घरमा नै संक्रमित रहेको वडाध्यक्ष नै दाबी गर्छन्। यसरी संक्रमित बढ्दै जाँदा पनि नियन्त्रणका लागि प्रभावकारी काम नभएको स्थानीय गुनासो गर्छन्। एडिस एजप्टाई जातको पोथी लामखुट्टेको टोकाइबाट सर्ने डेंगु रोगले जुनसुकै उमेरसमूहका व्यक्तिलाई पनि संक्रमण हुन सक्छ। सफा पानीमा यस प्रजातिका लामखुट्टेले अन्डा पार्ने भएकाले ग्रामीणभन्दा सहरी क्षेत्रमा यसको प्रकोप बढी रहेको विज्ञ बताउँछन्। इपिडिमियोलोजी तथा रोग नियन्त्रण महाशाखा (इडीसीडी)का अनुसार गत वर्षको डिसेम्बर अन्त्यसम्म नेपालमा ५४ हजार ७ सय ८४ जना डेंगुका संक्रमित भेटिएका थिए। जसमध्ये सबैभन्दा बढी बागमती प्रदेशमा ४२ हजार ४ सय २८ जना संक्रमित थिए। त्यसपछि लुम्बिनी प्रदेशमा ५० हजार ३७ र कोसी प्रदेशमा २३ हजार ९ संक्रमित थिए। गत वर्षको जस्तो अवस्था नआओस् भनेर यस वर्ष सतर्कता अपनाउन स्वास्थ्य तथा जनसंख्या मन्त्रालय सर्तक रहेको मन्त्रालयका सचिव डा रोशन पोखरेल बताउँछन्। अघिल्लो वर्ष पनि जुलाईअगस्ट महिनामा डेंगुका बिरामी बढेकाले रोग नियन्त्रण र रोकथामलाई लिएर आफूहरू चिन्तित रहेको स्वास्थ्य सचिव डा पोखरेलले बताए। अबको दुई महिना निकै डरमर्दो अवस्था छ। सबै सचेत हुनुपर्छ, डा पोखरेलले भने। उनका अनुसार हाल देशभर धेरै जिल्लामा डेंगु संक्रमित देखिसके ता पनि महामारीको रूप भने लिइसकेको छैन। कोसीका तराई क्षेत्रमा बढी संक्रमित कोसी प्रदेश सरकारले डेंगु नियन्त्रणमा चासो नदेखाउँदा दैनिक बिरामीको संख्या वृद्धि हुँदै गएको छ। संक्रमित बिरामीको उपचार समेत सहज नबनाउँदा धेरैजसो बिरामी घरमै छट्पटाएर बस्न बाध्य छन्। आफूलाई निको हुन धेरै दिन लागिरहेकाले डेंगुको भाइरस कोराना भाइरसभन्दा खतरनाक भएको अनुभव बिरामीको छ। प्रदेशका सुनसरी, मोरङ र झापा जिल्लामा दैनिक डेंगु संक्रमितहरू बढिरहेका छन्। सुनसरीको धरानमा डेंगुका सबैभन्दा धेरै बिरामी देखिएका छन्। धरान उपमहानगरपालिकाका २० वटै वडाहरूमा डेंगु संक्रमण फैलिएको स्वास्थ्य महाशाखा प्रमुख उमेश मेहताले बताए। धरानमा पाँच वर्ष अगाडि ६ हजारभन्दा बढी सर्वसाधारण संक्रमित भएका थिए। उपचार अभावका कारण डेंगु संक्रमित तीन जनाले ज्यान गुमाउनु परेको थियो। डेंगुकै कारण यसपटक धरान१७ मा ३७ वर्षीय एक महिलाको मृत्यु भएको छ। सुनसरीका सबै पालिकामा डेंगुका बिरामी देखिएका छन्। तर यसको अत्यधिक असर धरानमा मात्र छ। कोसी प्रदेश स्वास्थ्य निर्देशनालय धनकुटाका निर्देशक ज्ञानबहादुर बस्नेतले सुनसरी, मोरङ, झापा, उदयपुर, संखुवासभामा डेंगुका बिरामी देखा परेको बताए। उनले धरानबाहेकका स्थानमा डेंगु संक्रमितको अवस्था सामान्य रहेको जनाए। धरानमा डेंगु संक्रमितको संख्या धेरै देखिएको छ, उनले भने, नियन्त्रण गर्न जिल्ला स्वास्थ्य कार्यालय सुनसरीलाई निर्देशन दिइसकेका छौं। बीपी कोइराला स्वास्थ्य विज्ञान प्रतिष्ठान धरानमा रगत परीक्षण गर्दा दैनिक एक सयभन्दा बढी डेंगु संक्रमित हुने गरेको माइक्रोबायोलोजी विभागका प्रमुख डा नारायण भट्टराईले बताए। उनले कोसी प्रदेशका विभिन्न जिल्लाबाट आएका बिरामीमध्ये धेरैजसो धरानका बिरामीलाई डेंगु पोजेटिभ देखिने गरेको बताए। आन्तरिक राजस्व कार्यालय धरानका प्रमुख उपसचिव गोविन्दराज आचार्यले डेंगु रोगको संक्रमण कोराना भाइरस संक्रमणभन्दा पनि बढी खतरनाक रहेको अनुभव सुनाए। उनले आफूलाई पहिलो लटमै कोरोना भाइरस लागेको भए पनि डेंगुले जस्तो गम्भीर समस्या नआएको बताए। उनले डेंगुका कारण हप्ता दिनदेखि आफू थलिएकाले डेंगुबाट बच्न सबैले सावधानी अपनाउनु पर्ने सुझाव दिए। धरानमा डेंगु संक्रमितहरूको संख्या वृद्धि हुँदासमेत स्थानीय र प्रदेश सरकारले संक्रमितको उपचारलाई सहज बनाउन सकेका छैनन्। धेरैजसो बिरामी आर्थिक अवस्था कमजोर भएका कारण अस्पताल भर्ना भएका छैनन्। निम्न आय भएकाहरूले डेंगु परीक्षणसमेत गर्न नपाएको गुनासो गरेका छन्। डेंगु संक्रमित भएर निको भएका धरान१६ का भूपाल साम्पाङ राईले डेंगु संक्रमितको उपचार निःशुल्क गर्न र उपचार र परीक्षण सहज बनाउन सरकारसँग माग गरेका छन्। धरान उपमहानगरपालिकाका स्वास्थ्य महाशाखा प्रमुख मेहताले धरानका २० वटै वडामा फगिङ गर्ने र जनचेतना फैलाउने काम भइरहेको बताए। बागमतीमा बढाइँदै सतर्कता बागमती प्रदेशमा यो वर्ष पनि डेंगुको संक्रमण देखिन थालेको छ। गत वर्ष महामारीको रूप लिएको डेंगु यो वर्ष पनि देखिन थालेको हो। गत वर्ष डेंगुबाट ४२ हजार ७ सय १४ जना संक्रमित भएका थिए। २०७९ असार १५ देखि २०८० असार १५ सम्म एक वर्षको अवधिमा उक्त संख्यामा डेंगुबाट संक्रमित भएका पाइएको हो। हेटौंडा४ मा डेंगु खोज तथा नष्ट अभियान सञ्चालन गरिँदै। २०७९ असार १५ देखि २०८० माघ १५ सम्म बागमती प्रदेशमा ४२ हजार ४ सय ५९ जना डेंगुबाट संक्रमित भएका थिए। एक वर्षको अवधिमा सबैभन्दा धेरै काठमाडौंमा १४ हजार २ सय ६ जना, ललितपुरमा ९ हजार ७ सय ७९ जना, भक्तपुरमा ६ हजार १ सय ७० जना संक्रमित भएको स्वास्थ्य मन्त्रालय, बागमती प्रदेशको तथ्यांक छ। यस वर्ष जेठ १५ देखि असार १५ सम्म बागमती प्रदेशमा १ सय १७ जनामा डेंगुको संक्रमण देखिएको स्वास्थ्य मन्त्रालय, बागमती प्रदेशका सूचना अधिकारी डा रविन भुसालले बताए। यस अवधिमा सबैभन्दा धेरै धादिङमा ७८ जनामा डेंगु संक्रमण देखिएको छ। त्यस्तै नुवाकोटमा १४, काठमाडौंमा ८ र भक्तपुरमा ३ जनामा डंगु संक्रमण देखिएको मन्त्रालयले जनाएको छ। वैशाख १५ देखि जेठ १५ सम्म बागमती प्रदेशमा डेंगुबाट २७ र चैत्र १५ देखि वैशाख १५ सम्म ५२ जना संक्रमित भएको मन्त्रालयले जनाएको छ। डेंगु नियन्त्रणको लागि मन्त्रालयले सतर्कता बढाएको मन्त्रालयका सूचना अधिकारी भुसालले बताए। मानवीय व्यवहार परिवर्तन नभएकाले डेंगु फैलने गरेको उनको भनाइ छ। धेरै सफा पानी जम्ने ठूला सहरहरूमा यो समस्या बढी देखिने गरेको छ। हामीले मानवीय व्यवहार परिवर्तन गरेर न्यूनीकरण गर्दै जानुपर्छ, उनले भने। गण्डकीको कास्कीमा बढी संक्रमित गण्डकी प्रदेशका ११ जिल्लामध्ये सबैभन्दा धेरै कास्की जिल्लामा डेंगु संक्रमण देखिएको छ। कास्कीमा अहिलेसम्म ८२ जनालाई डेंगु संक्रमण देखिएको गण्डकी प्रदेश सरकार सामाजिक विकास तथा स्वास्थ्य मन्त्रालयका प्रवक्ता डा नारायण श्रेष्ठले जानकारी दिए। गत वर्ष कास्कीमा २ सय १० जनामा डेंगु देखिएको थियो। कास्कीपछि यस वर्ष अहिलेसम्म म्याग्दी जिल्लामा ४५ जनामा देखिएको छ। यसैगरी लमजुङ जिल्लामा २५ जनामा, नवलपरासी र तनहुँका ११११ जनामा डेंगु देखिएको छ। गोरखा जिल्लामा ३ जना, स्याङ्जा र पर्वतमा ११ जनामा डेंगु देखिएको छ। बागलुङ, मुस्ताङ र मनाङ जिल्लामा यस वर्ष अहिलेसम्म डेंगु नदेखिएको तथ्यांक छ। डेंगु संक्रमणको सुरुको अवस्था रहेकोले डेंगु संक्रमण हुन नदिन पानी जम्ने भाँडाहरू गमला, खालीबट्टा, खाली ड्रम आदिमा पानी जम्न नदिने उपाय खोज्नुपर्ने बताएको छ। गत वर्ष गण्डकी प्रदेशमा सबैभन्दा धेरै तनहुँ जिल्लामा २ सय ९४ जनामा देखिएको तथ्यांक छ। यसैगरी गत वर्ष पर्वतमा २ सय २५, गोर्खामा २ सय ५, स्याङ्जा जिल्लामा १ सय ४९ जना, बागलुङमा १ सय ३९, नवलपुरका ८८, म्याग्दीमा ८१ जनामा देखिएको थियो। हिमालपारिका जिल्ला मनाङ र मुस्ताङमा पनि पछिल्लो समयमा लामखुट्टे उक्लेका मात्रै छैनन् डेंगु संक्रमण देखिन थालेको छ। गत वर्ष मुस्ताङ जिल्लामा ७ जना र मनाङ जिल्लामा ८ जनामा डेंगु संक्रमण देखिएको गण्डकी प्रदेश सरकार सामाजिक विकास तथा स्वास्थ्य मन्त्रालयको तथ्यांक छ। लामखुट्टेको बासस्थान खोजी गरी लार्भा नष्ट गर्नका लागि खोज तथा नष्ट कार्यक्रम सुरु भएको छ। यो अभियान गाउँ, टोलटोल, बस्तीबस्तीमा सुरु भएको डा श्रेष्ठले बताए। सरकारी अस्पतालहरूमा निःशुल्क डेंगु परीक्षण भइरहेको पनि डा श्रेष्ठले जानकारी दिए। पहाडी जिल्लामा पनि डेंगुका बिरामी कालीकोट जिल्लाका नरहरीनाथ गाउँपालिका १ की अनि विष्टलाई सामान्य ज्वरो आएर उपचारका लागि अस्पताल जाँदा डेंगु देखियो। सान्नीत्रिवेणी गाउँपालिका३ की रमिता देवकोटालाई पनि ज्वरो आएर अस्पताल उपचार गराउन जाँदा डेंगु नै हो भन्ने पुष्टि भयो। खाँडाचक्र नगरपालिकाका कान्ति विकलाई पनि उस्तै लक्षण देखिएर जचाउँदा डाक्टरले डेंगु नै लागेको बताए। जिल्लामा चालू आर्थिक वर्षमा ५ जना डेंगुका बिरामी फेला परेको स्वास्थ्य सेवा कार्यालय कालीकोटका सूचना अधिकारी कटकबहादुर महतले बताए। उनका अनुसार विगतमा यसरी जिल्लामा डेंगुको समस्या देखिँदैनथियो। पछिल्ला वर्षहरूमा जिल्लामा तापक्रम वृद्धिसँगै लामखुट्टे पनि गाउँगाउँमा देखिन थालेपछि डेंगुका बिरामीहरू पनि फेला पर्न थालेका हुन्। स्वास्थ्य सेवा कार्यालय सुर्खेतका प्रतिनिधि उदय बीसीका अनुसार सुर्खेतमा मात्र चालू आर्थिक वर्षमा १ हजार ५ सय डेंगुका बिरामीहरू फेला परे। चालू आर्थिक वर्षमै दैलेखमा १ जना र रुकुममा १ जना यस रोगका बिरामीहरू फेला परे। पछिल्लो समय जलवायु परिवर्तनलगायतका कारण तापक्रम वृद्धि भएसँगै कर्णालीका पहाडी जिल्लाहरूमा पनि डेंगुका बिरामी देखा पर्न थालेका हुन्। प्रदेश स्वास्थ्य निर्देशनालयको तथ्यांकअनुसार कर्णालीमा बर्सेनि डेंगुका बिरामी बढ्दै गएका हुन्। प्रदेश स्वास्थ्य निर्देशनालयका निर्देशक डा रविन खड्काका अनुसार कर्णाली प्रदेशमा आर्थिक वर्ष २०७७०७८ मा ७ सय ९६ बिरामी, आब २०७८०७९ मा १ हजार ५ सय ५० र आव २०७९०८० मा १ हजार ९ सय बढी डेंगुका बिरामीहरू फेला परेका छन्। कर्णालीका पहाडी जिल्लाहरूमा कतिपय सुर्खेत नेपालगन्जबाट गाउँतिर गएका मानिस तथा कतिपय स्थानीय मानिससमेत यस रोगबाट संक्रमित भएका छन्। मधेसमा नियन्त्रणका लागि अभियान मधेस प्रदेशमा डेंगु संक्रमण छिटफुट रूपमा मात्र देखिएको प्रदेशको स्वास्थ निर्देशनालयले जनाएको छ। निर्देशनालयका प्रमुख डा राजीव झाका अनुसार अहिलेसम्म ८ वटै जिल्लामा डेंगुको खतरा देखिएको छैन। उनले भने, प्रदेश सरकारको सहयोगमा यस प्रदेशका हरेक पालिकास्तरसम्ममा सचेतना अभियान सञ्चालन गरिँदैछ। अभियानको पहिलो चरणअन्तर्गतको कार्यक्रम यही असार २६ गतेदेखि ३१ गतेसम्म रहनेछ। यसका साथै सर्वसाधारणलाई यस रोगबाट बचाउनका लागि लार्भा नष्ट गर्ने अभियान पनि सञ्चालन हुँदैछ। जनस्वास्थ्य कार्यालय महोत्तरीका प्रमुख डा भोला यादवका अनुसार जिल्लाको बर्दिवास र गौशालामा विगतमा यसको प्रभाव परेको थियो। यसलाई ध्यानमा राख्दै मधेस सरकारको आर्थिक सहयोगमा लार्भा नष्ट गर्ने अभियान र सचेतना अभियान मंगलबारबाट सञ्चालन हुँदैछ। उनले भने, प्रदेश सरकारले ढिलो गरी बजेट पठाएका कारण यसपटक असारको अन्त्यमा भए पनि हामीले कार्यक्रम गर्दैछौं। आगामी दिनमा जिल्लाका हरेक पालिकामा यस्ता अभियान सञ्चालन हुनेछ। सुरुमा ज्वरो आउने, शरीरमा दादुराजस्ता फोका आउने, टाउको दुख्ने, पखाला लाग्ने, जोर्नी दुख्ने र शरीर कमजोर हुने डेंगु संक्रमणका लक्षण हुन्। डेंगु संक्रमणका कारण बिरामीको रगतमा प्लेटलेट्स कमी हुने भएकाले बिरामीले पोसिलो र झोलिलो पदार्थ बढी मात्रामा खानुपर्ने चिकित्सकको सुझाव छ। धरानको विजयपुर अस्पतालमा डेंगु संक्रमित बिरामीको उपचार गरिँदै। तस्बिर : रत्नप्रसाद आचार्य कृष्ण सारु मगर हेटौंडा, रत्नप्रसाद आचार्यधरान, कृष्णमणि बरालपोखरा, बिस्नप्रसाद न्यौपानेवीरेन्द्रनगर , धनवीर महतोमहोत्तरी"
दलित बालबालिकाको शिक्षामा कमजोर पहुँच,"जाजरकोट : जाजरकोटको भेरी नगरपालिका१, रिम्नास्थित भेरी त्रिवेणी माध्यमिक विद्यालयमा १० कक्षामा अध्ययनरत खिमराज परियारको पढाइप्रति खासै रुचि छैन। अन्य विद्यार्थीको तुलनामा उनको सिकाइ उपलब्धि कमजोर छ। आगामी चैतमा राष्ट्रिय परीक्षा बोर्डले लिने एसईई परीक्षाको लागि अन्य विद्यार्थी अलि बढी नै मिहिनेत गर्दैछन्। उनी भने पढाइप्रति अझै एकाग्र हुन सकिरहेका छैनन्। एसईई परीक्षा नजिक आउँदैछ, उनको पढाइमा भने अझै सुधार हुन सकेको छैन, विद्यालयका शिक्षक रुद्रराज वली भन्छन्, हामीले प्रयास गरे पनि घरायसीलगायत कारणले पढाइमा ध्यान नदिँदा समस्या भइरहेको छ। खिमराजको पढाइ कमजोर हुनु र अध्ययनमा ध्यान नजानुमा उनको पारिवारिक वातावरण प्रमुख कारक हो। उनी ५ कक्षामा पढ्दै गर्दा आमाको निधन भयो। एक वर्ष नबित्दै बुवाले अर्को विवाह गरे। घरको आर्थिक अवस्था निकैै कमजोर छ। खिमराज पढाइभन्दा बढी ज्याला मजदुरी गर्न बाध्य छन्। सानैमा आमाको काल (मृत्यु) भयो, घरको अवस्थाले पनि पढ्न मन लाग्दैन, उनी भन्छन्। दलित समुदायका खिमराज एक प्रतिनिधि विद्यार्थी हुन्, जसले गरिबीको भुँमरीमा फसेर पढाइमा सोचेजस्तो प्रगति गर्न सकेका छैनन्। जाजरकोटमा कुल विद्यार्थी संख्याको करिब ३१ प्रतिशत दलित समुदायका विद्यार्थी रहेका छन्। उनीहरूको सिकाइ उपलब्धि भने अन्य समुदायका बालबालिकाको भन्दा निकै कमजोर छ। शिक्षा विकास तथा समन्वय इकाई कार्यालयका अनुसार १ देखि १२ कक्षासम्म ७१ हजार २ सय २९ विद्यार्थी अध्ययनरत रहेकामा दलित समुदायका विद्यार्थीको संख्या २२ हजार २७ (३०९२ प्रतिशत) रहेको छ। इकाई कार्यालय प्रमुख रमेश मल्ल दलित समुदायका विद्यार्थीको सिकाइ उपलब्धि अन्य विद्यार्थीको तुलनामा कमजोर रहेको विभिन्न अध्ययनले देखाएको बताउँछन्। सेभ द चिल्ड्रेनको सहयोगमा पहाडी क्षेत्र विकास अभियानद्वारा सञ्चालित अवसर परियोजना२ भेरी नगरपालिकाका केही विद्यालयमा गरेको सिकाइ उपलब्धि मापन परीक्षामा अन्य विद्यार्थीको तुलनामा कमजोर देखिएको थियो। सबै विद्यार्थीको औसत सिकाइ उपलब्धि ३६ प्रतिशत रहँदा दलित विद्यार्थीको सिकाइ उपलब्धि २९ प्रतिशतमात्र रहेको परियोजनाले जनाएको छ। कमजोर आर्थिक अवस्था र चेतनाको अभावले धेरै दलित बालबालिकाको शैक्षिक अवस्था कमजोर रहेको छ, उनले भने, भेरीका केही विद्यालयमा गरिएको अध्ययनबाट यस्तो तथ्य बाहिर आएको हो। भेरी त्रिवेणी माविमा ८ कक्षामा अध्ययनरत रिम्नाकै शान्ता परियारको पढाइ पनि अन्य विद्यार्थीको तुलनामा कमजोर छ। गोठाला जाने, मेलापात गर्ने, खाना पकाउने, भाँडा माभ्ने बाध्यताको कारण चाहेर पनि पढाइमा ध्यान दिन सकिनन्। अध्ययनरत विद्यालयका प्रधानाध्यापक प्रेम पुनका अनुसार उनको पढाइ स्तर औसत विद्यार्थीको भन्दा कमजोर छ। उनका अनुसार शान्ता र खिमराजजस्तै दलित समुदायका अन्य विद्यार्थीको शैक्षिक अवस्था कमजोर रहेको छ। कतिपय विद्यार्थीको शिक्षण सिकाइ कमजोर भएर कक्षा दोहोर्याएर पढिरहेका छन्। त्रिभुवन माध्यमिक विद्यालयमा कक्षा ७ मा अध्ययनरत भेरी नगरपालिका३, स्यालाका सुरेन्द्र नेपाली दुई वर्षदेखि उही कक्षामा पढिरहेका छन्। ७ विषयमध्ये ६ विषयमा न्यूनतम अंक पनि प्राप्त गर्न नसकेपछि सोही कक्षामा दोहोर्याउनु परेको विद्यालयका शिक्षक तारा पुन बताउँछन्। उनका अनुसार सुरेन्द्र अहिले पनि राम्रोसँग पढ्नलेख्न जान्दैनन्। विद्यालयमा जति प्रयास गर्दा पनि पारिवारिक कारणले उनको सिकाइमा प्रगति हुन सकेको छैन। कमजोर घरायसी अवस्थाकै कारण भेरी नगरपालिका३, स्यालाकी पवित्रा सुनारले पनि पढाइमा सोचेअनुसार उपलब्धि हासिल गर्न सकेकी छैनन्। उनको जीवन पनि बाल्यकालमै खिमराज र शान्ताको जस्तै गरिबी र अभिभावक शून्यताको भुँमरीमा फस्यो। ६ वर्षअघि बुवाको निधन भएपछि आमाले दोस्रो विवाह गरिन्। बाल्यकालमै आमाबुवाको ममता खोसिँदाको असर पढाइमा पर्ने नै भयो। गरिबी, चेतनाको कमीजस्ता कारणले दलित समुदायका बालबालिकाको पढाइस्तर मात्र कमजोर छैन, थुपै्र बालबालिका विद्यालयको पहुँचबाहिर समेत रहेका छन्। कापीकलम बोकेर विद्यालय जाने उमेरका दलित समुदायका बालबालिका मजदुरी गर्न बाध्य छन्। बारेकोट गाउँपालिका२ का धनबहादुर नेपालीलाई आफ्नै उमेरका अन्य बालबालिकासँगै विद्यालय जान मन लाग्छ, तर घरमा कामको चापले उनको पढ्ने चाहना मनमै मरेको छ। जब घडीमा १० बज्छ, उनका साथीहरू झोला बोकेर विद्यालय जान्छन्। उनी भने गाई लिएर गोठालो जान्छन्। छोरालाई स्कुल पठाउन त मन थियो, घरको काम नगरी खान पुग्दैन, उनकी आमा मनमतीले भनिन्, पढाउन, लेखाउन पनि पैसा चाहिन्छ, कहाँबाट ल्याउनू ? धनबहादुरका बुवाले एक वर्षअघि आत्महत्या गरेका थिए। १३ वर्षीय धनबहादुरले भने, अब त चाहेर पनि स्कुल जान सकिँदैन। आपूले पढ्न नपाए पनि भाइबहिनीलाई विद्यालय पठाउने उनको धोको छ। यसको लागि उनले आमालाई घरायसी काममा सघाइरहेका छन्। कमजोर आर्थिक अवस्थाकै कारण बारेकोट गाउँपालिकामा विद्यालय उमेर समूहका करिब एक सय दलित बालबालिका विद्यालयको पहुँचबाहिर रहेका छन्। २१औं शताब्दीमा पनि उनीहरू अक्षर चिन्नबाट वञ्चित छन्। बारेकोट गाउँपालिका ६ की ११ वर्षीया तारा नेपाली यस्तै विडम्बना भोग्न बाध्य एक बालिका हुन्। घरको आर्थिक अवस्था कमजोर भएकैले उनले विद्यालयमा पाइला टेक्न पाएकी छैनन्। वीरेन्द्र ऐश्वर्य मावि, लिम्साका प्रधानाध्यापक गोरखबहादुर सिंह पढाइबाट वञ्चित बालबालिकालाई स्थानीय सरकारले विद्यालय जाने वातावरण मिलाउनु पर्ने बताउँछन्। पढाइबाट वञ्चित हुनेमा दलित समुदायका बालबालिका धेरै रहेकाले सरकारले गाँस, बासको प्रबन्ध गर्नेतिर पनि ध्यान दिनुपर्ने उनको भनाइ छ। हिजो सिंहदरबारमा रहेको सरकार अहिले गाउँगाउँमा पुगेका छन्, तर जनताको आर्थिक अवस्था उस्तै छ, उनले भने, गरिबी र विपन्नताको सोझो असर शिक्षामा परेको छ, दलित समुदायका बालबालिका अझ बढी प्रभावित छन्। बारेकोट गाउँपालिका ६ का वडाध्यक्ष तिलक महतारा कमजोर आर्थिक अवस्थाको कारण बारेकोटमा दलित समुदायका बालबालिका अध्ययनबाट वञ्चित भएका स्वीकार्छन्। उनीहरूलाई कसरी विद्यालयको पहुँचमा पुर्याउने भन्नेबारे ठूलो चुनौती रहेको उनको भनाइ छ। सानैमा अभिभावकको मृत्यु भएपछि घरको जिम्मेवारी आइलाग्ने कारणमात्र नभई कमजोर आर्थिक अवस्थाले अभिभावकले पनि पढाउन सक्दैनन्, उनले भने। बारेकोटमात्र होइन, जिल्लाभर शिक्षाबाट वञ्चित हुने दलित बालबालिकाको संख्या ठूलो रहेको छ। शिक्षा विकास तथा समन्वय इकाइका अनुसार सातवटै स्थानीय तहमा करिब पाँच सय दलित समुदायका बालबालिका विद्यालयको पहुँचबाहिर रहेका छन्। नागरिक अगुवा राजेन्द्रविक्रम शाह स्थानीय तहले शिक्षामा लगानी गर्न नसक्दा बालबालिका शिक्षाबाट वञ्चित भइरहेका बताउँछन्। शिक्षाबाट वञ्चित हुँदै गर्दा दलित बालबालिका बालविवाहको चपेटामा पनि पर्ने गरेका छन्। बालविवाहको कारण विभिन्न स्वास्थ्य समस्या झेल्नुका साथै आर्थिक विपन्नता पनि थपिन्छ। सानैमा विवाह हुन्छ, त्यसपछि बच्चाबच्ची जन्मिन्छन्, अनि उनीहरूको लालनपालनमा थप आर्थिक भार पर्छ, बारेकोटकी सुशीला विकले भनिन्, शिक्षामा कमजोरी हुँदा सँगसँगै अन्य समस्या पनि थपिँदै जान्छन्। दलित बालबालिकाको शिक्षामा पहुँच बढाउन र सिकाइ उपलब्धि बढाउन सरकारले छात्रवृत्ति योजना लागू गरेको छ। सरकारले जाजरकोटका दलित बालबालिकाको लागि बर्सेनि छात्रवृत्तिमा लाखौं रकम खर्चिने गरेको छ। प्रतिविद्यार्थी चार सयका दरले १ देखि ८ कक्षा सम्मका १७ हजार ४ सय ६९ बालबालिकाका लागि चालू आवमा ६९ लाख ८७ हजार ६ सय रुपैयाँ छात्रवृत्तिमा खर्च भएको पालिकाहरूले जनाएका छन्। तैपनि त्यसको प्रभावकारिता देखिएको छैन। शिक्षाका लागि राष्ट्रिय अभियानका जिल्ला संयोजक सहदेव बस्नेत अशिक्षित अभिभावकको शिक्षाप्रतिको कमजोर बुझाइ, गरिबीको कारण साँझ बिहान गुजारा गर्ने समस्या, सरकारको शिक्षामा न्यून लगानीलगायत कारणले दलित समुदायका बालबालिका विद्यालयको पहुँचबाहिर हुनुका साथै विद्यालय गएका बालबालिकाको पनि सिकाइ उपलब्धि निराशापूर्ण रहेको बताउँछन्। जिल्लामा दलित बालबालिकाको संख्या अधिक रहे पनि शिक्षामा उनीहरूको कमजोर पहुँच देखिन्छ, उनले भने।"
"बजेट खर्चले राख्दै रेकर्ड, आम्दानी ४ खर्ब कम","काठमाडौं : आर्थिक वर्ष सकिन लाग्दा बजेट खर्चले नयाँ रेकर्ड राख्ने देखिएको छ । खर्च धान्न धौधौ परेका बेला एक साता बाँकी रहँदासम्म हालसम्मकै बढी खर्च भइसकेको छ भने खर्चको वृद्धिदर इतिहासकै उच्च हुने भएको हो । असार अन्तिम साता वर्षकै सबैभन्दा बढी भुक्तानी दिइने अवधि हो । विगतको तथ्यांकले पनि कुल खर्चको १५ प्रतिशतसम्म असार अन्तिम सातामा खर्च हुने देखाउँछ । यस आधारमा खर्चको आँकडाले रेकर्ड राख्ने पक्का देखिएको हो । असार २४ गतेसम्मको तथ्यांकअनुसार चालू आवका लागि विनियोजन गरिएको १७ खर्ब ९३ अर्ब ८३ करोड रुपैयाँमध्ये १३ खर्ब ७४ अर्ब ७५ करोड रुपैयाँ खर्च भइसकेको छ । जुन अघिल्लो आवको कुल खर्चभन्दा ४९५ प्रतिशत बढी हो । अघिल्लो वर्षभर १३ खर्ब ९ अर्ब ८७ करोड रुपैयाँमा बजेट खर्च भएको थियो । खर्चको वृद्धिदरको आँकडाले विगतका रेकर्डलाई जित्ने भएको हो । पछिल्लो अवधिको खर्च वृद्धिदरको रेकर्ड आव २०७७७८ मा कायम भएको थियो । सो आव अघिल्लो आवभन्दा ९६७ प्रतिशत बढी खर्च भएको थियो । चालू आवमा हासिल भइसकेको ५९५ प्रतिशत वृद्धिदरमा बाँकी अवधिमा हुने अनुमानित खर्च जोड्दा दुई वर्षअघिको रेकर्ड तोडिने देखिन्छ । पछिल्लो पाँच वर्षमा असारको अन्तिम साता औसत १ खर्ब १० अर्ब रुपैयाँ खर्च भएको छ । चालू आवको अन्तिम सातामा पनि सोही औसतअनुसार खर्च भए वर्षभरको कुल खर्च १४ खर्ब ८४ अर्ब नाघ्नेछ । जुन अघिल्लो आवको भन्दा १३३५ प्रतिशत बढी हो । आर्थिक कार्यविधि तथा वित्तीय उत्तरदायित्व नियमावलीले असार मसान्तमा हुने भुक्तानी रोके पनि यसपालि पनि सरकारी खाता बन्द भएको छैन । यसर्थमा वर्षान्तमा हुने भुक्तानीको दुरवस्था अझै हेर्न बाँकी छ । अर्थमन्त्री डा प्रकाशशरण महतले आगामी आर्थिक वर्षदेखि असारमा रकमान्तर नगर्ने व्यवस्था बजेट भाषणमा गरेका छन् । सोही आधारमा आगामी आवदेखि सुधारको अपेक्षा गरिए पनि यसपालि पनि पुरानै रोग दोहोरिनेछ । हालसम्म लक्ष्यको ७६ प्रतिशत खर्च महालेखा नियन्त्रक कार्यालयका अनुसार असार २४ सम्म वार्षिक लक्ष्यको ७६ प्रतिशतमात्र खर्च भएको छ । जसमध्ये चालूतर्फ सर्वाधिक ८४६७ प्रतिशत खर्च हुँदा वित्तीय व्यवस्थातर्फ ७०७५ प्रतिशत र पुँजीगततर्फ सबैभन्दा कम ५५२२ प्रतिशतमात्र खर्च भएको छ । सरकारले चालूतर्फ ११ खर्ब ८३ अर्ब रुपैयाँ विनियोजन गरेकोमा हालसम्म १० अर्ब १ अर्ब, पुँजीगततर्फ ३ खर्ब ८० अर्ब विनियोजन गरेकामा २ खर्ब १० अर्ब र वित्तीय व्यवस्थातर्फ २ खर्ब ३० अर्ब विनियोजन गरेकामा १ खर्ब ६२ अर्ब खर्च भएको छ । खर्चभन्दा ४ खर्ब कम आम्दानी राजस्व संकलन दर सुस्ताउनुको असर सरकारको आम्दानीमा देखिएको छ । सरकारले वर्षभर १४ खर्ब ५८ अर्ब रुपैयाँ आम्दानी गर्ने भनेकामा हालसम्म ९ खर्ब ३५ अर्ब रुपैयाँमात्र कमाएको छ । जसमध्ये ८ खर्ब ९२ अर्ब रुपैयाँ राजस्व आम्दानी गरेको छ । आम्दानीभन्दा खर्च ४ खर्ब ३९ अर्ब रुपैयाँ बढी हो ।"
कानुन जनताका लागि बनून्,"कार्यपालिका व्यवस्थापिकाप्रति र व्यवस्थापिका जनताप्रति उत्तरदायी हुनपर्छ। नेपालमा निर्माण गरिएका कानुनहरू समाजको हितमा बनेका छन् कि छैनन् ? नेपालको आर्थिक, सामाजिक, सांस्कृतिक परिवेशहरूको अध्ययन नगरी कसैको प्रभावमा निर्माण त भइरहेका त छैनन् ? जनप्रतिनिधिको निकायले कानुन बनाउने कुरामै संसदीय सर्वाेच्चता कायम गर्न नसकेमा हामीले अनुसरण गर्दै आएको प्रजातन्त्र भनिएको व्यवस्था नै धराशायी त हुँदैन ? कार्यपालिका झनै निरकुंश हुन सक्ने जोखिम त रहँदैन ? त्यसैले अब कानुन निर्माण गर्ने क्रममा कानुन कसका लागि भनेर सोच्नुपर्ने आवश्यकता महसुस हुन थालेको छ। यदि कानुन जनताका लागि हो भने कानुन कस्तो चाहिन्छ भन्ने कुराको आवश्यकताको विश्लेषण गर्नुपर्छ नै। उल्लेखित कानुनको आर्थिक, सामाजिक, सांस्कृतिकलगायत पक्षहरूको अध्ययन पनि आवश्यक छ नै। यसरी सम्भाव्यता अध्ययन तथा सरोकारवालाहरूसँग परामर्श तथा छलफल गर्ने कानुनको बारेमा जनतालाई सुसूचित गर्नेजस्ता कार्यहरू गर्नु आवश्यक हुन्छ। नेपालको संविधानको धारा २ ले नेपालको सार्वभौमसत्ता जनतामा निहित रहने कुरा उल्लेख गरेको छ। त्यसैले कानुन जनताका लागि जनताले नै बनाउनुपर्ने विषय हाम्रो संविधानले आत्मसात् गरेको स्पष्ट देखिएको छ। त्यसैले जनप्रतिनिधिको संस्था व्यवस्थापिकाले जनताका लागि कानुन बनाउनुपर्ने कुरामा पूर्णरूपमा नेतृत्व लिनुपर्ने संवैधानिक अनिवार्यता हो। अर्कोतर्फ कानुनको व्याख्या गर्ने काम विशुद्ध रूपमा न्यायपालिकाकै भए पनि सो कार्यमा समेत कार्यपालिकाको प्रत्यक्ष प्रभाव परिरहेको देखिन्छ। अप्रत्यक्ष रूपमा कार्यपालिकाको शक्तिमा हुनेहरूले समेत न्यायपालिकालाई कालो छायामा राखेका प्रशस्त दृष्टान्त छन्। न्यायपालिकामा न्यायाधीश नियुक्तिलगायतका विषय तथा न्यायालयमा विचाराधीन मुद्दामा प्रभाव पार्ने विषयमा कार्यपालिकाको तथा राजनीतिक दलहरूको हस्तक्षेप हुने गरेको सत्य घामजत्तिकै छर्लंग छ। प्रजातन्त्र संस्थागत गर्न पनि न्यायपालिकालाई स्वतन्त्र बनाई जनआस्था बढाउन राजनीतिक संस्कारमै परिवर्तन ल्याउनुपर्ने भएको छ। न्यायपालिकामाथि कार्यपालिकाको हस्तक्षेप हटाउन राजनीतिक तथा कानुनी अधिकारसम्पन्न जनप्रतिनिधिको संस्था व्यवस्थापिकालाई स्वायत्त तथा सम्प्रभु बनाउन व्यापक बहस पनि आजको आवश्यकता हो। जनताको प्रतिनिधित्व गर्ने एकमात्र संस्था व्यवस्थापिका नै हो। त्यसैले व्यवस्थापिकाले हरसमय जनतालाई केन्द्रमा राखेर काम गर्नुपर्ने हुन्छ। प्रजातन्त्रको मूल मर्म नै त्यही हो। समाजको खास प्रतिनिधि भएकाले व्यवस्थापिकाले कानुन बनाउँदा जनतालाई केन्द्रमा राखेर समाजका समस्या निकास दिन सक्ने कानुन बनाउनुपर्छ। कार्यपालिकाको गठन व्यवस्थापिकाबाट हुने भए पनि सरकार गठनपश्चात् यसले आफ्नो स्वायत्ततालाई अक्षुष्ण राख्न सक्नुपर्छ। व्यवस्थापिका कार्यपालिकाको छाया बन्नु हुँदैन। सिद्धान्ततः कार्यपालिका व्यवस्थापिकाप्रति र व्यवस्थापिका जनताप्रति उत्तरदायी हुनपर्छ। व्यवस्थापिकाले आफूलाई अर्कै तराजुमा राखेर जनताका लागि कानुन बनाउने कार्यको अगुवाइ गरी शक्ति पृथकीकरणको सिद्धान्तलाई संस्थागत गराउन नेतृत्वदायी भूमिका निर्वाह गर्नुपर्छ। व्यवस्थापिका कार्यपालिकाको छायामा रहेकाले कानुन बनाउने सम्पूर्ण काम कार्यपालिकाको प्रभावमा हुँदै आएको छ। त्यसैले नेपालमा कानुन जनता वा समाजका लागि बनेका छैनन्। नेपालमा व्यवस्थापिकाले कानुन बनाउने भनिए पनि कानुन बनाउने तथा कस्तो कानुन बनाउनुपर्छ भन्ने कुराको जिम्मेवारी लिने कार्य कार्यपालिकाले नै गर्दै आएको छ। व्यवस्थापिका कार्यपालिकाको छायामा रहेकाले कानुन बनाउने सम्पूर्ण काम कार्यपालिकाको प्रभावमा हुँदै आएको छ। त्यसैले नेपालमा कानुन जनता वा समाजका लागि बनेका छैनन्, कार्यपालिकाका लागि बनेका छन्। नेपालको सार्वभौमसत्ता जनतामा निहित हुने संवैधानिक व्यवस्थाविपरीत राजनीतिक दलसम्बन्धी ऐन, २०७३ को दफा २८ मा जनताको प्रतिनिधिलाई राजनीतिक दलले ह्विप जारी गर्ने व्यवस्था कसरी राखियो ? के जनताभन्दा ठूला राजनीतिक दलहरू हुन् ? जनताको प्रतिनिधित्व गर्ने जनप्रतिनिधि नै स्वायत्त हुन नसक्ने कानुन पारित गर्ने व्यवस्थापिकाले आफ्नै खुट्टामा बञ्चरो हान्नुको कारण के हो ? जनप्रतिनिधिले जनताभन्दा बाहेक अन्य संस्थाको ह्विप पालना गर्नुपर्ने केका लागि हो ? यी प्रश्नको उत्तर सामूहिकतामा खोज्नु जरुरी छ। प्रतिनिधिसभा सदस्यको निर्वाचनमा सोही निर्वाचन क्षेत्रका समितिलाई टिकट वितरण गर्ने अनुमति दिँदा पो प्रजातन्त्रको असल अभ्यास हुन सक्थ्यो। तर प्रतिनिधिसभा सदस्य निर्वाचन ऐन, २०७४ को दफा १९ मा उम्मेद्ववारको मनोनयनको औपचारिक पत्र प्रदान गर्ने अधिकार राजनीतिक दलको केन्द्रीय कार्यकारिणी समिति वा सो सरहको समितिको पदाधिकारीलाई दिने गरी कानुनी व्यवस्था रहेको छ। प्रश्न उठ्छ, यस्तो अप्रजातान्त्रिक व्यवस्था गर्ने व्यवस्थापिकाले प्रजातन्त्र कसरी संस्थागत गर्न सक्छ ? व्यवस्थापिकाको सदस्यको काम चुपचाप बस्ने हो भने त्यसप्रतिको राज्यको लगानी केका लागि हो ? यही उदाहरणबाट स्पष्ट हुन्छ कानुन व्यवस्थापिकाले पारित गरेपछिमात्र लागू हुने त हो तर त्यो व्यवस्था देखावटी जस्तोमात्र देखिएको छ। जनसरोकारको मुलुकी देवानी संहिता तथा मुलुकी अपराध संहिताको आवश्यकताको पहिचानदेखि यसलाई बनाउने कुराको सम्पूर्ण कामको जिम्मेवारी न्यायाधीशहरूले गरी त्यसमा लाहाछाप लगाउने काम मात्र व्यवस्थापिकाले गरेको हो। त्यसैले पनि जनसरोकारको देवानी र फौजदारी कानुनले नै जनतालाई पूर्ण न्याय पर्छ भनी अनुमान लगाउन सकिँदैन। मुलुकी ऐन २०५८ सालमा संशोधन हुनुभन्दा अघि बिहावारीको उमेर संरक्षकको मञ्जुरी भए १६ वर्ष र नभएमा १८ वर्ष व्यवस्था गरिएको थियो भने संशोधन भएपश्चात् बिहावारीको वैधानिक उमेर संरक्षकको मञ्जुरी भएमा १८ वर्ष मञ्जुरी नभएमा २० वर्ष राखियो। त्यो व्यवस्थामा २०७२ सालमा संशोधन भयो।त्यसपश्चात् हाल कायम कानुनले २० वर्ष नपुगी गरिने सबै प्रकारको विवाहलाई अपराध भनेको छ। अहिले पनि पश्चिमी पहाडमा १४ र १५ वर्षका युवतीको सामाजिक रूपमा विवाह हुने गरेको प्रशस्त उदाहरण छन्। एकातिर विवाह भइसक्यो छोराछोरी जन्मिसके तर विवाह दर्ता हुन नसकेर समस्या छ। १५ वर्षमा बिहे गर्न खोज्नेहरूलाई २० वर्षसम्म कसरी पर्खन लगाउनु ? समाज परिवर्तनशील हुन्छ। समाजको परिवर्तनअनुसार कानुनलाई पनि परिवर्तन गर्नुपर्छ भन्ने कानुनको सिद्धान्त नै हो। तर कल्याणकारी राष्ट्रको अवधारणामा प्रजातान्त्रिक व्यवस्था अपनाएको मुलुकमा कानुन बनाएर समाज परिवर्तन गर्नुपर्छ भन्ने कहाँको सिद्धान्त हो ? जानकारीको लागि अमेरिका, क्यानडालगायत युरोपका विभिन्न मुलुकमा अहिले पनि अभिभावकको मञ्जुरीले १६ वर्षमा विवाह गर्ने योग्यता पुग्ने कानुनी व्यवस्था छ। व्यवस्थापिकाले आफू जनप्रतिनिधि भएको कुरालाई बेवास्ता गरी अन्य विदेशी तथा विभिन्न निकायको प्रभावमा परेका कारण समाजको व्यवस्थालाई नै चुनौती दिने धेरै कानुन हामीले पालना गर्नु परिरहेको छ। कानुन व्यवसायीले घरपरिवार, छरछिमेक तथा समाजभित्रका विभिन्न देवानी तथा फौजदारी प्रकृतिका घटनासँग साक्षात्कार भइरहनुपर्ने हुँदा जनताको राजनीतिक प्रतिनिधिको रूपमा रहेका सांसदले कानुन व्यवसायीसँग कानुन बनाउने कुरामा प्रत्यक्ष संवाद तथा नियमित परामर्श हुनु र भइरहनु अपरिहार्य छ। जुरिस प्रुडेन्सका ज्ञाता अधिवक्त सामु खड्काअनुसार त कानुन बनाउँदा कानुन व्यवसायीमात्र होइन अर्थशास्त्र, समाजशास्त्र, राजनीतिशास्त्र तथा संस्कृतिविद्हरूको राय लिनुपर्छ। उनका अनुसार नेपालको कानुन बन्न तथा बनाउन कुनै पनि सिद्धान्तको पालना गरिएको छैन। कानुन बनाउँदा सामाजिक, आर्थिक, सांस्कृतिक, राजनीतिक विषयहरूलाई छुटाउनै मिल्दैन। ती सबै कुरालाई ध्यानमा राख्दै हामीले पुरातन सभ्यताको जगमा बसेर कानुन बनाउनुपर्छ। कानुन बनाउने जिम्मा पाएको सार्वभौम संसद्लाई कार्यपालिकाले बिजनेस दिनुपर्ने किन हो ? व्यापक बहस गर्नुपर्ने बेला भइसकेको छ।"
मिटरब्याजविरुद्ध कानुन बनोस्,"संसद् जारी छ, सरकारले फेरि विधेयक ल्याएर कानुनी व्यवस्था गरोस्, कुनै पनि कसर बाँकी नराखी काम होस्। निरपराध नागरिकहरूले छिटो न्याय पाऊन्। मिटरब्याजीमाथि कारबाही गर्ने कानुनी व्यवस्थाका लागि सरकारले ल्याएको अध्यादेश बुधबारदेखि निष्क्रिय भयो। कारण के भने अन्तिम दिन अर्थात् ६०औं दिनमा सदनै चल्न पाएन। सदन नचल्दा कानुन बन्ने बाटो छेकियो। अध्यादेशको आयु सोही दिन सकियो। त्यसले मिटरब्याज पीडितहरूलाई फेरि रनाहामा पारेको छ र, उनीहरू संसद् घेराउसम्मको आन्दोलनमा छन्। मिटरब्याज पीडितहरूले राजधानी धाउँदै न्यायको याचना गरिरहेको केही वर्षै हुन आँट्यो तर न्यायका लागि दैलो उघारिएको छैन। कैयौं मिटरब्याज पीडित नै उल्टै जेलमा छन्, मुद्दा खेपिरहेका छन्। घरखेत उठीबास लागेर बितारा भएका छन्। सरकार कहिले पीडितसँग वार्ता गर्छ र न्यायको आश्वासन दिन्छ, कहिले पीडकलाई कारबाहीको प्रतिबद्धता गर्छ तर खास र ठोस न्याय पीडितका भागमा परेको छैन। सबैभन्दा आवश्यक नै मिटरब्याजविरुद्धको ठोस कानुन हो, जुन सरकारले चाहँदा छिट्टै कार्यान्वयनमा आउन सक्थ्यो। छोटो र छिटो हुने बाटो गरी ल्याइएको त्यही अध्यादेश पनि निष्क्रिय भएपछि न्यायको आशामा बसेका पीडित निराशमात्रै होइन त्रसितै हुनु स्वाभाविक हो। सरकारमा बसेकाहरू आफ्ना स्वार्थका कानुन रातारातै ल्याउँछन्। सत्ताबाहिर बसेकाहरू पनि स्वार्थका लागि सत्ताधारीसँग तुरुन्तै मिल्छन्। तर चरम गरिबीमा पिल्सिएका र त्यसमाथि साहुसुद खोरहरूको शोषणमा परेकाहरूलाई न्याय दिलाउन शासकहरूको गति धिमा छ। लिएको ऋणभन्दा सयौं गुनासम्मको कागज बनाउने अनि जति सावाँब्याज फिर्ता गर्दा पनि ऋण तिरेरै नसकिने चक्र नै मिटरब्याजको जाँतो हो। सरकारले छानबिन समिति बनाएर पनि समस्या सम्बोधन गर्न प्रयास गरेको हो। तर, त्यसबाट मात्रै हल नहुने हुँदा नै कानुन नै चाहिएको हो। जसबाट दीर्घकालसम्म पनि यस्ता समस्या सम्बोधन होऊन्। खासगरी तराई मधेसमा केन्द्रित मिटरब्याज समस्या त्यहाँमात्रै सीमित छैन। मिटरब्याजीविरुद्धका उजुरी नै सरकारी निकायमा २५ हजार परेका छन्। मुलुकभरि नै समस्या भएका हुँदा कानुनी व्यवस्था जरुरी छ। मुलुकी फौजदारी संहितामा संशोधन गर्न ल्याइएको अध्यादेश कानुनतः निष्क्रिय भए पनि सरकारले गर्न सक्ने कामका लागि कुनै तगारो छैन। सरकारले चाहँदा फेरि पनि उक्त संहिता संशोधन गर्न सकिन्छ। मिटरब्याजीलाई नियन्त्रण र कारबाहीका लागि कानुनी व्यवस्था गर्न सरकारले ढिला गर्नुपर्ने कुनै कारण छैन। संसद् जारी छ, सरकारले फेरि विधेयक ल्याएर कानुनी व्यवस्था गरोस्, कुनै पनि कसर बाँकी नराखी काम होस्। निरपराध नागरिकहरूले छिटो न्याय पाऊन्।"
लक्ष्मी कुमारी बस्नेतलाई सचिवमा बढुवा गर्ने सरकारको निर्णय,काठमाडौं : सरकारले वरियताको आधारमा लक्ष्मी कुमारी बस्नेतलाई सचिव पदमा बढुवा गर्ने निर्णय गरेको छ। मंगलबार बसेको मन्त्रिपरिषद् बैठकले वरियताका आधारमा लक्ष्मी कुमारी बस्नेतलाई नेपाल सरकारको सचिव पदमा बढुवा गर्ने निर्णय गरेको प्रवक्ता रेखा शर्माले जानकारी दिइन्।
सुदूरपश्चिम सरकार सत्तापक्षकै घेराबन्दीमा,"धनगढी : सत्तापक्षकै सांसदहरुको विरोधका बाबजुद सुदूरपश्चिम प्रदेशको बजेटमाथिको छलफल सुरु भएको छ। मंगलबार सुरु भएको छलफलमा सत्तापक्षकै प्रदेश सभा सदस्यहरूले बजेटको विरोध गरे। उनीहरूले बजेट मन्त्रीमुखी भएको, सांसदको भूमिका शून्य पारिएको र मन्त्रीका निर्वाचन क्षेत्रमुखी गरिएको आरोप लगाए। सुदूरपश्चिम सरकारले असार १ गते सदनमा प्रस्तुत गरेको बजेटमाथि २६ दिनपछि बल्ल छलफल सुरु भएको हो। प्रदेशका आर्थिक मामिलामन्त्री नरेश बहादुर शाहीले असार १ गते २९ अर्बको बजेट प्रस्तुत गरेका थिए। आगामी आर्थिक वर्षको यो बजेट, गत आर्थिक वर्षको भन्दा झण्डै ८ अर्ब सानो हो। बजेटको आकार घटाएको, मन्त्रीमुखी बजेट बनाएको सत्तापक्षकै सांसदहरूको भूमिका शून्य पारिएको भन्दै सत्ताको नेतृत्व गरिरहेको दल नेपाली कांग्रेसका प्रमुख सचेतकले नै बजेटको विरोध गरे। बजेटमा प्रदेश सभा सदस्यहरूको भूमिका शून्य बनाइयो। स्थानीय तहले सिफारिस गरेका योजनामात्रै बजेटमा पर्ने भन्ने नाटक गरियो। तर स्थानीय तहले सिफारिस गरेका र त्यसपछि प्रदेशसभा सदस्यहरूले दिएका योजनाहरू बजेटमा परेनन्, यो विडम्बना हो, उनले भने। १९ प्रदेश सभा सदसयसहित प्रदेश सरकारको नेतृत्व गरिरहेको नेपाली कांग्रेसका ७ जना प्रदेशसभा सदस्य बजेटको विरोधमा छन्। उनीहरूले पार्टी सभापति शेरबहादुर देउवालाई भेटेर बजेट संसोधन हुनुपर्ने माग गरिसकेका छन्। पार्टी सभापतिले पनि सुदूरपश्चिमको बजेटमा चित्त बुझाउनुभएको छैन। उहाँले त पूरक बजेटको तयारी गर्नुस पनि भन्नुभयो। तर आफ्नै नेतृत्वको सरकारले मन्त्रीमुखी र कर्मचारीमुखी बजेट बनायो,' नेपाली कांग्रेसका एकजना प्रदेश सभा सदसयले भने। यथास्थितिमा बजेट पास हुँदैन। सत्तामा रहेको अर्को ठूलो दल नेकपा माओवादी केन्द्र र नेकपा एकीकृत समाजवादी पार्टीका सांसदहरू मंगलबारको संसद बैठकमा सहभागी भए पनि उनीहरूले बजेट माथिको छलफलमा भाग लिएनन्। संसद सचिवालयले मंगलबार अपरान्ह ३ बजेसम्म संसदमा बोल्ने प्रदेश सभा सदस्यको नाम टिपाउन सूचना गरेको थियो। तर यी दुई दलले भने नाम टिपाएनन्। यसअघि सोमबार माओवादी, समाजवादी र नागरिक उन्मुक्ति पार्टीले बजेट संसोधन नभए यथास्थितिमा पास नगर्ने निर्णय गरेका थिए। बजेटमाथिको छलफलका लागि मेरो तयारी थिएन, त्यसैले मैले बोल्दैन भनेको हो,' सुदुरपश्चिमको सत्ता गठबन्धनभित्रको दोस्रो ठूलो दल नेकपा माओवादी केन्द्रका संसदीय दलका नेता खगराज भट्टले भने। संसदमा बोल्दै नबोल्ने भन्ने होइन, तर समय आएपछि बोलौंला, तयारी गरेर बोलौंला।' नेकपा माओवादी केन्द्र, समाजवादी र नागरिक उन्मुक्ति पार्टीका सांसदहरूले मंगलबार बैठकमा सहभागी नभएर गणपूरक संख्या अपुग बनाउने सल्लाह गरेका थिए। तर त्यसले सत्ता गठबन्धनको विरोध छताछुल्ल हुने भएपछि उनीहरू अन्तिम समयमा बैठकमा भने सहभागी भएका थिए। माओवादी संसदीय दलका उपनेता अक्कल रावलले त बजेट संसोधन नभए पार्टीले ह्वीप पनि नलगाउने सल्लाह भएको बताए। यस्तो बजेट पास गरेर के हुन्छ, पार्टीले यस्तै बजेट पास गर्न ह्विप पनि लगाउँदैन,' उनले भने। नेकपा एकीकृत समाजवादी पनि ४ सांसदसहित प्रदेश सरकारमा छ। बजेट समाजवादीबाटै मन्त्री भएका नरेशबहादुर शाहीले ल्याएका हुन्। तर मंगलबारको संसद बैठकमा समाजवादीले पनि बजेटमाथिको छलफलमा भाग लिएन। हाम्रो संसदीय दलका नेता बैठकमा आउनुभएको थिएन। त्यसैले बैठकमा बोलेनौं,' समाजवादी संसदीय दलका उपनेता प्रकाश रावलले भने। के हो असन्तुष्टि?सत्तापक्षकै सांसदहरूले बजेट मन्त्रीमुखी, कर्मचारीमुखी र कमिशनमुखी भएको आरोप लगाएका छन्। सबैभन्दा बढी बजेट मुख्यमन्त्री कमलबहादुर शाहको कैलालीमा रहेको निर्वाचन क्षेत्र, धनगढी मुख्य बजार निर्वाचन क्षेत्र रहेको भौतिक पूर्वाधार विकास मन्त्रीप्रकाश बहादुर देउवाको क्षेत्र र अर्थमन्त्री नरेशबहादुर शाहीको बाजुरामा बढी केन्द्रित छ।भौतिक पूर्वाधार मन्त्री देउवाले आफ्नो निर्वाचन क्षेत्र रहेको धनगढीमा मात्र ३५ वटा सडकका योजना हालेका छन्। क्रमागत योजनामा बजेट हालेर नयाँ दिइएका योजना सबै कटौटी गरिएका छन्,' कांग्रेसका एक सांसदले भने। राप्रपाकी सांसद खिमा देबी विष्टले त प्रदेश सरकारलाई कमिशन नदिएकाले योजना नपरेको आरोप लगाइन्। 'मैले भौतिक पूर्वाधार विकास मन्त्रीलाई भेटेरे ३५ भन्दा बढी योजना बजेटमा समावेश गर्नका लागि दिए। तर एक पनि बजेटमा परेन। मैले मेरो लेटरप्याडमा लेखिएका योजनाहरूको अन्त्यमा यति कमिशन दिन्छु भनेर नलेखेकाले नपरेका हुन कि?,' उनले ब्यंग्य गरिन्। प्रमुख प्रतिपक्षी दल नेकपा एमालेले सरकारमा बसेकाहरूलाई बजेटको ज्ञान नै नभएको आरोप लगाएको छ। नीति तथा कार्यक्रम एकातिर र बजेट अर्कोतिर भएको छ। गौरव गर्न लायकको एक पनि योजना छैन। मन्त्रीहरूको निर्वाचन क्षेत्र वरिपरि बजेट घुमाइएको छ,' एमाले संसदस्य दलका नेता राजेन्द्र सिंह रावलले भने।"
मिटरब्याजसम्बन्धी जाँचबुझ आयोगको म्याद तीन महिना थप्ने सरकारको निर्णय,काठमाडौं : सरकारले अनुचित लेनदेन (मिटरब्याज)सम्बन्धी जाँचबुझ आयोगको म्याद तीन महिना थप गर्ने निर्णय गरेको छ। मंगलबार बसेको मन्त्रिपरिषद् बैठकले तीन महिना म्याद थप्ने निर्णय गरेको सञ्चार तथा सूचना प्रविधिमन्त्री रेखा शर्माले बताइन्। सरकारले गत चैत २० गते तीन सदस्यीय जाँचबुझ आयोग गठन गरेको थियो भने वैशाख १७ गते नै धनुषाको जनकपुरधाममा कार्यालय स्थापना गरेको थियो।
काठमाडौं महानगरको नगरसभामा तीन विधेयक पेस,"काठमाडौं : काठमाडौं महानगरपालिकाको आज भएको १३औँ नगरसभाको चौथो बैठकमा तीन विधेयक पेस भएका छन्। बैठकमा विधायन समितिका संयोजक मचाराजा महर्जनले, सञ्चार तथा सूचना विधेयक २०८०, जनस्वास्थ्य सेवा विधेयक २०८० र महानगर प्रहरी विधेयक २०८० पेस गरेका हुन्। उनले, शिक्षा ऐन २०७५ र कर्मचारी सेवा ऐन, २०७७ को संशोधन विधेयक र भवन निर्माण मापदण्ड २०८० समेत पेस गरे। त्यस्तै सुशासन समितिका सदस्य एवं वडा नं १४ का अध्यक्ष सुमन श्रेष्ठले, नगर प्रहरी सेवा र प्रशासन सेवा अन्तर्गतका विभिन्न पदहरूमा दरबन्दी सिर्जना गर्ने प्रस्ताव पेश गरे। सञ्चार तथा सूचना विधेयकसञ्चार व्यवस्थापन, तथ्यांक संकलन, खुल्ला तथ्यांक वितरण, विचार र अभिव्यक्ति स्वतन्त्रता तथा सूचनाको हकलाई प्रत्याभूत गराउन यो विधेयक ल्याइएको हो। पत्रकारिता, प्रकाशन तथा प्रसारण, विज्ञापन व्यवस्थापन लगायतका विषय विधेयकमा समेटिएको छ। दश परिच्छेद रहेको विधेयकमा ६७ दफा छन्। सञ्चारमाध्यमको व्यवस्थापन, सञ्चार रजिष्ट्रार र सञ्चार प्रतिष्ठान, जनशक्ति र आन्तरिक सञ्चार व्यवस्थापन, पत्रकारिताको विकास र प्रवर्द्धन, विज्ञापन नियमन, व्यवस्थापन, सूचनाको हक कार्यान्वयन, सूचना, अभिलेख र तथ्यांक व्यवस्थापन विधेयकमा समेटिएका छन्। जनस्वास्थ्य सेवा विधेयकनिःशुल्क, आधारभूत र आकस्मिक स्वास्थ्य सेवालाई नागरिकको सहज र सरल पहुँचमा लैजान यो विधेयक पेस गरिएको बताइएको छ। आधारभूत स्वास्थ्य सेवा र सेवा प्रदायक, विद्यालय स्वास्थ्य सेवा, घुम्ती स्वास्थ्य सेवा, विशेषज्ञ स्वास्थ्य सेवा, सामाजिक सुरक्षा र स्वास्थ्य बीमा, आन्तरिक र बाह्य स्वास्थ्य सेवा सञ्चालन र व्यवस्थापन लगायत विषय विधेयकमा समेटिएका छन्। अनुगमन तथा गुणस्तर, जनस्वास्थ्य आपत्काल, एम्बुलेन्स तथा शवबाहन सेवा, वातावरणीय स्वास्थ्य, खाद्य तथा पानीको गुणस्तर, अखाद्य वस्तु, मदिरा तथा सूर्तिजन्य वस्तु नियन्त्रण नियमन, जनस्वास्थ्यमैत्री भवन निर्माण विधेयकमा समेटिएका छन्। विधेयकमा ११ परिच्छेद र ६३ दफा छन्। महानगर प्रहरी विधेयक नगर प्रहरी सम्बन्धी व्यवस्था नेपालको संविधानमा स्थानीय तहको एकल अधिकारका रूपमा राखिएको छ। कामपाको नीति, कानुन र निर्णयलाई प्रभावकारी कार्यान्वयनका लागि नगर प्रहरीको परिचालन व्यवस्थित गराउन विधेयक तर्जुमा गरिएको हो। नगर प्रहरीमार्फत प्रवाह हुने काम सेवामूलक, जनउत्तरदायी र गुणस्तरीय बनाउने लक्ष्य राखिएको छ । विधेयकमा ११ परिच्छेद र ६५ वटा दफा छन्।"
हेलिकोप्टर दुर्घटनाको छानविन गर्न समिति बनाउने सरकारको निर्णय,काठमाडौं : सरकारले सोलुखुम्बुमा भएको मनाङ एयरको हेलिकोप्टर दुर्घटनाको छानविन गर्न समिति बनाउने निर्णय गरेको छ। सिंहदरबारमा मंगलबार बसेको मन्त्रिपरिषद् बैठकले मनाङ एयरको हेलिकप्टर दुर्घटनाप्रति दुख व्यक्त गर्दै दुर्घटनाको छानविन गर्न पर्यटन मन्त्रालयका सहसचिव बुद्धि सागर लामिछानेको नेतृत्वमा छानविन समिति गठन गरिएको सरकारका प्रवक्ता रेखा शर्माले जानकारी दिइन्। मंगलबार भएको हेलिकप्टर दुर्घटना पाइलट सहित त्यसमा सवार ६ जनाकै मृत्यु भएको थियो।
चीनको एसियाली मामिला विभागका महानिर्देशक लिउले नेपाली विद्यार्थीलाई भने दुई देशबीचको मित्रतालाई निरन्तरता दिन पुलको भूमिका खेल्नुस्,"काठमाडौं : चीनको विदेश मन्त्रालयको एसियाली मामिला विभागका महानिर्देशक लिउ जिन्सङले चीनमा रहेका नेपाली विद्यार्थीसँग भेटवार्ता गरेका छन्। जिन्सङले बेइजिङ, बस्तर, शेङली, ली हुइ र बाओवानीमा अध्ययनरत नेपाली विद्यार्थीहरूसँग भेट गरेका हुन्। उनीहरूले नेपाल र चीन मित्रवत छिमेकी राष्ट्रहरू भएको र चीनमा अध्ययन गर्ने धेरै नेपाली विद्यार्थीहरूको सपना रहेको बताएका थिए। 'चीनमा अध्ययनको अवधिमा मैले धेरै कुराहरू प्राप्त गरें। मैले ज्ञान र सीपहरू सिकें। चिनियाँ साथीहरू बनाए। चीनभरि यात्रा गरें र चिनियाँ रीतिरिवाजहरूमा प्रेम गरें,' सहभागी एक नेपाली विद्यार्थीले भने। कोरोना महामारीको बेला बेइजिङमा कक्षाहरू पुनः सञ्चालन गर्नका लागि सहयोग गरेकोमा उनीहरूले चीन सरकारलाई धन्यवाद दिएका थिए। चीनको वैज्ञानिक र प्राविधिक आविष्कार र उपलब्धिहरूको उनीहरू खुलेर प्रशंसा गरेका थिए। दक्षिण एसियाली मामिलका विज्ञसमेत रहेका लिउले सबै अन्तर्राष्ट्रिय विद्यार्थीहरूलाई चीनको विदेश मन्त्रालयको भ्रमण गर्न स्वागत गरे। उनले चीन र नेपाल असल छिमेकी, असल साझेदार र असल मित्र रहेको बताए। 'दुई देशबीच आदानप्रदानको लामो इतिहास छ। जनताजनताबीचको सांस्कृतिक सम्बन्धमा घनिष्ठता छ। ऐतिहासिकरूपमा जिन वंशका प्रख्यात भिक्षु फक्सियन र ताङ वंशका प्रख्यात भिक्षु सुआन्जाङले बुद्ध शाक्यमुनिको जन्मस्थल शाक्यमुनिको जन्मस्थल नेपालको लुम्बिनीको भ्रमण गरेका थिए। नेपालको भ्रमण गरेर प्रसिद्ध नेपाली शिल्पकार एनिगो मन्दिर निर्माण गर्न चीन आएका थिए। आज चीन सरकारले नेपालको भूकम्पपीडित राहत र विपद्पछिको पुनर्निर्माणमा सक्दो सहयोग गरिरहेको छ,' उनले भने। उनले चिनियाँ लगानीमा निर्माणाधीन पोखरा अन्तर्राष्ट्रिय विमानस्थल औपचारिकरूपमा सञ्चालनमा भएको र चीननेपाल मैत्री ड्र्यागन बोट रेस सफलतापूर्वक सम्पन्न भएको बताएका थिए। दुई देशबीचको परम्परागत मित्रतालाई निरन्तर अगाडि बढाउँदै व्यापक र पारस्परिक लाभकारी सहयोगलाई निरन्तरता दिने उनको भनाइ छ। 'हामी नेपालसँग समानता र पारस्परिक लाभको आधारमा चौतर्फी मैत्रीपूर्ण आदानप्रदान र सहयोग जारी राख्न चाहन्छौं। विकास अनुभव र अवसरहरू साझा गर्न इच्छुक छौं। दुई देशबीचको असल छिमेकी र मैत्रीपूर्ण सहयोगमा जीवन्तता थप्नुहोस्,' उनले नेपाली विद्यार्थीहरूलाई आग्रह गरे। चीन र नेपालबीचको मित्रताको निरन्तरताका लागि नेपाली विद्यार्थीहरूले पुलको भूमिका खेल्नुपर्ने उनले बताए।"
मधेसमा रकमान्तर अनियमितता बारे छानबिन गर्न विशेष संसदीय छानबिन समिति गठन,"जनकपुरधाम : मधेस प्रदेश सरकारले अनियमित रकमान्तर गरेको गुनासो सांसदहरूबाट आएपछि विशेष छानबिन समिति गठन गरिएको छ। मधेस सरकारको आर्थिक वर्ष २०७९०८०को बजेटमा भएको अनियमित रकमान्तरका विषयमा छानबिन गर्न विशेष संसदीय छानबिन समिति गठन भएको हो। सोमबार बसेको मधेस प्रदेशसभाको बैठकले प्रदेश सभामा प्रतिनिधित्व गर्ने १० वटै दलबाट एकएकजना गरी १० सदस्य छानबिन समिति गठन गरेको हो। समितिमा नेकपा एमालेबाट दिपेन्द्रकुमार ठाकुर, नेपाली कांग्रेसबाट नागेन्द्रप्रसाद साह, जनता समाजवादी (जसपा)बाट राजकुमार गुप्ता, जनमत पार्टीबाट शम्भुप्रसाद साह, लोकतान्त्रिक समाजवादी पार्टी (लोसपा)बाट उपेन्द्र महतो, नेकपा माओवादी केन्द्रबाट जवाहर प्रसाद कुशवाहा, नेकपा एकीकृत समाजवादी पार्टीबाट कनिष पटेल छन्। यस्तै राष्ट्रिय प्रजातन्त्र पार्टीबाट कञ्चन विच्छा, नेपाल संघीय समाजवादी पार्टीबाट विमला अंसारी र नागरिक उन्मुक्ति पार्टीबाट उर्मिला देवी सिंह समितिमा सदस्य छन्। समितिका सदस्यले आफूमध्येबाट निर्वाचन प्रक्रिया मार्फत संयोजक छान्ने सभामुख रामचन्द्र मण्डलले बताए। उनका अनुसार साउन १ गतेदेखि समितिले छानबिन अगाडि बढाउने छन्। काम थालेको दुई महिना भित्र समितिले प्रदेशसभामा छानबिन प्रतिवेदन बुझाउनुपर्ने छ। गत असार २३ गते बसेको प्रदेशसभा बैठकमा सुरुमै प्रमुख प्रतिपक्षी नेकपा एमालेका सांसदहरू बैठक अवरुद्ध गर्दै छानबिन समिति गठनको माग गरेका थिए। अर्थमन्त्री संजय कुमार यादवले बजेट सेसन अन्त्य भएको समयमा बजेट अनुशासन विपरीत करोडौं रुपैयाँ रकमान्तर गरी भ्रष्टाचार तथा अनियमितता गरेको भन्दै उच्च स्तरीय छानबिन हुनुपर्ने माग थियो। ७० करोड बढी रुपैयाँ अर्थमन्त्री यादले आर्थिक अनुशासन विपरीत रकमान्तर गरी अनियमितता गरेको आरोप छ।"
भ्रष्टाचारसँग जोडिएका कसैलाई पनि उन्मुक्ति दिन हुँदैन : माधव नेपाल,"रामपुर (पाल्पा) : पूर्वप्रधानमन्त्री तथा नेकपा (एकीकृत समाजवादी) पार्टीका अध्यक्ष माधवकुमार नेपालले सरकारी जग्गाको अनियमितता बारे छानबिन गरिनुपर्ने बताएका छन्। नेपाल पत्रकार महासंघ पाल्पा शाखाले यहाँ आयोजना गरेको पत्रकार भेटघाटमा पूर्वप्रधानमन्त्री नेपालले ललिता निवास जग्गा प्रकरणलगायत सरकारी जग्गामा भ्रष्टाचारसँग जोडिएका कसैलाई पनि उन्मुक्ति दिन नहुने स्पष्ट पारे। ललिता निवास जग्गा प्रकरणमा जोसुकै दोषी देखिए पनि कारबाही हुनुपर्ने बताउँदै उनले आफू लगायत पूर्वप्रधानमन्त्री धेरैको नाम जोडिएकाले सत्यतथ्य छानबिन गरी बाहिर ल्याउनुपर्ने बताए। आफू प्रधानमन्त्री हुँदा सरकारी तथा अन्य जग्गा कानुनसम्मत छुट्टाएर अगाडि बढाउनु भन्ने निर्णय भएको उनको भनाइ थियो। सरकारी जग्गा हिनामिना प्रकरणमा जसले कसुर गरेको छ, उसले दण्ड पाउनुपर्ने उनको भनाइ छ। भ्रष्टाचारमा जोडिएका दोषी कोही पनि उम्कनु नहुने भन्दै उनले जग्गा अनियमितता र भ्रष्टाचारका विषयमा आफ्नो पार्टीले सरकारलाई सहयोग गर्ने प्रतिबद्धता व्यक्त गरे। पूर्वप्रधानमन्त्री नेपालले वर्तमान सरकार पाँच वर्षसम्म बलियो भएर अघि बढ्ने समेत दाबी गरे। उनले वर्तमान सरकारलाई टिकाई राख्नका लागि गठबन्धन दलभित्र छलफल चलिरहेको समेत बताए।"
विद्यालय व्यवस्थापन समितिका अध्यक्ष र प्रधानाध्यापक घुससहित पक्राउ,काठमाडौं : अख्तियार दुरूपयोग अनुसन्धान आयोगले विद्यालय व्यवस्थापन समितिका अध्यक्ष र प्रधानाध्यापकलाई घुससहित नियन्त्रणमा लिएको छ। अख्तियारको टोलीले कागेश्वरी मनोहरा नगरपालिका१ गागलफेदीस्थित सिद्धिगणेश माविका व्यवस्थापन समितिका अध्यक्ष रामकुमार थापा र प्रधानाध्यापक बुद्धिविलास रिजाललाई १६ हजार घुससहित नियन्त्रणमा लिएको हो। उनीहरूले शिक्षक छनौट प्रक्रियामा सेवाग्राहीसँग घुस लिँदै गरेको अवस्थामा गागलफेदी बसपार्कबाट नियन्त्रणमा लिएको अख्तियारले जनाएको छ। अख्तियारका अनुसार घटनाबारे थप अनुसन्धान भइरहेको छ।
सरकार बिचौलियाले चलायो : सांसद ठाकुर,"जनकपुरधाम : मधेस प्रदेशसभाका सदस्य दीपेन्द्र ठाकुरले मधेस प्रदेश सरकार बिचौलियाले चलाएको आरोप लगाएका छन्। उनले मन्त्रालय र मन्त्रीलाई बिचौलियाले चलाएको आरोप लगाएका हुन्। संसदको बजेट अधिवेशन अन्तर्गतको छलफलमा बोल्ने क्रममा सांसदको बजेट काटिने तर बिचौलियाको योजना सरकारले योजनामा राख्ने भएपछि मन्त्रीले बिचौलियाको इशारामा सरकार चलेको सहजै अनुमान् लगाउन सकिने बताए। उनले भने, 'बिचौलियाको योजना रेड्बुकमा आउनु र सांसदको योजना काटिनु बिचौलियाले मन्त्रालय चलाएको उदाहरण हो। भौतिक पूर्वाधार मन्त्रालयले सेनेटरी प्याड किन्नु र महिला तथा बालबालिका मन्त्रालयले भौतिक निर्माणको काम गर्नु भनेको कुन मन्त्रालयले के काम गर्ने, कस्तो योजना हाल्ने त्यो हामी पनि अनिश्चित छौं। मन्त्रीलाई स्वयम् थाहा छैन मैले कुन मन्त्रालय चलाएको छु, कस्तो योजना सञ्चालन गर्नुपर्छ। मन्त्रालय अनुसारको योजना नै छैन। मन्त्रालय एउटा योजना अर्को छ।'"
आत्मनिर्भर बन्न नयाँ प्रविधिको विकास आवश्यक छ : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले आत्मनिर्भर बन्न नयाँ प्रविधिको विकास र प्रयोग आवश्यक भएको बताएका छन्। मंगलबार काठमाडौँमा कृषि तथा वन विज्ञान विश्वविद्यालय सभाको बैठकमा बोल्दै प्रचण्डले कृषि र पशुपालनमा आयात प्रतिस्थापन गरी नयाँ प्रविधिको विकास गर्नुपर्ने बताएका हुन्। उनले भने,विदेशबाट काठको आयात हुने तर स्वदेशमा उत्पादन जंगलबाट उपभोक्तासम्म नपुग्ने हालको अवस्थामा कसरी काठको अधिकतम प्रयोग गर्न सकिन्छ ? यस्ता विषयलाई पर्यावरण र दीगो विकाससँग जोड्दै अनुसन्धानको आधारमा विश्वविद्यालयले आवश्यक कार्य गर्नेछ भन्ने कुरामा विश्वस्त छु। उनले देशकै पहिलो प्राविधिक विश्वविद्यालयको रूपमा स्थापित यस विश्वविद्यालयले एकीकृत रूपमा शिक्षण, अनुसन्धान तथा प्रविधि प्रसारको कार्य गरी देशको कृषि, पशु तथा वन क्षेत्रको समग्र विकासमा ठूलो योगदान पुर्याउने अपेक्षा गरेका छन्। कृषि तथा वन क्षेत्रको विकासमा राष्ट्रलाई आवश्यक विज्ञ जनशक्ति उत्पादन गरी वैज्ञानिक अनुसन्धान, नवीन प्रविधिको विकास तथा प्रसार कार्यमा समेत सघाउ पुर्याउने कार्य विश्वविद्यालयले गर्ने अपेक्षा गरेको छु। उनले भने,यस विश्वविद्यालयले देशैभरि सबै प्रदेशहरूमा आंगिक कलेजहरू स्थापना गर्ने लक्ष्यअनुरूप विभिन्न प्रदेशहरूमा ८ वटा कृषि संकाय र एउटा वन विज्ञान संकायअन्तर्गतका कलेज र २ वटा कृषि विज्ञान केन्द्रको स्थापना गरी सञ्चालनमा आइसकेको जानकारी गराउन पाउँदा खुसी लागेको छ। यस सम्बन्धमा आवश्यक शिक्षक, कर्मचारीको व्यवस्थापनका लागि संगठन तथा व्यवस्थापन सर्वेक्षण गरिसकेकोमा आउने दिनमा सोअनुसारको व्यवस्थापनमा सरकारको तर्फबाट विशेष सहयोग हुने नै छ। त्रिभुवन विश्वविद्यालयबाट कृषि तथा वन विज्ञान विश्वविद्यालयमा सम्पत्ति हस्तान्तरण र जनशक्ति व्यवस्थापनसम्बन्धी कार्यमा सरकारको तर्फबाट आवश्यक सहजीकरण हुने नै छ। महालेखाको प्रतिवेदनमा उल्लेखित बेरूजुलाई विश्वविद्यालयले गम्भीरतापूर्वक लिई आवश्यक पहल लिनसमेत निर्देशन दिएका छन्।"
प्रधानमन्त्रीले 'पोलिटिकल स्टन्टबाजी' देखाए : ओली,"काठमाडौं : नेकपा एमालेका अध्यक्ष केपी शर्मा ओलीले प्रधानमन्त्री पुष्पकमल दाहालले पोलिटिक स्टन्टबाजी गरेको आरोप लगाएका छन्। उनले भ्रस्टाचारका मुद्दा आफूहरूले उठाएको भन्दै स्टन्टबाजी गरेको आरोप लगाए। भ्रष्टाचारका मुद्दामा अहिलेको सरकारको कुनै योगदान नरहेको उनको भनाइ छ। 'अहिलेको सरकार, अहिलेका मन्त्रीहरू, अहिलेका प्रधानमन्त्री र गृहमन्त्री लडेको राँगे मैले पछारे भन्दैछन्। भ्रष्टाचारका मुद्दामा यो सरकारको कुनै योगदान छैन। यो पोलिटिकल स्टन्टबाजी हो,' उनले भने। उनले केही काम गर्न नसकेपछि प्रधानमन्त्रीले यस्ता कुराहरू ग्रोअप गरेको बताए। 'यो कुनै विकास निर्माण हो र? यो त एउटा प्रक्रियबाट चलिरहेको छ नि,' उनले भने। उनले नक्कली भुटानी शरणार्थी प्रकरणबारे गत जेठ जेठ १९ गते नै प्रहरीमा निवेदन परेको बताउँदै गठबन्धनले नै उक्त फाइल पेन्डिङमा राखेको आरोप लगाए। भ्रष्टाचारका फाइल खोलेर एमालेलाई बदनाम गर्न सरकार अग्रसर रहेको बताउँदै ओलीले एमाले कुनै भ्रष्टाचारमा नफस्ने बताए। उनले सत्तापक्षले संसदमै झुट बोलेको आरोपसमेत लगाए। 'यिनहरूले के के खोज्दैछन् म पछि भनौंला। एमालेलाई बदनाम गर्न खोजे पनि एमाले कुनै भ्रस्टाचारमा फस्दैन। ढुक्क भए हुन्छ। सुनको पितल भनेर पनि झुट बोलेकै हुन्। पार्लियामेन्ट जस्तो ठाउँमा झुट बोल्न पाइन्छ?,' उनले प्रश्न गरे। अपराधि पृष्ठभूमि र अपराधिक मानसिकताहरूले यस्तो भ्रम फैलाउने भन्दै उनले माओवादी सांसदहरूलाई अपराधि पृष्ठभूमिबाट आएको आरोप लगाए।"
भृकुटीमण्डप जग्गा प्रकरण : सांसद गुरुङ मुख्य आरोपी भन्दै सर्वोच्चमा पुनरावेदन,"२०७९ सालको निर्वाचनमा गुरुङ मनाङबाट निर्वाचित सांसद हुन्। उनी नेपाली कांग्रेसका नेता र पूर्वमन्त्री हुन् भने फनपार्कका सञ्चालक हुन्। काठमाडौं : भृकुटीमण्डपस्थित फनपार्क सञ्चालक निलम्बित सांसद टेकबहादुर गुरुङलाई विशेष अदालतबाट फैसलामा मतियार मात्रै बनाएको भन्दै अख्तियार दुरुपयोग अनुसन्धान आयोग पुनरावलोकनको लागि सर्वोच्च अदालत गएको छ। फनपार्क जग्गा भाडामा भएको भ्रष्टाचारमा मुछिएका नेपाली कांग्रेसका नेता एवं पूर्वमन्त्रीसमेत रहेका गुरुङलाई मुख्य आरोपी सरह सजाय गर्नुपर्नेमा मतियारको रूपमा मात्रै राखेको भन्दै अख्तियार पुनरावेदनका लागि सर्वोच्च गएकोे हो। आफैं सञ्चालक भइसकेका र रवीन्द्र गुरुङले लिएको ठेक्कामा पनि वास्तविक ठेकेदारको रूपमा काम गरिरहेको देखिने प्रतिवादी टेकबहादुर केवल मतियार मात्र कायम गरी सजाय गरेको फैसला समग्र प्रमाणले मूल्यांकनै नगरी भएकाले त्रुटिपूर्ण रहेकाले पुनरावेदन गरिएको मुद्दामा उल्लेख छ। अख्तियारको पुनरावेदनका अनुसार मुख्य आरोपी टेकबहादुरले फनपार्क सञ्चालन गर्न २०५७ साल मंसिर २६ मा मासिक भाडा ४७ हजार ५ सय लिएको देखिरहेको छ। उनैले भृकुटीमण्डपको जग्गा भाडामा लिएको र २०६१ सालमा मेला सञ्चालन गर्न नसक्ने भनेर निवेदन दिएको बताइन्छ। मेला सञ्चालन गर्न नसक्ने भनी निवेदन दिने टेकबहादुरले फनपार्क भाडाको लागि भएको अर्को बोलपत्रमा भने सहभागी भई मासिक भाडा करसहित २ लाख ३ हजार ५ सय ५० रुपैयाँ २०६१ मंसिर ७ मा बोलपत्र फारम भरेको देखिन्छ। बोलपत्र फारम खुल्दा रवीन्द्र गुरुङले पटकपटक फारम भर्ने गरेको, फारम एउटा जिल्लाका व्यक्तिहरूले मात्रै भर्ने गरेको, फनपार्क सञ्चालन गर्ने रवीन्द्र गुरुङ विदेश जान लागेकोले म्याद सकिनु ६ महिना अगाडि नै म्याद थप गर्न लगाएर निजको वारेस बने जस्तो गरी टेकबहादुरले सञ्चालन गरिरहेको अवस्था देखिन्छ। उता विशेषले मुद्दा किटान नगरी सो अनाधिकृत कार्य गरी प्रतिवादी टेकबहादुरले सहप्रतिवादी रवीन्द्र गुरुङको सहयोगी बनी काम गरेको भनेर मतियार मात्रै बनाइएको छ। विशेषले मतियारका रूपमा पूर्वमन्त्री एवं सांसद गुरुङलाई १ करोड २१ लाख ८४ हजार ४ सय १ रुपैयाँ जरिवानामात्रै तोकेको थियो। तर, यही प्रकरणमा विशेषले फनपार्कको जग्गा भाडामा भ्रष्टाचार ठहर गर्दै पूर्वमन्त्री बद्रीप्रसाद न्यौपानेलाई भने साढे ९ वर्ष कैद र २ करोड ४३ लाख ६८ हजार ८ सय ३ रुपैयाँ जरिवाना तोकेको थियो। २०७९ सालको निर्वाचनमा गुरुङ मनाङबाट निर्वाचित सांसद हुन्। उनी नेपाली कांग्रेसका नेता र पूर्वमन्त्री हुन् भने फनपार्कका सञ्चालक हुन्। अख्तियारले १४ जनाविरुद्ध मुद्दा हालेकामा विशेषले फागुन १६ गते सहप्रतिवादी रवीन्द्र गुरुङसहित परिषद्का तत्कालीन उपाध्यक्ष प्रमोद मेहता, कोषाध्यक्ष कुञ्जविहारीप्रसाद चौधरी, सदस्यसचिव रवीन्द्रकुमार यादव भनिने रवीन्द्र कुमार, सदस्यहरू मोहनराज शर्मा, मदनकुमारलाल कर्ण, हरि न्यौपाने दोषी ठहर गरेको थियो। जसमा परिषद्का तत्कालीन कोषाध्यक्ष रक्ष गाहा मगर, तत्कालीन निर्देशक मदनकुुमार रिमाल, तत्कालीन उपनिर्देशक बलबहादुर स्वाँर, कानुनी सल्लाहकार प्रेमसिंह धामी र जगदेव चौधरीले सफाइ पाए। अध्ययन समितिको सदस्य भई काम गर्ने प्रतिवादीहरू बलबहादुर स्वाँर, मदनप्रसाद रिमाल र रत्न गाहा मगरको सफाइ पनि त्रुटिपूर्ण भएको अख्तियारको पुनरावेदन मुद्दामा उल्लेख छ। पुनरावेदनमा भनिएको छ, उनीहरूको प्रतिवेदनको निष्कर्षमा एउटै व्यक्तिलाई १५ वर्षसम्म भाडा दिन उपयुक्त हुन्छ भन्ने आशयले देखिन्छ। प्रतिवेदन दिँदा निवेदकले मागेबमोजिम समय दिन मिल्ने गरी पेस भएको प्रतिवेदन गलत हो। प्रतिवादीलाई १५ वर्ष दिने उद्देश्यले प्रतिवेदनको भाषामा फनपार्क सञ्चालकको लगानी भन्ने शब्द उल्लेख भएबाट लगानी गरी रहेका यिनै रवीन्द्र गुरुङले पाउन सकून् भनेर प्रतिवेदन तयार पारेको देखिँदादेखिँदै अध्ययन समितिका सदस्यका रूपमा रहेका प्रतिवादीलाई सफाइ दिने गरी भएको फैसला त्रुटिपूर्ण रहेको बताइएको छ। कानुनी राय प्रदान गर्ने व्यक्तिको बदनियत नदेखिएको र कानुनी राय मान्ने वा नमान्ने विषय निर्णयकर्ताको रहने भनी कानुनी रायकर्तालाई सफाइ दिएको आधार हेर्दा प्रतिवादीद्वय प्रेमसिंह धामी र जगदेव चौधरीलाई सफाइ दिएको त्रुटिपूर्ण रहेको अख्तियारको पुनरावेदनमा भनिएको छ। प्रतिवादीले दिएको रायको आधारलाई जस्ताको त्यस्तै गरी १५ वर्ष म्याद थपी दिएका कारण प्रतिस्पर्धा नगरी सहप्रतिवादी रवीन्द्र गुरुङले जग्गा भाडामा पाएको देखिएको छ। फनपार्कले चर्चेको ६० रोपनी भनिएको जग्गालाई घटाएको ४१ रोपनी १५ आना बनाएकोमा अख्तियारले विपत्ति प्रकट गरेको छ। विशेषको फैसलामा फनपार्कले चर्चेको जग्गाको विवरण ४१ रोपनी १५ आना ३ पैसा उल्लेख गरिएको छ। प्रतिमहिना ७८ हजार ५ सय ७१ रुपैयाँका दरले यो जग्गाको भाडा रकम २० करोड ७१ लाख ३४ हजार ८ सय ३० हुन आउने विशेषको फैसलामा भनिएको छ। त्यसमा जग्गा भाडामा लिने प्रतिवादी रवीन्द्र गुरुङले समाज कल्याण परिषद्लाई ४३ लाख ६ हजार ८ सय बुझाएका थिए। त्यो रकम कट्दा बाँकी २० करोड ७१ लाख ३४ हजार ८ सय ३० बिगो कायम हुने विशेषको फैसलामा उल्लेख छ। तर अख्तियारको पुनरावेदनमा यो त्रुटिपूर्ण उल्लेख गरिएको छ। अदालतले ४१ रोपनी १५ आना ३ पैसाको गुणन गरी निकालेको हिसाब र रवीन्द्र गुरुङले तिरेको भनिएको ४३ लाख ६ हजार ८ सय रकम कट्टा गरी बाँकी भनी उल्लेख भएको रकम पनि उही २० करोड ७१ लाख ३४ हजार ८३० देखाइएको छ, पुनरावेदनमा भनिएको छ, बिगो रकम हिसाब गर्दा ध्यानसमेत पुगेको देखिँदैन। मुख नमिलेको विषयमा प्रतिवादीले एकतर्फी नापजाँच गरी पेस भएको नापी कार्यालयको कागजातलाई प्रमाणको रूपमा ग्रहण गरी प्रतिवादीहरूलाई कम बिगो ठहर गरी भएको फैसलामा अदालतबाट भएको प्रमाण ग्रहण र प्रमाणको मूल्यांकनमा त्रुटि भएको देखिन्छ। साथै, विशेष अदालतको उक्त प्रमाण ग्रहण गर्ने कार्य प्रमाण संकलनसम्बन्धी प्रचलित मान्यताको समेत विपरीत रहेको पुनरावेदनमा उल्लेख छ। अख्तियारले फनपार्कको जग्गा अनियमितता प्रकरणमा २०७५ माघ २१ गते गुरुङसहित १४ जनाविरुद्ध मुद्दा चलाएको थियो। विशेष दोषी ठहर गरेका ९ जनाविरुद्ध जनही ३१ करोड ५२ लाख बिगो मागदाबी गरिएको थियो। न्यौपानेले आफू महिला, बालबालिका तथा समाज कल्याणमन्त्री रहँदा गुरुङको कम्पनी काठमाडौं फनपार्कलाई प्रतिरोपनी मासिक ९ हजार २ सय ५० रुपैयाँमा भाडामा दिने निर्णय परिषद्बाट गराएका थिए। त्यही बेला भृकुटीमण्डपकै छेउ टुकुचामा इच्छुमती तरकारी बजारलाई भने परिषद्ले प्रतिरोपनी प्रतिमहिना ७८ हजार ५ सय ७१ रुपैयाँका दरले भाडामा लगाएको थियो। तरकारी बजारको भाडा मूल्य पनि कम नै हो। काठमाडौं फनपार्क सस्तोमा भाडामा दिन प्राविधिक मूल्यांकनलाई समेत बेवास्ता गरेर गुरुङलाई दिँदै आएको अख्तियारको अनुसन्धानले देखाएको थियो। सञ्चालक समितिले १२ वैशाख २०६९ मा जिल्ला प्राविधिक कार्यालयबाट मूल्यांकन माग्ने निर्णय गरेकामा १५ साउनमा सो निर्णय खारेज गरिएको थियो। मूल्यांकन महँगो आएपछि खारेज गरेर २० भदौ २०६९ मा परिषद्को कार्य सञ्चालन समितिको बैठकले बिनाटेन्डर काठमाडौं फनपार्कलाई १५ वर्षका लागि भाडामा दिने निर्णय गरेको थियो। फनपार्क गुरुङको कम्पनी हो। राजनीतिक प्रभावमा गुरुङले ६० रोपनी जग्गा लामो समयदेखि हालीमुहाली गर्दै आएका थिए। नीति, नियमविपरीत सत्ता र शक्तिको बलमा गुरुङले ठेक्का कब्जा गरिरहेका थिए। उनले २० वर्षदेखि फनपार्क चलाइरहेका छन्।"
"राष्ट्रियसभा बैठक बस्दै, के छ कार्यसूची ?","काठमाडौं : संघीय संसदअन्तरगत राष्ट्रियसभा बैठक बस्दैछ। बैठक मंगलबार बिहान ११ बजेर १ मिनेटमा बस्दैछ। आजको बैठकमा विनियोजन विधेयक २०८० का विभिन्न शीर्षकहरूमध्ये मन्त्रालयको विनियोजन शीर्षकहरूमाथि छलफल हुने संभावित कार्यसूची छ। १२ वटा मन्त्रालयको विनियोजन शीर्षकहरूमाथि छलफल हुने कार्यसूचीमा उल्लेख छ। यसैगरी बैठकमा राष्ट्रिय योजना आयोग,प्रधानमन्त्री तथा मन्त्रिपरिषद्को कार्यालय,उपराष्ट्रपतिको कार्यालय र राष्ट्रपतिको कार्यालयको विनियोजन शीर्षकमाथि छलफल हुने संघीय संसदको सचिवालयले जनाएको छ।"
राष्ट्रियसभामा पेश विद्युतीय व्यापार विधेयक पेश,"काठमाडौं : विद्युतीय व्यापार विधेयक,२०८० राष्ट्रियसभामा पेश भएको छ । मंगलबार बसेको बैठकमा उद्योग,वाणिज्य तथा आपूर्तिमन्त्री रमेश रिजालले उक्त विधेयक पेश गरेका थिए। विधेयक प्रस्तुत गर्दै मन्त्री रिजालले विद्युतीय माध्यमबाट वस्तु तथा सेवाको कारोवार बढ्दो क्रममा रहेकाले यसलाई नियमन, सहजीकरण तथा व्यवस्थीत गर्न कानुन आवश्यक रहेको बताए । विद्युतीय माध्यमबाट साना तथा मझौला उद्योग व्यवसायको प्रवद्धर्न गर्नका लागि यसको आवश्यकता भएको उनको भनाइ छ। यसअघि राष्ट्रियसभा अध्यक्ष गणेशप्रसाद तिमल्सिनाले विधेयकका विषयमा कुनै विरोधको सूचना प्राप्त नभएको जानकारी गराएका थिए।"
मन्त्रिपरिषद् बैठक सिंहदरबारमा सुरू,काठमाडौं : मन्त्रिपरिषद् बैठक सुरू भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा बैठक सुरू भएको प्रधानमन्त्रीको सचिवालयले जनाएको छ। बैठकमा सरकारका नियमित कामकारबाहीमाथि छलफल हुने बताइएको छ।
कोसी सरकारविरुद्धको रिट लगातार तेस्रो दिन 'हेर्न नभ्याइने'मा,"विराटनगर : कोसी प्रदेशका नवनियुक्त मुख्यमन्त्री उद्धव थापाविरुद्ध सर्वोच्च अदालतमा परेको रिट लगातार तेस्रो दिन 'हेर्न नभ्याइने'सूचीमा राखिएको छ। आज रिटको पेशी न्यायाधीश तिलप्रसाद श्रेष्ठको इजलासमा परेको थियो। यसअघि आइतबार र सोमबार सो मुद्दाको सुनवाइका लागि पेशी तोकिए पनि 'हेर्न नभ्याइने'सूचिमा राखिएको थियो। आइतबार न्यायाधीश डाआनन्दमोहन भट्टराईको इजलासमा र सोमबार सुष्मालता माथेको एकल इजलासमा पेशी तोकिएको थियो। कोशीमा असंवैधानिक तरिकाले नयाँ सरकार गठन भएको भन्दै नेकपा (एमाले) ले गत शुक्रबार सर्वोच्चमा रिट दर्ता गराएको थियो। एमाले कोसी प्रदेश संसदीय दलका नेता एवं निवर्तमान मुख्यमन्त्री हिक्मतकुमार कार्कीका तर्फबाट एमालेका प्रमुख सचेतक रेवतीरमण भण्डारीसहितले रिट दिएका हुन् । नेपाली कांग्रेस कोसी प्रदेश संसदीय दलका नेता उद्धव थापालाई प्रदेश प्रमुख पर्शुराम खापुङले बिहीबार मुख्यमन्त्री नियुक्त गरेका थिए । सरकार गठनमा गठबन्धनले सभामुख बाबुराम गौतमको प्रयोग गरेपछि त्यसविरुद्ध एमालेले सर्वोच्चमा रिट दिएको हो। रिटमा प्रदेश प्रमुख पर्शुराम खापुङग, मुख्यमन्त्री थापा,सभामुख गौतमलाई प्रतिवादी बनाइएको छ। गठबन्धनका तर्फबाट नेपाली कांग्रेसका २९,नेकपा (माओवादी केन्द्र) का १२, नेकपा (एकीकृत समाजवादी) का ४ र जनता समाजवादी पार्टी (जसपा) का १ जना प्रदेशसभा सदस्य तथा सभामुख बाबुराम गौतमसमेतको समर्थनमा थापा मुख्यमन्त्री नियुक्त भएका हुन् ।"
"म आत्मसमीक्षा गर्छु, भावनामा आएर बोलेछु","प्रधानमन्त्री पुष्पकमल दाहाल प्रचण्डले प्रमुख प्रतिपक्षी दल नेकपा एमालेले नै आफूलाई प्रधानमन्त्री बनाएको स्पष्ट पारे। उनले सदनमा एमालेले आफूमाथि प्रश्न उठाएर राष्ट्रपतिकहाँ हस्ताक्षर गरेर बुझाएको पत्रको समेत अवहेलना गरेको आरोप लगाए। काठमाडौं : प्रधानमन्त्री पुष्पकमल दाहाल प्रचण्डले केही दिनअघि एउटा पुस्तक विमोचन कार्यक्रममा आफूले दिएको अभिव्यक्तिप्रति गल्ती महसुस भएको बताएका छन्। उनले उक्त अभिव्यक्ति आफू भावनामा आएर गल्तीबस भएको सदन समक्ष बताए। म थोरै भावनामा आएँ। मनमा आयो भनेँ। त्यसैले त प्रचण्ड हो, त के गर्नुहुन्छ ? उनले सदनमा उभिएर भने, प्रधानमन्त्रीको रूपमा मैले त्यो भाषा बोल्नु हुन्नथ्यो। त्यो दिन म ज्ञानुको बुवा भएर बोलेको थिएँ। भारतीय नागरिक प्रितम सिंहको किताब विमोचनका क्रममा दाहालले आफूलाई प्रधानमन्त्री बनाउन सिंह पटकपटक दिल्ली गएको अभिव्यक्ति दिएका थिए। जसका कारण प्रमुख प्रतिपक्षी दल नेकपा एमालेसहितले संसद् अवरुद्ध गर्दै आएको थियो। सोमबार प्रमुख तीन दलबीच सहमति जुटेपछि प्रधानमन्त्री संसद्को रोस्टममा उभिएर यस्तो बताएका हुन्। उनले सो अभिव्यक्ति छोरी बिरामी भएको अवस्थामा प्रितम सिंहसँग जोडिएको भावनात्मक परिस्थिति भएको भन्दै पन्छिए। भने, घटना दर्दनाक थियो। त्यसबेला उहाँले नेपालको प्रधानमन्त्री तपाईं बन्नुपर्छ भन्ने कुरा उठाउनुभयो। यसका लागि दिल्लीमा पनि र नेपालका राजनीतिक दलका नेतासँग पनि कुरा राखेको छु भन्नु भयो। उहाँले सुनाएको यही कुरालाई मैले भावनामा डुबेर भनेंछु। मेरो एउटै भावनात्मक अभिव्यक्तिले सबै सकियो त ?, उनले आक्रोशित हुँदै प्रश्न गरे। आफ्ना अभिव्यक्तिले अदालतसम्म पुगेको बताउँदै उनले थपे, कुन प्रसंगमा के बोल्यो भन्ने हेक्का राख्नुपर्ने होइन ? उनले आफू सत्तापक्षमा वा प्रतिपक्षमा रहँदा पनि सदनलाई ऐक्यबद्धता गर्न सधंै सबैभन्दा अगाडि लड्न तयार भएको बताए। मेरो सबल पक्ष वा कमजोरी भने पनि निजीजस्तै सार्वजनिक अभिव्यक्तिमा पनि म मनले बोल्छु। ज्ञान नभएको होइन जिन प्रवृत्ति हो। विशेषता सबैको आआफ्नो हुन्छ। दिमाग र मन बोल्छ कहिले दिमाग अगाडि हुन्छ कहिले मन। उनले अब आएर ६९७० वर्षको उमेरमा आफ्नो यस्तो प्रवृत्ति बदल्नु भनेको फलामको चिउरा चपाउनुजस्तै भएको बताए। भने, यो तहको भावुकता ठीक होइन। मनभित्र मैलो छैन। मलाई प्रधानमन्त्री एमालेले बनाएको हो प्रधानमन्त्री पुष्पकमल दाहाल प्रचण्डले प्रमुख प्रतिपक्षी दल नेकपा एमालेले नै आफूलाई प्रधानमन्त्री बनाएको स्पष्ट पारे। उनले सदनमा एमालेले आफूमाथि प्रश्न उठाएर राष्ट्रपतिकहाँ हस्ताक्षर गरेर बुझाएको पत्रको समेत अवहेलना गरेको आरोप लगाए। यो आत्मसमीक्षासँगै संसद्मा केही प्रश्न पनि गर्न गर्छु। यो राख्दै जाँदा केही भावुकता आउने हो कि भन्ने डर पनि छ मलाई। यसबीचमा प्रश्न उठाइयो। मलाई प्रधानमन्त्री कसले बनायो ? नेपालमा प्रधानमन्त्री कसले बनाउँछ भन्ने किसिमले प्रश्न उठ्यो। म यो प्रश्न उठ्दै गर्दा मभित्र धेरै कुरा खेले। मलाई प्रधानमन्त्री बनाउन प्रतिपक्षी दलका साथीहरूले लिखित रूपमा हस्ताक्षर गर्नेहरूबाटै आएको देख्दा म गम्भीर भएको छु। किनकि मलाई प्रधानमन्त्री प्रितम सिंहले दिल्ली गएर बनाएर ल्याएको त होइन। मेरो भित्रको कुरा भन्दै छु। प्रितम सिंहले बनाएको त होइन। योभन्दा धेरै नबोलौं। त्यो बेलामा के स्थिति थियो उहाँहरूलाई राम्रो थाहा छ। उनले थपे, म प्रधानमन्त्री कुन परिवेशमा भएँ भन्ने कुरा सबैभन्दा बढी हेक्का प्रमुख प्रतिपक्षी दलका प्रमुख नेतालाई थाहा छ। थाहा हुँदाहुँदै ककसले रोक्न खोजेको थिए भन्ने थाहा हुँदाहुँदै अहिले राष्ट्रपतिलाई आफैंले लेखेको पत्रको यति ठूलो अवहेलना हुने गरी प्रश्न कसरी उठाइयो मभित्र प्रश्न उठेको छ।"
'कर्णाली प्रदेश योजना आयोग जागिर खाने थलो भयो',"वीरेन्द्रनगर : नेकपा एमालेका नेता एवं प्रदेश संसदीय दलका नेता यमलाल कंडेलले प्रदेश योजना आयोग जागिर खाने थलो मात्र भएको बताएका छन्। कर्णाली प्रदेश सभालाई मंगलबार सम्बोधन गर्दै नेता कंडेलले यस्तो बताएका हुन्। उनले कर्णाली प्रदेशको योजना निर्माण गर्नका लागि गठन हुने आयोग औपचारिकताका लागि मात्र गठन भएको बताए। उनले भने, 'त्यो आयोग सही ढंगले चलेको छैन। त्यसले गर्ने कामले सरकारको उपलब्धीसँग सम्बन्धित छ। यसका विषयमा प्रदेश सरकारको नेतृत्व पनि असफल भएको छ। यही योजना छनो र बजेट विनियोजनको तौर तरिकाले सरकार दिन काट्ने काम गरिरहेको छ। यसले कर्णालीको समग्र विकास र समृद्धिको सपना पूरा हुनेमा विस्वास गर्ने ठाँउ छैन।' टुक्रे योजना व्यापक रहेको उनको भनाइ छ। 'एकै मन्त्रालयका चार सय योजना छन्। यो बजेट हेर्दा योजना आयोगको योग्यता र त्यसको कार्यक्षमतामा प्रश्न उठेको छ। योजना छनोटमा आफ्नो कार्य क्षमता देखानुपर्ने हो। तर देखिएन,' उनले भने। मुख्यमन्त्रीले हरेक वर्ष १० हजार रोजगारी दिने निर्णय गरेकाले मन्त्रीका सचिवालय, योजना आयोग जस्ता निकायमा कर्मचारी थप्ने र १० हजार पुर्याउने लक्ष्य जस्तो देखिएको उनले बताए। उनले भने, 'काम गर्ने ठाउँमा पुगेकाहरूले दिन बिताउने काममा नलाग्नुस्। काम गरेर देखाउनुस्। जनतालाई गर्न नसक्ने कामको आश्वासन मात्र नभई उपलब्धी हासिल गर्ने गरी काम गर्नुपर्छ।' उनले प्रदेश सरकारले प्रतिपक्ष दलको सुझाव सल्लाहलाई व्यवस्था गरेको बताए। उनले भने, 'सरकारले हाम्रो पनि सल्लाह र सुझाव मान्नुस। यहाँ कर्णालीमा विषयभन्दा पनि संख्या महत्वपूर्ण छ। विषयको गहनता सरकारले हेरोस्। सरकारले चालू खर्च घटाउने र पुँजीगत बजेट खर्च कसरी बढाउने भन्ने विषयमा ध्यान दिएको छैन।'"
हेलिकोप्टर दुर्घटनाप्रति प्रधानमन्त्रीद्वारा दुःख व्यक्त,"काठमाडौं : प्रधानमन्त्री पुष्पकमल दाहालले सोलुखुम्बुमा भएको मनाङ एयरको हेलिकोप्टर दुर्घटनाप्रति दुःख प्रकट गरेका छन्। सोलुखुम्बुको सुर्केबाट काठमाडौँका लागि उडेको हेलिकोप्टर लिखुपिके गाउँपालिका५, लाम्जुरापासको चिहानडाँडामा दुर्घटना भएको हो। प्रधानमन्त्री दाहालले मृतकप्रति श्रद्धासुमन अर्पण गरेका हुन्। हेलिकोप्टर दुर्घटनामा परी ६ जनाको निधन भएको छ। प्रधानमन्त्री दाहालले दुर्घटनामा ज्यान गुमाएका व्यक्तिका परिवारजनमा समवेदना प्रकट गरे।"
भन्सार छलेर भित्राइएको १९ बोरा चिनीसहित एउटा पिकअप प्रहरी नियन्त्रणमा,झापा : झापाको दक्षिणी सीमा नाकाबाट भन्सार छलेर नेपाल भित्राइएको १९ बोरा चिनीसहित एउटा पिकअप प्रहरीले नियन्त्रणमा लिएको छ। जिल्ला प्रहरी कार्यालय झापा र इलाका प्रहरी कार्यालय अनारमनिबाट खटिएको संयुक्त प्रहरी टोलीले विशेष सूचनाका आधारमा मंगलबार बिहान १० बजे बिर्तामोड नगरपालिका५ स्थित कृषि बजारबाट ९५० केजी चिनीसहित प्र१०१००१ च ९९०१ नम्बरको पिकअप गाडी नियन्त्रणमा लिएको हो। बरामद गरिएको चिनी ७० हजार र गाडी ८ लाख मूल्यांकन तोकेर मेची भन्सार कार्यालय काँकडभिट्टा बुझाइदिएको प्रहरी कार्यालय झापाका इन्स्पेक्टर गुरु तिम्सिनाले जानकारी दिए। यता कारोबारी स्रोतका अनुसार सो चिनी राजगढ बजारबाट बिर्तामोड ल्याइएको हो। तस्कर समूहले अवैध रूपमा भन्सार छलेर भित्राउँदै आएको चिनी लगायतका सामानहरु राजगढ बजारमा भण्डारण गर्ने र त्यसपछि गाडी वा ट्याक्टरमा हालेर जिल्लाका विभिन्न पसलहरूमा पुर्याउँदै आएको कारोबारी स्रोतको दाबी छ।
बैंकको कर्मचारी हुँ भन्दै अनलाइनबाट ठगी गर्ने व्यक्ति पक्राउ,"काठमाडौं : विभिन्न बैंकको कर्मचारी हुँ भन्दै अनलाइन मार्फत ठगी गरेको आरोपमा एक जना पक्राउ परेका छन्। पक्राउ पर्नेमा मोरङ धनपालथान गाउँपालिका१ का २१ वर्षीय महमद जोजाहिद मिया रहेका छन्। पीडितहरूसँग फोन सम्पर्क गरी विभिन्न बैंकको आधिकारिक कर्मचारी हुँ भन्दै बैक खातासँग वालेट आइडी लिंकअप गरी खाता नविकरण, केवाइसी फर्म अपडेट, सेक्यूर ट्रान्सफर चार्ज नलाग्ने, राम्रो बोनस प्राप्त हुने जस्ता कार्य गरिदिने भन्दै पीडितहरूकै बैक खाता लगायत ओटिपी कोड समेत मागी खातामा पहुँच पुर्याई उनले ठगी गर्ने गरेका थिए। अन्यत्र बैंक खाता तथा वालेटहरूमा ११ लाख १२ हजार ८ सय ४० रुपैयाँ रकम रकमान्तर गरी ठगी गर्ने कार्यमा संलग्न रहेका उनलाई काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले पक्राउ गरेको हो। उनलाई ठगी सम्बन्धी कसुरमा आवश्यक अनुसन्धान एवं कारबाहीका लागी जिल्ला प्रहरी परिसर टेकु काठमाडौंमा पठाइएको छ।"
हेलिकोप्टर दुर्घटनामा मृत्यु भएकाहरूको शव काठमाडौं ल्याइयो,काठमाडौं : सोलुखुम्बुमा भएको मनाङ् एयरको हेलिकोप्टर दुर्घटनामा परी मृत्यु भएकाहरूको शव काठमाडौं ल्याइएको छ। दुई वटा हेलिकोप्टरमार्फत् शव काठमाडौं ल्याइएको हो। केही बेरपछि शवहरूको पोस्टमार्फत् गरिने अस्पताल स्रोतले जानकारी दिएको छ। मंगलबार विहान काठमाडौंबाट उडेको हेलिकोप्टर सोलुखुम्बुबाट फर्किने क्रममा लिखुपिके गाउँपालिका५ लाम्जुरापास नजिक दुर्घटना भएको थियो। दुर्घटनामा पाइलट क्याप्टेन चेतबहादुर गुरुङ र पाँच जना म्याक्सिन नागरिकको मृत्यु भएको थियो। सोलुखुम्बुको सुर्केबाट आज बिहान ९ बजेर ५२ मिनेटमा काठमाडौंका लागि उडेको कलसाइन 'एनएएमभी कलसाइन' भएको हेलिकोप्टर बिहान १० बजेर १ मिनेटपछि टावरसँग सम्पर्कविहीन भएको थियो। तस्बिर : अभिषेक महर्जन
सुनको सिक्री लुटपाट गर्ने तीन जना पक्राउ,"ललितपुर : जिल्ला प्रहरी परिसर ललितपुरले विभिन्न स्थानमा सुनको सिक्री लुटपाट गर्ने तीन जनालाई पक्राउ गरेको छ। ललितपुर प्रहरीले मंगलबार पत्रकार सम्मेलन गर्दै स्कुलमा बालबालिका लिन र पुराउन जाने महिलाहरूले लगाएको सिक्री लुटपाट गर्ने तीन जनालाई पक्राउ गरेको जनाएको हो। पक्राउ पर्नेमा लोलिनकाजी महर्जन, रवीन्द्र महर्जन र रोहन नेपाली रहेको प्रहरीले जनाएको छ। ललितपुरमा असार १७ गतेदेखि १९ गतेसम्म भएका सुनको सिक्री लुटपाट घटनामा सीसीटीभी फुटेजका आधारमा अनुसन्धान गर्दा स्कुटर र मोटरसाइकलको प्रयोग गरी लुटपाट गरेको देखिएको र तीन जनालाई पक्राउ गरिएको ललितपुर प्रहरी प्रमुख एसएसपी सिद्धिविक्रम शाहले जानकारी दिए। घटनाको मुख्य योजनाकार लोलिनकाजी महर्जन यसअघि पछि चोरी र लागूऔषध मुद्दामा पक्राउ परिसकेको प्रहरीले जनाएको छ।"
ललिता निवास प्रकरणमा भूमि व्यवस्था विभागका तत्कालीन महानिर्देशक श्रेष्ठसहित दुई जना पक्राउ,"काठमाडौं : ललिता निवास जग्गा प्रकरणमा थप दुई जना पक्राउ परेका छन्। केन्द्रीय अनुसन्धान व्युरो (सीआइबी)ले भूमि व्यवस्था विभागका तत्कालीन महानिर्देशक रूद्रबहादुर श्रेष्ठ र भौतिक मन्त्रालयका इन्जिनियर बालकृष्ण श्रेष्ठलाई पक्राउ गरेको हो। ललिता निवास जग्गा प्रकरणमा उनीहरूको पनि संलग्नता देखिएपछि पक्राउ गरिएको सिआइबी स्रोतले जानकारी दिएको छ। यसअघि सिआइवीले तत्कालीन मालपोत कार्यालयका नायब सुब्बा योगराज पौडेल र अरिदार नारायण दास मिश्रलाई पक्राउ गरेको थियो। ललिता निवास जग्गा प्रकरणमा संलग्न ४ सय ६ विरुद्ध पक्राउ पूर्जी जारी भएसँगै मुलुकको उच्च पदमा रहेका व्यक्ति पनि समातिन थालेका हुन्। असार १२ यता ललिता निवास प्रकरणमा १७ जना पक्राउ परेका छन्। पक्राउ पर्नेमा भाटभटेनीका सञ्चालक व्यवसायी मीनबहादुर गुरुङ, समरजंग कम्पनीका पूर्वअधिकृत रमेशकुमार पोखरेल र नक्कली मोही बनेका देवनारायण महर्जन, नक्कली मोही बाबुराजा महर्जन, नापी कार्यालयका तत्कालीन कर्मचारी घमनकुमार कार्की, तत्कालीन वडासचिव शिवजी भट्टराई, पूर्वनिर्वाचन आयुक्त सुधीरकुमार शाह, धर्मप्रसाद गौतम र गोपाल कार्की छन्। आइतबार सञ्चार सचिव कृष्णबहादुर राउत, धुव्रप्रसाद अर्याल र लोकहरि घिमिरेसमेत पक्राउ परेका थिए। यो प्रकरणमा जोडिएका पूर्वनिर्वाचन आयुक्त सुधीरकुमार शाह, व्यापारी मीनबहादुर गुरुङलगायत ९ जनालाई हिरासतमा नै राखेर अनुसन्धान भइरहेको छ। यसअघि पक्राउ परेका मोलपोत अधिकृत सुरेन्द्रमान कपाली, मालपोत कार्यालय डिल्लीबजारका तत्कालीन प्रमुख कलाधर देउजा र हुपेन्द्रमणि केसीलाई प्रहरीले कागज गराएर आफन्तको जिम्मा लगाएको थियो। उनीहरूले पक्राउ गर्न नमिल्ने स्टे अर्डर लिएर बसेका थिए।"
आगलागी पीडितलाई राहत,"गुलरिया : बर्दियाको मधुवन नगरपालिका१ स्थित डाडागाउँका आगलागी पीडितहरूलाई राहत रकम उपलब्ध गराइएको छ। लुम्बिनी प्रदेश सरकारले आगलागीबाट पूर्ण तथा आंशिक क्षति व्यहोरेका पीडितहरूलाई राहत उपलब्ध गराएको हो। गत वैशाख २८ गते आगलागीबाट डाडागाउँमा ७ घर पूर्ण र ३ घर आंशिक क्षति भएको थियो। लुम्बिनी प्रदेशका संसद जन्मजय तिमिल्सिनाले राहत स्वरुप चेक हस्तान्तरण गर्दै रकम धेरै नभए पनि पीडितको घाउमा मल्हम पट्टी लगाउन भए पनि राहतले राहत मिल्ने बताए। थप राहतका लागि प्रदेश सरकारसँग पहल गर्ने उनले प्रतिवद्धता व्यक्त गरे। आगलागीबाट आंशिक क्षति पुगेका परिवारलाई प्रति घर १० हजार र पूर्ण क्षति व्यहोरेका ७ घरलाई क्षति र परिवारको आधारमा ३० देखि ५० हजारसम्म राहत उपलब्ध भएको मधुवन नगरपालिका१ का वडाध्यक्ष मिन थापाले बताए। गत जेठ महिनामा बाघको आक्रमणबाट घाइते व्यक्तिको उपचार र मानव वन्यजन्तु द्वन्द्व न्यूनीकरणको लागि स्थानीय समुदायले गरेको आन्दोलनका क्रममा प्रहरीको गोली लागी ज्यान गुमाएकी नविना चौधरीको परिवारलाई प्रदेश सरकारका तर्फबाट १ लाख रुपैयाँ राहत उपलब्ध गराइएको वडा अध्यक्ष थापाले बताएका छन्। आन्दोलनका क्रममा मृत्यु भएकी चौधरीको परिवारलाई २० लाख रुपैयाँ क्षतिपूर्ति उपलब्ध गराउने सरकारसँग सम्झौता गरिए पनि हालसम्म सबै रकम उपलब्ध नगराएको मधुवन नगरपालिकाका नगरप्रमुख तेज बहादुर भाटले बताएका छन्। हालसम्म नेपाल सरकारको तर्फबाट १० लाख, प्रदेश सरकारबाट १ लाख र मधुवन नगरपालिकाबाट ७५ हजार रुपैयाँ पीडितका परिवारले प्राप्त गरेकाले बाँकी रकम उपलब्ध गराउन प्रदेश सरकार समक्ष प्रमुख भाटले आग्रह गरे। बर्दियाका प्रमुख जिल्ला अधिकारी एवं विपद् व्यवस्थापन समितिका अध्यक्ष नारायणप्रसाद रिसालले आगलागी पीडितहरूलाई क्षति तथा परिवार संख्या लगायतका आधारमा राहत उपलब्ध गराएको बताएका छन्। वर्षातको समय रहेकाले बाढीजन्य विपदको जोखिम कायमै छ। विपदबाट सजग रहँदै जोगिन उनले स्थानीयलाई आग्रह गरेका छन्। कतै विपदको स्थिति देखिए तत्काल प्रशासनमा खबर गर्न उनले सुझाएका छन्।"
लहानमा अख्तियारको छापा: एक लाख घुससहित लेखा अधिकृत पक्राउ,सिरहा : सडक डिभिजन लहान कार्यालयमा अख्तियार दुरुपयोग अनुसन्धान बर्दिवासको टोलीले मंगलबार दिउँसो ५ बजे छापा मारेको छ। एक लाख घुस रकमसहित लेखा अधिकृत पदम विनोद पोखरेललाई नियन्त्रणमा लिएको छ। सडक बनाउने कार्यको अन्तिम भुक्तानी गराइदिने बापत निर्माण व्यवसायीसँग घुस मागेको आरोप छ। सडक ०७६०७७ देखि नै सडक बनाउने कार्य भइरहेको थियो। पक्राउ परेका लेखा अधिकृत पोखरेललाई थप अनुसन्धानका लागि बर्दिवास लगिएको छ।
खुदी खोलाले बगाउँदा एक बालिका बेपत्ता,"बेसीशहर : लमजुङमा खुदीखोलाले बगाउँदा एक बालिका बेपत्ता भएकी छन्। मर्स्याङ्दी गाउँपालिका३ स्थित खुदी खोलाले बगाउँदा सोही वडाको पुरानो खुदीबजारकी १२ वर्षीया रोशनी तामाङ लामा बेपत्ता भएकी हुन्। लामालाई पौडी खेल्ने क्रममा दिउँसो ४ बजेतिर खोलाले बगाएको प्रहरीले जनाएको छ। उनीसँगै १३ वर्षीया बबिता तामाङ र १३ वर्षकै आशा न्यौपाने पनि पौडी खेल्न गएका थिए। पौडी खेल्ने क्रममा बबिता ढुङ्गा माथि बसिरहेको र दुई जनालाई खोलाले बगाएको थियो। बगाएको मध्ये आशा न्यौपानेलाई भने खोलामा माछा मार्दै गरेका हरि सन्यासीले बचाएका थिए। खुदी प्रहरी चौकीका सई प्रेमप्रसाद शर्माका अनुसार रोशनीलाई भने सय मिटर तल मर्स्याङ्दी नदीमा मिसाएको थियो। पौडी खेल्न गएका तीन जना नै खुदी पुरानो बजारको रहेको प्रहरीले जनाएको छ। रोशनीलाई आफन्त, स्थानीय र प्रहरीले खोजी गरिरहेका छन्। रोशनी सोही वडास्थित अमर माविमा कक्षा ६ मा अध्ययनरत छात्रा रहेको प्रधानाध्यापक तीर्थ बस्नेतले बताए।"
"पहिरोको जोखिम बढ्दै, बाढीको घट्दै","काठमाडौं : यो वर्षको वैशाख १ देखि असार २५ गतेसम्म झन्डै तीन महिनाको अवधिमा बाढीका ८९ घटना हुँदा पहिरोका दोब्बरभन्दा बढी दुई सय ४८ घटना भएका छन्। सोही अवधिमा बाढीबाट नौ जनाको मृत्यु भयो भने पहिराबाट १९ जनाले ज्यान गुमाएका छन्। यसवर्षको मात्रै होइन विगतका वर्षको तथ्यांक केलाउँदा पनि बाढीको भन्दा पहिरोजन्य घटना अत्यन्तै बढेर गएको छ। मानवीय र भौतिक क्षति पनि पहिरोबाट धेरै हुन थालेको छ। पछिल्लो १२ वर्षको तथ्यांकमा पनि बाढीभन्दा पहिरोका घटना धेरै भएका छन् भने मानवीय क्षति पनि पहिराले बढी गराएको छ। अझ पछिल्लो पाँच वर्षदेखिको विवरण विष्लेषण गर्दा बाढीका घटना क्रमशः घट्दो क्रममा रहेको छ भने पहिराका घटना क्रमशः बढिरहेको पाइएको छ। यसले पहिरोसम्बन्धी पूर्व सूचना प्रणाली र जोखिम व्यवस्थापनमा ध्यान दिनुपर्ने टड्कारो आवश्यकता देखिएको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार २०६८ साल देखि २०७९ सालसम्म बाढीका कारण एक हजार ८१६ वटा विपद्जन्य घटना भएका छन्। ती घटनाहरुमा परेर ८७६ जनाको मृत्यु भएको छ भने ५६३ जना वेपत्ता भएका छन्। उक्त १२ वर्षको अवधिमा ११ हजार ७८७ घर पूर्ण क्षति भएका छन्। बाढीका कारण १६ अर्ब ८३ करोड बढीको क्षति भएको अभिलेख छ। ठीक त्यही अवधिमा भने पहिरोका कारण त्यो भन्दो ठूलो क्षति हुन पुगेको छ। प्राप्त विवरणमा उक्त १२ वर्षको अवधिमा दुई हजार ७९४ वटा पहिरोजन्य घटना भएको छ। ती घटनामा परेर एक हजार ४८४ जनाको मृत्यु भएको छ। तीन हजार ८९१ घर पूर्ण क्षति भएका छन् भने ती पहिरोले १८ अर्ब ४० करोडको क्षति गराएको छ। उक्त तथ्यांकले पहिरोले कति मानवीय क्षति भइरहेको भने स्पष्ट रुपमा देखाउँछ। विसं २०७५ पछि भने पहिरोका घटना ह्यात्तै बढेको छ। पाँच वर्षयता बढ्दोक्रममा पहिरो नेपालमा पहिरोजन्य घटना भने बढ्दो क्रममा रहेको छ। पहिरो जाने क्रम पछिल्लो पाँच वर्षमा निक्कै बढी देखिएको छ। मानवीय तथा भौतिक क्षति पनि बढिरहेको छ। मानवीय क्षतिका हिसाबले पनि धेरै नै देखिएको छ। २०६८ सालमा १२७ वटा घटना हुँदा ११३ जनाको मृत्यु भएको थियो। विसं २०७४ सम्म पहिरोका घटना २०० पुगेको थिएन। तर त्यसपछि पहिरोका घटना ३०० भन्दामाथि नै रहेको छ। २०७५ मा ३३४, २०७६ मा ४३४, २०७७ मा ४८९, २०७८ मा ३४४ र २०७९ मा ३२८ वटा पहिरोजन्य घटना भएका छन्। मानवीय क्षति २०७७ सालमा सबैभन्दा बढी ३०१ जनाको मृत्यु भएको थियो। २०७८ मा ३४४ घटनामा १८२ र २०७९ सालमा ३२८ घटनामा ९६ जनाको मृत्यु भएको छ। घट्दोक्रममा बाढी बाढीका घटना भने विस्तारै कम हुँदै गएको पाइएको छ। विसं २०६८ मा बाढीका २५९ घटना हुँदा १२६ जनाको मृत्यु भएको थियो। त्यसबेला ९३ जना वेपत्ता भएका थिए भने ७२३ घर पूर्ण क्षति भएको छ। त्यसपछि २०६९ र २०७२ लाई छाडेर हेर्ने हो भने २०७४ सालसम्म बाढीका कारण मानवीय क्षति १०० भन्दा माथि छ। २०७० मा २६६ घटनामा १३१ जनाको मृत्यु र १३३ जना बेपत्ता भए। २०७१ मा पनि सोही हाराहारीमै मानवीय क्षति भएको विवरण छ। २०७३ र २०७४ मा मानवीय क्षेत्री बढी देखिएको छ। २०७४ सालमा त १० वर्षकै सबैभन्दा बढी मानवीय क्षति १६६ जनाको मृत्यु भएको विवरण छ। विसं २०७४ पछि भने बाढीका घटना क्रमश न्यूनीकरण हुँदै गएको छ। त्यसपछि भने मानवीय क्षति ७३ बाट नाघेको छैन, घट्दै गएको देखिएको छ। बाढीबाट २०७५ सालमा १७, २०७६ मा ७३, २०७७ मा ४२, २०७८ मा ६३ र २०७९ मा १९ जनाले ज्यान गुमाएका छन्। यो तथ्यांक हेर्ने हो भने पछिल्लो पाँच वर्षको विवरणमा बाढीका घटना पनि घट्दो क्रममा रहेको र त्यसबाट हुने मानवीय क्षति पनि घटेको पाइन्छ भने पहिरोका घटना र क्षति कम हुँदै गएको पाइन्छ। गण्डकी प्रदेशको नीति तथा योजना आयोगका उपाध्यक्ष एवं विपद् व्यवस्थापन विज्ञ डा कृष्णचन्द्र देवकोटा बाटोघाटो बनाउँदा भौगर्भिक अध्ययन बिना खटिएका कारण पहिराको घटना बढिरहेको र यस्तै खालका सडक बन्दै जाने हो भने यो क्रम अझै बढ्ने बताउँछन्। 'खनिएको रोडको भित्तोलाई उचित संरक्षण नगरी नाङ्गो छाडिएको छ, सडक पूर्वाधार बनाउँदा पर्याप्त मात्रामा भौगर्भिक र वातावरणीय अध्ययन नगरेको र सडक खनिसकेपछि भिरालो जमिनको भित्तोहरुमा प्रसस्त संरक्षण नगरेको, जोखिम पहिचान नगरिएको र पहिचान गरेको ठाउँमा पनि उचित संरक्षणमा ध्यान नदिएका कारण पहिरो बढी गइरहेको छ,' देवकोटा भन्छन्, 'प्राविधिकको उपयुक्त र पर्याप्त सुझाव लिन नसकेको पनि देखिन्छ, यसलाई रोक्न दिगो विकासका लक्ष्यले जे निर्धारण गरेको छ, त्यो अनुसार पूर्वाधार बनाए त्यसै कम हुन्छ।' राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेल विगतमा आउने जुन चरित्रको बाढी थियो, त्यो अत्यन्तै न्यून भएको बताउँछन्। उनका अनुसार २०५० सालको बाढी दुई वर्षअघि मेलम्चीमा देखियो, मनाङ मुस्ताङमा देखियो, हिमाल पहाडतिर देखिन थालेको छ। उनले तराईमा देखिएको बाढीका सन्दर्भमा तटबन्द र त्यही अनुसारका घर अन्य संरचना पनि बने, यसका साथै पूर्वसूचना प्रणालीले पनि ठूलो सहयोग गरेको बताए। 'जल तथा मौसम विज्ञान विभागमा छ वर्ष लगानी गरेका छौं, पूर्व सूचना प्रणालीलाई बलियो बनाएर झण्डै भारतको हाराहारीमा पुगेका छौं, यो सबै एकमुष्ट रिजल्टका कारण बाढीको घटना र क्षति कम भएको छ,' कार्यकारी प्रमुख पोखरेल भन्छन्, 'यता पहिराको घटना बढ्नुमा पहिले बस्ती कम थियो। पछिल्ला समयमा माथि अव्यास्थित वस्तीहरु बने, जोखिम ख्याल नगरिकन घरहरू बनाउने गरेका छौं। एकै ठाउँमा धेरै पानी पर्दा जमिनको भित्रि भागमा पानी धेरै गयो, जसले कमजोर चट्टान छ, त्यसमा असर गर्यो, साथै भूकम्पले पनि कमजोर पारेको चट्टानमा पहिरो गइरहेको छ।' त्यसका अलावा केही विकास निर्माणका समस्याहरू पनि रहेको बताए। पहिराको जोखिम रोक्न पूर्वसूचना, पहिचान र व्यवस्थापन जरुरी पहिरोजन्य जोखिम आँकलनमा अहिलेसम्मको प्रयास अझै अपुग देखिँदा नेपालले पहिरोबाट ठूलो धनजनको क्षति बेहोर्दै आएको विज्ञहरुको भनाइ छ। वर्षाको आँकलन प्रभावकारी भए पनि त्यसबाट उत्पन्न हुने परिस्थिति र पहिरोको जोखिम आँकलन गर्न अझै प्रभावकारी काम हुन सकेको छैन। कतिपय क्षेत्रमा भएका आँकलनहरू र जोखिम व्यवस्थापनमा पनि प्रभावकारी काम हुन नसकेको विज्ञहरुले बताएका छन्। धेरैजसो स्थानीय पालिकाहरूको जिम्मेवारी बढी भए पनि पालिकामा पहिरोसम्बन्धी गर्नुपर्ने कामहरू न्युन भएको उनीहरूको भनाइ छ। पालिकाहरुमा अझै पनि प्रविधि, सीप, श्रोत साधन र अध्ययन अनुसन्धानको कमि रहेको छ। पहिरोजन्य जोखिम आँकलन सम्बन्धमा अध्ययन तथा नतिजामा अझै एकरूपता हुन नसक्दा वर्षेनि जोखिम निम्तिरहेको छ। जलस्रोत अनुसन्धान एवं विकास केन्द्रका सिनियर डिभिजनल इञ्जिनियर जिओलोजिष्ट डा अनन्तमान सिंह प्रधान रियल टाइम डाटाको नेपालमा कमि रहको र अध्ययन अनुसन्धानलाई प्राथमिकता नदिँदा पनि पहिराका समस्याहरु देखिएको बताए। 'अब यो जिल्ला वा प्रदेशमा जोखिम छ भनेर मात्रै हुँदैन, यो जिल्लाको फलानो पालिकाको फलानो वडाको फलानो ठाउँमा जोखिम छ भन्ने आँकलन जरुरी छ,' उनले भने। फोरम फर इनर्जी एण्ड इन्भाइरोमेन्ट डेभलप्मेन्टका कार्यकारी निर्देशक डा सञ्जय देवकोटाले हरेक वर्ष जमिन तासेको तासै छ। त्यहाँ पहिरो नगएर के जान्छ भन्दै सडकमार्ग बनाउँदा पनि विकल्पको खोजी जरुरी हुने बताए। त्रिभुवन विश्वविद्यालयको भूगर्भ विभागका सहप्राध्यक डा रञ्जनकुमार दाहाले भने, 'पहिरो आयो भने के कुरा गलत भएर पहिरो आयो, पहिरोको समस्या र गम्भीरताको ढाँचा के हो? त्यसको जोखिम के छ? रोक्न के गर्न सकिन्छ? यी समग्र विष्लेषण गरेरमात्रै रोकथामका उपाए अबलम्बन गर्नुपर्छ, नत्र पहिरोजन्य जोखिम व्यवस्थापन गर्न गाह्रो हुन्छ।' विपद् जोखिम न्यूनीकरण तथा व्यवस्थापन प्राधिकरण पनि परिराका सन्दर्भमा पर्याप्त काम गर्न नसकेको स्वीकार गर्छ। प्राधिकरणका उपसचिव राजेन्द्र शर्मा पहिरोजन्य जोखिम आँकलन गर्दा 'स्केल', 'रिजोलुसन' र उद्देश्यमा रहेका कमीहरूको पहिचान गर्न जरुरी रहेको र त्यसका लागि विज्ञहरूको सहयोगको खाँचो हुने औंल्याए।  नारायण ढुंगानारासस"
१४ मेगावाटको घारखोलाले परीक्षण थाल्यो,"बेनी : म्याग्दी हाइड्रोपावर प्रालीले निर्माण गरेको १४ मेगावाट क्षमताको घारखोला जलविद्युत् आयोजनाको परीक्षण सुरु भएको छ। भौतिक संरचना, प्रसारण लाइन, स्विचार्ड निर्माण र उपकरण जडानको काम सकेर मंगलबारदेखि परीक्षण थालेको आयोजनाले जनाएको छ। आयोजनाले सूचना जारी गरेर असार २६ गतेदेखि अन्नपूर्ण गाउँपालिका६ पोखरे हुँदै वडा नम्बर २ भुरुङ र वडा नम्बर ३ दानाको सबस्टेसनसम्म ३३ केभी प्रसाारण लाइनमा विद्युत् प्रसारण हुने भएकोले विद्युतीय तार, पोल तथा स्टेसन आदि संरचना नछुन् अनुरोध गरेको छ। हेडर्वक्स, टनेल, पेनस्टक पाइप तथा टर्बाइनहरूको परीक्षण, पुनः परीक्षणपछि विद्युत् प्राधिकरणको प्रत्यक्ष निगरानीमा परीक्षण सुरु गरिएको आयोजनाका प्रमुख विनोद देवकोटाले बताए। एक हप्तादेखि आयोजनाले हाइड्रोमेकानिकल र इलेक्ट्रो मेकानिकलतर्फका सबै कम्पोनेन्टहरूको एक महिनासम्म अनुगमन गरेका थियौ, उनले भने सबै सूचकहरू न्युट्रल भएपछि परीक्षण उत्पादन सुरु गरेका हौं। १५ दिनपछि व्यावसायिक उत्पादन सुरु हुन्छ। आयोजनाले अन्नपूर्ण गाउँपालिका६ पोखरेबगरस्थित विद्युत् गृहबाट सोही गाउँपालिका२ भुरुङ तातोपानी हुँदै ३ नम्बर वडामा पर्ने दाना सबस्टेसनसम्मको ८ किलोमिटर लामो ३३ केभी क्षमताको प्रसारण लाइन बनाएको छ। परीक्षणका क्रममा प्रशारण लाइनमा देखिएको समस्या पहिचान गरेर समाधानका लागि प्राविधिक टोली परिचालन गरेको आयोजनाका प्रशासन प्रमुख अनिल तिवारीले बताए। विद्युत गृहमा रहेका दुई वटै युनिटका टर्वाइन र जेनेरेटरको परीक्षण सफल भएको छ। अन्नपूर्ण गाउँपालिका५ कुरिलाखर्कमा बाँध बनाइ घारखोलाको पानी ३ हजार ५ सय मिटर लामो सुरुङबाट सोही गाउँपालिका, ६ अमिलाकाफलस्थित आउटलेटबाट १२ सय मिटर पेनस्टक पाइपमा ४ सय ८५ मिटर हेडबाट बेनीजोमसोम सडक छेउको पोखरेबगरमा रहने विद्युत् गृहमा खसालिएको छ। दुई अर्ब ४१ करोड रुपैयाँ लागत अनुमान गरिएको आयोजना २०७४ चैतदेखि निर्माण थालिएको थियो। २०७८ सालमा सक्ने लक्ष्य रहे पनि कोरोना, पहिरो, सडक यातायातको असुविधा लगायतका कारणले निर्माण अवधि दुई वर्ष लम्बिएको प्रवर्द्धकले बताएका छन्। इलेक्ट्रिकल ठेकेदार सिमर इनर्जी प्राली इन्डिया, हाइड्रोमेकानिकल ठेकेदार सिई हाइड्रोमेकानिकल वर्क प्रालीका प्राविधिकले विद्युतगृहमा उपकरण जडान गरेका हुन्। सिभिल ठेकेदार साउथ एसियन इन्फास्टक्चरले भौतिक संरचना निर्माण सकेको हो। विद्युत् गृहको नजिकै स्वचार्ड बनाइएको छ। आयोजनामा एनएमबी बैंकको नेतृत्वमा एनआइसी एसीया, कुमारी र प्राइम कर्मसियल बैंकले लगानी गरेका छन्। नागरिक ऊर्जा बुटवल लिमिटेडको अगुवाइमा रुपन्देहीका सर्वसाधारणले पनि लगानी गरेका छन्। आयोजना प्रभावित र सर्वसाधारणका लागि संस्थापक सेयर लगानी आह्वान गर्ने प्रक्रिया अन्तिम चरणमा पुगेको प्रवर्द्धकले बताएका छन्।"
बुधबार देशका यी स्थानमा हुने छ वर्षा,"काठमाडौं : बुधबार देशभर सामान्यदेखि पूर्ण बदली रहनेछ। मौसम पूर्वानुमान महाशाखाका अनुसार सबै प्रदेशका केही स्थानहरूमा हल्कादेखि मध्यम वर्षाको सम्भावना रहेको छ। कोशी, बागमती र गण्डकी प्रदेशका थोरै स्थानहरूमा मेघगर्जनचट्याङसहित भारीदेखि धेरै भारी वर्षाको समेत सम्भावना रहेको छ। मधेस प्रदेश र लुम्बिनी प्रदेशका तराइका थोरै स्थानहरूमा हावाहुरीको पनि सम्भावना रहेको छ। बुधबार राति देशभर सामान्यदेखि पूर्ण बदली रहनेछ। सबै प्रदेशका धेरै स्थानहरूमा हल्कादेखि मध्यम वर्षाको सम्भावना रहेको छ। कोशी, मधेस, बागमती, गण्डकी र लुम्बिनी प्रदेशका थोरै स्थानहरूमा मेघगर्जनचट्याङसहित भारीदेखि धेरै भारी वर्षाको समेत सम्भावना रहेको छ। मधेस प्रदेश लगायत कोशी र लुम्बिनी प्रदेशका तराइका थोरै स्थानहरूमा हावाहुरीको पनि सम्भावना रहेको महाशाखाले जनाएको छ।"
मुस्ताङमा प्रदेश कार्यालयहरूको पुँजीगत खर्च ४५ करोड ८४ लाख,"जोमसोम : गण्डकी प्रदेश सरकार अन्तर्गत रहेका मुस्ताङका ११ वटा कार्यालयले ४५ करोड ८४ लाख बजेट खर्च गरेका छन्। चालु आर्थिक वर्ष २०७९०८० का लागि विनियोजित कुल ६० करोड ७६ लाख बजेटमा ७५ दशमलव ४३ प्रतिशत बजेट पुँजीगत बजेट खर्च गरेका हुन्। गण्डकी प्रदेश अन्तर्गतका कार्यालयहरूका लागि चालु खर्चतर्फ ३८ करोड ६९ लाख बजेट विनियोजन भएकोमा २९ करोड १७ लाख अर्थात ७५ दशमलव ३९ प्रतिशत बजेट खर्च भएको हो। मुस्ताङमा प्रदेश कार्यालयहरूको कुल चालु र पुँजीगत खर्च प्रतिशत करिब समान रहेको कोष तथा लेखा नियन्त्रक कार्यालयका प्रमुख कोष नियन्त्रक डालेश्वर अर्यालले जानकारी दिए। मुस्ताङमा गतवर्षको तुलनामा चालु वर्ष पुँजीगत बजेट खर्च बढेको छ भने बजेट खर्चको प्रतिशत भने घटेको छ। मुस्ताङमा गत वर्षभन्दा चालु वर्ष यहाँका प्रदेश कार्यालयहरूलाई १६ करोड पुँजीगत बजेट बढेर आएकोमा चालु वर्ष गत वर्षको भन्दा ८ करोड बढी पुँजीगत खर्च वृद्धि भएको हो। गत वर्ष ४४ करोड ७ लाख पुँजीगत बजेट विनियोजन भएकोमा ३७ लाख ९८ करोड अर्थात ८६ दशमलव १८ प्रतिशत खर्च भएको थियो। गत वर्ष प्रदेश कार्यालयको चालु बजेट ३८ करोड ५६ लाखमा २७ करोड ८५ लाख अर्थात् ७२ प्रतिशत बजेट खर्च भएको थियो। चालुतर्फ २ करोड अर्थात ३ प्रतिशत बजेट बढी खर्च भएको छ। गण्डकी प्रदेश अन्तर्गत बढी बजेट विनियोजन हुने पूर्वाधार विकास कार्यालय मुस्ताङले चालु आर्थिक वर्ष २०७९०८० को असारसम्ममा ६८ दशमलव ८७ प्रतिशत पुँजीगत बजेट खर्च गरेको छ। पूर्वाधार विकासले कुल पुँजीगत बजेट २६ करोड ३४ लाखमा १८ करोड १४ लाख बजेट खर्च गरेको कोष तथा लेखा नियन्त्रक कार्यालय मुस्ताङले जनाएको छ। यसैगरी खानेपानी, जलश्रोत तथा सिँचाइ विकास सवडिभिजन कार्यालयले ८७ दशमलव ८८ प्रतिशत पुँजीगत बजेट खर्च गरेको छ। कार्यालयको कुल पुँजीगत बजेट २२ करोड ९७ लाख रहेकामा २० करोड १९ लाख पुँजीगत बजेट खर्च गरेको हो।"
रकम माग्दै दुर्गा प्रसाईलाई ज्यान मार्ने धम्की दिने गुरूङ पक्राउ,"काठमाडौं : असार १३ गते मेडिकल व्यवसायी दुर्गा प्रसाईको मोबाइलमा अपरिचित नम्बरबाट फोन आयो । फोन गर्नेले आफ्नो नाम प्रवेश लामा बताएका थिए । लामा नाम बनाउने ती व्यक्तिले भनेका थिए, तपाईंको हत्या गर्ने योजना बनिसकेको छ । यहि सुरक्षित हुन चाहनुहुन्छ भने ३० करोड रुपैयाँ दिनुहोला । तपाईंको नाम २ नम्बरमा छ । ३० करोड नदिए अपहरण गरी हत्या गरिदिन्छु। ' पैसा माग्दै आउने फोन र म्यासेज रोकिएन । खोटाङ राहबेशी गाउँपालिका  १ राहबेशी स्थायी घर भएका रमेशकुमार गुरुङले प्रवेश लामा बताउँदै दुर्गा प्रसाईलाई फोन गरी पटकपटक धम्की दिन्थे । गुरुङले प्रवेश लामाको नाम लिँदै प्रसाईलाई फोन र म्यासेज गरेका थिए । 'यदि सुरक्षित हुन चाहनु हुन्छ भने रकम दिनुपर्ने हुन्छ,डिमाण्डको रकम उपलब्ध गर्नुभयो भने तपाईंको जीवन बच्न सक्छ, 'भन्दै गुरुङले फोन गरिरहेका हुन्थे। तीनै गुरूङ नेपाल प्रहरीको केन्द्रीय अनुसन्धान व्युरो (सीआईवी) को फन्दामा परेका छन्। सीआईबीको टोलीले गुरूङलाई मंगलबार महाराजगन्जबाट पक्राउ गरेको हो । खोटाङ घर भएका गुरुङ काठमाडौं ४ चुनदेवीमा बस्ने गर्थे । सीआईवीको टोलीले बार्गेनिङ पछि फिरौती लिन आएको अवस्थामा गुरुङलाई मंगलबार पक्राउ गरेको हो । प्रसाईले प्रहरीमा दिएको उजुरीको आधारमा अनुसन्धान सुरू गरेको प्रहरीले जनाएको छ। फिरौती रकम लिन आएको बेला उनलाई महाराजगञ्जबाट नियन्त्रणमा लिइएको हो । व्युरोका प्रक्ता सञ्जय सिंह राठौरका अनुसार थप अनुसन्धानको लागि गुरुङलाई प्रहरी वृत्त महाराजगन्ज पठाइएको छ। अभियुक्तविरुद्ध अपहरण तथा शरीर बन्धक उद्योग मुद्दामा अनुसन्धान भइरहेको छ ।"
मनाङ एयरको हेलिकोप्टर सोलुखुम्बुको लामजुरामा दुर्घटनाग्रस्त,"हेलिकप्टर क्याप्टेन चेत गुरुङले उडाएका थिए । उक्त हेलिकप्टरमा क्याप्टेन बाहेक ५ जना विदेशी सवार रहेका लुक्ला विमानस्थलका एटिसि अफिसर सागर कँडेलले जानकारी दिए । सोलुखुम्बु : सोलुखुम्बुको सुर्केबाट काठमाडौंका लागि उडेको मनाङ एयरको हेलिकोप्टर लामजुरा डाँडामा दुर्घटना भएको छ । बिहान १०:०५मा सुर्केबाट उडेको मनाङ एयरको नाईन एन ए एम भि कलसाईनको हेलिकोप्टर लिखुपिके गाउँपालिका ५ भकान्जे स्थित लामाजुराको च्यानडाँडामा दुर्घटना ग्रस्त अवस्थामा भेटिएको गाउँपालिका अध्यक्ष मिना कार्की बस्नेतले जानकारी दिइन्। च्यान डाँडामा चौरी गोठालाहरुले हेलिप्टर दुर्घटनाग्रस्त अवस्थामा भेटेका छन्, ६ जना व्यक्ति चढेका रहेछन् कार्कीले भनिन् । हेलिकोप्टर क्याप्टेन चेत गुरुङले उडाएका थिए । उक्त हेलिकोप्टरमा क्याप्टेन बाहेक ५ जना विदेशी सवार रहेका लुक्ला विमानस्थलका एटिसि अफिसर सागर कँडेलले जानकारी दिए । हेलिकोप्टर लामाजुरा डाँडासम्म सम्पर्कमा रहेको र काठमाडौंको टावरलाई ह्याण्ड ओभर गर्ना साथ सम्पर्कविच्छेद भएको तेन्जिङ हिलारी विमानस्थल लुक्लाका एटिसि अफिसर कँडेलको भनाइ छ ।"
'बाल विवाह गरेका ८२ प्रतिशत युवायुवती उमेर पुगेपछि पछुताउँदै',"उदयपुर : उमेर नपुगी विवाह गरेका अधिकांस युवायुवतीको जीवनशैली कष्टपूर्ण रहेको एक तथ्यांकले देखाएको छ। महिला सशक्तीकरण स्रोत केन्द्र र युवा महिला सञ्जाल उदयपुरले जिल्लाका आठ वटा स्थानीय तहमा उमेर नपुगि गरिने विवाह भोगाइमा आधारित रहेर गरिएको खोज अनुसन्धानमा यस्तो तथ्य फेला पारेको हो। अनुसन्धानका क्रममा देखिएका अवस्था र चुनौतीलाई कसरी समाधान गर्न सकिन्छ भन्ने विषयमा मंगलबार जिल्लाका सरोकारवाला निकायसँगको अन्तरक्रियामा संस्थाका कार्यकारी निर्देशक बन्दना दनुवारले यस्तो तथ्यांक प्रस्तुत गरेकी हुन्। तथ्यांकमा ६५ प्रतिशतले १४ देखि १८ र ३५ प्रतिशतले १८ देखि २० वर्ष बीचको उमेरमा विवाह गरेको देखाइएको छ। यसरी विवाह गरेकाहरूमध्ये ८२ प्रतिशतले उमेर परिपक्व भएपछि पछुताउनु परेको बताएका छन्। उनीहरूले बेलैमा विवाह गर्दा पढाइ छुटेको, गृहणी जीवन व्यतित गर्नु परेको, छोराछोरीको स्याहार सुसार, खेतीपातीलाई मुख्य पेसा बनाउनु परेको र आफूसँगका साथीसंगी विभिन्न तह र तप्कामा जागिर, व्यापार व्यवसायमा रमाउँदा पछुताउनु परेको बताएका छन्। सोधकर्ताहरूले कसरी भेट भयो भन्ने सन्दर्भमा ५० प्रतिशतले एकै विद्यालयमा अध्ययन गरेको, २९ प्रतिशतले गाउँ छरछिमेक र २१ प्रतिशतले सामाजिक सञ्जालमा बताएका छन्। स्थलगत रूपमा स्वंयम महिलासँग गरिएको अन्तर्वार्तामा उनीहरूले प्रेम गरेको परिवार र समाजले थाहा पाएपछि डर त्रासले उमेर नै नपुगी भागेर विवाह गर्नु परेको बताएका छन्। यसरी भागी विवाह गरेका अधिकांसको परिवारको अवस्था सामान्य रहेको र विवाहपछि घर गृहस्थ जीवन व्यतित गर्नु परेको बताएका छन्। सोधकर्ताहरूले शैक्षिक अवस्थाका बारेमा जानकारी लिँदा ४४ प्रतिशतले आठ कक्षा र ३० प्रतिशतले माध्यमिक तहसम्म अध्ययन गरेको बताएका छन्। प्रत्यक्ष संवादमा उनीहरूले साथी संगतको लहड र हौसला, केटाले आत्महत्या गर्छु, परिवारले स्वीकार नगर्नु, विवाह पूर्व शारीरिक सम्पर्क, प्रेमसम्बन्ध बारे परिवार र छरछिमेकले थाहा पाउँदा विवाह गर्न बाध्य भएको बताएका छन्। तथ्यांक तयार गर्दा संस्थाले राष्ट्रिय जनगणना २०७८ को स्रोतलाई समेत समेटेको कार्यकारी निर्देशक दनुवारले बताइन्। जनगणनाको तथ्यांकले पाँच वर्षयता तीन हजार ६८२ जनाले २० वर्ष अगावै विवाह गरेको देखाएको छ। संस्थाले युवा नेतृत्व र वाल विवाह अन्त्य सम्बन्धी रेडियो उदयपुर, युवा महिला सञ्जाल र सामाजिक गतिविधिको माध्यमबाट कार्यक्रम सञ्चालन गर्दै आएको अध्यक्ष ज्योति दनुवारले बताइन्। अन्तरक्रियामा कोसी प्रदेशका उपसभामुख सृजना दनुवारले समृद्धिको आधार भनेकै बालबालिका भएकाले उनीहरूको संरक्षण र सम्वर्द्धनमा ध्यान दिनुपर्ने बताइन्। उपसभामुख दनुवारले समाजमा विकृति, विसंगति धेरै भएकाले त्यसको अन्त्यका लागि राज्य र सरोकारवाला गैरसरकारी संघसंस्थाको समन्वयमा शिक्षा, स्वास्थ्य र मानव विकासमा लगानी गर्न सुझाब दिइन्। उनले प्रतिफल देखिने गरी काम गर्न सके मात्र बालविवाहलाई निस्तेज बनाउन सकिने बताइन्। त्रियुगा नगरपालिकाका उपमेयर महेश्वरी राईले बालविवाह न्यूनीकरणका लागि सबैसँग सहकार्य गर्न नगरपालिका तयार रहेको बताइन्।"
"स्थानीयबासी भन्छन् ४ जनाको शव निकाल्यौं, दुईको खोजी जारी","काठमाडौं : मनाङ एयरको हेलिकोप्टर दुर्घटनास्थलबाट ४ जनाको शव निकालिएको छ। अहिले दुर्घटनास्थलमा केही स्थानीहरू पुगेका छन्। घटनास्थल पुगेका स्थानीय जीवन विकले हेलिकोप्टर दुर्घटनास्थलबाट ४ जनाको शव निकालिएको जानकारी दिए। उनले भने,'दुर्घटनास्थलबाट ४ जनाको शव निकालिएको छ। दुईजनाको शव भेटिएको छैन। खोजि गरिरहेका छौं।' शवको पहिचान भइसकेको छैन। बिहान सम्पर्कविहीन भएको हेलिकोप्टर लिखुपिके गाउँपालिका ५ भकान्जेस्थित लामाजुराको च्यानडाँडामा दुर्घटनाग्रस्त अवस्थामा भेटिएको हो। हेलिकोप्टरमा चालक दलका सदस्यबाहेक पाँचैजना मेक्सिकन नागरिक सवार छन्। ९ एनए एमभी कल साइन भएको हेलिकोप्टर क्याप्टेन चेत गुरूङले उडाएका थिए। हेलिकोप्टरमा सीफुन्ट जी फर्नाडो,रिनकोन स्मार,सीफुन्ट मारिया,गुन्जालेज ओलाक्लो र जोन्जालेक्स एब्रिक रहेका छन्। उनीहरू सबै मेक्सिकन नागरिक हुन्। सुलुखुम्बुबाट काठमाडौंका लागि उडेको मनाङ एयरको हेलिकोप्टर मंगलबार बिहान १० बजेतिर सम्पर्कविहीन भएको थियो।"
वीपी राजमार्गमा स्थानीयको अवरोध,काभ्रे : वीपी राजमार्ग धुलिखेल सडकखण्डको सुन्दर बस्तीमा स्थानीयले अवरोध गरिएको छ। सडकमा धुलाम्य सडक भएकाले सुधार गर्न स्थानीय तहसँग समस्या सुनाउँदा पनि एक्सन नलिएपछि धुलिखेलका स्थानीयले वीपी राजमार्गमा अवरोध गरेका हुन्। भएको पिच सडक भत्काएर धुलोले अचाक्ली गरेपछि बाँध्य भएर सडक अवरोध गरेको स्थानीयको गुनासो छ। वीपी राजमार्ग अन्तर्गत धुलिखेल बतासे डाडाखण्डमा बाटो निर्माणकार्यमा ठेकेदारको चरम गैर जिम्मेवारी पनमा स्थानीय तह धुलिखेल नगरपालिकाले वेवास्ता गरेको आरोप स्थानीयको छ। पटक पटक ठेकेदार र स्थानीय जनप्रतिनिधिलाई जानकारी गराउँदा कानमा तेल हालेर बसेपछि बाध्य भएर सडक अवरुद्ध पार्नु परेको उनीहरुको भनाई छ। सडक निर्माणको क्रममा अत्याधिक धुलो उडेको भन्दै स्थानीयले गुनासो गरेपनि स्थानीय सरकार धुलिखेल नगरपालिका र सडक निर्माण ठेकेदारले चासो दिएका थिएनन्। राम्रो पिच भत्काएर समयमा बाटो निर्माण नभएको र धुलो कम गराउनको लागि पानी हाल्ने व्यवस्था नभएको भन्दै स्थानीयहरु सडकमा जम्मा भएर यातायात अवरुद्ध गरिरहेका छन्। वीपी राजमार्गमा सिमेन्टको पोल ढुङ्गा राखेर राजमार्ग अवरोध गरेका थिए सरोकार निकायहरु र निर्माण ठेकेदारको ध्यानाकर्षण गर्न राजमार्ग अवरोध गरिएको स्थानीयको भनाई छ।
हेटौंडाभरतपुर प्रसारण लाइन सञ्चालनमा,"काठमाडौं : हेटौंडाभरतपुर २२० केभी प्रसारण लाइन सञ्चालनमा आएको छ। हेटौंडाभरतपुरबर्दघाट २२० केभी प्रसारण लाइन आयोजनाअन्तर्गत हेटौंडाभरतपुर खण्डलाई सञ्चालनमा ल्याइएको हो। नेपाल विद्युत् प्राधिकरणले डबल सर्किट २२० केभी प्रसारण लाइनको ७३ किलोमिटर लामो एउटा सर्किटलाई तत्कालका लागि १३२ केभीमा चार्ज गरी सञ्चालनमा ल्याएको हो। मकवानपुरको हेटांैडा उपमहानगरपालिका चौकी टोलस्थित पुरानो हेटौंडा सबस्टेसनबाट चितवनको भरतपुर महानगरपालिका आँपटारीस्थित नयाँ भरतपुर सबस्टेसनसम्मको २२० केभी प्रसारण लाइनलाई १३२ केभीमा चार्ज गरिएको छ। हेटौंडाभरतपुर खण्ड प्रसारण लाइन सञ्चालनमा आएपछि हेटौंडाबाट भरतपुरतर्फ र भरतपुरबाट हेटौंडातर्फ करिब १७० मेगावाट विद्युत् प्रवाह गराउन सकिन्छ। अहिले रहेको पुरानो १३२ केभी प्रसारण लाइनबाट करिब ९० मेगावाट मात्र विद्युत् प्रवाह हुँदै आएको थियो। हेटौंडाभरतपुर खण्ड सञ्चालनमा आएसँगै त्यस क्षेत्रमा थप विद्युत् प्रवाहका लागि केही सहज हुनेछ। नेपालभित्रको प्रसारण लाइन सुदृढ तथा विश्वसनीय बनाउन र पश्चिम क्षेत्रमा निर्माण हुने जलविद्युत् आयोजनाको विद्युत् प्रवाहका लागि हेटौंडाभरतपुरबर्दघाट प्रसारण लाइन आयोजना सुरु गरिएको हो। नेपाल सरकार तथा प्राधिकरणको लगानी र विश्व बैंकको सहुलियतपूर्ण कर्जामा आयोजना सन् २००८ मा सुरु गरिएको थियो। आयोजनालाई हेटौंडाभरतपुर र भरतपुरबर्दघाट दुई खण्डमा विभाजन गरी निर्माण सुरु गरिएको थियो। प्रसारण लाइन निर्माणमा स्थानीयको अवरोध, जग्गा प्राप्तिमा समस्या, वन क्षेत्रको जग्गा प्रयोग तथा रूख कटानमा भएको ढिलाइ, ठेकेदार कम्पनीको कमजोर कार्यसम्पादनलगायतका कारणले आयोजनाको निर्माण प्रभावित भएको थियो। विश्व बैंकले आयोजनाबाट २०७८ को कात्तिकबाट हात झिकेपछि सरकार र प्राधिकरणको लगानीमा बाँकी काम अगाडि बढाइएको थियो। हेटौंडाभरतपुर खण्डअन्तर्गत हेटौंडा उपमहानगरपालिका११ थानाभर्याङस्थित निर्माणाधीन सबस्टेसनमा लाइन लैजानका लागि २२० केभी चार सर्किट (मल्टी सर्किट)का २ टावर निर्माण भइरहेको छ।"
"मनाङ एयरको हेलिकोप्टरमा सवार ६ जनाकै मृत्यु, घटनास्थलबाट निकालियो शव","काठमाडौं : मनाङ एयरको हेलिकोप्टर दुर्घटनामा परी ६ जनाको मृत्यु भएको छ। हेलिकोप्टरमा चालक दलका सदस्यसहित ६ जना सवार थिए। क्याप्टेनबाहेक पाँचजना मेक्सिकन नागरिक हुन्। दुर्घटनास्थलबाट ६ जनाकै शव निकालिएको घटनास्थल पुगेका जीवन विकले अन्नपूर्णलाई जानकारी दिए। उनले भने,'दुर्घटनास्थलबाट ६ जनाको शव भेटिएको छ। शव कता पठाउने भन्नेबारे छलफल भइरहेको छ।' हेलिकोप्टर क्याप्टेन चेत गुरूङले उडाएका थिए। हेलिकोप्टरमा मेक्सिकन नागरिक सीफुन्ट जी फर्नाडो,रिनकोन स्मार,सीफुन्ट मारिया,गुन्जालेज ओलाक्लो र जोन्जालेक्स एब्रिक सवार थिए। मंगलबार बिहान १० बजेतिर सम्पर्कविहीन भएको ९ एनए एमभी कल साइन नम्बर भएको हेलिकोप्टर लिखुपिके गाउँपालिका ५ भकान्जेस्थित लामाजुराको च्यानडाँडामा दुर्घटनाग्रस्त अवस्थामा भेटिएको थियो। सुलुखुम्बुबाट काठमाडौंका लागि उडेको मनाङ एयरको हेलिकोप्टर मंगलबार बिहान १० बजेतिर सम्पर्कविहीन भएको थियो।"
ललिता निवास प्रकरणमा थप दुई जना पक्राउ,"काठमाडौं : बालुवाटारस्थित ललिता निवासभित्रको सरकारी जग्गा हिनामिना गरेको आरोपमा थप दुई जना पक्राउ परेका छन्। नेपाल प्रहरीको केन्द्रीय अनुसन्धान ब्युरोका अनुसार योगराज पौडेल र नारायण दास मिश्र पक्राउ परेका हुन्। तत्कालीन मालपोत कार्यालयका नायब सुब्बा पौडेल र खरिददार मिश्रलाई मंगलबार काठमाडौंबाट पक्राउ गरिएको केन्द्रीय अनुसन्धान ब्यूरोले जनाएको छ। सीआइबी स्रोतका अनुसार यस प्रकरणमा केही पूर्व सचिव, बहालवाला सचिव र पूर्वमन्त्री समेत संलग्न भएको प्रमाण प्रहरीले फेला पारेको छ। ललिता निवास जग्गा प्रकरणमा संलग्न ४ सय ६ विरुद्ध पक्राउ पुर्जी जारी भएसँगै मुलुकको उच्च पदमा रहेका व्यक्ति पनि समातिन थालेका हुन्। असार १२ यता ललिता निवास प्रकरणमा १५ जना पक्राउ परेका छन्। जसमा १२ हिरासतमा छन् भने ३ जना छुटेका छन्। पक्राउ पर्नेमा भाटभटेनीका सञ्चालक व्यवसायी मीनबहादुर गुरुङ, समरजंग कम्पनीका पूर्वअधिकृत रमेशकुमार पोखरेल र नक्कली मोही बनेका देवनारायण महर्जन, नक्कली मोही बाबुराजा महर्जन, नापी कार्यालयका तत्कालीन कर्मचारी घमनकुमार कार्की, तत्कालीन वडासचिव शिवजी भट्टराई, पूर्वनिर्वाचन आयुक्त सुधीरकुमार शाह, धर्मप्रसाद गौतम र गोपाल कार्की छन्। आइतबार सञ्चार सचिव कृष्णबहादुर राउत, धुव्रप्रसाद अर्याल र लोकहरि घिमिरे पक्राउ परे। यो प्रकरणमा जोडिएका पूर्वनिर्वाचन आयुक्त सुधीरकुमार शाह, व्यापारी मीनबहादुर गुरुङलगायत ९ जनालाई हिरासतमा नै राखेर अनुसन्धान भइरहेको छ। यसअघि पक्राउ परेका मोलपोत अधिकृत सुरेन्द्रमान कपाली, मालपोत कार्यालय डिल्लीबजारका तत्कालीन प्रमुख कलाधर देउजा र हुपेन्द्रमणि केसीलाई प्रहरीले कागज गराएर आफन्तको जिम्मा लगाएको थियो। उनीहरूले पक्राउ गर्न नमिल्ने स्टे अर्डर लिएर बसेका थिए। अनुसन्धानमा आवश्यक परेको अवस्थामा उनीहरू हाजिर हुनुपर्ने शर्त छ। बालुवाटारस्थित ललिता निवास परिसरको सरकारी जग्गा हिनामिना प्रकरणमा पाँच जना पूर्वसचिवविरुद्ध पक्राउ पुर्जी जारी भएको छ। ललिता निवास क्षेत्रको सरकारी जग्गा व्यक्तिका नाममा लैजाने गरी भएका निर्णयमा संलग्न तत्कालीन सचिवहरू युवराज भुसाल, दीप बस्न्यात, छविराज पन्त, दिनेशहरि अधिकारी र नारायणगोपाल मलेगोविरुद्ध प्रहरीले अदालतबाट पक्राउ अनुमति लिएर अनुसन्धान अघि बढाएको छ। ललिता निवास प्रकरणमा ती पूर्वसचिवहरूसमेत गरी ४ सय ६ जनाविरुद्ध अदालतबाट पक्राउ अनुमति (पुर्जी) लिइएको छ। तीमध्ये कतिपयलाई हिरासतमा लिएर अनुसन्धान अघि बढाइएको छ भने कतिपयको खोजी जारी रहेको प्रहरीले जनाएको छ। यो प्रकरणमा पूर्वप्रधानमन्त्री २ जना, मन्त्री ५ जना, मुख्यसचिव २ जना मुर्छिएका छन्। पूर्वप्रधानमन्त्रीमा नेपाल, डा भट्टराई, मुख्यसचिव माधवकुमार घिमिरे र लीलामणि पौडेल छन्। घिमिरेको त्रिशूलीमा गाडी दुर्घटनामा बेपत्ता छन्। त्यस्तै पूर्वउपप्रधानमन्त्री विजयकुमार गच्छदार, भूमिसुधार मन्त्रीहरू प्रभुनारायण चौधरी, डम्बर श्रेष्ठ, चन्द्रदेव जोशी, राज्यमन्त्री संजयकुमार साह छन्। त्यस्तै उच्च पदस्थ कर्मचारीदेखि भूमिमाफिया, बिचौलियाहरू यो प्रकरणमा संलग्न देखिएका छन्।"
मनाङ एयरको हेलिकोप्टरमा सवार पाँचैजना मेक्सिकन नागरिक (सूचिसहित),"काठमाडौं : मनाङ एयरको होलिकोप्टरमा सवार यात्रु सबै विदेशी नागरिक भएको पुष्टि भएको छ। हेलिकोप्टरमा चालक दलका सदस्यबाहेक पाँचैजना मेक्सिकन नागरिक सवार छन्। ९ एनए एमभी कल साइन भएको हेलिकोप्टर क्याप्टेन चेत गुरूङले उडाएका थिए। हेलिकोप्टर लिखुपिके गाउँपालिका ५ भकान्जेस्थित लामाजुराको च्यानडाँडामा दुर्घटनाग्रस्त अवस्थामा भेटिएको गाउँपालिका अध्यक्ष मीना कार्की बस्नेतले अन्नपूर्णलाई जानकारी दिइन्। हेलिकोप्टरमा सीफुन्ट जी फर्नाडो,रिनकोन स्मार,सीफुन्ट मारिया,गुन्जालेज ओलाक्लो र जोन्जालेक्स एब्रिक रहेका छन्। उनीहरू सबै मेक्सिकन नागरिक हुन्। सुलुखुम्बुबाट काठमाडौंका लागि उडेको मनाङ एयरको हेलिकोप्टर मंगलबार बिहान १० बजेतिर सम्पर्कविहीन भएको थियो। यो पनि पढ्नुहोस सोलुखुम्बुबाट काठमाडौं उडेको मनाङ एयरको हेलिकोप्टर सम्पर्कविहीन मनाङ एयरको हेलिकोप्टर सोलुखुम्बुको लामजुरामा दुर्घटनाग्रस्त"
तिलिचो ताल क्षेत्रबाट १५० किलो फोहोर सङ्कलन,"पदमार्गमा धेरैजसो चाउचाउ, बिस्कुट, चकलेटका खोल र कोकाकोलाको बोतल भेटिएको उनले बताए। ती जथाभावी फालिएका फोहोरमैला डम्पिङ साइटमा व्यवस्थापन गरिएको उनले बताए। मनाङ : अन्नपूर्ण पदमार्गअन्तर्गतको तिलिचो तालतर्फ आवतजावत गर्ने क्षेत्रमा सरसफाई गरिएको छ । फोहोरको मात्रा बढ्दै गएपछि मनाङ ङिस्याङ गाउँपालिका९, खाङसारका होटेल व्यवसायी, अन्नपूर्ण संरक्षण क्षेत्र संरक्षण व्यवस्थापन समिति खाङसार, सशस्त्र प्रहरी बल नेपाल पर्वतीय उद्धार तालिम शिक्षालय हुम्दे र स्थानीयको सक्रियतामा फोहोर सङ्कलन गरिएको हो । तालमा आवातजावतका क्रममा पर्यटकले फालेका एक सय ५० किलोग्राम फोहोर सङ्कलन गरिएको अन्नपूर्ण संरक्षण क्षेत्र आयोजना मनाङका प्रमुख लेखनाथ गौतमले जानकारी दिए। कोभिड१९ को संक्रमणपछि पछिल्लो समय यस पदमार्गमा पर्यटक बढेसँगै फोहोरमैलाको हुने क्रम बढेको उनको भनाइ छ । 'विदेशीले आफैँ बोकेर फर्किन्छन् भने आन्तरिक पर्यटकले बढी फोहोरजन्य पदार्थ फाल्ने गरेको पाइएको छ', गौतमले भने, 'ताल जाने बाटोमा विभिन्न स्थानमा डम्पिङ साइट बनाइएको छ, तर फोहोरमैला भने यत्रतत्र फालिएको पाइयो ।' पदमार्गमा धेरैजसो चाउचाउ, बिस्कुट, चकलेटका खोल र कोकाकोलाको बोतल भेटिएको उनले बताए। ती जथाभावी फालिएका फोहोरमैला डम्पिङ साइटमा व्यवस्थापन गरिएको उनले बताए। तिलिचो पदमार्गका विभिन्न स्थानमा यत्रतत्र छरिएर रहेका प्लास्टिकजन्य फोहोर संकलन गरिएको पर्यटन व्यवसायी एवं अन्नपूर्ण संरक्षण क्षेत्र संरक्षण व्यवस्थापन समिति खाङसारका सचिव टसी गुरुङले जानकारी दिए। उनका अनुसार उक्त मार्गअन्तर्गत नकुहिने फोहोरमैला मात्रा बढेकोले सरसफाई तथा व्यवस्थापन गरिएको हो । 'यस पदमार्गमा पर्यटक बढ्दै जाँदा फोहोर पनि बढेको छ, यहाँको फोहोरमैला संकलन गरी व्यवस्थापन गर्दै आएका छौं', उनले भने । विदेशी र स्वदेशी पर्यटकलाई आकर्षित गर्न अन्नपूर्ण पदमार्गअन्तर्गतको तिलिचो ताल क्षेत्रलाई सधैँ स्वच्छ र सफा राख्नु आवश्यक रहेको अध्यक्ष टसीले बताए। तीन दिनसम्म चलेको पदमार्ग सफाइ अभियनमार्फत अन्नपूर्ण पदमार्गमा पानी तथा कोकाकोलाका बोतल, चाउचाउ र बिस्कुटका खोल ठूलो मात्रामा भेटिएको थियो । गौतमका अनुसार अन्नपूर्ण पदमार्गअन्तर्गत तिलिचो ताल जाने पदैलमार्गको खाङसारदेखि चार हजार नौ सय १९ मिटर उचाईमा रहेको तिलिचो तालको किनारमा सरसफाई गरिएको छ । पछिल्लो समय विश्वकै अग्लो स्थानमा रहेको तिलिचो ताल पदयात्रामा जाने स्वदेशी तथा विदेशी पर्यटकको भिड बढिरहेको छ । प्राकृतिक छटाले भरिएको तिलिचो ताल हिमश्रृङ्ला र निलगिरी हिमालको हिमनदीबाट निर्माण भएको हो । यस तालबाट अन्नपूर्ण हिमश्रृङ्खलाको मनोरम दृश्यावलोकन गर्नकै लागि यहाँ पर्यटकको भिड लाग्ने गरको छ । मनाङ पुगेका केही पर्यटक तिलिचो तालमा पुग्ने गरेका छन् । कतिपय पर्यटक तिलिचो ताल अवलोकन गरी फर्किएर खाङ्सार, थोराङला पास हुँदै जोमसोम निस्कने गर्दछन् । लमजुङको सदरमुकाम बेँसीसहरबाट सुरु हुने अन्नपूर्ण पदमार्गको यात्रा मनाङको सदरमुकाम चामे हुँदै थोराङपास गरी मुक्तिनाथको दर्शन, जोमसोम, बेनी अथवा घोरेपानीबाट पोखरा पुग्ने गर्दछन् । पदयात्राका सौखिन पर्यटक पाँच हजार चार सय १६ मिटरको थोराङ भञ्ज्याङ कट्दा आफूलाई भाग्यमानी ठान्ने गर्दछन् । अन्नपूर्ण पदमार्ग विश्वका १० उत्कृष्ट गन्तव्यमध्ये एक मानिन्छ । पदयात्राका लागि उपयुक्त मौसम सेप्टेम्बरदेखि नोभेम्बरसम्म र फेब्रुअरीदेखि अप्रिलसम्मको दुई समयलाई मानिन्छ ।"
नगरपालिकामा फोहोरलाई मोहोरमा बदल्ने आधुनिक मेसिन,"दोलखा : भीमेश्वर नगरपालिकाले सफा र स्वच्छ नगरपालिका बनाउने हेतुले प्लास्टिक, सिसा र हड्डीजन्य फोहोर व्यवस्थापन गर्ने आधुनिक मेसिन भित्राएको छ। फोहोरजन्य बस्तुलाई दीर्घकालीन रूपमा उचित तरिकाले व्यवस्थापन गर्नका लागि नगरपालिकाले स्रोत मै फोहोर छुट्याएर संकलन गरी कुहिने र नकुहिने वर्गीकरण गरेर दीर्घकालीन व्यवस्थापन गर्न लागेको नगरपालिकाका मेयर ईश्वर नारायण मानन्धरले बताए। वर्गीकरण भएका नकुहिने प्लास्टिक, सिसा र हड्डीजन्य फोहोर प्रशोधन गर्ने अत्याधुनिक मेसिन जडान गरिएको उनको भनाइ छ। पालिकाले कुल फोहोरको आयतन घटाउने कम्प्याक्टर मेसिन, प्लाष्टिक सफा गर्ने मेसिन, सिसा टुक्रा गर्ने मेसिन, प्लाष्टिकका बोतल टुक्रा पार्ने मेसिन, हड्डी धुलो बनाउने मेसिन जडान गरेर फोहोर घटाउने र फोहोरबाट मोहोर बनाउने योजना रहेको भीमेश्वर नगरपालिकाका इन्जिनियर नारायण शिवाकोटीले बताए। नगरपालिकाले घरघरबाट उत्पन्न भएका फोहोरलाई कुहिने र नकुहिने छुट्याएर कुहिने फोहोरलाई घरमै कम्पोष्ट मल बनाउन आग्रह गरेको छ। नकुहिने फोहोरबाट कच्चा पदार्थ बनाएर नगरपालिकाको आम्दानीको स्रोत बढाउने जनाएको हो। मेसिन जडान गर्ने ठाउँदेखि धेरै चुनौतीका बावजुत फोहोर व्यवस्थापन गर्न पालिकाले निजी क्षेत्रसँग साझेदारी गर्ने योजना बनाएको छ। पुल्चोक इन्जिनियरिङ क्याम्पसको मेकानिकल विभागसँगको सहकार्यमा भीमेश्वर६ मा आयतन घटाउने बेलर लगायतका मेसिनहरू जडान गरिएको छ। यसअघि नकुहिने फोहोर भिर, जंगलमा लगेर फ्याल्नुपर्ने समस्या रहेकोमा अब त्यो हट्ने नगरपालिकाको मेयरले बताएको छ। ९वटा वडा रहेको भीमेश्वर नगरपालिकामा३ र ६ मा चरिकोट बजार र वडा नम्बर२ को दोलखा बजार लगायतबाट सबैभन्दा बढी प्लास्टिक, सिसा, हड्डी र प्लास्टिक बोतलजन्य फोहोर निस्कन्छ। अबदेखि यी बजारमा बसोबास गर्ने नागरिक र सबै प्रकारका व्यवसायीलाई फोहोर छुट्याएर राख्न समेत नगर प्रमुख मानन्धरले आग्रह गरेका छन्। मानवीय संवेदनाको विकास आफ्नो प्राथमिकतामा पर्ने प्रतिबद्धतासँगै नगरलाई स्वच्छ, सफा नगर बनाउने संकल्प पूरा गरेर छाड्ने उनको भनाइ छ।"
"धुलाबारीको सानो साथी मन्टेश्वरीको सेफ्टी ट्यांकीमा डुबेर छात्रको मृत्यु, सञ्चालक पक्राउ",झापा : झापाको एक विद्यालयको सेफ्टी ट्यांकीमा डुबेर घाइते भएका एक छात्रको उपचारका क्रममा मृत्यु भएको छ। मृत्यु हुनेमा मेचीनगर नगरपालिका१० धुलाबारीका मेरिना लिम्बुकी ८ वर्षीय छोरा तान्छोक लिम्बु रहेको जिल्ला प्रहरी कार्यालय झापाले जनाएको छ। बालक लिम्बुको मङ्गलबार बिहान साढे १० बजे बिर्तामोडस्थित बिएण्डसी अस्पतालमा उपचारको क्रममा मृत्यु भएको प्रहरी कार्यालय झापाका इन्स्पेक्टर गुरु तिम्सिनाले जानकारी दिए। लिम्बु धुलाबारीको सानो साथी नामक मन्टेश्वरीमा अध्ययनरत थिए। खाजा खाएर शौचालय जाँदा छात्रा लिम्बु सोही विद्यालयको शौचालयको सेफ्टी ट्यांकीमा सोमबार दिउँसो २ बजे खसेका थिए। उनलाई तत्काल उद्धार गरी अचेत अवस्थामा उपचारका लागि हस्पिटल पुर्याएको थियो। बालकको २२ घण्टापछि मृत्यु भएको प्रहरीले जनाएको छ। विद्यालयको लापरबाहीले बालकको ज्यान गएको अभिभावकहरू बताउँछन्। सेफ्टी ट्याङ्कीमाथि मक्किएको पलाइको टुक्रा मात्रै राखेर मन्टेश्वरीले दुर्घटना निम्त्याएको मेचीनगर१० का वडाध्यक्ष नारायण खनालले बताए। २०७० सालमा स्थापना भएको यस मन्टेश्वरीमा अहिले ६३ जना नानीहरू अध्ययनरत छन्। पिजीदेखि कक्षा १ सम्म पढाइने उक्त मन्टेश्वरीका सञ्चालक मनोज गुरुङ हुन्। घटना भए लगतै इलाका प्रहरी कार्यालय धुलाबारीले मन्टेश्वरीका सञ्चालक गुरुङलाई नियन्त्रणमा लिइसकेको जनाइएको छ।
वडावाटै स्वास्थ्य बिमा निशुल्क,"डडेल्धुरा : डडेल्धुरा अजयमेरू गाउँपालिका १ ले स्वास्थ्य विमा निशुल्क गर्ने भएको छ । जिल्लाको अजयमेरु गाउँपालिका १ ले वडाका अति विपन्न तथा गरिव नागरिकको निशुल्क स्वास्थ्य बिमा गरिदिने भएको छ ।स्वास्थ्य विमा निशुल्क गराउने यो जिल्लामै पहिलो वडा हो । आर्थिक वर्ष २०८०र०८१ मा वडाका अति विपन्न र गरिविको रेखामुनि रहेका वडाका नागरिकको स्वास्थ्य सेवामा पँहुच पुगाउन र सबैले सजिलै उपचार गर्न पाउन भन्ने उद्देश्य राखि विपन्न तथा गरिब परिवारको निशुल्क स्वास्थ्य विमा गराइने जनाए । स्वास्थ्य सुरक्षा स्वरुप निस्शुल्क स्वास्थ्य बिमा अभियान सञ्चालन गरेको वडा।न।१का अध्यक्ष दत्तीसिंह भण्डारीले जानकारी दिए । आइतबार सम्पन्न वडा नं १ को वडासभाबाट निर्णय गराइ गरिब र विपन्न नागरिकलाई निशुल्क स्वास्थ्य बिमा सुरुवात गरेको वार्ड अध्यक्षले जानकारी दिए । अहिलेका लागि ३५ जनाको स्वास्थ्य विमा गरिने अध्यक्ष भण्डारीले बताए । दोस्रो कार्यकालका लागिलवडा अध्यक्ष निर्वाचित भइ एक वर्षमा शिक्षा ,स्वास्थ्य,सडक, खानेपानि, यातायात, वेरोजगारी समस्या समाधानमा बितेको अध्यक्षले जानकारी दिए । उनले भने,'यो आर्थिक वर्षमा स्वास्थ्य विमालाई अगाडि सारेका छौं ,अझ अवका दिनमा अन्य कामलाई तीव्रता दिइने गरी निर्णय भएको वडा सचिव मदनराज पाण्डेयले बताए । आवश्यक सुचांकमा पर्ने वडाको नीति तथा कार्यक्रममा ३५ जनाको आर्थिक वर्ष २०८०र०८१ मा निशुल्क स्वास्थ्य बिमा गरिने वडा सचिव पाण्डेयले बताए।"
"भारतबाट मुर्रा भैँसी, अमेरिका र अष्ट्रेलियाबाट घाँस !","यो विषय नेपालको सङ्घीय संसद्मासमेत चर्चा पायो। हाँसोमजाकको विषय पनि बन्यो तर कृषिप्रधान नेपालका लागि उन्नत जातको मुर्रा भैँसीको नश्ल सुधार अत्यावश्यक छ तिगाउँ (नुवाकोट) : 'सामान्य भैँसी भारु एक लाखमै पाउन सकिन्छ तर मुर्रा जातको भैँसीको मूल्य बिएमडब्लु कारको मूल्यभन्दा धेरै हुन्छ। अर्थात् पूर्ण नश्लको मुर्रा भैँसी किन्न भारु एक करोडभन्दा बढीसम्म तिर्नुपर्ने हुन्छ।' भारतीय अनलाइन एबिपीलाइभ डटकमले सन् २०२२ डिसेम्बर १५ मा मुर्रा जातका भैँसीबारे यस्तै भावमा एक आलेख प्रकाशन गरेको थियो। अरु धेरै लोकप्रिय भारतीय सञ्चारमाध्यमले मुर्रा भैँसीबारे सामग्री प्रकाशन तथा प्रसारण गरिरहेका हुन्छन्। पछिल्लो समयमा नेपाली सञ्चारमाध्यममा पनि मुर्रा भैँसीको विषयले स्थान पाउन थालेको छ। गत जेठको दोस्रो साता प्रधानमन्त्री पुष्पकमल दाहाल प्रचण्डको औपचारिक भारत भ्रमणका अवसरमा भएका विभिन्न सम्झौताहरूका विषयसँगै भारतले नेपाललाई १५ मुर्रा राँगो उपलब्ध गराउने भन्ने विषयले महत्त्व पायो। यो विषय नेपालको सङ्घीय संसद्मासमेत चर्चा पायो। हाँसोमजाकको विषय पनि बन्यो तर कृषिप्रधान नेपालका लागि उन्नत जातको मुर्रा भैँसीको नश्ल सुधार अत्यावश्यक छ। देशविदेश बुझेका कृषिका जानकारहरूका लागि यो महत्त्वको विषय हो। तत्कालीन प्रधानमन्त्री केपी शर्मा ओलीकै पालामा भारतसँग उक्त जातका भैँसी माग भएको थियो भने प्रधानमन्त्री दाहालको उक्त भ्रमणका अवसरमा उपलब्ध गराउने समझारी भएको थियो। एक वर्षअघि भारतको राजस्थानमा भएको एक मेलामा एक हजार पाँच सय किलोग्राम, छ फिट उचाइ र १४ फिट लम्बाइ भएको भैँसीको मूल्य एक करोड भारु कायम गरिएको सन्दर्भ अहिले पनि भारतीय सञ्चारमाध्यमले उल्लेख गर्ने गरेका छन्। मुर्रा भैँसी वजनदार मात्र होइन, देख्दा पनि आकर्षक हुन्छन्। यिनले एकपटकमा कम्तीमा २५ लिटरसम्म दूध दिन सक्छन्। व्यावसायिक पशुपालनका लागि भारत र नेपालजस्ता मुलुकका लागि यो एक प्रकारको वरदान नै हो। केवल व्यावसायिक पशुपालनको सोच, उचित लगानी, वातावरण र किसानी मेहनत भने आवश्यक पर्छ। नुवाकोटको बेलकोटगढी नगरपालिका११ तिगाउँस्थित कँडेल कृषि फार्म प्रालिमा प्रधानमन्त्री प्रचण्डको भारत भ्रमणअगावै विभिन्न माध्यमबाट मुर्रा जातका भैँसी उपलब्ध भइसकेको थियो। औपचारिक माध्यमबाट भारतदेखि मुर्रा भैँसी ल्याउन अनुमति र विविध प्रक्रिया पूरा गर्नुपर्छ। सो फार्मले भारतका सीतामढी, दिल्ली र हरियाणलगायतका स्थानबाट नेपालका सीमावर्ती भैरहवालगायतका क्षेत्रमा अनौपचारिक माध्यमबाट ल्याएर पालन गरिएका भैँसी नेपाली व्यवसायीबाट किनेर ल्याएको हो। हाल एक भैँसीले दैनिक २८ लिटरसम्म दूध दिन्छन्। ती भैँसीमा मुर्राको कति प्रतिशत नश्ल छन् भन्ने आधारमा वर्गीकरण हुने गर्छ। पूर्ण मुर्रा भैँसी निकै महँगो पर्छ। सो फर्मले प्रति भैँसी रु दुई लाखदेखि १० लाखसम्ममा ल्याएको हो। अहिले फार्मको राँगो स्थानीय अरु मानिसका भैँसीलाई लगाउन पनि प्रयोग गरिन्छ। यसबाट यसको नश्ल क्रमशः नश्ल सुधार हुन सहयोग मिल्नेछ। 'मैले कसरी व्यावसायिक कृषिपालन गर्न सकिन्छ भन्नेबारेमा अध्ययनका क्रममा मुर्रा भैँसीबारे थाहा पाएर राँगो मगाएको हुँ।' फार्मका अध्यक्ष गोपीप्रसाद कँडेलले भने, 'प्रधानमन्त्री प्रचण्ड भारत जाँदा १५ मुर्रा राँगो ल्याउने कुरा सकारात्मक हो। यसको नश्ल देशभर फैलाउन र दूध उत्पादनमा आत्मनिर्भर हुन आवश्यक छ। यसरी काम गर्न सकियो भने युवा रोजगारीका नाममा खाडीमा भौतारिन पनि पर्दैन।' उच्च शिक्षाका लागि बेलकोटबाट २०४६ सालमा काठमाडौँ छिरेका कँडेलले सुरुमा कागज उद्योग स्थापना गरेका थिए भने पछि नेपालमै पहिलोपटक सिसाको हस्तकला उद्योग स्थापना गरे। आयातनिर्यातको व्यवसाय क्रममा परिवारसहित सन् २००८ मा संयुक्त राज्य अमेरिका पुगेर दुई वर्ष बसे। त्यसपछि उनी नेपालमै केही गर्नुपर्छ, युवापुस्तालाई पनि प्रेरण दिनुपर्छ भन्ने सोचका साथ स्वदेश फर्किए। सौर्य ऊर्जा र ग्यास उद्योगमा समेत लगानी गरेका कँडेलले फार्ममा विदेशबाट काठ मगाएर आफू बस्नका लागि पर्यावरणीय काठघर पनि निर्माण गरेका छन्। उनले कोल्डस्टोर र डेरी फार्म स्थापनाको लक्ष्य लिएका छन्। कृषि र पशुपालनसहित विषादिरहित खानको अभियानमा जोडिएका महत्त्वपूर्ण व्यावसायिक सम्मान (सिआइपी) प्राप्त कँडेलले कँडेल कृषि फार्ममा पछिल्लो समयमा उक्त लक्ष्यमा सघाउन कृष्ण दाहाललाई साझेदार बनाएका छन्। कुल ५० रोपनी जग्गामा रहेको र चार वर्षअघि स्थापित फार्ममा हाल एक राँगोसहित १० भैँसी, १० गाई छन्। एक गिरी गाई पनि छ। फार्मले कोरियाली गाई पनि मगाउने तयारी गरिरहेको छ। गाई भैँसी थपेर दैनिक पाँच सय लिटर दूध उत्पादन गर्ने लक्ष्य लिइएको कँडेलले बताए। यहाँका गाईभैँसीका लागि पोषिलो घाँस खुवाउन फार्मले अमेरिकी घाँस रेड नेपिएर (रातो घाँस), अष्ट्रेलियाको हरियो घाँस (नेपिएर) खेतबारीमा लगाएको छ। हेर्दा उखुजस्तो देखिने यी घाँस रोप्न, हुर्काउन र काट्न सजिलो हुन्छ। फर्ममा हालसम्म करिब रु डेढ करोडको लगानी भइसकेको छ। कृषि तथा पशुपक्षी विकास मन्त्रालयका प्रवक्ता प्रकाशकुमार सञ्जेलले भारत सरकारसँग ल्याइने १५ मुर्रा राँगोका लागि पशुसेवा विभागका महानिर्देशकको संयोजकत्वमा कार्यदल गठन भएको र उक्त टोलीले भारतका सम्बन्धित सरकारी फार्ममा गई प्राविधिक परीक्षणपश्चात राँगो ल्याइने बताए। ती राँगोलाई कृषि अनुसन्धान परिषद् (नार्क) लगायत स्थानमा राखेर बीर्य सङ्कलन गरी क्रमिकरूपमा भैँसीहरूमा कृत्रिम गर्भाधान गराइने र पहिलो वर्षमा डेड लाख भैँसीलाई गर्भाधारण गराइने योजना रहेको बताए। नेपाल र भारतबीचको खुला सिमानाका कारण हालसम्म केकति यस्ता भैँसी या अनौपचारिक माध्यमबाट भित्रिएका छन् भन्ने विवरण मन्त्रालयमा नरहेको प्रवक्ता सञ्जेलले बताए। औपचारिक संयन्त्रबाट स्वास्थ्य परीक्षण र प्रमाणपत्रबिना ल्याउने अनुमति पनि नभएको उनको भनाइ छ। रासस"
"पहिरोको जोखिम बढ्दै, बाढीको घट्दै","काठमाडौं : यो वर्षको वैशाख १ देखि असार २५ गतेसम्म झन्डै तीन महिनाको अवधिमा बाढीका ८९ घटना हुँदा पहिरोका दोब्बरभन्दा बढी दुई सय ४८ घटना भएका छन्। सोही अवधिमा बाढीबाट नौ जनाको मृत्यु भयो भने पहिराबाट १९ जनाले ज्यान गुमाएका छन्। यसवर्षको मात्रै होइन विगतका वर्षको तथ्यांक केलाउँदा पनि बाढीको भन्दा पहिरोजन्य घटना अत्यन्तै बढेर गएको छ। मानवीय र भौतिक क्षति पनि पहिरोबाट धेरै हुन थालेको छ। पछिल्लो १२ वर्षको तथ्यांकमा पनि बाढीभन्दा पहिरोका घटना धेरै भएका छन् भने मानवीय क्षति पनि पहिराले बढी गराएको छ। अझ पछिल्लो पाँच वर्षदेखिको विवरण विष्लेषण गर्दा बाढीका घटना क्रमशः घट्दो क्रममा रहेको छ भने पहिराका घटना क्रमशः बढिरहेको पाइएको छ। यसले पहिरोसम्बन्धी पूर्व सूचना प्रणाली र जोखिम व्यवस्थापनमा ध्यान दिनुपर्ने टड्कारो आवश्यकता देखिएको छ। राष्ट्रिय विपद् जोखिम न्यूनीकरण तथा व्यवस्थापन प्राधिकरणका अनुसार २०६८ साल देखि २०७९ सालसम्म बाढीका कारण एक हजार ८१६ वटा विपद्जन्य घटना भएका छन्। ती घटनाहरुमा परेर ८७६ जनाको मृत्यु भएको छ भने ५६३ जना वेपत्ता भएका छन्। उक्त १२ वर्षको अवधिमा ११ हजार ७८७ घर पूर्ण क्षति भएका छन्। बाढीका कारण १६ अर्ब ८३ करोड बढीको क्षति भएको अभिलेख छ। ठीक त्यही अवधिमा भने पहिरोका कारण त्यो भन्दो ठूलो क्षति हुन पुगेको छ। प्राप्त विवरणमा उक्त १२ वर्षको अवधिमा दुई हजार ७९४ वटा पहिरोजन्य घटना भएको छ। ती घटनामा परेर एक हजार ४८४ जनाको मृत्यु भएको छ। तीन हजार ८९१ घर पूर्ण क्षति भएका छन् भने ती पहिरोले १८ अर्ब ४० करोडको क्षति गराएको छ। उक्त तथ्यांकले पहिरोले कति मानवीय क्षति भइरहेको भने स्पष्ट रुपमा देखाउँछ। विसं २०७५ पछि भने पहिरोका घटना ह्यात्तै बढेको छ। पाँच वर्षयता बढ्दोक्रममा पहिरो नेपालमा पहिरोजन्य घटना भने बढ्दो क्रममा रहेको छ। पहिरो जाने क्रम पछिल्लो पाँच वर्षमा निक्कै बढी देखिएको छ। मानवीय तथा भौतिक क्षति पनि बढिरहेको छ। मानवीय क्षतिका हिसाबले पनि धेरै नै देखिएको छ। २०६८ सालमा १२७ वटा घटना हुँदा ११३ जनाको मृत्यु भएको थियो। विसं २०७४ सम्म पहिरोका घटना २०० पुगेको थिएन। तर त्यसपछि पहिरोका घटना ३०० भन्दामाथि नै रहेको छ। २०७५ मा ३३४, २०७६ मा ४३४, २०७७ मा ४८९, २०७८ मा ३४४ र २०७९ मा ३२८ वटा पहिरोजन्य घटना भएका छन्। मानवीय क्षति २०७७ सालमा सबैभन्दा बढी ३०१ जनाको मृत्यु भएको थियो। २०७८ मा ३४४ घटनामा १८२ र २०७९ सालमा ३२८ घटनामा ९६ जनाको मृत्यु भएको छ। घट्दोक्रममा बाढी बाढीका घटना भने विस्तारै कम हुँदै गएको पाइएको छ। विसं २०६८ मा बाढीका २५९ घटना हुँदा १२६ जनाको मृत्यु भएको थियो। त्यसबेला ९३ जना वेपत्ता भएका थिए भने ७२३ घर पूर्ण क्षति भएको छ। त्यसपछि २०६९ र २०७२ लाई छाडेर हेर्ने हो भने २०७४ सालसम्म बाढीका कारण मानवीय क्षति १०० भन्दा माथि छ। २०७० मा २६६ घटनामा १३१ जनाको मृत्यु र १३३ जना बेपत्ता भए। २०७१ मा पनि सोही हाराहारीमै मानवीय क्षति भएको विवरण छ। २०७३ र २०७४ मा मानवीय क्षेत्री बढी देखिएको छ। २०७४ सालमा त १० वर्षकै सबैभन्दा बढी मानवीय क्षति १६६ जनाको मृत्यु भएको विवरण छ। विसं २०७४ पछि भने बाढीका घटना क्रमश न्यूनीकरण हुँदै गएको छ। त्यसपछि भने मानवीय क्षति ७३ बाट नाघेको छैन, घट्दै गएको देखिएको छ। बाढीबाट २०७५ सालमा १७, २०७६ मा ७३, २०७७ मा ४२, २०७८ मा ६३ र २०७९ मा १९ जनाले ज्यान गुमाएका छन्। यो तथ्यांक हेर्ने हो भने पछिल्लो पाँच वर्षको विवरणमा बाढीका घटना पनि घट्दो क्रममा रहेको र त्यसबाट हुने मानवीय क्षति पनि घटेको पाइन्छ भने पहिरोका घटना र क्षति कम हुँदै गएको पाइन्छ। गण्डकी प्रदेशको नीति तथा योजना आयोगका उपाध्यक्ष एवं विपद् व्यवस्थापन विज्ञ डा कृष्णचन्द्र देवकोटा बाटोघाटो बनाउँदा भौगर्भिक अध्ययन बिना खटिएका कारण पहिराको घटना बढिरहेको र यस्तै खालका सडक बन्दै जाने हो भने यो क्रम अझै बढ्ने बताउँछन्। 'खनिएको रोडको भित्तोलाई उचित संरक्षण नगरी नाङ्गो छाडिएको छ, सडक पूर्वाधार बनाउँदा पर्याप्त मात्रामा भौगर्भिक र वातावरणीय अध्ययन नगरेको र सडक खनिसकेपछि भिरालो जमिनको भित्तोहरुमा प्रसस्त संरक्षण नगरेको, जोखिम पहिचान नगरिएको र पहिचान गरेको ठाउँमा पनि उचित संरक्षणमा ध्यान नदिएका कारण पहिरो बढी गइरहेको छ,' देवकोटा भन्छन्, 'प्राविधिकको उपयुक्त र पर्याप्त सुझाव लिन नसकेको पनि देखिन्छ, यसलाई रोक्न दिगो विकासका लक्ष्यले जे निर्धारण गरेको छ, त्यो अनुसार पूर्वाधार बनाए त्यसै कम हुन्छ।' राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेल विगतमा आउने जुन चरित्रको बाढी थियो, त्यो अत्यन्तै न्यून भएको बताउँछन्। उनका अनुसार २०५० सालको बाढी दुई वर्षअघि मेलम्चीमा देखियो, मनाङ मुस्ताङमा देखियो, हिमाल पहाडतिर देखिन थालेको छ। उनले तराईमा देखिएको बाढीका सन्दर्भमा तटबन्द र त्यही अनुसारका घर अन्य संरचना पनि बने, यसका साथै पूर्वसूचना प्रणालीले पनि ठूलो सहयोग गरेको बताए। 'जल तथा मौसम विज्ञान विभागमा छ वर्ष लगानी गरेका छौं, पूर्व सूचना प्रणालीलाई बलियो बनाएर झण्डै भारतको हाराहारीमा पुगेका छौं, यो सबै एकमुष्ट रिजल्टका कारण बाढीको घटना र क्षति कम भएको छ,' कार्यकारी प्रमुख पोखरेल भन्छन्, 'यता पहिराको घटना बढ्नुमा पहिले बस्ती कम थियो। पछिल्ला समयमा माथि अव्यास्थित वस्तीहरु बने, जोखिम ख्याल नगरिकन घरहरू बनाउने गरेका छौं। एकै ठाउँमा धेरै पानी पर्दा जमिनको भित्रि भागमा पानी धेरै गयो, जसले कमजोर चट्टान छ, त्यसमा असर गर्यो, साथै भूकम्पले पनि कमजोर पारेको चट्टानमा पहिरो गइरहेको छ।' त्यसका अलावा केही विकास निर्माणका समस्याहरू पनि रहेको बताए। पहिराको जोखिम रोक्न पूर्वसूचना, पहिचान र व्यवस्थापन जरुरी पहिरोजन्य जोखिम आँकलनमा अहिलेसम्मको प्रयास अझै अपुग देखिँदा नेपालले पहिरोबाट ठूलो धनजनको क्षति बेहोर्दै आएको विज्ञहरुको भनाइ छ। वर्षाको आँकलन प्रभावकारी भए पनि त्यसबाट उत्पन्न हुने परिस्थिति र पहिरोको जोखिम आँकलन गर्न अझै प्रभावकारी काम हुन सकेको छैन। कतिपय क्षेत्रमा भएका आँकलनहरू र जोखिम व्यवस्थापनमा पनि प्रभावकारी काम हुन नसकेको विज्ञहरुले बताएका छन्। धेरैजसो स्थानीय पालिकाहरूको जिम्मेवारी बढी भए पनि पालिकामा पहिरोसम्बन्धी गर्नुपर्ने कामहरू न्युन भएको उनीहरूको भनाइ छ। पालिकाहरुमा अझै पनि प्रविधि, सीप, श्रोत साधन र अध्ययन अनुसन्धानको कमि रहेको छ। पहिरोजन्य जोखिम आँकलन सम्बन्धमा अध्ययन तथा नतिजामा अझै एकरूपता हुन नसक्दा वर्षेनि जोखिम निम्तिरहेको छ। जलस्रोत अनुसन्धान एवं विकास केन्द्रका सिनियर डिभिजनल इञ्जिनियर जिओलोजिष्ट डा अनन्तमान सिंह प्रधान रियल टाइम डाटाको नेपालमा कमि रहको र अध्ययन अनुसन्धानलाई प्राथमिकता नदिँदा पनि पहिराका समस्याहरु देखिएको बताए। 'अब यो जिल्ला वा प्रदेशमा जोखिम छ भनेर मात्रै हुँदैन, यो जिल्लाको फलानो पालिकाको फलानो वडाको फलानो ठाउँमा जोखिम छ भन्ने आँकलन जरुरी छ,' उनले भने। फोरम फर इनर्जी एण्ड इन्भाइरोमेन्ट डेभलप्मेन्टका कार्यकारी निर्देशक डा सञ्जय देवकोटाले हरेक वर्ष जमिन तासेको तासै छ। त्यहाँ पहिरो नगएर के जान्छ भन्दै सडकमार्ग बनाउँदा पनि विकल्पको खोजी जरुरी हुने बताए। त्रिभुवन विश्वविद्यालयको भूगर्भ विभागका सहप्राध्यक डा रञ्जनकुमार दाहाले भने, 'पहिरो आयो भने के कुरा गलत भएर पहिरो आयो, पहिरोको समस्या र गम्भीरताको ढाँचा के हो? त्यसको जोखिम के छ? रोक्न के गर्न सकिन्छ? यी समग्र विष्लेषण गरेरमात्रै रोकथामका उपाए अबलम्बन गर्नुपर्छ, नत्र पहिरोजन्य जोखिम व्यवस्थापन गर्न गाह्रो हुन्छ।' विपद् जोखिम न्यूनीकरण तथा व्यवस्थापन प्राधिकरण पनि परिराका सन्दर्भमा पर्याप्त काम गर्न नसकेको स्वीकार गर्छ। प्राधिकरणका उपसचिव राजेन्द्र शर्मा पहिरोजन्य जोखिम आँकलन गर्दा 'स्केल', 'रिजोलुसन' र उद्देश्यमा रहेका कमीहरूको पहिचान गर्न जरुरी रहेको र त्यसका लागि विज्ञहरूको सहयोगको खाँचो हुने औंल्याए।  नारायण ढुंगानारासस"
सर्पको डसाइबाट दुई दिनमा चार जनाको निधन,कपिलवस्तु : कपिलवस्तुमा सर्पले डसाइबाट दुई दिनमा चार जनाको निधन भएको छ। सोमबार राति घरमा सुतिरहेको बेला विषालु सर्पको डसाइबाट बुद्धभूमि नगरपालिका१ का दुई दाजुभाइको निधन भएको थियो। निधन हुनेमा नौ वर्षीय प्रदीप भुसाल र १२ वर्षीय दीपक भुसाल रहेका गोरुसिङ्गे इलाका प्रहरी कार्यालयका प्रहरी निरीक्षक नरेशबहादुर शाहीले जानकारी दिए। दुवैजना आफ्नो हजुरआमासँग एकतले घरको भुइँमा सुतेका थिए। बिहान दुई दाजुभाइ बेहोस अवस्थामा भेटिएपछि लगत्तै स्थानीय अस्पतालमा पुर्याइएको थियो। त्यहाँ उपचार सम्भव नभएपछि बुटवलस्थित लुम्बिनी प्रादेशिक अस्पताल लैजाँदै गर्दा एक जनाको बाटोमा र अर्काको उपचारका क्रममा निधन भएको प्रहरी निरीक्षक शाहीले बताए। नातिसँग सुत्नुभएकी ६० वर्षीया हजुरआमा बसन्ता भुसाललाई पनि सर्पले डसेको हुन सक्ने भन्दै सोही अस्पतालमा उपचारका लागि पठाइएको सर्पदंश उपचार केन्द्रका व्यवस्थापक नवीन भण्डारीले जानकारी दिए। मृतक दाजुभाइकी आमा वैदेशिक रोजगारको सिलसिलामा विदेश रहेको प्रहरी निरीक्षक शाहीले बताउनुभयो। बुबाको भने यसभन्दा अगाडि नै दुर्घटनामा परी निधन भएको थियो। यसैगरी सोमबार बिहान बुद्धभूमि नगरपालिका१० की १६ वर्षीया ममता रैदासको पनि सर्पको डसाइबाट निधन भएको छ। सर्पले डसेलगत्तै उहाँलाई नजिकै रहेको गोरुसिङ्गेस्थित कपिलवस्तु सर्पदंश उपचार केन्द्र लगिएकामा त्यहाँ उपचार सम्भव नभएपछि तौलिहवा जिल्ला अस्पताल पठाइएको थियो तर त्यहाँका चिकित्सकले ढिलो भएकाले बचाउन नसकिएको बताएका थिए। सोमबार नै महाराजगन्ज नगरपालिकाकी ३० वर्षीया अनिता यादवको सर्पको डसाइबाट मृत्यु भएको थियो। दिउँसो साढे १ बजेको समयमा घर नजिकै रहेको पराल निकाल्ने क्रममा उनलाई गोमन सर्पले डसेको थियो। लगत्तै सोही उपचार केन्द्रमा उपचारका लागि लगिएकामा त्यहाँ उपचार नभएपछि बुटवल लैजाँदै गर्दा उनको पनि बाटोमै निधन भएको प्रहरी निरीक्षक शाहीले जानकारी दिए। जिल्लामा बर्खा लागेसँगै सर्पको बिगबिगी बढिरहेको छ।  रासस
वन समूह जडिबुटी खेतीमा,"बेनी : म्याग्दीको धवलागिरी गाउँपालिका१ गुर्जामा सामुदायिक वन समूहले जडिबुटी खेती शुरु गरेका छन् । पिउथिवा सामुदायिक वन उपभोक्ता समूहले गुर्जा नाइलीवाङको करिब १० रोपनी जमिनमा अतिस र सेदकचिनी (खिरौलां) जातको जडिबुटी खेती गेका हुन् । समूहका अध्यक्ष तुलसी छन्त्यालले डिभिजन वन कार्यालय म्याग्दीको सहयोगमा एक लाख ३५ हजार अतिस र खिरौलाका बिरुवा रोपेको जानकारी दिइन् । समूहमा आबद्ध २५ जनाले सामुहिक रुपमा श्रमदान गरेर बाँझो जमिन खनजोत गरेर बिरुवा रोपेका हुन् । जडिबुटीको संरक्षणका लागि स्थानीय प्रविधिको प्रयोग गरेर ढुंगाको १०५ मिटर लामो पर्खाल निर्माण भएको छ । डिभिजन वन कार्यालय म्याग्दीका सहायक वन अधिकृत नरबहादुर क्षेत्रीले चालु आर्थिक वर्ष २०७९८० मा जडिबुटी खेतीका लागि रु चार लाख असी हजार सहयोग गरेको जानकारी दिए । उपभोक्ताले कुल लागतको दश प्रतिशत लागत साझेदारी गरेका छन्, उनले भने प्राकृतिक रुपमा रहेका जडिबुटी संरक्षण तथा व्यवस्थापन कार्यक्रम मार्फत सहयोग गरिएको हो । यसअघि परीक्षणका लागि गरिएको जडिबुटी खेती सफल भएपछि व्यवसायिक खेति विस्तार भएको हो । धवलागिरी गाउँपालिका१ गुर्जाका वडा अध्यक्ष झकबहादुर छन्त्यालले बाँझिएको खेतीयोग्य जमिनको सदुपयोग, संरक्षण र स्थानीयबासीको आयआर्जन सुधारका लागि जडिबुटी खेती विस्तार गरिएको बताए । यसअघि गरिएको खेती सफल भयो । यहाँको भूगोल र हावापानी जडिबुटी खेतीका लागि अनुकुल छ, उनले भने बाँझिएको खेतीयोग्य जमिनको संरक्षण र सदुपयोग पनि भएको छ । विस २०७७ मा ७ हजार बिसजरा जातको जडिबुटीका बिरुवा रोपेका थिए । विसं २०७८ मा हिमाली कृषि सहकारी संस्थामा आवद्ध कृषकहरुले दुई रोपनी जग्गामा अतिसका बिरुवा रोपेका थिए । बजारमा अतिस, खिरौला र बिसजराको माग उच्च छ । समुन्द्रि सतहदेखि तीन हजार २०० देखि तीन हजार ७०० मिटरको भूगोलमा हुने अतिस कफ, पित्त थैली, ज्वरो, वान्ता हुने, पखला लाग्ने, चिसो लागेको समस्या समाधानका लागि प्रयोग हुन्छ । यसले अपच हुने, शरीरको विभिन्न भागको दुखाई, उत्तेजना नहुने, जुका जस्ता समस्या समाधानको लागि पनि महत्वपूर्ण उपचार पद्दतिको रुपमा अतिस प्रयोग हुन्छ ।"
मौसममा सुधार हुन अझै केही दिन लाग्ने,"काठमाडौं : हाल देशमा मनसुनी वायुको प्रभाव रहनाका साथै न्यून चापीय रेखा पश्चिमतिर सरदर स्थानभन्दा दक्षिणतर्फ तथा पूर्वतिर सरदर स्थानभन्दा उत्तरतर्फ (नेपाल नजिक) अवस्थित रहेको छ। जल तथा मौसम विज्ञान विभाग मौसम पूर्वानुमान महाशाखाका अनुसार उक्त मौसमी प्रणालीको प्रभावले हाल देशभर आंशिकदेखि पूर्ण बदली रहनाका साथै सबै प्रदेशका केही स्थानमा हल्कादेखि मध्यम वर्षा भइरहेको छ। कोशी, बागमती, गण्डकी र कर्णाली प्रदेशका एकदुई स्थानमा मेघगर्जन चट्याङसहित भारी वर्षाको समेत सम्भावना रहेको छ। महाशाखाका मौसमविद् प्रतिभा मानन्धरका अनुसार आगामी केही दिनसम्म बदली र वर्षाको सम्भावना रहेको छ। आज राति कोशी, मधेस, बागमती, लुम्बिनी र सुदूरपश्चिम प्रदेशका केही स्थानमा मेघगर्जन चट्याङसहित भारी वर्षाको समेत सम्भावना छ। मधेस प्रदेशलगायत कोशी र लुम्बिनी प्रदेशका तराईका थोरै स्थानमा हावाहुरीको पनि सम्भावना छ। मौसमविद् मानन्धरका अनुसार पश्चिमी वायुको प्रभाव कायमै रहेको र न्यून चापीय रेखा नेपाल नजिक भएकाले अबका केही दिन वर्षाको सम्भावना छ। 'देशभर मनसुनी वायुको प्रभाव रहेको छ, त्यस्तै न्यूनचापीय रेखा अहिले देशको पूर्वी भाग नजिक रहेकाले त्यसको अलि बढी असर देखिएको छ, न्यून चापीय रेखा जतातिर नजिक छ त्यहाँ बदली र वर्षा बढी हुन्छ, तुलनात्मक रुपमा पूर्वमा भन्दा पश्चिमतिर न्यूनचापीय रेखा दूरी बढी रहेकाले पूर्व क्षेत्रमा बढी वर्षाको सम्भावना देखिन्छ।' प्रतिकूल मौसमले भिजिबिलिटी कमजोर हुँदा मुलुकको आन्तरिक उडानमा समेत सामान्य प्रभाव परेको त्रिभुवन अन्तर्राष्ट्रिय विमानस्थल कार्यालयले जनाएको छ। मौसम खराबीले आज बिहान सोलुखुम्बुमा दुर्घटनाग्रस्त हेलिकोप्टरको खोजीमा समेत कठिनाइ भएको थियो। उक्त दुर्घटनाको कारण भने खुल्न सकेको छैन। मनसुनी वर्षाले यातायात तथा हवाई उडान, पर्यटन कृषिलगायत क्षेत्रमा असर पर्नसक्ने भन्दै महाशाखाले आवश्यक सतर्कता अपनाउन अनुरोध गरेको छ।"
खेल क्षेत्रको विकासमा सरकार प्रतिवद्ध : मन्त्री कार्की,"विराटनगर : कोसी प्रदेश सरकारका बिना विभागीय मन्त्री राजेन्द्र कार्कीले खेल क्षेत्रको विकासका लागि प्रदेश सरकार प्रतिवद्ध रहेको बताएका छन्। प्रदेश खेलकुद विकास बोर्डले मंगलबार प्रदेश राजधानी विराटनगरमा आयोजना गरेको खेलकुद पत्रकारिता अभिमुखीकरणलाई सम्बोधन गर्दै उनले प्रदेशसहित समग्र मुलुकको इज्जत र प्रतिष्ठाका लागि पनि खेलकुद क्षेत्रको विकासलाई प्राथमिकतामा राख्न आवश्यक रहेको बताए। विगतमा जेजस्ता काम भए पनि अब खेल क्षेत्रलाई सरकारले प्राथमिकतामा राख्ने जानकारी कार्कीले दिए। खेलको विकासका लागि सरकारले योजना बनाएर काम गर्ने उनको भनाइ छ। सञ्चार माध्यमले पनि खेल क्षेत्रलाई प्राथमिकतामा राख्नुपर्ने मन्त्री कार्कीले बताए। खेलकुद पत्रकारिताको विकासका लागि प्रदेश सरकार प्रतिवद्ध रहेको उनको भनाइ छ। सरकार र सञ्चार माध्यमले प्राथमिकता दिँदा मात्रै खेलकुद क्षेत्रलाई चलायमान बनाउन तथा यसको विकास गर्न सम्भव रहेको मन्त्री कार्कीको भनाइ छ। प्रदेश खेलकुद विकास बोर्डका सदस्य सचिव हंशराज वाग्लेले खेलकुदको विकासका लागि सरकारले कुनै कन्जुस्याइँ गर्न नहुने बताए। खेल क्षेत्रलाई चलायमान बनाउन खेलकुद पत्रकारिताको विस्तार आवश्यक देखिएको उनको भनाइ छ। पूर्वसामाजिक विकास मन्त्रीको अवरोधका कारण तीन महिनासम्म काम गर्न नपाइएको र प्रदेशभरिको खेल क्षेत्र प्रभावित बनेको उनको भनाइ छ। 'खेलकुद क्षेत्रलाई सरकारले अवरोध गर्यो। त्यही भएकाले खेलकुदका गतिविधि अन्तिम समयमा गर्नुपर्ने अवस्था आयो, वाग्लेले भने, मन्त्रीको भूमिकाका कारण खेलाडीमाथि अन्याय भयो। हाम्रो प्रयासले मात्रै १५ दिनमा ९ वटा खेल प्रतियोगिता सम्भव भयो। सदस्य सचिव वाग्लेलाई प्रदेश सरकारले यसअघि बर्खास्त गरेको थियो। उच्च अदालत विराटनगरको अन्तरिम आदेशबाट उनी जिम्मेवारीमा फर्किएका हुन्। वाग्लेले सरकारले बैंक खाता रोक्का गरिदिँदा रकम निकासा गर्न नपाएर समयमै खेलकुदका प्रतियोगिता आयोजना गर्न नपाएको पनि बताए। खेल क्षेत्रलाई यो वा त्यो बहानामा अवरोध गर्न उपयुक्त नहुने उनको भनाइ छ।"
सोलुखुम्बुबाट काठमाडौं उडेको मनाङ एयरको हेलिकोप्टर सम्पर्कविहीन,सोलुखुम्बु : सोलुखुम्बुबाट काठमाडौंका लागि उडेको मनाङ एयरको हेलिकोप्टर सम्पर्कविहीन भएको छ। खुम्बु पासाङ ल्हामु गाउँपालिका २ सुर्के हेलिप्याडबाट बिहान १०:०५ बजेतिर ५ जना यात्रु लिएर उडेको ९ एनए एमभी कल साइन भएको हेलिकोप्टर सम्पर्कविहीन भएको नेपाल नागरिक उड्ययन प्राधिकरण लुक्लाले जनाएको छ । कार्यालय प्रमुख महेश श्रेष्ठका अनुसार लुक्लाबाट सामन्यता ४५ मिनेटमा पुग्नुपर्ने हेलिकोप्टर हालसम्म सम्पर्कमा आउन सकेको छैन् । विदेशीसहितका यात्रु लिएर उक्त माउन्टेन फ्लाइटको हेलिकोप्टर काठमाडौं उडेको थियो। अहिले हेलिकोप्टरको खोजिकार्य भएरहेको छ।
साउन १ देखि काठमाडौंका सार्वजनिक स्थानमा धुम्रपान र मद्यपान निषेध,"पहिलो चरणमा बानेश्वर क्षेत्रबाट निषेधको काम सुरु गर्ने भए पनि यसलाई क्रमिकरूपमा कामपाका ३२ वटै वडामा विस्तार गर्ने तयारी रहेको बताइएको छ । उक्त अभियान कामपा र बानेश्वर व्यापार सङ्घले संयुक्तरूपमा गर्न लागेका हुन् । काठमाडौं : आगामी साउन १ गतेदेखि काठमाडौँ महानगरपालिकाका सार्वजनिक स्थानमा धुम्रपान र मद्यपान सेवन गर्न नपाइने भएको छ । पहिलो चरणमा बानेश्वर क्षेत्रबाट निषेधको काम सुरु गर्ने भए पनि यसलाई क्रमिकरूपमा कामपाका ३२ वटै वडामा विस्तार गर्ने तयारी रहेको बताइएको छ । उक्त अभियान कामपा र बानेश्वर व्यापार सङ्घले संयुक्तरूपमा गर्न लागेका हुन् । सङ्घका अध्यक्ष नवीन लुइँटेलका अनुसार अवैध संरचना हटाउने काम पनि बानेश्वरबाट नै सुरु गरेको हुनाले धुम्रपान र मद्यपान निषेधको काम पनि सोही स्थानबाट सुरु गर्ने तयारी गरिएको हो । आजदेखि आगामी साउन १ गतेसम्म प्रचारप्रसारका काम गर्ने, त्यसपछि कडाइका साथ उक्त अभियान लागू गर्ने अध्यक्ष लुइँटेलले जानकारी दिए। सार्वजनिक स्थानमा धुम्रपान र मद्यपानको सेवन गर्ने र अन्यलाई पनि उत्तिनै असर गर्ने हुँदा यस किसिमको अभियान सुरु गर्न लागिएको हो । धुम्रपान र मद्यपान सेवन गर्नेका लागि केही निश्चित स्थान तय गरिने बताइएको छ । एक वर्षअघि पनि कामपाले सुर्तीजन्य पदार्थ सार्वजनिक स्थानमा निषेध गरेको थियो तर त्यसको सकारात्मक प्रभावकारिता नभएको भन्दै कडाइका साथ कार्यान्वयन गर्ने गरी पुनः सुरु गर्न लागिएको बताइएको छ । सुर्तीजन्य पदार्थको सेवनका कारण मुखको क्यान्सर, फोक्सो, पेट, फियो आन्द्रा, मूत्रनली, पाठेघर आदिको क्यान्सर हुनाका साथै दम, दीर्घ श्वासप्रश्वास, उच्च रक्तचाप, हृदयाघात, मस्तिष्काघात, गर्भपतन हुने, कम तौलको बच्चा जन्मने, अवधि पूरा नभई बच्चा जन्मने जस्ता समस्या हुने गर्दछ । सुर्तीजन्य पदार्थको सेवनका कारण विश्वमा वार्षिक ९२ लाख मानिसको मृत्यु हुने गरेको छ । नेपालमा पनि सुर्तीजन्य वस्तुको सेवनका कारण वार्षिक २७ हजारले अकालमा ज्यान गुमाउनुपरेको छ । क्यान्सर रोग लाग्नुको मुख्य कारण सुर्तीजन्य वस्तुको प्रयोग भएको र जम्मा मृत्युको १३ प्रतिशत क्यान्सरकै कारण हुने गरेको बताइएको छ । नेपालमा हरेक वर्ष २० देखि ३० हजार मानिसलाई विभिन्न प्रकारका क्यान्सर हुने गरेको पनि बताइएको छ । वर्षमा एक पटक स्वास्थ्य परीक्षण गराउने, दीर्घकालीन असरको मनन गरी कुलतमा नफस्ने, नियमितरूपमा शारीरिक व्यायाम तथा योग गर्ने, सिर्जनशील तथा रचनात्मक काममा लाग्ने बानीले क्यान्सर रोगबाट बच्न सकिने बताइएको छ । नेपालमा सुर्तीजन्य पदार्थ नियन्त्रण तथा नियमन ऐन, २०६८ कार्यान्वयनमा रहेको छ ।"
एमसीसी कार्यान्वयन अगस्टदेखि,"नेपाल सरकार र अमेरिकी सरकारको एमसीसीबीच पाँच वर्ष अगाडि कम्प्याक्ट कार्यक्रममा सम्झौता भएको थियो। तर, लामो विवादपछि २०७८ फागुनमा मात्र यो सम्झौता नेपालको संसद्ले अनुमोदन गरेको थियो। काठमाडौं : परराष्ट्रमन्त्री एनपी साउदले अमेरिकी सहयोग परियोजना मिलेनियम च्यालेन्ज कम्प्याक्ट (एमसीसी) आगामी अगस्टबाट कार्यान्वयनमा जाने बताएका छन्। संसद्को अन्तर्राष्ट्रिय सम्बन्ध समितिको सोमबार बसेको बैठकमा उनले यस्तो बताएका हुन्। नेपाल सरकार र अमेरिकी सरकारको एमसीसीबीच पाँच वर्ष अगाडि कम्प्याक्ट कार्यक्रममा सम्झौता भएको थियो। तर, लामो विवादपछि २०७८ फागुनमा मात्र यो सम्झौता नेपालको संसद्ले अनुमोदन गरेको थियो। नेपालले यो सहायता कार्यक्रमअन्तर्गत पाँच वर्षमा खर्च गर्ने गरी ५० करोड अमेरिकी डलर करिब ६० अर्ब रुपैयाँ अनुदान सहयोग पाउनेछ। मन्त्री साउदले समितिमा दुवै छिमेकी मुलुकहरू चीन र भारतसँगको सम्बन्ध थप मजबुत बनाउनुपर्ने पनि बताएका छन्। एउटासँगको सम्बन्धको तुलना अर्को सम्बन्धसँग गर्न नहुनेमा मन्त्री साउदको जोड थियो।"
बडिगाडमा जेसिबीको ठक्करले बालकको मृत्यु,बागलुङ : बागलुङको बडिगाड गाउँपालिका७ मा जेसिबीको (सडक निर्माण डोजर) ठक्करबाट एक बालकको मृत्यु भएको छ । बडिगाड७ स्थित भत्रेनीदेखि सोइरेनीसम्म कच्ची सडक खण्ड खन्ने क्रममा सोमबार दिउँसो जेसिबीले ठक्कर दिँदा सोही स्थानका भानबहादुर घर्तीका १४ वर्षीय छोरा सुनिल घर्तीको ज्यान गएको जिल्ला प्रहरी कार्यालय बागलुङका सूचना अधिकारी (प्रहरी नायव उपरीक्षक) मदन केसीले जानकारी दिए । उनले जेसिबीको ठक्करले घर्तीको घटनास्थलमै मृत्यु भएको बताए । मृतक बालकको शव पोष्टमार्टमको लागि बुर्तिबाङ अस्पतालमा लगिएको र ठक्कर दिने लु १ क ४३८६ नम्बरको जेसिबी र चालक २१ वर्षीय प्रकाश नेपाली प्रहरीको नियन्त्रणमा रहेको प्रनाउ केसीले बताए ।
"वर्षा लाग्यो डेंगुकै डर : दैनिक थपिँदै संक्रमित, नियन्त्रणमा बेवास्ता","वर्षा सुरु भएसँगै डेंगु संक्रमितको संख्या दैनिक थपिँदै छ। यो क्रम प्रत्येक वर्ष क्रमशः बढ्दै गएको सरकारी तथ्यांकले देखाउँछ। यस वर्ष पनि वर्षा सुरु भएसँगै देशका धेरै स्थानमा संक्रमित दैनिक बढ्दैछन्। सुनसरीको धरानमा त प्रत्येक घरमा नै संक्रमित रहेको वडाध्यक्ष नै दाबी गर्छन्। यसरी संक्रमित बढ्दै जाँदा पनि नियन्त्रणका लागि प्रभावकारी काम नभएको स्थानीय गुनासो गर्छन्। एडिस एजप्टाई जातको पोथी लामखुट्टेको टोकाइबाट सर्ने डेंगु रोगले जुनसुकै उमेरसमूहका व्यक्तिलाई पनि संक्रमण हुन सक्छ। सफा पानीमा यस प्रजातिका लामखुट्टेले अन्डा पार्ने भएकाले ग्रामीणभन्दा सहरी क्षेत्रमा यसको प्रकोप बढी रहेको विज्ञ बताउँछन्। इपिडिमियोलोजी तथा रोग नियन्त्रण महाशाखा (इडीसीडी)का अनुसार गत वर्षको डिसेम्बर अन्त्यसम्म नेपालमा ५४ हजार ७ सय ८४ जना डेंगुका संक्रमित भेटिएका थिए। जसमध्ये सबैभन्दा बढी बागमती प्रदेशमा ४२ हजार ४ सय २८ जना संक्रमित थिए। त्यसपछि लुम्बिनी प्रदेशमा ५० हजार ३७ र कोसी प्रदेशमा २३ हजार ९ संक्रमित थिए। गत वर्षको जस्तो अवस्था नआओस् भनेर यस वर्ष सतर्कता अपनाउन स्वास्थ्य तथा जनसंख्या मन्त्रालय सर्तक रहेको मन्त्रालयका सचिव डा रोशन पोखरेल बताउँछन्। अघिल्लो वर्ष पनि जुलाईअगस्ट महिनामा डेंगुका बिरामी बढेकाले रोग नियन्त्रण र रोकथामलाई लिएर आफूहरू चिन्तित रहेको स्वास्थ्य सचिव डा पोखरेलले बताए। अबको दुई महिना निकै डरमर्दो अवस्था छ। सबै सचेत हुनुपर्छ, डा पोखरेलले भने। उनका अनुसार हाल देशभर धेरै जिल्लामा डेंगु संक्रमित देखिसके ता पनि महामारीको रूप भने लिइसकेको छैन। कोसीका तराई क्षेत्रमा बढी संक्रमित कोसी प्रदेश सरकारले डेंगु नियन्त्रणमा चासो नदेखाउँदा दैनिक बिरामीको संख्या वृद्धि हुँदै गएको छ। संक्रमित बिरामीको उपचार समेत सहज नबनाउँदा धेरैजसो बिरामी घरमै छट्पटाएर बस्न बाध्य छन्। आफूलाई निको हुन धेरै दिन लागिरहेकाले डेंगुको भाइरस कोराना भाइरसभन्दा खतरनाक भएको अनुभव बिरामीको छ। प्रदेशका सुनसरी, मोरङ र झापा जिल्लामा दैनिक डेंगु संक्रमितहरू बढिरहेका छन्। सुनसरीको धरानमा डेंगुका सबैभन्दा धेरै बिरामी देखिएका छन्। धरान उपमहानगरपालिकाका २० वटै वडाहरूमा डेंगु संक्रमण फैलिएको स्वास्थ्य महाशाखा प्रमुख उमेश मेहताले बताए। धरानमा पाँच वर्ष अगाडि ६ हजारभन्दा बढी सर्वसाधारण संक्रमित भएका थिए। उपचार अभावका कारण डेंगु संक्रमित तीन जनाले ज्यान गुमाउनु परेको थियो। डेंगुकै कारण यसपटक धरान१७ मा ३७ वर्षीय एक महिलाको मृत्यु भएको छ। सुनसरीका सबै पालिकामा डेंगुका बिरामी देखिएका छन्। तर यसको अत्यधिक असर धरानमा मात्र छ। कोसी प्रदेश स्वास्थ्य निर्देशनालय धनकुटाका निर्देशक ज्ञानबहादुर बस्नेतले सुनसरी, मोरङ, झापा, उदयपुर, संखुवासभामा डेंगुका बिरामी देखा परेको बताए। उनले धरानबाहेकका स्थानमा डेंगु संक्रमितको अवस्था सामान्य रहेको जनाए। धरानमा डेंगु संक्रमितको संख्या धेरै देखिएको छ, उनले भने, नियन्त्रण गर्न जिल्ला स्वास्थ्य कार्यालय सुनसरीलाई निर्देशन दिइसकेका छौं। बीपी कोइराला स्वास्थ्य विज्ञान प्रतिष्ठान धरानमा रगत परीक्षण गर्दा दैनिक एक सयभन्दा बढी डेंगु संक्रमित हुने गरेको माइक्रोबायोलोजी विभागका प्रमुख डा नारायण भट्टराईले बताए। उनले कोसी प्रदेशका विभिन्न जिल्लाबाट आएका बिरामीमध्ये धेरैजसो धरानका बिरामीलाई डेंगु पोजेटिभ देखिने गरेको बताए। आन्तरिक राजस्व कार्यालय धरानका प्रमुख उपसचिव गोविन्दराज आचार्यले डेंगु रोगको संक्रमण कोराना भाइरस संक्रमणभन्दा पनि बढी खतरनाक रहेको अनुभव सुनाए। उनले आफूलाई पहिलो लटमै कोरोना भाइरस लागेको भए पनि डेंगुले जस्तो गम्भीर समस्या नआएको बताए। उनले डेंगुका कारण हप्ता दिनदेखि आफू थलिएकाले डेंगुबाट बच्न सबैले सावधानी अपनाउनु पर्ने सुझाव दिए। धरानमा डेंगु संक्रमितहरूको संख्या वृद्धि हुँदासमेत स्थानीय र प्रदेश सरकारले संक्रमितको उपचारलाई सहज बनाउन सकेका छैनन्। धेरैजसो बिरामी आर्थिक अवस्था कमजोर भएका कारण अस्पताल भर्ना भएका छैनन्। निम्न आय भएकाहरूले डेंगु परीक्षणसमेत गर्न नपाएको गुनासो गरेका छन्। डेंगु संक्रमित भएर निको भएका धरान१६ का भूपाल साम्पाङ राईले डेंगु संक्रमितको उपचार निःशुल्क गर्न र उपचार र परीक्षण सहज बनाउन सरकारसँग माग गरेका छन्। धरान उपमहानगरपालिकाका स्वास्थ्य महाशाखा प्रमुख मेहताले धरानका २० वटै वडामा फगिङ गर्ने र जनचेतना फैलाउने काम भइरहेको बताए। बागमतीमा बढाइँदै सतर्कता बागमती प्रदेशमा यो वर्ष पनि डेंगुको संक्रमण देखिन थालेको छ। गत वर्ष महामारीको रूप लिएको डेंगु यो वर्ष पनि देखिन थालेको हो। गत वर्ष डेंगुबाट ४२ हजार ७ सय १४ जना संक्रमित भएका थिए। २०७९ असार १५ देखि २०८० असार १५ सम्म एक वर्षको अवधिमा उक्त संख्यामा डेंगुबाट संक्रमित भएका पाइएको हो। हेटौंडा४ मा डेंगु खोज तथा नष्ट अभियान सञ्चालन गरिँदै। २०७९ असार १५ देखि २०८० माघ १५ सम्म बागमती प्रदेशमा ४२ हजार ४ सय ५९ जना डेंगुबाट संक्रमित भएका थिए। एक वर्षको अवधिमा सबैभन्दा धेरै काठमाडौंमा १४ हजार २ सय ६ जना, ललितपुरमा ९ हजार ७ सय ७९ जना, भक्तपुरमा ६ हजार १ सय ७० जना संक्रमित भएको स्वास्थ्य मन्त्रालय, बागमती प्रदेशको तथ्यांक छ। यस वर्ष जेठ १५ देखि असार १५ सम्म बागमती प्रदेशमा १ सय १७ जनामा डेंगुको संक्रमण देखिएको स्वास्थ्य मन्त्रालय, बागमती प्रदेशका सूचना अधिकारी डा रविन भुसालले बताए। यस अवधिमा सबैभन्दा धेरै धादिङमा ७८ जनामा डेंगु संक्रमण देखिएको छ। त्यस्तै नुवाकोटमा १४, काठमाडौंमा ८ र भक्तपुरमा ३ जनामा डंगु संक्रमण देखिएको मन्त्रालयले जनाएको छ। वैशाख १५ देखि जेठ १५ सम्म बागमती प्रदेशमा डेंगुबाट २७ र चैत्र १५ देखि वैशाख १५ सम्म ५२ जना संक्रमित भएको मन्त्रालयले जनाएको छ। वर्षा सुरु भएसँगै डेंगु संक्रमितको संख्या दैनिक थपिँदै कोसीका तराई क्षेत्रमा बढी संक्रमित बागमतीमा बढाइँदै सतर्कता गण्डकीको कास्कीमा बढी संक्रमित पहाडी जिल्लामा पनि डेंगुका बिरामी बढ्दै मधेसमा कम संक्रमित, नियन्त्रणका लागि अभियान सुरु डेंगु नियन्त्रणको लागि मन्त्रालयले सतर्कता बढाएको मन्त्रालयका सूचना अधिकारी भुसालले बताए। मानवीय व्यवहार परिवर्तन नभएकाले डेंगु फैलने गरेको उनको भनाइ छ। धेरै सफा पानी जम्ने ठूला सहरहरूमा यो समस्या बढी देखिने गरेको छ। हामीले मानवीय व्यवहार परिवर्तन गरेर न्यूनीकरण गर्दै जानुपर्छ, उनले भने। गण्डकीको कास्कीमा बढी संक्रमित गण्डकी प्रदेशका ११ जिल्लामध्ये सबैभन्दा धेरै कास्की जिल्लामा डेंगु संक्रमण देखिएको छ। कास्कीमा अहिलेसम्म ८२ जनालाई डेंगु संक्रमण देखिएको गण्डकी प्रदेश सरकार सामाजिक विकास तथा स्वास्थ्य मन्त्रालयका प्रवक्ता डा नारायण श्रेष्ठले जानकारी दिए। गत वर्ष कास्कीमा २ सय १० जनामा डेंगु देखिएको थियो। कास्कीपछि यस वर्ष अहिलेसम्म म्याग्दी जिल्लामा ४५ जनामा देखिएको छ। यसैगरी लमजुङ जिल्लामा २५ जनामा, नवलपरासी र तनहुँका ११११ जनामा डेंगु देखिएको छ। गोरखा जिल्लामा ३ जना, स्याङ्जा र पर्वतमा ११ जनामा डेंगु देखिएको छ। बागलुङ, मुस्ताङ र मनाङ जिल्लामा यस वर्ष अहिलेसम्म डेंगु नदेखिएको तथ्यांक छ। डेंगु संक्रमणको सुरुको अवस्था रहेकोले डेंगु संक्रमण हुन नदिन पानी जम्ने भाँडाहरू गमला, खालीबट्टा, खाली ड्रम आदिमा पानी जम्न नदिने उपाय खोज्नुपर्ने बताएको छ। गत वर्ष गण्डकी प्रदेशमा सबैभन्दा धेरै तनहुँ जिल्लामा २ सय ९४ जनामा देखिएको तथ्यांक छ। यसैगरी गत वर्ष पर्वतमा २ सय २५, गोर्खामा २ सय ५, स्याङ्जा जिल्लामा १ सय ४९ जना, बागलुङमा १ सय ३९, नवलपुरका ८८, म्याग्दीमा ८१ जनामा देखिएको थियो। हिमालपारिका जिल्ला मनाङ र मुस्ताङमा पनि पछिल्लो समयमा लामखुट्टे उक्लेका मात्रै छैनन् डेंगु संक्रमण देखिन थालेको छ। गत वर्ष मुस्ताङ जिल्लामा ७ जना र मनाङ जिल्लामा ८ जनामा डेंगु संक्रमण देखिएको गण्डकी प्रदेश सरकार सामाजिक विकास तथा स्वास्थ्य मन्त्रालयको तथ्यांक छ। लामखुट्टेको बासस्थान खोजी गरी लार्भा नष्ट गर्नका लागि खोज तथा नष्ट कार्यक्रम सुरु भएको छ। यो अभियान गाउँ, टोलटोल, बस्तीबस्तीमा सुरु भएको डा श्रेष्ठले बताए। सरकारी अस्पतालहरूमा निःशुल्क डेंगु परीक्षण भइरहेको पनि डा श्रेष्ठले जानकारी दिए। पहाडी जिल्लामा पनि डेंगुका बिरामी कालीकोट जिल्लाका नरहरीनाथ गाउँपालिका १ की अनि विष्टलाई सामान्य ज्वरो आएर उपचारका लागि अस्पताल जाँदा डेंगु देखियो। सान्नीत्रिवेणी गाउँपालिका३ की रमिता देवकोटालाई पनि ज्वरो आएर अस्पताल उपचार गराउन जाँदा डेंगु नै हो भन्ने पुष्टि भयो। खाँडाचक्र नगरपालिकाका कान्ति विकलाई पनि उस्तै लक्षण देखिएर जचाउँदा डाक्टरले डेंगु नै लागेको बताए। जिल्लामा चालू आर्थिक वर्षमा ५ जना डेंगुका बिरामी फेला परेको स्वास्थ्य सेवा कार्यालय कालीकोटका सूचना अधिकारी कटकबहादुर महतले बताए। उनका अनुसार विगतमा यसरी जिल्लामा डेंगुको समस्या देखिँदैनथियो। पछिल्ला वर्षहरूमा जिल्लामा तापक्रम वृद्धिसँगै लामखुट्टे पनि गाउँगाउँमा देखिन थालेपछि डेंगुका बिरामीहरू पनि फेला पर्न थालेका हुन्। स्वास्थ्य सेवा कार्यालय सुर्खेतका प्रतिनिधि उदय बीसीका अनुसार सुर्खेतमा मात्र चालू आर्थिक वर्षमा १ हजार ५ सय डेंगुका बिरामीहरू फेला परे। चालू आर्थिक वर्षमै दैलेखमा १ जना र रुकुममा १ जना यस रोगका बिरामीहरू फेला परे। पछिल्लो समय जलवायु परिवर्तनलगायतका कारण तापक्रम वृद्धि भएसँगै कर्णालीका पहाडी जिल्लाहरूमा पनि डेंगुका बिरामी देखा पर्न थालेका हुन्। प्रदेश स्वास्थ्य निर्देशनालयको तथ्यांकअनुसार कर्णालीमा बर्सेनि डेंगुका बिरामी बढ्दै गएका हुन्। प्रदेश स्वास्थ्य निर्देशनालयका निर्देशक डा रविन खड्काका अनुसार कर्णाली प्रदेशमा आर्थिक वर्ष २०७७०७८ मा ७ सय ९६ बिरामी, आब २०७८०७९ मा १ हजार ५ सय ५० र आव २०७९०८० मा १ हजार ९ सय बढी डेंगुका बिरामीहरू फेला परेका छन्। कर्णालीका पहाडी जिल्लाहरूमा कतिपय सुर्खेत नेपालगन्जबाट गाउँतिर गएका मानिस तथा कतिपय स्थानीय मानिससमेत यस रोगबाट संक्रमित भएका छन्। मधेसमा नियन्त्रणका लागि अभियान मधेस प्रदेशमा डेंगु संक्रमण छिटफुट रूपमा मात्र देखिएको प्रदेशको स्वास्थ निर्देशनालयले जनाएको छ। निर्देशनालयका प्रमुख डा राजीव झाका अनुसार अहिलेसम्म ८ वटै जिल्लामा डेंगुको खतरा देखिएको छैन। उनले भने, प्रदेश सरकारको सहयोगमा यस प्रदेशका हरेक पालिकास्तरसम्ममा सचेतना अभियान सञ्चालन गरिँदैछ। अभियानको पहिलो चरणअन्तर्गतको कार्यक्रम यही असार २६ गतेदेखि ३१ गतेसम्म रहनेछ। यसका साथै सर्वसाधारणलाई यस रोगबाट बचाउनका लागि लार्भा नष्ट गर्ने अभियान पनि सञ्चालन हुँदैछ। जनस्वास्थ्य कार्यालय महोत्तरीका प्रमुख डा भोला यादवका अनुसार जिल्लाको बर्दिवास र गौशालामा विगतमा यसको प्रभाव परेको थियो। यसलाई ध्यानमा राख्दै मधेस सरकारको आर्थिक सहयोगमा लार्भा नष्ट गर्ने अभियान र सचेतना अभियान मंगलबारबाट सञ्चालन हुँदैछ। उनले भने, प्रदेश सरकारले ढिलो गरी बजेट पठाएका कारण यसपटक असारको अन्त्यमा भए पनि हामीले कार्यक्रम गर्दैछौं। आगामी दिनमा जिल्लाका हरेक पालिकामा यस्ता अभियान सञ्चालन हुनेछ। सुरुमा ज्वरो आउने, शरीरमा दादुराजस्ता फोका आउने, टाउको दुख्ने, पखाला लाग्ने, जोर्नी दुख्ने र शरीर कमजोर हुने डेंगु संक्रमणका लक्षण हुन्। डेंगु संक्रमणका कारण बिरामीको रगतमा प्लेटलेट्स कमी हुने भएकाले बिरामीले पोसिलो र झोलिलो पदार्थ बढी मात्रामा खानुपर्ने चिकित्सकको सुझाव छ। धरानको विजयपुर अस्पतालमा डेंगु संक्रमित बिरामीको उपचार गरिँदै। तस्बिर : रत्नप्रसाद आचार्य कृष्ण सारु मगर हेटौंडा, रत्नप्रसाद आचार्यधरान, कृष्णमणि बरालपोखरा, बिस्नप्रसाद न्यौपानेवीरेन्द्रनगर , धनवीर महतोमहोत्तरी"
अनलाइन जुवा खेलाएको आरोपमा ११ विरुद्ध मुद्दा,"काठमाडौं : अनलाइन बेटिङ साइट वान एक्स बेटमार्फत सट्टेबाजी गराएको आरोपमा पक्राउ परेका १० जनाविरुद्ध अदालतमा मुद्दा चलाइएको छ। एक जनालाई फरार अभियुक्त बनाइएको छ। उक्त मुद्दामा सोमबार थुनछेक बहस सुरु भएको छ। जिल्ला सरकारी वकिल कार्यालय काठमाडौंका सहन्यायाधिवक्ता अच्युतमणि न्यौपानेका अनुसार सट्टेबाजी गराउने तथा यसको प्रचार गर्ने कलाकार तथा युट्युबरविरुद्ध पनि अभियोग दायर गरिएको हो। कलाकार र युट्युबरसहित ११ जनाविरुद्ध मुद्दा दर्ता भएको छ। जसमा १० जना प्रहरी हिरासतमै छन् भने एक जना फरार छन्। कैलाली घर भई काठमाडौं बस्ने २८ वर्षीय दिनेश खड्का र उनकी श्रीमती अनिता धितालविरुद्ध सट्टेबाजी गराएको आरोपमा मुख्य अभियुक्तको रूपमा मुद्दा दर्ता भएको छ। खड्का दम्पतीले नेपालमा वान एक्स बेटको एजेन्ट भएर काम गरेको आरोप छ। उनीहरूले विभिन्न व्यक्तिहरूको नागरिकता र सिमकार्ड प्रयोग गरेर ६४ करोड ९४ लाख २९ हजार ८ सय २० रुपैयाँको क्रेडिट कारोबार गरेको आरोप छ। उनीहरूसँग यति नै रुपैयाँबराबरको बिगो माग गरिएको छ। यस्तै प्रचार गरेको आरोपमा कलाकार तथा युट्युबरविरुद्ध पनि मुद्दा दर्ता भएको छ। पक्राउ परेका युट्युबर एवं कलाकारहरू जलन घर्तीमगर, एलिश राई, गणेश देवकोटा (जीडी), बेगम नेपाली (भटभटे माइला), मरिचमान श्रेष्ठ (बल्छी धुब्रे), राजु पौडेल (राजु मास्टर), सरोज घिमिरे (ढेडु बुढो), रोशन खतिवडा (पीके भाइन्सपवन खतिवडा) विरुद्ध मुद्दा दर्ता गरिएको हो। फरार युट्युबर मोरङका कुशल पोखरेललाई प्रतिवादी बनाइएको छ। राष्ट्र बैंकको ऐनअनुसार बिगो जफत गरी बिगो रकमको तीन गुणासम्म जरिवाना वा ७ वर्षसम्म कैद वा दुवै सजायको मागदाबीसहित दिनेश र अनिताविरुद्ध अभियोगपत्र दर्ता गरिएको छ। मुलुकी अपराधसंहिता, २०७४ दफा १२५ अनुसार जुवा खेल्न वा सट्टाबाजी गर्न नहुने कसुरमा अभियोगपत्र दर्ता भएको छ। यो कसुरअन्तर्गत एक वर्षसम्म कैद र १० हजार रुपैयाँसम्म जरिवाना सजाय छ। त्यसबाहेक उनीहरू दुवैविरुद्ध एकीकृत कसुरबापत थप सजायको पनि माग गरिएको छ। वान एक्स बेटको प्रचार गर्ने युट्युबर तथा कलाकारहरूविरुद्ध विज्ञापन (नियमन गर्ने) ऐन २०७६ अनुसार कसुर मागदाबी गरिएको छ। अभियोगपत्र अनुसार उक्त कसुरको दफा २५ को उपदफा १ र २ बमोजिम सजायको माग सरकारी वकिलले गरेको छ। उनीहरूलाई एक वर्षसम्म कैद र १० हजार रूपैयाँ जरिवाना गर्न माग गरिएको हो। सट्टाबाजीसम्बन्धी कसुर र नेपाल राष्ट्र बैंक ऐन, २०५८ अन्तर्गतको कसुरमा कुल ११ जनाविरुद्ध मुद्दा दायर भएको हो। अभियोगपत्र अनुसार कलाकार र युट्युबरहरूले विज्ञापनबापत पैसा पाउने भनेपछि आफ्नो युट्युब च्यानलहरूमा वान एक्स बेटको प्रचार गरेको बयान दिएको उल्लेख छ। प्रचारबापत उनीहरूले १५ हजारदेखि मासिक ९० हजारसम्म प्राप्त गर्ने गर्थे। प्रहरीसँगको बयानका क्रममा युट्युबर तथा कलाकारलाई इमेल तथा टेलिग्राममार्फत विज्ञापन राख्ने अफर वान एक्स बेटले पठाएको थियो। पैसाको लोभमा पर्दा उनीहरू प्रहरी हिरासतमा पुगेका छन्। प्रचार गरे पछाडि उनीहरूको बैंक खातामा रकम जम्मा हुन्थ्यो। वानएक्स बेट अनलाइन बेटिङ (सट्टेबाजी) प्लेटफर्म हो। यहाँ प्रयोगकर्ताले पूरै खेलको नतिजा वा खेलका विभिन्न समयावधिमा हुने गतिविधिको अनुमान गरेर जुवा झैं दाउ राख्नुपर्ने हुन्छ। नतिजा मिलेको खण्डमा तोकेको गुणाको रकम फिर्ता पाइन्छ। यदि नमिलेको अवस्थामा आफूले बाजी राखेको सबै रकम जान्छ। अनुमानकै आधारमा खेलिने यो खेलमा एकैपटक हजारौ मानिसहरू सहभागी हुन सक्छन्। यही प्लेटफर्ममै विविध प्रलोभन दिएर लक्की ड्रमार्फत पनि विजेता घोषणा पनि गरिन्छ। विभिन्न ठाउँ र देशअनुसार त्यहाँका कुनै व्यक्ति वा कम्पनीको एजेन्टको रूपमा काम गर्छन्। उनीहरूले नै पैसा उठाउन, पठाउन र कारोबार गर्नका लागि विभिन्न बैंकहरूसँग लिंक राख्ने गर्छन्। यस्ता एजेन्टहरूले विभिन्न व्यक्तिको नागरिकतालगायतका अन्य कागजात राखी नक्कली नाममा खाता खोल्ने र यो खेल खेल्ने, खेलाउने गर्छन्। वानएक्स बेटको एप्लिेकेसनमार्फत बाजी राख्न पाइन्छ भने विभिन्न प्रकारको अनलाइन गेम खेलेर रकम जित्न सकिन्छ। यही एपको माध्यमबाट करोडाौं रुपैयाँ डिजिटल कारोबार हुने गरेको छ।"
दलित बालबालिकाको शिक्षामा कमजोर पहुँच,"जाजरकोट : जाजरकोटको भेरी नगरपालिका१, रिम्नास्थित भेरी त्रिवेणी माध्यमिक विद्यालयमा १० कक्षामा अध्ययनरत खिमराज परियारको पढाइप्रति खासै रुचि छैन। अन्य विद्यार्थीको तुलनामा उनको सिकाइ उपलब्धि कमजोर छ। आगामी चैतमा राष्ट्रिय परीक्षा बोर्डले लिने एसईई परीक्षाको लागि अन्य विद्यार्थी अलि बढी नै मिहिनेत गर्दैछन्। उनी भने पढाइप्रति अझै एकाग्र हुन सकिरहेका छैनन्। एसईई परीक्षा नजिक आउँदैछ, उनको पढाइमा भने अझै सुधार हुन सकेको छैन, विद्यालयका शिक्षक रुद्रराज वली भन्छन्, हामीले प्रयास गरे पनि घरायसीलगायत कारणले पढाइमा ध्यान नदिँदा समस्या भइरहेको छ। खिमराजको पढाइ कमजोर हुनु र अध्ययनमा ध्यान नजानुमा उनको पारिवारिक वातावरण प्रमुख कारक हो। उनी ५ कक्षामा पढ्दै गर्दा आमाको निधन भयो। एक वर्ष नबित्दै बुवाले अर्को विवाह गरे। घरको आर्थिक अवस्था निकैै कमजोर छ। खिमराज पढाइभन्दा बढी ज्याला मजदुरी गर्न बाध्य छन्। सानैमा आमाको काल (मृत्यु) भयो, घरको अवस्थाले पनि पढ्न मन लाग्दैन, उनी भन्छन्। दलित समुदायका खिमराज एक प्रतिनिधि विद्यार्थी हुन्, जसले गरिबीको भुँमरीमा फसेर पढाइमा सोचेजस्तो प्रगति गर्न सकेका छैनन्। जाजरकोटमा कुल विद्यार्थी संख्याको करिब ३१ प्रतिशत दलित समुदायका विद्यार्थी रहेका छन्। उनीहरूको सिकाइ उपलब्धि भने अन्य समुदायका बालबालिकाको भन्दा निकै कमजोर छ। शिक्षा विकास तथा समन्वय इकाई कार्यालयका अनुसार १ देखि १२ कक्षासम्म ७१ हजार २ सय २९ विद्यार्थी अध्ययनरत रहेकामा दलित समुदायका विद्यार्थीको संख्या २२ हजार २७ (३०९२ प्रतिशत) रहेको छ। इकाई कार्यालय प्रमुख रमेश मल्ल दलित समुदायका विद्यार्थीको सिकाइ उपलब्धि अन्य विद्यार्थीको तुलनामा कमजोर रहेको विभिन्न अध्ययनले देखाएको बताउँछन्। सेभ द चिल्ड्रेनको सहयोगमा पहाडी क्षेत्र विकास अभियानद्वारा सञ्चालित अवसर परियोजना२ भेरी नगरपालिकाका केही विद्यालयमा गरेको सिकाइ उपलब्धि मापन परीक्षामा अन्य विद्यार्थीको तुलनामा कमजोर देखिएको थियो। सबै विद्यार्थीको औसत सिकाइ उपलब्धि ३६ प्रतिशत रहँदा दलित विद्यार्थीको सिकाइ उपलब्धि २९ प्रतिशतमात्र रहेको परियोजनाले जनाएको छ। कमजोर आर्थिक अवस्था र चेतनाको अभावले धेरै दलित बालबालिकाको शैक्षिक अवस्था कमजोर रहेको छ, उनले भने, भेरीका केही विद्यालयमा गरिएको अध्ययनबाट यस्तो तथ्य बाहिर आएको हो। भेरी त्रिवेणी माविमा ८ कक्षामा अध्ययनरत रिम्नाकै शान्ता परियारको पढाइ पनि अन्य विद्यार्थीको तुलनामा कमजोर छ। गोठाला जाने, मेलापात गर्ने, खाना पकाउने, भाँडा माभ्ने बाध्यताको कारण चाहेर पनि पढाइमा ध्यान दिन सकिनन्। अध्ययनरत विद्यालयका प्रधानाध्यापक प्रेम पुनका अनुसार उनको पढाइ स्तर औसत विद्यार्थीको भन्दा कमजोर छ। उनका अनुसार शान्ता र खिमराजजस्तै दलित समुदायका अन्य विद्यार्थीको शैक्षिक अवस्था कमजोर रहेको छ। कतिपय विद्यार्थीको शिक्षण सिकाइ कमजोर भएर कक्षा दोहोर्याएर पढिरहेका छन्। त्रिभुवन माध्यमिक विद्यालयमा कक्षा ७ मा अध्ययनरत भेरी नगरपालिका३, स्यालाका सुरेन्द्र नेपाली दुई वर्षदेखि उही कक्षामा पढिरहेका छन्। ७ विषयमध्ये ६ विषयमा न्यूनतम अंक पनि प्राप्त गर्न नसकेपछि सोही कक्षामा दोहोर्याउनु परेको विद्यालयका शिक्षक तारा पुन बताउँछन्। उनका अनुसार सुरेन्द्र अहिले पनि राम्रोसँग पढ्नलेख्न जान्दैनन्। विद्यालयमा जति प्रयास गर्दा पनि पारिवारिक कारणले उनको सिकाइमा प्रगति हुन सकेको छैन। कमजोर घरायसी अवस्थाकै कारण भेरी नगरपालिका३, स्यालाकी पवित्रा सुनारले पनि पढाइमा सोचेअनुसार उपलब्धि हासिल गर्न सकेकी छैनन्। उनको जीवन पनि बाल्यकालमै खिमराज र शान्ताको जस्तै गरिबी र अभिभावक शून्यताको भुँमरीमा फस्यो। ६ वर्षअघि बुवाको निधन भएपछि आमाले दोस्रो विवाह गरिन्। बाल्यकालमै आमाबुवाको ममता खोसिँदाको असर पढाइमा पर्ने नै भयो। गरिबी, चेतनाको कमीजस्ता कारणले दलित समुदायका बालबालिकाको पढाइस्तर मात्र कमजोर छैन, थुपै्र बालबालिका विद्यालयको पहुँचबाहिर समेत रहेका छन्। कापीकलम बोकेर विद्यालय जाने उमेरका दलित समुदायका बालबालिका मजदुरी गर्न बाध्य छन्। बारेकोट गाउँपालिका२ का धनबहादुर नेपालीलाई आफ्नै उमेरका अन्य बालबालिकासँगै विद्यालय जान मन लाग्छ, तर घरमा कामको चापले उनको पढ्ने चाहना मनमै मरेको छ। जब घडीमा १० बज्छ, उनका साथीहरू झोला बोकेर विद्यालय जान्छन्। उनी भने गाई लिएर गोठालो जान्छन्। छोरालाई स्कुल पठाउन त मन थियो, घरको काम नगरी खान पुग्दैन, उनकी आमा मनमतीले भनिन्, पढाउन, लेखाउन पनि पैसा चाहिन्छ, कहाँबाट ल्याउनू ? धनबहादुरका बुवाले एक वर्षअघि आत्महत्या गरेका थिए। १३ वर्षीय धनबहादुरले भने, अब त चाहेर पनि स्कुल जान सकिँदैन। आपूले पढ्न नपाए पनि भाइबहिनीलाई विद्यालय पठाउने उनको धोको छ। यसको लागि उनले आमालाई घरायसी काममा सघाइरहेका छन्। कमजोर आर्थिक अवस्थाकै कारण बारेकोट गाउँपालिकामा विद्यालय उमेर समूहका करिब एक सय दलित बालबालिका विद्यालयको पहुँचबाहिर रहेका छन्। २१औं शताब्दीमा पनि उनीहरू अक्षर चिन्नबाट वञ्चित छन्। बारेकोट गाउँपालिका ६ की ११ वर्षीया तारा नेपाली यस्तै विडम्बना भोग्न बाध्य एक बालिका हुन्। घरको आर्थिक अवस्था कमजोर भएकैले उनले विद्यालयमा पाइला टेक्न पाएकी छैनन्। वीरेन्द्र ऐश्वर्य मावि, लिम्साका प्रधानाध्यापक गोरखबहादुर सिंह पढाइबाट वञ्चित बालबालिकालाई स्थानीय सरकारले विद्यालय जाने वातावरण मिलाउनु पर्ने बताउँछन्। पढाइबाट वञ्चित हुनेमा दलित समुदायका बालबालिका धेरै रहेकाले सरकारले गाँस, बासको प्रबन्ध गर्नेतिर पनि ध्यान दिनुपर्ने उनको भनाइ छ। हिजो सिंहदरबारमा रहेको सरकार अहिले गाउँगाउँमा पुगेका छन्, तर जनताको आर्थिक अवस्था उस्तै छ, उनले भने, गरिबी र विपन्नताको सोझो असर शिक्षामा परेको छ, दलित समुदायका बालबालिका अझ बढी प्रभावित छन्। बारेकोट गाउँपालिका ६ का वडाध्यक्ष तिलक महतारा कमजोर आर्थिक अवस्थाको कारण बारेकोटमा दलित समुदायका बालबालिका अध्ययनबाट वञ्चित भएका स्वीकार्छन्। उनीहरूलाई कसरी विद्यालयको पहुँचमा पुर्याउने भन्नेबारे ठूलो चुनौती रहेको उनको भनाइ छ। सानैमा अभिभावकको मृत्यु भएपछि घरको जिम्मेवारी आइलाग्ने कारणमात्र नभई कमजोर आर्थिक अवस्थाले अभिभावकले पनि पढाउन सक्दैनन्, उनले भने। बारेकोटमात्र होइन, जिल्लाभर शिक्षाबाट वञ्चित हुने दलित बालबालिकाको संख्या ठूलो रहेको छ। शिक्षा विकास तथा समन्वय इकाइका अनुसार सातवटै स्थानीय तहमा करिब पाँच सय दलित समुदायका बालबालिका विद्यालयको पहुँचबाहिर रहेका छन्। नागरिक अगुवा राजेन्द्रविक्रम शाह स्थानीय तहले शिक्षामा लगानी गर्न नसक्दा बालबालिका शिक्षाबाट वञ्चित भइरहेका बताउँछन्। शिक्षाबाट वञ्चित हुँदै गर्दा दलित बालबालिका बालविवाहको चपेटामा पनि पर्ने गरेका छन्। बालविवाहको कारण विभिन्न स्वास्थ्य समस्या झेल्नुका साथै आर्थिक विपन्नता पनि थपिन्छ। सानैमा विवाह हुन्छ, त्यसपछि बच्चाबच्ची जन्मिन्छन्, अनि उनीहरूको लालनपालनमा थप आर्थिक भार पर्छ, बारेकोटकी सुशीला विकले भनिन्, शिक्षामा कमजोरी हुँदा सँगसँगै अन्य समस्या पनि थपिँदै जान्छन्। दलित बालबालिकाको शिक्षामा पहुँच बढाउन र सिकाइ उपलब्धि बढाउन सरकारले छात्रवृत्ति योजना लागू गरेको छ। सरकारले जाजरकोटका दलित बालबालिकाको लागि बर्सेनि छात्रवृत्तिमा लाखौं रकम खर्चिने गरेको छ। प्रतिविद्यार्थी चार सयका दरले १ देखि ८ कक्षा सम्मका १७ हजार ४ सय ६९ बालबालिकाका लागि चालू आवमा ६९ लाख ८७ हजार ६ सय रुपैयाँ छात्रवृत्तिमा खर्च भएको पालिकाहरूले जनाएका छन्। तैपनि त्यसको प्रभावकारिता देखिएको छैन। शिक्षाका लागि राष्ट्रिय अभियानका जिल्ला संयोजक सहदेव बस्नेत अशिक्षित अभिभावकको शिक्षाप्रतिको कमजोर बुझाइ, गरिबीको कारण साँझ बिहान गुजारा गर्ने समस्या, सरकारको शिक्षामा न्यून लगानीलगायत कारणले दलित समुदायका बालबालिका विद्यालयको पहुँचबाहिर हुनुका साथै विद्यालय गएका बालबालिकाको पनि सिकाइ उपलब्धि निराशापूर्ण रहेको बताउँछन्। जिल्लामा दलित बालबालिकाको संख्या अधिक रहे पनि शिक्षामा उनीहरूको कमजोर पहुँच देखिन्छ, उनले भने।"
पोखरा अन्तर्राष्ट्रिय विमानस्थलभित्रको पार्किङ शुल्क घटाउन माग,"सङ्घले आवागमनलाई असर नपर्ने गरी यात्रुलाई पुर्याउन जाँदा बिदाइ र आगन्तुकअथिति पाहुनालाई स्वागत गरी सवारीमा चढाउने व्यवस्था मिलाउन पनि आग्रह गरेको छ । पोखरा : पोखरा उद्योग वाणिज्य सङ्घले पोखरा अन्तर्राष्ट्रिय विमानस्थलभित्रको पार्किङ शुल्क घटाउन माग गरेको छ । सङ्घका अध्यक्ष पवनकुमार प्रजापति नेतृत्वको प्रतिनिधिमण्डलले नागरिक उड्डयन प्राधिकरण पोखरा अन्तर्राष्ट्रिय विमानस्थलका निर्देशक विक्रम गौतमलाई सोमबार ध्यानाकर्षणपत्र बुझाउँदै पुरानो विमानस्थलभन्दा झन्डै २१ गुणा महँगो शुल्क कुनै पनि कोणबाट जायज नभएको बताएको हो । सङ्घले आवागमनलाई असर नपर्ने गरी यात्रुलाई पुर्याउन जाँदा बिदाइ र आगन्तुकअथिति पाहुनालाई स्वागत गरी सवारीमा चढाउने व्यवस्था मिलाउन पनि आग्रह गरेको छ । ध्यानाकर्षणपत्रमा विमानस्थल निर्माणको सूत्रधार, अभियानकर्ता एवं उपभोक्ताको नाताले विमानस्थलसँग सङ्घको गहिरो चासो जोडिएको उल्लेख गर्दै राष्ट्रिय गौरवको परियोजनाका रूपमा रहेको पोखरा अन्तर्राष्ट्रिय विमानस्थलबाट प्रवाह हुने सेवासुविधा अन्तर्राष्ट्रियस्तरकै हुनुपर्नेमा जोड दिइएको छ । सेवा प्रवाहबाटै विमानस्थलले उपभोक्ताको मन जित्नुपर्ने उल्लेख गर्दै सङ्घले ध्यानाकर्षणपत्रमा विमानस्थलजस्तो संवेदनशील क्षेत्रमा व्यवस्थित पार्किङ अपरिहार्य हुने र सेवा सस्तो, सुलभ एवं नागरिकमैत्री हुनुपर्ने भनेको छ । विमानस्थलबाट अन्तर्राष्ट्रिय उडान प्रबन्धमा पनि सङ्घको उत्तिकै चासो हुने जनाएको छ । ध्यानाकर्षणपत्र बुझ्दै विमानस्थल प्रमुख गौतमले पार्किङ शुल्क महँगो भएको स्वीकारे। विमानस्थल प्रशासन यात्रु ल्याउनेलैजाने कार्यमा सहजीकरण गर्नुका साथै राजमार्गसम्म निःशुल्क वा सशुल्क बस सेवा सञ्चालन गर्ने तयारीमा रहेको उनले जानकारी गराए। अध्यक्ष प्रजापति नेतृत्वको प्रतिनिधिमण्डलमा वरिष्ठ उपाध्यक्ष गोकर्ण कार्की, महासचिव बलराम आचार्य, कोषाध्यक्ष दिनेशचन्द्र बाँस्तोला र उपमहासचिव शोभा गौतमलगायत सहभागी थिए। रासस"
न्याय सम्पादनलाई सरल बनाइने,"उदयपुर : प्रधानन्यायाधीश हरिकृष्ण कार्कीले न्याय सम्पादनलाई छिटो, छरितो र सरल बनाउने अभियानमा रहेको बताएका छन्। उनले जिल्ला अदालत उदयपुरको भवन उद्घाटनका क्रममा न्यायपालिका महँगो भयो भन्ने केही गुनासा आउने गरेकाले त्यसलाई सम्बोधन गर्न योजनाबद्ध सुधारमा रहेको बताए। भने, न्यायपालिकाको दस्तुरभन्दा पनि ढिलासुस्तीका कारण सेवाग्राहीको खर्च बढेको हो, त्यसमा हामी संबेदनशिल छौं। उनले अहिले पनि कतिपय दस्तुर २० बर्षअघिकै रहेको बताए । सरकारी दस्तुर महँगोभन्दा पनि न्याय सम्पादनको ढिलासुस्तिले बास खर्च, कानुन व्यवसायिको शुल्क जस्ता कारणले महँगो देखिएको हो। यसलाई चाँडै सम्बोधन गरिनेछ, कार्कीले भने । उनले सेवाग्राहीको गुनासो नआवस् भन्न मुद्दाको प्रकृति अनुसार सरल, सामान्य र जटिल रुपमा मार्गनिर्धारण गरी सबै जनतालाई न्यायाको प्रत्याभूति दिन लागेको बताए। कुनै पनि वहानावाजीमा न्याय सम्पादनका कामकाज ढिलासुस्ति गर्ने अधिकार नभएको बताउँदै प्रधानन्यायाधिश कार्कीले सबै जनताको न्यायमा पहुँच पुग्ने गरी सेवा प्रवाह गर्न आग्रह गरे। उनले सबैतिर न्याय मरेको अनुभूती गरेर न्यायको मन्दिर प्रवेश गरेका सेवाग्राहीलाई शान्ति र न्यायको प्रत्याभूति दिलाउने गरी कार्यसम्पादन गर्न निर्देशन दिए। उनले न्यायपालिकाभित्र शुद्धिकरण र सुदृढिकरण आवश्यक ठानी आफैले तयार पारेको प्रतिवेदन कार्यान्वयन सुरु गरिएको बताए। कार्यक्रममा सर्वोच्च अदालतका अर्का न्यायाधिश प्रकाशमान सिंह राउतले न्यायपालिकालाई स्वतन्त्र र मर्यादित बनाउन सकेमात्र जनताले साच्चै नै न्यायको अनुभूति पाउन सक्ने बताए। उनले न्यायपालिकालाई वदनाम गर्ने र हुर्मत लिने पछिल्ला जुन गतिविधि भए, त्यसले आफूहरू सबै आलोचित हुनु परेकाले त्यसलाई तोड्न पनि सबैसँगको सहकार्य आवश्यक रहेको बताए। राउतले फैसला कार्यान्वयन नहुँदा ठुलो संख्यामा वक्यौता बसेकाले वक्यौता न्युनिकरणका लागि अभियान सुरु गरिएको बताए।"

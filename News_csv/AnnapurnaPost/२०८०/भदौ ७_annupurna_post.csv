शीर्षक,विवरण
अनाचारको बेहद अभ्यास,"नेपाली बृहत् शब्दकोशले अकुत लाई यसरी अथ्र्याएको छ विपुल, अपरिमित, यति नै छ भन्ने अनुमान गर्न नसकिने, भरपुर। भ्रष्टाचारको जरा जति फैलिँदै जान्छ, अकुत शब्दको व्यापकता उति बढ्दै जाँदो रहेछ। पछिल्लो समय नेपाली जनमनमा यो सर्वव्यापी हुँदै गएको छ। यो शब्द नसुन्ने र यसको अर्थ नबुझ्ने अब कमै होलान्। हामीले यस विशेष अंकमा अकुत आर्जनका अभियोग लागेका सयवटा प्रमुख मुद्दाहरू खोजेका छौं, जसको अख्तियारदेखि अदालतसम्मको गन्तव्यसमेत पहिल्याएका छौं। रोचक त यो छ, यस्ता धेरै मुद्दाले सफाइ पाएका छन्। तीमध्ये अति सीमितलाई छाडेर अधिकांशमा सुशासन र प्रशासन विज्ञहरूले आश्चर्य प्रकट गरेका छन्। यो अंक कुनै आक्षेप वा पटाक्षेपका लागि होइन। यसमा सरकारी र अदालती दस्तावेजलाई केवल समावेश गरेका छौं। त्यसलाई एकमुष्ठ बुझ्ने, मूल्यांकन गर्ने र यथार्थ पर्गेल्ने दायित्व पाठक वर्गकै काँधमा छाडेका छौं। हामीले भन्न सक्ने कुरा यतिचाहिँ हो पद र पहुँच हुने (कतिपय) ले भ्रष्टाचार गर्ने र अकुत सम्पत्ति जुटाउने महारोगले नेपाललाई थिलोथिलो बनाएको छ। राज्यमा मौलाएको कुशासनले जनतामा निराशा बढाएको छ। र, त्यसले भ्रष्टाचारलाई निरन्तर र संस्थागत गर्दै लगेको छ। सर्वसाधारणले मिडियामार्फत त्यसमा निगरानी होस् र प्रश्न गरियोस् भन्ने अपेक्षा राखेका छन्। त्यो अभिभारा हाम्रो दायित्व हो। संविधानको धारा ५१ मा राज्यका नीतिहरूसम्बन्धी व्यवस्था छ। त्यसको (ख)(४) मा सार्वजनिक प्रशासनलाई स्वच्छ, सक्षम, निष्पक्ष, पारदर्शी, भ्रष्टाचारमुक्त, जनउत्तरदायी र सहभागितामूलक बनाउँदै राज्यबाट प्राप्त हुने सेवा सुविधामा जनताको समान र सहज पहुँच सुनिश्चित गरी सुशासनको प्रत्याभूति गर्ने उल्लेख छ। त्यसकै (ट)(३) ले राजनीतिक, प्रशासनिक, न्यायिक, सामाजिकलगायत सबै क्षेत्रको भ्रष्टाचार र अनियमितता नियन्त्रणका लागि प्रभावकारी उपाय अवलम्बन गर्ने प्रावधान राखेको छ। हामीकहाँ गैरकानुनी आर्जन नियन्त्रण गर्न भ्रष्टाचार निवारण ऐन २०५९, अख्तियार दुरुपयोग अनुसन्धान आयोग ऐन २०४८, प्रमाण ऐन २०३१, विशेष अदालत ऐन २०५९, सम्पत्ति शुद्धीकरण (मनी लाउन्डरिङ) निवारण ऐन २०६४, सरकारी मुद्दासम्बन्धी ऐन २०४९, सुशासन (व्यवस्थापन तथा सञ्चालन) ऐन २०६४, कसुरजन्य सम्पत्ति तथा साधन (रोक्का, नियन्त्रण र जफत) ऐन, २०७० लगायत कानुन छन्। अख्तियार दुरुपयोग अनुसन्धान आयोग, राष्ट्रिय सतर्कता केन्द्र, सम्पत्ति शुद्धीकरण अनुसन्धान विभाग, राजस्व अनुसन्धान विभाग, प्रहरीको केन्द्रीय अनुसन्धान ब्युरो (सीआईबी) जस्ता निकाय छन्। संविधान, कानुन र तिनलाई कार्यान्वयन गर्ने बलिया संरचना भए पनि देशमा भ्रष्टाचार घटेको छैन। बरु बढेको छ। ट्रान्सपरेन्सी इन्टरनेसनलको सन् २०२२ को करप्सन परसेप्सन्स इन्डेक्स (सीपीआई) का अनुसार नेपाल भ्रष्टाचारमा १८० मुलुकमध्ये ११० औं स्थानमा छ। यसले १०० मा ३४ स्कोर पाएको छ। भ्रष्टाचारको यो बढ्दो ग्राफमा अकुत को अंश पनि ठूलो छ। त्यसैले यस शीर्षकअन्तर्गत मुद्दा परेका, छिनिएका, चलिरहेका, सजाय भोगेका वा सफाइ पाएका प्रमुख उदाहरण हामीले आमपाठकको जानकारीका लागि प्रस्तुत गरेका छौं। किनभने, यो अनुसन्धानमूलक र अध्ययनलायक विषय अवश्य हो।"
वैधभन्दा अवैध रकम बढी देखिएपछि,"उनीविरुद्ध भ्रष्टाचार निवारण ऐनबमोजिम जरिवाना र कैद सजाय हुन र स्रोत नखुलेको सम्पत्ति जफत गर्ने प्रयोजनार्थ उत्तमदेवी श्रेष्ठलाई समेत प्रतिवादी कायम गरी २०७३ कात्तिक २९ मा विशेष अदालतमा मुद्दा दर्ता गरिएको थियो। काठमाडौं महानगरपालिका कार्यालयका इन्जिनियर गम्भीरलाल श्रेष्ठले पदको दुरुपयोग गर्दै अकुत आर्जन गरेको खुलेको छ। श्रेष्ठले २०४३ असोज १६ देखि २०७१ साल माघ मसान्तसम्म सार्वजनिक सेवाको पदमा रहेर अकुत सम्पत्ति पनि आर्जन गरेको अख्तियारको अनुसन्धानबाट खुलेको छ। यस अवधिमा उनले ४४ लाख ३६ हजार २८० बैधबाटोबाट आम्दानी गरेको भए पनि लगानी तथा खर्च १ करोड ७३ लाख ३७ हजार २७ रुपैयाँ गरेको देखिएको छ। यो अवधिमा आयभन्दा बढी खर्च गरेको १ करोड २९ लाख ७ सय ४७ रुपैयाँको स्रोत वैधानिक रूपमा पुष्टि हुन नसकेको देखिएको थियो। उनीविरुद्ध भ्रष्टाचार निवारण ऐनबमोजिम जरिवाना र कैद सजाय हुन र स्रोत नखुलेको सम्पत्ति जफत गर्ने प्रयोजनार्थ उत्तमदेवी श्रेष्ठलाई समेत प्रतिवादी कायम गरी २०७३ कात्तिक २९ मा विशेष अदालतमा मुद्दा दर्ता गरिएको थियो। महानगर इन्जिनियर श्रेष्ठले पनि सफाइ पाएका छन्। २०७५ जेठ १७ गते विशेषका न्यायाधीशहरू बाबुराम रेग्मी, चण्डीराज ढकाल र नारायणप्रसाद पोखरेलको इजलासले उनलाई सफाइ दिएको छ। १६ वर्षमा १ करोड बढी अकुत स्वास्थ्य मन्त्रालयअन्तर्गत मेडिकल सुपरिटेन्डेन्ट पदमा कार्यरत रही काम गरेका डा रामशंकर ठाकुरले अकुत सम्पत्ति आर्जन गरे। उनी २०४३ असार ४ गतेमा सार्वजनिक सेवा प्रवेश गरेका थिए। २०४३ असार ४ गतेदेखि २०६९ असार मसान्तसम्मको जाँच अवधिको सम्पूर्ण आय र व्ययलाई समग्रतामा विश्लेषण गरी हेर्दा ठाकुरको बैध आयस्रोत बाहेकको वास्तविक स्रोत नखुलेको सम्पत्ति १ करोड १८ लाख २७ हजार १३ रुपैयाँ खुल्न आएको छ। उनले राष्ट्रसेवक भएपश्चात के कस्तो स्रोतबाट सम्पत्ति आर्जन गरेको हो भन्ने प्रमाणहरूबाट पुष्टि गर्न नसकेको अख्तियारको प्रतिवेदनमा उल्लेख छ। उनले अकुत सम्पत्ति परिवारको सदस्यको नाममा लुकाएको देखिएको छ। चल अचल सम्पत्तिहरू जफतको प्रयोजनका लागि विन्दुदेवी ठाकुर र जीतेश ठाकुरलाई समेत प्रतिवादी कायम गरी गरी २०७३ भदौ २० मा विशेष अदालत काठमाडौंमा आरोपपत्र दायर गरिएको थियो। उनलाई विशेषले सफाइ दिएको छ। २०७८ चैत १३ गते विशेष अध्यक्ष श्रीकान्त पौडेल, सदस्य शालिग्राम कोइराला र बलभद्र बास्तोलाको इजलासले सफाइ दिएको थियो। इन्जिनियरले यसरी गरे अकुत आर्जन काठमाडौं महानगरपालिकाको कार्यालयका वरिष्ठ इन्जिनियर रामहरि फुयाँलले पदीय जिम्मेवारीको दुरुपयोग गरी गैरकानुनी रूपबाट सम्पत्ति आर्जन गरेका थिए। उनीविरुद्ध अख्तियारले अनुसन्धान गरी मुद्दा हालेको थियो। फुयाँलले सार्वजनिक पद धारण गरेको मिति २०५२ असोज ४ गतेदेखि मिति २०७१ फागुन ३० सम्मको जाँच अवधिको सम्पूर्ण आय र व्ययको अनुसन्धान गरिएको थियो। उनको आय ५ करोड २८ लाख, ९३ हजार ४९२ रुपैयाँ देखिएको छ भने, खर्च तथा लगानी ८ करोड, २ लाख २ हजार ८२४ गरेको पाइएको छ। आयबाट व्यय घटाउँदा जम्मा २ करोड, ७३ लाख, ९ हजार, ३३२ बराबरको सम्पत्तिको वैधानिक रूपमा पुष्टि नभएको अख्तियारले जनाएको छ। उनले अकुत सम्पत्ति श्रीमती शोभा सिम्खडाको नाम पनि राखेको भेटिएको थियो। फुयालविरुद्ध साबिक भ्रष्टाचार निवारण ऐनबमोजिम जरिवाना तथा कैद सजाय हुन र सो सम्पत्ति जफत गर्ने प्रयोजनका लागि निजको श्रीमती शोभा सिम्खडासमेतलाई प्रतिवादी कायम गरी २०७३ कात्तिक २९ मा विशेष अदालतमा आरोपपत्र दायर गरिएको थियो। अधिकारीको लाख कमाइ, करोडौं अकुत सीप विकास परियोजना, नयाँबानेश्वर, काठमाडौंका वरिष्ठ लेखा अधिकृत रामबाबु अधिकारीले सार्वजनिक सेवाको पदमा रहँदा मर्यादाविपरीतका कार्यहरू गरी स्रोत पुष्टि हुन नसक्ने अकुत सम्पत्ति आर्जन गरेको देखिएको छ। अधिकारी २०४६ माघ ३ गते सार्वजनिक सेवा प्रवेश गरेका थिए। सार्वजनिक सेवाको पदमा सेवा प्रवेश गरेको २०४६ माघ ३ देखि २०७३ फागुन ३१ सम्मको जाँच अवधिमा जम्मा आय ९२ लाख २३ हजार ८५१ रहेको छ। २०७६ जेठ २ गते विशेषका अध्यक्ष बाबुराम रेग्मी, द्ववारिकामान जोशी र प्रमोदकुमार श्रेष्ठको इजलासले उनलाई सफाइ दिएको छ। अकुत रकम श्रीमतीका नाममा नेपाल विद्युत् प्राधिकरणका सहायक प्रबन्धक ध्रुवकुमार उप्रेतीले अकुत सम्पत्ति कमाएको देखिएको छ। उनले सार्वजनिक सेवा रहँदा ३१ वर्षमा करिब सवा चार करोड अकुत सम्पत्ति आर्जन गरेको पाइएको छ। उप्रेती आर्थिक वर्ष २०३६०३७ मा सार्वजनिक सेवामा प्रवेश गरेका थिए। सेवामा प्रवेश गरेदेखि २०६७०६८ सम्मको उनको आम्दानी १ करोड १० लाख ३० हजार ३४५ देखिएको छ। कुल व्यय भने ५ करोड २८ लाख ४१ हजार १५४ भएको पाइएको छ। उनको आयभन्दा व्यय ४ करोड १८ लाख १० हजार ८०९ बढी भएको देखिएको छ। उनले अवैध सम्पत्तिबाट विभिन्न स्थानमा लगानी गरेको अनुसन्धानबाट खुलेको छ। उनले पत्नी सन्ध्या लामिछाने (उप्रेती) को नाममा पनि अकुत सम्पत्ति लुकाएका थिए। उनीविरुद्ध २०७२ माघ २८ मा विशेष अदालत काठमाडौंमा आरोपपत्र दायर गरिएको थियो। उनलाई विशेष अदालतले दोषी ठहर गरेको छ। २०७६ माघ २७ गते विशेष न्यायाधीशहरू शिवराज अधिकारी, बालेन्द्र रूपाखेती र रवि शर्मा अर्यालले दोषी ठहर गरेको हो। अकुत आर्जन, अवैध काम सुरेश सिंहले वन विभागमा दरबन्दी रहँदै सागरनाथ वन विकास परियोजना कार्यालय, सर्लाही सम्म आइपुग्दा अकुत सम्पत्ति जम्मा गरेको खुलेको छ। उनले २०४६ भदौ २५ मा सार्वजनिक पद धारण गरेका थिए। सरकारी जागिरमा प्रवेश गरेदेखि २०७० साउन २९ सम्म उनको आय ३३ लाख ७१ हजार ७०४ मात्रै देखिएको छ। तर, समग्र व्यय एवं लगानी १ करोड ९४ लाख ६ हजार ८२९ देखिएको छ। उक्त जाँच अवधिमा उनको आयको तुलनामा व्यय रकम १ करोड ६० लाख ३५ हजार १२५ बढी खर्च भएको देखिएको छ। सिंहले गरेको खर्चबाट न्यायोचित खर्चलाई घटाउँदासमेत उनले उक्त जाँच अवधिमा १ करोड ३६ लाख ७३ हजार ५६९ रुपैयाँ ४२ पैसा गैरकानुनी तवरले सम्पत्ति आर्जन गरेको पुष्टि भएको अख्तियारले जनाएको छ। उनले श्रीमती निर्मलादेवी सिंहको नाममा समेत अकुत सम्पत्ति लुकाइएको खुलेको छ। सनराइज बैंकबाट ३३ लाख ४१ हजार ९९९ रुपैयाँ ९९ पैसा निकाली लुकाएको पनि भेटिएको थियो। विशेषका न्यायाधीसद्धय बाबुराम रेग्मी र चण्डीराज ढकालको इजलासले दोषी ठहर गरेको हो।"
टालौं कानुनी छिद्र,"मुलुकमा भ्रष्टाचार गम्भीर चुनौतीको रूपमा देखिएको छ। सामान्यतः कानुन प्रतिकूलको भ्रष्ट आचरणयुक्त कार्य नै भ्रष्टाचार हो। यसले राज्यको राजनीतिक स्थायित्व, सुशासन एवं दिगो विकासलाई ठूलो चुनौती दिएको छ। भ्रष्टाचारले मुलुकको शासन, प्रशासन र सार्वजनिक जीवनका अन्यान्य क्षेत्रलाई समेत नराम्रोसँग प्रभावित तुल्याएको छ। ट्रान्सपरेन्सी इन्टरनेसनल (टीआई) का भ्रष्टाचार अवधारणा सूचकांकहरू विश्वव्यापी भ्रष्टाचारको अवस्था दर्शाउने स्वीकार्य मानकका रूपमा रहेका छन्। जसमा नेपाल जम्मा ३४ अंक पाएर भ्रष्टाचार हुने मुलुकको ११०औं स्थानमा परेको छ। स्मरणीय छ, ५० भन्दा कम अंक पाएका मुलुकहरूलाई भ्रष्टाचार व्याप्त मुलुकका रूपमा हेर्ने गरिन्छ। वर्तमान नेपालमा भ्रष्टाचार सर्वाधिक प्रचलनमा आउने शब्द बनेको छ। अहिले मुलुकमा भ्रष्टाचार विषयमा चिन्ता, चासो र दबाब बढ्दै गएको देखिन्छ। भ्रष्टाचारका विभिन्न स्वरूपहरू छन्। ती विभिन्न स्वरूपमध्ये अकुत सम्पत्तिको विषय बढी चर्चामा छ। भ्रष्टाचार निवारण ऐनले १८ किसिमका भ्रष्टाचारका कसुरहरू परिभाषित गरेको छ। यसमा अकुत सम्पत्ति भन्ने शब्द प्रयोग भएको छैन। तर यो शब्द भ्रष्टाचारको सन्दर्भमा अत्यन्त प्रचलनमा छ। कानुनमा गैरकानुनी रूपमा सम्पत्ति आर्जन भनिएको छ। जसलाई जनजिब्रोले अकुत सम्पत्ति आर्जनको रूपमा ग्रहण गरेको पाइन्छ। सार्वजनिक पद धारण गरेको राष्ट्रसेवकले अमिल्दो र अस्वाभाविक सम्पत्ति आर्जन गरी उच्च जीवनस्तर कायम गरेको विषयलाई अकुत सम्पत्तिको रूपमा बुझ्ने गरिन्छ। यस्तो कसुरको दायरा पनि फराकिलो छ। अन्य कसुरबाट सम्पत्ति आर्जन गरेको रहेछ र कसुर प्रमाणित नभएको अवस्थामा समेत पुष्टि हुन नसक्ने सम्पत्ति सम्बन्धमा यो कसुरले समेट्न सक्दछ। गैरकानुनी रूपमा हुने अकुत सम्पत्ति आर्जन अवैध मानिन्छ र यस विरुद्ध विश्वव्यापी प्रयासहरू लक्षित छन्। विश्वका विभिन्न मुलुकहरूले अवैध सम्पत्ति आर्जनउपर कारबाही हुने कानुनी व्यवस्था गरेको पाइन्छ। भ्रष्टाचार विरुद्धको संयुक्त राष्ट्रसंघीय महासन्धिले पनि यसलाई राम्रोसँग समेटेको छ। महासन्धिले भ्रष्टाचार कुनै मुलुकको स्थानीय समस्या मात्र नभई अन्तर्राष्ट्रिय समाज एवं अर्थ व्यवस्थाहरूलाई प्रभावित गर्ने बहुराष्ट्रिय क्रियाकलापको रूपमा ग्रहण गर्दै गैरकानुनी रूपमा आर्जन गरिएको व्यक्तिगत सम्पत्तिले खासगरी प्रजातान्त्रिक संस्थाहरू, राष्ट्रिय अर्थव्यवस्था एवं कानुनको शासनलाई क्षति पुर्याउने र यसको रोकथाम तथा नियन्त्रणका लागि अन्तर्राष्ट्रिय सहयोग आवश्यक पर्ने कुरा उल्लेख गरेको छ। यसको कार्यान्वयनका लागि नेपाल सरकारले राष्ट्रिय रणनीति तथा कार्ययोजना (२०६९) नै बनाएको छ। यस रणनीतिक कार्ययोजनामा मनशायपूर्वक हासिल गरिएको गैरकानुनी सम्पन्नताको अवस्थालाई फौजदारी कसुर स्थापित गर्ने, भ्रष्टाचार प्रतिरोध गर्नका लागि विशिष्टीकृत तालिमको व्यवस्था गर्ने, भ्रष्टाचारसँग सम्बन्धित फौजदारी विषयमा राष्ट्रहरूबीचको सहयोगलाई प्रवद्र्धन र भ्रष्टाचारजन्य सम्पत्ति फिर्ता गर्नेसम्बन्धी महासन्धिको व्यवस्थालाई कार्यान्वयनसम्मका विषयहरू समेटिएका छन्। भ्रष्टाचारजन्य घटनाहरूको अनुसन्धान सहज हुँदैन। गैरकानुनी रूपमा अकुत सम्पत्ति आर्जनको विषय स्थापित गर्न त्यति सहज छैन। त्यस्ता व्यक्तिहरूको गोप्य सरसम्पर्क, विश्वव्यापीकरणले एक मुलुकमा आर्जन गरेको सम्पत्ति अर्को मुलुकमा लगेर सुरक्षित गर्ने र पछि फिर्ता ल्याउने वा सोही मुलुकमा गएर उपभोग गर्ने जस्ता प्रवृत्तिहरू व्याप्त छन्। खराब कुराहरू चाँडो सिक्ने प्रवृत्ति हुन्छ। यसैगरी सम्पत्ति लुकाउने विषयमा पनि धेरै नयाँ नयाँ तौरतरिकाहरूको विकास भएको छ। सबै कारोबार बैंकिङ प्रणालीबाट नहुने हाम्रो अवस्था, बहुमूल्य वस्तुमा लगानी, व्यापारिक समुदायमा ऋण लागनी र राजनीतिक लगानीजस्ता घटनाहरूको अनुसन्धान गरेर प्रमाण संकलन गर्न अवश्य सहज छैन। २०५० सालको दशकको तुलनामा अहिले राष्ट्रसेवकहरूमा अकुत सम्पत्तिको प्रदर्शन प्रवृत्ति घटेको छ। गैरकानुनी आर्जनलाई अरूको नाममा लुकाउने मात्र होइन, अन्य पेसा व्यवसायद्वारा कृत्रिम नाफा सिर्जना गरी शुद्धीकरण गर्ने गरेको पनि देखिन्छ। जग्गाको सरकारी मूल्यांकन र चलनचल्तीको मूल्य अन्तरको लाभ उठाई न्यून अंक देखाएर घरजग्गा खरिद र उच्च मूल्यमा बिक्री गरी शुद्धीकरण गर्ने, हुन्डीबाट तेस्रो मुलुकमा पठाई आफन्त परिवारजनको आयको रूपमा भिœयाउने प्रवृत्तिसमेत मौलाएको छ। यसैले भ्रष्टाचारका अन्य कसुरभन्दा अकुत सम्पत्तिको कसुर पत्ता लगाउन, यसको प्रमाण संकलन गर्न र स्थापित गर्न गहन अनुसन्धान आवश्यक हुन्छ। यसका लागि राज्यका निकायहरूबीच आपसी समन्वय र सहयोग जरुरी पर्दछ। अकुत सम्पत्तिसम्बन्धी कतिपय अनुसन्धानमा एकभन्दा बढी मुलुकको सहयोग पनि आवश्यक पर्ने हुन्छ। यस्तो अनुसन्धानमा समय पनि लाग्ने गर्दछ। त्यसो त अकुत सम्पत्तिबारे थाहा नै नहुने होइन। व्यक्तिको अमिल्दो र अस्वाभाविक जीवनस्तर वरिपरिको समाजले नियालिरहेको हुन्छ। समाजमा भ्रष्टाचारलाई खराब प्रवृत्तिको रूपमा निन्दा गर्ने प्रचलन छ। भ्रष्टाचारको अभियोग लाग्दा मात्रै पनि व्यक्ति र परिवारले अपमानको पीडा व्यहोर्नुपर्ने र नूर गिर्ने अवस्था छ। तर कतिपय अवस्थामा यसलाई स्वाभाविक रूपमा ग्रहण गर्ने प्रवृत्ति पनि देखिन्छ। अकुत सम्पत्तिसम्बन्धी अनुसन्धानका क्रममा अभियुक्तका परिवार र आफन्तहरू समेत जेलिने अवस्था सिर्जना हुने गर्दछ। कतिपय यस्ता आफन्तले अनाहक दुःख र हन्डर पाउने गरेको पनि देखिन्छ, सुनिन्छ। धेरैजसो अवस्थामा अकुत सम्पत्ति आर्जन गर्ने व्यक्तिले समाज वा राज्यको डरले उक्त सम्पत्ति उपयोग गर्न समेत सक्दैन। तथापि अपराध गरेर त्यसको पीडा र पश्चाताप सहँदै सन्ततिको नाममा सम्पत्ति थुपार्ने मानिस पनि छन्। खासगरी महँगो निर्वाचान र आयोगमा पेस हुने निर्वाचन खर्चको विवरणबीचको अस्वाभाविक अन्तर यसको ज्वलन्त उदाहरण हो। अकुत सम्पत्तिका यस्ता कसुरहरू अदालतमा प्रमाणित गर्न अनुसन्धानमा दक्षता, निरन्तरता र प्रविधिको उपयोग आवश्यक हुन्छ। अनुसन्धान गर्ने निकायले सम्पत्ति मूल्यांकनमा लिएको आधारमापदण्ड र न्यायिक निकायले लिने आधारहरूमा सामञ्जस्य नभएका प्रशस्त उदाहरण छन्। अनुसन्धान गर्दा प्रमाणको शुद्धता उत्तिकै महत्त्वपूर्ण हुन्छ। कतिपय अवस्थामा निकै मेहनतपूर्वक गरिएका अनुसन्धानहरू पनि कानुनी छिद्र वा असावधानीले गर्दा प्रमाणित गर्न कठिन हुन्छ। आमरूपमा स्वीकार गरिएका यस्ता कतिपय घटनाहरू अदालतबाट स्थापित हुन नसक्नुमा यिनै कारणहरू प्रमुख रहेका छन्। राष्ट्रसेवकहरू चाहे त्यो राजनीतिक पद धारण गरेको होस् वा कर्मचारीको रूपमा रहेको होस्, खासखास किसिमका पदमा आशक्ति बढी नै पाइन्छ। सार्वजनिक जीवनमा विवादास्पद रूपमा चिनिएका पात्रहरूको दोहोर्याइतेहर्याइ हुने राजनीतिक नियुक्ति निरन्तर जारी छ। यी सबै परिघटनाका पछाडि गैरकानुनी आर्जन नै प्रमुख उत्प्रेरक तत्त्वका रूपमा देखिएको छ। समयसमयमा अवैध रूपमा आर्जन गर्ने सम्पत्ति देखाउन हच्किने परिवेश देखिने गरे तापनि यसले निरन्तरता पाउन सकेको छैन। सार्वजनिक ओहदामा रहेका राष्ट्रसेवकको सम्पत्ति विवरण कर्मकाण्डमा सीमित छ । त्यसको अनुगमन र विश्लेषण हुने गरेको छैन। पछिल्ला समय छताछुल्ल भएका घटनाहरूले सार्वजनिक क्षेत्रमा भ्रष्टाचारको स्वरूप संस्थागत हुँदै गइरहेको र भ्रष्टाचारका घटनाहरू नीतिगत निर्णयको आवरणमा फष्टाउँदै गएको देखिन्छ। सार्वजनिक ओहदामा बस्नेहरूमा गैरकानुनी आर्जनप्रतिको आशक्ति बढ्दै गएको छ । यस्तो भ्रष्टाचार रोक्न कानुन र संस्थागत संरचनाहरू नभएका होइनन्। नेपालमा भ्रष्टाचारविरुद्धका प्रत्यक्षरूपले सम्बन्धित ४४ भन्दा बढी कानुन प्रचलनमा छन्। गैरकानुनी सम्पत्ति आर्जन सम्बन्धमा अख्तियार दुरुपयोग अनुसन्धान आयोग ऐन, २०४८, भ्रष्टाचार निवारण ऐन, २०५९, सम्पत्ति शुद्धीकरण ऐन, २०६४ लगायतका कानुनी व्यवस्था छन्। राष्ट्रसेवकले भ्रष्टाचार गरी अकुत सम्पत्ति आर्जन गरेकोमा अख्तियार दुरुपयोग अनुसन्धान आयोगले आफ्नो अनुसन्धानमा तीव्रता दिने प्रयास गरेको छ। हप्तैपिच्छे यस्ता मुद्दाहरू दायर भएका समाचारहरू प्रकाशनमा आउने गरेका छन्। तर मुलुकमा व्याप्त भ्रष्टाचारको तुलनामा यो प्रयास पर्याप्त छैन। भ्रष्टाचारको मामिलामा संलग्न राजनीतिक नेतृत्व नीतिगत निर्णयको कवचमा (हालै सर्वोच्च अदालतले यो कवच उघारी दिएको छ) सुरक्षित हुने गरेबाट गैरकानुनी रूपमा सम्पत्ति आर्जन गर्ने घटनाहरू नियन्त्रणमा आउन नसकिरहेको आम बुझाइ रहेको छ। राज्यको नेतृत्व र सार्वजनिक पदमा रहेकाहरूबाट समाजले आदर्श चरित्र र व्यवहारको अपेक्षा गरेको हुन्छ। तर नागरिकका नजरमा राजनीतिक नेतृत्व र सार्वजनिक सेवाको साख गिर्दो र आदर्श खस्कँदो छ। भ्रष्टाचार एक डरलाग्दो रोग हो। यसले मुलुकको सम्पूर्ण प्रणालीलाई निष्प्रभावी तुल्याउँछ। भ्रष्टाचारको मुख्य अभिप्रायमध्ये गैरकानुनी आर्जन पनि एक हो। भ्रष्टाचार नियन्त्रण गर्ने मुख्य जिम्मेवारी सरकारको हो। परन्तु एउटा निकायको सक्रियताले मात्र भ्रष्टाचार नियन्त्रण गर्न कठिन छ। भ्रष्टाचारविरुद्ध एकीकृत राष्ट्रिय रणनीति बनाएर राज्यका सबै निकायहरूलाई परिचालन गर्न सक्नु पर्दछ। सरकारले आम नागरिकलाई अनुभूत हुने गरी भ्रष्टाचार नियन्त्रणमा प्रभावकारी कदम चाल्नु जरुरी छ। (भट्टराई पूर्वसचिव हुन्)"
अध्यक्षको अकुत कमाइ,"उनी २०५४ साउन १ गते सार्वजनिक पदमा सेवा प्रवेश गरेका थिए। उनले २०७० साउन ४ सम्ममा १ करोड ८५ लाख ५१ हजार ७३८ आम्दानी गरेका थिए। तर, खर्च भने ३ करोड ७९ लाख ५८ हजार ७१ गरेको देखिएको छ। बीपी कोइराला मेमोरियल क्यान्सर अस्पताल, भरतपुर, चितवनका अध्यक्ष डा भक्तमान श्रेष्ठले अस्पतालमा प्रवेश गरेदेखि नै गैरकानुनी रूपमा सम्पत्ति आर्जन गरेको पाइएको छ। उनी २०५४ साउन १ गते सार्वजनिक पदमा सेवा प्रवेश गरेका थिए। उनले २०७० साउन ४ सम्ममा १ करोड ८५ लाख ५१ हजार ७३८ आम्दानी गरेका थिए। तर, खर्च भने ३ करोड ७९ लाख ५८ हजार ७१ गरेको देखिएको छ। उक्त अवधिमा उनको आयको तुलनामा व्यय १ करोड ९४ लाख ६ हजार ३३३ बढी देखिएको छ। २६ लाख ४९ लाख २२० बढी व्यय भएको हदसम्मको रकमलाई न्यायोचित खर्च मान्दा पनि श्रेष्ठले जम्मा १ करोड ६७ लाख ५७ हजार ११३ गैरकानुनी सम्पत्ति आर्जन गरेको देखिएको छ। विशेष अदालतले श्रेष्ठलाई भ्रष्टाचारको मुद्दामा दोषी ठहर गरेको छ। विशेष अदालतले २०७५ कार्तिक १३ गते श्रेष्ठलाई १ वर्ष कैद र १ करोड १८ लाख ६६ हजार ७७६ रुपैयाँ जरिवानाको फैसला सुनाएको थियो।"
अनाचारको बेहद अभ्यास,"नेपाली बृहत् शब्दकोशले अकुत लाई यसरी अथ्र्याएको छ विपुल, अपरिमित, यति नै छ भन्ने अनुमान गर्न नसकिने, भरपुर। भ्रष्टाचारको जरा जति फैलिँदै जान्छ, अकुत शब्दको व्यापकता उति बढ्दै जाँदो रहेछ। पछिल्लो समय नेपाली जनमनमा यो सर्वव्यापी हुँदै गएको छ। यो शब्द नसुन्ने र यसको अर्थ नबुझ्ने अब कमै होलान्। हामीले यस विशेष अंकमा अकुत आर्जनका अभियोग लागेका सयवटा प्रमुख मुद्दाहरू खोजेका छौं, जसको अख्तियारदेखि अदालतसम्मको गन्तव्यसमेत पहिल्याएका छौं। रोचक त यो छ, यस्ता धेरै मुद्दाले सफाइ पाएका छन्। तीमध्ये अति सीमितलाई छाडेर अधिकांशमा सुशासन र प्रशासन विज्ञहरूले आश्चर्य प्रकट गरेका छन्। यो अंक कुनै आक्षेप वा पटाक्षेपका लागि होइन। यसमा सरकारी र अदालती दस्तावेजलाई केवल समावेश गरेका छौं। त्यसलाई एकमुष्ठ बुझ्ने, मूल्यांकन गर्ने र यथार्थ पर्गेल्ने दायित्व पाठक वर्गकै काँधमा छाडेका छौं। हामीले भन्न सक्ने कुरा यतिचाहिँ हो पद र पहुँच हुने (कतिपय) ले भ्रष्टाचार गर्ने र अकुत सम्पत्ति जुटाउने महारोगले नेपाललाई थिलोथिलो बनाएको छ। राज्यमा मौलाएको कुशासनले जनतामा निराशा बढाएको छ। र, त्यसले भ्रष्टाचारलाई निरन्तर र संस्थागत गर्दै लगेको छ। सर्वसाधारणले मिडियामार्फत त्यसमा निगरानी होस् र प्रश्न गरियोस् भन्ने अपेक्षा राखेका छन्। त्यो अभिभारा हाम्रो दायित्व हो। संविधानको धारा ५१ मा राज्यका नीतिहरूसम्बन्धी व्यवस्था छ। त्यसको (ख)(४) मा सार्वजनिक प्रशासनलाई स्वच्छ, सक्षम, निष्पक्ष, पारदर्शी, भ्रष्टाचारमुक्त, जनउत्तरदायी र सहभागितामूलक बनाउँदै राज्यबाट प्राप्त हुने सेवा सुविधामा जनताको समान र सहज पहुँच सुनिश्चित गरी सुशासनको प्रत्याभूति गर्ने उल्लेख छ। त्यसकै (ट)(३) ले राजनीतिक, प्रशासनिक, न्यायिक, सामाजिकलगायत सबै क्षेत्रको भ्रष्टाचार र अनियमितता नियन्त्रणका लागि प्रभावकारी उपाय अवलम्बन गर्ने प्रावधान राखेको छ। हामीकहाँ गैरकानुनी आर्जन नियन्त्रण गर्न भ्रष्टाचार निवारण ऐन २०५९, अख्तियार दुरुपयोग अनुसन्धान आयोग ऐन २०४८, प्रमाण ऐन २०३१, विशेष अदालत ऐन २०५९, सम्पत्ति शुद्धीकरण (मनी लाउन्डरिङ) निवारण ऐन २०६४, सरकारी मुद्दासम्बन्धी ऐन २०४९, सुशासन (व्यवस्थापन तथा सञ्चालन) ऐन २०६४, कसुरजन्य सम्पत्ति तथा साधन (रोक्का, नियन्त्रण र जफत) ऐन, २०७० लगायत कानुन छन्। अख्तियार दुरुपयोग अनुसन्धान आयोग, राष्ट्रिय सतर्कता केन्द्र, सम्पत्ति शुद्धीकरण अनुसन्धान विभाग, राजस्व अनुसन्धान विभाग, प्रहरीको केन्द्रीय अनुसन्धान ब्युरो (सीआईबी) जस्ता निकाय छन्। संविधान, कानुन र तिनलाई कार्यान्वयन गर्ने बलिया संरचना भए पनि देशमा भ्रष्टाचार घटेको छैन। बरु बढेको छ। ट्रान्सपरेन्सी इन्टरनेसनलको सन् २०२२ को करप्सन परसेप्सन्स इन्डेक्स (सीपीआई) का अनुसार नेपाल भ्रष्टाचारमा १८० मुलुकमध्ये ११० औं स्थानमा छ। यसले १०० मा ३४ स्कोर पाएको छ। भ्रष्टाचारको यो बढ्दो ग्राफमा अकुत को अंश पनि ठूलो छ। त्यसैले यस शीर्षकअन्तर्गत मुद्दा परेका, छिनिएका, चलिरहेका, सजाय भोगेका वा सफाइ पाएका प्रमुख उदाहरण हामीले आमपाठकको जानकारीका लागि प्रस्तुत गरेका छौं। किनभने, यो अनुसन्धानमूलक र अध्ययनलायक विषय अवश्य हो।"
'संसदको अधिकार क्षेत्रभित्र अदालतले हस्तक्षेप गर्यो',"काठमाडौं : नेपाली कांग्रेस नेता श्यामकुमार घिमिरेले सर्वोच्च अदालतले संसदको क्षेत्र अधिकारभित्र हस्तक्षेप गरेको आरोप लगाएका छन्। सर्वोच्चले संसद विकास कोषको रकम रोक्न अन्तरिम आदेश दिएपछि सांसद घिमिरेले आपत्ती जनाएका हुन्। बिहीबार प्रतिनिधिसभा बैठकको विशेष समयमा बोल्दै घिमिरेले संसद्ले नै बजेट बनाइ पास गरेर पठाएको संसद विकास कोषको रकम रोक्नू सिधै संसदमाथि हस्तक्षेप भएको जिकिर गरे। कानुन बनाउने र बजेट पास गर्ने अधिकार संसदकै भएकाले कसैले पनि हस्तक्षेप गर्न नहुने उनको भनाइ छ। 'कानुन बनाउने,बजेट पास गर्ने अधिकार संसदको अधिकार क्षेत्रभित्र पर्छ। संसदको अधिकार कसैले पनि हनन् गर्न सक्दैन। संसद भनेको जनताद्वारा निर्वाचित भएर आएका जनप्रतिनिधिहरु हुन्। कानुन बनाउने सर्वाधिक अधिकार उनीहरुमा छ। यो बजेट पनि अर्थविधेयककै रुपमा आएको छ,'उनले भने,' बजेटको एउटा अंशलाई झिकेर बजेटलाई खण्डित गर्ने अधिकार न कार्यापालिकालाई छ न न्यायपालिकालाई छ।' सर्वोच्चको यो आदेशले संविधानको संरचनालाई नै खलल बनाउने काम भएको उनले उल्लेख गरे। उनले संवैधानिक विषयमा सबै सांसदहरू एकजुट हुनुपर्ने बताए। सांसद घिमिरेले कुरो ५ करोडको नभइ संसदको क्षेत्रअधिकार भित्रको भएको जिकिर गरे। सरकारले बजेटमा सांसदले आफ्नो योजनामा बजेट खर्च गर्नेगरी प्रत्येक निर्वाचन क्षेत्रमा ५ करोड दिने व्यवस्था गरेको छ। यो व्यवस्थाविरुद्ध लोकबहादुर चन्दले सर्वोच्चमा रिट दिएका थिए। बुधबार सो रिटमाथि सुनुवाइ गर्दै सर्वोच्चले संसदीय विकास कोषका लागि छुट्याइएको बजेट कार्यान्वयन नगर्न अन्तरिम आदेश दिएको थियो।"
"कोसी प्रदेश सरकार कामचलाउमा परिणत, दीर्घकालीन निर्णय नगर्न अन्तरिम आदेश","काठमाडौं : सर्वोच्च अदालतले कोसी प्रदेशका मुख्यमन्त्री उद्धव थापालाई दीर्घकालीन निर्णय नगर्न अन्तरिम आदेश दिएको छ। मुख्यमन्त्री थापाले लिएको विश्वासको मत संविधानसम्मत मान्न नसकिने भन्दै सर्वोच्चले नीतिगत निर्णय नगर्न अन्तरिम आदेश दिएको हो। यससँगै थापा नेतृत्वको कोसी प्रदेश सरकार कामचलाउमा परिणत भएको छ। ईश्वर खतिवडाको एकल इजलासले उक्त मुद्दालाई अग्राधिकार प्रदान गर्दै पूर्ण सुनुवाईका लागि १५ गते पेसी तोकेको छ। थापाले गत सोमबार प्रदेशसभाबाट विश्वासको मत लिएका थिए। 'मिति २०८०५४ मा बसेको कोशी प्रदेश सभाको बैठकमा प्रदेश सभाका सदस्यहरू माननीय इस्राइल मन्सुरी र माननीय गीता तिमलसिनाले पालो पालो गरी सभाको अध्यक्षता गरेको देखियो। सोही बैठकका सन्दर्भमा निजहरू दुवै जनाले माननीय मुख्यमन्त्री उद्धव थापा उपरको विश्वासको मत दिएको र सो मत समेत गणना गरी श्री उद्धव थापाप्रति विश्वासको पक्षमा कूल ४७ मत र विपक्षमा ३० मत प्राप्त भएको भनी घोषणा गरिएको देखियो। नेपालको संविधानको धारा १८६ बमोजिम प्रदेश सभामा निर्णयका लागि प्रस्तुत गरिएको जुनसुकै प्रस्ताव निर्णय गर्दा मत बराबर भएको अवस्थामाबाहेक अध्यक्षता गर्ने व्यक्तिलाई मत दिने अधिकार हुने देखिँदैन,' आदेशमा भनिएको छ। विवादित मत दिइएको सन्दर्भमा मत बराबर भएको भन्ने नदेखिएको सर्वोच्चको ठहर छ। 'यस अवस्थामा कूल ९३ जना प्रदेश सभा सदस्यहरू रहेको प्रदेश सभाका बहुमत सदस्य ४७ जनाको विश्वासको मत प्राप्त गरेको भनी अध्यक्षता गर्ने सदस्यले दिएको मत समेत गणना गरी श्री उद्धव थापाले विश्वासको मत प्राप्त गर्नु भएको भनी घोषणा गरिएको कार्य नेपालको संविधानको धारा १६८ (२) र (४) तथा धारा १८६, संसदीय अभ्यास, संवैधानिक नैतिकता लगायत यस अदालतबाट प्रतिपादित सिद्धान्त समेतको प्रतिकूल रहेको देखिन आयो। अतः माननीय मुख्यमन्त्री श्री उद्धव थापाले संविधानसम्मत् रुपमा विश्वासको मत प्राप्त गरेको भनी मान्न मिल्ने अवस्था नदेखिएकाले निजको नेतृत्वमा गठित प्रदेश सरकारबाट प्रस्तुत निवेदन उपरको सुनुवाइ टुंगो नलागेसम्म दीर्घकालीन असर पर्ने प्रकृतिका साथै नीतिगत प्रकृतिका निर्णय नगर्नु, नगराउनु भनी सर्वोच्च अदालत नियमावली, २०७४ को नियम ४९ बमोजिम प्रत्यर्थीका नाउँमा अन्तरिम आदेश जारी गरिएको छ,' आदेशमा उल्लेख छ। त्यसविरुद्ध एमाले कोसी प्रदेश संसदीय दलका नेता एवं पूर्वमुख्यमन्त्री हिक्मतकुमार कार्कीले बुधबार सर्वोच्चमा रिट दायर गरेका थिए। भदौ १३ सम्ममा मुख्यमन्त्रीको नियुक्ति, विश्वासको मतलगायतका सबै विवरण झिकाउन सर्वोच्चले आदेश दिएको हो।"
संसद विकास कोषसम्बन्धी सर्वोच्चको आदेश शक्ति पृथकीकरणको सिद्धान्त विपरीत : कांग्रेस,"काठमाडौं : नेपाली कांग्रेसका मुख्य सचेतक संसद विकास कोषसम्बन्धी रिटको सुनुवाइका क्रममा सर्वोच्च अदालतको आदेश शक्ति पृथकीकरणको सिद्धान्त विपरित रहेको बताएका छन्। बिहीबार संसद भवन नयाँ बानेश्वरमा सञ्चारकर्मीसँग कुरा गर्दै लेखकले सदनले पास गरेको बिनियोजन विधेयकमा रहेको संसद विकास कोषसम्बन्धी विषय कार्यान्वयन नगर्नू भनेर दिएको आदेश आधारभूत रुपले लोकतन्त्रको शक्ति पृथकीकरणको सिद्धान्त विपरित रहेको बताएका हुन्। कार्यपालिका,व्यवस्थापीका र न्यायपालीकाले सीमाभित्र रहेर काम गर्नुपर्ने भन्दै उनले राज्यका तीन अंगले अर्काको सीमामा हस्तक्षेप गर्दा लोकतन्त्रलाई कमजोर पार्ने काम हुने जिकिर गरे । उनले आफूसँग भएको स्रोतको बिनियोजन गर्ने कानुन बनाउने काम संसदको काम भएकाले यसलाई हस्तक्षेपले संसदीय व्यवस्थालाई कमजोर बनाउने उनको भनाइ छ । लेखकले न्यायीक क्रियाशिलताले धेरै देशहरूमा लोकतन्त्रलाई समाप्त पार्ने काम गरेको समेत बताए। सरकारले बजेटमा सांसदले आफ्नो योजनामा बजेट खर्च गर्नेगरी प्रत्येक निर्वाचन क्षेत्रमा ५ करोड दिने व्यवस्था गरेको छ। यो व्यवस्थाविरुद्ध लोकबहादुर चन्दले सर्वोच्चमा रिट दिएका थिए। बुधबार सो रिटमाथि सुनुवाइ गर्दै सर्वोच्चले संसदीय विकास कोषका लागि छुट्याइएको बजेट कार्यान्वयन नगर्न अन्तरिम आदेश दिएको थियो।"
अध्यागमनका महानिर्देशक मन्त्रालय तानिए,काठमाडौं : सुन प्रकरणमा मुछिएका अध्यागमन विभागका महानिर्देशक झलकराम अधिकारी गृह मन्त्रालय तानिएका छन्। गृह मन्त्रालयले उनलाई बिहीबार थप छानविनका लागि मन्त्रालय तानेको हो। सुन प्रकरणमा पक्राउ परेका दावा लामासँग महानिर्देशक अधिकारी नियमित सम्पर्कमा रहेको समाचार सार्वजनिक भएपछि गृह मन्त्रालयले उनलाई अनुसन्धानको दायरामा ल्याएको हो।
पुराना पार्टीले काम गरेनन् भन्नेहरूको पछि नलाग्नुस् : प्रकाशमान सिंह,काठमाडौं : नेपाली कांग्रेसका नेता प्रकाशमान सिंहले काम गर्ने र गरिखाने वातावरण बनाउन पार्टीले ध्यान दिने बताएका छन्। बिहीबार नेपाली कांग्रेस काठमाडौं क्षेत्र नम्बर ३ मा आयोजित एक कार्यक्रममा बोल्दै नेता सिंहले पार्टीभित्र अन्यायमा परेको आवाज उठिरहेको भन्दै उनले सबैलाई समान अवसर प्रदान गरी व्यवस्थापन गर्न पनि ध्यान दिनेसमेत बताए। केही हुँदै भएन र पुराना पार्टीहरुले काम गरेनन् भन्नेहरूको पछि नलाग्न आग्रह गर्दै उनले २०४६ साल पछिको विकास र प्रगति कांग्रेसकै नेतृत्वमा भएको दाबी गरे। उनले नेपालको प्रजतान्त्रिक र लोकतान्तित्रक आन्दोलनका साथै परिवर्तनमा कांग्रेसले इतिहास रचेकै भएर इतिहासको कुरा गरेको बताए। तर इतिहासको कुरासँगै कांग्रेसले जन चाहाना अनुरुप वर्तमान समय अनुसारको आफ्ना कार्यक्रम जनतामा लिएर जाने पनि नेता सिंहले बताए। अब देश बिकास र आर्थिक क्रान्ति कांग्रेसको मूल एजेन्डा हुनुपर्ने भन्दै नेता सिंहले जनताले अनुभव गर्नेगरी काम हुनुपर्नेमा जोड दिए।
"कोसीमा गठबन्धनका नेता भन्छन्, सर्वोच्चको आदेश अन्यायपूर्ण छ, तर मान्छौं","विराटनगर : सर्वोच्च अदालतले कोसी प्रदेशका मुख्यमन्त्री उद्धव थापाले लिएको विश्वासको मत संविधानसंवत नभएको ठहर गरेको छ। न्यायाधीश ईश्वरप्रसाद खतिवडाको इजलासले बिहीबार थापाले संविधानविपरीत विश्वासको मत लिएको प्रारम्भिक निष्कर्ष दिएको हो। नेपाली कांग्रेस कोसी प्रदेश संसदीय दलका नेता थापा गठबन्धन दलको समर्थनमा गत साउन १६ गते मुख्यमन्त्री नियुक्त भएका थिए। उनले सभाध्यक्ष इस्राइल मन्सुरीलाई समेत प्रयोग गरेर गत सोमबार प्रदेशसभाबाट असंवैधानिक हिसाबले विश्वासको मत लिएका हुन्। गठबन्धन दलका नेताहरूले भने विश्वासको मतका सम्बन्धमा सर्वोच्च अदालतबाट अन्यायपूर्ण आदेश आएको भए पनि स्वीकार गर्ने बताएका छन्। नेकपा (एकीकृत समाजवादी) प्रदेश संसदीय दलका नेता राजेन्द्रकुमार राईले अन्यायपूर्ण नै भएपनि सर्वोच्चको आदेश स्वीकार्नुको विकल्प नभएको बताए। बाध्यतापूवर्क र कानुनी रूपमा आदेश स्वीकार्नुको विकल्प छैन। हामी आदेश मान्छौं, पूर्वमुख्यमन्त्रीसमेत रहेका राईले भने, तर, गठबन्धनले संसदीय रणनीति अनुरूप विश्वासको मत लिएको हो। सर्वोच्चको आदेश चैं स्वभाविक हैन। प्रदेशसभा (संसद) बैठक आह्वान गरेर उपसभामुख सिर्जना दनुवार भागेको विषयमा भने सर्वोच्च मौन देखिएको उनको प्रतिक्रिया छ। उपसभामुखले सदनलाई बेवारिसे बनाएर छाड्दा अध्यक्ष मण्डलका सदस्यले सभा चलाउनुपर्ने अवस्था आयो, उनले भने, सभामुखको स्थान रिक्त नराखी विधिपूर्वक उहाँ(मुख्यमन्त्रीले विश्वासको मत लिँदाका सभामुख इस्राइल मन्सुरी)ले आफ्नो मताधिकार प्रयोग गर्नु भएको हो। राईले स्वभाविक मान्न नसकिने भएपनि सर्वोच्चको आदेशलाई कानुनी हिसाबले स्वीकार्नुपर्ने बाध्यता रहेको बताए। गठबन्धनले विश्वासको मत पाएको छ। आवश्यक पर्ने ४७ नै मत ल्याएको हो, उनी भन्छन्, अहिले सर्वोच्चको आदेश मात्रै आएको हो। अन्तिम फैसला आउन बाँकी छ। तर, सर्वोच्चबाट अन्यायपूर्ण र प्रदेशलाई मध्यावधितिर लैजाने खालको आदेश आएको राईको प्रतिक्रिया छ। हामीले विश्वासको मत प्राप्त गर्दा पनि सर्वोच्चबाट न्यायोचित आदेश आएन, उनी भन्छन्, प्रदेशलाई मध्यावधितिर लैजान अदालत नै उद्धत देखियो। आदेशले प्रदेशको बजेटलाई नै रोकेको उनको भनाइ छ। प्रदेशमा बजेट होलिडेको अवस्था उत्पन्न भएको राईले बताए। प्रदेश सरकारले अध्यादेशमार्फत बजेट ल्याउन संसदको चालू अधिवेशन बुधबार रातिदेखि लागू हुने गरी अन्त्य गरेको छ। प्रदेशमा बजेट ल्याउन गाह्रो पर्ने भयो, पूर्वमुख्यमन्त्री राईले भने, कर्मचारीदेखि सबैको तलब भत्ता रोकिने भयो। कांग्रेस प्रदेश संसदीय दलका उपनेता हिमाल कार्कीले जस्तो भए पनि अदालतको आदेशलाई आफूहरूले सम्मान गर्ने बताए। हामी विधि, विधान र कानुनका पक्षधर हौं, उनले भने, आदेशको पालना नगर्ने कुरै छैन। अदालतको आदेशलाई शीरोधार्य गर्नुको विकल्प नभएको कार्की बताउँछन्। गठबन्धन दलको सरकार रहिरहने बताउँदै उनले ३० दिनभित्र विश्वासको मत लिने समय भने यथावत रहेको उल्लेख गरे। संसदीय व्यवस्थामा एमालेको नियत सफा देखिएन। संसदलाई अनिर्णयको बन्दी बनाउने खेल भयो, उनले भने, उपसभामुखको राजीनामा पनि नगराउने र सभा सञ्चालन गर्ने समयमा पनि अनुपस्थित गराउनु ठीक हैन। अन्य प्रदेशसभा सदस्यलाई समेत सदनमा अनुपस्थित गराइयो। गठबन्धनले कुनै जबरजस्ती नगरेको र एमालेमा भने बदनीयत देखिएको कार्कीको दाबी छ। उनले सर्वोच्चको आदेशपछि प्रदेशको बजेट भने प्रभावित हुने अवस्था आएको बताए। सर्वोच्चको आदेश सकारात्मक : एमाले प्रमुख प्रतिपक्षी एमालेले सर्वोच्चको आदेश सकारात्मक भएको प्रतिक्रिया दिएको छ। एमाले प्रदेश संसदीय दलका प्रमुख सचेतक रेवतीरमण भण्डारीले विश्वासको मतबारे सर्वोच्चले गरेको आदेश संवैधानिक, संसदीय मूल्य र मान्यता अनुकुल रहेको उल्लेख गरे। विश्वासको मत लिने क्रममा गठबन्धनले संविधानको ठाडो उल्लंघन गरेकै हो, उनले भने, गठबन्धनको कोपभाजनमा परेर सभामुखले विश्वासको मत दिनु नै संविधानविपरीत छ। भदौ १३ गतेसम्म समय बाँकी रहेपनि संविधानको हुर्मत लिएर गठबन्धनबाट हतारहतार विश्वासको मत लिने काम भएको भण्डारीको भनाइ छ। संविधानको मूल मर्म अनुरुप सर्वोच्चको आदेश आएको छ। आदेशबाट सरकार कामचलाउमा परिणत भयो, उनले भने, अन्तिम फैसला भने आउन बाँकी छ। त्यो समयसम्म पर्खिनुको विकल्प छैन। भण्डारीले प्रदेशलाई मध्यावधि निर्वाचनतर्फ जान नदिन भने एमाले सचेत रहेको पनि बताए। अब प्रदेशमा संविधानको धारा १६८ को उपधारा ३ अनुसार सरकार बन्नेमा ढुक्क छौं, उनले भने, प्रदेश मध्यावधि निर्वाचनमा जाने वातावरण भने बन्दैन। उपधारा ५ सम्म सरकार बन्ने बाटो खुला रहेको उनले बताए। उपाधारा ३ अनुसार प्रदेशसभामा सबैभन्दा ठूलो दलको नेतालाई प्रदेश प्रमुखले मुख्यमन्त्री नियुक्त गर्ने व्यवस्था छ। उपधारा ५ मा प्रदेशसभाबाट बहुमत पुर्याउनसक्ने प्रदेशसभा सदस्यलाई मुख्यमन्त्री नियुक्त गर्नसक्ने व्यवस्था छ।"
नेकपा एसले माघ १४ देखि १८ गतेसम्म राष्ट्रिय महाधिवेशन गर्ने,"काठमाडौं : नेकपा एकीकृत समाजवादीले माघ १४ देखि १८ गतेसम्म पार्टीको राष्ट्रिय महाधिवेशन गर्ने भएको छ। बिहीबार ललितपुरमा सम्पन्न पार्टीको केन्द्रीय समिति बैठकले माघमा पार्टीको दशौं राष्ट्रिय महाधिवेशन आयोजना गर्ने निर्णय गरेको पार्टी प्रवक्ता जगन्नाथ खतिवडाले जानकारी दिए। बैठकले पार्टी अध्यक्ष माधव कुमार नेपालले प्रस्तुत गरेको राजनीतिक तथा सांगठनिक प्रतिवेदन सुझावसहित सर्वसम्मतीले पारित गरेको छ। बैठकले मंसिरसम्म कमिटी नभएका पालिका र वडाहरूमा कमिटी गठन गर्ने र सबै कमिटीहरूले सदस्यताको विवरण संकलन गर्ने, महाधिवेशनलाई केन्द्रित गरी भदौ मसान्तसम्म संगठन र प्रचारको योजना बनाएर कार्यान्वयन गर्ने निर्णय गरेको छ। त्यस्तै आगामी असोजमा एक महिना पार्टीका मुद्दाहरू सुनाउने उद्देश्यका साथ मेची महाकाली राष्ट्रिय अभियान आयोजना गर्ने, महाधिवेशन अगावै युवा विद्यार्थी लक्षित विशेष कार्यक्रम सञ्चालन गर्ने, कार्यक्षेत्रको विभाजन गर्दा संघीय निर्वाचन क्षेत्रलाई आधार बनाएर केन्द्रीय कमिटीका सदस्यहरूको जिम्मेवारी तोकिने निर्णय पनि बैठकले गरेको छ। त्यस्तै बैठकले १५ दिनमा पनि कार्यक्षेत्रमा समय दिन नसक्ने कुनै पनि तहका कमिटीका अध्यक्ष एवं सचिवहरूलाई उक्त जिम्मेवारीबाट मुक्त हुन आग्रह गर्ने निर्णय गरिएको प्रवक्ता खतिवडाले बताए। बैठकले एमसीसी सम्झौताको कार्यान्वयनको अनुगमन गर्न र पार्टीका तर्फबाट जनतालाई सुसूचित गर्न अनुगमन समिति बनाउने निर्णय गरेको उनले बताए। बैठकले राष्ट्रिय तथा अन्तराष्ट्रिय विषयहरूमा विभिन्न १९ बुँदे प्रस्ताव पारित गरेको छ।"
सभापति देउवाले दिए नेता कार्कीलाई श्रद्धाञ्जली,"काठमाडौं : नेपाली कांग्रेसका सभापति एवं पूर्वप्रधानमन्त्री शेरबहादुर देउवाले कांग्रेस नेता डा राजाराम कार्कीको पार्थिव शरीरमा पार्टीको झण्डा ओढाएर श्रद्धाञ्जली दिएका छन्। कांग्रेसका पूर्वकेन्द्रीय सदस्य एवं बागमती प्रदेशसभाका पूर्वसदस्य डा कार्कीको बुधबार साँझ उपचारका क्रममा वीर अस्पतालमा निधन भएको थियो । श्रद्धाञ्जलीका लागि कार्कीको शव आज बिहान ९ बजेदेखि ११:३० बजेसम्म पार्टी केन्द्रीय कार्यालय सानेपामा राखिएको थियो । श्रद्धाञ्जली सभामा कांग्रेसका उपसभापति एवं कानुनमन्त्री धनराज गुरुङ, महामन्त्रीद्वय गगनकुमार थापा र विश्वप्रकाश शर्मा, परराष्ट्रमन्त्री एनपी साउद, कांग्रेस नेता गोपालमान श्रेष्ठ, केन्द्रीय सदस्य, जिल्ला सभापति एवं नेता तथा कार्यकर्ताको उपस्थिति रहेको थियो । कार्की अघिल्लो कार्यकालमा बागमती प्रदेशमा सांसद बनेका थिए। धादिङ नीलकण्ठ नगरपालिका निवासी नेपाली कांग्रेस धादिङका महासमिति सदस्य एवं नेपाल तरुण दलका पूर्वमहासचिवसमेत रहनुभएका स्व कार्कीका दुई श्रीमती,चार छोरा र एक छोरी छन्। पार्टी प्रतिबन्धित भएको समयमा विसं २०३० मा नेपाल विद्यार्थी सङ्घ धादिङको जिल्ला अध्यक्ष बनेका डा कार्की विसं २०३७ मा नेविसङ्घ महाराजगञ्ज क्याम्पसको अध्यक्ष बनेका थिए। विसं २०४३ मा महाराजगञ्ज क्याम्पसको स्वतन्त्र विद्यार्थी युनियनको सभापति, विसं २०५३ मा नेपाली कांग्रेस धादिङको जिल्ला सचिव, विसं २०५४ मा तरुण दलको केन्द्रीय महासचिव, विसं २०५८ मा नेपाली कांग्रेसको केन्द्रीय सदस्य र विसं २०६४ मा धादिङ क्षेत्र नं ३ बाट प्रतिनिधिसभा सदस्यको उम्मेदवार बनेका थिए। उनको आजै पशुपति आर्यघाटमा अन्त्येष्टि गरिने परिवारले जनाएको छ ।"
राष्ट्रपतिसँग जापानी सांसदहरुको भेटवार्ता,काठमाडौं : राष्ट्रपति रामचन्द्र पौडेलसँग जापानको संसद्को माथिल्लो सदनका सांसदहरू साथै नेपालजापान संसदीय मैत्री समूहका सदस्यसमेत रहेका कोबायाशी काजुहिरो र नागइ मान्बुले शिष्टाचार भेटवार्ता गरेका छन्। राष्ट्रपतिको कार्यालयमा आज भएको भेटमा राष्ट्रपति पौडेलले नेपाल र जापानबीच अति घनिष्ट एवं मैत्रीपूर्ण सम्बन्ध रहेको बताएको प्रवक्ता शैलजा रेग्मी भट्टराईद्वारा जारी विज्ञप्तिमा उल्लेख छ। सो अवसरमा राष्ट्रपति पौडेले नेपालको लोकतन्त्र र प्रजातन्त्रको विकास तथा सुदृढीकरणमा जापान सरकारले निरन्तर पुर्याउँदै आएको सहयोगका लागि धन्यवाद व्यक्त गरेका थिए।
जापान सरकारबाट प्राप्त हुने ३ अर्ब २९ करोड अनुदान सहायता स्वीकार गर्ने सरकारको निर्णय,"काठमाडौं : सरकारले धुलिखेल अस्पताल ट्रमा तथा आपतकालीन केन्द्र सुधार परियोजनाका लागि जापान सरकारबाट प्राप्त हुने अनुदान सहायता स्वीकार गर्ने निर्णय गरेको छ। भदौ ६ गते बसेको मन्त्रिपरिषद्का निर्णय सार्वजनिक गर्न बिहीबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले धुलिखेल अस्पताल ट्रमा तथा आपतकालीन केन्द्र सुधार परियोजनाका लागि जापान सरकारबाट प्राप्त हुने जापानी येन ३ अर्ब २९ करोड ६० लाख अनुदान सहायता स्वीकार गर्ने निर्णय गरेको जानकारी दिइन्। बैठकले कर्जा सुरक्षण चौथो संशोधन नियमहरू २०८० स्वीकृत गर्ने निर्णय गरेको छ भने असोज ८ देखि ९ गतेसम्म इजिप्टमा हुने एसियाली पूर्वाधार लगानी बैंकको बोर्ड अफ गभर्नर्सको बैठकमा अर्थमन्त्री नेतृत्वको प्रतिनिधि मण्डललाई सहभागी हुन स्वीकृति दिने निर्णय गरेको छ। बैठकले धितोपत्र दर्ता तथा निष्काशन सातौ संशोधन नियमावली २०८० संशोधन गर्न स्वीकृति प्रदान गरेको प्रवक्ता शर्माले बताइन्। त्यस्तै बैठकले राष्ट्रिय खानेपानी, सरसफाई तथा स्वच्छता नीति स्वीकृत गर्ने, उमेर जात र नाम सच्याउने तेस्रो संशोधन नियमहरू स्वीकृति गर्ने निर्णय गरको प्रवक्ता शर्माले जानकारी दिइन्। पत्रकार सम्मेलनमा प्रवक्ता शर्माले प्रधानमन्त्रीको अमेरिका र चीन भ्रमणको एजेण्डाहरू तयार भइरहेको बताइन्। उनले सुन तस्करी लगायतका प्रकरणमा राज्यले निष्पक्ष रुपमा छानविन गरिरहेको भन्दै सुन तस्करीलाई पूर्ण रुपमा रोक्नका लागि आवश्यक नीति नियमका लागि उच्चस्तरीय समिति बनाउने सहमति भएको जिकिर गरिन्।"
"कोसीमा गिजोलिएको राजनीति, संविधानमाथि बारम्बार हमला","विराटनगर : नेपाली कांग्रेसका नेता डा शेखर कोइरालाले दलका शीर्ष नेताहरूले बालुवाटारमा बसेर संविधान विरोधी निर्णय गर्ने गरेको बताए। मोरङको सुन्दरहरैँचामा दुलारी सरोकार मञ्चको वार्षिकोत्वसलाई बुधबार सम्बोधन गर्दै कोइरालाले यसो भनिरहँदा दलका नेताहरूले नै मुलुकको संविधानमाथि हमला गरिरहेको तथ्य लुकेन। उनको भनाइ कोसी प्रदेशमा पछिल्लो समय गिजोलिएको राजनीतितर्फ समेत लक्षित थियो। राजनीतिक दल र शीर्ष नेताको अकर्मण्यताकै कारण कोसी प्रदेशको राजनीति उल्टो दिशातर्फ उन्मुख भइरहेको छर्लङ्ग छ। नेताहरूले सत्ता स्वार्थमा लिप्त भएर संविधान विरोधी हर्कत गरिरहँदा मुलुकको दलीय व्यवस्थामाथि नै प्रश्न उठेको छ। त्यहाँमाथि कोसीकै भूमिमा उभिएर सत्तारुढ कांग्रेसका प्रभावशाली नेता डा कोइरालाले शीर्ष नेताहरूको संविधान विरोधी गतिविधिले मुलुक भयावह दुर्घटनातर्फ उन्मुख भइरहेको भनेर निक्कै अर्थपूर्ण अभिव्यक्ति दिएका छन्। उनको टिप्पणीले मुलुकलाई गलत दिशातर्फ लगिँदैछभन्ने प्रष्ट पार्छ। संविधानले दिएको अधिकारविपरीत नेताहरू एक ठाउँमा बसेर आफू अनुकूल निर्णय गर्नुहुन्छ, उनको प्रश्न छ, यसरी देशलाई कहाँ पुर्याउन खोजेको हो ? राजनीतिक हिसाबबाट भइरहेका असंवैधानिक गतिविधिले कुनै फाइदा नगर्ने भएकाले सबै सचेत हुनुपर्ने कोइरालाको भनाइ छ। कोसी प्रदेश सरकारको विश्वासको मतका बारेमा उनले भने, अदालतले जे नगर्नु भन्यो, शीर्ष नेताहरू बसेर फेरि त्यही गर्नु भयो। संविधान र अदालतमाथि यस्तो बलमिचाइँ कहिलेसम्म ? दलहरूको चरम राजनीतिकरणले समाज नै ध्रुविकरण हुँदै गएको चिन्ता उनले व्यक्त गरे। चरम राजनीतिले समाज ध्रुविकरण हुँदै जाँदा सदिऔंदेखि कायम रहेको सामाजिक सद्भावसमेत बिथोलिने खतरा रहेको चेतावनी कोइरालाले दिए। मुलुकलाई सही गतिमा अघि बढाउन संविधानको परिकल्पना र भावना अनुरुप राजनीति हुनुपर्नेमा दुई मत छैन। तर, कोसी प्रदेशमा स्वार्थ र सत्ता केन्द्रित राजनीतिका आडमा संविधानमाथि बारम्बार हमला भइरहेको छ। गठबन्धनलाई सत्ता प्राप्तिको भर्याङ बनाएर राजनीतिलाई गिजोल्नुसम्म गिजोलिएको छ। सर्वोच्च अदालतले सच्याउँदा पनि दलहरूले संविधानविपरीतका गतिविधि छाडेका छैनन्। सरकार गठन, मन्त्रीको शपथदेखि लिएर सदनबाट विश्वासको मत लिँदासमेत गैरसंवैधानिक, गैरकानुनी र गैरसंसदीय हर्कतहरू भए। प्रदेशसभा (प्रदेश संसद)बाट विश्वास गुमाएपछि नेकपा (एमाले) प्रदेश संसदीय दलका नेता हिक्मतकुमार कार्की नेतृत्वको प्रदेश सरकार असार १५ गते ढल्यो। त्यसयता प्रदेशमा सरकार बनाउने र टिकाउने नाममा संविधानमाथि पटकपटक प्रहार गरियो। एमाले नेतृत्वको सरकार ढलेपछि गठबन्धनबाट कांग्रेस प्रदेश संसदीय दलका नेता उद्धव थापा असार २१ गते मुख्यमन्त्री नियुक्त भए। संविधानले दिएको तटस्थताको भूमिकाविपरीत तत्कालीन सभामुख बाबुराम गौतमसमेतको समर्थनमा असंवैधानिक हिसाबले थापा मुख्यमन्त्री नियुक्त भएपछि त्यसविरुद्ध एमाले नेता कार्कीले सर्वोच्चमा रिट दायर गरे। सर्वोच्चले साउन ११ गते थापाको नियुक्ति बदर गरिदियो। सरकार बनाउने र ढाल्ने खेलमा सभामुख सहभागी हुन नपाउने निर्णय सुनायो। त्यति मात्रै हैन, संसदमा सभामुखको भूमिका पनि प्रष्ट पारिदियो। त्यसपछि गौतमलाई सभामुखबाट राजीनामा गर्न लगाएर आफूलाई समर्थन गर्न लगाउँदै बहुमत दाबी गरेका उनै थापा साउन १६ गते प्रदेश प्रमुख पर्शुराम खापुङबाट दोस्रोपटक मुख्यमन्त्री नियुक्त भए। सभामुख पद त्यागेर गठबन्धनलाई सरकार बनाउन सहयोग गरेका गौतम मुख्यमन्त्रीपछिको बरियता प्राप्त गर्दै प्रदेशको आर्थिक मामिला तथा योजना मन्त्री बनिसकेका छन्। राजनीतिक दाउपेचकै कारण साउन ११ देखि १६ गतेसम्म प्रदेश सरकारविहीनताको अवस्थामा गुज्रियो। जबकि संविधानले सरकारविहीनताको परिकल्पना गरेकै छैन। गठबन्धनभित्र भागबण्डा पुर्याउने क्रममा थापाले साउन २६ गते जनता समाजवादी पार्टी (जसपा)की निर्मला लिम्बूलाई स्वास्थ्य मन्त्री नियुक्त गरे। संसदको दुईतिहाइभन्दा बढी बहुमतबाट २०७९ फागुन १७ गते तत्कालीन प्रदेश १ को नाम कोसी राखिएको थियो। प्रदेशको नामकरणविरुद्ध जसपा असन्तुष्ट छ। कोसी नाम खारेजी र बहुपहिचानसहित प्रदेशको पुनः नामकरण हुनुपर्ने अडानमा रहेको जसपाले हिक्मतकुमार कार्की नेतृत्वको सरकारलाई दिएको समर्थन जेठ १७ गते फिर्ता लिएको थियो। तर, अहिले भने गठबन्धनका नाममा आफ्ना मागलाई ओझेलमा पार्दै जसपा सरकारमा सहभागी भइसकेको छ। थापा नेतृत्वको सरकारमा स्वास्थ्य मन्त्री भएर प्रदेश प्रमुखको कार्यालयमा शपथ लिने क्रममा जसपाकी लिम्बूले संविधानको उल्लंघन गरिन्। प्रदेश प्रमुख खापुङले उनलाई कोसी प्रदेशको मन्त्रीको कामकाज प्रचलित कानुनको अधिनमा रही गर्ने छु भनेर शपथ खुवाएका थिए। शपथग्रहणका क्रममा लिम्बूले कोसी प्रदेश नै बाचन गरिन्। तर, एउटा शब्द गल्ती रहेको भनेर पछि उनी आफैंले पुनः दोस्रोपटक कोसीका ठाउँमा १ नम्बर प्रदेश बाचन गरेकी हुन्। कानुनी, राजनीतिक र संवैधानिक महत्व एवं प्रचलित व्यवस्थामाथि नै प्रहार गरेर लिएको विवादित र संविधानविपरीतको शपथलाई प्रदेश प्रमुखको कार्यालयले समेत मान्यता दिएको छ। लिम्बूबाट शपथकै अवहेलना हुँदासमेत त्यसलाई सच्याउने प्रयत्न भएन। संविधाविदहरू उल्टो र बांगो गराएर शपथ लिनु कानुनको ठाडो उल्लंघन हुने बताउँछन्। शपथ लिने व्यक्तिलाई आफूखुसी शब्द उच्चारण गर्ने र शपथको संरचनाको हेरफेर गर्ने छुट संविधानले नदिएको उनीहरूको भनाइ छ। लिम्बूले प्रदेशको नामकरणमा असुन्तष्टि रहेकाले कोसीका नाममा शपथ लिन नसकेको बताइन्। नामकरणको विषयमा उठेको आन्दोलनलाई प्रदेश सरकारबाट वार्ता र संवादमार्फत सम्बोधन गर्ने लिखित प्रतिवद्धता आएकाले आफूले मन्त्रीको शपथ लिएको दाबी उनको थियो। अर्कोतर्फ, मुख्यमन्त्री थापाले संविधान मिचेरै सोमबार संसदबाट विश्वासको मत लिएका छन्। सभामुखको भूमिकामा रहेर प्रदेशसभाको अध्यक्षता गरेका कांग्रेसका प्रदेशसभा सदस्य एवं अध्यक्ष मण्डलका सदस्य इस्राइल मन्सुरीलाई मतदान गर्न लगाउँदै थापाले विश्वासको मत लिएका हुन्। विश्वासको मतको पक्ष र विपक्षमा मत विभाजन सकिएपछि प्रदेशसभा सदस्यलाई मत सच्याउन ३ मिनेटको समय दिइएको थियो। त्यो समय सकिएपछि अध्यक्ष मण्डलकी सदस्य गीता तिमल्सिनालाई सभामुखको आसनमा बोलाएर उनले भने थापाको पक्षमा मत दिएका हुन्। संविधानविपरीत विश्वासको मतका पक्षमा मतदान गर्दै मन्सुरी आफैंले मुख्यमन्त्री थापाले विश्वासको मत पाएको घोषणा गरे। ७७ सांसद उपस्थित भएको बैठकमा थापाको पक्षमा ४७ र विपक्षमा ३० मत खसेको घोषणा गरियो। बहुमतका लागि ४७ मत नै आवश्यक पर्छ। मन्सुरीले मत नदिँदा थापा नेतृत्वको सरकार ढल्ने थियो। कोसीको ९३ सदस्यीय संसदमा सत्तारुढ कांग्रेसका २९, माओवादीका १३, एकीकृत समाजवादीका ४ र जसपाका १ जना प्रदेशसभा सदस्य छन्। विपक्षी गठबन्धनमा रहेको एमालेका ४० र राप्रपाका ६ जना सांसद छन्। सत्तारुढ गठबन्धनसँग बहुमत संख्या छ। तर, सभामुख पद खाली छ। अहिले कोसी प्रदेशसभाको सभामुख लिन कुनै पनि दलले चाहेका छैनन्। सभामुख नहुँदा उपसभामुखले सभा सञ्चालन गर्नुपर्ने अवस्था आयो। तर, बिरामी भएको भनेर बिदा लिँदै उपसभामुख सिर्जना दनुवार काठमाडौं पुगेर सोमबार अस्पताल भर्ना भइन्। एमाले र राप्रपाका ज्येष्ठ सदस्यहरू पनि बिदामा बसे। त्यसो हुँदा अध्यक्ष मण्डलका ज्येष्ठ सदस्य मन्सुरीले सभा सञ्चालन गर्नुपर्ने अवस्था आएको थियो। सभामुखले पक्ष वा विपक्षमा मतदान गर्न नपाउने संवैधानिक व्यवस्थाविपरीत मनसुरीले थापाको पक्षमा मतदान गरेपछि यो विषय कानुनी विवादमा परेको छ। सभाध्यक्षले बराबरी मत खसेको अवस्थामा मात्रै निर्णायक मत दिन पाउने व्यवस्था छ। संविधानको धारा १८६ मा भनिएको छ, प्रदेशसभामा निर्णयका लागि प्रस्तुत गरिएको जुनसुकै प्रस्तावको निर्णय उपस्थित भई मतदान गर्ने सदस्यहरूको बहुमतबाट हुनेछ। अध्यक्षता गर्ने व्यक्तिलाई मत दिने अधिकार हुने छैन। तर, मत बराबर भएमा अध्यक्षता गर्ने व्यक्तिले आफ्नो निर्णायक मत दिनेछ। त्यहाँमाथि सर्वोच्च अदालतले साउन ११ गते संसदमा सभामुखको भूमिकालाई थप प्रष्ट पारिदिएको छ। जनमानसमा वितृष्णा बढेर प्रदेश खारेजीको माग तीव्र रूपले उठिरहेका बेला मुलुकको व्यवस्थालाई नै धरापमा पार्ने गरी संविधान र सर्वोच्चको आदेशविपरीत प्रदेशसभालाई शिकार बनाएर विश्वासको मत लिने काम भयो। त्यसविरुद्ध एमाले नेता कार्कीले बुधबार सर्वोच्चमा रिट दायर गरेका थिए। एमाले र राप्रपाका सांसदले प्रदेशको संसद बैठकसमेत बहिष्कार गरे। अध्यादेशबाट बजेट ल्याउनलाई संसद अधिवेशन नै बुधबार रातिबाट सरकारले अन्त्य गरिसकेको छ। तर, रिटमाथि सुनुवाइ गर्दै न्यायाधीश ईश्वरप्रसाद खतिवडाको इजलासले बिहीबार दीर्घकालीन र दूरगामी असर पर्ने नीतिगत निर्णय नगर्न कोसी प्रदेश सरकारका नाममा अन्तरिम आदेश जारी गरिदियो। साथै, थापाले लिएको विश्वासको मतलाई संविधानसम्मत मान्न नसकिने र सभामुखलाई प्रयोग गरेर विश्वासको मत लिनु संसदीय अभ्यास, संवैधानिक नैतिकतालगायत सर्वोच्चबाट प्रतिपादित शिद्धान्तसमेतको प्रतिकूल देखिएको ठहर सर्वोच्चले गरेको छ। सर्वोच्चले मुद्दालाई अग्राधिकार प्रदान गर्दै पूर्ण सुनुवाइका लागि भदौ १५ गते अर्को पेशी तोक्न आदेश दिएर लिखित जवाफ पेस गर्न पनि भनेको छ। भदौ १३ सम्ममा मुख्यमन्त्रीको नियुक्ति, विश्वासको मतलगायतका सबै विवरण झिकाउन सर्वोच्चले आदेश दिएको हो। सर्वोच्चको आदेशसँगै थापा नेतृत्वको सरकार कामचलाउमा परिणत भएको छ। राजनीतिशास्त्रका प्राध्यापक गिरिश भट्टराई सत्ता प्राप्ति र स्वार्थ केन्द्रित राजनीतिले गलत नजिर स्थापित गरेको बताउँछन्। सभामुखले आफ्नो पदीय मर्यादा बिर्सिए। गिजोलेर राजनीतिलाई अत्यधिक धमिलो बनाइयो। प्रदेशको राजनीतिमा गलत अभ्यास बसाइँदै छ, उनले भने, राजनीतिमार्फत जनमानसको अपेक्षा पूरा गर्नुपर्नेमा यहाँ त दल र नेता नै पिच्छेका अपेक्षालाई प्राथमिकता दिइयो। जनता प्राथमिकतामा परेनन्। अझ मुलुकको संविधानमाथि बारम्बार हमला भइरहेको छ। राजनीतिक विश्लेषक भट्टराईले संविधानको मर्म र भावनाविपरीत नेपालको राजनीति उल्टो दिशामा अगाडि बढिरहेको बताए। गलत नजिर र सभामुखको काण्डले लामो समयसम्म कोसी प्रदेशको बदनाम भइरहने अवस्था उत्पन्न भएकोमा चिन्ता व्यक्त गर्दै उनले प्रदेशप्रति बढेको नकारात्मकतालाई अझै उजागर गर्ने काम भइरहेको बताए। स्वार्थ र सत्ता केन्द्रित दल तथा नेताले आफूअनुकूल व्याख्या गरेर संविधानमाथि निर्मम प्रहार गरिरहेको भट्टराईको भनाइ छ। संविधानको मर्म र भावनाविपरीत राजनीतिक बलमिचाइँ भयो। प्रदेशमा राजनीतिक स्थिरताको परिकल्पना गर्दै संघीयता ल्याइएको भएपनि गलत गतिविधिले चरम अस्थिरता निम्त्यायो, उनले भने, अत्यन्तै अस्थिर बनाएर प्रदेशलाई द्वन्द्वमा धकेल्ने प्रयास हुँदैछ। यो दलहरूमा हदभन्दामाथिको खिचातानी र निकृष्ट खालको सत्ता टकराव बढी हुँदाको परिणाम हो। दलहरूले निम्त्याएको अस्थिरताले प्रदेशको राजनीति लज्जास्पद ढंगले अघि बढिरहेको उनले बताए। भोलि यीनै नेता जनताको घरमा के भन्दै पुग्ने ? सत्ता स्वार्थको टकरावलाई किन बारम्बार अदालती सुनुवाइको विषय बनाइन्छ ?, भट्टराईले प्रश्न गरे, दलले नै बनाएको संविधानलाई उनीहरूले नै किन प्रहार गरिरहेका छन् ? अदालतले सच्याउँदा पनि संविधानमाथि हमला गर्नलाई किन दलहरू अग्रसर भए ? दलहरू जानीबुझी नै संविधान र अदालतको आदेशविपरीत जाँदा राजनीतिप्रति हदैसम्मको वितृष्णा बढेको उनले बताए। उनी दलहरूले राजनीतिलाई सङ्लो बनाउन नसक्दा फेरि अदालतकै भर पर्नुपर्ने अवस्था आउनु दुःखद् भएको बताउँछन्। दलहरूले बिगार्ने, अनि अदालतले सपार्ने यो कहिलेसम्म जारी रहन्छ ? अत्यन्तै निकृष्टता प्रस्तुत गर्दा समग्र प्रदेशप्रति प्रश्न उठेको कुरा दलहरूलाई हेक्का छ कि छैन ?, उनले प्रश्न गरे, पदको अस्तित्व समाप्त पार्ने र गरिमा नै घट्ने गरी प्रयोग भइदिँदा सभामुखको भूमिकामाथि गम्भीर प्रश्न उठेको छैन ? नेपालमा प्रदेशको राजनीति यसैगरी अगाडि बढ्न सक्छ ? नेताहरूको गतल क्रियाकलापले समग्र राष्ट्रिय राजनीतिलाई धमिलो बनाइरहेको उनको ठम्याइ छ। भट्टराईका अनुसार संविधानलाई अनदेखा गरेर राजनीतिक स्वार्थ परिपूर्ति गर्न खोजिँदा सभामुखको भूमिमाथि संवैधानिक प्रश्न उठेको छ। दलहरू मिचेरै र पेलेरै जनताको भावनाविपरीत अगाडि बढेको देखियो। यसले समग्र राजनीतिलाई अन्योलग्रस्त बनाइदियो, उनले भने, संविधानले निर्देश गरे अनुसार प्रदेश संस्थागत हुन्छ भनेर विश्वास गर्नसक्ने अवस्था भएन। अझ केन्द्रिकृत राजनीति हाबी भइदियो। केन्द्रबाटै निर्देशित हुने भए प्रदेश किन चाहियोभन्ने प्रश्न उठेको राजनीतिक विश्लेषक भट्टराई बताउँछन्। प्रदेश भन्ने मात्रै भयो। निर्णय गर्ने क्षमता कसैको देखिएन, उनले भने, माथिकै निर्देशनमा खेल्ने र षडयन्त्र रच्ने काम भइरहेको छ। समग्रमा प्रदेशको राजनीतिप्रति वितृष्णा बढ्दो छ। विश्वासको मत लिने क्रममा भएको राजनीतिक झेलमा सर्वोच्चको अन्तिम निर्णय पर्खनुको विकल्प नभएको भट्टराईले बताए। संविधानविद भीमार्जुन आचार्य दलहरूले संविधानको पालना गरेको भए अहिले यस्तो समस्या नै नआउने बताउँछन्। मुख्य कुरा त दलका नेता र निर्वाचनमार्फत चुनिएका प्रतिनिधिले संविधानको मर्म एवं महत्व नै बुझेनन्। संविधानलाई पहिले हामीले पालना गर्दा जनताले पनि पालना गर्छन्भन्ने हेक्कासमेत नभएको पाइयो, उनले भने, दल र नेताहरूले संविधानलाई निजी डायरी मान्ने गरेका छन्। यो गम्भीर कुरा हो। आचार्यले मुलुकमा अहिलेको व्यवस्था ल्याउन दलहरूले ठूलो लगानी गरेपनि उनीहरूले नै त्यसलाई सदुपयोग गर्न नसकेको बताए। संविधानको स्वामित्व दलहरूले लिएको देखिएन। संविधानको महत्व र परिवर्तनबाट मुलुकले प्राप्त गरेको उपलब्धिप्रति नेताहरू गम्भीर भएनन्, संविधानविद आचार्य भन्छन्, परिवर्तनका लागि जनताले दिएको बलिदानीको अवमूल्यन भयो। दलहरूमा गाम्भीर्यता नै देखिएन। उल्टै राजनीतिक व्यवस्थामाथि प्रश्न उठ्ने गरी असंवैधानिक गतिविधि गरिरहनु दुर्भाग्यपूर्ण रहेको उनले बताए। विश्वासको मत लिन सभामुखको प्रयोग गरेर संविधानको हुर्मत लिने काम भएको आचार्य बताउँछन्। मत बराबरी भएको अवस्थामा बाहेक सभामुखले मत दिन पाउने व्यवस्था नै छैन। यसरी संविधानको उल्लंघन गर्दा मुलुकको व्यवस्था र प्रादेशिक संरचनामाथि प्रश्न उठेको छ, आफू र आफ्नो दल मात्रै सत्ता एवं शक्तिमा हुनुपर्छभन्ने मानसिकता नेताहरूमा हाबी भयो। नेताहरू स्वार्थभन्दामाथि उठ्नै सकेजस्तो देखिएन। आचार्यले जालझेलपूर्ण हिसाबले सत्ता हत्याउने खेल चलिरहँदासम्म संविधानको पालना हुन नसक्ने ठोकुवा गरे।"
भ्रष्टाचार र तस्करी भयो भने विकास हुँदैन : ओली,"काठमाडौं : नेकपा एमालेका अध्यक्ष केपी शर्मा ओलीले भ्रष्टाचार रोक्नु हरेक नागरिकको कर्तव्य हुने बताएका छन्। बिहीबार भक्तपुरमा आयोजित नेपाल राष्ट्रिय भूतपूर्व सैनिक तथा प्रहरी संगठनको भेलालाई सम्बोधन गर्दै ओलीले भ्रष्टाचार र तस्करी भयो भने विकास नहुने बताएका हुन्। हामी यस देशका नागरिक हौं। यस देशमा भ्रष्टचार हुन्छ भने हुनुहुँदैन भन्ने मेरो हक छ, त्यो रोक्ने मेरो कर्तव्य हो। त्यसकारण मेरो चासो र सरोकार छ। भ्रष्टाचार भयो भने विकास हुँदैन। तस्करी भयो भने विकास हुँदैन। कुशासन भयो भने विकास हुँदैन। उनले भने, राजनीतिक रंग हेरेर आफूलाई समर्थन गर्छ कि गर्दैन भनेर कर्मचारी र नागरिकमाथि भेदभाव गर्यो भने न्याय हुँदैन। सेना, प्रहरी भनेको सचेत समुदाय भएको र विभिन्न समुदाय र संस्कृति चिनेको हुने बताए। सेना प्रहरी भनेको सचेत समुदाय हो। अवकाश प्राप्त भूतपूर्व हुँदा धेरै अनुभव हासिल गरेको हुन्छ।उनले भने, सेना, प्रहरी विभिन्न जिल्लामा सरुवा भएको हुन्छ। विभिन्न स्थानका समुदाय र संस्कृति चिनेको हुन्छ। ओलीले पेन्सनले मात्र जीविका चलाउन गाह्रो हुने भएकाले सेना, प्रहरीबाट अवकाश प्राप्त भएपछि पनि अन्य काम गर्न उनीहरु सक्षम हुने बताए।"
अवैध लागूऔषधसहित १० जना पक्राउ,"काठमाडौं : अवैध लागूऔषधसहित १० जनालाई प्रहरीले विभिन्न स्थानबाट पक्राउ गरेको छ। झापाको मेचिनगर नगरपालिका१३ चारआली चोकबाट अवैध लागूऔषध ब्राउनसुगर जस्तो देखिने पदार्थ करिब ३ ग्रामसहित २ जनालाई बुधबार दिउँसो प्रहरीले पक्राउ गरेको छ। प्रहरीका अनुसार पक्राउ पर्नेहरूमा सोही नगरपालिका१४ बस्ने २२ वर्षीय अजय राजवंशी र सोही नगरपालिका१२ बस्ने २२ वर्षीय समिर धिमाल रहेका छन्। प्रहरी चौकी चारआलीबाट खटिएको प्रहरीले उनीहरूलाई उक्त पदार्थसहित पक्राउ गरेको हो। यसैगरी सुनसरीको वडा प्रहरी कार्यालय धरानबाट खटिएको प्रहरीले नियन्त्रित लागूऔषध ट्रामाडोल १ सय ९२ एम्पुल र डिकोलिक १ सय ९२ एम्पुलसहित धरान उपमहानगरपालिका१० बस्ने १९ वर्षीया श्रदा क्षेत्री, २३ वर्षीय किसन राई, १५ वर्षीय किशोर र १७ वर्षीय किशोरलाई बुधबार पक्राउ गरेको छ। कञ्चनपुरको बेलौरी नगरपालिका६ हात्तीबोझाबाट अवैध लागूऔषध खैरो हेरोईनजस्तो देखिने पदार्थ ३ ग्राम ३० मिलिग्रामसहित २ जनालाई बुधबार राति प्रहरीले पक्राउ गरेको छ। पक्राउ पर्नेहरूमा कैलाली गौरीगंगा नगरपालिका४ खुरखुरिया बस्ने २४ वर्षीय दिपक साउँद र धनगढी उपमहानगरपालिका७ देवहरिया बस्ने २३ वर्षीय रेशम राना रहेका छन्। ईलाका प्रहरी कार्यालय बेलौरीबाट खटिएको प्रहरीले सुपप्र०१००८ प ४०२९ नम्बरको मोटरसाइकललाई जाँच गर्ने क्रममा मोटरसाइकलमा सवर उनीहरूलाई उक्त पदार्थसहित पक्राउ गरेको जनाएको छ। यसैगरी कञ्चनपुर भिमदत्त नगरपालिका१० पशुपति टोलबाट अवैध लागूऔषध ब्राउनसुगर जस्तो देखिने पदार्थ १ ग्राम ८३ मिलिग्रामसहित डडेल्धुरा गन्यापधुरा गाउँपालिका६ घर भएका २३ वर्षीय प्रकाश नेपालीलाई बुधबार राति प्रहरीले पक्राउ गरेको छ। वडा प्रहरी कार्यालय महेन्द्रनगरबाट खटिएको प्रहरीले उनलाई उक्त पदार्थसहित पक्राउ गरेको हो। घटनाका सम्बन्धमा प्रहरीले आवश्यक अनुसन्धान गरिरहेको जनाएको छ।"
समिति सभापतिको निर्वाचन कार्यक्रम सार्वजनिक,"काठमाडौं : संसद सचिवालयले भदौ १० गते हुने प्रतिनिधिसभाका १० वटा समितिको सभापति निर्वाचनको कार्यक्रम सार्वजनिक गरेको छ। सचिवालयले बिहीबार सार्वजनिक गरेको निर्वाचन कार्यक्रमअनुसार भदौ १० गते बिहान ११ बजेदेखि ४ बजेसम्म प्रतिनिधिसभाको सम्बन्धित समितिको कुनै सदस्यलाई सभापतिमा निर्वाचन गरियोस् भनी कुनै अर्को एक सदस्यको समर्थनसहित प्रतिनिधिसभा नियमावली २०७९ को नियम १७६ को उपनियम (२) बमोजिम प्रस्ताव दर्ता गराउनु पर्नेछ। निर्धारित समयभित्र दर्ता भएका प्रस्तावको दर्ता क्रमअनुसार सोही दिन बेलुका ४:३० बजे सूची प्रकाशित गरिनेछ। यसैगरी भदौ ११ गते दिउँसो ३ बजे बस्ने सम्बन्धित समितिको बैठकमा प्रस्तावकले प्रस्ताव प्रस्तुत गर्ने,समर्थकले सम्बन्धित प्रस्तावको समर्थन गर्ने र उक्त प्रस्तावहरू निर्णयार्थ प्रस्तुत गर्ने निर्वाचनको कार्यक्रममा उल्लेख छ। जुन उम्मेदवारको पक्षमा बहुमत पुग्छ त्यसलाई नै विजयी घोषणा गरिनेछ। सभापतिमा एक मात्र उम्मेदवारी परे निर्विरोध घोषणा गरिने व्यवस्था नियमावलीमा छ। एकभन्दा बढी समितिमा पदेन सदस्य रहेका प्रधानमन्त्री र मन्त्रीहरूले आफू कुन समितिको मतदानमा सहभागी हुने हो यसबारे भदौ १० गतेभित्र लिखितरुपमा सभामुखलाई जानकारी गराउनुपर्नेछ। तर,प्रतिनिधि सभाको सदस्य नरहेको पदेन सदस्यले उक्त निर्वाचनमा मत दिन पाउने छैन।"
भूकम्पबाट क्षतिग्रस्त बनेको भवनमा प्रधानमन्त्रीले गरे निरीक्षण,"काठमाडौं : प्रधानमन्त्री पुष्पकमल दाहालले भूकम्पबाट क्षतिग्रस्त बनेको सिंहदरबारको पश्चिमतर्फको भवनको निरीक्षण गरेका छन। बिहीबार प्रधानमन्त्री प्रचण्डले निर्माणमा संलग्न कम्पनीसँग छलफल गर्दै सिंहदरबारको पश्चिमतर्फको भवनको निरीक्षण गरेका हुन्। उनले उक्त पुनर्निर्माण सम्पन्नपश्चात देखिने बाहिरी र भित्रि कक्षहरूको थ्रिडी एनिमेशनको अवलोकन पनि गरेका थिए। प्रधानमन्त्री दाहालले इन्जिनियर, प्राविधिक र पुनर्निर्माण कार्यमा संलग्न सबैलाई धन्यवाद दिएका थिए।"
एमालेले संसदमा खोज्यो सरकार,"काठमाडौं : नेकपा एमालेले प्रतिनिधिसभा बैठकमा प्रधानमन्त्री र मन्त्रीहरूको उपस्थित नभएपछि खोजि दिन सभामुखसँग आग्रह गरेको छ। संसदको आकस्मिक समयमा बोल्दै नेकपा एमालेका सांसद सूर्य थापाले सरकार हराएको भन्दै खोजिदिन सभामुख देवराज घिमिरेसँग आग्रह गरेका हुन्। सदनमा प्रधानमन्त्रीसहित २५ जना मन्त्रीमध्ये कुनै पनि नदेखेपछि खोजिदिन आग्रह गरेका हुन्। 'मन्त्रीबेगर यो सदनको कारवाही अघि बढ्न सक्दैन। प्रतिनिधिसभा नियमावली अनुसार म सभामुखको गम्भीर ध्यानाकर्णष गराउन चाहन्छु,'उनले भने,' प्रधानमन्त्री र २५ जना मन्त्रीहरूमध्ये यहाँ एकजना पनि सदनमा नदेखिनु सदनको अमपना हो। गम्भीरतापूर्वक ध्यानाकर्षण चाहन्छु।' उनी बोल्दै गर्दा जनमत पार्टीको सांसद एवं सामान्य प्रशासनमन्त्री अनिता देवी साह आइपुगिन्। त्यसपछि सभामुखले मन्त्री आइपुगेको र अब सदन चल्छ बस्नुहोस् भने।"
माइतीघरमा विद्रोह सभा गर्दै टीकापुर राजबन्दी रिहाइ गर्न माग,"काठमाडौं : कैलालीको टीकापुर घटनाको सम्झनामा थारु कल्याणकारीणी सभा, थरुहट थारुवान संयुक्त संघर्ष समिति लगायतका संघसंथाहरुले काठमाडौंमा विद्रोह सभा गरेका छन्। २०७२ भदौ ७ गते थरुहट आन्दोलनकारी र प्रहरीबीच कैलालीको टीकापुरमा भएको घटनालाई लिएर उनीहरुले टिकापुर विद्रोहसभा गरेका हुन्। विद्रोह सभामा सहभागीहरुले टीकापुर घटनाको झुटा मुद्दा फिर्ता गर्नुपर्ने, निर्दोष राजबन्दीहरुलाई रिहाई गर्नुपर्ने, देवीराम शर्मा र लाल आयोगको प्रतिवेदन सार्वजनिक गर्नुपर्ने, संवैधानिक व्यवस्था अनुसार थारु कलष्टरसहितको संघीय निजामती सेवा विधेयक पारित गर्नुपर्ने लगाएतका माग राखेका थिए। टीकापुर घटनाको सम्झनामा थारुहरूले हरेक बर्ष भद्र ५ गते विद्रोह दिवस मनाउँदै आएका छन्।"
संसदीय समितिका सभापतिको निर्वाचन भदौ ११ गते हुने,"काठमाडौं : प्रतिनिधिसभा अन्तर्गत रहेका संसदीय समितिको सभापतिको निर्वाचन सोमबार हुने भएको छ। सभामुख देवराज घिमिरेले आज दलका प्रमुख सचेतकसँगको छलफलपछि सभापतिको निर्वाचन मिति तोकेको सभामुखका प्रेस सल्लाहकार शेखर अधिकारीले जानकारी दिए। उनका अनुसार संसदीय समितिका सभापतिको निर्वाचन भदौ ११ गते १ बजेका लागि तोकिएको छ। संसदीय समिति गठन भएपनि हालसम्म सभापति चयन नगरी जेष्ठ सदस्यको अध्यक्षतामा बैठक सञ्चालन हुँदै आएको छ। प्रतिनिधिसभा अन्तर्गत १० वटा विषयगत समिति र राष्ट्रियसभाका सदस्यहरुको प्रतिनिधित्वसहित २ वटा संयुक्त समिति रहेका छन्। सभामुख देवराज घिमिरेले सहमतिबाटै नेतृत्व चयनका लागि पटकपटक दलहरूलाई आग्रह गर्दै आएका थिए। निर्वाचनका लागि आजै सूचना प्रकाशित हुनेछ। प्रमुख दलहरुबीच नेपाली कांग्रेसले ४ वटा एमालेले ३, नेकपा माओवादी केन्द्रले २, जनता समाजवादी पार्टी र नेकपा एकीकृत समाजवादीले ११ समितिको सभापति पाउने यसअघि नै सहमति भइसकेको छ।"
सुदूरपश्चिमको भावनालाई बुझेर काम गर्दै आएको छु : प्रधानमन्त्री दाहाल,"काठमाडौं : प्रधानमन्त्री पुष्पकमल दाहालले कर्णाली र सुदूरपश्चिमका जनताको विकास नभइ समग्र मुलुकको समृद्धि हुन नसक्ने बताएका छन्। गौरा पर्वका अवसरमा काठमाडौंको टुँडिखेलमा प्रशंसा संरक्षण समूहले आयोजनामा कार्यक्रममा प्रधानमन्त्री दाहालले आफूले लामो समयदेखि सुदूरपश्चिमको चाहना, आवश्यकता र भावनालाई बुझेर काम गर्दै आएको भन्दै कर्णाली सुदूरपश्चिमका जनताको विकास नभई मुलुकको समृद्धि सम्भव नरहेको बताएका हुन्। आफू पहिलो पटक प्रधानमन्त्री हुदा सुदुरपश्चिम विश्वविद्यालयमा जोदड दिएको र अहिले तेस्रो पटक प्रधानमन्त्री हुँदा गेटा कलेजलाई देशकै पहिलो मेडिकल विश्वविद्यालय बनाउने प्रक्रिया अघि बढिसकेको जिकिर गरे। उनले दोधारा चादनीमा सुख्खा बन्दरगाह निर्माणको प्रक्रिया अघि बढिसकेको जानकारी दिए। गौरा पर्वको तिथि किटान भए सरकारका तर्फबाट सार्वजनिक विदा दिने व्यवस्था मिलाउन पहल गर्ने घोषणा गरे। त्यस्तै कांग्रेस सभापति शेरबहादुर देउवाले गौरा पर्वलाई राष्ट्रिय पर्वका रूपमा मनाउने घोषणा गर्न आफूले पहल गर्ने र प्रधानमन्त्री पनि सकारत्मक रहेको बताए। गौरा पर्व अहिले सुदूरपश्चिममा मात्रै नभई मुलुकका साथै भारतका केही भागहरूमा समेत मनाइने गरेको उनले बताए। गौरा पर्व समग्र मुलुकको गौरवको विषय भएको उनको भनाइ छ।"
मालपोतका पियनसँग ९ करोड,"नाम : राजेन्द्र बस्नेत मालपोत कार्यालयमा कति भ्रष्टाचार हुन्छ भन्ने उदाहरण बनेका छन्, एकजना कार्यालय सहयोगी। मालपोत चाबहिलका एक जना कार्यालय सहयोगीले झन्डै ९ करोड अकुत सम्पत्ति कमाएका छन्। ती कार्यालय सहयोगी हुन्, राजेन्द्र बस्नेत। उनीविरुद्ध अकुत सम्पत्ति आर्जन गरेको भन्दै अख्तियारले मुद्दा दायर गरेको छ। बस्नेतले ३० वर्षे जागिर जीवनमा ८ करोड ९८ लाख ५८ हजार सम्पत्ति आर्जन गरेको अख्तियारको भनाइ छ। २०४५ कात्तिक १९ गते मालपोत विभाग काठमाडौंमा कार्यालय सहयोगी पदबाट स्थायी नियुक्ति पाएका थिए। बस्नेतले श्रीमती सीता बस्नेत, आमा टुकुकुमारी बस्नेत र भतिजा कृपा बस्नेतको नाममा पनि अकुत सम्पत्ति लुकाएर राखेका थिए। भतिजा कृपा बस्नेतको नाम एक करोड लुकाइएको पाइएको छ। यस्तै, श्रीमती सीताको नाममा ६ करोड ७५ लाखको घरजग्गा खरिद गरेको देखिएको छ। उनले विभिन्न स्थानमा घरजग्गा खरिद गरेका थिए। उनको आफ्नै सवारीसाधन पनि भएको अनुसन्धानबाट देखिएको छ। विभिन्न बैंक तथा वित्तीय संस्थाहरूबाट कर्जा लिएको देखिएको छ। पदीय दुरुपयोग गरी गैरकानुनी रूपमा सम्पत्ति आर्जन गरी अस्वाभाविक उच्च जीवनयापन गरिरहेको भन्ने उजुरीपछि अख्तियारले उनीविरुद्ध अनुसन्धान गरेको थियो। बस्नेतको मुद्दा विचाराधीन छ।"
सुन तस्करी प्रकरण : संवेदनशील विषयमा ठट्टा नगर्न कांग्रेस महामन्त्रीलाई एमाले उपमहासचिवको चेतावनी,"काठमाडौं : नेकपा एमालेका उपमहासचिव विष्णु रिमालले उच्चस्तरीय जाँचबुझ आयोग गठनको सहमतिलाई ठट्टा नसम्झन चेतावनी दिएका छन्। बिहीबार बिहान सामाजिक सञ्जालमार्फत उनले छानबिन आयोग बन्ने सहमतिलाई ठट्टा गर्दा महंगो पर्ने चेतावनी दिएका छन्। विश्वप्रकाश शर्माको नाम नलिई रिमालले सहमति भएको मसी सुक्न नपाउँदै गठबन्धनकै प्रभावशाली नेताले 'सहमति विपक्षलाई छक्याउने रंगिन टालो' भन्दै बिल्ला हान्नुले साथीहरुको नियतमा खोट भएको टिप्पणी गरे। सुन तस्करीको विषयमा छानबीन गर्न उच्चस्तरीय जाँचबुझ आयोग गठन गर्न बुधबार दलहरुबीच सहमति भएको थियो। सिंहदरबारमा राष्ट्रिय मान्यता प्राप्त दलहरुबीच भएको सहमतिमा असोज ५ गते नेपाल सरकारले आयोग गठन गरी त्यसै दिनदेखि आयोगले कार्य प्रारम्भ गर्ने उल्लेख छ। बुधबार संसद बैठकबाट बाहिरिँदै गर्दा नेपाली कांग्रेसका महामन्त्री विश्वप्रकाश शर्माले सुन प्रकरणका लागि छानबिन गर्न बन्ने उच्चस्तरीय आयोग बनाउने कुरा प्रतिपक्षलाई विश्वासमा लिनका लागि बनाइएको रंगिन टालो भएको टिप्पणी गरेका थिए। साउनमा सुन पक्राउ पर्यो, हैन भदौमा सहमति भयो, असोजमा छानबिन समिति बन्यो भनेपछि त्यसले के बुझियो भने यो प्रतिपक्षलाई विश्वासमा लिएर जानका लागि रंगिन टालोको व्यवस्था गरियो। शर्माले भनेका थिए तर, रंगिन टालो भनिराखेर पनि म भनिरहन्न चाहन्न। सबै दलबीच भएको कुरा सकारात्मक रुपमा लिनुपर्छ। साउनमा पक्राउ परेको सुनको सन्दर्भमा चाहिँ सिआईबीले जुन छानबिन गरिरहेको थियो छ, त्योलाई अघि बढाउने कुरामा अन्ततः प्रतिपक्ष सहमत भएर आयो। शर्माको भनाईप्रति रिमालले आपत्ति जनाएका हुन्। रिमालले बिजुली चुरोटको नाममा ल्याएको सुन पहिले छक्याउनु र लिलाम गरी मालकिन्न प्रधानमन्त्रीको पार्टीका उपाध्यक्षको सहजीकरणमा परिवारका मानिस नै तम्सिएको र चुरोट त सुन पो रहेछ भन्ने सूचना लिक हुँदा नहुँदै सुन गायब पारिएको दाबी गरे। उनले गडबडीको साँच्चिकै छानबिन गर्न आयोगको प्रस्ताव गर्दा सत्ताधारी कै सांसदले संसद अवरोध हुनु संयोग मात्र नभएको बताए। यस्तो छ रिमालको स्टाटस मित्रहरु, संवेदनशील विषयमा ठट्टा नगरौं कि!एयरपोर्टमा कार्यरत सबै निकायले नसमातेको क्विन्टल सुन राजश्व अनुसन्धान विभागले समायो।बिजुली चुरोटको नाममा ल्याएको सुन पहिले छक्याउनु र लिलाम गरी माल किन्न प्रधानमन्त्रीको पार्टीका उपाध्यक्षको सहजिकरणमा परिवारका मानिस नै तम्सिएको समाचार बाहिरियो। चुरोट त सुन पो रहेछ भन्ने सुचना लिक हुँदा नहुँदै समातिएको मध्ये केही सुन गायब पारियो ! यी सबै गडबडीको साँच्चिकै छानबिन गर्न आयोगको प्रस्ताव गर्दा सत्ताधारी कै सांसद उफारी संसद अबरोध हुनु संयोग मात्र थिएन । अन्तत: छानबिन आयोग बन्ने सहमति भएको मसी सुक्न नपाउँदै गठबन्धनकै प्रभावशाली भनिने नेताले सहमति विपक्षलाई छक्याउने रंगिन टालो भन्दै बिल्ला हान्नुले प्रष्ट हुन्छ साथीहरुको नियतमा कहिँ न कहिँ खोट छ। अहिले यत्ति चाँहि भनौं मित्रहरु, यस्तो संवेदनशील विषयमा ठट्टा नगरौं, महँगो पर्छ है?"
जसको मृत्युपछि दोषी ठहर,"नाम : रवीन्द्रनाथ शर्मा अकुत सम्पत्ति आर्जनमा तत्कालीन राष्ट्रिय प्रजातन्त्र पार्टीका नेता एवं पूर्वअर्थमन्त्री रवीन्द्रनाथ शर्मालाई मरणोपरान्त भ्रष्टाचारी ठहर भएका थिए। अकुत सम्पत्ति आर्जनमा शर्माविरुद्ध अख्तियारले मुद्दा हालेको थियो। २०६० मंसिर ११ गते भएको निर्णय कार्यान्वयन गर्दै १२ गते उनीविरुद्ध अख्तियारले मुद्दा दायर गरेको थियो। ४ करोड ९५ लाख ५४ हजार रुपैयाँ भ्रष्टाचार गरेको दाबीसहित अख्तियारले मुद्दा दायर गरेको थियो। शर्माले भ्रष्टाचार गरी आर्जन गरेका सम्पत्ति प्रतिवादी पत्नी सरोज शर्मा, छोरा शरदकुमार ज्ञवाली, बुहारी अरुणा ज्ञवाली, शैलजा शर्मा ज्ञवाली तथा सम्धिनी स्वस्तिका शर्मासमेतका नाममा राखेको पाइएको थियो। विशेष अदालतले पहिलो पटक हदम्याद नाघेको भन्दै शर्मालाई सफाइ दिएको थियो। सर्वोच्च अदालतले विशेषको फैसला त्रुटिपूर्ण भन्दै फर्काइदिएपछि पुन: सुनुवाइ गर्दै दोषी ठहर गरेको हो। यो मुद्दाको फैसला २०६९ असोज १७ मा भएको थियो। विशेष अदालतका अध्यक्ष गौरीबहादुर कार्की, सदस्य ओमप्रकाश मिश्र र केदारप्रसाद चालिसेको फैसलामा शर्मा र उनको परिवारसँग घर, जग्गा, सवारीसाधन, सेयर, बैंक ब्यालेन्सलगायत गरी जम्मा ३ करोड ७२ लाख ८९ हजार २ सय १६ रुपैयाँबराबरको सम्पत्ति रहेको देखिन आएको थियो। सोमध्ये स्रोत खुलेको वा प्रतिवादीको वैध आय कायम हुने १ करोड ४५ लाख १२ हजार ७ सय ९२ बराबरको सम्पत्ति रहेको देखिएको थियो। प्रतिवादीको वैध आम्दानीभन्दा निजसँग रहेको सम्पत्ति २ करोड २७ लाख ७६ हजार ४ सय २४ बढी देखिन आएको थियो। सो रकम जफत गरिएको थियो। कैद, थप कैद र जरिवानाको हकमा निजको मृत्यु भइसकेकाले मुलुकी ऐन, अदालती बन्दोबस्तको महलको १७६ बमोजिम प्रतिवादी रवीन्द्रनाथ शर्मा फैसला नहुँदै बितिसकेकाले निजलाई खतबात नलाग्ने भएकाले कैद, थप कैद र जरिवाना नलाग्ने ठहर गरिएको थियो। अर्थमन्त्री हुँदा विमानस्थलबाट सुन तस्करीमा संलग्न भएका पूर्वअर्थमन्त्री शर्मा मरणोपरान्त अदालतबाट दोषी ठहर भएका थिए।"
"गुप्ता लुटने, श्रीमती लुकाउने","नाम : काशीप्रसाद गुप्ता संघीय आयोजना कार्यान्वयन इकाइ, विराटनगरका तत्कालीन सिनियर डिभिजनल इन्जिनियर काशीप्रसाद गुप्ताले अवैध सम्पत्ति १३ जना आफन्तको नाममा राखेको भेटिएको छ। अख्तियारबाट बच्न उनले गैरकानुनी रूपमा आर्जन गरेको सम्पत्ति आफन्तको नाममा लुकाएको पाइएको छ। १३ जना आफन्तको सहयोग लिएका छन्। अवैध आर्जन गरेको सम्पत्ति श्रीमती मीता गुप्तासमेत १३ जनाको नाममा लुकाएका थिए। तर पनि उनी अख्तियारको फन्दाबाट बच्न सकेनन्। चलाखी गरे पनि अनुसन्धान गर्ने निकायले प्रभावकारी रूपमा अनुसन्धान गरेका पत्ता लगाइछाड्छ भन्ने उदाहरण पनि हो यो। उनीसहित १३ जनाविरुद्ध अख्तियारले मुद्दा हाल्यो। १६ करोड ७२ लाख ५६ हजार ४ सय ९६ गैरकानुनी सम्पत्ति आर्जन गरेको भन्दै उनीविरुद्ध मुद्दा चलाइएको छ। तत्कालीन सिडीई गुप्ताले सार्वजनिक पद धारण गरेको अवधिमा ७ करोड ८४ लाख २६ हजार ४ सय ५९ रुपैयाँ खर्च र लगानी गरेका छन्। गुप्ताकी पत्नी मीता गुप्ताले पतिले पदीय हैसियतको दुरुपयोग गरी गैरकानुनी रूपमा आर्जन गरेको सम्पत्ति लुकाउने, छिपाउने तथा दुरुपयोग गर्ने एवं भोग चलन गर्ने उद्देश्यले आफ्नो तथा आफन्तको नाममा कारोबार गरेको अख्तियारको दावी छ। गुप्ताको सम्पत्ति आफन्तको खातामा १० करोड ४४ लाख भेटिएको छ। आफन्तहरू अञ्जुकुमारी महतो, उदितनारायणप्रसाद रौनियार, चन्देश्वर महतो, धीरजकुमार गुप्ता, प्रीतिकुमारी गुप्ता, डा रचनाप्रसाद शाहा, विकाप्रसाद गुप्ता, विनयकुमार सिंह, विभा रानी, संगीता साह रौनियार र सन्तोषकुमार गुप्ताको खातामा सो रकम भेटिएको हो। गुप्ताको मुद्दा विशेष अदालतमा चलिरहेको छ।"
स्थानीय तहमा पनि कमिन थाल्यो अकुत,"नाम : नन्दकिशोर गुप्ता ईशनाथ नगरपालिका, रौतहटका तत्कालीन निमित्त प्रमुख प्रशासकीय अधिकृत नन्दकिशोर गुप्ता अकुत सम्पत्ति आर्जन गरेका छन्। उनीविरुद्ध १ करोड ४९ लाख ९७ हजार बिगो कायम गरी गैरकानुनी सम्पत्ति आर्जन गरी भ्रष्टाचार गरेको आरोप मुद्दा चलाइएको छ। गुप्ताले सार्वजनिक सेवा प्रवेश गरेको मिति २०५१ वैशाख २९ गते देखि २०७९ जेठ २५ गतेसम्मको अवधिमा निजको विभिन्न शीर्षकहरूमा भएका आयतर्फ र व्ययतर्फ गरी आयको अनुपातमा खर्च तथा लगानी गरेको व्यय एवं विद्यमान सम्पत्ति डेढ करोडबराबरको स्रोत नखुलेको सम्पत्ति पाइएको छ। सार्वजनिक पद धारण गरेका नन्दकिशोर गुप्ताले प्रचलित कानुनबमोजिम पेस गरेको सम्पत्ति विवरण अमिल्दो तथा अस्वाभाविक देखिन जानुका साथै मनासिब कारणबिना अमिल्दो र अस्वाभाविक उच्च जीवनस्तर यापन गरेको र सार्वजनिक पदको दुरुपयोग गरेको देखिएको छ। उनीविरुद्ध भ्रष्टाचार निवारण ऐनबमोजिम कैद तथा जरिबानाको सजायसहित उनको नाममा हाल कायम सम्पत्तिबाट जफत गरी पाउन मागदाबी लिइएको छ। उनी श्रीमती उषा गुप्तालाई पनि प्रतिवादी बनाइएको छ। यसैगरी, गुप्ताले सार्वजनिक सेवाको पदमा रहेर आफ्नो पदको दुरुपयोग गरी गैरकानुनी रूपमा आर्जन गरेको स्रोत नखुल्ने सम्पत्ति निजले श्रीमती उषा गुप्ताको नाममा जग्गा खरिद तथा घर निर्माणलगायतमा गरिएका खर्चमध्ये स्रोत पुष्टि हुन नसकेको लागत मूल्य बराबरको सम्पत्ति बिगो र त्यसबाट बढे बढाएको सम्पत्ति जफत गर्ने प्रयोजनार्थ प्रतिवादी बनाइएको छ। उनीविरुद्धसमेत प्रतिवादी कायम गरी निजको नाममा हाल कायम रहेको सम्पत्तिमध्येबाट बिगो जफत गरी पाउन मागदाबी लिई विशेष अदालत काठमाडौंमा आरोपपत्र दायर गरिएको छ। यो मुद्दा विशेषमा चलिरहेको छ।"
अकुतका मुद्दामा अत्याधिक सफाइ,"काठमाडौं : पछिल्लो समयमा राजनीतिक नेतृत्व र कर्मचारीको जीवन शैली अस्वाभाविक देखिन्छ। ट्रान्सपरेन्सी इन्टरनेसनल नेपालका पूर्वअध्यक्ष खेमराज रेग्मी उच्च प्रशासक र राजनीतिक वर्ग अकुत सम्पत्ति आर्जन गर्नमा लागेको बताउँछन्। राजनीतिक नेतृत्व, उच्च प्रशासक र व्यवसायीको मिलोमतोमा ठूला खालका भ्रष्टाचार हुने गरेको उनको भनाइ छ। व्यवसायीको ५० लाख कर छ भने मन्त्रीको दबाबमा १० लाख कर तिर्नछन्। अरू बाँडीचुँडी खान्छन्, उनी भन्छन्। उनी नीतिगत भ्रष्टाचार पत्ता लगाउन नै गहे हुने बताउँछन्। उनका अनुसार सबैभन्दा धेरै ठेक्कापट्टा, खरिदमा बढी नीतिगत भ्रष्टाचार हुन्छ, त्यो निर्णय मन्त्रीस्तरमा र मन्त्रिपरिषद्बाटै हुन्छन्। तर, यसको मुख्य अधिकार विभागीय प्रमुखको हुन्छ। विभागीय प्रमुखसँग नमिली यस्ता विषयमा भ्रष्टाचार हुन सक्दैन्। पूर्वगृहसचिवसमेत रहेका रेग्मी अकुत सम्पत्तिमा धेरै सफाइ पाउन विभिन्न कारण औंल्याउँछन्। भन्छन्, पहिलो त अख्तियारले नै राम्रोसँग अनुसन्धान नगरी मुद्दा हाल्छ। प्रमाण नपुयाई हचुवाको भरमा हुन्छ। यसले गर्दा सफाइ धेरै पाएका हुन्छन्। सर्वोच्च पुगेपछि सबै हिसाबकिताब हुन्छ। अनि सफाइ पाउँछन्। उनका अनुसार पछिल्लो समयमा भ्रष्टाचारीले थाहा नपाउने गरी पनि सम्पत्ति लुकाउने गरेकाले मुद्दा नठहर्ने गरेको हो। सम्पत्तिको सही मूल्यांकन पनि हुन नसकेको उनको भनाइ छ। सस्तोका किनेको जग्गा पनि पछि महँगो हुन्छ र मूल्यांकन नयाँ हुन्छ। अख्तियारले अनुमानको आधारमा मुद्दा लगाउने र अदालतले वस्तुगत आधारमा फैसला गर्ने गर्दा पनि धेरै मुद्दा असफल भएका छन्। पूर्वसचिव भरत थापाले भ्रष्टाचार नै नियन्त्रण गरेमा अकुत सम्पत्ति आर्जन नै हुन नसक्ने बताउँछन्। भ्रष्टाचार नियन्त्रण ऐनबाट अनुचित कार्यसम्बन्धी व्यवस्था हटाएको कारणले पनि अकुत सम्पत्ति आर्जन बढेको हुन सक्ने उनको अनुमान छ। उनी सरकार भ्रष्टाचार नियन्त्रणमा लाग्दै नगरेको आरोप लगाउँछन्। भन्छन्, सरकार त पुरानो सिनो कोट्याउन मात्रै लागेको छ। कतिलाई अकुत भन्ने केही दायारा नै छैन्। त्यसै अकुत भनिदिएर भयो त। सुशासनविद् तथा पूर्वसचिव शारदाप्रसाद त्रिताल पुरानो कानुनले पनि समस्या आएको बताउँछन्। भन्छन्, कानुन दुई दशक पुरानो छ। तर, भ्रष्टाचारका प्रकृति नयाँनयाँ र आधुनिक छन्। कानुन पनि भ्रष्टाचारको प्रकृतिअनुसार परिमार्जन हुँदै जानुपर्छ। उता अदालतले भने कानुनका लु पोल समातेर सफाइ दिन्छ। सारभुत कुरा फैसला गर्ने गर्छ। एक रुपैया पनि भ्रष्टाचार हो, करोड पनि भ्रष्टाचार हो भन्ने मान्यता पनि स्थापित भएको छैन। उता सम्पत्ति लुकाउने विभिन्न प्रविधिहरू विकास भएको छ। त्यसले गर्दा पनि समाउने गहे छ। अर्कोतिर अख्तियारको अनुसन्धानमा पनि भर पर्छ। अनुसन्धान कति गहिराई गएर गरिएको छ। तर पनि मुख्य कुरा कानुन नै हो। कानुन समयअनुकल बनाउनु पर्छ।"
गोःरा पर्व सुदूरपश्चिममा मात्र नभई स्वदेश तथा विदेशका मनाउन थालियो : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले गोःरा पर्व सुदूरपश्चिममा मात्र नभएर स्वदेश तथा विदेशका विभिन्न भूभागमा महत्वका साथ मनाउन थालिएको बताएका छन्। गोःरा पर्वको शुभकामना दिँदै उनले शहरीकरणको विकास र बसाइसराइको बढ्दो प्रभावले सुदूरपश्चिममा मात्र नभएर स्वदेश तथा विदेशमा मनाउन थालिएको बताएका हुन्। सामाजिक, सांस्कृतिक तथा प्राकृतिक मौलिक विशेषता बोकेको गोःरा पर्वको अवसरमा सम्पूर्ण नेपालीहरूमा सुख, शान्ति, समृद्धि एवं निरन्तर प्रगतिको हार्दिक शुभकामना व्यक्त गर्दछु।उनले भनेका भनेका छन्, हिमालय पर्वतीय श्रृङ्खलाअन्तर्गत ऐतिहासिकरूपमा मानसखण्ड भनेर परिचित सुदूरपश्चिम, कर्णाली तथा भारतको कुमाउँ तथा गढवाल क्षेत्रको मुख्य सांस्कृतिक चाडको विशेषता बोकेको गोःरा पर्वले सामाजिक एकता तथा सांस्कृतिक अन्तर्घुलनलाई अझै प्रगाढ बनाउन सक्नेछ भन्ने कामना गर्दछु। प्रचण्डले बहुजातीय, बहुभाषिक एवं बहुसांस्कृतिक विशेषतायुक्त नेपालमा संघीय लोकतान्त्रिक गणतन्त्रको वास्तविक अनुभूति सबै तहमा गराउन पर्वहरूले महत्वपूर्ण योगदान गर्ने विश्वास व्यक्त गरे। हिन्दु धार्मिक कथ्यहरूका आधारमा महेश्वर र गौरीबीच विवाहको प्रसङ्गबाट यो पर्व परिचित भएपनि पर्यावरणीय दृष्टिले किसानहरूले वर्षायाममा कृषि कर्म पूरा गरेर फुर्सदको समयमा सांस्कृतिक चाडहरू बनाउने क्रममा गोःरा स्थापित हुँदै आएको छ। यसका साथै भाद्र शुक्लअष्टमीदेखि पूर्णिमासम्म गोःराको सन्दर्भ पारेर खेलिने डेउडा र यस अवधिमा हुने अन्य सांस्कृतिक गतिविधिहरूले गोःराको सम्पन्नतापूर्ण सांस्कृतिक ओजलाई झनै बढाउने गरेका छन्। सन्देशमा भनिएको छ, यस पर्वमा समाजका सम्पूर्ण सदस्यहरू घरपरिवारमा एकत्रित हुने र सामूहिकरूपमा समुदायपिच्छे मुख्य चाडका रूपमा मनाउने परिपाटीले सामाजिक सद्भाव, समुदायको एकता तथा आपसी सहकार्यसहित सामाजिक सम्बन्धलाई जीवन्त बनाउन विशेष भूमिका खेलेको छ। शहरीकरणको विकास र बसाइसराइको बढ्दो प्रभावसँगै यो पर्व सुदूरपश्चिममा मात्र नभएर स्वदेश तथा विदेशका विभिन्न भूभागमा उत्तिकै महत्वका साथ मनाउन थालिएको छ।"
कांग्रेसका ७ नेताले भने : चर्चित भ्रष्टाचार काण्ड अनुसन्धान गरिरहेका प्रहरी अधिकारीको सरुवाले आशंका जन्मायो,"काठमाडौं : नेपाली कांग्रेसका सात नेताले चर्चित भ्रण्टाचारका काण्ड अनुसन्धान अघि बढाइरहेका प्रहरी अधिकृतको सरुवाप्रति आपत्ति जनाएका छन्। कांग्रेस रुपान्तरण अभियानको नाममा क्रियाशील रहेको कांग्रेसका युवा नेताको समूहले प्रहरी अधिकारीलाई अस्वाभाविक रुपबाट सरुवा गरिनुले निष्पक्ष छानबिनमाथि गम्भीर प्रश्न उठेको बताएका हुन्। नेपाली कांग्रेस रुपान्तरण अभियानका अगुवा नेताहरु गुरुराज घिमिरे, मधु आचार्य, डा गोविन्दराज पोखरेल, रञ्जित कर्ण, देवराज चालिसे, भुपेन्द्रजङ्ग शाही, भरतबहादुर खड्का र सुवास लोहनीले विज्ञप्ति निकालेर नागरिक तहमै गम्भीर प्रश्न उठेपनि यो आशंका मात्र हो भनेर राज्य पन्छिन नमिल्ने तर्क गरेका छन्। कांग्रेस नेताले जारी गरेको विज्ञप्तिमा भनिएको छ, विभिन्न चर्चित भ्रष्टाचार काण्डमा अनुसन्धान गरिरहेका प्रहरी अधिकारीहरुलाई अस्वाभाविक रुपबाट सरुवा गरिनुले निष्पक्ष छानबिन माथि नागरिक तह मै गम्भीर प्रश्न उठेको छ। यो आशंका मात्र हो भनेर राज्य पन्छिन मिल्दैन । मन्त्रिपरिषद् बैठकले उपत्यका प्रहरी कार्यालय, रानीपोखरीका प्रमुख प्रहरी अतिरिक्त महानिरीक्षक (एआईजी) श्यामलाल ज्ञवाली, उपत्यका अपराध अनुसन्धान कार्यालयका प्रमुख प्रहरी वरिष्ठ उपरीक्षक (एसएसपी) डा मनोज केसी र गृह मन्त्रालयले काठमाडौं प्रहरी प्रमुख एसएसपी दानबहादुर कार्कीको पनि सरुवा गरेपछि उनीहरुले आपत्ति जनाएका हुन्। पछिल्ला विकसित राजनीतिक घटनाक्रमहरुका कारण नेपालको वर्तमान परिस्थिति थप पेचिलो बन्दै गएको छ । मुलतः लोकतान्त्रिक शासन प्रणालीलाई सबल तथा सफल बनाउने आधार भनेकै सुशासन हो। सुशासनलाई सुनिश्चित गर्ने प्रमुख विषय भ्रष्टाचारको नियन्त्रण हो। नेपाल उँभो नलाग्नुमा अनियन्त्रित भ्रष्टाचार नै हो । तसर्थ अहिले अनुसन्धानका क्रममा रहेका नक्कली भुटानी शरणार्थी काण्ड, ललितानिवास जग्गा काण्ड तथा क्वीण्टल सुन प्रकरणलाई निष्पक्ष रुपमा अघि बढाई सरकारले तार्किक निष्कर्षमा पुर्याउनुपर्छ ।विज्ञप्तिमा भनिएको छ। कुनै पनि बहानामा यसमाथि भइरहेको अनुसन्धान प्रभावित हुनु वा रोकिनु नहुने बताउँदै भ्रष्टाचारका घटनाहरुको छानबिनमा कुनै प्रकारको नेतागत वा पार्टीगत लेनदेन, साँठगाँठ वा पक्षधरता कदापि मान्य नहुने विज्ञप्तिमा उल्लेख छ । भ्रष्टाचारसम्बन्धी यति, ओम्नी, वाइडबडी, फोर जी, सेक्युरिटी प्रिंटिंग प्रेसलगायतका सम्पूर्ण फाइल खोली अनुसन्धान र कारबाहीको प्रक्रिया अगाडि बढाइनुपर्दछ तथा यस कदममा वर्तमान सरकारलाई नेपाली कांग्रेसले पूर्ण रुपमा साथ सहयोग पुर्याउनुपर्दछ भन्ने कुरा प्रष्ट गर्न चाहन्छौं ।विज्ञप्तिमा भनिएको छ,यसैबीच विभिन्न चर्चित भ्रष्टाचार काण्डमा अनुसन्धान गरिरहेका प्रहरी अधिकारीहरुलाई अस्वाभाविक रुपबाट सरुवा गरिनुले निष्पक्ष छानबिन माथि नागरिक तह मै गम्भीर प्रश्न उठेको छ। यो आशंका मात्र हो भनेर राज्य पन्छिन मिल्दैन । कांग्रेस सरकारमा हुँदा विधिको शासन चलाउने अभ्यासमा आफूलाई अब्बल साबित र पार्टी चलाउँदा पनि विधि र पद्धतिको पूर्ण पालना गर्नुपर्ने उनीहरुको माग छ। यसैगरी नेपाली कांग्रेसले भर्खरै गठन गरेका भ्रातृसंगठनहरुको हकमा बिधानको गम्भीर उल्लंघन भएको जनाएका छन्। विज्ञप्तिमा भनिएको छ,खासगरी नेपाल विद्यार्थी संघ र नेपाल तरुण दलको वैधानिक व्यवस्था विपरीत भिमकाय तदर्थ समिति गठन गरिएकोमा हाम्रो आपत्ति छ। यसैबीच नेपाल महिला संघ केन्द्रीय तदर्थ समितिले विभिन्न जिल्लामा कार्यरत पुराना तथा निर्वाचित सभापतिहरुलाई अपदस्थ गरेको खबर प्राप्त भएका छन। जिल्लामा काम गरिरहेका साथीहरुलाई हतोत्साहि तुल्याउने, संगठनलाई कमजोर बनाउने यसप्रकारको निर्णय अविलम्ब फिर्ता लिन तथा पार्टीले तोकेको समयसीमा भित्र महाधिवेशन सम्पन्न गर्नेतर्फ केन्द्रित रहन स्पष्ट निर्देशन दिनुपर्दछ भन्ने हाम्रो आग्रह छ।"
"मुख्यमन्त्रीविरुद्ध रिट परेकै दिन संसद अधिवेशन अन्त्य, अध्यादेशबाट बजेट ल्याउने तयारी","विराटनगर : कोशी प्रदेश सरकारले प्रदेश सभा अधिवेशन अन्त्य गरेको छ। कानुनको धज्जी उडाएर मुख्यमन्त्री उद्धव थापालाई विश्वासको मत दिने सभामुखको अध्यक्षतामा सभा सञ्चालन हुन नसक्ने भन्दै प्रतिपक्षीले बैठक बहिष्कार गरेपछि बुधबार दिउँसो संसद बैठक अनिश्चितकालका लागि स्थगित गरिएको थियो। तर बुधबार साँझ कोसी प्रदेश सरकारले प्रदेश प्रमुख पर्शुराम खापुङलाई संसद अधिवेशन अन्त्य गर्न सिफारिस गरेको हो। कोशी प्रदेश प्रमुखको कार्यालयका प्रवक्ता नरेन्द्र कुमार श्रेष्ठद्वारा जारी विज्ञप्तिमा भनिएको छ, कोशी प्रदेशका माननीय प्रदेश प्रमुख परशुराम खापुङ्गज्यूले नेपालको संविधानको धारा १८३ को उपधारा (२) बमोजिम कोशी प्रदेश मन्त्रिपरिषद्को मिति २०८०५६ गतेको सिफारिसमा संवत् २०८० साल भदौ ६ गते बुधबार रातको १२ बजेदेखि कोशी प्रदेश सभाको चालु तेस्रो अधिवेशन अन्त्य गर्नुभएको छ । हाल तत्कालीन एमाले नेतृत्वको सरकारले अध्यादेशमार्फत ल्याएको बजेट चलिरहेको छ। भदौ १० गतेभित्र एमालेले ल्याएको बजेट जस्ताको तस्तै पारित गर्नुपर्ने वा प्रतिस्थापन गर्नुपर्ने संवैधानिक बाध्यता भएपनि सरकारले संसदमा बजेट प्रस्तुत नगरी प्रदेश सभा अधिवेशन अन्त्य गरेको हो। सर्वोच्च अदालतमा रिट दायर, आज पेसी थापा नेतृत्वको सरकारविरुद्ध बुधबार सर्वोच्च अदालतमा दायर भएको रिटको आज पेसी तोकिएको छ। मुख्यमन्त्री उद्धव थापाले पाएको विश्वासको मत असंवैधानिक भएको दाबी गर्दै एमाले कोसी प्रदेश संसदीय दलका नेता एवं पूर्वमुख्यन्त्री हिक्मतकुमार कार्कीले बुधबार रिट दायर गरेका हुन्। नेपाली कांग्रेस प्रदेश संसदीय दलका नेतासमेत रहेका थापाले सोमबार प्रदेशसभाबाट विश्वासको मत लिने क्रममा सभामुख इस्राइल मन्सुरीले समेत मत दिएका थिए। रिटमा प्रदेश प्रमुख पर्शुराम खापुङ, मुख्यमन्त्री थापा, सभाध्यक्ष भएर सभामुखको भूमिका निर्वाह गरेका अध्यक्ष मण्डलका सदस्य इस्राइल मन्सुरी, अध्यक्ष मण्डलकी सदस्य एवं प्रदेशसभा सदस्य गीता तिमल्सिना र कोसी प्रदेशसभा सचिवालयलाई विपक्षी बनाइएको छ। गत साउन १६ गते मुख्यमन्त्री नियुक्त थापाले सोमबार प्रदेशसभाबाट विश्वासको मत लिएका थिए। प्रदेशसभा बैठक आह्वान गरेर बिरामी परेको भन्दै उपसभामुख सिर्जना दनुवार काठमाडौं लागेपछि मन्सुरीले सभाको अध्यक्षता गरेका थिए। मुख्यमन्त्रीको विश्वासको मतसम्बन्धी प्रस्तावमा मत विभाजनपछि दिएको मत सच्याउने समयमा सभाध्यक्षको आसनमा नेकपा (माओवादी केन्द्र)की प्रदेशसभा सदस्य गीता तिम्सिनालाई बोलाउँदै मन्सुरी मतदान प्रक्रियामा सहभागी भएका हुन्। उनकै मतका आधारमा मुख्यमन्त्री थापाले ४७ मत पाए। विपक्षमा ३० मत परेको थियो। सभामुख बाबुराम गौतम पदबाट राजीनामा दिएर थापाको नेतृत्वमा सरकार गठन प्रक्रियामा सहभागी भएका थिए। गौतम सरकारका आर्थिक मामिला तथा योजना मन्त्री छन्। यस अगाडि पनि सर्वोच्च अदालतले कोशी सरकारको मुख्यमन्त्रीमा थापाको नियुक्ति बदर गरिदिएको थियो। कोशी प्रदेशमा सभामुख बाबुराम गौतमले थापालाई मुख्यमन्त्री पदमा नियुक्तिका लागि पेश गरिएको प्रस्तावमा हस्ताक्षर गरी जनाएको समर्थन गर्नु संवैधानिक नैतिकता, संसदीय अभ्यास र नेपालको संविधानमा रहेका प्रावधान समेतका दृष्टिले उचित, वैध र स्वीकार्य नभएको अदालतको ठहर गरेको थियो।"
ठेकेदारसँग मिलेर भ्रष्टाचार : साली र जेठानका नाममा सम्पत्ति,"अकुत सम्पत्ति दुई पत्नीको नाममा नाम : कौशलेन्द्र मिश्र अख्तियार दुरुपयोग अनुसन्धान आयोगले जनस्वास्थ्य निरीक्षक कौशलेन्द्र मिश्रविरुद्ध १ करोड ३० लाख रुपैयाँ बढी गैरकानुनी सम्पत्ति आर्जन गरी भ्रष्टाचार गरेको मुद्दा दायर गरेको छ। बलरा नगरपालिका, सर्लाहीका तत्कालीन जनस्वास्थ्य निरीक्षकअधिकृत छैटौं, हाल जनस्वास्थ्य निरीक्षकअधिकृत सातौं तहका कौशलेन्द्र मिश्र उपर बिगो १ करोड ३० लाख ४५ हजार कायम गरिएको हो। सार्वजनिक पदमा बहाल रहँदा अकुत सम्पत्ति आर्जन गरेको भन्ने उजुरीमाथि अख्तियारले २०५७ असार ८ देखि मिति २०७८ कात्तिक २६ गतेसम्मको अवधिमा मिश्रको आय र व्ययमाथि अनुसन्धान गरेको थियो। सो अवधिमा मिश्रको कुल आय १ करोड १३ लाख ४५ हजार ८ सय ४ रुपैयाँ रहेको र व्ययतर्फ २ करोड ४३ लाख ९१ हजार ५ सय ६५ रुपैयाँ खर्च तथा लगानी गरेको पुष्टि भएको छ। मिश्रले गैरकानुनी तवरले १ करोड ३० लाख ४५ हजार ७ सय ६० रुपैयाँ आर्जन गरेको देखिएकाले त्यति नै जरिबाना गरी जफत हुन र कैद सजायको मागदाबी गरिएको छ। मिश्रले गैरकानुनी रूपमा आर्जन गरेको सम्पत्ति र त्यसबाट बढे बढाएको सम्पत्तिसमेत पत्नीहरू सरोजकुमारी र तुलसीकुमारी मिश्र शर्माको नाममा राखेको देखिएको छ। यो मुद्दा विशेष अदालतमा विचाराधीन छ। प्राधिकरणका इन्जिनियरको डेढ करोड अकुत नाम : कृष्णप्रसाद यादवपद : मेकानिकल इन्जिनियरकार्यालय : नेपाल विद्युत् प्राधिकरणअकुत कमाइ : १ करोड ४२ लाखमुद्दा दर्ता : २०८० असार ७मुद्दाको हालको अवस्था : विचाराधीन नेपाल विद्युत् प्राधिकरणका तत्कालीन मेकानिकल इन्जिनियर कृष्णप्रसाद यादवले अकुत सम्पत्ति आर्जन गरेको रहस्य खुलेको छ। उनले ३१ वर्ष प्राधिकरणमा काम गर्दा १ करोड ४२ लाख ५२ हजार ५ सय ५० रुपैयाँ अकुत सम्पत्ति कमाएको अख्तियारको अनुसन्धानले देखाएको हो। आयोगले विद्युत् प्राधिकरणका तत्कालीन मेकानिकल इन्जिनियर यादवविरुद्ध विशेष अदालतलमा मुद्दा दायर पनि गरेको छ। यादवले २०४८ फागुन ९ देखि २०७९ जेठ ९ सम्म सार्वजनिक सेवामा बिताएका थिए। उनले पारिश्रमिक बचत, प्रोत्साहन भत्ताबापतको रकम, विदेश भ्रमण भत्ताबापत प्राप्त रकम, कर्मचारी सञ्चय कोष र नागरिक लगानी कोषबाट लिएको कर्जा आय, नेपाल विद्युत् प्राधिकरणबाट लिएको कर्जा आय, बैंकबाट लिएको कर्जा आय, सहकारीबाट लिएको कर्जा आय, सेयरबाट प्राप्त नगद लाभांश, ब्याज आम्दानी, घरबहाल आय, बिमा म्याचुयर्ड भई प्राप्त रकम, सवारी बिक्रीबाट प्राप्त रकम, सेयर बिक्रीबाट प्राप्त रकम, मुआब्जाबापत प्राप्त रकम र कृषि आयसमेत गरी १ करोड ७१ लाख ४६ हजार ४४ रुपैयाँ आयआर्जन गरेको देखिन्छ। सोही जाँच अवधिमा यादवको व्यय ९खर्च तथा लगानी० तर्फ घर निर्माण, जग्गा खरिद र रजिस्ट्रेसन दस्तुर, अध्ययन खर्च तथा छोरीहरू विदेश पठाउँदाको खर्च, कर्जाको सावाँब्याज भुक्तानी, घरबहाल कर, बिमाको प्रिमियम भुक्तानीमा भएको खर्च, सवारी खरिदमा भएको खर्च, सेयर खरिद तथा लगानी र बैंक मौज्दातसमेत गरी जम्मा ३ करोड १३ लाख ९८ हजार ५ सय ९४ खर्च तथा लगानी गरेको देखिएको अख्तियारले जनाएको छ।यादवको कुल खर्च र सोही अवधिको आयव्ययको विवरणअनुसार स्रोत खुल्न आएको वैध आयको अनुपातमा सोही अवधिमा निजले सिर्जना गरेको सम्पत्ति एवं खर्चको स्रोत पुष्टि गर्न नसकेको देखिएको छ। यो मुद्दा विशेष अदालतका विचाराधीन छ। महानिर्देशकको कमाइको स्रोत खुलेन नाम : मधुकरप्रसाद राजभण्डारीपद : महानिर्देशक (तत्कालीन)कार्यालय : जलस्रोत तथा सिँचाइ विभागअकुत कमाइ : ३ करोड ५६ लाखमुद्दा दर्ता : २०८० असार ४ गतेमुद्दाको हालको अवस्था : विचाराधीन जलस्रोत तथा सिँचाइ विभागका तत्कालीन महानिर्देशक ९अवकाश प्राप्त सुई० मधुकरप्रसाद राजभण्डारीको ३ करोड ५६ लाख अकुत सम्पत्ति देखिएको छ। सार्वजनिक सेवामा उनी २०५१ फागुन ३० देखिदेखि मिति २०७९ भदौ ३१ गतेसम्म रहेका थिए। उक्त अवधिमा उनको विभिन्न आयमा ३ करोड ८५ लाख ५१ हजार वैधानिक आयस्रोत खुलेको छ। उनको सम्पूर्ण व्यय ९खर्च तथा लगानी० मा जग्गा खरिद, घर निर्माणदेखि सवारीसाधन खरिदमा भएको खर्च र बैंक मौज्दात रकमसमेत गरी ७ करोड ८२ लाख २९ हजार पैसा खर्च तथा लगानी गरेको देखिन्छ। उनको कुल वैधानिक आयलाई कुल व्ययसँग तुलना गर्दा आयभन्दा ३ करोड ५६ लाख ७७ हजारको वैधानिक स्रोत पुष्टि हुन नसकेको अख्तियारको भनाइ छ। प्रचलित कानुनबमोजिम सार्वजनिक पद धारण गरेको राष्ट्रसेवक कर्मचारीले पदमा बहाल रहँदाका बखत अमिल्दो तथा अस्वाभाविक सम्पत्ति आर्जन उनले गरेको पाइएको छ। मनासिब कारणबिना अमिल्दो र अस्वाभाविक उच्च जीवनस्तर यापन गरेको पुष्टि हुन आएको अख्तियारको भनाइ छ। राजभण्डारीले सार्वजनिक पदको दुरुपयोग गरेको पुष्टि भएकोले सो रकमबराबर बिगो माग गर्दै विशेष अदालत काठमाडौंमा मुद्दा दायर गरिएको आयोगले जानकारी दिएको छ। राजभण्डारीले सार्वजनिक सेवाको पदमा रहेर आफ्नो पदको दुरुपयोग गरी गैरकानुनी रूपमा आर्जन गरेको स्रोत नखुल्ने सम्पत्ति निजले श्रीमती दीपा श्रेष्ठको नाममा खरिद गरिएको जग्गा, घरनिर्माण, कम्पनी लगानी, बिमा प्रिमियम भुक्तानीलगायतमा गरिएको खर्चबराबरको भागको स्रोत नखुलेको सम्पत्ति पाइएको छ। विशेषमा मुद्दा चलिरहेको छ। जसको गुणस्तर कार्यालयमा रजगज चल्यो नाम : शशीकुमार यादवपद : वरिष्ठ निरीक्षक (तत्कालीन)कार्यालय : गुणस्तर तथा नापतौल कार्यालय वीरगन्जअकुत कमाइ : ४ करोड ४७ लाखमुद्दा दर्ता : २०८० जेठ १६मुद्दाको हालको अवस्था : विचाराधीन पूर्ववरिष्ठ निरीक्षक शशीकुमार यादवको लामो समय गुणस्तर तथा नापतौप कार्यालय वीरगन्जमा रजगज नै चल्यो। उनले त्यहाँ बस्दा भ्रष्टाचार र अनियमितता प्रशस्त गरे। उनले झन्डै साढे ४ करोड अकुत सम्पत्ति आर्जन पनि गरे। सरकारी नोकरी अवधिभर विभिन्न कार्यालयमा कार्यरत रहँदा आफ्नो परिवारको नाममा जग्गा जमिन खरिद गरी गैरकानुनी रूपमा अकुत सम्पत्ति आर्जन गरेको उजुरी निवेदनका आधारमा अनुसन्धान हुँदा यादवले ४ करोड ४७ लाख ३४ हजार २ सय १२ रुपैयाँ भ्रष्टाचार गरेको पाइएकाले छ। यादवले सार्वजनिक पदमा रहँदा आयस्रोत र आर्जन गरेको सम्पत्तिबीच तादाम्यता देखिन नआई करिब साढे ४ करोड सम्पत्ति ऋणात्मक देखिएकाले रक्त रकमको वैधानिक स्रोत पुष्टि नभएको अख्तियारले जनाएको छ।यादव २०४६ साल जेठ महिना ८ गतेदेखि २०७९ साल असार मसान्त सार्वजनिक पदमा रहेका थिए। सोही अवधिमा कुल २ करोड ७७ लाख २२ हजार ५० रुपैयाँ आयआर्जन गरेको देखिनु पर्नेमा ७ करोड २४ लाख ५६ हजार २ सय ६३ रुपैयाँबराबरको सम्पत्ति आर्जन गरेको देखिएको छ। वैधानिक आयको तुलनामा खर्च एवं लगानीसहितको सम्पत्ति अमिल्दो र अस्वाभाविक देखिएकाले आर्जित सम्पत्तिको अनुपातमा मनासिब नदेखिने किसिमको यादव र उनको परिवारले उच्चस्तरको जीवनयापन गरेको प्रमाण भेटिएको अख्तियारको ठम्याइँ छ। यादवले गैरकानुनी रूपमा आर्जन गरेको सम्पत्तिबाट श्रीमती रीता रानी, छोराहरू विकास यादव र अविनाश यादवको नाममा खरिद गरिएका जग्गा, घर निर्माण र बैंक मौज्दातको स्रोत नखुलेको अख्तियारको ठहर छ। आयोगले उनीहरू तीनै जनालाई प्रतिवादी कायम गरी स्रोत नखुलेको सम्पत्तिबाट बढे बढाई हाल कायम रहेको घर, जग्गा र बैंक मौज्दातसमेतबाट बिगो जफत गरी पाउन मागदाबीसहित आरोपपत्र दायर गरेको हो। विशेष अदालतमा विचाराधीन छ। मृत आमाको नाममा पनि अवैध सम्पत्ति नाम : सुन्दर भट्टराईपदः उपसचिवकार्यालय : यातायात व्यवस्था कार्यालय, काठमाडौंअकुत कमाइ : १ करोड १५ लाख २९ हजारमुद्दा दर्ता : २०८० वैशाख १९ गतेमुद्दाको अवस्थ : विचाराधीन यातायात व्यवस्था कार्यालय, काठमाडौंका तत्कालीन उपसचिव सुन्दर भट्टराईले १ करोड १५ लाख २९ हजार १ सय ९३ रुपैयाँ अकुत सम्पत्ति कमाएका छन्। सवारी चालक अनुमतिपत्र बागमती सुकेधारा कार्यालयका भट्टराईले सार्वजनिक सेवामा प्रवेश गरेको मिति २०३८ साउन १ गतेदेखि २०७५ मंसिर मसान्तसम्मको जाँच अवधिमा प्राप्त गरेको कुल आय १ करोड ९२ लाख १ हजार ९ सय २२ रुपैयाँ देखिएको तर खर्च ३ करोड ७ लाख ३१ हजार १ सय १६ रुपैयाँ रहेको छ। आयबाट व्यय घटाउँदा हुन आउने १ करोड १५ लाख २९ हजार १ सय ९३ रुपैयाँबराबरको सम्पत्तिको स्रोत नखुलेको र भट्टराईले अमिल्दो तथा अस्वाभाविक उच्च जीवनस्तर यापन गरेको पुष्टि भएको छ। भट्टराईले गैरकानुनी रूपमा आर्जन गरेको सम्पत्ति र सोबाट बढे बढाएको सम्पत्ति र स्रोत खुलेको सम्पत्तिसमेत आफ्नी पत्नी मुना अधिकारी भट्टराई एवं छोरा उत्सुक भट्टराई, छोरी प्रेरिका भट्टराईको नाममा राखेको देखिएको छ। आमा इन्दिरा भट्टराईको नाममा पनि सम्पत्ति राखेको पाइएको छ। आमाको निधन भइसकेको छ। भट्टराईमाथि भ्रष्टाचार निवारण ऐन, २०५९ अनुसार विशेष अदालत काठमाडौंमा आरोपपत्र दायर भएको छ। विशेषमा यो मुद्दा विचाराधीन अवस्थामा छ। स्थानीय तहमा पनि कमिन थाल्यो अकुत नाम : नन्दकिशोर गुप्तापद : निमित्त प्रमुख प्रशासकीय अधिकृत (तत्कालीन)कार्यालय : ईशनाथ नगरपालिका, रौतहटअकुत कमाइ : १ करोड ४९ लाख ९७ हजारमुद्दा दर्ता : २०७९ चैत २६ गतेमुद्दाको हालको अवस्था : विचाराधीन ईशनाथ नगरपालिका, रौतहटका तत्कालीन निमित्त प्रमुख प्रशासकीय अधिकृत नन्दकिशोर गुप्ता अकुत सम्पत्ति आर्जन गरेका छन्। उनीविरुद्ध १ करोड ४९ लाख ९७ हजार बिगो कायम गरी गैरकानुनी सम्पत्ति आर्जन गरी भ्रष्टाचार गरेको आरोप मुद्दा चलाइएको छ। गुप्ताले सार्वजनिक सेवा प्रवेश गरेको मिति २०५१ वैशाख २९ गते देखि २०७९ जेठ २५ गतेसम्मको अवधिमा निजको विभिन्न शीर्षकहरूमा भएका आयतर्फ र व्ययतर्फ गरी आयको अनुपातमा खर्च तथा लगानी गरेको व्यय एवं विद्यमान सम्पत्ति डेढ करोडबराबरको स्रोत नखुलेको सम्पत्ति पाइएको छ। सार्वजनिक पद धारण गरेका नन्दकिशोर गुप्ताले प्रचलित कानुनबमोजिम पेस गरेको सम्पत्ति विवरण अमिल्दो तथा अस्वाभाविक देखिन जानुका साथै मनासिब कारणबिना अमिल्दो र अस्वाभाविक उच्च जीवनस्तर यापन गरेको र सार्वजनिक पदको दुरुपयोग गरेको देखिएको छ। उनीविरुद्ध भ्रष्टाचार निवारण ऐनबमोजिम कैद तथा जरिबानाको सजायसहित उनको नाममा हाल कायम सम्पत्तिबाट जफत गरी पाउन मागदाबी लिइएको छ। उनी श्रीमती उषा गुप्तालाई पनि प्रतिवादी बनाइएको छ। यसैगरी, गुप्ताले सार्वजनिक सेवाको पदमा रहेर आफ्नो पदको दुरुपयोग गरी गैरकानुनी रूपमा आर्जन गरेको स्रोत नखुल्ने सम्पत्ति निजले श्रीमती उषा गुप्ताको नाममा जग्गा खरिद तथा घर निर्माणलगायतमा गरिएका खर्चमध्ये स्रोत पुष्टि हुन नसकेको लागत मूल्य बराबरको सम्पत्ति बिगो र त्यसबाट बढे बढाएको सम्पत्ति जफत गर्ने प्रयोजनार्थ प्रतिवादी बनाइएको छ। उनीविरुद्धसमेत प्रतिवादी कायम गरी निजको नाममा हाल कायम रहेको सम्पत्तिमध्येबाट बिगो जफत गरी पाउन मागदाबी लिई विशेष अदालत काठमाडौंमा आरोपपत्र दायर गरिएको छ। यो मुद्दा विशेषमा चलिरहेको छ। बजेट चलाउने पूर्वनासुको अवैध आर्जन नाम : रघुनाथ घिमिरेपद : नायबसुब्बाकार्यालय : भन्सार विभाग काठमाडौंअकुत कमाइ : २ करोड १४ लाखमुद्दा दर्ता : २०७९ चैत १९ गतेमुद्दाको हालको अवस्था : विचाराधीन अनधिकृत काममा संलग्न भएर अकुत सम्पत्ति कमाएका पूर्वनायबसुब्बा रघुनाथ घिमिरेलाई अख्तियार घेरामा छन्। मध्यराति अर्थ मन्त्रालयमा प्रवेश गरी बजेटमा चलखेलसमेत गरेका पूर्वनायबसुब्बा घिमिरेलाई भ्रष्टाचार मुद्दा लागेको छ। घिमिरेले सार्वजनिक सेवाको पदमा रहँदा दुई करोडभन्दा बढीको सम्पत्ति गैरकानुनी रूपमा आर्जन गरेको ठहरसहित अख्तियारले विशेष अदालतमा आरोपपत्र दायर गरेको थियो। अख्तियारले घिमिरेविरुद्ध २ करोड १४ लाख ४६ हजार ६ सय ५७ रुपैयाँ बिगो कायम गरेको छ। उनकी श्रीमती भन्सार एजेन्टसमेत रहेकी शारदा गौतम घिमिरेलाई पनि यो मुद्दामा प्रतिवादी बनाइएको छ। घिमिरे २०५२ कात्तिक २८ गते सरकारी सेवामा प्रवेश गरेका थिए। त्यसयता २०७९ पुस १२ गतेसम्म अनुसन्धान जाँच अवधिमा ५ करोड २५ लाख १६ हजार वैधानिक आयस्रोत खुल्न आएको थियो। तर, त्यही अवधिमा ७ करोड ३९ लाख ६२ हजार खर्च तथा लगानी गरेको देखिएको छ। अख्तियारले अनुसन्धान थालेपछि उनले सरकारी जागिरबाट राजीनामा दिएका थिए। २०७९ बजेट भाषणको पूर्वसन्ध्यामा मध्यरातमा अर्थ मन्त्रालयमा नै बसेर करका दर हेरफेर गरेका थिए। कुल वैधानिक आयलाई कुल व्ययसँग तुलना गर्दा २ करोड १४ लाख ४६ हजार ६ सय ५७ रुपैयाँ २४ पैसाको वैधानिक स्रोत पुष्टि हुन सकेन। यसमा प्रचलित कानुनबमोजिम सार्वजनिक पद धारण गरेको राष्ट्रसेवक कर्मचारीले पदमा बहाल रहँदाका बखत अमिल्दो तथा अस्वाभाविक सम्पत्ति आर्जन गर्नुका साथै मनासिब कारणबिना अमिल्दो र अस्वाभाविक उच्च जीवनस्तर यापन गरेको पुष्टि भएको थियो। भन्सार विभागका तत्कालीन नायबसुब्बा घिमिरेले एयरपोर्ट भन्सार, विभिन्न भन्सार कार्यालय र राजस्व अनुसन्धान विभागमा बसेर राजस्व छल्ने कार्य गरेको उजुरी अख्तियारमा परेको थियो। यस्तै गैरकानुनी काम गरी करोडौं सम्पत्ति कमाइ श्रीमतीसहित परिवारका विभिन्न व्यक्तिको नाममा लुकाएर राखेको जनाइएको थियो। विभिन्न कम्पनीमा लगानी, सेयर खरिद, जग्गा खरिदलगायतको कार्य गरी गैरकानुनी सम्पत्ति आर्जन गरेका छन्। यो मुद्दा विशेष अदालतमा विचाराधीन छ। रसुवा भन्सार कमाइको अखडा नाम : दानबहादुर केसीपद : भन्सार अधिकृतकार्यालय : रसुवा भन्सार कार्यालयअकुत कमाइ : १ करोड १० लाखमुद्दा दर्ता : २०७९ फागुन ४मुद्दाको हालको अवस्था : विचाराधीन रसुवा भन्सार कार्यालयका तत्कालीन भन्सार अधिकृत दानबहादुर केसीविरुद्ध गैरकानुनी सम्पत्ति आर्जन गरेका छन्। केसी तथा नातागोताका नाममा भएको सम्पत्तिमध्ये २ करोड १० लाख १० हजार ४ सय ८२ रुपैयाँको वैध स्रोत खुलाउन नसकेको पाइएको छ। अख्तियारले केसीकी पत्नी सुशीला पण्डितका नाममा घरजग्गा खरिद, बैंक खाताहरूमा रकम मौज्दातलगायतमा गरिएका खर्चमध्ये स्रोत पुष्टि हुन नसकेको देखिएको छ। २०४३ साउन १ बाट सरकारी सेवा प्रवेश गरेका केसीमाथि २०७८ असार ३० सम्मको ३५ वर्षमा आयआर्जन गरेको सम्पत्ति तथा खर्च विवरणमाथि अख्तियारले अनुसन्धान गरेको थियो। सरकारी सेवा प्रवेश गरेयताको ३५ वर्षमा निजको सम्पूर्ण वैधानिक आयहरूमा पारिश्रमिक बचत, विभिन्न प्रोत्साहन भत्ता पुरस्कार रकम, जग्गा बिक्री, कर्मचारी सञ्चय कोषबाट लिएको कर्जा आय, स्वआर्जित घरबहाल आय, पैतृक घरबहाल आय, कृषि आय, अंशबन्डाबाट प्राप्त नगद, बिमा परिपक्व भई प्राप्त गरेको रकम र बैंक ब्याजबाट प्राप्त रकमसमेत गरी ३ करोड ५१ लाख १६ हजार २० रुपैयाँ २२ पैसा देखिन्छ, अख्तियारले जनाएको छ। तर, सोही अवधिमा उनले गरेको खर्च तथा लगानी आयभन्दा २ करोड १० लाख रुपैयाँभन्दा बढी देखिएको छ। यो मुद्दा विशेष अदालतमा विचाराधीन छ। अकुत सम्पत्ति श्रीमतीको नाममा नाम : गणेशप्रसाद पोखरेलपद : शाखा अधिकृतकार्यालय : यातायात व्यवस्था कार्यालय, सुकेधाराअकुत कमाइ : १ करोड ६ लाख ३३ हजारमुद्दा दर्ता : २०७९ पुस २९ गतेमुद्दाको हालको अवस्था : विचाराधीन अख्तियार दुरुपयोग अनुसन्धान आयोगले यातायात व्यवस्था कार्यालय सुकेधाराका तत्कालीन निमित्त प्रमुख शाखा अधिकृत गणेशप्रसाद पोखरेलविरुद्ध विशेष अदालत काठमाडौंमा भ्रष्टाचार मुद्दा दर्ता गरेको छ। मुद्दा दायर हुँदा पोखरेल राष्ट्रिय भूमि आयोगमा कार्यरत थिए। अख्तियारले उनीविरुद्ध १ करोड ६ लाख ३३ हजार ३ सय ३९ रुपैयाँ ९२ पैसा बिगो कायम गरेको छ। अख्तियारले पोखरेलकी पत्नी विमला न्यौपाने पोखरेललाई पनि प्रतिवादी बनाएको छ। अख्तियारले पोखरेल २०४६ असारमा सरकारी सेवा प्रवेश गरेदेखि २०७८ फागुन १५ को अवधिमा आर्जन र खर्च गरेको सम्पत्तिको अध्ययन अनुसन्धान गरेको थियो। अख्तियारले पोखरेलको नाममा ४ करोड ३७ लाख ८८ हजार ४ सय २ रुपैयाँ १० पैसाबराबरको चलअचल सम्पत्ति भेटिएको र ३ करोड ३१ लाख ५५ हजार ६२ रुपैयाँ १९ पैसाको मात्र स्रोत खुलेको जनाएको छ। स्रोत नखुलेकोलाई सम्पत्तिलाई बिगो कायम गरी मुद्दा दायर गरिएको हो। यो मुद्दा पनि विशेष अदालतमा विचाराधीन छ। गाउँपालिकाका सुब्बाको अकुत सम्पत्ति नाम : शिवप्रसाद उपाध्यायपद : नायबसुब्बाकार्यालय : सुर्मा गाउँपालिका कार्यालय, बझाङअकुत कमाइ : १ करोड १० लाखमुद्दा दर्ता : २०७९ कात्तिक २२ गतेमुद्दाको हालको अवस्था : विशेष अदालतद्वारा दोषी ठहर सुर्मा गाउँपालिकामा कार्यरत नासुले अकुत सम्पत्ति कमाएका छन्। बझाङको सुर्मा गाउँपालिका कार्यालयका नायबसुब्बा शिवराज उपाध्यायले १ करोड १० लाख रुपैयाँ अकुत सम्पत्ति आर्जन गरेका हुन्। सार्वजनिक पदको दुरुपयोग गरी गैरकानुनी सम्पत्ति आर्जन गरेको अभियोगमा अख्तियारले उपाध्यायविरुद्ध १ करोड १० लाख ६७ हजार ७ सय ३८ रुपैयाँ बिगो, बिगोबमोजिम जरिबाना, कैद र अकुत सम्पत्तिबाट बढे, बढाइएको जायजेथा जफतको मागदाबीसहित विशेष अदालतमा मुद्दा दायर गरेको हो। अख्तियारले सम्पत्ति जफतको प्रयोजनका लागि उपाध्यायकी पत्नी जयादेवी उपाध्यायलाई पनि प्रतिवादी बनाएको छ। २०५५ भदौ २५ मा सरकारी सेवा प्रवेश गरेका उपाध्यायको सेवा प्रवेशदेखि २०७८ चैत ३० सम्मको चलअचल सम्पत्तिमाथि अनुसन्धान गरेको थियो। अनुसन्धानका क्रममा उपाध्यायले जग्गाजमिन, बैंक मौज्दात, सेयरलगायतबापत १ करोड ५७ लाख ५ हजार १ सय ३४ रुपैयाँबराबरको चलअचल सम्पत्तिको विवरण पेस गरेका थिए। तर, ४८ लाख ९ सय ११ रुपैयाँको मात्रै स्रोत खुलेपछि बाँकी सम्पत्तिबापत हुन आउने रकम नै बिगो कायम गरिएको छ। विशेष अदालतले उपाध्यायलाई दोषी ठहर गरेकोे छ। २०८० असार २१ गते विशेष अध्यक्ष श्रीकान्त पौडेल, शालिग्राम कोइराला र खुसीप्रसाद थारूको इजलासले दोषी ठहर गरेको हो। श्रीमती र छोराहरू पनि मुछिए नाम : गणपति झापद : नायबसुब्बाकार्यालय : जिल्ला प्रशासन कार्यालय, धनुषाअकुत कमाइ : २ करोड ४४ लाखमुद्दा दर्ता : २०७९ असार ८मुद्दाको हालको अवस्था : विचाराधीन जिल्ला प्रशासन कार्यालय धनुषाका तत्कालीन नायबसुब्बा गणपति झाले पाँच करोड सम्पत्ति कमाएका छन्। जसमा आधा अवैध देखिएको छ। उनले २ करोड ४४ लाख ७१ हजार १ सय ५ रुपैयाँ ५१ पैसाबराबरको सम्पत्ति गैरकानुनीरूपमा कमाएको देखिन्छ। नायबसुब्बा झाले विभिन्न कार्यालयहरूमा कार्यरत रहँदा गैरकानुनी रूपमा अकुत सम्पत्ति आर्जन गरेको अख्तियारको ठहर छ। अख्तियारले उनीविरुद्ध मुद्दा नै हालेको छ। झा २०३९ मंसिर ९ मा गाविस सचिव (रापअनं द्वितीय) पदबाट सार्वजनिक सेवामा प्रवेश गरेका थिए। तत्पश्चात् विभिन्न पद तथा कार्यालयमा कार्यरत रही २०७८ साल साउन महिनाबाट अवकाश पाएका थिए। उनकोे परीक्षण अवधि २०३९४० देखि २०७७७८ सम्मको समग्र आय २ करोड ४२ लाख ६७ हजार १ सय ४ रुपैयाँ ५६ पैसा आर्जन गरेको र व्ययतर्फ ४ करोड ८७ लाख ३८ हजार २ सय १० रुपैयाँ ७ पैसा खर्च तथा लगानी गरेको देखिएको छ। गैरकानुनीरूपमा कमाएको सम्पत्ति उनले श्रीमती र छोराहरूको नाम पनि राखेका थिए। श्रीमती मीनादेवी झा तथा छोराहरू दिवाकरकुमार झा, शिवाकरकुमार झा र करुणाकरकुमार झालाई समेत प्रतिवादी कायम गरी अख्तियार मुद्दा हालेको छ। यो मुद्दा विशेषमा नै चलिरहेकोे छ। ४ वर्ष सवा ६ करोडको कमाइ नाम : भीमकान्त भण्डारीपद : वरिष्ठ व्यवस्थापन सहायक (नासु)कार्यालय : स्थानीय विकास प्रशिक्षण प्रतिष्ठान कलवलगुडी, झापाअकुत कमाइ : ६ करोड २४ लाखदर्ता मिति : २०७९ असार ३मुद्दाको हालको अवस्था : विचाराधीन स्थानीय विकास प्रशिक्षण प्रतिष्ठान कलवलगुडी, झापाका तत्कालीन वरिष्ठ व्यवस्थापन सहायक भीमकान्त भण्डारीले छोटो अवधिमा नै अकुत सम्पत्ति आर्जन गरेका छन्। सार्वजनिक पदमा बहाल रहँदाको चार वर्षमा पदको दुरुपयोग गरी ६ करोड २४ लाख ४ हजार ६ रुपैयाँ कमाएको देखिएको छ। गैरकानुनी सम्पत्ति आर्जन गरेको भन्दै विशेष अदालत काठमाडौंमा आरोपपत्र दायर गरेको छ। भण्डारी २०७३ साल असोज २१ गते रापअनं प्रथम श्रेणी वरिष्ठ व्यवस्थापन सहायक पदबाट सार्वजनिक सेवामा प्रवेश गरी २०७७ साउन १ मा स्वेच्छिक अवकाश भएका थिए। सेवा प्रवेश गरेको मितिदेखि २०७८ पुस मसान्तसम्मलाई जाँच अवधि कायम गरी आयव्यय गणना गर्दा भण्डारीको पारिश्रमिक, श्रीमतीको पारिश्रमिक बचत, कर्मचारी सञ्चय कोषबाट लिएको ऋण सापटी, निज सार्वजनिक सेवा प्रवेश पूर्वको बचत ९जाँच अवधिअघिको बचत० समेत गरी जम्मा २६ लाख ६१ हजार ६ सय ३६ रुपैयाँ ९ पैसा आर्जन गरेको, अख्तियारले जनाएको छ। तर, उनको खर्च तथा लगानी ९व्यय० तर्फ जग्गा खरिद, विभिन्न बैंक तथा हाइड्रोपावर कम्पनीहरूको सेयर खरिद र विभिन्न बैंकमा रहेको मौज्दातसमेत गरी जम्मा ६ करोड ५० लाख ६५ हजार ६ सय ४२ रुपैयाँ ५३ पैसा देखिएको भन्दै अख्तियारले ६ करोड २४ लाख ४ हजार ६ रुपैयाँ ४४ पैसाको स्रोत नखुलेको जनाएको छ। उनको मुद्दा विशेष अदालतमा विचाराधीन छ। बाबुआमालाई मुछे सुब्बाले नाम : देवीबहादुर थापापद : नायबसुब्बाकार्यालय : भन्सार जाँचपास परीक्षण कार्यालय, तीनकुने काठमाडौंअकुत कमाइ : १ करोड ८७ लाखमुद्दा दर्ता : २०७९ वैशाख १२ गतेमुद्दाको हालको अवस्था : विशेषद्वारा सफाइ भन्सार जाँचपास परीक्षण कार्यालय, तीनकुने काठमाडौंका नायबसुब्बा ९हाल निलम्बन० देवीबहादुर थापाले भ्रष्टाचारमा बाबुआमालाई मुछेका छन्। उनले आफूले अवैध रूपमा कमाएको सम्पत्ति बाबुआमाको नाम लुकाएका थिए। तर अख्तियार गरेको अनुसन्धानले त्यो विषय लुक्न पाएन। अख्तियारले अनुसन्धान गर्दा थापाले १ करोड ८७ लाख ४७ हजार १ सय ४९ रुपैयाँबराबरको सम्पत्ति गैरकानुनी रूपमा आर्जन गरेको पुष्टि भएको थियो। थापाले गैरकानुनी रूपमा सम्पत्ति आर्जन गरी बाबु कृष्णबहादुर थापा, आमा चन्द्रमाया र श्रीमती विमशा राउतको नाममा राखेको स्रोत नखुलेको सम्पत्ति राखेका छन्। २०५६ साल साउन ५ गते बिचारी पदमा सेवा प्रवेशदेखि २०७५७६ सम्मको जाँच अवधिमा उनले र उनको परिवारले अमिल्दो र अस्वाभाविक उच्च जीवनस्तर यापन गरेको, आफ्नो हैसियतभन्दा बढी रकमले आफू, बाबु, आमा र श्रीमतीको नाममा घरजग्गा खरिद गर्नुका साथै कम्पनी तथा फर्महरू दर्ता गरी परिवारले अमिल्दो र अस्वाभाविक उच्च जीवनस्तर यापन गरेको, परिवारका सदस्यको नाममा विभिन्न बैंक तथा वित्तीय संस्थाहरू तथा कम्पनीहरूका संस्थापक एवं साधारण सेयरहरू खरिद लगानीलगायतका चलअचल सम्पत्तिहरू खरिद, विभिन्न उद्योग तथा फर्महरूमा लगानी, विभिन्न बैंक तथा वित्तीय संस्थाहरूमा रकम जम्मा एवं घर निर्माणलगायतका शीर्षकहरूमा ३ करोड ८९ हजार आम्दानी गरेको र उनको वैध आय २ करोड १ लाख ९८ हजार रहेको देखिएको छ। थापालाई विशेष अदालतले सफाइ दिएको छ। २०७९ माघ ११ गते विशेषका न्यायाधीश रमेशकुमार पोखरेल, शालिग्राम कोइराला र बलभद्र बाँस्तोलाको इजलासले सफाइ दिएको छ। अवैध आम्दानीबाट ट्रक र जग्गा किन्ने सहमहान्यायधिवक्ता नाम : सुरेन्द्रबहादुर थापापद : सहन्यायाधिवक्ताकार्यालय : उच्च सरकारी वकिल कार्यालय, पोखराअकुत कमाइ : ६१ लाख २ हजारमुद्दा दर्ता : २०७८ माघ २६ गतेमुद्दाको हालको अवस्था : विशेषद्वारा सफाइ उच्च सरकारी वकिल कार्यालय, पोखराका तत्कालीन सहन्यायाधिवक्ता सुरेन्द्रबहादुर थापा अकुत सम्पत्तिका मालिक भएका छन्। उनले सार्वजनिक सेवा रहँदा ६१ लाख २ हजार ७६ रुपैयाँ ९७ पैसा गैरकानुनी सम्पत्ति आर्जन गरेको पाइएको छ। अख्तियारले गरेको अनुसन्धानमा थापाले २०४५ असार ५ गते सार्वजनिक सेवाको पदमा प्रवेश गरेदेखि आव २०७५०७६ सम्मको जाँच अवधिमा वैध आय १ करोड ७६ लाख ७६ हजार १ सय २० रुपैयाँ ९५ पैसाको अनुपातमा सोही अवधिमा २ करोड ३७ लाख ७८ हजार १ सय ९७ रुपैयाँ ९२ पैसा आम्दानी गरे। आयभन्दा बढी देखिएको ६१ लाख २ हजार ७६ रुपैयाँ ९७ पैसा रकमको स्रोत खुल्न नसकेपछि उनीमाथि अख्तियारले मुद्दा हाल्यो। थापा आफूले अवैध रूपमा राखेको कमाएको सम्पत्ति श्रीमतीको नाम पनि राखेको पाइएको छ। उनले र उनको परिवारले अमिल्दो र अस्वाभाविक उच्च जीवनस्तर यापन गरेको देखिन्छ। आफ्नो हैसियतभन्दा बढी रकम श्रीमती अञ्जु खड्का थापाको नाममा ट्रक खरिद, जग्गा खरिद, घर निर्माण एवं विभिन्न बैंकहरूमा जम्मा गरेको देखिएको छ। सहन्यायाधिवक्ता थापा पाँच लाख घुस लिँदालिँदै अख्तियारको फन्दामा पनि परेका थिए। २०७८ असोज २४ गते उनी ठगी मुद्दामा पुनरावेदन नगरिदिने प्रलोभन देखाई घुस लिइरहेको बेला पक्राउ परेका थिए। विशेषले थापालाई पनि सफाइ दिएको छ। २०७९ जेठ १६ गते विशेष अदालतका सदस्यहरू रमेशकुमार पोखरेल, बलभद्र बाँस्तोला र डा। खुसीप्रसाद थारूको इजलासले सफाइ दिएका हुन्। श्रीमती फसाउने अर्थका अधिकृत नाम : उद्धवप्रसाद थपलियापद : शाखा अधिकृतकार्यालय : अर्थ मन्त्रालयअकुत कमाइ : १ करोड ६४ लाखमुद्दा दर्ता : २०७८ मंसिर २३मुद्दाको हालको अवस्था : विचाराधीन अर्थ मन्त्रालयका तत्कालीन शाखा अधिकृत ९हाल अवकाश प्राप्त० उद्धवप्रसाद थपलियाले अकुत सम्पत्ति आर्जन गरेका छन्। १ करोड ६४ लाख ८९ हजार अवैध सम्पत्ति आर्जन गरेको भेटिएको छ। उनले ३५ वर्षको अवधिमा सरकारी सेवामा रहँदा अकुत सम्पत्ति आर्जन गरेका हुन्। २०४० फागुन ६ गते प्रवेश गरेका थपलिया २०७५ चैत ३० मा सेवा निवृत्त भएका थिए। यो अवधिमा उनको वैध आय १ करोड २ लाख ८२ हजार मात्रै थियो। तर, उनले २ करोड ६७ लाख ७१ हजार खर्च तथा लगानी गरेको अख्तियारको अनुसन्धानमा देखाएको छ। थपलियाले सार्वजनिक सेवाको पदमा रहेर आफ्नो पदको दुरुपयोग गरी भ्रष्टाचारजन्य कार्य गरी गैरकानुनी रूपमा आर्जन गरेको स्रोत नखुल्ने सम्पत्ति श्रीमती मुना पन्त थपलियाको नाममा भएको देखिएको छ। अख्तियारले मुनालाई प्रतिवादी बनाएको छ। मुनाका नाममा रहेका घरजग्गा तथा बैंक खातामा रकम मौज्दातलगायतमा गरिएका खर्चमध्ये स्रोत पुष्टि हुन नसकेको लागत मूल्यबराबर भागको स्रोत नखुलेको सम्पत्ति जफत गरी पाउन मागदाबीसहित विशेष अदालत काठमाडौंमा आरोपपत्र दायर गरेको पाइएको छ। थपलियाको मुद्दा विशेषमा विचाराधीन छ। वैध आयले ३ करोड थामेन नाम : सुरेशकुमार शर्मापद : सिनियर डिभिजनल इन्जिनियरकार्यालय : जलस्रोत तथा सिँचाइ विभागअकुत कमाइ : ३ करोड ६ लाखमुद्दा दर्ता : २०७७ असोज १५ गतेमुद्दाको हालको अवस्था : विशेषद्वारा आंशिक ठहर सुरेशकुमार शर्मा २०५२ माघ १८ गते राप तृतीय श्रेणी इन्जिनियर ९इन्जिनियर सेवा सिभिल समूह, इरिगेसन उपसमूह० मा अस्थायी रूपमा प्रवेश गर। २०५३ साउन ४ गते इन्जिनियर (राप तृतीय) पदमा स्थायी नियुक्ति प्राप्त गरे। जलस्रोत तथा सिँचाइ विभाग ललितपुरमा सीडीईसम्म पदोन्नति भए। आर्थिक वर्ष २०७६०७७ सम्म उनी सरकारी सेवा रहे। उनले सरकारी सेवा रहँदा वैध रूपमा २ करोड ४१ लाख ८६ हजार कमाए भने ५ करोड ४१ लाख ८६ हजार खर्च र लगानी गरेको देखिन्छ। जसमा ३ करोड ६ लाख ५४ हजारबराबरको भागलाई निजको वैध आयस्रोतले खामेको पाइएन। अख्तियारको अनुसन्धानमा वैध आयभन्दा बढी खर्च गरी खरिद गरेका चलअचल सम्पत्ति एवं विद्यमान सम्पत्ति तथा खर्च लगानीहरूको स्रोत नखुलेको हुँदा निजको सम्पत्ति विवरण अमिल्दो र अस्वाभाविक देखिएको छ। उनले अमिल्दो र अस्वाभाविक रूपमा, आफ्नो हैसियतभन्दा बढी रकमले आफू र श्रीमतीको नाममा जग्गा खरिद, घर निर्माण, विभिन्न बैंक तथा वित्तीय संस्थाहरू तथा कम्पनीहरूका संस्थापक एवं साधारण सेयरहरू खरिद लगानी गरी खर्च गरेको देखिन्छ। अवैध सम्पत्ति श्रीमती बबिता फुयाल शर्माको नाममा राखेको पाइएको छ। २०७७ असोज १५ गते सुरेशकुमार शर्मासहित जफत गर्ने प्रयोजनार्थ मात्र श्रीमती बबिता फुयाल शर्मालाई प्रतिवादी कायम गरी सम्पत्तिहरू जफत गरिपाउन समेतको मागदाबी लिई विशेष अदालत काठमाडौंमा आरोपपत्र दायर गरिएको छ। विशेष अदालतले उनलाई आंशिक दोषी ठहर गरेको छ। विशेष अध्यक्ष श्रीकान्त पौडेल, शालिग्राम कोइराला र खुसीप्रसाद थारूको इजलासले २०८० असार १०यो फैसला सुनाएको हो। घोप्पाका उपकुलपतिको ८ करोड अकुत आर्जन नाम : प्राडा बलभद्रप्रसाद दासपद : पूर्वउपकुलपतिकार्यालय : बीपी कोइराला स्वास्थ्य विज्ञान प्रतिष्ठान धरानअकुत कमाइ : ७ करोड ७१ लाख ९२ हजारमुद्दा दर्ता : २०७७ भदौ ३०मुद्दाको हालको अवस्था : दोषी ठहर बीपी कोइराला स्वास्थ्य विज्ञान प्रतिष्ठान धरानका पूर्वउपकुलपति प्रा।डा। बलभद्रप्रसाद दासले रजाइँ गरे। जुनियर रजिस्ट्रारबाट सेवा प्रवेश गरेका दास उपकुलपतिसम्म भए। डा। दासले २०५० सालमा जुनियर रजिस्ट्रारबाट प्रतिष्ठानमा सेवा सुरु गरेका थिए। दास अस्पताल निर्देशक पनि भएका थिए। उनले २०६८ सालमा उपकुलपति र त्यसपश्चात् प्राध्यापक पदमा रहेर काम गरिरहेका छन्। यो अवधिमा दासले ७ करोड ७१ लाख ९२ हजार ८ सय ६० रुपैयाँबराबरको गैरकानुनी सम्पत्ति आर्जन गरेको देखिएको छ। प्रतिष्ठानको विभिन्न पदमा हुँदा उनले भ्रष्टाचार गरेर अकुत सम्पत्ति कमाएको भन्ने अख्तियारमा उजुरी परेपछि छानबिन गर्दा त्यति रकम अकुत सम्पत्ति आर्जन गरेको देखिएको हो। डा। दासलाई भ्रष्टाचारको मुद्दा पनि छ। उनीसहित अन्य पूर्वपदाधिकारीहरूलाई विभिन्न सामग्री खरिदमा प्रतिष्ठानलाई नोक्सानी हुने गरी मिलेमतो गरेको भन्दै भ्रष्टचार मुद्दा परेको छ। २०५० सालदेखि २०७६ सालसम्मको अवधिमा उनले त्यति रुपैयाँ गैरकानुनी रूपमा आर्जन गरेको देखिन्छ। २०७६ असार ३० सम्मको उनको वैध आय ७ करोड ७० लाख १० हजार ४ सय ९८ रुपैयाँ ८० पैसा देखिन्छ। तर, उनको १५ करोड ३२ लाख ३ हजार ३ सय ५० रुपैयाँ खर्च तथा लगानी गरेको पुष्टि हुन आएको छ। डा। दासले कमाएको अवैध सम्पत्ति उनको श्रीमती पुनम दासको नाममा स्रोत नखुलेको सम्पत्ति राखेको पाइएको छ। दासलाई अदालतले दोषी करार गरेको छ। २०८० जेठ १८ गते विशेषका न्यायाधीश खुुसीप्रसाद थारू र बलभद्र बाँस्तोलाको इजलासले उनलाई दोषी ठहर गरेको हो। उनलाई अदालतले १ वर्ष कैद र २५ हजार रुपैयाँ जरिवाना हुने ठहर गरेको छ।२४ वर्षमा साढे ४ करोड अकुत आर्जन नाम : मनप्रसाद रेग्मीपद : उपसचिवकार्यालय : बाँसगढी नगरपालिका, बर्दियाअकुत कमाइ : ४ करोड ५४ लाखमुद्दा दर्ता : २०७७ असार ३०मुद्दाको हालको अवस्था : विशेषद्वारा सफाइ बर्दियाको बाँसगढी नगरपालिकाको शिक्षा, युवा तथा खेलकुद शाखामा कार्यरत ९उपसचिव शिक्षा सेवा० मनप्रसाद रेग्मीले साढे ४ करोड रुपैयाँबराबरको अकुत सम्पत्ति आर्जन गरेको देखिएको छ। सरकारी सेवा प्रवेश गरेको करिब २४ वर्षको अवधिमा ४ करोड ५४ लाख ३३ हजार ६ सय ९८ रुपैयाँबराबरको अकुत सम्पत्ति आर्जन गरेको देखिएको हो। रेग्मीको नाममा विभिन्न बैंक तथा वित्तीय संस्थाहरूमा रहेका खातामा जम्मा तथा खर्च गरी १२ करोड रुपैयाँभन्दा बढीको कारोबार भएको देखिएपछि राष्ट्र बैंकले अनुसन्धानका लागि अख्तियार दुरुपयोग अनुसन्धान आयोगलाई पत्राचार गरेको थियो। रेग्मी २२ कात्तिक २०५३ मा विद्यालय निरीक्षक (विनी)को रूपमा सरकारी सेवामा प्रवेश गरेका थिए। त्यसयता उनले ९कर्जाबाहेक० आफ्नो तथा श्रीमती पम्फादेवी पाण्डेय र छोरी सन्ध्या रेग्मीको नाममा गरी ७ करोड ३१ लाख ४५ हजार २ सय ९० रुपैयाँबराबरको सम्पत्ति आर्जन, खर्च र सञ्चिति गरेको देखिएको छ। यस अवधिमा उनले सरकारी सेवा रहँदा पाएको पारिश्रमिक, श्रीमतीको आम्दानी, पैतृक सम्पति र कृषि कार्यबाट भएको आम्दानी गरी जम्मा २ करोड ७७ लाख ११ हजार ५ सय ९२ रुपैयाँमात्रै वैध रूपमा आर्जन गरेको देखिन्छ। उनीविरुद्ध अख्तियार मुद्दा हालेको थियो तर विशेष अदालतले उनलाई सफाइ दिइसकेको छ। २०७९ माघ ६ गते विशेषका अध्यक्ष श्रीकान्त पौडेल र सदस्य यमुना भट्टराईको इजलासले उनलाई सफाइ दिएको छ। अकुत कमाएर छोरीको नाम राखे नाम : जितेन्द्रराज शाक्यपद : सिनियर डिजिनल इन्जिनियरकार्यालय : सडक विभागअन्तर्गत हाल मध्यपहाडी लोकमार्ग सडक आयोजना तुल्सीपुर दाङअकुत कमाइ : २ करोड २५ लाखमुद्दा दर्ता : २०७७ असार २५मुद्दाको हालको अवस्था : विशेषद्वारा सफाइ सडक विभागअन्तर्गत हाल मध्यपहाडी लोकमार्ग सडक आयोजना तुल्सीपुर दाङका तत्कालीन सिनियर डिजिनल इन्जिनियर जितेन्द्रराज शाक्यले आफू अवैध रूपमा कमाएको सम्पत्ति श्रीमतीका साथै छोरीहरूको नाममा राखेको पाइएको छ। अवैध रूपमा आर्जन गरेको सम्पत्ति सिनियर डिभिजनल इन्जिनियर शाक्यले श्रीमती मिथिला, छोरीहरू ज्योत्सना र उन्नतिको नाममा घरजग्गा खरिद गरेको, बैंकमा जम्मा गरेका, सवारीसाधन खरिद गरेको अनुसन्धानमा भेटिएको छ। शाक्यको विषयमा अख्तियारले लामो समय अनुसन्धान गरेको थियो। अनुसन्धानका क्रममा उनले आफूले अवैध रूपमा कमाएको सम्पत्ति लुकाउने नाम छोरीहरूको प्रयोग गरेको पाइयो। उनी सार्वजनिक सेवामा २०३४ साल साउन २ गते प्रवेश गरेका थिए। सार्वजनिक सेवामा प्रवेश गरेदेखि २०७६ असार ३१ गतेसम्मको सम्पत्तिको जाँच अख्तियारले गरेको थियो। यो अवधिमा उनले १ करोड ५६ लाख ६ हजार ४ सय ८० बराबरको आय वैध रहेको पाइएको छ। सोही अवधिमा शाक्यले ३ करोड ८१ लाख १० हजार ४ सय ९० बराबरको लगानी तथा खर्च गरेको पाइएको छ। वैध सम्पत्तिको तुलनामा २ करोड २५ लाख ४ हजार १० बराबरको सम्पत्तिको स्रोत नखुलेको हो। सिनियर डिभिजनल इन्जिनियर शाक्य, उनकी श्रीमती मिथिलाको नाममा रहेको सम्पत्ति जफत गरी हदैसम्मको कारबाहीको माग अख्तियारले मुद्दा हालेको थियो। शाक्यलाई विशेष अदालतले सफाइ दिएको छ। २०८० जेठ २९ गते अध्यक्ष श्रीकान्त पौडेल, सदस्यहरू शालिग्राम कोइराला र खुसीप्रसाद थारूको इजलासले उनलाई सफाइ दिएको हो। १४ वर्षमा ३ करोड अकुत नाम : पूर्णप्रसाद उपाध्यायपद : सिनियर डिभिजन इन्जिनियरकार्यालय : खानेपानी तथा ढल व्यवस्थापन विभागअन्तर्गत क्षेत्रीय आयोजना व्यवस्थापन कार्यालय, नेपालगन्जअकुत कमाइ : ३ करोड १० लाखमुद्दा दर्ता : २०७७ असार २३मुद्दाको हालको अवस्था : विशेषद्वारा सफाइ खानेपानी तथा ढल व्यवस्थापन विभागअन्तर्गत क्षेत्रीय आयोजना व्यवस्थापन कार्यालय, नेपालगन्जमा कार्यरत सिनियर डिभिजन इन्जिनियर पूर्णप्रसाद उपाध्यायले ३ करोडभन्दा बढी गैरकानुनी सम्पत्ति आर्जन गरेको पाइएको छ। उपाध्यायले करिब १४ वर्षे जागिर अवधिमा ३ करोड १० लाख २७ हजार रुपैयाँ गैरकानुनी आर्जन गरेको देखिएको छ। उपाध्यायले गैरकानुनी सम्पत्ति आर्जन गरी अस्वाभाविक उच्चजीवन यापन गरिरहेको भन्ने उजुरीका आधारमा अख्तियारको गरेको अनुसन्धानमा यस्तो देखिएको हो। उपाध्याय सामुदायिक खानेपानी तथा सरसफाइ इकाइ कार्यालय डँडेलधुरामा २०६३ पुस ५ मा स्थायी नियुक्ति भएका थिए। २०६९ चैत १५ मा सिनियर डिभिजन इन्जिनियर पदमा बढुवा भएका उपाध्यायले ५ करोड १ लाख ४३ हजार ४ सय ५१ रुपैयाँ आर्जन गरेको खुलेको छ। जसमध्ये १ करोड ९१ लाख १६ हजार २ सय ९८ रुपैयाँको मात्र स्रोत खुलेको छ। उपाध्यायविरुद्ध अख्तियारले विशेष अदालतमा मुद्दा चलाएको थियो। विशेषले उपाध्ययलाई सफाइ दिएको छ। यही २०८० असार १७ मा विशेषका अध्यक्ष श्रीकान्त पौडेल र सदस्य खुसीप्रसाद थारूको इजलासले उनलाई सफाइ दिएको हो। ओभरसियरबाट सुपरिटेन्डेन्ट इन्जिनियर बन्दा नाम : चन्द्रनारायण यादवपद : सुपरिटेन्डेन्ट इन्जिनियरकार्यालय : सडक विभागअकुत कमाइ : १ करोड ८५ लाखमुद्दा दर्ता : २०७७ असार २२मुद्दाको हालको अवस्था : विशेषद्वारा सफाइ सडक विभागका अवकाश प्राप्त सुपरिटेन्डेन्ट इन्जिनियर चन्द्रनारायण यादव अकुत सम्पत्ति आर्जन गरेको भन्दै अख्तियारले मुद्दा चलाएको छ। यादवले पदमा रहँदा १ करोड ८५ लाख ११ हजार ७ सय २८ रुपैयाँबराबरको गैरकानुनी सम्पत्ति आर्जन पाइएको छ। विभागका तत्कालीन सुपरिटेन्डेन्ट इन्जिनियर यादव २०३६ मंसिर २ मा सुनसरीमोरङ सिँचाइ विकास समितिमा ओभरसियर पदबाट म्यादी नियुक्ति भई २०४७ असार १२ मा इन्जिनियर पदमा स्थायी नियुक्तिपश्चात् विभिन्न कार्यालयहरूमा कार्यरत रही २०७४ फागुन १६ मा सुपरिटेन्डेट इन्जिनियरको पदबाट अवकाश पाएका थिए। यादवको वैध आय १ करोड २ लाख ७४ हजार ७ सय ३९ रुपैयाँको अनुपातमा आयभन्दा बढी गरेको १ करोड ८५ लाख ११ हजार ७ सय २८ रुपैयाँबराबरको भागको सम्पत्तिको स्रोत खुल्न नआएको पाइएको छ। अवैध कमाइबाट यादवले श्रीमती राधाकुमारी यादव र छोरी आँचल यादवको नाममा दर्ता कायम रहने गरी जग्गा खरिद गरेको पाइएको छ भने छोरी आँचल यादव र छोरा आभूषण यादवसमेतलाई चिकित्साशास्त्र अध्ययनसमेतको शैक्षिक खर्च गरेको, सेयरमा लगानी गरेको, घर बनाएको लगायत अनुसन्धानमा देखिएको छ। यादवविरुद्ध साबिक भ्रष्टाचार निवारण ऐनअनुसार मुद्दा चलाइएको थियो। विशेष अदालतले उनलाई सफाइ दिएको छ। २०७९ चैत १ गते विशेषका अध्यक्ष श्रीकान्त पौडेल र सदस्य शालिग्राम कोइरालाको इजलासले उनलाई सफाइ दिएको हो। श्रीमती पनि अख्तियारको फन्दामा नाम : भरतराज आचार्यपद : इन्जिनियरकार्यालय : सडक विभागअन्तर्गत गुणस्तर अनुसन्धान तथा विकास केन्द्र ललितपुरअकुत कमाइ : ३ करोड २१ लाख ६२ हजारमुद्दा दर्ता : २०७७ असार १९मुद्दाको हालको अवस्था : दोषी ठहर सडक विभागअन्तर्गत गुणस्तर अनुसन्धान तथा विकास केन्द्र ललितपुरका इन्जिनियर भरतराज आचार्यविरुद्ध ३ करोड २१ लाख ६२ हजार ४ सय ८० रुपैयाँबराबरको अकुत सम्पत्ति आर्जन गरेका छन्। उनले सार्वजनिक सेवामा प्रवेश गरेको मितिदेखि २०७६ जेठ मसान्तसम्म ५ करोड २९ लाख ४२ हजार ४ सय ६६ रुपैयाँ आम्दानीमध्ये २ करोड ७ लाख ७९ हजार ९ सय ८३ रुपैयाँ मात्रै वैध भएको देखाएको छ। बाँकी ३ करोड २१ लाख ६२ हजार ४ सय ८० रुपैयाँ अवैध तरिकाले धन आर्जन गरेको देखिएको छ। सार्वजनिक सेवामा प्रवेशपश्चात् अर्यालले आफू र श्रीमतीका नाममा जग्गा खरिद, घरनिर्माण, सवारीसाधन खरिदलगायतमा लगानीका साथै स्रोत नखुलेको रकमसमेत अस्वाभाविक मात्रामा बैंकिङ कारोबार तथा विभिन्न बैंक खातामा रकम जम्मा गरी सेयर लगानीलगायतका आपू अनुकूल लगानी खर्च गर्ने गरेको देखिन आएको अख्तियारको अनुसन्धानमा देखिएको छ। विभिन्न बैंक खातामा रकम जम्मा गरी सेयर लगानीलगायतका आफू अनुकूल लगानी खर्च गर्ने गरेका थिए। सार्वजनिक निर्माण शाखा रुकुममा सबओभरसियर पदमा १२ असोज २०४१ देखि सरकारी नियुक्ति पाएका आचार्य १ माघ २०६४ मा इन्जिनियरमा बढुवा भएका थिए।उनले विभिन्न जिल्लाको सडक विभागको इन्जिनियर हुँदा भ्रष्टाचार गरेको पाइएको छ। हाल सडक विभागअन्तर्गत गुणस्तर अनुसन्धान तथा विकास केन्द्र ललितपुरमा कार्यरत अवस्थामा अख्तियारले अनुसन्धान गर्दा अकुत सम्पत्ति आर्जन गरेको भेटिएको हो। सार्वजनिक सेवामा प्रवेशपश्चात् आचार्यले आफू र श्रीमतीका नाममा जग्गाहरू खरिद, घरनिर्माण, सवारीसाधन खरिदलगायतमा खर्च लगानीका साथै स्रोत नखुलेको रकमहरू समेत अस्वाभाविक मात्रामा बंैकिङ कारोबार तथा विभिन्न बैंक खाताहरूमा रकम जम्मा गरी सेयर लगानीलगायतका आफू अनुकूल लगानी खर्च गर्ने गरेको देखिन आयो। आर्जन गरेको स्रोत नखुलेको सम्पत्तिहरू निजले श्रीमती रीतादेवी खनाल आचार्यसमेतका नाममा राखेको पाइएको छ। श्रीमती रीतादेवीसमेतलाई प्रतिवादी कायम गरिएको छ। विशेषले २०७९ माघ १६ गते उनलाई दोषी ठहर गरेको छ। विशेष अध्यक्ष श्रीकान्त पौडेल, यमुना भट्टराई र खुसीप्रसाद थारूको इजलासले उनलाई दोषी करार गरेको हो। मिटर बिगारेर बदमासी नाम : टहलबहादुर कार्की पद : फोरमेन कार्यालय : नेपाल विद्युत् प्राधिकरण अकुत कमाइ : १ करोड ९ लाख मुद्दा दर्ता : २०७७ असार १६ मुद्दाको हालको अवस्था : सफाइ नेपाल विद्युत् प्राधिकरणका फोरमेनबाट अवकाश प्राप्त टहलबहादुर कार्कीले एक करोडभन्दा बढी अकुत सम्पत्ति कमाए, त्यो पनि बिजुलीको मिटर बिगारेर। कार्कीले विद्युत्को मिटर बिगारेर उद्योगधन्दालाई कम मूल्यमा बिजुली बेचेर कमाउधन्दा चलाएका थिए। फोरमेनमा कार्यरत रहेका बेला कार्कीले गैरकानुनी रूपमा सम्पत्ति आर्जन गरेका थिए। अनुसन्धानबाट कार्कीको १ करोड ९ लाख ८७ हजार ६ सय ५८ रुपैयाँको सम्पत्तिको स्रोत नखुलेको भेटिएको हो। २०३९ मंसिर १६ देखि पदमा रहेका कार्कीले २०७३ पुस १ मा अवकाश पाएका थिए। उक्त अवधिमा उनले ३ करोड २२ लाख ३६ हजार खर्च तथा लगानी गरेको भेटिएको थियो। उद्योगधन्धालाई बिजुली बेच्ने धन्दामा कार्कीसहित १६ जना पक्राउ परेका थिए। उनीहरूबाट मिटर बिगार्ने मेसिन पनि बरामद गरिएको थियो। कार्कीलाई विशेष अदालतले सफाइ दिएको छ। २०८० साउन २८ गते विशेषका अध्यक्ष श्रीकान्त पौडेल र शालिग्राम कोइरालाको इजलासले सफाइ दिएको हो। मालपोतको राजस्व आफ्नै खातामा नाम : युगलकिशोर ठाकुर पद : लेखापाल कार्यालय : मालपोत कार्यालय सिमरा, बाराअकुत कमाइ : ३ करोड ४ लाखमुद्दा दर्ता : २०७७ असार १५ मुद्दाको हालको अवस्था : विचाराधीन मालपोत कार्यालय सिमरा बाराका तत्कालीन लेखापाल युगलकिशोर ठाकुरले राजस्व जति सबै आफ्नै खातामा राखेर अकुत आर्जन गरेका थिए। उनले ३ करोड ४ लाख ९४ हजार ३ सय ८ रुपैयाँ अवैध आर्जन गरेको पाइएको छ। २०६८ माघ ९ गते कोष तथा लेखा नियन्त्रक कार्यालय बाराबाट नासु पदमा सहलेखापालको पदमा सरकारी सेवामा प्रवेश गरेका ठाकुरले आठ वर्षकै अवधिमा तीन करोडभन्दा बढी गैरकानुनी रूपमा आर्जन गरेको फेला परेको छ। २०७२ वैशाखमा लेखापालमा बढुवा भई मालपोत कार्यालय सिमरामा रहँदा उनले उठेको राजस्व रकम आफ्नै खातामा जम्मा गरेको अख्तियारले जनाएको छ। मालपोत कार्यालयमा उठेका राजस्व रकमहरू संयुक्त व्यक्तिगत खातामा जम्मा गर्ने गरेको र कार्यालयको खातामा दाखिला गरिनुपर्ने राजस्व रकमलाई समेत आफू अनुकूलका खर्च लगानीमा प्रयोजन तथा खर्च गर्न सक्ने गरी निजले र तत्कालीन मालपोत कार्यालय सिमराका कार्यालय प्रमुख मदनप्रसाद गुप्ताको संयुक्त नाममा राष्ट्रिय वाणिज्य बैंक सिमरामा खाता १२३०००१९१८१० मिति २०७५ भदौ ७ मा खोलिएको व्यक्तिगत खातामा जम्मा गरेको पाइयो, अख्तियारको आरोपपत्रमा भनिएको छ। ठाकुरको २०७६ वैशाख मसान्तसम्ममा पारिश्रमिक बचत आय १० लाख ८० हजार थियो। त्यसबाहेकको अन्य आयहरूको उनले दाबी पुष्टि गर्न नसकेको अख्तियारले जनाएको छ। उनले श्रीमती शोभा कुमारीको नाममा बारा बधवन गापा ५ मा जग्गा किनेको, त्यस्तै युगलकिशोर ठाकुर र मदनप्रसाद गुप्ताको संयुक्त नाममा वाणिज्य बैंकमा मौज्दात २ करोड ७६ लाख ४४ हजार रहेको अख्तियारले जनाएको छ। गुप्ता पनि अकुत सम्पत्ति आर्जन गर्नेमा पर्छन्। यस्तै, विभिन्न बैंक तथा वित्तीय संस्थाहरूमा रहे भएका बैंक खाताहरूमा ११ लाख ३९ हजार रहेको अनुसन्धानमा देखिएको छ। अनुसन्धानका क्रममा उनको घरकोठामा २४ लाख ९२ हजार फेला परेको थियो। उनको सम्पूर्ण आम्दानी ३ करोड १५ लाख ७५ हजार फेला परेको छ। तर वैधानिक आम्दानी भने १० लाख ८० हजार ७ सयमात्र हुँदा अवैध आम्दानी ३ करोड ४ लाख ९४ हजार ३ सय ८ रुपैयाँ अनुसन्धानबाट देखिएकाले श्रीमतीसहित ठाकुरविरुद्ध बिगोबराबर जरिवाना माग गर्दै मुद्दा दायर गरेको अख्तियारले जनाएको छ। उनको मुद्दा विशेष अदालतमा विचाराधीन छ। ३३ कित्ता जग्गा खरिद नाम : राजेन्द्र काफ्ले पद : सर्भेक्षक कार्यालय : नापी कार्यालय भक्तपुरअकुत कमाइ : ५ करोड ४३ लाख २७ हजार मुद्दा दर्ता : २०७७ जेठ २७ मुद्दाको हालको अवस्था : विशेषद्वारा सफाइ नापी कार्यालय भक्तपुरका सर्भेक्षक राजेन्द्र काफ्लेले अकुत कमाइबाट ३३ कित्ता जग्गा किनेको भेटिएको छ। उनले साढे ५ करोड अकुत सम्पत्ति आर्जन गरेको अख्तियारको आरोप छ। २२ वर्ष सार्वजनिक सेवामा रहेका उनले ७ करोड १७ लाख ४१ हजार कमाएको देखिएको छ। जसमा १ करोड ७४ लाख १४ हजारको मात्रै स्रोत खुलेको छ। काफ्लेले अवैध रूपमा कमाएको सम्पत्ति उनकी श्रीमती सुशीलाको नाममा पनि राखेको भेटिएको छ। भक्तपुर र काभ्रेपलाञ्चोक जिल्लामा आफू र श्रीमती सुशीलाको नाममा ३३ कित्ताभन्दा बढी जग्गाजमिन खरिद गर्दा रजिस्ट्रेसन लिखतमा वास्तविक भुक्तानी मूल्यभन्दा न्यून रकम देखाई जग्गाधनीलाई वास्तविक कारोबारको रकम भुक्तानी दिएको अनुसन्धानको क्रममा भेटिएको अख्तियारको भनाइ छ। काफ्लेले २०५४ पुस १ देखि २०७६ वैशाख ३० सम्मको सेवा अवधिमा १ करोड ७४ लाख १४ हजार वैध आयआर्जन गरेको देखिएको छ। उनले यो अवधिमा ७ करोड १७ लाख ४१ हजार कमाएको अख्तियारको अनुसन्धानबाट खुलेको छ। काफ्लेले सार्वजनिक सेवाको पदमा बहाल रहँदा गैरकानुनी रूपमा सम्पत्ति आर्जन गरी अमिल्दो तथा अस्वाभाविक उच्च जीवनस्तर यापन गरेको तथ्य प्रमाणबाट पुष्टि हुन आएको छ। गैरकानुनी रूपमा आर्जन गरेको सम्पत्तिको बिगोबाट खरिद गरी काफ्ले र निजकी श्रीमती सुशीलाको नाममा राखेको पाइएको छ। अख्तियारले काफ्लेको चलअचल सम्पत्ति तथा सोबाट बढे बढाएको सम्पत्तिसमेत जफत गर्न मागदाबीसहित विशेष अदालतमा मुद्दा दायर गरेको थियो। साथै, श्रीमती श्रीमती सुशीलाको नाममा रहेको सम्पत्ति पनि जफत गर्न आरोपपत्रमा माग दाबी गरिएको छ। काफ्ले सफाइ पाएका छन्। उनलाई २०८० असार २२ मा विशेषकी न्यायाधीश यमुना भट्टराई र बलभद्र बाँस्तोलाको इजलासले सफाइ दिएको छ। साली र जेठानका नाममा सम्पत्ति नाम : बद्रीराज ढकालपद : मालपोत अधिकृतकार्यालय : भूमिसुधार तथा मालपोत कार्यालय लगनखेल ललितपुरअकुत कमाइ : १० करोड २७ लाख रुपैयाँमुद्दा दर्ता : २०७७ जेठ २०मुद्दाको हालको अवस्था : विशेषद्वारा सफाइ भूमिसुधार तथा मालपोत कार्यालय लगनखेल ललितपुरका मालपोत अधिकृत बद्रीराज ढकालले कमाएको अवैध सम्पत्ति साली र जेठानको नाममा राखेको भेटिएको छ। खरिदारबाट निजामती सेवा प्रवेश गरेका ढकालले आर्जन गरेको १४ करोड ५३ लाख ८२ हजार ४ सय ९८ रुपैयाँमध्ये १० करोड २७ लाख ५८ हजार ४ सय ६१ रुपैयाँ भ्रष्टाचार गरी अकुत सम्पत्ति आर्जन गरेको पाइएको छ। निजामती सेवा प्रवेशपछिको अधिकांश समय मालपोत कार्यालयमा बिताएका ढकालले भ्रष्टाचार गरेर आफ्ना टाढाका नातेदारका नाउँमा समेत अकुत सम्पत्ति लुकाएको भेटिएको छ। उनले आफू र आफ्ना परिवारका सदस्यहरूको नाममा बैंकमा पैसा नराखी नातेदारको नाउँमा बैंक खाता सञ्चालन गरेको र गाडी खरिद गरेको अख्तियारले जनाएको छ। सार्वजनिक सेवामा प्रवेश गरेपछि आफू र परिवारका सदस्यका नाउँमा सञ्चालित बैंक खाताहरूमा खासै कारोबार नदेखाए पनि साली नाताकी व्यक्तिका नाममा सवारीसाधन खरिद गरी प्रयोग गर्ने गरेको पाइयो, अख्तियारको अनुसन्धान प्रतिवेदनमा उल्लेख छ अवैध कारोबारलाई लुकाउने उद्देश्यले उनले हाल अस्ट्रेलिया बसोबास गर्दै आएका जेठान नाताका नवराज अर्यालका नाममा जनता बैंकमा नयाँ खाता खोली रकम जम्मा गरेको भेटिएको छ। ढकालले जेठानको नाममा खाता खोलेकै दिन खाता सञ्चालकबाट सञ्चालनको अनुमति लिई आफू अनुकूलका व्यक्तिहरूबाट समेत पैसा जम्मा गराएका थिए। उनले खातामा मौज्दात रकमबाट आफूले खरिद गरेका जग्गाको कारोबारसँग सम्बन्धित व्यक्तिहरूलाई भुक्तानी तथा खर्च लगानी गर्न उक्त खाताबाट ४ करोड २६ लाख ९९ हजार २ सय ९४ रुपैयाँ विभिन्न शीर्षकहरूमा खर्चसमेत गरेका थिए। अख्तियारले उनीसँगै श्रीमती सिर्जना अर्याल ढकाल, सम्पत्ति लुकाउन सहयोग गर्ने जेठान नाताका नवराज अर्यालसमेतलाई प्रतिवादी कायम गरी मुद्दा दायर गरेको छ। ढकालले पनि सफाइ पाएका छन्। २०८० साउन २२ मा विशेषका न्यायाधीश यमुना भट्टराई, बलभद्र बाँस्तोला, खुसीप्रसाद थारूको इजलासले सफाइ दिएको छ। गाविस सचिवसँग १८ करोड अकुत नाम : ऋषिराम अर्यालपद : तत्कालीन गाविस सचिव कार्यालय : टोखा नगरपालिका अकुत कमाइ : १७ करोड ८३ लाख मुद्दा दर्ता : २०७७ जेठ ७ मुद्दाको हालको अवस्था : विचाराधीन तत्कालीन गाविससचिवले १८ करोड अकुत सम्पत्ति आर्जन गरेको भेटिएको छ। गाविससचिवबाट सेवा प्रवेश गरी शाखा अधिकृतको पदबाट अवकाश प्राप्त ऋषिराम अर्यालले करिब १८ करोडबराबरको गैरकानुनी सम्पत्ति आर्जन गरेको पाइएको छ। अर्यालले सार्वजनिक सेवामा प्रवेश गरेदेखि २०७६ असार मसान्तसम्म ८ करोड ७७ लाख २७ हजार ४ सय ८३ वैध आर्जन गरेको देखिएको छ। उनले २६ करोड ६० लाख ६९ हजार ६२ लगानी तथा खर्च गरेको देखिएको छ। उनीसँग १७ करोड ८३ लाख ४१ हजार ५ सय ६९ रुपैयाँको स्रोत नखुलेको रकम भेटिएको छ। २०३९ साउन १ मा जिल्ला विकास समिति स्याङ्जाबाट गाविस सचिवमा स्थायी नियुक्ति पाएका थिए। निजामती सेवामा प्रवेश गरी नासु पदमा बढुवा हुँदै काठमाडौंको भीमढुंगा गाविस र टोखा नगरपालिकाका कार्यरत रहेका थिए। उनले अधिकांश जग्गाहरू आफू कार्यरत गाविस तथा नगरपालिकाअन्तर्गतका स्थानहरूमा कार्यरत अवधिमा जोडेको देखिएको छ। श्रीमती लक्ष्मीदेवी उपाध्याय अर्याल र छोराहरू सुशील अर्याल, सुनील अर्यालका नाममा उनले जोडेका सम्पत्ति जफत गर्न अख्तियारले मुद्दा दायर गरेको थियो। अवैध आर्जनको सम्पत्तिबाटै श्रीमती लक्ष्मीदेवीको एकल स्वामित्वमा एलडी इन्टरप्राइजेज फर्म गरेको पाइएको अख्तियारको अनुसन्धानपत्रमा छ। त्यस्तै बिमा, विभिन्न बैंक तथा वित्तीय संस्था एवं कम्पनीहरूका सेयर खरिद गरेको पाइएको छ। यो मुद्दा विशेष अदालतमा विचाराधीन छ। जसको नाममा सम्पत्ति राखे, उनै भए साक्षी नाम : राजकुमार ढकालपद : एक्सरे टेक्निसियन ९नासु०कार्यालय : त्रिभुवन विमानस्थल भन्सार कार्यालयअकुत कमाइ : २ करोड २ हजार मुद्दा दर्ता : २०७७ वैशाख ३ गते मुद्दाको हालको अवस्था : दोषी ठहर त्रिभुवन विमानस्थल भन्सार कार्यालय काठमाडौंका एक्सरे टेक्निसियन ९नासु० राजकुमार ढकालले दुई करोड अकुत सम्पत्ति आर्जन गरेको पाइएको छ। उनले २ करोड २ हजार ८ सय ८६ अवैध सम्पत्ति आर्जन गरेको भन्दै अख्तियारले विशेष अदालतमा मुद्दा दायर गरेको थियो। ढकालको आयभन्दा व्यय बढी देखिएको अख्तियारको भनाइ छ। यस्तै, सम्पत्ति विवरण उनको आर्थिक हैसियतभन्दा अस्वाभाविक र अमिल्दो रहेको, निजको जीवनयापनस्तर आयस्रोतभन्दा उच्च देखिएको अख्तियारको दाबी छ। ढकालको नाममा रहेका विभिन्न खाताबाट अस्वाभाविक रूपमा आयस्रोतभन्दा बढी रकम चेकमार्फत सापटी दिएको देखिएको हुनाले उनको सम्पत्तिको वैद्य स्रोत खुल्न नसकेको अख्तियारको दाबी छ। उनले गैरकानुनी रूपमा सम्पत्ति आर्जन गरी आफ्नो, श्रीमती निर्जरा घिमिरे र राममणि लामिछानेको नाममा चलअचल सम्पत्ति लुकाइ राखेको अख्तियारको अनुसन्धानमा उल्लेख छ। ढकालले श्रीमतीको नाममा समेत घरजग्गा खरिद, बैंक खातामा रकम मौज्दात राखेको र लगानी तथा खर्च गरेको पाइएको छ। लामिछानेले आफ्नो नाममा ढकालले राखेको सम्पत्ति देखाएर अनुसन्धानको क्रममा सहयोग गरेको भन्दै अख्तियारले उनलाई छुट दिएको छ। यो मुद्दा विशेषले दोषी ठहर गरेको छ। २०८० भदौमा विशेषका न्यायाधीशद्वय यमुना भट्टराई र बलभद्र बाँस्तोलाको इजलासले उनलाई दोषी ठहर गरेको हो। ००० ठेकेदारसँग मिलेर भ्रष्टाचार नाम : जितेन्द्रकुमार चौधरीपद : तत्कालीन डिभिजन प्रमुखकार्यालय : डिभिजन सडक कार्यालय विराटनगर मोरङअकुत कमाइ : ४ करोड मुद्दा दर्ता : २०७६११०५मुद्दाको हालको अवस्था : विचाराधीन डिभिजन सडक कार्यालय विराटनगर मोरङका तत्कालीन डिभिजन प्रमुख जितेन्द्रकुमार चौधरीले पदीय मर्यादाविपरीत सडकका विभिन्न आयोजनामा अनियमितता गरी अकुत कमाएका थिए। ठेकेदारसँग मिलेर सम्पत्ति आर्जन गरी घरघडेरी जोडेको, बैंकमा समेत रकम जम्मा गरेको, परिवारको अस्वाभाविक उच्च जीवनस्तर यापन गरेको र आफ्नो हैसियतभन्दा बढी रकम खर्च गरी आफू, श्रीमती र छोराको नाममा सम्पत्ति जम्मा गरेको अख्तियारको दाबी छ। चौधरीले ३ करोड ९९ लाख ४४ हजार ३ सय ४२ बराबरको अकुत सम्पत्ति जम्मा गरेका थिए। उनले अकुत सम्पत्ति श्रीमती किरण चौधरी, छोरा अभिषेक चौधरी र छोरी स्मृति चौधरीको अध्ययनमा खर्च, घर जग्गा खरिद, घर निर्माण, बैंक खाताहरूमा रकम जम्मा गरेको अख्यितारको दाबी छ। उनीहरूविरुद्ध अख्तियारमा मुद्दा पनि हालिएको थियो। चौधरीको मुद्दा विशेष अदालतमा चलिरहेको छ। उपसचिव ढुंगानाको ४ करोड अकुत नामः राजेन्द्र ढुंगाना पद : उपसचिव कार्यालय : अर्थ मन्त्रालय अकुत कमाइ : साढे ४ करोड मुद्दा दर्ता : २०७६ पुस १८मुद्दाको हालको अवस्था : सफाइ अर्थ मन्त्रालयका उपसचिव राजेन्द्र ढुंगाना पनि अकुत सम्पत्ति कमाउनेमा परेका छन्। उनले भ्रष्टाचार गरेर साढे ४ करोडभन्दा बढी कमाएको पाइएको छ। भ्रष्टाचारबाट कमाएको पैसा श्रीमती मधु कोइराला ९ढुंगाना०ले प्रयोग गरेको अख्तियारको भनाइ छ। सेवामा प्रवेश गर्दाको अवधिदेखि हालसम्मको खर्च र आम्दानी हेर्दा उनले ४ करोड ६८ लाख ४८ हजार ५ सय ५६ रुपैयाँको स्रोत खुलाउन नसकेको अख्तियारको अनुसन्धानले देखाएको छ। ढुंगानाले सार्वजनिक सेवाको पदमा बहाल रहँदा गैरकानुनी सम्पत्ति आर्जन गरी अमिल्दो तथा अस्वाभाविक उच्च जीवनयापन गरेको पुष्टि भएको छ। ढुंगानाले आफ्नो पदको दुरुपयोग गरी भ्रष्टाचारजन्य कार्य गरी गैरकानुनी रूपमा आर्जन गरेको स्रोत नखुल्ने सम्पत्ति श्रीमतीको नाममा समेत खरिद गरी राखेको पाइएको छ। ढुंगानाले गरेको ५ करोड ४८ लाख रुपैयाँ खर्च तथा लगानी अस्वाभाविक देखिएको अख्तियारको दाबी छ। ढुंगाना २०४९ साउन १९ मा सरकारी सेवा प्रवेश गरेको थिए। उनले २०७५ असार ३२ सम्म सरकारी सेवा रहँदा आर्जन गरेका थिए। ७९ लाख ५४ हजार मात्रै उनले वैध रूपमा कमाएका थिए। खरिद गरी राखेको मधु कोइराला ढुंगानाको नाममा रहेको सम्पत्ति पनि जफत गर्ने उद्देश्यले विशेष अदालत काठमाडौंमा उनीहरूविरुद्ध मुद्दा हालिएको थियो। तर, विशेष अदालतले उपसचिव ढुंगानालाई २०८० वैशाख ८ मा सफाइ दिएको थियो। न्यायाधीश श्रीकान्त पौडेल र यमुना भट्टराईको इजलासले उनलाई पूर्णलाई सफाइ दिएको हो। जेठानका नाम अकुत सम्पत्ति नाम : कृष्णबहादुर बस्नेतपद : प्रमुखकार्यालय : तातोपानी भन्सार कार्यालयअकुत कमाइ : १० करोड ५६ लाख मुद्दा दर्ता : २०७६ मंसिर २७हालको अवस्था : विशेषद्वारा सफाइ तातोपानी भन्सार कार्यालयका प्रमुख कृष्णबहादुर बस्नेतले जेठानको नाममा अकुत सम्पत्ति लुकाएको पाइएको छ। बस्नेतले ९ करोड २१ लाख रुपैयाँ संखुवासभाको खाँदबारीमा बस्ने जेठान नवीनकुमार गौलीको खातामा लुकाएको अख्तियारको अनुसन्धानमा देखिएको छ। उनले आफ्नो र जेठानको नाममा गरी १० करोड ५६ लाख अकुत सम्पत्ति लुकाएको पाइएको छ। बस्नेतले आफ्नो नाममा एक करोड ३५ लाख रुपैयाँ लुकाएका थिए। उनीमाथि १७ लाख रुपैयाँ घुस लिएको आरोपमा अर्को मुद्दासमेत परेको छ। २०४५ सालमा लेखापाल भएर सेवा प्रवेश गरेका बस्नेतमाथि उपसचिव हुँदा मुद्दा लागेको थियो। विभिन्न स्रोतबाट १ करोड ७८ लाख रुपैयाँ आर्जन गरेका उनले त्यसको ६ गुणा बढी रकम गैरकानुनी आर्जन गरेको पाइएको छ। आफ्नै खाताबाट उनले ३ करोड १३ लाख खर्च गरी १ करोड ३५ लाख अस्वाभाविक आर्जन गरेको देखिएको छ। भन्सार छुटाउने क्रममा व्यापारी, व्यवसायी र भन्सार एजेन्टसँग घुस लिएको रकम अनुसन्धानबाट बच्नका लागि उनले जेठान गौलीको खातामा लुकाएका थिए। जेठानले खरिद गरेको सम्पत्ति बस्नेतले बकसको रूपमा लिने गरेको देखिएको छ। उनीहरूको जग्गा, होटल व्यवसाय र अन्यत्र पनि लगानी रहेको पाइएको छ। बस्नेत विराटनगर भन्सारमा रहेका बेला गौलीले खाँदबारी वरपर सय रोपनीभन्दा बढी जग्गा खरिद गरेका थिए भने अन्यत्र पनि लगानी फैलाएका थिए। अख्तियारले बस्नेतका साथै उनकी श्रीमती सविता गौली, जेठान नवीनकुमार गौली र नवीनकी श्रीमती शकुन्तला गौली र छोरा सुलभ गौलीविरुद्धसमेत मुद्दा चलाएको थियो। उपसचिव बस्नेतको सम्पत्ति छानबिनका क्रममा उनको खातामा १७ लाख रुपैयाँ जम्मा भएको खुलेको थियो। जम्मा गर्नेमाथि छानबिन हुँदा विदेशबाट सामान ल्याउने व्यवसायीले भन्सार छुटाउने प्रयोजनका लागि घुस बुझाएको बयान दिएका थिए। त्यो रकम पछि उनका जेठान गौलीको खातामा सारिएको थियो। अख्तियारले बस्नेत र गौलीमाथि १७ लाख रुपैयाँ घुस खाएको अभियोगमा मुद्दा चलाइएको थियो। बस्नेतले २०७९ पुस १ मा सफाइ पाएका छन्। विशेष अदालतका अध्यक्ष श्रीकान्त पौडेल, सदस्यहरू बलभद्र बाँस्तोला र खुसीप्रसाद थारूको इजलासले बस्नेतलाई सफाइ दिएको हो। मालपोत कार्यालयका तत्कालीन नासुको अकुत सम्पत्ति नाम : मदनप्रसाद गुप्ता पद : नासु अकुत कमाइ : १४ करोड ८१ लाख मुद्दा दर्ता : २०७६ मंसिर १०हालको अवस्था : विचाराधीन अकुत सम्पत्ति आर्जन गर्ने अर्को व्यक्ति हुन्, मदनप्रसाद गुप्ता। अख्तियारले मालपोत कार्यालय सिमराका तत्कालीन नासु गुप्ताविरुद्ध १५ करोड अकुत सम्पत्ति आर्जनमा मुद्दा दयार गरेको थियो। मालपोतमा हुँदा उनको बारा, पर्सामा रजगज नै थियो। २७ वर्षे जागिरे जीवनमा उनको अस्वाभाविक जीवनशैली थियो। जागिरे जीवनमा १९ करोड ३६ लाख कमाएका गुप्ताले चार करोड ५४ लाख रुपैयाँमात्रै वैध रूपमा आर्जन गरेको ठहयाएको छ। यो सम्पत्ति तलब, पारिश्रमिक, बचत, आय, घरजग्गा बिक्री, विभिन्न बैंक तथा वित्तीय संस्थाबाट कर्जा, छोरा रकीको आय, घरबहाल आयसमेत गरेर हो। तर, उनीसँग १९ करोड ३६ लाख ६५ हजार रुपैयाँ देखिएको थियो। १४ करोड ८१ लाख ८९ हजारबराबरको सम्पत्ति स्रोत नखुलेको पाइएको छ। गुप्ता २०४७ असार २७ गते मालपोत कार्यालय मुस्ताङबाट खरिदार पदमा सेवा प्रवेश गरेका थिए। उनी २०६४ मा नासुमा बढुवा भएका हुन्। उनले मालपोत पर्सा हुँदै सिमराका निमित्त प्रमुख भएर काम गरेका थिए। उनले आफू तथा आफ्नो परिवारका सदस्यसहित अन्य व्यक्तिका नाममा पनि दर्ता कायम रहने गरी घरजग्गा, सवारीसाधन र व्यवसायलगायत विभिन्न शीर्षकमा लगानी गरेका थिए। उनले कमाएको सम्पत्ति श्रीमती रीतादेवी, छोराहरू विक्की र रकीका नाममा राखेका थिए। गुप्ताविरुद्ध राजस्व चुहावटमा पनि अख्तियारले मुद्दा चलाइरहेको छ। उनले जग्गा किनबेचका क्रममा विभिन्न लिखतबाट उठेको राजस्व रकम (रजिस्ट्रेसन दस्तुर र पुँजीगत लाभकर) नियमानुसार दाखिला नगरी हिनामिना गरेको पनि देखिएको छ। यो मुद्दा विशेष अदालतका विचाराधीन छ। कैदीको सिधासमेत खान्छन् जेलर नाम : चिरञ्जीवी थापापद : जेलर कार्यालय : कारागार कार्यालय भीमफेदी, मकवानपुरअकुत कमाइ : एक करोड १३ लाखमुद्दा दर्ता : २०७६ मंसिर १ हालको अवस्था : विशेषद्वारा सफाइ जेलरले समेत अकुत सम्पत्ति आर्जनमा मुछिएका छन्। जेलरको अवैध सम्पत्ति आर्जनमा पत्नी पनि मुछिएकी छन्। भीमफेदी कारागारका जेलर चिरञ्जीवी थापा र उनकी पत्नी गोमा कट्टेल थापाले अकुत सम्पत्ति आर्जन गरेको अनुसन्धानबाट खुलेको हो। चिरञ्जीवीले गैरकानुनी रूपमा आर्जन गरेको सम्पत्ति पत्नी गोमाको नाममा समेत राखेका थिए। सार्वजनिक पदमा रही गैरकानुनी सम्पत्ति आर्जन गरी अस्वाभाविक रूपमा उच्च जीवनयापन गरेका थापाले १ करोड १३ लाख ६० हजार ४ सय १० रुपैयाँ गैरकानुनी रूपमा आर्जन गरेको अनुसन्धानका क्रममा देखिएको थियो। थापाले २०४५ साल देखि २०७६ सालसम्म विभिन्न सार्वजनिक पदमा रही काम गरेका थिए। उनको आम्दानी र खर्चको स्तर तथा बचत रकमको मेल नखाएको पाइएको छ। थापाले पनि सफाइ पाएका छन्। २०७९ चैत २३ गते विशेष अदालतका अध्यक्ष श्रीकान्त पौडेल, सदस्यहरू शालिग्राम कोइराला र बलभद्र बाँस्तोलाको इजलासले उनलाई सफाइ दिएको हो। नापी अधिकृत राजु पुरीको अकुत सम्पत्ति आर्जन नाम : राजु पुरी पद : नापी अधिकृत कार्यालय : नापी कार्यालय, चाबहिल (नापी विभाग)अकुत कमाइ : १ करोड ४ लाख मुद्दा दर्ता : २०८० साउन १४ गते हालको अवस्था : विचाराधीन नापी कार्यालय चाबहिलका नापी अधिकृत राजु पुरीले अकुत सम्पत्ति आर्जन गरेको खुलासा भएको थियो। नापी विभागमा कार्यरत अधिकृत पुरीले एक करोडभन्दा बढी अवैध सम्पत्ति आर्जन गरेको भेटिएको हो। अख्तियार दुरुपयोग अनुसन्धान आयोगले पुरीविरुद्ध १ करोड ४ लाख ३ हजार बिगो कायम गरी अकुत सम्पत्ति आर्जन मुद्दा दायर गरेको थियो। विशेष अदालतमा दायर गरेको मुद्दामा पुरीकी श्रीमती सिर्जनालाई प्रतिवादी बनाएको छ। उनीहरूविरुद्ध २०८० साउन १४ मा विशेष अदालतमा मुद्दा दायर गरिएको छ। यो मुद्दा विशेष अदालतमा विचाराधीन छ। पत्नीको नाममा घरजग्गा नाम : विष्णुकान्त मिश्रपद : सहायक जिल्ला वन अधिकृतकार्यालय : मध्यपश्चिम क्षेत्रीय वन निर्देशनालय सुर्खेतअकुत कमाइ : ७२ लाख ५२ हजार ४ सय ८०मुद्दा दर्ता : २०८० वैशाख २८ गते हालको अवस्था : विचाराधीन मध्यपश्चिम क्षेत्रीय वन निर्देशनालय सुर्खेतका सहायक जिल्ला वन अधिकृत विष्णुकान्त मिश्रले अकुत सम्पत्ति आर्जन गरेको खुलेको छ। अख्तियारले साढे ७२ करोड रुपैयाँ स्रोत नखुलेको गैरकानुनी सम्पत्ति आर्जन गरेको अभियोगमा विशेष अदालतमा मुद्दा दायर गरेको थियो। उनी सार्वजनिक सेवा प्रवेश गरेको १० फागुन २०३६ देखि १६ मंसिर २०७० सम्मको अवधिमा आम्दानी र खर्चको विश्लेषण अख्तियारले गरेको थियो। उनको आम्दानी ९६ लाख ६८ हजार देखियो भने खर्च र लगानी १ करोड ६९ लाख २० हजार ५ सय ३८ रुपैयाँ देखिएको थियो। आम्दानीसँग लगानी तथा खर्च रकम घटाउँदा आउने ७२ लाख ५२ हजार ४ सय ८० रुपैयाँ सम्पत्तिको स्रोत नखुलेको भेटिएको थियो। गैरकानुनी रूपमा आर्जित सम्पत्ति पत्नी हीरादेवीका नाममा लुकाएर राखेको पाइएको थियो। उनले श्रीमतीको नाममा जग्गा किनेर घरसमेत बनाएको भेटिएको थियो। अख्तियारले हीरादेवीलाई पनि प्रतिवादी बनाएको छ। यो मुद्दा विशेष अदालतमा विचाराधीन छ।"
प्रधानमन्त्रीले संसद्मा निर्वाचन आयोगको प्रतिवेदन पेश गर्दै,"काठमाडौं : प्रतिनिधिसभा बैठक बस्दैछ। बैठक दिउँसो १ बजेका लागि बोलाइएको संघीय संसद्को सचिवालयले जनाएको छ। बैठकमा प्रधानमन्त्री पुष्पकमल दाहाल 'प्रचण्ड'ले 'निर्वाचन आयोग,नेपालको पन्ध्रौं वार्षिक प्रतिवेदन २०७७०७८ र सोह्रौं वार्षिक प्रतिवेदन २०७८०७९' पेश गर्ने सम्भावित कार्यसूचीमा उल्लेख छ।"
पूर्वप्रदेश सांसद कार्कीको निधनमा कांग्रेसले दुई दिन पार्टीको झण्डा आधा झुकाउने,"काठमाडौं : नेपाली कांग्रेसका नेता एवं बागमती प्रदेशसभाका पूर्व सदस्य डाराजाराम कार्कीको शोकमा दुई दिनसम्म पार्टीको झण्डा आधा झुकाउने भएको छ। बिहीबार बिहान बसेको आकस्मिक केन्द्रीय समिति बैठकले बिहीबार र शुक्रबार केन्द्र,सबै प्रदेश र जिल्लाका कार्यालयहरूमा पार्टीको झण्डा आधा झुकाउने निर्णय गरेको हो। शुक्रबार केन्द्र, प्रदेश तथा सबै जिल्ला कार्यालयहरू बन्द गर्ने र १३ दिनसम्म कार्याहरूमा शोक पुस्तिका राखिने निर्णय भएको पार्टी कार्यालयका मुख्य सचिव कृष्णप्रसाद पौडेलले जानकारी दिएका छन्। उनका अनुसार १३औं दिनको पुण्यतिथिमा भदौ १८ गते सम्बन्धित जिल्लामा शोकसभाको आयोजना गरिनेछ। पार्टीका पूर्वकेन्द्रीय सदस्य कार्की २०७४ सालको निर्वाचनमा समानुपातिकबाट बागमती प्रदेशसभा सदस्य निर्वाचित भएका थिए। पार्टीको संगठन तथा नेपालको लोकतान्त्रिक आन्दोलनहरूमा कार्कीले पुर्याएको योगदान इतिहासमा सदा स्मरणीय रहने कांग्रेसले जनाएको छ। कार्कीको बुधबार निधन भएको थियो। उनको पार्थिव शरीर श्रद्धाञ्जलिका लागि आज बिहान पार्टी कार्यालयमा राखिएको थियो। नेता कार्कीको आजै पशुपति आर्यघाटमा अन्तिम दाहसंस्कार गरिने कांग्रेसले जनाएको छ।"
पदको दुरुपयोगले करोडौं आर्जन,"नाम : चिरञ्जीवी वाग्ले चिरञ्जीवी वाग्ले नेपाली कांग्रेसका प्रभावशाली नेता थिए। उनको राजनीतिक प्रभाव ठूलै थियो। २०४६ को राजनीतिक परिवर्तनपछि पटकपटक मन्त्री भएका उनले सूचना तथा सञ्चार मन्त्रालय पनि सम्हालेका थिए। मन्त्रीमा बहाल रहेकै अवस्थामा अख्तियारले वाग्लेविरुद्ध २०५९ पुस ३ मा ३ करोड २९ लाख ५५ हजार रुपैयाँ अकुत सम्पत्ति आर्जन गरेको आरोपमा मुद्दा चलाएको थियो। उनी अकुत सम्पत्ति आर्जनमा सजाय पाउने पहिलो मन्त्री पनि हुन्। २०४८ जेठ १५ देखि २०४८ पुस १५ सम्म आपूर्ति मन्त्री बनेका उनी २०५२ असोज ६ देखि २०५३ फागुन २९ सम्म सूचना तथा सञ्चार, २०५५ वैशाख ८ देखि २०५५ भदौ १० सम्म भूमिसुधार तथा व्यवस्था र वाणिज्य, २०५५ भदौ १० देखि २०५५ पुस १० सम्म भूमिसुधार तथा व्यवस्था, २०५६ जेठ १७ देखि २०५६ असार १६ सम्म भूमि सुधार तथा वाणिज्य, २०५६ असार १६ देखि २०५६ चैत ८ सम्म स्थानीय विकास, महिला तथा समाज कल्याण, २०५८ कात्तिक २ देखि २०५९ असोज १८ सम्म भौतिक योजना तथा निर्माणमन्त्री भएका थिए। अख्तियारले मन्त्री वाग्लेसहित श्रीमती शान्तादेवी वाग्ले, छोरा देवेन्द्र वाग्ले र बुहारी अञ्जु शर्मा वाग्लेलाई प्रतिवादी बनाएको थियो। उनले मन्त्री भएपछि ठाउँठाउँमा जग्गा किनेको, बैंकमा अथाह मौजात राखेको, विभिन्न वित्तीय संस्थाको सेयर खरिद गरी अस्वाभाविक सम्पत्ति आर्जन गरेको अनुसन्धानमा भेटिएको थियो। २०६१ साउन ७ मा विशेष अदालतले २ करोड ७२ लाख ५८ हजार भ्रष्टाचार गरेको ठहर गर्दै साढे दुई वर्ष कैद सजाय सुनाएको थियो। विशेष अदालतको फैसलाविरुद्ध वाग्लेले सर्वोच्चमा पुनरावेदन गरेका थिए। तर, अदालतले ०६७ मा २ करोड ३ लाख रुपैयाँ जरिवाना र १८ महिना जेल सजायको फैसला सुनाएको थियो।"
मन्त्री बनेपछि अकुत आर्जन,"नाम : रामकुमार श्रेष्ठ पूर्वमन्त्री रामकुमार श्रेष्ठले साढे चार करोड बढी अकुत सम्पत्ति आर्जन गरेको भन्दै भ्रष्टाचारको मुद्धा दायर भएको थियो । श्रेष्ठ संस्कृति पर्यटन तथा नागरिक उड्डयन, शान्ति तथा पुनर्निर्माण र युवा तथा खेलकुद मन्त्री बनेका थिए । नेपाल सरकारका पूर्वसचिवसमेत रहेका श्रेष्ठले अकुत सम्पत्ति आर्जन गरेको अख्तियारको दावी छ । उनले ४ करोड ४५ लाख २७ हजार ६ सय ६६ रुपैयाँ ९८ पैसा कायम गरी गैरकानुनी सम्पत्ति आर्जन गरी भ्रष्टाचार गरेको भन्दै अख्तियारले विशेष अदालतमा मुद्धा दायर गरेको थियो । पूर्वसचिव एवम् पूर्वमन्त्री श्रेष्ठले पदमा बहाल रहँदा स्रोत नखुलेको सम्पत्ति आर्जन गरी भ्रष्टाचार गरेको भन्ने उजुरी निवेदन सम्बन्धमा अनुसन्धान हुँदा उनले अस्वाभाविक सम्पत्ति आर्जन गरी उच्च जीवनस्तर यापन गरेको अख्तियारको दावी छ । उनले अवैध रूपमा कमाएको सम्पत्तिबाट श्रीमती सरस्वती श्रेष्ठ र छोरा सरोज श्रेष्ठको नामसमेत राखेका छन्। सार्वजनिक सेवाको शिक्षक पदबाट मिति २०२६ चैत १८ गतेदेखि सेवामा प्रवेश गरी २०३६ कात्तिक २६ गते शाखा अधिकृत पदमा नियुक्त भएका थिए । विभिन्न मितिमा पदोन्नति हुँदै सचिव पदमा बढुवा भई २०६४ माघ ८ देखि अनिवार्य अवकाश पाएको थिए। सरकारी जागिरबाट अवकाश भएपछि र २०६९ चैत ६ देखि २०७० माघ २९ सम्म पर्यटन, शान्ति तथा खेलकुद मन्त्रालयको मन्त्रीसमेत भएका थिए। उनको मुद्दा विशेषमा नै छ।"
भान्जीको नाममा जग्गा लुकाउने,"नाम : राजकुमार शाक्य खानेपानी तथा ढल व्यवस्थापन विभाग पानीपोखरी काठमाडौंका तत्कालीन इन्जिनियर राजकुमार शाक्यसँग स्रोत नखुलेको करिब पौने ११ करोड रुपैयाँबराबरको सम्पत्ति भेटिएको थियो। अख्तियारको अनुसन्धानका क्रममा उनले १० करोड ७७ लाख ५० हजार ४ सय ५३ रुपैयाँबराबरको रकम गैरकानुनी तरिकाले आर्जन गरेको देखिएको हो। इन्जिनियर शाक्यमाथि कमिसन नलिई काम नगर्ने गरेको आरोप थियो। आर्थिक वर्ष २०७५०७६ मा करिब एक करोड रुपैयाँ कमिसन असुलेको, ठेकेदारहरूसँग ५० लाख रुपैयाँ आफ्नो खातामा राख्न लगाएको लगायतका आरोप थिए। अनुसन्धानमा शाक्यले सार्वजनिक सेवामा रही १ करोड ६१ लाख ७३ हजार ५ सय ६१ रुपैयाँ वैधानिक रूपमा आर्जन गरेको देखिएको थियो। तर, सोही अवधिमा उनले १२ करोड ३९ लाख २४ हजार १४ रुपैयाँ खर्च तथा लगानी गरेको देखिएको छ। शाक्य २०४९ जेठ २ गते जिल्ला खानेपानी कार्यालय कञ्चनपुरबाट ओभरसियर पदमा सरकारी सेवामा प्रवेश गरेका थिए। उनी २०६४ माघ १ गते इन्जिनियर पदमा र २०७२ कात्तिक १० गतेदेखि सिनियर डिभिजन इन्जिनियर पदमा बढुवा भएका थिए। अख्तियारले उनी सरकारी सेवामा प्रवेश गरेदेखि २०७६ फागुन मसान्तसम्मको अवधिमा उनको आयआर्जनको अनुसन्धान गरेको थियो। सार्वजनिक सेवामा प्रवेशपश्चात् शाक्यले आफू र श्रीमतीका नाममा जग्गा खरिद, घर निर्माण, सवारीसाधन खरिदलगायतमा खर्च लगानीका साथै भान्जी नाताकी व्यक्तिका नाममा समेत जग्गा खरिद गरी लुकाइछिपाइ राखेको भेटिएको थियो। श्रीमती अल्का शाक्य र भान्जी नाताकी प्रभा शाक्यसमेतलाई प्रतिवादी कायम गरी विशेष अदालतमा मुद्दा दायर गरिएको छ। शाक्यले आफू तथा आफ्नो परिवारको नाममा विभिन्न बैंक तथा वित्तीय संस्थाहरूमा खाता खोली मुद्दती निक्षेपमा अवैध रकमहरू राखेको, उक्त मुद्दती निक्षेपहरू परिपक्व नहुँदै सोही मुद्दती निक्षेपको सुरक्षण धितोमा ऋण निकाली अन्यत्र व्यक्तिहरूलाई लगानीसमेत गरेको देखिन आएको छ। शाक्यको मुद्दा विशेष अदालतमा विचाराधीन छ"
जो राजनीतिबाटै पलायन हुनुपर्यो,"नाम : जयप्रकाशप्रसाद गुप्ता बहुदल आएपछि जयप्रकाशप्रसाद गुप्ता आनन्द कांग्रेस नेता बनेका थिए। उनी कांग्रेसकै तर्फबाट सूचना तथा सञ्चारमन्त्री पनि भए। सोही समय उनी भ्रष्टाचारमा पनि मुछिए। २०५९ चैत ६ मा गुप्ताविरुद्ध २ करोड रुपैयाँभन्दा बढी भ्रष्टाचार गरेको आरोप लाग्यो। अख्तियारले उनकी श्रीमती सरस्वती पुरी (गुप्ता)लाई समेत प्रतिवादी बनाएर विशेष अदालतमा मुद्दा दायर गरेको थियो। तर, विशेषका तत्कालीन अध्यक्ष भूपध्वज अधिकारीको इजलास समूहले गुप्ताको सम्पत्ति स्रोत खुलेको भन्दै उनलाई २०६४ जेठ २४ गते सफाइ दिएको थियो। विशेषको फैसलाविरुद्ध अख्तियारले २०६४ कात्तिक २२ गते सर्वोच्च अदालतमा पुनरावेदन गरेको थियो। २०६८ फागुन १० मा सर्वोच्चले ८४ लाख रुपैयाँ भ्रष्टाचार गरेको ठहर गर्दै डेढ वर्ष कैदको सजाय सुनाएको थियो। तत्कालीन न्यायाधीश सुशीला कार्की र तर्कराज भट्टको इजलासले सो फैसला सुनाएको थियो। कांग्रेस हुँदै मूलधारको राजनीति प्रवेश गरेका गुप्ता मधेस आन्दोलनपछि मधेसवादी राजनीतिमा सक्रिय भए। २०४८ सालमा तत्कालीन प्रधानमन्त्री गिरिजाप्रसाद कोइरालाका प्रेस सल्लाहकार भएका उनी तीन पटक सूचना तथा सञ्चार र एक पटक कृषिमन्त्री भएका थिए। सर्वोच्चले भ्रष्टाचारी ठहर गरेपछि अहिले उनी स्वतन्त्र जीवन बिताइरहेका छन्।"
कोसीका मुख्यमन्त्रीविरुद्धको रिट न्यायाधीश ईश्वरप्रसाद खतिवडाको इजलासमा,"विराटनगर : कोसी प्रदेशका मुख्यमन्त्री उद्धव थापाविरुद्ध सर्वोच्च अदालतमा परेको रिटमा आज सुनुवाइ हुने भएको छ। रिटको पेशी न्यायाधीश ईश्वरप्रसाद खतिवडाको इजलासमा तोकिएको छ। मुख्यमन्त्री उद्धव थापाले पाएको विश्वासको मत असंवैधानिक भएको दाबी गर्दै एमाले कोसी प्रदेश संसदीय दलका नेता एवं पूर्वमुख्यन्त्री हिक्मतकुमार कार्कीले बुधबार रिट दायर गरेका हुन्। यस अगाडि पनि सर्वोच्चले कोशी सरकारको मुख्यमन्त्रीमा थापाको नियुक्ति बदर गरिदिएको थियो। २१ असारमा कांग्रेस संसदीय दलका नेता थापाले मुख्यमन्त्री पदमा दावी गर्दा सभामुख बाबुराम गौतमको समेत समर्थन पेश गरेका थिए। तटस्थ भूमिकामा रहेका सभामुखको समर्थनबाट सरकार बन्नु गैरकानुनी भन्दै नेकपा एमाले संसदीय दलका नेता हिक्मतकुमार कार्कीले सर्वोच्चमा रिट दिएका थिए। त्यतिबेला न्यायाधीश ईश्वरप्रसाद खतिवडासहित न्यायाधीशहरू डाआनन्दमोहन भट्टराई र तिलप्रसाद श्रेष्ठको पूर्ण इजलासले मुख्यमन्त्री थापाको नियुक्ति बदर गरिदिएको थियो। साथै ७ दिनको समय दिएर संविधानको धारा १६८ (२) अनुसार नयाँ सरकार गठनको प्रक्रिया अगाडि बढाउन प्रदेश प्रमुखको नाममा परमादेश दिएको थियो। सर्वोच्चको सोही आदेशबमोजिम प्रदेश प्रमुख पर्शुराम खापुङले सरकार गठनको आह्वान गरेका थिए। सभामुख बाबुराम गौतम पदबाट राजीनामा दिएर थापाको नेतृत्वमा सरकार गठन प्रक्रियामा सहभागी भएका थिए। गौतम सरकारका आर्थिक मामिला तथा योजना मन्त्री छन्। अहिले कोसीमा सभामुख खाली छ। सभामुख कुनै पनि दलले लिन मानिरहेका छैनन्। थापा साउन १६ गते पुन:मुख्यमन्त्री बने। मुख्यमन्त्री बनेको एक महिनाभित्र विश्वासको मत लिनुपर्ने संवैधानिक व्यवस्थाअनुसार थापाले भदौ ४ गते विश्वासको मत लिएका थिए। थापाले प्रदेशसभाबाट विश्वासको मत लिने क्रममा सभामुख इस्राइल मन्सुरीले समेत मत दिएका थिए। थापाले पाएको विश्वासको मत असंवैधानिक भएको दावी गर्दै एमालेका नेता कार्की रिट लिएर सर्वोच्च पुगेका थिए। रिटमा प्रदेश प्रमुख पर्शुराम खापुङ, मुख्यमन्त्री थापा, सभाध्यक्ष भएर सभामुखको भूमिका निर्वाह गरेका अध्यक्ष मण्डलका सदस्य इस्राइल मन्सुरी, अध्यक्ष मण्डलकी सदस्य एवं प्रदेशसभा सदस्य गीता तिमल्सिना र कोसी प्रदेशसभा सचिवालयलाई विपक्षी बनाइएको छ। प्रदेशसभा बैठक आह्वान गरेर बिरामी परेको भन्दै उपसभामुख सिर्जना दनुवार काठमाडौं लागेपछि मन्सुरीले सभाको अध्यक्षता गरेका थिए। मुख्यमन्त्रीको विश्वासको मतसम्बन्धी प्रस्तावमा मत विभाजनपछि दिएको मत सच्याउने समयमा सभाध्यक्षको आसनमा नेकपा (माओवादी केन्द्र)की प्रदेशसभा सदस्य गीता तिम्सिनालाई बोलाउँदै मन्सुरी मतदान प्रक्रियामा सहभागी भएका हुन्। उनकै मतका आधारमा मुख्यमन्त्री थापाले ४७ मत पाए। विपक्षमा ३० मत परेको थियो।"
"काठमाडौंमै २२ घर, ८७ ठाउँमा जग्गा","नाम : हेमराज विष्ट अकुत कमाइ : ६ करोड ८७ लाखमुद्दा दर्ता : २०७८ पुस २१मुद्दाको अवस्था : विशेषद्वारा सफाइ सुदूरपश्चिम प्रदेश वन निर्देशनालय धनगढीका निमित्त वन निर्देशक (उपसचिव) हेमराज विष्टले काठमाडौंमै २२ ठाउँमा घर बनाएर बिक्री गरेको भेटिएको छ। विभिन्न बैंकमा १९ वटा खाता खोलेर लेनदेन गरेको अख्तियारको अनुसन्धानमा देखिएको छ। २०५५ वैशाख २७ मा शाखा अधिकृतबाट सेवा प्रवेश गरेका विष्टले सरकारी सेवा प्रवेश गरेयताको २२ वर्ष (२०७७ कात्तिक १७ सम्म)मा आधा दर्जन जिल्लाका ८७ ठाउँमा पत्नी रुवि जीसी र आफ्ना नाममा जग्गा किनेको भेटिएको छ । विष्ट दम्पतीविरुद्ध अख्तियारले २०७८ पुस २१ मा ६ करोड ८७ लाख ५७ हजार बिगो र स्रोत नखुलेको जग्गाजमिन जफतको मागसहित विशेष अदालतमा मुद्दा दायर गरिसकेको छ । जाँच अवधिमा स्रोत खुल्न आएको निजको वैध आय १७ करोड ३७ लाख १२ हजारको अनुपातमा सोही अवधिमा निजले सिर्जना गरेका सम्पत्ति एवं खर्च तथा लगानीहरू २४ करोड २४ लाख ६९ हजार खर्च तथा लगानी गरेको देखिन्छ। वैज्ञानिक वन व्यवस्थापन कार्यक्रमअन्तर्गत सामुदायिक वन उपभोक्ता समूहमा साधारण सदस्यहरू र पदाधिकारीहरूले किर्ते दस्तखत गर्ने, नक्कली वन उपभोक्ता घरधुरी खडा गर्ने र एउटै घरलाई एकभन्दा धेरै वन उपभोक्ता समूहमा सदस्य बनाई कार्यक्रमअन्तर्गत रुख कटान गर्ने कार्यमा संलग्न उनी रहेका छन्। काठमाडौं, भक्तपुर, कास्की, दाङ, कैलाली र कञ्चनपुरमा विष्ट दम्पतीको घरजग्गा देखिएको छ। यसमध्ये दाङ र कैलालीमा भएको घरजग्गामा अन्य व्यक्ति पनि जोडिएका छन्। उनलाई विशेष अदालतले सफाइ दिएको छ। २०८० साउन १६ गते विशेष अदालतका अध्यक्ष श्रीकान्त पौडेल र न्यायाधीश बलभद्र बाँस्तोलाको इजलासले विष्ट र उनकी श्रीमती रुवि जीसीलाई भ्रष्टचार मुद्दामा सफाइ दिएको छ। अख्तियार यो मुद्दाको पूर्ण पाठ आएपछि पुनरावेदनमा जाने सम्भावना छ।"
ल्यारक्याल लामाको ९ करोडको मुद्दा,"पछिल्लो समयका चर्चित पात्र हुन्, डा ल्यारक्याल लामा। उनलाई वर्तमान पुष्पकमल दाहाल नेतृत्वको संयुक्त सरकारले लुम्बिनी विकास कोषको उपाध्यक्षमा नियुक्त गरेको छ। दोहोरो नागरिकता, भारतीय रासनकार्डराहदानी, तिब्बती शरणार्थी परिचयपत्र, वैदेशिक रोजगारीका नाममा ठगीको आरोपमा उनी पक्राउ परेका थिए। २०७३ फागुन ३० मा उनको इन्भेस्टमेन्ट बैंकको लकरमा १४ थान गोली भेटिएको थियो। गोली भेटिएपछि पक्राउ परेका लामा ६६ हजार ७ सय रुपैयाँ धरौटीमा रिहा भएका थिए। अख्तियारले २०७३ वैशाख ३० लामाविरुद्ध अकुत सम्पत्ति आर्जन गरेमा मुद्दा चलाएको थियो। उनको आयभन्दा व्यय ९ करोड ४४ लाख ७२ हजार १ सय ७९ रुपैयाँ बढी हुन आएको देखिएको छ। त्यसपछि पनि उनको रजगज कम छैन। २०७३ कात्तिक ३० मा विशेष अदालतले उनलाई सफाइ दिएको थियो।"
गोविन्दराज जोशीलाई ३ करोडको दाग,"नाम : गोविन्दराज जोशी नेपाली कांग्रेसका प्रभावशाली नेता गोविन्दराज जोशी २०४८ सालमा पहिलो पटक शिक्षामन्त्री बनेका थिए। त्यसपछि पनि विभिन्न मन्त्री भएका उनीविरुद्ध अख्तियारले २०६० पुस १८ मा विशेष अदालतमा ३ करोड ९३ लाख ६२ हजार ५ सय ७६ रुपैयाँ भ्रष्टाचारको मुद्दा दायर गरेको थियो। उनीविरुद्ध १३ वर्ष कैद सजायको माग पनि गरिएको थियो। अख्तियारले जोशी पत्नी सविता पन्त, सविताकी दिदी चोलाकुमारी पन्त, सासू नीरकुमारी, साला बासुदेव पन्त र वासुदेवका कान्छा ससुरा ताराराज पाण्डेलाई समेत मुद्दा चलाएको थियो। जोशीले उनीहरूका नाममा अकुत सम्पत्ति राखेका थिए। तर, विशेष अदालतले जोशीलाई सफाइ दिएको थियो। विशेष अदालतका तत्कालीन न्यायाधीश भूपध्वज अधिकारी, कोमलनाथ शर्मा र चोलेन्द्रशमशेर जबराको इजलासले २०६३ कात्तिक ३० गते अख्तियारले म्याद गुजारेर मुद्दा दर्ता गरेको भन्दै मुद्दाको विषयवस्तुमा प्रवेश नै नगरी सफाइ दिएको थियो। विशेष अदालतको आदेशविरुद्ध अख्तियारले सर्वोच्चमा रिट दायर गरेको थियो। सर्वोच्चले भ्रष्टाचार मुद्दामा हदम्याद नलाग्ने भन्दै जोशीविरुद्ध मुद्दा चलाउन आदेश दिएको थियो। त्यसपछि जोशीविरुद्धको मुद्दा विशेष अदालतमा चलेको थियो। अध्यक्ष गौरीबहादुर कार्की, सदस्य ओमप्रकाश मिश्र र केदारप्रसाद चालिसेको इजलासले २०६९ साउन १० मा जोशीविरुद्ध २ करोड १६ लाख स्रोत नपुगेको भन्दै बिगोसहित असुल गर्न र डेढ वर्ष मात्र कैद सजाय सुनाएको थियो। फैसलाविरुद्ध जोशी सर्वोच्च गएका थिए। यो मुद्दामा सर्वोच्चले अहिलेसम्म फैसला गरेको छैन। लामो समयसम्म उनको मुद्दा तामेलीमा राखेको छ।"
पाटनमा यल पञ्चदान (फोटो फिचर),"काठमाडौं : पञ्चदान पर्व गुँला महिना अर्थात् श्रावण शुक्ल अष्टमीको दिन पाटनमा मनाइएको छ। पर्व 'यल' अर्थात् पाटनमा मनाइने पर्व भएकाले नै यो पर्वको नाम 'यल पञ्चदान' भएको हो। यल पञ्चदान पर्वमा बौद्ध धर्मावलम्वीहरूले दिपंकर बुद्धका पाँच मूर्तिहरूलाई विहारबाट निकाल्ने र नगर परिक्रमा गराउने गरिन्छ। यही महिनामा गुँला पर्व पनि मनाउने गरिन्छ। आजको दिन पाटनमा मनाए बाहेक भाद्र कृष्ण त्रयोदशीको दिन काठमाडौंलगायत भक्तपुर, थिमी, बनेपा, पनौती, र कीर्तिपुर आदि ठाउँहरूमा यो पर्व मनाइन्छ। यस पर्वले बौद्ध दर्शनमा अत्यन्त पवित्र मानिएको दानको महत्त्व दर्शाएको सांस्कृतिक विद् बताउँछन्। सामान्य अर्थमा पञ्चदानको अर्थ पाँच वस्तुको दान हुने भए पनि त्यसो नभई नेपाल भाषामा पञ्जरा भनिने पञ्च दानको अर्थ 'पुण्य दान' हुने गर्छ। र, नेपाल भाषा अनुसार पञ्जराको अर्थ खीर हुने भएकाले आजको दिन नेवार समुदायले खीर पकाई बुद्धलाई चढाउने चलनसमेत रहेको छ। बौद्ध मार्गी नेवार समुदायले आज आफ्नो रहेका विभिन्न विहार, बही, चोक सहित घरमा पनि दान शाला बनाउने र त्यहाँ बाट अन्न, फलफूल, गेडागुडी र दक्षिणा आदि दान दिने गर्छन्। दैनिक जीवनका लागि आवश्यक पर्ने चामलको दाना, धान, नुन, पैसा लगायत विभिन्न वस्तुहरू दान गरिन्छ। बुद्ध धर्मका अनुयायी मध्ये बज्राचार्य, बुद्धाचार्य, शाक्य हरू अन्न, फलफूल र दक्षिणा दान लिन दिनभर भिक्षाटनमा सहभागी हुन्छन्। किम्बदन्ती अनुसार नेपाल सम्वत ५१२ देखि मनाउन थालिएको पर्व हो 'पञ्चदान पर्व'।"
केरामा पानामा रोगको संक्रमण,कैलाली : कैलालीको टीकापुर क्षेत्रभित्र केराखेतीमा पानामा रोग देखा पर्न थालेपछि केरा किसान चिन्तित बनेका छन्। नेपाल कृषि अनुसन्धान परिषद् (नार्क) को अनुसन्धान टोलीले केराबारीबाट लिएको नमुनाको ल्याब परीक्षणका क्रममा केराखेतीमा पानामा रोगको संक्रमण पुष्टि भएपछि किसान चिन्तित बनेका हुन्। टीकापुरमा कृषि अनुसन्धान केन्द्र स्थापना गर्ने सम्बन्धमा छलफल गर्न गत साउन १० गते टीकापुर आएको नार्कको टोलीले नौ वटा केराबारीको अवलोकन गरेको थियो। राष्ट्रियबाली रोग विज्ञान अनुसन्धान केन्द्रका वैज्ञानिक डा रामबहादुर खड्कासहित सुदूरपश्चिम विश्वविद्यालय कृषि सङ्कायका उपप्राध्यापक सन्तोष उपाध्याय र आशिष घिमिरले करिब आठ हजार केराका बोटको प्रत्यक्ष अवलोकन गरेका थिए। अवलोकनका क्रममा पानामा विल्टसँग मिल्दोजुल्दो लक्षण देखिएपछि नमुना संकलन गरी प्रयोगशाला परीक्षण (कल्चर) गर्दा फ्युजारिय अक्सिस्पोरियम क्युवेन्सिनामका बीजाणु भेटिएको रोग विज्ञान अनुसन्धान केन्द्रका वैज्ञानिक डा रामबहादुर खड्काले जानकारी दिए। अहिले ग्रीन हाउसमा तीन भिन्न भिन्न जातका केराका बोटलाई कृत्रिम रूपमा राखेर यसको लक्षण तथा विकासक्रमलाई अध्ययन गरिरहेको डा खड्काले बताए। केरा व्यवसायी महासंघ लालीका उपाध्यक्ष टेकेन्द्र धामीले केरामा पानामा प्रजातिको रोग पुष्टि भएपछि किसान चिन्तित बनेका बताए। उनले लाखौँ लगानी गरेर गरिएको खेतीमा संक्रामक रोग देखिएपछि केराखेतीबाट विस्थापित हुनुपर्ने चिन्तामा किसान रहेका उनको भनाइ थियो। उनका अनुसार कैलालीमा करिब सात सय हेक्टरमा केराखेती हुँदै आएको छ। त्यसमध्ये टीकापुर क्षेत्रमा मात्रै पाँच सयभन्दा बढी हेक्टरमा केराखेती हुँदै आएको छ। यहाँ तीन सय भन्दा बढी किसान व्यावसायिक केरा खेतीमा आबद्ध छन्। केरा व्यवसायी खेमप्रसाद ढुंगानाले केरामा देखिएको रोगका कारण किसानलाई चिन्तित बनाएको बताए। केरामा राम्रो आम्दानी देखेर लाखौँ खर्च गरेर भर्खरै व्यवसाय सुरु गरेका किसान बढी चिन्तित देखिएको उनको भनाइ थियो। उनका अनुसार किसानले एक बिघादेखि एक सय बिघासम्म केरा खेती गर्दै आएका छन्। टीकापुर नगरपालिकाका उपप्रमुख खडक शाहले केही किसानले केरामा समस्या देखिन थालेको भन्ने बताएपछि नार्कको टोली यहाँ आएको समयमा केराखेतीको अवलोकनका साथै नमुना परीक्षण गराइएको बताए। रानी जमरा कुलरिया सिँचाइ आयोजना कार्यक्रम कार्यान्वयन इकाइका प्रमुख कलशराम चौधरीले केरामा देखिएको पानामा रोगको संक्रमणले किसान केरा खेतीबाट विस्थापित हुने अवस्था आएको बताए। उनले आयोजनाले केरा खेतीका लागि सिँचाइको क्षेत्रमा ठूलो लगानी गरेको जनाउँदै रोगको न्यूनीकरणका लागि सम्बन्धित निकायसँग छलफल चलाइएको बताए। उनका अनुसार आयोजनाले वार्षिक करोडौँ रकम केराखेती विस्तारका लागि किसानलाई अनुदान उपलब्ध गराउँदै आएको छ। रासस
ठगी गरेको ५० लाख रुपैयाँलाई ओछ्यान बनाई सुतिरहेको अवस्थामा दुई जना पक्राउ,"काठमाडौं : सामाजिक सञ्जालमार्फत् ठगी गर्ने दुई जनालाई प्रहरीको साइबर व्युरोले पक्राउ गरेको छ। पचाल लाख रुपैयाँको ओछ्यान ल्गाएर सुतिरहेको अवस्थामा साइबर व्युरोको टोलीले पर्साका ३० वर्षीय राजकुमार पण्डित र रौतहटका २१ वर्षीय उमेशकुमार यादवलाई पक्राउ गरेको हो। उनीहरूलाई कपुण्डोलको गुसिगालबाट पक्राउ गरिएको प्रहरी उपरीक्षक पशुपति कुमार रायले जानकारी दिए। उनका अनुसार पक्राउ परेका उनीहरूले टीकटक, फेसबुक, वाट्स एपलगायतबाट लक्की ड्रमा आइफोन जितेको बताउँदै ट्याक्सका नाममा ठगी गर्दै आएका थिए। उनीहरूको साथमा रहेको ४९ लाख ९५ हजार रुपैयाँ, १२ थान मोबाइल र १८३ थान सिम बरामद गरिएको प्रहरीको भनाइ छ। काठमाडौं जिल्ला अदालतबाट सात दिनको म्यान थप भई आवश्यक अनुसन्धान गरिरहेको प्रहरीले जनाएको छ।"
"झापामा इन्स्पेक्टर कटुवालमाथि बन्चरो प्रहार, आरोपीसहित तीन जना पक्राउ","झापा : झापास्थित इलाका प्रहरी कार्यालय झिलझिलेका इन्स्पेक्टर युवराज कटुवालमाथि बन्चरो प्रहार भएको छ। पूर्वपश्चिम राजमार्ग अन्तरगत शिवसताक्षी नगरपालिका९ स्थित झरना खोलाको पुल नजिकै इन्स्पेक्टर कटुवालमाथि बिहीबार साँझ साढे ६ बजेको समयमा बन्चरो प्रहार भएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। बञ्जरो प्रहारबाट इन्स्पेक्टर कटुवालको टाउकोमा गम्भीर चोट लागेको र उनलाई उपचारका लागि बिर्तामोडस्थित बीएण्डसी अस्पताल पठाइएको डीएसपी रिजालले बताए। प्रहरीका अनुसार लागू औषध ब्राउन सुगर सेवन गरी मे ४ प २७५१ नम्बरको मोटरसाइकलमा सवार तीन जनाले लापरबाही तरिकाले सवारी चलाइरहेको सूचना पाए लगतै इन्स्पेक्टर कटुवालको कमान्डमा सादा पोसाकमा खटिएको प्रहरी टोली तत्काल राजमार्गमा खटिएर सो मोटरसाइकललाई रोकेका थिए। मोटरसाइकल रोके लगतै मोटरसाइकल पछाडि सवार शिवसताक्षी९ का ३६ वर्षीय अशोक पोखरेलले लुकाइछिपाई ल्याएको हाते बन्चरोले इन्स्पेक्टर कटुवालको टाउकोमा अचानक प्रहार गरेका थिए। कटुवालको टाउकोमा दुई ठाउँमा चोट लागेको छ। उनको टाउकोमा ८ टाँका र हातको औलामा ३ टाँका लगाइएको डीएसपी रिजालले बताए। घटनामा संलग्न मोटरसाइकल चालक सोही ठाउँका ३२ वर्षीय विकास भन्ने अरुण तामाङ, मोटरसाइकलमा सवार सोही ठाउँका ३३ वर्षीय लक्ष्मण टुडू ,बन्चरो हान्ने पोखरेलसहित तीन जना, मोटरसाइकल र बन्चरो नियन्त्रणमा लिएको उनले बताए।"
स्थानीय तहमा बेथिति : एउटा कार्यपालिकाबाट निलम्बित कर्मचारीलाई अर्को कार्यपालिकाबाट जागिर,"जनकपुरधाम : गौशाला नगरपालिकामा कार्यरत एक कर्मचारीले योजनाको फर्जी फाइल खडा गरी किर्ते हस्ताक्षर गरी दोषि देखिएका व्यक्तिलाई नगरपालिकाले जागिर दिएको रहस्य सार्वजनिक भएको छ। गौशाला नगरपालिकाका तत्कालिन प्रमुख प्रशासकीय अधिकृत वीरेन्द्रजंग थापाका स्वकीय सचिव तथा योजना उपशाखामा कार्यरत कम्युटर मो सिराजुल शेषले योजनाको फर्जी फाइल खडा गरी ७ जना किर्ते हस्ताक्षर गर्नेलाई नगरपालिकाले पुनः कम्प्युटर अपरेटरमा जागिर दिएको हो। गौशाला नगरपालिका ६ मा हुँदै नभएको योजनाको फाइल तयार पारी तत्कालीन प्रमुख प्रशासकीय अधिकृत वीरेन्द्रजंग थापा, योजना शाखाका प्रमुख तिलक जिम्बा, प्राविधिक शाखाका प्रमुख इन्जिनियर प्रविण सिंह, प्राविधिक शाखाका प्रमुख विपिन कुमार यादवसहित अन्य उपभोक्ता समितिका व्यक्तिहरुको किर्ते हस्ताक्षर गर्ने मो सिराजुल शेषलाई पुनः ज्यालादारीमा कम्प्युटर अपरेटर (सहायक चौथो) मा नियुक्त गरेको हो। प्रमुख प्रशासकीय अधिकृत शौर्या शाहको हस्ताक्षरमा २०७९ पुस २९ गते वडा नं ५ को वडा कार्यालयमा कम्प्युटरसम्बन्धी सम्पूर्ण कामकाजको जिम्मेवारीसहित नियुक्त गरिएको भेटिएको हो। फाइलमा किर्ते दस्तखत तथा फर्जी कागजात तयार गरेको सम्बन्धमा नगरपालिका, नगर कार्यपालिकाको बैठकबाट गठित छानबिन समितिले दोषी ठहर गरेको कारबाहीको प्रक्रिया अगाडि बढाउन निर्देशन दिएको व्यक्तिलाई उन्मुक्ति दिएर पुनः जागिर दिएको खुलेको हो। घटनाको छानविन गर्न गठित समितिका नगर प्रवक्ता तथा वडाध्यक्ष भोजबहादुर दर्लामीको संयोजकत्वमा वडाध्यक्ष वीरेन्द्र चौधरी र नथुनी राउतको प्रतिवेदनले पदमुक्त गरी मो सिराजुल शेषलाई कारवाही प्रक्रिया अगाडि बढाउन अख्तियारलाई फाइल बुझाएको थियो। सो फाइल हालः अख्तियारकै नियन्त्रणमा अनुसन्धानमै रहेको स्रोतको भनाइ छ। छानविन समितिका संयोजक दर्लामीले अख्तियारले नगरपालिका आएर फाइलहरू बुझेर लगेपनि कारबाहीको प्रक्रिया कति बढे वा नबढेको बारे आफूलाई जानकारी नभएको बताए। उनले भने, अहिले फेरि नियुक्ति भएको कुरा मलाई जानकारी छैन। नगर कार्यपालिकाको धेरै निर्णयहरू वा नियुक्तिहरूबारेमा हामीलाई थाहा नै हुँदैन। यसअघि म प्रवक्ता हुँदा सबै कुरा थाहा हुन्थे, तर अहिले वडाध्यक्ष मात्र छु, त्यसैले नगरप्रवक्तालाई सोध्नुस्। मो सिराजुल शेषलेको नियुक्तिमा हस्ताक्षर गरेकी प्रमुख प्रशासकीय अधिकृत शौर्या शाहले गौशाला नगरपालिका, नगर कार्यपालिकाबाट नियुक्त गर्ने भनि निर्णय आएकाले आफुले नियुक्त गरेको बताइन्। उनले भनिन, पहिलेको कार्यपालिकाबाट मो सिराजुल शेख दोषि ठहर गरेर हटाइएकोसम्म थाहा छ। त्यो मुद्दा दर्ता भएको, चलिरहेको वा अयोग्य ठहरिएको भन्ने इन्फर्मेशन आएको थिएन। अर्को कार्यपालिकाले निर्णय गरिदिएपछि त्यो निर्णयलाई आधार मानेर गरेको हुँ मैले!' अन्नपूर्णकर्मीको प्रश्नमा एउटा कार्यपालिकाले निर्णय गर्ने र अर्को कार्यपालिकाबाट नियुक्त गर्न मिल्छ भने प्रश्नमा निमित्त प्रमुख प्रशासकीय अधिकृत शाहले भने, हामीले अघिल्लो कार्यपालिकाबाट दोषी ठहर भएको मेयर सापलाई जानकारी गराएको भए पनि कार्यपालिकाको निर्देशन आएकाले हामी कर्मचारी भएपछि गर्नैपर्यो। सिराजुल शेषको विषयमा मुद्दा अघि बढेको वा नबढेको थाहा नभए, यदि हो भने थाहा भएन। हाम्रो नियममा त भविष्यमा सरकारी नोकरीको लागि अयोग्य ठहरिने गरी सेवाबाट बर्खास्त, अर्को भविष्यमा सरकारी सेवाका लागि अयोग्य नठहरिने गरी सेवाबाट बर्खास्त र अर्को सरकारी सेवामा अप्लाई नै गर्न पाउँदैन। त्यस्तो गरेको खण्डमा पछि कतैबाट प्रमाण फेला परेको खण्डमा जब जान्छ। तर तत्कालीन कार्यपालिकाले हटाउने निर्णयमात्र गरेको छ। प्रमुख प्रशासकीय अधिकृत शाहले चेक तथा फाइलमा किर्ते दस्तखत तथा फर्जी कागजात समिति गठन हुँदा भर्खर आएका र शाखाको जिम्मेवारी पनि तोकिए नतोकिएको याद नै नरहेको अन्नपूर्णसँग प्रतिक्रिया जनाए। नियुक्त गरिएका मो सिराजुल शेष निवर्तमान वडाध्यक्ष जलिल शेषका छोरा हुन्। शक्ति र भनसुन र पैरवीका आधारमा नियुक्त गरिएजस्तै योपटक पनि सोर्स फोर्सका आधारमा नियुक्त गरिएको कार्यालयका एक कर्मचारीले बताए।"
इन्जिनियरिङतर्फको स्नातक तह अध्ययनका लागि वृद्धि भएको शुल्क विनासर्त खारेज गर्न माग,"काठमाडौं : संयुक्त विद्यार्थी संगठनले इन्जिनियरिङतर्फको स्नातक तह अध्ययनका लागि अस्वभाविक रूपमा भएको शुल्क वृद्धि विनासर्त खारेज नभए आन्दोलन गर्ने चेतावनी दिएको छ। बिहीबार काठमाडौंमा पत्रकार सम्मेलन गर्दै अखिल क्रान्तिकारी, अनेरास्ववियु, समाजवादी विद्यार्थी युनियन लगायतले संयुक्त रुपमा पत्रकार सम्मेलन गर्दै विद्यार्थी र अभिभावकको ढाड सेक्ने गरी अस्वाभाविक रूपमा भएको शुल्क वृद्धि विनासर्त खारेज नभए आन्दोलन गर्ने चेतावनी दिएको हो। पत्रकार सम्मेलनमा अखिल क्रान्तिकारीका अध्यक्ष पञ्चा सिंहले २४ घण्टाभित्र शुल्क वृद्धि खारेज नभए कडा आन्दोलन गर्ने र त्यसबाट उत्पन्न हुने अवस्थाका जिम्मेवारी स्वयं इन्जिनियरिङ अध्ययन संस्थान हुने बताइन्। उनले इन्जिनियरिङ अध्ययन संस्थानले आंगिक क्याम्पसहरूमा दोब्बरभन्दा बढी अकस्मात शुल्क बढाउनुले आर्थिक रूपमा विपन्न तथा जेहेन्दार विद्यार्थीलाई इन्जिनियरिङ शिक्षाबाट बञ्चित गराउने निश्चित भएको जिकिर गरिन्। इन्जिनियरिङ अध्ययन संस्थानले गत भदौ ४ गते सूचना प्रकाशित गरी स्नातक तहअन्तर्गत बीईबीआर्क अध्ययनका लागि शुल्क वृद्धि भएको जानकारी गराएको थियो। इन्जिनियरिङतर्फको स्नातक तहमा नियमिततर्फ शुल्क ३५ हजारबाट बढाएर ८२ हजार र पूर्ण शुल्क तर्फ ३ लाखबाट बढाएर ७ लाख ७५ हजार पुराइएको संयुक्त विद्यार्थी संगठनको आरोप छ।"
"गिरिबन्धु टीस्टेटमा ललिता निवासभन्दा बढी घोटाला भएको छ, छानबिन गरौं : राजन केसी","काठमाडौं : नेपाली कांग्रेसका सांसद राजन केसीले झापाको विर्तामोडमा रहेको गिरिबन्धु टीस्टेटको जग्गा सट्टापट्टामा खरबौं घोटाला भएको दावी गरेका छन्। बिहीबार प्रतिनिधिसभा बैठकमा बोल्दै सांसद केसीले गिरिबन्धु टीस्टेटको जग्गा सट्टापट्टामा खरबौं रकम घोटाला भएको भन्दै छानबिनको माग गरेका हुन्। उनले ललिता निवासभन्दा ठूलो घोटाला गिरिबन्धुमा भएको भन्दै छानबिन हुनुपर्ने बताए। '५ सय बिगा बहुमूल्य जग्गा दूर्गम एरियामा सट्टापट्टा गरेर दोहोन गर्न मिल्छ? गिरिबन्धुको तुलनामा ललिता निवास प्रकरण केही होइन। त्यहाँ हालको मूल्यमा खर्बौको घोटाला भएको छ, 'उनले भने, ' छानबिन गर्नुपर्ने होइन र ? बुधबार नेकपा एमालेका अध्यक्ष केपी शर्मा ओलीले गिरिबन्धु टीस्टेटमा छानबिन आवश्यक नभएको बताएका थिए। नेता केसीले गिरिबन्धुलगायत वाइडबडी, गोकर्ण रिसोर्ट र सेक्युरिटी प्रेसमाथि छानबिनको माग गरे। मुलुकलाई समृद्धि बनाउन सत्तापक्ष र प्रतिपक्ष होइन सबै एकजुट भएर अगाडि बढ्न आग्रह गरे। नेता केसीले ३३ किलो सुन काण्डमा उच्चस्तरीय छानबिन समिति बनाए पनि भेट्न नसकेको गुनासो गरे।"
गैडहवा तालको पुनर्निर्माण,"भैरहवा : लुम्बिनी क्षेत्रमा रहेको गैडहवा तालको पुनर्निर्माण गरिएको छ। राष्ट्रपति चुरे तराईमधेस संरक्षण विकास समिति र नेपाली सेना वन तथा पर्यावरण निर्देशनालयको सहकार्यमा श्री कालिभक्ति गण (ई) भैरहवाले उक्त तालको पुनर्निर्माण गरेको हो। जैविक विविधता र पर्यटकीय दृष्टिकोणले महत्वपूर्ण रहेको गैडहवा गाउँपालिका४ स्थित गैडहवा ताल लामो समयदेखि संरक्षण, जीर्णोद्धार तथा पुनर्निर्माण हुन सकेको थिएन। राष्ट्रपति चुरे तराईमधेस संरक्षण कार्यक्रम अन्तर्गत उक्त तालको संरक्षण तथा पुनर्निर्माणका लागि आर्थिक वर्ष ०७९०८० मा एक करोड ५० लाख रुपैयाँ बजेट विनियोजन भएको थियो। तालको संरक्षण, सम्वर्द्धन तथा पुनर्निर्माण कार्यअन्तर्गत बोट प्लेटफर्म निर्माण, ताल गहिरो बनाउने, तालको वरपर ट्रयाक फराकिलो तथा ग्राभेलिङ, टिकट घर, चौतारा, सार्वजनिक शौचालय निर्माण, फलामको रेलिङ लगाउने, वृक्षारोपण लगायतका निर्माण कार्य गरिएको गणका क्याप्टेन एवं सहसेनानी मधुसुदन बन्जराले बताए। बुद्ध जन्मस्थल लुम्बिनीदेखि करिब १२ किलोमिटरमा अवस्थित उक्त तालले करिब साढे २७ हेक्टर सिमसार क्षेत्र ओगटेको छ। यहाँ साइबेरिया लगायत अन्य स्थानहरूबाट पनि विभिन्न प्रजातिका चराचुरुंगीहरू आउने गर्छन्।"
"अमेरिकामा एक नेपालीको चर्चा, जसले ट्याक्सीमा दन्किरहेको आगो निभाए","काठमाडौं : सोलुखुम्बु गोराखानी घर भएका ल्हाक्पा रिन्जी शेर्पाको यतिबेला अमेरिकामा चर्चा भइरहेको छ। न्युयोर्कको व्यस्त लागार्डिया विमानस्थलमा साहसिक काम गरेको भन्दै उनको अमेरिकामा चर्चा भइरहेको हो। गत मंगलबार लागार्डिया विमानस्थलको पार्किङस्थलमा एउटा कारमा अचानक आगलागी भयो। कारमा आगलागी भएपछि पार्किङस्थल धुँवाले भरिएको थियो। आगलागीबाट त्रसित भएकाहरू भागदौड गरिरहेका बेला शेर्पा आगलागी नियन्त्रणमा जुटेका थिए। फायर एक्स्टीङ्गगुइसर (आगो निभाउने उपकरण) लिएर उनले ट्याक्सीमा दन्किरहेको आगो निभाए। विमानस्थलमा हुनसक्ने ठूलो क्षति उनको साहसिक कामले टरेको थियो। उनको साहसिक काम देखेर धेरैले मोबाइलमा भिडियो कैद गरी सामाजिक सञ्जालमा हालेका थिए। सामाजिक सञ्जालदेखि मिडियामा उनलाई 'हिरो'को उपनाम दिइएको छ। शेर्पाले आफ्नो अनुभवका कारण आगलागी नियन्त्रणमा जुटेको बताए। नेपालमा रहँदा एयरलाइन्समा काम गर्दा आफूसँग आगो नियन्त्रण गर्ने लामो अनुभव रहेको अन्नपूर्णसँग बताए। 'आगो निभाउने अनुभव मसँग थियो। त्यसको प्रशिक्षण पनि मैले लिएको छु। धुँवाको मुस्लो देखेर सबैजना भागदौड गरिरहेका बेला म आगो नियन्त्रमा जुटेको थिएँ। आगलागी नियन्त्रण बाहिर जाँदा धेरै क्षति हुनसक्थ्यो। त्यसैले म भागिनँ र आगलागी नियन्त्रणमा आयो,' उनले भने। उनले विदेशमा नेपाल र नेपालीको शीर उचो पारेकोप्रति आफू खुसी भएको प्रतिक्रिया दिए। 'मेरो साहस देखेर अहिले सामाजिक सञ्जाल र मिडियामा पनि चर्चा चुलिएको छ। यसले नेपाल र नेपालीको शान बढाएको अनुभव भइरहेको छ,' उनले थपे।"
बैंक खाता ह्याक गरी अनधिकृत रूपमा रकम चोरी गर्ने घटना बढ्दै,"काठमाडौं : काठमाडौं प्रहरीले वैदेशिक रोजगारीमा पठाउने भन्दै ठगी गर्ने, रकम नभएको बैंक खाताको चेक दिने, बैंक खाता ह्याक गरी अनधिकृत रूपमा रकम चोरी गर्ने लगायत घटना बढेको जनाएको छ। जिल्ला प्रहरी परिसर काठमाडौंले बिहीबार काठमाडौं पत्रकार सम्मेलन गर्दै पछिल्लो समय अपराधका स्वरुप बदलिन थालेको र आर्थिक अपराधका घटनाहरू बढ्न थालेको जनाएको हो। जिल्ला प्रहरी परिसर काठमाडौंमा पछिल्लो सात महिनामा दर्ता भएकामध्ये आर्थिक अपराधसँग जोडिएका मुद्दा ५० प्रतिशत बढी रहेको बैंकिङ कसुरका मात्रै चार हजार सात सय २३ उजुरी दर्ता भएको प्रहरी वरिष्ठ उपरीक्षक दानबहादुर कार्कीले जानकारी दिए। उनले आर्थिक अपराधका घटनाहरू न्यूनीकरण गर्न सचेतना अभियानको पनि आवश्यकता देखिएको बताए। कार्कीले परिसरको नेतृत्व गरेसँगै फैसला कार्यान्वयनलाई पनि उच्च महत्व दिएको उनको भनाइ छ। परिसरमा माघदेखि साउनसम्म तीन सय ३२ घटनामा पाँच करोड ४१ लाख ६९ हजार सात सय ३२ रुपैयाँ बराबरको ठगी भएको निवेदन परेको उनले बताए।"
वन अतिक्रमण गरेर भवन निर्माण गरेको भन्दै वडा कार्यालयविरुद्ध मुद्दा,"दोलखा : डिभिजन वन कार्यालयले वडा कार्यालयविरुद्ध मुद्दा दर्ता गरेको छ। मेलुङ गाउँपालिका१ ले राष्ट्रिय वन क्षेत्र अतिक्रमण गरी भवन निर्माण गरेको भन्दै मुद्दा दर्ता गरेको हो। वडाध्यक्ष ईश्वर कोइराला तथा भवन निर्माण समितिका अध्यक्ष हेमराज उप्रेती तथा हरिबहादुर खड्कालाई विपक्षी बनाई मुद्दा दायर गरिएको कार्यालयले जनाएको छ। हाल बन्दै गरेको वडा कार्यालय भवन राष्ट्रिय वन क्षेत्रको कित्ता नम्बर २०५ भित्रको ४१७ वर्गमिटर जग्गा अतिक्रमण गरी निर्माण भइरहेकाले प्रचलित कानुनबमोजिम निर्माणाधीन संरचना जफतसहितको माग दावीसहित जिल्ला अदालतमा मुद्दा दायर गरिएको डिभिजन वन कार्यालय दोलखाका अनुसन्धान अधिकृत दिनेश हुमागाईंले जानकारी दिए । वन ऐन २०७६ को दफा ४९ मा राष्ट्रिय वन क्षेत्रमा खनजोत गर्ने, घर टहरा बनाउने लगायतका कार्यहरू कसुर हुने उल्लेख छ। उक्त कसुर प्रमाणित भएमा अभियुक्तहरूलाई एक लाखसम्म जरिवाना, पाँच वर्षसम्म कैद तथा निर्माण गरिएको संरचना जफत हुने व्यवस्था दफा ५० मा उल्लेख छ। ऐनमा भएको व्यवस्था तथा वन अतिक्रमण नियन्त्रण तथा व्यवस्थापन कार्यविधि २०६८ समेतलाई आधार मानेर विपक्षीहरूलाई हदैसम्मको कारवाहीको माग गरी मुद्दा दायर गरिएको अनुसन्धान अधिकृत हुमागाईंले बताए। वडा कार्यालय भवन बन्दै गरेको स्थानमा आम विनासकारी भूकम्प जानुअघिसम्म स्वास्थ्य चौकी भवन रहेकोमा सोही स्थानमा भवन बनाउन गाउँपालिकाबाट बजेट विनियोजन भएअनुसार भवन निर्माणाधीन रहेको मेलुङ गाउँपालिकाका अध्यक्ष हिरा थोकरले बताए। स्थानीय सरकार सञ्चालन ऐनको दफा ११ तथा १३ मा सार्वजनिक बाँझो जग्गा उपयोग गर्न पाउने व्यवस्था रहेको उनको भनाइ छ। कुनै व्यक्ति विशेषले उजुर गरेकै आधारमा सार्वजनिक प्रयोजनका लागि बन्दै गरेको वडा कार्यालय भवन नै जफत गर्ने गरी मुद्दा दायर गर्ने तर दोलखाको शैलुङलगायतका विभिन्न ठाउँमा भएका वन अतिक्रमणको वास्ता नगर्ने प्रवृत्ति ठीक नभएको उनको भनाइ छ। मुद्दा दायर गरिएका व्यक्तिहरू धरौटीमा छुटिसकेको अध्यक्ष थोकरको भनाइ रहेको छ। सार्वजनिक निकाय तथा सरकारी, गैह्र सरकारी संस्थाले नेपाल सरकारको स्वीकृति नलिई वन क्षेत्रभित्र कुनै संरचना निर्माण गर्ने लगायतका काम गर्न नपाउने भएकाले यस्ता कार्य गर्नुअघि डिभिजन वन कार्यालयमा कानुनी व्यवस्थाबारे बुझ्न डिभिजन वन कार्यालय दोलखाका प्रमुख थिरबहादुर कार्कीले आग्रह गरे। वन संरक्षणकै लागि स्थापना गरिएको कार्यालय भएकाले वन क्षेत्र अतिक्रिमण रोक्नु डिभिजन वनको दायित्व भएको उनको भनाइ छ। जिल्लामा भएका अन्य वन अतिक्रमणका घटनाबारे पनि कार्यालयले अध्ययन गरिरहेको डिभिजन वन कार्यालय दोलखाको जनाएको छ।"
"एनआरएनएको ११ औं महाधिवेशन हुँदै, उम्मेदवारी घोषणा सुरु","काठमाडौं : गैरआवासीय नेपाली संघ (एनआरएनए) ११ औं महाधिवेशन आगामी अक्टोबर १७ देखि २० हुने भएको छ। उक्त महाधिवेशनमा संघको नयाँ कार्यसमितिको चुनावी घोषणा समेत सुरु भइसकेको छ। यसैक्रममा गोर्खा जिल्लाको फुजेलमा जन्मिएका र हाल बेलायतको क्यामरिज विश्वविद्यालयबाट राजनीतिक तथा सामाजिक शास्त्रमा पीएचडी अध्ययनसँगै व्यवसाय गर्दै आएका विनिय अधिकारीले एनआरएनएको आगामी कार्यकालको अध्यक्ष पदमा उम्मेदवारीको घोषणा गरेका छन्। अधिकारीले बिहीबार राजधानीमा पत्रकार सम्मेलनमार्फत नेपाल बाहिरको नेपालीको सुख दुःखको साथी भन्ने नारालाई आत्मसाथ गर्दै एनआरएनको संस्थागत विकासका लागि आगामी कार्यकालको अध्यक्ष पदमा उम्मेदवारी दिने निर्णय गरेको बताए। नेपाली नागरिकता, पैतृक सम्पत्तिमा हक अधिकार, विदेशस्थित नेपालीलाई सर्वोच्च अदालतको फैसला अनुसार भोटको अधिकार, भूतपूर्व गोर्खाको समान अधिकार, पेन्सनको विषय एनआरएनए मार्फत नेपाल सरकारसँग निरन्तर लगायतका २७ बुँदे मुद्दा उठाउने अधिकारीले प्रतिवद्धता जनाएका छन्। उनी भन्छन्, नेपालको आर्थिक विकासमा गैर आवासीय नेपालीले खेल्न सक्ने भूमिका पनि एक महत्वपूर्ण कोशेढुंगो सावित हुन सक्छ। लगानीको वातावरण बनाई दीर्घकालीन आर्थिक सुधार अबको पहिलो आवश्यकता हो। नेपालको विकास र नेपालीको हितमा रहेर काम गर्नका लागि एनआरएनमा मेरो भूमिकामा केन्द्रित हुने छ। हिजोको दिनमा नेपालमा भूकम्प, नाकाबन्दी र कोभिड१९ का कारण नेपाली जनताले भोग्नु परेको कष्टप्रद क्षणमा हातेमालो गरेको बताए। साथै भोलिका दिनमा आइपर्ने विपद् व्यवस्थापन, आर्थिक सहायता लगायत अनेक मुद्दामा हातेमालो गर्न सदैव तयार रहेकोमा प्रतिवद्धता व्यक्त गरे। लामो समयदेखि एनआरएनमै बसेर नेपालको हित र महिला सशक्तिकरणको आवाज उठाउँदै आएका अधिकारी नेपालको गोरखा जिल्लामा जन्मिएका अधिकारी ग्लोबल गोरखा समाजको पूर्वअध्यक्ष र हाल संरक्षक समेत रहेका छन्। अधिकारीले जारी गरेको घोषणापत्रमा राष्ट्रिय योजना आयोगसँगको समन्वयमा देशको आवश्यकता विश्लेषण गरी योजना निर्माणका ७ स्टेप प्रक्रियाबाट आएका योजनामा साझेदारी गर्ने विधी र प्रक्रियालाई आत्मसाथ गरी देशको मुल विकास प्रक्रियामा गैर आवासीय नेपाली संघलाई आबद्ध गरिने उल्लेख छ। यस्तै, नेपालको पालिकासँगको समन्वयमा विदेशमा पढिरहेका विद्यार्थीहरूलाई इन्टरनसिप तथा स्वयंमसेवक बनेर नेपालको विकास बुझ्ने र आफ्ना ज्ञान तथा सीपको उपयोग हुने वातावरण तयार गर्ने उनले बताए। गैरआवासीय नेपाली संघमा तथ्याङ व्यवस्थापन प्रणाली लागू गरी सम्पूर्ण योजना तथा कार्य प्रगति तथा प्रोजेक्ट मोनिटरिङ सिस्टम पारदर्शी तथा जवाफदेही बनाउने कार्य गरिने समेत उनले बताए। गैर आवासीय नेपाली संघले शहर केन्द्रित भन्दा पनि कर्णाली र मधेस प्रदेश जुन मानवीय विकास सूचांकमा पछाडि छ। त्यहाँको लागी विकासमा श्रोत केन्द्रित गरी प्राथमिकताका आधारमा कार्ययोजना निर्माण गरी अघि बढ्ने छ। यस्तै, गैर आवासिय नेपाली संघमा अनुसन्धान तथा नव प्रवर्द्धन इकाई स्थापना गरी सम्बन्धित क्षेत्रमा कार्यरत निकाय तथा संस्थासँगको सहकार्यमा (एनआरएन) युवा तथा वैज्ञानिकहरूलाई तथा नवप्रवर्द्धनका लागि आवश्यक स्रोत, साधन तथा अवसर सिर्जना गर्नेमा उनले प्रतिवद्धता व्यक्त गरे। संघको रणनीतिक साझेदार छनौट गरी नेपालको विकासमा एनआरएनएको ज्ञान,सिप तथा प्रविधि हस्तान्तरणका लागि दीर्घकालीन योजना बनाई पार्टनरसिप नीति तय गरिने लगायतका प्रतिवद्धता घोषणा पत्रमा व्यक्त गरेका छन्।"
अकुत कमाइ पत्नीको नाममा,"कम्पनीमा भर्तीकेन्द्र बनाएर लुट नेसनल कन्स्ट्रक्सन कम्पनीका तत्कालीन अध्यक्ष कृष्णकुमार शर्मा घिमिरेले अकुत सम्पत्ति आर्जन गरेका छन्। कम्पनीलाई डुबाएर आफूले अकुत सम्पत्ति कमाएको देखिएको छ। २०५९ सालमै घिमिरेविरुद्ध अख्तियारले मुद्दा चलाएको थियो। उनले १ करोड १५ लाख ५० हजार बिगो कायम गरेर मुद्दा हालिएको थियो। उनले कम्पनीमा भ्रष्टाचार गरेर कमाएको अस्वाभाविक जीवनयापन गरेका थिए। संस्थानलाई भर्तीकेन्द्र बनाउने काम गरेका थिए। उनीविरुद्ध अध्यक्षसमेत भएकाले थप सजायको मागदाबी गरिएको थियो। त्यो कम्पनी अहिले अस्तित्वमा नै छैन। २०४६ परिवर्तनपछि यसलाई भर्तीकेन्द्र बनाएर सक्ने काम भयो। अख्तियारले गरेन पुनरावेदन तत्कालिन प्रहरी वरिष्ठ उपरीक्षक किरणकुमार गौतमले अकुत सम्पत्ति आर्जन गरेका आरोप उनीमाथि लागेको छ। उनीविरुद्ध अख्तियारले २०६० असोज २२ मा नै मुद्दा हालेको थियो। ६१ लाख ८६ हजार विगोसहित उनीविरुद्ध विशेष अदालतमा मुद्दा हालिएको थियो। उनकी पत्नी अन्जना गौतमलाई प्रतिवादी बनाएको थियो। विशेष अदालतले २०६३ भदौमा सम्पत्ति पैतृक र जागिरकै बैध कमाइ भएको ठहर गर्यो र उनलाई सफाई दिइयो। तर अख्तियारले गौतमको हकमा पुनरावेदन गरेन। त्यसपछि उनले अतिरिक्त प्रहरी महानिरीक्षकसम्म भएर अवकास पाए। विशेष अदालतबाट निर्दोष ठहर तत्कालीन प्रहरी वरिष्ठ उपरीक्षक बसन्तराज कुँबरले पदमा रहँदा अकुत सम्पत्ति आर्जन गरेको उनीविरुद्ध आरोप लागेको छ। उनले प्रहरी सेवा रहँदा अकुत सम्पत्ति कमाएको आरोप छ। उनले ८४ लाख ३६ हजार रुपैयाँ अबैध आर्जन गरेको अनुसन्धानबाट पाइएको छ। अनुसन्धानपछि अख्तियारले उनीविरुद्ध २०६० असोज २२ मा मुद्दा दायर गरेको थियो। उनले आफूले अबैध रूपमा कमाएको सम्पत्ति परिवारका सदस्य र आफन्तको नाममा पनि लुकाएर राखेको अख्तियारको अनुसन्धानमा देखिएको थियो। कुँवरलाई २०६३ चैतमा विशेष अदालतले निर्दोष ठहर गरिदियो तर उनको मुद्दा अख्यितार पुनरावेदनमा पनि गएन। अकुत कमाइ पत्नीको नाममा तत्कालीन प्रहरी वरिष्ठ उपरीक्षक कल्याणकुमार तिमिल्सिनाले प्रहरी सेवामा रहँदा अकुतसम्पति आर्जन गरेको आरोप लागेको छ। अख्तियारले गरेको अनुसन्धानमा उनले प्रहरी सेवामा ६३ लाख ९१ हजार रुपैयाँ अकुत सम्पत्ति कमाएको देखिएको थिए। २०६० असोज २७ गते उनीविरुद्ध अकुत सम्पत्ति आर्जनमा अख्तियारले मुद्दा चलायो। तिमिल्सिनाले आफूले अकुत रुपमा कमाएको सम्पत्ति पत्नीको नाममा लुकाएर राखेको अनुसन्धानमा पाइएको थियो। विशेष अदालतले २०६३ भदौमा सम्पत्ति पैतृक र जागिरकै वैध कमाइ भएको ठहर गर्यो र उनलाई सफाई दिइयो। तर अख्तियारले तिमिल्सिनाको हकमा पुनरावेदन गरेन। स्वकीय सचिव मुछिए अकुतमा तत्कालीन प्रधानमन्त्री एवं नेपाली कांग्रेसका तत्कालीन सभापति गिरिजाप्रसाद कोइरालाका स्वकीय सचिव गोकर्ण पौडेलले अकुत सम्पत्ति कमाएको उनीमाथि आरोप लागेको थियो। उनी कोइरालाका भान्जा पनि हुन्। उनले २ करोड ६ लाख रुपैयाँभन्दा बढी अकुत आर्जन गरेका अख्तियारको अनुसन्धानमा पाइएको थियो। पौडेलले २०४६ सालदेखि २०६६ सालसम्म कोइरालाको स्वकीय सचिवका रूपमा काम गरे। विशेष अदालतले दुई वर्षभित्र मुद्दा चलाउनुपर्ने हदम्याद देखाउँदै सफाइ दिए पनि सर्वोच्चले पौडेललाई उनले अवकासको पूर्व सन्ध्यामा सफाइ दिएको थियो। संस्थानलाई बनाए दुहुनु गाई दुग्ध विकास संस्थान लैनचौरका प्रबन्धक डा शत्रुनप्रसाद साहले संस्थानलाई दुहुनो गाई बनाएका थिए। उनले संस्थानमा अनियमितता गरी अकुत सम्पत्ति कमाएका थिए। उनले १ करोड ४४ लाख ९७ हजार १ सय ३४ रुपैयाँ आम्दानी गरेको देखिन्छ। उनको कुल व्यय ३ करोड ८३ लाख ६५ हजार १ सय ६४ देखिएको छ। यो अवधिमा उनको आयभन्दा व्यय २ करोड ३८ लाख ६८ हजार ३० रुपैयाँ बढी हुन आएको छ। विशेषले उनलाई आंशिक दोषी ठहर गर्यो। अख्तियारको दाबीभन्दा कम ठहर २०७६ असार २९ मा पुनरावेदन गरिएको थियो। भन्सारलाई भ्रष्टाचारको अखडा भन्सार विभागका निर्देशक खेमराज भट्टराईले अकुत आर्जन गरेका छन्। उनले सार्वजनिक सेवामा रहँदा २ करोड ४५ लाख ६३ हजार अकुत आर्जन गरेका छन्। अख्तियारले उनीविरुद्ध २०५९ सालमै मुद्दा चलाइएको थियो। भन्सारलाई भ्रष्टाचारको अखडा बनाउने काममा भट्टराईको संलग्नता देखिएको छ। अख्तियारले भट्टराईकी पत्नी गीता भट्टराई र लता भट्टराईलाई प्रतिवादी बनाइएको थियो। निर्देशक भट्टराईले उनीहरूको नाम पनि अकुत सम्पत्ति लुकाएको अख्तियारले भेट्यो। जुन बेला त्रिवि विमानस्थलका भन्सार प्रमुख भट्टराई थिए। अकुत सम्पत्ति परिवारको नाममा देशमा बहुदलीय प्रजातन्त्र आएपछि प्रहरी प्रमुख शान्ति सुरक्षा र अमनचैन भन्दा भ्रष्टाचार र अनियमिततामा नै केन्द्रित भएको देखिएको छ। मोतिलाल बोहरा, अच्युतकृष्ण खरेल हुँदै प्रदीपशम्शेर जबरा पनि प्रहरी सेवामा रहँदा अबैध आर्जनमा केन्द्रित भएका अख्तियारको प्रतिवेदनले देखाएको छ। उनले प्रहरी सेवामा रहँदा ३ करोड ७७ लाख ८१ हजार अकुत सम्पत्ति कमाएका अख्तियारको अनुसन्धानमा देखिएको छ। उनीविरुद्ध २०६१ साउन २१ मा अख्तियारले अकुतसम्पत्ति आर्जनमा मुद्दा चलाएको थियो। उनले पनि सर्वोच्च अदालतबाट सफाइ पाएका छन्। मृत्यु भइसक्दा पनि टुंगिएन मुद्दा जल उत्पन्न प्रकोप नियन्त्रण विभागका पूर्वमहानिर्देशक आमोदानन्द मिश्रले अकुत सम्पत्ति कमाएको आरोप लागेको थियो। उनले सार्वजनिक सेवामा रहँदा १ करोड १ लाख ४३ हजार अबैध आर्जन गरेका देखिएको थियो। उनीविरुद्ध २०६१ जेठ ११ मा अख्तियारले विशेष अदालतमा मुद्दा दायर गरेको थियो । उनले आपूले कमाएको अकुत सम्पत्ति परिवारका सदस्यको नाममा पनि लुकाएका पाइएको थियो। उनले नदि नियन्त्रणमा प्रयोग गर्नु पर्ने रकम आपूले उपयोग गरेको पनि अख्तियारको आरोप पत्रमा उल्लेख छ। उनको मृत्यु भइसकेको छ। यद्यपि उनको मुद्दा भने टुगिंएको छैन।"
बेपत्ता पुरुष जंगलमा मृत भेटिए,"विराटनगर : मोरङको उर्लाबारी नगरपालिका३ स्थित जंगलभित्र बुधबार साँझ एकजना पुरुष मृत फेला परेका छन् । सालबारी सामुदायिक वनभित्र उर्लाबारी७ का ६० वर्षीय गंगाबहादुर पौडेलको शव भेटिएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । पौडेल दुई दिनदेखि बेपत्ता बनेको खुलेको छ,उनले भने,सुरुमा पहिचान खुलेको थिएन । पछि बुझ्दै जाँदा शव पौडेलको रहेको पत्ता लागेको हो । ' घाँस दाउरा गर्न जंगल गएकाहरूले साँझ ५ बजेतिर शव देखेपछि प्रहरीलाई खबर गरेका हुन् । घटनास्थलनजिकै विषादीको जस्तो देखिने बट्टा फेला परेको छ । विषादी सेवनबाटै मृत्यु भएको हो कि घटनाको अरु कुनै कारण छ भन्ने यकिन हुन बाँकी रहेको डीएसपी दाहालले बताए । उनका अनुसार शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टरमा लागिएको छ । घटना शंकास्पद देखिएको छैन । मृत्युको कारण भने यकिन हुन बाँकी छ, उनले भने, शवलाई पोस्टमार्टमाका लागि लगेर घटनाको अनुसन्धान सुरु गरिएको छ । अनुसन्धानपछि मृत्युको कारण पत्ता लाग्छ । पहिल्यैदेखि डिप्रेशनको समस्या रहेका पौडेलले नियमित औषधि सेवन गर्ने गरेको जानकारी परिवारका सदस्यले दिएको डीएसपी दाहाल बताउँछन् । उनका अनुसार पौडेल घरबाट २ दिनअघि बेपत्ता भएको खुलेको छ । परिवारका सदस्य कसैलाई पनि जानकारी नगराइकन पौडेल घरबाट हिँडेको पाइएको छ,उनले भने,यस विषयमा पनि थप अनुसन्धान भइरहेको छ । दाहालका अनुसार उनी गत सोमबार साँझ ५ बजेदेखि परिवारबाट सम्पर्कविहीन बनेको पाइएको हो ।"
पशुपतिमा रहेरअकुत आर्जन,पशुपति क्षेत्र विकास कोषका पूर्वसदस्य सचिव डा प्रदीप ढकालविरुद्ध अख्तियारले अकुत सम्पत्ति आर्जनमा मुद्दा चलाएको छ। २०८० असार ११ गते ढकालविरुद्ध गैरकानुनी रूपमा आर्जन गरेको १ करोड ४४ लाख ११ हजार रुपैयाँ बिगो कायम गर्दै मुद्दा दायर गरेको छ। पशुपति क्षेत्र विकास कोषका पूर्वसदस्य सचिव डा प्रदीप ढकालविरुद्ध अख्तियारले अकुत सम्पत्ति आर्जनमा मुद्दा चलाएको छ। २०८० असार ११ गते ढकालविरुद्ध गैरकानुनी रूपमा आर्जन गरेको १ करोड ४४ लाख ११ हजार रुपैयाँ बिगो कायम गर्दै मुद्दा दायर गरेको छ। ढकालले पदमा बहाल रहँदा गैरकानुनी सम्पत्ति आर्जन गरी भ्रष्टाचार गरेको भन्ने उजुरीपछि आयोगले अनुसन्धान गरेको थियो। औसत आम्दानीभन्दा अस्वाभाविक उच्चस्तरको जीवनशैली र सार्वजनिक पदको दुरुपयोग देखिएको छ। उनको मुद्दा विशेष अदालतमा विचाराधीन छ।
"श्रीमती चार, सम्पत्ति अथाह","२०५९ सालमा रोल्पामा गाविस सचिव हुँदै सरकारी सेवा सुरु गरेका अधिकारीले २०६५ सालमा निजामति सेवाको लेखापालमा नियुक्त हुनुअघि पाँच वर्ष नेपाल टेलिकमको सहायकस्तरको चौथो तहमा काम गरेका थिए। उनी २०७४ वैशाखमा निलम्बित भएका थिए। यातायात व्यवस्था कार्यालय कोसीका लेखापाल सुरेश अधिकारीले सरकारी सेवा सुरु गरेको १५ वर्षमा पाँच करोड रुपैयाँभन्दा बढी अकुत सम्पत्ति आर्जन गरेको छन्। अधिकारीले चार श्रीमती, एक सासु र मामाको नाममा अबैध सम्पत्ति लुकाएर राखेका थिए। २०५९ सालमा रोल्पामा गाविस सचिव हुँदै सरकारी सेवा सुरु गरेका अधिकारीले २०६५ सालमा निजामति सेवाको लेखापालमा नियुक्त हुनुअघि पाँच वर्ष नेपाल टेलिकमको सहायकस्तरको चौथो तहमा काम गरेका थिए। उनी २०७४ वैशाखमा निलम्बित भएका थिए। उनले २०५९ असोज १६ देखि २०७५ वैशाख मसान्तसम्मको जाँच अवधिको निजको आयव्यय तथा सिर्जित सम्पत्तिहरूउपर विश्लेषण गरी हेर्दा उनले तलव भत्ता, प्रोत्साहन भत्ता, जग्गा बिक्री, नगद अंश भर्पाइ, कर्जा लगायतबाट ८८ लाख २४ हजार आठ सय पचासी आर्जन गरेको देखिएको छ। अधिकारीले आफूबाहेक चार श्रीमतीहरू दुर्गा अधिकारी, दिपा श्रेष्ठ (अधिकारी), सुस्मिता अधिकारी र सोममायाँ श्रेष्ठसहित सासू पुष्प कुमारी निरौला र मामा बलराम शर्मा समेतका नाममा चल अचल सम्पत्तिहरू जोडेको उल्लेख छ। जग्गा खरिद, घर निर्माण, सवारी साधन खरिद, लगानी तथा खर्च एवं विभिन्न बैंक तथा वित्तीय संस्थाहरूमा मौज्दातको हिसाब गर्दा अधिकारीले ५ करोड ९८ लाख ६८ हजार पाँच सय आठ कमाएको जनाइएको छ। अख्तियारले अधिकारी, उनका चार श्रीमती, सासु र मामाविरुद्ध मुद्दा दायर गरेको थियो। २०७९ चैत १७ गते विशेषका न्यायाधीश शालिग्राम कोइराला र बलभद्र बास्तोलाको इजलासले उनलाई दोषी ठहर गरेको हो।"
"ट्रकको ठक्करबाट महिलाको मृत्यु, पूर्वपश्चिम राजमार्ग अवरुद्ध",रौतहट : सडक दुर्घटनामा एक महिलाको मृत्यु भएको घटनामा आज दिउँसोदेखि रौतहटको पूर्वपश्चिम राजमार्ग बागमतीचपुर सडकखण्ड अवरुद्ध भएको छ। चन्द्रपुर नगरपालिका१ स्थित बागमती क्षेत्रमा ट्रकको ठक्करबाट स्थानीय करिव ५५ वर्षीया बिमलाकुमारी बिमलीको मृत्यु भएपछि आक्रोशित स्थानीयवासीले उक्त ट्रकमा आगजनी गर्नाका साथै राजमार्ग पनि अवरुद्ध गरेका हुन्। पश्चिम दिशाबाट पूर्वतर्फ जाँदै गरेको ना ६ ख १५०० नम्बरको मालबाहक ट्रकले ठक्कर दिँदा उनी सख्त घाइते भएपछि चालकले जानीजानी गाडी ब्याक गरेर मारेको आरोप लगाउँदै उनीहरूले ट्रकमा आगजनी गरेको बताइएको छ। उक्त ट्रकका चालक फरार भएका र सहचालकलाई भने नियन्त्रणमा लिइएको इलाका प्रहरी कार्यालयले जनाएको छ। आगजनी भएको ट्रकको आगो निभाउन गएको नगरपालिकाको दमकललाई आक्रोशित स्थानीयवासीले तोडफोड गरी क्षति पुर्याएको बताइएको छ। दमकलमा ढङ्गा प्रहार गर्दा ना १ झ ६८८ नं को उक्त दमकलको अगाडिको शिशा पूर्णरूपले फुटेको र चालक कुमार बस्नेत सामान्य घाइते भएका छन्। चालक बस्नेतले आफ्नो आँखामा शिशाको टुक्राले चोट पुर्याएको बताए।
कहाँ हरायो मितेरी साइनो ?,"गोरखा : सानोतिनो खोटयुक्त रीतिरिवाज हराउँदा खासै कसैको चित्त काटिँदैन। तर कुनै खुनखोट नभएको रीतिथिति, चालचलनलाई पनि नयाँ पुस्ताले मेटाइदिए भने पाका पुस्ताको मन दुखिहाल्छ। मित, मितिनीको साइनो मेटाइदिने नयाँ पुस्तासँग सिरानचोक १ केराबारीकी मीना गुरुङको मात्र किन, सबैको मन दुख्छ। अन्त जानै परेन, मेरै कुरा गरौँ। म छ वर्षको हुँदा मेरो आमा बित्नुभा। म अहिले अनुहार पनि सम्झन्न। तर मेरो मितिनी आमाले सधैं चाडपर्वमा डाक्नु हुन्थ्यो। म जान नपाएको बेलामा पनि दूधदही, घ्यू, फलफूल लिएर भेट्न आउनुहुन्थ्यो। आमा बिते पनि मितिनी आमाले आमा बिर्साइरहनु भएको छ, गुरुङ भन्छिन्, मित, मितिनी भन्ने नाता धेरै ठूलो हो। बाहाँ जोडेर लगाएको मितिनीको साइनो छोरा, नातिको पालासम्म पनि चलिरहन्छ। तर अचेल मित, मितिनी लगाउने चलन हराएकामा उनमा ठूलो गुनासो छ। परियार, घले र गुरुङ थरका गरी उनका तीनजना मितिनी छन्। एउटा मितिनी छँदाछँदै मैले अर्कोसँग पनि मितिनी लगाएँ भने मेरो दुवै मितिनीहरू महामितिनी नाता पर्छ। मितिनीको श्रीमानलाई आफूले मितज्यू भन्नुपर्छ। मितज्यूको श्रीमतीलाई अर्को मितज्यूले मितिनी भनेर बोलाउँदा कस्तो सुहाउँथ्यो, मीना भन्छिन्, हित कि मित भन्छन्। हितचित्त मिलेकोसँग त मितिनी लगाउने हो। मितिनी लगायो भने रोग काटिन्छ पनि भन्छन्। यस्तो राम्रो चलन नहराए हुन्थ्यो। किन हराएको होला ? यसलाई फेरि जगाउन हामीले त पहल गर्ने होला। हराउँदै गएको मित लगाउने परम्परालाई गुम्दामा हाल चलिरहेको आलुमेलामा खेमराज र मेघराज गुरुङले सम्झाए। मान्बुका मेघराज र गुम्दाका खेमराजले मेलाको अवसर पारेर सोमबार टाउको ठोक्काएर मित लगाएका हुन्। दुवैतर्फको चेलीबेटीले टीकाटाला गरी खादामाला लगाइदिए। अनि दुवै जनाले परस्पर बाहाँ जोडेर टीका लगाए, पैसा साटासाट गरे, अनि चेलीबेटीले तीनपटकसम्म टाउको ठोक्काइदिएर मित लगाइदिए, सो समारोहका दर्शक सुशील गुरुङले भने, दुवै पक्षका साथीभाइ रमाइलो गरी नाचगान गरे। हराइसकेको मित लगाउने चलनलाई गुम्दामा मेलामा व्युँताए। धेरै रमाइलो भयो। मित लगाउँदा साटासाट गरेको सिक्का जीवनभर सुरक्षित गरेर राख्ने चलन रहेको उनले बताए। अचेल मित लगाउने चलन हराउँदै गएको भन्दै उनले चिन्ता व्यक्त गरे। तातोपानी मेलामा सबैभन्दा धेरै मित, मितिनी लगाउने परम्परा थियो। मितिनी धेरै लगाउने भएर तातोपानी मेलालाई अझैसम्म पनि मितिनी मेला भनिन्छ, धार्चे ३ का निवर्तमान वडाअध्यक्ष इन्द्रप्रसाद गुरुङ भन्छन्, टाढाटाढाबाट मेला भर्न आउनेहरू ४०, ४५ जोडीले त्यो मेलामा मित, मितिनी लगाउँथे। तर अचेल त एउटा जोडीले पनि लगाउँदैनन्। चलन राम्रै हो किन हराएको होला। मितेरी नाता रगतको नाता जत्तिकै पवित्र र गाढा हुने उनको भनाइ छ। मितेरी साइनो यतिसम्म गहिरो हुन्छ कि, मितबा, मितिनी आमा बिते भने मित छोराले पनि कपाल खौरेर परम्पराअनुसार काजकिरिया गर्ने अथवा जुठो बार्नुपर्छ। मितिनी दिदीबहिनीलाई टिकाटालो लगाइदिने चलन छ, उनी भन्छन्, मितको सुख आफ्नो पनि सुख, मितको दुख आफ्नो पनि सुख भन्ने परम्परा छ। यस्तो पवित्र साइनो अहिले कता हरायो, हरायो। विशेषगरी जात्रा, मेलामा मित लगाउने चलन हो। किनभने जात्रामा धेरै टाढाटाढाबाट मान्छेहरू हेर्न आउँछन्। अनि चिनजान हुन्छ। हितचित्त मिल्छ। अनि बाँचुञ्जेलसम्म नाता जोड्न मित लगाउने चलन छ, अजीरकोट ४ सिम्जुङका यमबहादुर गुरुङ भन्छन्, अरू बेलामा पनि मित लगाउने गरिन्छ। जसको नाम मिल्छ, अनुहार, जिउडाल मिल्दोजुल्दो हुन्छ, स्वभाव मिल्दोजुल्दो हुन्छ, उनीहरूको पनि मित लगाउने चलन छ। सँधै झगडा गरिरहन्छन् भने मित लगाइदियो भने मिल्छन् भनेर पनि मित लगाउने चलन छ। यत्तिका गुनिलो परम्परा हराउँदै गएकोमा उनले चिन्ता व्यक्त गरे। उहिल्यै धेरै टाढाका मान्छेहरूको भेट हुन असमर्थ थियो। हिँडेर एक दुई दिनको बाटोसम्ममा मान्छेहरू भेट हुँदा सम्बन्ध सदासदाका लागि जोड्न मित लगाउने चलन रहेको उनको भनाइ छ। प्रायः भेँडीगोठमा बसिरहने र औलमा बस्नेहरू सितिमिति भेट हुँदैन। कथं भेट भयो भने बाँचुञ्जेल साइनो जोड्न मित लगाउने चलन रहेको गाउँका बासिन्दाको भनाइ छ। नयाँ पुस्ताले वास्ता नगरे पनि सबै धर्म, सबै जात, सबै बर्ग र सबै भूगोलमा बस्नेहरूका बीच जोड्न मिल्ने मितेरी साइनो हराएकामा पाका पुरानाको ठूलो गुनासो छ।"
प्रहरीको हत्या आरोपी आमाछोरा पुर्पक्षका लागि कारागार चलान,"बागलुङ : जिल्ला अदालत बागलुङले प्रहरी वरिष्ठ सई उज्वल पौडेलको हत्या आरोपित दुई जनालाई पुर्पक्षका लागि कारागार चलान गरेको छ। अदालतले बुधबार भएको थुनछेक बहसपछि जिल्ला न्यायाधीश दिवाकर भट्टको इजलासले बडिगाड गाउँपालिका६ स्थित आशा होटल तथा खाजा घरका सञ्चालक ५१ वर्षीया आशा कुँवर र उनका छोरा २० वर्षीय विनोदलाई पुर्पक्षका लागि जेल पठाएको हो। जिल्ला प्रहरी कार्यालय बागलुङले गत साउन ८ गते राति ११ बजे कुँवर आमा छोराले मिलेर भिमगिठेस्थित इलाका प्रहरी कार्यालयका इन्चार्ज वरिष्ठ सई पौडेलको हत्या गरेको भन्दै मुद्दा दर्ता गरेको छ। खाजा खान होटलमा गएका पौडेल राति १ बजे होटलमै मृत फेला परेका थिए। होटलमा झगडा भएको भन्ने खबर प्राप्त भएपछि घटनास्थल पुगेको इलाका प्रहरी कार्यालय भिमगिठेको टोलीले सई पौडेललाई मृत फेला पारेको थियो। हत्या आरोपमा प्रहरीले होटल सञ्चालक कुँवर आमाछोरालाई गत साउन ९ गते पक्राउ गरेर अनुसन्धानका लागि जिल्लामा ल्याएको थियो। पौडेल रातिसम्म बसेपछि आशासँग भनाभन भएको र त्यसपछि निर्घात कुटपिट गरी हत्या गरेको प्रहरीको प्रारम्भिक अनुसन्धानमा उल्लेख छ। पौडेलको पोस्टमार्टम रिपोर्टमा पनि शरीरभरी नीलडाम र घाउ देखिएको तथा घाँटीमा कसिएको डाम देखिएको उल्लेख छ। पौडेलको घाँटीमा लगाएको सिक्री समेत प्रहरीले होटलको पैसा राख्ने सोकेसबाट फेला पारेको थियो। निर्घात कुटेपछि बेहोस भएका पौडेलको घाँटी थिचेर मारेको आरोपीले बयान दिएको जिल्ला प्रहरी कार्यालय बागलुङका प्रहरी नायव उपरीक्षक मदन केसीले बताए। उनले प्रहरीलाई आमाछोराले एउटै बयान दिएको बताए। तर, आरोपीहरूले अदालतमा भने फरकफरक बयान दिएका थिए। अदालतको आदेशपछि आमाछोरा दुवै जना बुधबारै बागलुङ जिल्ला कारागार चलान भएका छन्।"
२० वर्षदेखि फरार बलात्कार र हत्या प्रकरणका आरोपीलाई थुनामा पठाइयो,"हेटौंडा : २० वर्षदेखि फरार रहेका बलात्कार र हत्या प्रकरणका आरोपितलाई पुर्पक्षका लागि थुनामा पठाइएको छ। २० वर्षअघि ५ वर्षीया बालिकामाथि बलात्कार र हत्या प्रकरणका आरोपी ४५ वर्षीय सोमबहादुर राईलाई बुधबार जिल्ला अदालत मकवानपुरले पुर्पक्षमा राखेर अनुसन्धान अघि बढाउन कारागार पठाउने आदेश गरेको हो। जिल्ला न्यायाधीश ऋषिराम निरौलाको इजलासले बुधबार सो आदेश गरेको हो। राईले बालिकालाई २०६० असोज १८ मा फकाएर बलात्कार गरी हत्या गरेर हेटौंडा उपमहानगरपालिका१०, स्थित राप्ती खोलाको ढुंगाको चेपमा फालेको प्रहरी अनुसन्धानमा खुलेको थियो। बालिकाको शव २०६० असोज १९ मा फेला परेको थियो भने घटनापछि राई फरार रहेका थिए। घटना हुँदा राई २५ वर्षका थिए। राईलाई जिल्ला प्रहरी कार्यालय मकवानपुर र बागमती प्रदेश प्रहरी कार्यालयको संयुक्त टोलीले गत साउन १३ गते ललितपुरको गोदावारीबाट पक्राउ गरी हेटौंडा ल्याएको थियो। राईले बलात्कारपश्चात् बालिकाको आफैंले हत्या गरेर फालेको बयान दिएको बताइएको छ।"
'टोकला गोल्ड लिफ टी ब्याग' अब इन्भेलपमा,"काठमाडौं : नेपाल चिया विकास निगम लिमिटेडले आफ्नो उत्पादन टोकला चियाअन्तर्गत आठवटा नयाँ फ्लेबरयुक्त चिया टोकला गोल्ड लिफ टी ब्याग बजारमा ल्याएको छ। कम्पनीकाअनुसार उच्च गुणस्तरीय इन्भेलप र प्याकिङसहित आठवटा स्वादमा टोकला गोल्ड लिफ ब्ल्याक टी,टोकला गोल्ड लिफ मसला टी,टोकला गोल्ड लिफ हनी लेमन, टोकला गोल्ड लिफ टरमेरिक जिन्जर तुलसी,टोकला गोल्ड लिफ अर्थल ग्रे,टोकला गोल्ड लिफ ग्रिन टी,टोकला गोल्ड लिफ डेटक्स टी,टोकला गोल्ड लिफ टी गरी आठवटा फ्लेवरयुक्त चिया बजारमा ल्याइएको हो। आफ्नै वगानमा उत्पादन गरेको र नेपाली चिया बजारमा १६० वर्षभन्दा बढी अनुभव बटुलेको कम्पनीले बजारको आवश्यकता र माग अनुसार उच्च गुणस्तरीय प्याकिङ्गसहित इन्भेलपमा ८ वटा स्वादयुक्त फ्लेवर चिया टी ब्यागमा ल्याएको जनाएको छ । कम्पनीको अनुसार यो चिया भाटभटेनी, बीगमार्टलगायतका केही प्रसिद्ध खुद्राबिक्रेतामार्फत बजारमा उपलब्ध गरिएको छ । ८ वटा फ्लेवरयुक्त टी ब्याग चियाको मूल्य १६० देखि २२५ रुपैयाँसम्म निर्धारण गरिएको छ।"
बसले ठक्कर दिँदा मोटरसाइकल चालकको मृत्यु,जलेश्वर : महोत्तरीको जलेश्वरजनकपुर सडकखण्डको परिकौली चौकमा आज विहान साढे ११ बजे सवारी दुर्घटना हुँदा एकको मृत्यु भएको छ। जनकपुरको मिथिला इन्ष्टिच्युट अफ टेक्नोलोजी (मिट) क्याम्पसबाट विद्यार्थी बोकेर जलेश्वर आउँदै गरेको बा२ख १५३६ नं को बसले जलेश्वर नगरपालिका९ स्थित परिकौली चौकमा ज८प ९२६७ नम्बरको मोटरसाइकललाई ठक्कर दिँदा मोटरसाइकल चालक जलेश्वर नगरपालका९ परिकौलीका ३५ वर्षीय सन्तोष यादवको मृत्यु भएको जिल्ला प्रहरी कार्यालय महोत्तरीका प्रवक्ता प्रहरी नायब उपरीक्षक दिलीपकुमार गिरीले बताए। लोक सेवा आयोग जलेश्वरमा कार्यालय सहयोगी भई काम गर्दै आएका यादव कार्यालयको कामले जनकपुर जाँदै गर्दा दुर्घटनामा परेको प्रहरीको भनाइ छ। बसको ठक्करबाट गम्भीर घाइते भएका यादवलाई उपचारका लागि प्रादेशिक अस्पताल जलेश्वरमा पुर्याएको थियो। अस्पताल पुग्ने वित्तिकै चिकित्सकले उनलाई मृत घोषणा गरेका थिए। यादवको शव परीक्षणका लागि प्रादेशिक अस्पताल जलेश्वरमै राखिएको छ। ठक्कर दिने बस र मोटरसाइकलाई प्रहरीको नियन्त्रणमा लिएको छ भने बसका चालक फरार रहेको प्रहरीले जनाएको छ।
बाढीले मुहान बगाएपछि मुस्ताङको ताङ्वे गाउँमा खानेपानीको हाहाकार,"जोमसोम: मुस्ताङको वारागुङ मुक्तिक्षेत्र गाउँपालिका३ ताङ्वे गाउँमा आइतबार राति बाढीले खानेपानी मुहानसहितको सिंचाइ कुलो बगाएपछि खानेपानी हाहाकार भएको छ । करिब ४२ घरधुरी रहेको ताङ्वे गाउँमा खानेपानी र सिंचाइ सुविधा अवरुद्ध बनेको छ । वारागुङ३ तोङ्वे र ग्रीन ताङ्वे गाउँबीचको ठाँडो खोलाले ताङ्वे गाउँको खानेपानी र सिंचाइ कुलोमा ठूलो क्षति पुर्याएको गाउँका मुखिया सुन्दरकपुर गुरुङले जानकारी दिए । ताङ्वे गाउँमा आइतबार रातिदेखि खानेपानी र सिंचाइ सुविधामा बाढीले अवरोध तुल्याएको बताए । ताङ्वे गाउँमा स्थानीयले खानेपानी र सिंचाइका लागि मुहानको कुलोबाट ल्याइएको पानी भण्डारण गर्ने ३ हजार मिटरको ड्याम निर्माण गरेका थिए । अहिले खानेपानी र सिंचाइ कुलो क्षतिविक्षत भएपछि भण्डारण गरिएको पानी समेत सकिन थालेको मुखिया गुरुङले उल्लेख गरे । ताङ्वे खोलाको बाढीले गाउँको खानेपानी र सिंचाइको संयुक्त मुहान र कुलो बगाएपछि त्यहाँको ६५० हेक्टर जमिनमा लगाएको स्याउ,फापर,आलुलगायतका अन्नबाली सिंचाइ अभावमा सुख्खा भएर मर्न थालेको वडा सदस्य कुन्जाङ्वा गुरुङले जानकारी दिइन् । ताङ्वे गाउँमा एउटै मुहानबाट खानेपानी र सिंचाइको व्यवस्था हुँदै आइरहेकोमा अहिले पानीको संकट पर्न थालिसकेको वडा सदस्य गुरुङले बताइन् । मुहान बाढीले बगाएपछि पानी आउन छाड्यो, संकलन गरिएको पानी पनि सकिदैछ,वडासदस्य गुरुङले भनिन,' तत्काल व्यवस्था भएनभने अर्को गाउँ गएर खानेपानीको व्यवस्था गर्नुपर्ने हुन्छ,यसमा सम्बन्धित निकायले पहल गरिदिओस् । वारागुङ३ ताङ्वे गाउँमा गतवर्ष पनि बाढीले खानेपानी र सिंचाइ कुलोमा क्षति पुगेकोमा स्थानीय तहको २५ लाख बजेटबाट मुहान र कुलो मर्मत गरी सञ्चालनमा आएको वडासदस्य गुरुङले जनाइन् । ताङ्वेमा करिब ३ किलोमिटर दुरीको सिंचाइ कुलो बाढीले बगाएको थियो । ताङ्वे खोला बाढीले खानेपानी र सिंचाइ कुलो बगाएपछि बुधबार गाउँ मुखिया सुन्दरकपुर गुरुङ र वडासदस्य कुन्जाङ्वो गुरुङसहितको टोलीले जिल्ला प्रशासन कार्यालयमा ज्ञापनपनमार्फत् ध्यानआर्कषण गराएको छ । मुस्ताङका प्रजिअ अनुप केसी समक्ष ज्ञापन पत्र बुझाउँदै गाउँ मुखिया सुन्दरकपुर गुरुङले बाढीले खानेपानी र सिंचाइको संयुक्त मुहानसहितको कुलो भएकाले खानेपानीको चरम संकट पर्न थालेको र खेतबारीमा पनि सिंचाइ अभावमा सुख्खा हुन थालेको जानकारी गराए । उनले तत्कालका लागि वैकल्पिक व्यवस्थाको लागि पहल गरिदिन प्रजिअ पौडेलको ध्यानआर्कषण गराए । ज्ञापनपत्र बुझ्दै प्रजिअ केसीले बाढीले क्षति पुर्याएका स्थानमा तत्कालको व्यवस्था गर्न सम्बन्धित कार्यालयलाई निर्देशन दिइसकेको बताए । यसैगरी गत साउन २८ गतेको भीषण झोङ खोलाको बाढीले वारागुङ मुक्तिक्षेत्र२ झोङ र पुडाक गाउँमा खानेपानी,सिंचाइ र ग्रामिण सडकमा क्षति पुगेको छ । बाढीले वारागुङ १ को झारकोट र वारागुङ२ को झोङ गाउँ जोड्ने ५० मिटरको बेलिब्रिज पूर्ण रुपमा क्षति पुगेको छ । बाढीले झोङपुडाक गाउँको २ सय मिटर लामो सिंचाइ बाध बगाएर पूर्ण रुपमा क्षति पुर्याएको थियो । गाउँको खानेपानी मुहानमा लेदो पसेर पाइप लाइनमा पनि क्षति पुगेको जनाइएको छ । यसैगरी साउन २८ गतेको बाढीले झोङमुक्तिनाथ जोड्ने काठेपुल र झोङकागबेनी जोड्ने कच्ची सडकमा क्षति पुगेको छ ।"
मच्छेगाउँमा चितुवाको आक्रमणबाट १ जना घाइते,चितुवाको आक्रमणमा परी घाइते हुनेमा चन्द्रागिरि नगरपालिका९ मच्छेगाउँ थापाटोलका ४० वर्षीय कुनीप्रसाद तामाङ रहेका जिल्ला प्रहरी परिसर काठमाडौँका प्रवक्ता तथा प्रहरी उपरीक्षक कुमोध ढुङ्गेलले जानकारी दिए। काठमाडौं : काठमाडौंको चन्द्रागिरि नगरपालिका९ मच्छेगाउँ थापाटोलमा चितुवाले आक्रमण गर्दा एकजना घाइते भएका छन् । चितुवाको आक्रमणमा परी घाइते हुनेमा चन्द्रागिरि नगरपालिका९ मच्छेगाउँ थापाटोलका ४० वर्षीय कुनीप्रसाद तामाङ रहेका जिल्ला प्रहरी परिसर काठमाडौँका प्रवक्ता तथा प्रहरी उपरीक्षक कुमोध ढुङ्गेलले जानकारी दिए। उनका अनुसार तमाङले सञ्चालन गरेको कुखुरा फार्ममा चितुवा पसेर उनलाई आक्रमण गरेको हो । घाइते तामाङको उपचार भइरहेको छ । यसैगरी आक्रमण गर्ने चितुवासमेत घाइते भएको प्रवक्ता तथा प्रहरी उपरीक्षक ढुङ्गेलले बताए।
विशेष अदालतले गर्यो रिजाललाई दोषी ठहर,"२०७५ फागुन ६ मा विभागका तत्कालीन शाखा अधिकृत रामजी रिजालले अकुत सम्पत्ति आर्जन गरेको भन्दै अख्तियारले मुद्दा चलाएको थियो। उनले विभिन्न कार्यालयहरूमा रहँदा पदीय दुरुपयोग गरी गैरकानुनी सम्पत्ति कमाएर अस्वाभाविक उच्च जीवनयापन गरिरहेका थिए। अहिले राजस्व अनुसन्धान विभाग चर्चामा छ। विमानस्थलको कडा सुरक्षाबीच सेटिङबाट बाहिरिएको एक क्वीन्टल सुन बरामत गरेर चर्चामा आएको विभाग त्यतिबेला अर्थ मन्त्रालयको मातहतमा थियो। विभाग पनि विगतदेखि नै भ्रष्टाचारको अखडा रहँदै आएको छ। २०७५ फागुन ६ मा विभागका तत्कालीन शाखा अधिकृत रामजी रिजालले अकुत सम्पत्ति आर्जन गरेको भन्दै अख्तियारले मुद्दा चलाएको थियो। उनले विभिन्न कार्यालयहरूमा रहँदा पदीय दुरुपयोग गरी गैरकानुनी सम्पत्ति कमाएर अस्वाभाविक उच्च जीवनयापन गरिरहेका थिए। ३५ वर्षको जागिरे जीवनमा उनले दुई करोड ९७ लाख ३८ हजार ३ सय १० अकुत सम्पत्ति कमाएको देखिएको छ। यसरी अबैध रूपमा कमाएको सम्पत्ति श्रीमती स्वास्थानी रिजालको नाममा समेत राखेका थिए। उनले तलब भत्ता, प्रोत्साहन भत्ता, श्रीमतीको पारिश्रमिक आय, जग्गा विक्री, श्रीमतीको नाममा सञ्चालित सञ्जीवनी आयुर्वेदिक डिस्ट्रिब्युटर्स र पिगासस ट्राभल्स एन्ड टुर्सको आय, अवकाशपश्चात् सुविधा प्राप्त आय, कर्जालगायतबाट एक करोड ९६ लाख ८६ हजार ५ सय ९ रुपैयाँ आर्जन गरेको देखिएको छ। रिजाललाई विशेषले दोषी ठहर गरेको छ। २०७९ माघ १५ गते विशेषका अध्यक्ष श्रीकान्त पौडेल र सदस्यहरू यमुना भट्टराई र खुसीप्रसाद थारुको इजलासले उनलाई दोषी ठहर गरेको हो।"
बचतकर्ताको १ अर्बभन्दा बढी रकम हिनामिना गर्ने सहकारीका सञ्चालकलाई पक्राउ गर्न सिफारिस,"वीरगन्ज : वीरगन्ज महानगरपालिकाले बचतकर्ताको १ अर्बभन्दा बढी रकम हिनामिना गर्ने सहकारीका सञ्चालकलाई पक्राउ गर्न सिफारिस गरेको छ। बचतकर्ताहरूको १ अर्बभन्दा बढी निक्षेप रकम फिर्ता गर्न नसकेर सम्पर्कविहीन भएको सानो पाइला बचत तथा ऋण सहकारी संस्था लिमिटेडलाई समस्याग्रस्त घोषणा गरेर सञ्चालकहरूलाइ पक्राउ गरी कारबाही गर्न महानगरपालिकाले विभिन्न निकायमा पत्राचार गरेको हो। वीरगन्ज महागरपालिका१० आदर्शनगरस्थित सहकारीलाई समस्याग्रस्त संस्था घोषणा गरी सञ्चालकहरूलाई पक्राउ गरी कारबाही गर्न महानगरपालिकाले भूमि व्यवस्था, सहकारी तथा गरिबी निवारण मन्त्रालय, नेपाल प्रहरीको केन्द्रीय अनुसन्धान ब्यूरो(सीआईबी )र नेपाल राष्ट्र बैंकलाई भदौं ४ गते छुट्टा छुट्टै पत्रचार गरेको हो। पत्रमा उक्त सहकारीले सहकारीजन्य ठगीको कसूर गरी संस्थाका सदस्यहरूले बचत गरेको करिब १ अर्ब रकम हिनामिना गरी फिर्ता नगरेको देखिएकाले उक्त संस्थालाई समस्याग्रस्त संस्था घोषणा गरी संस्थाका सञ्चालक र पदाधिकारीहरूलाई पक्राउ गरी कारबाही गर्न माग गरिएको छ। महानगरले भूमि व्यवस्था, सहकारी तथा गरिबी निवारण मन्त्रालयलाई पठाएको पत्रमा लामो समयदेखि बचतकर्ताहरूको निक्षेप फिर्ता गर्न असक्षम सानो पाइला सहकारीलाई समस्याग्रस्त घोषणा गर्न सिफारिस गरिएको छ। यस्तै नेपाल राष्ट्र बैंकलाई लेखिएको पत्रमा सहकारीका संरक्षक, पूर्व सञ्चालक, वर्तमान सञ्चालक तथा लेखा सुपरिवेक्षण समितिका सदस्यहरू समेतको बैंक खताका साथै चलअचल सम्पत्ति रोक्का गर्न महानगरले सिफारिस गरेको छ। यस्तै सिआइबीलाई पठाइएको पत्रमा संस्थाका संस्थापक एवं संरक्षक गितेन्द्रबाबु (जिबी राई) ,अध्यक्ष अनन्तबाबु राई, उपाध्यक्ष सुनित श्रेष्ठ, सचिव देवेन्द्रबाबु राई, कोषाध्यक्ष कुमार रम्तेल, सदस्य अशोक यादव, थानबहादुर बुढामगर र धिरज दास, संस्थाका व्यवस्थापक असरफ अली, पूर्व उपाध्यक्ष नेहा पौडेल, पूर्व सचिव तस्बिरन मियाँ, पूर्व कोषाध्यक्ष सृष्टि मानन्धरसहित १५ जनालाई पक्राउ गरेर अनुसन्धान गरी कारबाहीका लागि सिफारिस गरिएको छ। सहकारीले ठगी गरेको कसुर पाइएपछि समस्याग्रस्त घोषणा गर्न सिफारिस गर्दै कारबाही र सम्पत्ति रोकाका लागि सिफारिस गरिएको महानगरपालिकाको सहकारी, रोजगार तथा उद्यम प्रबर्द्धन शाखाका प्रमुख सुनिल कर्णले जानकारी दिए। उनले भने,उक्त सहकारी संस्थाले सहकारी जन्य कसुर गरी संस्थाका सदस्यहरूको बचत रकम फिर्ता नगरेको, सेयर सदस्यहरूको हित विपरीत रकम हिनामिना गरी आफू र आफ्ना आफन्तका नाममा सम्पत्ति लुकाई सहकारी संस्थालाई अन्य संस्थासँग एकीकरण गरेको, बचतकर्ताहरूको बचत रकम फिर्ता नगर्ने मनसायले आर्थिक कारोबार गरेको देखियो, त्यसैले उक्त संस्थालाई समस्याग्रस्त घोषणा गरी सञ्चालक तथा पदाधिकारीहरू उपर छानबिन गरी कारबाहीका लागि आवश्यक कागजातसहित तीनवटै निकायमा महानगरले सिफारिससहितको पत्र पठाएको हो। कर्णका अनुसार सहकारीले सदस्यहरूले बचत गरेको निक्षेप रकम फिर्ता गर्न नमानेको भन्दै महानगरपालिकाको सहकारी, रोजगार तथा उद्यम प्रबर्द्धन शाखामा एक सय १५ वटा लिखित उजुरी परेको छ। सददस्यहरूको उजुरी पर्न थालेपछि महानगरपालिकाले संस्थाका संरक्षक जिबी राईसहितका सञ्चालकहरूलाई गत असार २४ गते महानगरपालिकाको कार्यालयमै झिकाएको थियो। उक्त बैठकमा सञ्चालक र व्यवस्थापकहरूले समस्या समाधानका लागि १५ दिनको समय मागेका थिए। उक्त समय बितेपछि महानगरपालिकाको एक टोली सहकारीको कार्यालयमा अनुगमनका लागि पुगेको थियो। तर अनुगमनमा पुग्दा सहकारीको कार्यालयमा संरक्षक , सञ्चालक , पदाधिकारी र व्यवस्थापक मध्ये कोही पनि नभेटिएको कर्णले बताए।"
सुदूरपश्चिममा गौराको रौनक,"कञ्चनपुर : सुदूरपश्चिमको मौलिक पहिचान बोकेको गौरा पर्व धुमधामका साथै मनाइँदै छ। सुदूरपश्चिमका पहाडी जिल्लादेखि तराईका कैलाली र कञ्चनपुरमा यतिबेला गौराको रौनकता छाएको छ। प्राचीनकालदेखि नै पर्वतराज हिमालय र मेनकाकी पुत्रीका रुपमा भगवान शिवकी अर्धांगिनी शक्तिस्वरुपा पार्वती (गौरी)लाई गौरादेवीका रुपमा पूजा अर्चना गरिँदै आएको संस्कृतिका जानकार बताउँछन्। डोट्याली लोकसाहित्यमा विद्यावारिधि गरिरहेका महेन्द्रनगरका साहित्यकार कविराज भट्टले भाद्र शुक्लपक्ष पञ्चमीदेखि सुरु हुने गौरा पर्व परम्परागत रीतिअनुसार मनाइने गरेको बताए। विवाहित नारीले आफ्नो परम्पराअनुसार पुरुषजस्तै यज्ञोपवित्रताका रुपमा दुबधागो लगाउने चलन यस क्षेत्रमा रहेको छ। नारीले पुरुषजस्तै यज्ञोपवित्रताका रुपमा दुबधागो लगाउने र त्यसमै लक्ष्मीको वैदिक मन्त्र जप्ने गरिएको उनले बताए। दुर्वाष्टमीका दिन (आज) गौराको महत्वपूर्ण दिन हो। यसलाई अठेवाली पनि भन्ने गरिन्छ। यो दिन महिलाले सगुन फागसहित गौरादेवीलाई आँगनमा लगेर राख्छन्। सबै महिला जम्मा भई अठेवाली गायनसँगै बिरुडाले गौराको पूजा गर्दछन्। अठेवालीकै बीचमा प्रसंगअनुसार एउटा धर्मकथा प्रस्तुत गरिन्छ। यो कथा सबै महिलाले सुन्ने सुनाउने गर्दछन्। त्यसपछि मङ्गल गीत (सगुन, फाग) सहित तामाको ताउलीलाई गाईको गोबर, दुबो र जौँ तिलले सजाउने परम्परा छ। पाँच अन्न बिरुडा (मास, गहत, गहुँ, कलौँ र गुरौँस) तामाको भाँडोमा हाली सुगन फाग गायनसँगै गौरा भित्र्याइन्छ। बिरुडालाई देवीको प्रतीकका रुपमा मानी चन्दन, अक्षता, फूल, धुप, दीप, फललगायत चढाएर पूजा गर्ने गरिन्छ। उक्त भिजाएका बिरुडा भएको ताउलीलाई टाउकामा राखी सगुन, फाग गायनसँगै महिलाले पानीको मुहानमा लगेर सगुन गायनसँगै पाँचपल्ट धुने प्रचलन छ। धारामा साँवाधानको गौरादेवीको मूर्ति बनाएर स्थापना गरी बिरुडा तथा चन्दन, अक्षता, पाती, धुप, दीप, फल आदिले पूजा गरी पुनःफाग गायनसँगै घरमा भित्र्याउने चलन रहेको शास्त्री जनार्जन अवस्थीले बताए। सप्तमीको दिन कन्याले खेतबाट धान, साँवाधान, कुर्जो आदि हालेर रातो कपडा वा घुम्टीमा बेरेर गौराको मूर्ति बनाई गौरा घरमा ल्याउँछन्। गौरालाई डालोमा राखेर शुद्ध आसनमा स्थापित गरिन्छ। एउटा काठको पिर्कामा पहेँलो कपडा बनाएर महेश्वर पनि स्थापना गरिन्छ। उनका अनुसार अठेवालीको दोस्रो दिनदेखि विभिन्न देवालयमा पुरुषको देउडा खेल सुरु हुन्छ। देवीदेवता तथा पौराणिक कथावस्तुमा आधारित ढुस्को, धुमारी, ठाडोखेललगायत प्रस्तुत गरिन्छ। गौरा धार्मिक, सामाजिक, सांस्कृतिक, साहित्यिक, पौराणिक, ऐतिहासिक तथा अन्य विविध दृष्टिकोणले महत्व बोकेको पर्व हो।"
चापाकोटमा गर्भवती र सुत्केरीलाई निःशुल्क एम्बुलेन्स,"स्याङ्जा : चापाकोट नगरपालिकाले जेष्ठ, अपांग, अशक्त, गर्भवती तथा सुत्केरीका लागि एम्बुलेन्स सेवा निःशुल्क उपलब्ध गराएको छ। चालु आर्थिक वर्षदेखि निःशुल्क एम्बुलेन्स सेवा उपलब्ध गराएको नगर प्रमुख देवबहादुर खाँणले जानकारी दिए। पालिकाले एम्बुलेन्स खरिदगरी पहिलो चरणमा शारीरिक रूपमा अशक्त, जेष्ठ नागरिक, गर्भवती तथा सुत्केरीलाई उनीहरूका घरदेखि चापाकोट नगर अस्पतालसम्म उपचारमा आउनका लागि निःशुल्क सेवा दिएको हो। गर्भवती र सुत्केरीका लागि भने रिफर हुने अस्पतालसम्म पठाउने गरिएको छ। नगरवासीलाई छिटोछरितो र सहज रूपमा स्वास्थ्य सेवा उपलब्ध गराउने उद्देश्यले एम्बुलेन्स सेवालाई निःशुल्क एवं सहज बनाएको उपप्रमुख इशा रानाको भनाइ छ।"
जुवातास खेलिरहेको अवस्थामा २६ जना पक्राउ,"काठमाडौं : जुवातास खेलिरहेका अवस्थामा प्रहरीले २६ जनालाई बुधबार राति पक्राउ गरेको छ। कागेश्वरी मनोहरा नगरपालिका७ हरहर महादेव नजिकै एक घरमा जुवातास खेलिरहेका अवस्थामा ७ जनालाई बुधबार राति प्रहरीले पक्राउ गरेको हो। प्रहरी प्रभाग कांडाघारीबाट खटिएको प्रहरीले उनीहरूलाई नगद ९४ हाजार ८ सय २५ रूपैयाँ र ८ बुक ताससहित पक्राउ गरेको छ। यसैगरी कागेश्वरी मनोहरा नगरपालिका६ मुलपानीस्थित अमृता मगरको टहरोमा जुवातास खेलिरहेको अवस्थामा ६ जनालाई गएराति प्रहरीले पक्राउ गरेको छ। प्रहरी वृत्त बौद्धबाट खटिएको प्रहरीले उनीहरूलाई नगद ३० हजार ७ सय ५० रूपैयाँ र १ बुक ताससहित पक्राउ गरेको हो। प्रहरीका अनुसार सुर्खेतको वीरेन्द्रनगर नगरपालिका३ एरिचोकस्थित न्यू पञ्चकोशी दुल्लु खड्का होटलमा जुवातास खेलिरहेको अवस्थामा १३ जनालाई बुधबार राति पक्राउ गरिएको छ। जिल्ला प्रहरी कार्यालय सुर्खेतबाट खटिएको प्रहरीले उनीहरूलाई नगद २ लाख १९ हजार ९ सय रूपैयाँ, ५ बुक तास र मोबाइल १५ थानसहित पक्राउ गरेको हो। सबै घटनाका सम्बन्धमा प्रहरीले आवश्यक अनुसन्धान गरिरहेको जनाएको छ।"
प्राडा अधिकारी एक सातादेखि सम्पर्कविहीन,"परिवारको आग्रहअनुसार अधिकारीको खोजीमा आफन्त, छरछिमेक, उनले अध्यापन गराएका विद्यार्थी र लागिपरेका छन्। प्रहरीमा पनि अधिकारी हराएको जानकारी गराइएको छ। साउन ३२ गते अधिकारी बिहान ११ बजेतिर घरको गेटबाट निस्केका हुन्। काठमाडौंः बुढानिलकण्ठ निवासी प्राध्यापक डादलबहादुर अधिकारी एक सातादेखि सम्पर्कविहीन छन्। काठमाडौंको बुढानीलकण्ठ नगरपालिका१ स्थित पञ्चकन्या कोलोनी निवासी अधिकारी साउन ३२ गते बिहान ११ बजे मुहानपोखरीतर्फ निस्किएका थिए। अधिकारीलाई अल्जाइमर (बिर्सने रोग) छ। 'बुबा ११ बजेतिर निस्किनुभएछ, त्यसपछि फर्कनु भएन,' प्राडा अधिकारीकी छोरी बन्दनाले भनिन्, 'त्यसपछि खोजिरहेका छौं। सामाजिक सञ्जालमा समेत कसैले भेटे देखे सम्पर्क गरिदिनुहुन अनुरोध गरेका छौं। अझै कुन अवस्थामा हुनुहुन्छ भन्ने जानकारी छैन।' परिवारको आग्रहअनुसार अधिकारीको खोजीमा आफन्त, छरछिमेक, उनले अध्यापन गराएका विद्यार्थी र लागिपरेका छन्। प्रहरीमा पनि अधिकारी हराएको जानकारी गराइएको छ। साउन ३२ गते अधिकारी बिहान ११ बजेतिर घरको गेटबाट निस्केका हुन्। अल्जाइमर रोगी अधिकारी कोलोनी भित्रमात्र हिँडडुल गर्ने गर्थे। बिहानै मर्निङ वाक गरे पनि बुबाले त्यो बिर्सिएर हिँडेको हुन सक्ने बन्दनाले बताइन्। सीसीटीभी फुटेज अनुसार त्यस दिन उनी साढे १२ बजे शिवपुरी जाने बाटोमा देखिएका थिए। गहुँगोरो वर्ण, जन्मजात ओठ फाटेका दलबहादुरले घरबाट निस्कँदा हल्का सेतो सर्ट, खरानी रङको सुरुवाल र कालो मोजा लगाएका थिए। मेरो बुबालाई बिर्सने रोग छ, व्यक्ति र ठाउँ चिन्न सक्नुहुन्न। त्यही कारण उहाँ फर्केर आउन सक्नुभएको छैन। कसैले देखेमा हामीलाई खबर गरिदिनुहोला भनेर विभिन्न माध्यमबाट आग्रह गरिरहेका छौं,' बन्दनाले भनिन्। प्राध्यापक अधिकारी त्रिभुवन विश्वविद्यालयका सेवानिवृत्त प्राध्यापक हुन्। उनले लामो समय त्रिचन्द्र क्याम्पस र त्यसपछि काठमाडौं विश्विविद्यालयमा अध्यापन गराएका थिए। उनी नेसनल कलेजका चियरम्यान थिए। गणित विषयका विज्ञ उनका केही किताब प्रकाशित छन्। अधिकारीले रुसबाट गणितमा विद्यावारिधी गरेका हुन्।"
विद्यालय भवन पहिरोको जोखिममा,"बेनी : पर्वतको जलजला गाउँपालिका१ बाँसखर्कमा रहेको ज्योति मण्डल माविको भवन पहिरोको जोखिममा परेको छ । चारचार कोठे तीनवटा भवनको अगाडीको भाग भत्किएपछि जोखिम बढेको हो । भवनको डिलतर्फको भागमा निर्माण गरिएको सुख्खा र ग्यावीयन पर्खाल हालैको बर्षातका कारण भत्किएको प्रअ मेखबहादुर खत्रीले बताए । गत वर्ष मात्र त्यहाँ जग्गा व्यवस्थापन गरी तीनवटा नयाँ भवन र शौचालय बनाएर विद्यालय स्थानान्तरण गरिएको थियो । कक्षा १० सम्मको पठनपाठन हुने विद्यालयमा ११० जना भन्दा बढी विद्यार्थी अध्ययनरत छन् । पहिरोका कारण विद्यालय भवन पनि भत्कने र थप क्षति हुने जोखिम छ । पहिरो खसेर चोटपटक लाग्ने जोखिम बढेको छ। प्रअ खत्रीले पर्याप्त आर्थिक स्रोत नभएको र न्युन बजेटमा बनाएको पर्खाल पनि भत्किएर समस्या भएको बताए । यसैबीच गण्डकी प्रदेशका भौतिक पूर्वाधार विकास तथा यातायात व्यवस्थामन्त्री रेशमबहादुर जुग्जालीले जोखिममा रहेको ज्योति मण्डल माविको भवन बाढीले पुरिएको जलजला गाउँपालिका २ को बराह ताल र जोखिममा रहेको मुलघडेरीको निरीक्षण गरेका छन् । मन्त्री जुग्जालीले तत्कालीन रुपमा थप क्षति हुन नदिन पहिरोमा पानी छिर्न नदिन पाल राख्न र हिउँदमा पर्खाल पुन निर्माणका लागि अन्तर मन्त्रालय समन्वय गरेर बजेट व्यवस्थापनका लागि पहल गर्ने बताए । जलजला गाउँपालिकाका उपाध्यक्ष दिपक आचार्यले पहिरोले भत्काएको पर्खालमाथी राख्ने पाल गाउँपालिकाले उपलब्ध गराउने र दिर्घकालिन समाधानका लागि प्रदेश र संघीय सरकारसँग समन्वय गर्ने बताए । जलजला गाउँपालिका वडा नम्बर ५ कुवापानीको पहाडबाट खसेको पहिरोले पाँच वटा बस्ती जोखिममा परेको छ । पहाडको डिल चिरा परेर जङ्गलमा खसेको पहिरो लेदो बनेर बग्न थालेपछि सयौँ रोपनी खेतीयोग्य जमिनमा क्षति पुग्नुका साथै छ घरपरिवार विस्थापित भएका छन् । पाँच वटा बस्तीका एक सय भन्दा बढी घर जोखिममा परेका छन् । असार ११ गते राती कुवापानीको चिहानडाडा (सेतोपहाड)बाट खसेको पहिरो बगेर तलका बस्तीमा आएपछि जोखिम बढेको हो । मुलघडेरीका पदमबहादुर कार्की, रेशमबहादुर कार्की, नगेन्द कार्की, रजिन मगर, अमिर मगर र डम्मरबहादुर खत्रीका परिवार पहिरोका कारण विस्थापित भएका हुन् । उनिहरु पूर्णगाउँको नवजागरण आमा समूहको भवनमा आश्रय लिएर बसेका छन् । पहिरोले जलजला २ को मुलघडेरी, पूर्णगाउँ, नेपाने, टमिलाखर्क, गौरेटो हुँदै कालीगण्डकी किनारमा रहेको म्याग्दीको गलेश्वर सम्म जोखिम बनाएको छ । मुलघडेरीमा करिब ७० रोपनी खेत र बारी पहिरोको लेदोले पुरिएर क्षति पुगेको छ । लेदोले पुरिएपछि यसपालि धान र कोदो रोपाइँ पाएका छैनन् । खेतीयोग्य जमिन बाँझै राख्नुपर्ने अवस्था आएको छ । मुलघडेरीका बासिन्दा र बराहताल संरक्षण समितिका पदाधीकारीले निरीक्षण गरेका थिए। उनीहरुले मन्त्री जुग्जालीमार्फत पहिरोबाट विस्थापितको व्यवस्थापन र तालको संरक्षणका लागि सहयोग गर्न प्रदेश सरकारसँग माग गरेका थिए। मन्त्री जुग्जालीले तीनै तहको सरकारले समन्वय गरेर पहिरोबाट क्षत्ति भएका घरको पुननिर्माण गरिने,क्षति भएको खेतियोग्य जमिन र बालीको क्षतिपुर्ति उपलब्ध गराउन पालिकाबाट सिफारिस पठाउन अनुरोध गरे । उनले बराह ताल र सँगै रहेका मन्दिरमा थुप्रिएको बाढी पन्छाउने तथा ताल संरक्षणमा सम्बद्ध मन्त्रालयसँग समन्वय गर्ने बताए । गाउँपालिकाका उपाध्यक्ष आचार्यले स्थानीय तहको स्रोतले भ्याए सम्मको काम गर्ने र थप स्रोत तथा योजनाका लागि प्रदेश तथा संघीय सरकारसँग पहल गरिरहेको बताए ।"
सुदूरपश्चिममा गौरापर्वको रौनक सुरु (फोटोफिचर),"धनगढी : सुदूरपश्चिमको मौलिक पर्वका रुपमा रहेको गौरा पर्वको रौनक सुरु भएको छ। सुदूरपश्चिमको बाजुरामा भने गौरा पर्व मनाइँदैन। अछामका केही भाग र अरू जिल्लाका अधिकांश भागमा मनाइने गौरा पर्व भदौको ४ गतेदेखि नै सुरु भएको हो। बिहीबार अष्टमीका दिन गौरीको मन्दिरमा गएर निराहार बसेका महिलाहरूले गौरा मनाएका छन्। पञ्चमीको दिनदेखि नै गौरा पर्वको औपचारिक सुरुवात भएको छ। बिहीबार अथवा अष्टमीको दिन मुख्य दिन हो व्रतालु अम्बिका भण्डारीले भनिन्। पञ्चमीका दिन पाँचवटा अनाजहरू गहुँ, गहत, गुराँस, केराउ र मास भिजाएर गौराको औपचारिक सुरुवात हुने गर्छ। त्यस पञ्च अनाजलाई स्थानीय भाषामा विरुडा भनिन्छ। षष्टिका दिन नजिकको तलाउ वा कुण्डमा गएर विरुडा धुने, सप्तमीका दिन घरभित्र राख्ने र अष्टमीका दिन गौरीको मन्दिरमा गएर परिवारका सदस्यहरूको टाउको पुजा गरिन्छ। गौरीको निराहार ब्रत बसेर विवाहित महिलाहरूले पुरुषको जनेउ जस्तै दुबधागो लगाउने चलन छ। गौरीको व्रत बस्नु मात्रै गौरा होइन। महिलाहरू र पुरुषहरूले देउडा खेलेर रमाइलो पनि गर्ने गरिन्छ। प्रदेश भरी गौराका बेला देउडा खेलहरू, प्रतियोगिताहरू हुने गर्छन्। तराई र पहाडका हरेक गाउँमा रौनक छाएको छ बैतडी समाज कैलालीका अध्यक्ष माया प्रकाश भट्ट,ले भने। यसपाली सुदूरपश्चिममा गौराका लागि दुईवटा तिथि परेका छन्। केहीले भदौको ४ गतेको तिथि मानेर गौरा मनाएका छन भने केहीले भदौको २१ गते गौरा मनाउने भएका छन्। प्रदेशवासी बीच भाइचारा दर्साउने मौलिक गौरा पर्व दुईवटा भएपछि केही खल्लो पनि भएको जानकारहरू बताउँछन्। धनगढीको वनदेवी गौरा मन्दिरका पुजारी पुष्पराज अवस्थीले ज्योतिषहरूबीच एकमत नहुँदा दुई वटा गौरा मनाइएको बताए। यस्तो पर्वमा एउटै निर्णय हुनुपर्छ। तर यसपाली त्यो देखिएन। त्यसैले प्रदेशभरी दुई दिन गौरा मनाइने भएको छ पुवारी अवस्थीले भने। यसले अली खल्लो महसुस भएको छ। नेपाल पञ्चांग निर्णायक विकास समितिले भदौ ७ गतेको गौरा मनाउने निर्णय गरेको थियो। त्यही निर्णय अनुसार प्रदेश सरकारले प्रदेश भरी भदौ ७ र ८ गते दुई दिन गौराको बिदा दिएको छ।"
निगममा शर्माको रजगज,"उनले १ करोड १ लाख ४५ हजार रुपैयाँ अकुत कमाएको अख्तियारको दाबी छ। श्रम तथा यातायात व्यवस्था मन्त्रालयअन्तर्गत व्यवसायजन्य सुरक्षा तथा स्वास्थ्य आयोजनाका तत्कालीन प्रमुखसमेत रहेका शर्मालाई अख्तियारले रातारात करोडौं सम्पत्तिको मालिक बनेको आरोप लगाएको थियो। नेपाल आयल निगमका पूर्वकार्यकारी निर्देशक युवराज शर्मालाई अकुत सम्पत्ति आर्जन गरेको आरोपमा मुद्दा लागेको थियो। उनीविरुद्ध अख्तियारले २०६० कार्तिक ७ मा मुद्दा चलाइको थियो। उनले १ करोड १ लाख ४५ हजार रुपैयाँ अकुत कमाएको अख्तियारको दाबी छ। श्रम तथा यातायात व्यवस्था मन्त्रालयअन्तर्गत व्यवसायजन्य सुरक्षा तथा स्वास्थ्य आयोजनाका तत्कालीन प्रमुखसमेत रहेका शर्मालाई अख्तियारले रातारात करोडौं सम्पत्तिको मालिक बनेको आरोप लगाएको थियो। भ्रष्टाचार मुद्दामा विशेष अदालतले २०६४ पुस २७ मा शर्मालाई सफाइ दिएको थियो। सफाइका विरुद्ध अख्तियारले सर्वोच्चमा पुनरावेदन निवेदन दिएको थियो।सर्वोच्चले पुनरावलोकनका लागि अनुमति दिएको थियो। तर, यो मुद्दा अहिलेसम्म टुगिंएको छैन। पूर्वमहाप्रबन्धक मदनराज २ करोडको आरोप नेपाल आयल निगमका पूर्वमहाप्रबन्धक मदनराज शर्मालाई भ्रष्टाचार गरी अकुत सम्पत्ति आर्जन गरेको भन्दै अख्तियारले २०६० सालमा नै मुद्दा हालेको थियो। २०६० फागुन १२ गते अख्तियारले उनीविरुद्ध २ करोड ४६ लाख ८ हजार अकुत सम्पत्ति कमाएको आरोपमा मुद्दा चलाएको थियो। मदनराजले तीन पटक निगमको नेतृत्व गरेका थिए। विषेशले शर्मालाई अकुत सम्पतिको मुद्दामा २०६८ भदौ २८ गते दोषी ठहर गरेको थियो। विषेशको फैसलाविरुद्ध शर्माले सर्वोच्चमा पुनरावेदन गरेका थिए। तर विशेषको फैसलालाई उल्टयाउँदै सर्वोच्चले उनलाई सफाई दिएको थियो। सर्वोच्चका न्यायाधीशद्वय दिपकराज जोशी र चोलेन्द्रशमशेर जबराको संयुक्त इजलासले शर्मालाई सफाइ दिएको थियो। तर बैंकमा आफ्नो नाममा रहेको नगद दुई करोड १६ लाख रुपैयाँ रातरात झिकी लुकाएको अख्तियारको आरोप थियो।"
"सशस्त्रका सेवा, तर अकुत आर्जन","काठमाडौं, नागार्जुन नगरपालिका४ कुमारीटोल सीतापाइला बस्ने भट्टराई २०४१ भदौ १७ मा नेपाली सेनाको सहसेनानी पदमा सेवा प्रवेश गरी सशस्त्र प्रहरी बल नेपालको स्थापना भएपछि मिति २०५८ फागुन १६ मा सशस्त्र प्रहरी बलमा समायोजन भएका थिए। सशस्त्र प्रहरी बल नेपालका पूर्वप्रहरी अतिरिक्त महानिरीक्षक ऋषभदेव भट्टराईले अकुत सम्पत्ति कमाएको पाइएको छ। उनले पदीय जिम्मेवारीको दुरुपयोग गरी गैरकानुनी रूपबाट सम्पत्ति आर्जन गरी अस्वाभाविक जीवनयापन गरेको थिए। काठमाडौं, नागार्जुन नगरपालिका४ कुमारीटोल सीतापाइला बस्ने भट्टराई २०४१ भदौ १७ मा नेपाली सेनाको सहसेनानी पदमा सेवा प्रवेश गरी सशस्त्र प्रहरी बल नेपालको स्थापना भएपछि मिति २०५८ फागुन १६ मा सशस्त्र प्रहरी बलमा समायोजन भएका थिए। नेपालको प्रहरी उपरीक्षक प्रशिक्षक पदमा सेवा प्रवेश गर्दै विभिन्न मितिमा विभिन्न पदमा पदोन्नति हुँदै सशस्त्र प्रहरी बल नेपालको प्रहरी अतिरिक्त महानिरीक्षक पदमा मिति २०६८ मंसिर २ मा पदोन्नति भएका थिए। २०७५ पुस ९ गते विशेषका न्यायाधीशहरू चण्डीराज ढकाल, प्रमोदकुमार श्रेष्ठ र नारायणप्रसाद पोखरेलको इजलासले दोषी करार गरेको थियो। कम सजाय भएको भन्दै अख्तियारले पुनरावेदन पनि गरेका थियो।"
मालपोतमा बसेर अकुत आर्जन,"उनको २०७२ माघ ६ सम्मको जाँच अवधिमा जम्मा ६ करोड, ७६ लाख, ८३ हजार, ७९४ खर्च तथा बैंक मौज्दात भएको देखिएको थियो। मालपोत कार्यालय, कलंकीका प्रमुख मालपोत अधिकृत जीवनाथ सिवाकोटीको रजाई नै थियो। उनले त्यहाँ रहँदा ५ करोड २९ लाख ४२ हजार १२२ कमाएका थिए। २०३८ जेठ ४ गते सार्वजनिक सेवा प्रवेश गरेको थिए। उनको २०७२ माघ ६ सम्मको जाँच अवधिमा जम्मा ६ करोड, ७६ लाख, ८३ हजार, ७९४ खर्च तथा बैंक मौज्दात भएको देखिएको थियो। आयबाट व्यय घटाउँदा १ करोड ४७ लाख, ४१ हजार ६७१ बढी खर्च गरेको देखिएको अख्तियारले जनाएको छ। उनले अबैध कमाएको सम्पत्ति श्रीमती रीतादेवी सिवाकोटीको नाम पनि राखेको अनुसन्धानमा देखिएको थियो। सिवाकोटाको १ करोड ४७ लाख ४१ हजार ६७१ को स्रोत पुष्टि हुन नसकेको अवस्था देखिन आएको अख्तियारको वार्षिक प्रतिवेदनमा उल्लेख छ। सो दम्पतीलाई २०७३ साउन २५ मा विशेष अदालत काठमाडौंमा आरोपपत्र दायर गरिएको थियो। उनलाई पनि विशेषले चोख्याएको छ। विशेषका न्यायाधीश बाबुराम रेग्मी, चण्डीराज ढकाल र नारायणप्रसाद पोखरेलको इजलासले २०७५ जेठ ३१ गते सफाइ दिएको छ।"
कोसी प्रदेशका मुख्यमन्त्रीविरुद्धको रिटको पेसी आज,"विराटनगर : कोसी प्रदेशका मुख्यमन्त्रीविरुद्धको रिटको सुनुवाइका लागि आज पेसी रहेको छ। मुख्यमन्त्री उद्धव थापाले पाएको विश्वासको मत असंवैधानिक भएको दाबी गर्दै एमाले कोसी प्रदेश संसदीय दलका नेता एवं पूर्वमुख्यन्त्री हिक्मतकुमार कार्कीले बुधबार रिट दायर गरेका हुन्। नेपाली कांग्रेस प्रदेश संसदीय दलका नेतासमेत रहेका थापाले सोमबार प्रदेशसभाबाट विश्वासको मत लिने क्रममा सभामुख इस्राइल मन्सुरीले समेत मत दिएका थिए। रिटमा प्रदेश प्रमुख पर्शुराम खापुङ, मुख्यमन्त्री थापा, सभाध्यक्ष भएर सभामुखको भूमिका निर्वाह गरेका अध्यक्ष मण्डलका सदस्य इस्राइल मन्सुरी, अध्यक्ष मण्डलकी सदस्य एवं प्रदेशसभा सदस्य गीता तिमल्सिना र कोसी प्रदेशसभा सचिवालयलाई विपक्षी बनाइएको छ। गत साउन १६ गते मुख्यमन्त्री नियुक्त थापाले सोमबार प्रदेशसभाबाट विश्वासको मत लिएका थिए। प्रदेशसभा बैठक आह्वान गरेर बिरामी परेको भन्दै उपसभामुख सिर्जना दनुवार काठमाडौं लागेपछि मन्सुरीले सभाको अध्यक्षता गरेका थिए। मुख्यमन्त्रीको विश्वासको मतसम्बन्धी प्रस्तावमा मत विभाजनपछि दिएको मत सच्याउने समयमा सभाध्यक्षको आसनमा नेकपा (माओवादी केन्द्र)की प्रदेशसभा सदस्य गीता तिम्सिनालाई बोलाउँदै मन्सुरी मतदान प्रक्रियामा सहभागी भएका हुन्। उनकै मतका आधारमा मुख्यमन्त्री थापाले ४७ मत पाए। विपक्षमा ३० मत परेको थियो। सभामुख बाबुराम गौतम पदबाट राजीनामा दिएर थापाको नेतृत्वमा सरकार गठन प्रक्रियामा सहभागी भएका थिए। गौतम सरकारका आर्थिक मामिला तथा योजना मन्त्री छन्। अहिले कोसीमा सभामुख खाली छ। सभामुख कुनै पनि दलले लिन मानिरहेका छैनन्। यस अगाडि पनि सर्वोच्च अदालतले कोशी सरकारको मुख्यमन्त्रीमा थापाको नियुक्ति बदर गरिदिएको थियो। कोशी प्रदेशमा सभामुख बाबुराम गौतमले थापालाई मुख्यमन्त्री पदमा नियुक्तिका लागि पेश गरिएको प्रस्तावमा हस्ताक्षर गरी जनाएको समर्थन गर्नु संवैधानिक नैतिकता, संसदीय अभ्यास र नेपालको संविधानमा रहेका प्रावधान समेतका दृष्टिले उचित, वैध र स्वीकार्य नभएको अदालतको ठहर गरेको थियो।"
कमाउँदै श्रीमतीको खातामा लुकाउँदै,"ऋण असुली न्यायाधीकरणका तत्कालीन उपसचिव (ऋण असुली अधिकृत) इन्द्रप्रसाद ढुंगानाले पदको दुरुपयोग गर्दै अकुत आर्जन गरेको खुलेको छ। सार्वजनिक पदमा बहाल रहँदा गैरकानुनी रूपबाट सम्पत्ति आर्जन गरी पदीय हैसियत नमिल्दो उच्च जीवनस्तर यापन गरेको पाइएपछि अख्तियारले अनुसन्धान गरेको थियो। उनले अकुत रूपमा कमाएको पैसा श्रीमती कौशिला ढुंगानाको खातामा राखेको पाइएको छ। गैरकानूनी आर्जन गरेको र स्रोत नखुलेको सो सम्पत्ति जफत गर्ने प्रयोजनको लागि निजकी श्रीमती कौशिला ढुंगानालाई समेत प्रतिवादी कायम गरी २०७३ साउन २३ मा विशेष अदालत काठमाडौंमा आरोपपत्र दायर गरिएको थियो। विशेष अदालतले उनलाई सफाइ दिएको छ। २०७५ पुस ५ गते विशेषका न्यायाधीशहरू बाबुराम रेग्मी, चण्डीराज ढकाल र नारायणप्रसाद पोखरेलले सफाइ दिएका हुन्।"
पदमा रहँदा अकुत कमाइ,"अझै नटुंगिएको मुद्दा पूर्वरक्षासचिव चक्रबन्धु अर्यालले अबैध सम्पत्ति आर्जन गरेको आरोपमा अख्तियारले मुद्दा चलायो। उनले २ करोड ६० लाख ८१ हजार अकुत सम्पत्ति कमाएको दाबी अख्तियारको छ। विशेष अदालतले अर्याललाई भ्रष्टाचारी ठहर गर्दै डेढ वर्ष कैद, ६६ लाख जरिवाना र त्यति नै बिगो असुलउपर हुने फैसला गरेको थियो। रक्षासचिव भएर २०५६ सालमा अवकाश पाएका अर्याललाई अख्तियारले २०६० मंसिर १० गते मुद्दा दायर गरेको थियो। त्यसविरुद्ध अख्तियारले सर्वाेच्चमा गरेको पुनरावेदनमाथि २०६८ पुस १२ गते न्यायाधीशद्वय कल्याण श्रेष्ठ र सुशीला कार्कीको इजलासले विशेषको फैसला उल्ट्याउँदै सुरु तहदेखि मुद्दा हेर्न अर्यालको मुद्दा विशेषमै फर्काइदिएको थियो। विशेषले दोषी करार गरेपछि त्यसका विरुद्धमा अर्याल सर्वोच्चमा गए। तर सर्वोच्चले अहिलेसम्म उक्त मुद्दा टुंग्याएको छैन। व्यवसायीबाट असुली धन्दा सहरी विकास तथा भवन निर्माण विभाग, डिभिजन कार्यालय, रूपन्देहीका कार्यालय प्रमुख सुरेश ठाकुरले ४ करोड रुपैयाँभन्दा बढी अकुत सम्पत्ति आर्जन गरेको पाइएको थियो। निर्माण व्यवसायीसँग विभिन्न बहानामा रकम माग गर्ने र रकम नदिए अनावश्यक दुःख दिई करिब ४ करोड रुपैयाँभन्दा बढी अकुत सम्पत्ति कमाएको र आफन्त एवं साथीभाइको बैंक खातामा जम्मा गरेको पाइएको थियो। ठाकुरले सार्वजनिक सेवाको पदमा रहेर गैरकानुनी रूपमा आर्जन गरी, स्रोत पुष्टि नभएको, घुसबापत लिएको रकम श्रीमती अनिता ठाकुरको नाममा राखेको, अन्य व्यक्ति सन्तोष ठाकुर, बलराम उपाध्याय र मिनाक्षी सिन्हाको नाममा खाता खोली लुकाइराखेको पाइएको थियो। अख्तियारले २०७५ साउन १२ गते कार्यकक्षबाट १२ लाख ५० हजार ५ सय रुपैयाँसमेत बरामद गरेको थियो। २०७९ जेठ १३ गते विशेषले भने उनलाई सफाइ दिएको थियो। अधिकृतको अवैध कमाइ त्रिभुवन अन्तर्राष्ट्रिय विमानस्थल अध्यागमन कार्यालयका अधिकृत रमाकान्त अर्यालले जागिर खाएको १६ वर्षको अवधिमा दुई करोड रुपैयाँभन्दा बढी गैरकानुनी सम्पत्ति आर्जन गरेको अख्तियारको अनुसन्धानले देखाएको छ। उनीविरुद्ध अख्तियारले २०७६ जेठ १६ गते विशेष अदालतमा मुद्दा दायर गरेको थियो। अध्यागमन कार्यालयमा कार्यरत रहँदा उनीविरुद्ध उजुरी परेपछि आयोगले छानबिन गरेको थियो। २०७५२०७६ को आर्थिक वर्षसम्म उनको सम्पत्ति चार करोड ५६ लाख ८१ हजार आठ सय ४१ रुपैयाँ रहेको देििखएको थियो। त्यसमध्ये दुई करोड ६ लाख ८९ हजार एक सय ११ रुपैयाँ बराबरको सम्पत्तिको स्रोत नखुलेको भेटिएको थियो। पछिल्लो समयमा विशेष अदालतले उनलाई सफाइ दिएको छ। जागिरको अवधिमा अध्यागमन कार्यालयलगायत अतिरिक्त कमाइ हुने कार्यालयमा उनी बसेको अख्तियारको आरोपपत्रमा उल्लेख थियो। नासुको ३ करोड आम्दानी त्रिभुवन विमानस्थल अध्यागमन कार्यालयका नायब सुब्बा हुन् ललितकुमार झा। उनले करिब डेढ करोड रुपैयाँभन्दा धेरै अकुत सम्पत्ति आर्जन गरे। अख्तियारले गरेको अनुसन्धानमा लामो समय अध्यागमनमा बसकेका नासु झासँग एक करोड ५६ लाख ७९ हजार २६ रुपैयाँबराबरको अकुत सम्पत्ति भेटिएको हो। इलाका प्रशासन कार्यालय बर्दिबासमा कार्यरत रहँदा २०७६ असार १५ अख्तियारले उनीविरुद्ध मुद्दा चलाएको थियो। अध्यागमन कार्यालय त्रिभुवन अन्तर्राष्ट्रिय विमानस्थलमा कार्यरत रहेकै वेला झामाथि अख्तियारले छानबिन थालेको थियो। झा घुस प्रकरणमा राजीनामा दिएका अख्तियारका पूर्वआयुक्त राजनारायण पाठकका विश्वासपात्र थिए। पाठकमाथि छानबिनकै क्रममा अख्तियारमा झामाथि समेत उजुरी परेको थियो। विशेष अदालतले झालाई सफाइ दिएको छ। प्राध्यापककै अकुत कमाइ त्रिभुवन विश्वविद्यालयअन्तर्गत इन्जिनियरिङ अध्ययन संस्थान पुल्चोकका प्राध्यापक भरतराज पहारीले राष्ट्रसेवक कर्मचारी भएकै समयमा अकुत सम्पत्ती आर्जन गरेको पाइएको छ। प्राध्यापक पहारीले २ करोड ४० लाख १ हजार ५ सय ९९ रुपैयाँ गैरकानुनी रूपमा आर्जन गरेका छन्। उनले कमाएको अकुत सम्पत्ति श्रीमती शोभा पहारीको नाममासमेत राखेको अनुसन्धानमा पाइएको छ। उनले आम्दानीभन्दा २ करोड ४० लाख ०१ हजार ५९९ बढी खर्च गरेकोे अख्तियारको अनुसन्धानबाट खुलेको थियो। अख्तियारले प्राध्यापक पहारीसहित पत्नी शोभा पहारी बराललाई समेत प्रतिवादी कायम गर्दै २०७३ साउन २४ मा विशेष अदालत काठमाडौंमा आरोपपत्र दायर गरेको थियो। २०७५ मंसिर १० गते विशेषले उनलाई दोषी ठहर गरेका थियो। विशेषले पहारीलाई २ करोड बिगो र जरिवाना तथा १० महिना कैदको फैसला सुनाएको थियो। अकुत सम्पत्ति सेयरमा लगानी नेपाल विद्युत प्राधिकरण, सूचना प्रविधि विभाग, रत्नपार्कका तत्कालीन कम्प्युटर इन्जिनियर बिदुर दाहालले पदमा रहँदा अकुत सम्पत्ति आर्जन गरेका थिए। उनले ८७ लाख शेयर लगानीसहित अर्किड इन्टरनेसनल कलेज संचालन गरेको अख्तियारको आरोप छ। सार्वजनिक पदमा रहँदाको अवधिमा जम्मा १ करोड, ९७ लाख, ३५ हजार ३९३ आम्दानी गरेको देखिएको छ भने ३ करोड, ३ लाख,४३ हजार ९१० खर्च तथा लगानी गरेको पाइएको छ। यसरी हेर्दा १ करोड ६ लाख ८ हजार ५१७ आम्दानी भन्दा बढी खर्च गरेको पाइएकोे छ। अख्तियारले गरेको अनुसन्धानमा बढी खर्च भएको रकमको प्रमाणहरूबाट स्रोतको पुष्टि गर्न दाहालले नसकेको नदेखिएको छ। उनीविरुद्ध २०७३ साउन २६ मा विशेष अदालत काठमाडौंमा आरोपपत्र दायर गरिएको थियो। दाहाललाई विशेषले दोषी ठहर गरेको छ। मेसुले गरे अस्पतालमा मिचमाच भरतपुर अस्पताल चितवनका मेडिकल सुपरिटेन्डेन्ट डा केशवराज भुर्तेलले अकुत सम्पत्ति कमाएको खुलेको छ। डा भुर्तेलले सार्वजनिक पद धारण गरेपछि २ करोड ६३ लाख ५२ हजार ६६८ अवैध आर्जन गरेको पाइएको छ। उनको २ करोड ६३ लाख ५२ हजार ६६ को सम्पत्तिको स्रोत नखुलेको अख्तियारको दावी छ। २०७५ वैशाख १३ गते अस्पतालको चारपटकसम्म मेसु बन्दा भुर्तेलले पदको दुरुपयोग गरी अकुत सम्पती आर्जन गरेको भन्दै विषेश अदालतले उनलाई भ्रष्टाचारी ठहर गरेको थियो। डा भुर्तेललाई ३ महिना कैद, ३३ लाख ५६ हजार रुपैयाँ जरिवाना र सोही बराबर विगो भराउनुपर्ने फैसला अदालतले गरेको थियो। विशेषका अध्यक्ष बाबराम रेग्मी र सदस्यहरू प्रमोदकुमार श्रेष्ठ, नारायणप्रसाद पोखरेलले फैसला सुनाएका थिए। थोरै आम्दानी धेरै खर्चले खुलायो अकुत नेपाल टेलिकम काठमाडौंका वरिष्ठ प्राविधिक अधिकृत अनिलकुमार आचार्यले सार्वजनिक पदमा रहँदा अकुत सम्पत्ति आर्जन गरेका थिए। उनीविरुद्ध २०७१ चैत २२ मा विशेष अदालत काठमाडौंमा आरोपपत्र दायर गरिएको थियो। विशेषले २०७४ फागुन २९ गते उनलाई सफाइ दिएको छ। विशेषका न्यायाधीस दवारिकामान जोशी, चण्डीराज ढकाल र नारायण प्रसाद पोखरेलको इजलासले उनलाई सफाइ दिएको थियो। लेखा अधिकृतको ठेकेदारबाट लुट जिल्ला आयोजना कार्यालय धनकुटाका लेखा अधिकृत कुमारबहादुर कटवालले ठेक्कापट्टामा अनियमितता गरेका थिए। ठेक्कापट्टा, विकास निर्माणका कार्यक्रमा भ्रष्टाचार गरेर उनले अकुत आर्जन गरेको देखिएको छ। उनले सार्वजनिक सेवामा प्रवेश गरेदेखि आर्थिक वर्ष २०६८६९ सम्ममा १ करोड २५ लख ८८ हजार ६९ आम्दानी गरेका थिए। सार्वजनिक पदमा रही आफ्नो पदको दुरुपयोग गरी १ करोड ३८ लाख १९ हजार ६३४ गैरकानुनी रूपमा सम्पत्ति आर्जन गरेको देखिएको अख्तियारको निष्कर्ष छ। कटवालले अकुत सम्पत्तिबाट श्रीमती दलकुमारी कटवाल, छोराहरू राजन कटवाल र रविन कटवालसमेतका नाममा जग्गा खरिद, घरनिर्माण, विभिन्न कम्पनीहरू तथा वित्तीय संस्था एवं बैंकहरू एवं विद्यालय समेतमा सेयर लगानी आदि सम्पत्ति जोडेको पाइन्छ। स्रोत नखुलेको भागको सम्पत्ति जफत गर्ने प्रयोजनका लागि श्रीमती दलकुमारी कटवालसहित प्रतिवादी कायम गरी २०७२ चैत्र १९ मा विशेष अदालत काठमाडौंमा आरोपपत्र दायर गरिएको छ। उनलाई विशेषले भने सफाइ दिएको छ।"
शनिबारदेखि मौसममा सुधार हुने,"महाशाखाका वरिष्ठ मौसमविद् बरुण पौडेलका अनुसार शुक्रबारसम्म झरी जारी रहनेछ। विशेष गरी कोशी, मधेस, बागमती र गण्डकी प्रदेशका एकदुई स्थानमा भारी वर्षाको सम्भावना छ। काठमाडौं : मनसुनी वर्षा अझै तीन दिन जारी रहने छ। शनिबारदेखि भने मौसममा सुधार आउने जल तथा मौसम विज्ञान विभाग, मौसम पूर्वानुमान महाशाखाकाले जनाएको छ। महाशाखाका वरिष्ठ मौसमविद् बरुण पौडेलका अनुसार शुक्रबारसम्म झरी जारी रहनेछ। विशेष गरी कोशी, मधेस, बागमती र गण्डकी प्रदेशका एकदुई स्थानमा भारी वर्षाको सम्भावना छ। आज र भोलि यस्तै झरी रहन्छ, केही समय वर्षा रोकिए पनि घाम लाग्दैन। शनिबारदेखि पश्चिम क्षेत्रबाट मौसम सुधार हुदैँ जानेछ', मौसमविद् पौडेलले भने। महाशाखाले जारी गरेको मौसम पूर्वानुमान बुलेटिनमा हाल देशभर आंशिकदेखि सामान्य बदली रही गण्डकी, बागमती, मधेस र कोशी प्रदेशका केही स्थानमा हल्कादेखि मध्यम वर्षा भइरहेको छ। दिउँसो देशभर सामान्यदेखि पूर्ण बदली रही सबै प्रदेशका केही स्थानमा हल्कादेखि मध्यम वर्षाको सम्भावना छ। कोशी, बागमती, गण्डकी, लुम्बिनी र सुदूरपश्चिम प्रदेशका एकदुई स्थानमा मेघ गर्जनचट्याङहित भारी वर्षाको समेत सम्भावना छ। साथै रातिको समयमा कोशी, मधेस बागमती, गण्डकी र लुम्बिनी प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना छ। शुक्रबार दिउँसो देशभर बदली रही कोशी, बागमती र लुम्बिनी प्रदेशका केही स्थानमा हल्कादेखि मध्यम वर्षाको सम्भावना छ। कोशी, गण्डकी र लुम्बिनी प्रदेशका एकदुई स्थानमा शनिबार पनि कोशी, मधेस, बागमती र गण्डकी प्रदेशका एकदुई स्थानमा मेघ गर्जनचट्याङसहित भारी वर्षाको सम्भावना छ।"
चुरियामाई बस दुर्घटना : ७ मृतकमध्ये ६ जना भारतीय,"बाराका प्रहरी प्रवक्ता दधिराम न्यौपानेका अनुसार मृत्यु हुनेमा महोत्तरी लोहरपट्टीका ४१ वर्षीय बिजयलाल पण्डित रहेका छन्। मृत्यु हुने भारतीयहरुमा भारत राजस्थानका ६७ वर्षीय बहादुर सिंह, ६५ वर्षीया मिरादेवी, बैजन्तीदेवी, श्रीकान्त चतुर्वेदी, राजेन्द्र चतुर्वेदी, सत्यवती रहेका छन्। सिमरा : पथलैयाहेटौंडा सडकखण्ड अन्तर्गत चुरियामाईमा भारतीय तीर्थयात्री चढेको बस दुर्घटना हुँदा सात जनाको मृत्यु भएको छ। दुर्घटनामा १७ जना घाइते भएका छन्। काठमाडौंबाट जनकपुरतर्फ आउँदै गरेको प्र३००१ख ७९९४ नम्बरको बस बुधबार राती १ बजे जीतपुरसिमरा २२ स्थित चुरियामाईको ओरालोमा दुर्घटना भएको हो। बस सडकदेखि करिब १५ मिटर तल खोलामा खसेको छ। तीव्र गतिका कारण भएको दुर्घटनामा मृत्यु हुनेमा चार महिला र तीन पुरुष रहेका छन्। मृतकमध्ये ६ जना भारतीय र एक जना नेपाली रहेका छन्। बाराका प्रहरी प्रवक्ता दधिराम न्यौपानेका अनुसार मृत्यु हुनेमा महोत्तरी लोहरपट्टीका ४१ वर्षीय बिजयलाल पण्डित रहेका छन्। मृत्यु हुने भारतीयहरुमा भारत राजस्थानका ६७ वर्षीय बहादुर सिंह, ६५ वर्षीया मिरादेवी, बैजन्तीदेवी, श्रीकान्त चतुर्वेदी, राजेन्द्र चतुर्वेदी, सत्यवती रहेका छन्। दुर्घटनामा घाईते भएका १७ जनाको हेटौडास्थित अस्पतालमा उपचार भइरहेको छ। घाइते हुनेमा भारत राजस्थानका घनश्याम चतुर्वेदी, माया देवी, अनिल कुमार, चारावती चुतर्वेदी, श्यामलाल माली, हरवारी माली, चौथी देवी, सुरेश चक्रवर्ती, रामप्रसाद, धरम सिंह, इन्दु धानुक, रामकुमार चतुर्वेदी, १६ वर्षीया गर्बिदा चतुर्वेदी र ९ वर्षीया क्रितिका चतुर्वेदी रहेका छन्। यसैगरी महोत्तरी जलेश्वरका बिहारी मुखिया, धनुषा मौवा गाँउपालिका १८ का घुरन मण्डल, महोत्तरी लोहारपट्टी ५ का जसबेन्दर पासवान घाइते भएको बाराका प्रहरी प्रवक्ता न्यौपानेले जानकारी दिएका छन्। जीतपुरसिमरा उपमहानगरपालिका २२ स्थित चुरियामाईको ओरालोमा बस दुर्घटना भएको हो। सडकबाट खोलामा बस खसेकाले तीव्र गतिका कारण दुर्घटना भएको हुनसक्ने बाराका प्रहरी उपरीक्षक होबिन्द्र बोगटीले बताए। दुर्घटनालगत्तै चालक फरार भएका थिए। चालकलाई प्रहरीले धनुषाबाट नियन्त्रणमा लिएको प्रहरी उपरीक्षक बोगटीले जानकारी दिए। प्रहरीले एक घण्टापछि घटनाको सूचना पाएको थियो। सूचना ढिलो पाएका कारण उद्धारमा केही ढिलाई भएको प्रहरी उपरीक्षक बोगटीले बताए। सकुशल भएपछि समयमै दुर्घटनाको विषयमा जानकारी गराउनुपर्ने चालक भागेर धनुषा पुगेको र घाइते यात्रु सडकमा निस्किएर घटनाबारे जानकारी गराउदा ढिलो हुन पुगेको बोगटीको भनाई छ। घटनाको जानकारी पाएपछि ईलाका प्रहरी कार्यालय अमलेखगञ्ज, इलाका प्रहरी कार्यालय सिमराबाट प्रहरीको टोली घटनास्थलमा खटिएको थियो।"
अकुत आर्जनले घरघडेरी,"अनुसन्धान हुँदा शाहले सार्वजनिक पद धारण गरेको ३३ वर्षमा करिब ४ करोड अकुत सम्पत्ति कमाएको देखिएको छ। २०४० मंसिर ५ मा सार्वजनिक सेवा प्रवेश गरेका शाहले २०७३ चैत ३० सम्म ५ करोड, ९१ लाख ६१ हजार ५४० खर्च तथा लगानी गरेको देखिएको छ। त्रिभुवन अन्तर्राष्ट्रिय विमानस्थल, भन्सार कार्यालयका उपसचिव सुदीपचन्द्र शाहले भन्सार कार्यालयमा रहँदा गैरकानुनी धन्दामा संलग्न रही घर घडेरी करोडौँमा खरिद गरेको पाइएको छ। अनुसन्धान हुँदा शाहले सार्वजनिक पद धारण गरेको ३३ वर्षमा करिब ४ करोड अकुत सम्पत्ति कमाएको देखिएको छ। २०४० मंसिर ५ मा सार्वजनिक सेवा प्रवेश गरेका शाहले २०७३ चैत ३० सम्म ५ करोड, ९१ लाख ६१ हजार ५४० खर्च तथा लगानी गरेको देखिएको छ। उनको जम्मा २ करोड ७ लाख ६९ हजार ३५९ वैधानिक आयआर्जन गरेको मात्रै पाइएको छ। ३ करोड ८३ लाख ९२ हजार १८० को वैधानिक स्रोत खुलेको नदेखिएकाले गैरकानुनी रूपमा सम्पत्ति आर्जन गरेको सप्रमाण पुष्टि भएको अख्तियारको अनुसन्धानले देखिएको छ। २०७५ माघ २४ गते विशेष अदालतका अध्यक्ष बाबुराम रेग्मी, सदस्यहरू चण्डीराज ढकाल र नारायाणप्रसाद पोखरेलको इजलासले उनलाई सफाइ दिएका थिए।"
अवैध सम्पत्ति जेठानको नाममा लुकाउँदै,"तातोपानी भन्सार कार्यालयका प्रमुख कृष्णबहादुर बस्नेतले जेठानको नाममा अकुत सम्पत्ति लुकाएको पाइएको छ। बस्नेतले ९ करोड २१ लाख रुपैयाँ संखुवासभाको खाँदबारीमा बस्ने जेठान नवीनकुमार गौलीको खातामा लुकाएको अख्तियारको अनुसन्धानमा देखिएको छ। उनले आफ्नो र जेठानको नाममा गरी १० करोड ५६ लाख अकुत सम्पत्ति लुकाएको पाइएको छ। बस्नेतले आफ्नो नाममा एक करोड ३५ लाख रुपैयाँ लुकाएका थिए। उनीविरुद्ध २०७६ मंसिर २७ मा मुद्दा दायर गरिएको थियो । उनीमाथि १७ लाख रुपैयाँ घुस लिएको आरोपमा अर्को मुद्दासमेत परेको छ। २०४५ सालमा लेखापाल भएर सेवा प्रवेश गरेका बस्नेतमाथि उपसचिव हुँदा मुद्दा लागेको थियो। विभिन्न स्रोतबाट १ करोड ७८ लाख रुपैयाँ आर्जन गरेका उनले त्यसको ६ गुणा बढी रकम गैरकानुनी आर्जन गरेको पाइएको छ। बस्नेत विराटनगर भन्सारमा रहेका बेला गौलीले खाँदबारी वरपर सय रोपनीभन्दा बढी जग्गा खरिद गरेका थिए भने अन्यत्र पनि लगानी फैलाएका थिए। अख्तियारले बस्नेतका साथै उनकी श्रीमती सविता गौली, जेठान नवीनकुमार गौली र नवीनकी श्रीमती शकुन्तला गौली र छोरा सुलभ गौलीविरुद्धसमेत मुद्दा चलाएको थियो। उपसचिव बस्नेतको सम्पत्ति छानबिनका क्रममा उनको खातामा १७ लाख रुपैयाँ जम्मा भएको खुलेको थियो। जम्मा गर्नेमाथि छानबिन हुँदा विदेशबाट सामान ल्याउने व्यवसायीले भन्सार छुटाउने प्रयोजनका लागि घुस बुझाएको बयान दिएका थिए। त्यो रकम पछि उनका जेठान गौलीको खातामा सारिएको थियो। अख्तियारले बस्नेत र गौलीमाथि १७ लाख रुपैयाँ घुस खाएको अभियोगमा मुद्दा चलाइएको थियो। बस्नेतले २०७९ पुस १ मा सफाइ पाएका छन्। विशेष अदालतले बस्नेतलाई सफाइ दिएको हो।"
अध्यक्षको अकुत कमाइ,"उनी २०५४ साउन १ गते सार्वजनिक पदमा सेवा प्रवेश गरेका थिए। उनले २०७० साउन ४ सम्ममा १ करोड ८५ लाख ५१ हजार ७३८ आम्दानी गरेका थिए। तर, खर्च भने ३ करोड ७९ लाख ५८ हजार ७१ गरेको देखिएको छ। बीपी कोइराला मेमोरियल क्यान्सर अस्पताल, भरतपुर, चितवनका अध्यक्ष डा भक्तमान श्रेष्ठले अस्पतालमा प्रवेश गरेदेखि नै गैरकानुनी रूपमा सम्पत्ति आर्जन गरेको पाइएको छ। उनी २०५४ साउन १ गते सार्वजनिक पदमा सेवा प्रवेश गरेका थिए। उनले २०७० साउन ४ सम्ममा १ करोड ८५ लाख ५१ हजार ७३८ आम्दानी गरेका थिए। तर, खर्च भने ३ करोड ७९ लाख ५८ हजार ७१ गरेको देखिएको छ। उक्त अवधिमा उनको आयको तुलनामा व्यय १ करोड ९४ लाख ६ हजार ३३३ बढी देखिएको छ। २६ लाख ४९ लाख २२० बढी व्यय भएको हदसम्मको रकमलाई न्यायोचित खर्च मान्दा पनि श्रेष्ठले जम्मा १ करोड ६७ लाख ५७ हजार ११३ गैरकानुनी सम्पत्ति आर्जन गरेको देखिएको छ। विशेष अदालतले श्रेष्ठलाई भ्रष्टाचारको मुद्दामा दोषी ठहर गरेको छ। विशेष अदालतले २०७५ कार्तिक १३ गते श्रेष्ठलाई १ वर्ष कैद र १ करोड १८ लाख ६६ हजार ७७६ रुपैयाँ जरिवानाको फैसला सुनाएको थियो।"
पदको दुरुपयोग गरेर अकुत कमाइ,"सो जाँच अवधिमा जम्मा आय ११ करोड १६ लाख ६४ हजार ३२ रहेकोमा ४२ करोड ६६ लाख ९० हजार ५९१ व्यय देखिएको छ। आयभन्दा व्यय ३१ करोड ५० लाख २६ हजार ५५९ बढी देखिएको अख्तियारले जनाएको छ। पूर्वभौतिक योजना तथा निर्माण राज्यमन्त्री सञ्जयकुमार साहले गैरकानुनी रूपमा ५ अर्बभन्दा बढीको सम्पत्ति आर्जन गरेको उजुरी पर्यो। उजुरीपछि अख्तियारले साहले सार्वजनिक पद धारण गरेको मिति २०६५ जेठ १४ गतेदेखि मिति २०७३ असार ३२ सम्म अनुसन्धान गर्यो। सो जाँच अवधिमा जम्मा आय ११ करोड १६ लाख ६४ हजार ३२ रहेकोमा ४२ करोड ६६ लाख ९० हजार ५९१ व्यय देखिएको छ। आयभन्दा व्यय ३१ करोड ५० लाख २६ हजार ५५९ बढी देखिएको अख्तियारले जनाएको छ। उनले बाबु साधु साह सुडी, आमा दुलारी देवी सुडी, श्रीमती रंगिला देवी, निज सञ्जयकुमार साहका भाइ रामकुमार साह, संजयकुमार साहका कम्पनी तथा व्यावसायिक फर्मका कर्मचारीहरू राम मिलन राउत कुर्मी र मनोजकुमार सिंहको श्रीमती निलम सिंह समेतको नाममा आफूले गैरकानुनी रूपमा आर्जन गरेका सम्पत्तिहरू राखेको पाइएको छ। अख्तियारले उनीविरुद्ध मुद्दा नचलाए पनि बयान भने लिएको थियो।"
उपसचिव ढुंगानाको ४ करोड अकुत,"उनीविरुद्ध २०७६ पुस १८ गते मुद्दा दायर गएिको थियो । भ्रष्टाचारबाट कमाएको पैसा श्रीमती मधु कोइराला (ढुंगाना)ले प्रयोग गरेको अख्तियारको भनाइ छ। अर्थ मन्त्रालयका उपसचिव राजेन्द्र ढुंगाना पनि अकुत सम्पत्ति कमाउनेमा परेका छन्। उनले भ्रष्टाचार गरेर साढे ४ करोडभन्दा बढी कमाएको पाइएको छ। उनीविरुद्ध २०७६ पुस १८ गते मुद्दा दायर गएिको थियो । भ्रष्टाचारबाट कमाएको पैसा श्रीमती मधु कोइराला (ढुंगाना)ले प्रयोग गरेको अख्तियारको भनाइ छ। सेवामा प्रवेश गर्दाको अवधिदेखि हालसम्मको खर्च र आम्दानी हेर्दा उनले ४ करोड ६८ लाख ४८ हजार ५ सय ५६ रुपैयाँको स्रोत खुलाउन नसकेको अख्तियारको अनुसन्धानले देखाएको छ। ढुंगानाले सार्वजनिक सेवाको पदमा बहाल रहँदा गैरकानुनी सम्पत्ति आर्जन गरी अमिल्दो तथा अस्वाभाविक उच्च जीवनयापन गरेको पुष्टि भएको छ। ढुंगानाले आफ्नो पदको दुरुपयोग गरी भ्रष्टाचारजन्य कार्य गरी गैरकानुनी रूपमा आर्जन गरेको स्रोत नखुल्ने सम्पत्ति श्रीमतीको नाममा समेत खरिद गरी राखेको पाइएको छ। ढुंगानाले गरेको ५ करोड ४८ लाख रुपैयाँ खर्च तथा लगानी अस्वाभाविक देखिएको अख्तियारको दाबी छ। ढुंगाना २०४९ साउन १९ मा सरकारी सेवा प्रवेश गरेको थिए। उनले २०७५ असार ३२ सम्म सरकारी सेवा रहँदा आर्जन गरेका थिए। ७९ लाख ५४ हजार मात्रै उनले वैध रूपमा कमाएका थिए। खरिद गरी राखेको मधु कोइराला ढुंगानाको नाममा रहेको सम्पत्ति पनि जफत गर्ने उद्देश्यले विशेष अदालत काठमाडौंमा उनीहरूविरुद्ध मुद्दा हालिएको थियो। तर, विशेष अदालतले उपसचिव ढुंगानालाई २०८० वैशाख ८ मा सफाइ दिएको थियो। न्यायाधीश श्रीकान्त पौडेल र यमुना भट्टराईको इजलासले उनलाई पूर्णलाई सफाइ दिएको हो।"
वैधभन्दा अवैध रकम बढी देखिएपछि,"उनीविरुद्ध भ्रष्टाचार निवारण ऐनबमोजिम जरिवाना र कैद सजाय हुन र स्रोत नखुलेको सम्पत्ति जफत गर्ने प्रयोजनार्थ उत्तमदेवी श्रेष्ठलाई समेत प्रतिवादी कायम गरी २०७३ कात्तिक २९ मा विशेष अदालतमा मुद्दा दर्ता गरिएको थियो। काठमाडौं महानगरपालिका कार्यालयका इन्जिनियर गम्भीरलाल श्रेष्ठले पदको दुरुपयोग गर्दै अकुत आर्जन गरेको खुलेको छ। श्रेष्ठले २०४३ असोज १६ देखि २०७१ साल माघ मसान्तसम्म सार्वजनिक सेवाको पदमा रहेर अकुत सम्पत्ति पनि आर्जन गरेको अख्तियारको अनुसन्धानबाट खुलेको छ। यस अवधिमा उनले ४४ लाख ३६ हजार २८० बैधबाटोबाट आम्दानी गरेको भए पनि लगानी तथा खर्च १ करोड ७३ लाख ३७ हजार २७ रुपैयाँ गरेको देखिएको छ। यो अवधिमा आयभन्दा बढी खर्च गरेको १ करोड २९ लाख ७ सय ४७ रुपैयाँको स्रोत वैधानिक रूपमा पुष्टि हुन नसकेको देखिएको थियो। उनीविरुद्ध भ्रष्टाचार निवारण ऐनबमोजिम जरिवाना र कैद सजाय हुन र स्रोत नखुलेको सम्पत्ति जफत गर्ने प्रयोजनार्थ उत्तमदेवी श्रेष्ठलाई समेत प्रतिवादी कायम गरी २०७३ कात्तिक २९ मा विशेष अदालतमा मुद्दा दर्ता गरिएको थियो। महानगर इन्जिनियर श्रेष्ठले पनि सफाइ पाएका छन्। २०७५ जेठ १७ गते विशेषका न्यायाधीशहरू बाबुराम रेग्मी, चण्डीराज ढकाल र नारायणप्रसाद पोखरेलको इजलासले उनलाई सफाइ दिएको छ। १६ वर्षमा १ करोड बढी अकुत स्वास्थ्य मन्त्रालयअन्तर्गत मेडिकल सुपरिटेन्डेन्ट पदमा कार्यरत रही काम गरेका डा रामशंकर ठाकुरले अकुत सम्पत्ति आर्जन गरे। उनी २०४३ असार ४ गतेमा सार्वजनिक सेवा प्रवेश गरेका थिए। २०४३ असार ४ गतेदेखि २०६९ असार मसान्तसम्मको जाँच अवधिको सम्पूर्ण आय र व्ययलाई समग्रतामा विश्लेषण गरी हेर्दा ठाकुरको बैध आयस्रोत बाहेकको वास्तविक स्रोत नखुलेको सम्पत्ति १ करोड १८ लाख २७ हजार १३ रुपैयाँ खुल्न आएको छ। उनले राष्ट्रसेवक भएपश्चात के कस्तो स्रोतबाट सम्पत्ति आर्जन गरेको हो भन्ने प्रमाणहरूबाट पुष्टि गर्न नसकेको अख्तियारको प्रतिवेदनमा उल्लेख छ। उनले अकुत सम्पत्ति परिवारको सदस्यको नाममा लुकाएको देखिएको छ। चल अचल सम्पत्तिहरू जफतको प्रयोजनका लागि विन्दुदेवी ठाकुर र जीतेश ठाकुरलाई समेत प्रतिवादी कायम गरी गरी २०७३ भदौ २० मा विशेष अदालत काठमाडौंमा आरोपपत्र दायर गरिएको थियो। उनलाई विशेषले सफाइ दिएको छ। २०७८ चैत १३ गते विशेष अध्यक्ष श्रीकान्त पौडेल, सदस्य शालिग्राम कोइराला र बलभद्र बास्तोलाको इजलासले सफाइ दिएको थियो। इन्जिनियरले यसरी गरे अकुत आर्जन काठमाडौं महानगरपालिकाको कार्यालयका वरिष्ठ इन्जिनियर रामहरि फुयाँलले पदीय जिम्मेवारीको दुरुपयोग गरी गैरकानुनी रूपबाट सम्पत्ति आर्जन गरेका थिए। उनीविरुद्ध अख्तियारले अनुसन्धान गरी मुद्दा हालेको थियो। फुयाँलले सार्वजनिक पद धारण गरेको मिति २०५२ असोज ४ गतेदेखि मिति २०७१ फागुन ३० सम्मको जाँच अवधिको सम्पूर्ण आय र व्ययको अनुसन्धान गरिएको थियो। उनको आय ५ करोड २८ लाख, ९३ हजार ४९२ रुपैयाँ देखिएको छ भने, खर्च तथा लगानी ८ करोड, २ लाख २ हजार ८२४ गरेको पाइएको छ। आयबाट व्यय घटाउँदा जम्मा २ करोड, ७३ लाख, ९ हजार, ३३२ बराबरको सम्पत्तिको वैधानिक रूपमा पुष्टि नभएको अख्तियारले जनाएको छ। उनले अकुत सम्पत्ति श्रीमती शोभा सिम्खडाको नाम पनि राखेको भेटिएको थियो। फुयालविरुद्ध साबिक भ्रष्टाचार निवारण ऐनबमोजिम जरिवाना तथा कैद सजाय हुन र सो सम्पत्ति जफत गर्ने प्रयोजनका लागि निजको श्रीमती शोभा सिम्खडासमेतलाई प्रतिवादी कायम गरी २०७३ कात्तिक २९ मा विशेष अदालतमा आरोपपत्र दायर गरिएको थियो। अधिकारीको लाख कमाइ, करोडौं अकुत सीप विकास परियोजना, नयाँबानेश्वर, काठमाडौंका वरिष्ठ लेखा अधिकृत रामबाबु अधिकारीले सार्वजनिक सेवाको पदमा रहँदा मर्यादाविपरीतका कार्यहरू गरी स्रोत पुष्टि हुन नसक्ने अकुत सम्पत्ति आर्जन गरेको देखिएको छ। अधिकारी २०४६ माघ ३ गते सार्वजनिक सेवा प्रवेश गरेका थिए। सार्वजनिक सेवाको पदमा सेवा प्रवेश गरेको २०४६ माघ ३ देखि २०७३ फागुन ३१ सम्मको जाँच अवधिमा जम्मा आय ९२ लाख २३ हजार ८५१ रहेको छ। २०७६ जेठ २ गते विशेषका अध्यक्ष बाबुराम रेग्मी, द्ववारिकामान जोशी र प्रमोदकुमार श्रेष्ठको इजलासले उनलाई सफाइ दिएको छ। अकुत रकम श्रीमतीका नाममा नेपाल विद्युत् प्राधिकरणका सहायक प्रबन्धक ध्रुवकुमार उप्रेतीले अकुत सम्पत्ति कमाएको देखिएको छ। उनले सार्वजनिक सेवा रहँदा ३१ वर्षमा करिब सवा चार करोड अकुत सम्पत्ति आर्जन गरेको पाइएको छ। उप्रेती आर्थिक वर्ष २०३६०३७ मा सार्वजनिक सेवामा प्रवेश गरेका थिए। सेवामा प्रवेश गरेदेखि २०६७०६८ सम्मको उनको आम्दानी १ करोड १० लाख ३० हजार ३४५ देखिएको छ। कुल व्यय भने ५ करोड २८ लाख ४१ हजार १५४ भएको पाइएको छ। उनको आयभन्दा व्यय ४ करोड १८ लाख १० हजार ८०९ बढी भएको देखिएको छ। उनले अवैध सम्पत्तिबाट विभिन्न स्थानमा लगानी गरेको अनुसन्धानबाट खुलेको छ। उनले पत्नी सन्ध्या लामिछाने (उप्रेती) को नाममा पनि अकुत सम्पत्ति लुकाएका थिए। उनीविरुद्ध २०७२ माघ २८ मा विशेष अदालत काठमाडौंमा आरोपपत्र दायर गरिएको थियो। उनलाई विशेष अदालतले दोषी ठहर गरेको छ। २०७६ माघ २७ गते विशेष न्यायाधीशहरू शिवराज अधिकारी, बालेन्द्र रूपाखेती र रवि शर्मा अर्यालले दोषी ठहर गरेको हो। अकुत आर्जन, अवैध काम सुरेश सिंहले वन विभागमा दरबन्दी रहँदै सागरनाथ वन विकास परियोजना कार्यालय, सर्लाही सम्म आइपुग्दा अकुत सम्पत्ति जम्मा गरेको खुलेको छ। उनले २०४६ भदौ २५ मा सार्वजनिक पद धारण गरेका थिए। सरकारी जागिरमा प्रवेश गरेदेखि २०७० साउन २९ सम्म उनको आय ३३ लाख ७१ हजार ७०४ मात्रै देखिएको छ। तर, समग्र व्यय एवं लगानी १ करोड ९४ लाख ६ हजार ८२९ देखिएको छ। उक्त जाँच अवधिमा उनको आयको तुलनामा व्यय रकम १ करोड ६० लाख ३५ हजार १२५ बढी खर्च भएको देखिएको छ। सिंहले गरेको खर्चबाट न्यायोचित खर्चलाई घटाउँदासमेत उनले उक्त जाँच अवधिमा १ करोड ३६ लाख ७३ हजार ५६९ रुपैयाँ ४२ पैसा गैरकानुनी तवरले सम्पत्ति आर्जन गरेको पुष्टि भएको अख्तियारले जनाएको छ। उनले श्रीमती निर्मलादेवी सिंहको नाममा समेत अकुत सम्पत्ति लुकाइएको खुलेको छ। सनराइज बैंकबाट ३३ लाख ४१ हजार ९९९ रुपैयाँ ९९ पैसा निकाली लुकाएको पनि भेटिएको थियो। विशेषका न्यायाधीसद्धय बाबुराम रेग्मी र चण्डीराज ढकालको इजलासले दोषी ठहर गरेको हो।"
"विशेषबाट भ्रष्टाचारी, सर्वोच्चबाट सफाइ",अवकाशको तीन वर्षपछि पोखरेलविरुद्ध अख्तियारले २०६० मंसिर ८ मा विशेष अदालतमा मुद्दा दायर गरेको थियो। पोखरेलकी पत्नी झुमा पोखरेल र छोरी रोमिला पोखरेललाई प्रतिवादी बनाएको थियो। पूर्वगृहसचिव पदमप्रसाद पोखरेल। उनी लामो समय गृह प्रशासनमा रहे। लामो समय गृह प्रशासनमा रहेका पूर्वगृहसचिव पोखरेलले १ करोड ५१ लाख ३८ हजार अकुत सम्पत्ति आर्जन गरेको भन्दै उनीविरुद्ध अख्तियारले मुद्दा हालेको थियो। अवकाशको तीन वर्षपछि पोखरेलविरुद्ध अख्तियारले २०६० मंसिर ८ मा विशेष अदालतमा मुद्दा दायर गरेको थियो। पोखरेलकी पत्नी झुमा पोखरेल र छोरी रोमिला पोखरेललाई प्रतिवादी बनाएको थियो। विशेषले भ्रष्टाचार निवारण ऐन २०१७ मा टेकेर हदम्यादको कारण देखाउँदै मुद्दाको तथ्यमा नै प्रवेश नगरी खारेज गरिदिएको थियो। विशेष अदालतले २०६९ असोज १८ गते भ्रष्टाचारी ठहर गरी डेढ वर्ष कैद र ५८ लाख ५९ हजार ७ सय ८५ रुपैयाँ जरिबानाको फैसला सुनाएको थियो।
"बाराको चुरियामाईमा भारतीय तीर्थयात्री चढेको बस दुर्घटना, ६ जनाको मृत्यु",बसमा सवार २६ जनामध्ये तीन जनाको घटनास्थलमा तथा तीन जनाको उपचारका क्रममा मृत्यु भएको प्रहरी प्रवक्ता दधिराम न्यौपानेले जानकारी दिए। घाइते यात्रुको मकवानपुरको हेटौँडास्थित विभिन्न अस्पतालमा उपचार भइरहेको उनले बताए। बारा : बाराको चुरियामाई अगाडि भारतीय तीर्थयात्री बोकेको बस दुर्घटना हुँदा छ जनाको मृत्यु भएको छ । मृत्यु हुनेको सनाखत हुन नसकेको राससको समाचारमा उल्लेख छ। काठमाडौंबाट जनकपुरतर्फ जाँदै गरेको मधेस प्रदेश ३००१ ख ७९९४ नम्बरको बस आज बिहान चुरियामाई अगाडि दुर्घटना भएको हो । बसमा सवार २६ जनामध्ये तीन जनाको घटनास्थलमा तथा तीन जनाको उपचारका क्रममा मृत्यु भएको प्रहरी प्रवक्ता दधिराम न्यौपानेले जानकारी दिए। घाइते यात्रुको मकवानपुरको हेटौँडास्थित विभिन्न अस्पतालमा उपचार भइरहेको उनले बताए। आज बिहान २ बजे जितपुर सिमरा उपमहानगरपालिका२२ पूर्वपश्चिम लोकराजमार्गको चुरियामाई नजिक बस सडक दुर्घटना भएको हो । तीव्र गतिका कारण बस दुर्घटना भएको प्रहरीको अनुमान छ । दुर्घटनाबारे अनुसन्धान भइरहेको जिल्ला प्रहरी कार्यालयले जनाएको छ । बसका चालकलाई प्रहरीले नियन्त्रणमा लिएको छ ।
ल्यारक्याल लामाको ९ करोडको मुद्दा,"पछिल्लो समयका चर्चित पात्र हुन्, डा ल्यारक्याल लामा। उनलाई वर्तमान पुष्पकमल दाहाल नेतृत्वको संयुक्त सरकारले लुम्बिनी विकास कोषको उपाध्यक्षमा नियुक्त गरेको छ। दोहोरो नागरिकता, भारतीय रासनकार्डराहदानी, तिब्बती शरणार्थी परिचयपत्र, वैदेशिक रोजगारीका नाममा ठगीको आरोपमा उनी पक्राउ परेका थिए। २०७३ फागुन ३० मा उनको इन्भेस्टमेन्ट बैंकको लकरमा १४ थान गोली भेटिएको थियो। गोली भेटिएपछि पक्राउ परेका लामा ६६ हजार ७ सय रुपैयाँ धरौटीमा रिहा भएका थिए। अख्तियारले २०७३ वैशाख ३० लामाविरुद्ध अकुत सम्पत्ति आर्जन गरेमा मुद्दा चलाएको थियो। उनको आयभन्दा व्यय ९ करोड ४४ लाख ७२ हजार १ सय ७९ रुपैयाँ बढी हुन आएको देखिएको छ। त्यसपछि पनि उनको रजगज कम छैन। २०७३ कात्तिक ३० मा विशेष अदालतले उनलाई सफाइ दिएको थियो।"
भन्सारबाट सुब्बाको मालामाल,"स्रोत खुल्न नसकेको १४ करोड ६१ लाख दुई श्रीमती, बुवाआमा, दाजुभाइ र बुहारीसमेतका नाममा र लुकाएर राखेका थिए। उने बुवा ज्ञानकृष्ण श्रेष्ठ, आमा चन्द्रदेवी श्रेष्ठ, भाइ रामकृष्ण श्रेष्ठ, बुहारी रविना प्रधानाङ्ग, श्रीमती तारादेवी श्रेष्ठ र रेखा श्रेष्ठको नाममासमेत सम्पत्ति लुकाए राखेका थिए। त्रिभुवन अन्तर्राष्ट्रिय विमानस्थलबाट गायब ३३ केजी सुन प्रकरणमा जोडिएका एक पात्र हुन्, श्यामकृष्ण च्यामु श्रेष्ठ। विमानस्थलमा रेडियो अपरेटर (नायब सुब्बा) रहेर उनले १४ करोड ६१ अकुत सम्पत्ति जोडेको खुलेको थियो। ०५३ चैत ५ मा सरकारी सेवा प्रवेश गरेका श्यामकृष्णले ०७५ सम्म झन्डै २४ करोड कमाएको देखिएको थियो। अख्तियारको अनुसन्धानमा ९ करोड ६३ लाख मात्रै बैध भेटिएको थियो। स्रोत खुल्न नसकेको १४ करोड ६१ लाख दुई श्रीमती, बुवाआमा, दाजुभाइ र बुहारीसमेतका नाममा र लुकाएर राखेका थिए। उने बुवा ज्ञानकृष्ण श्रेष्ठ, आमा चन्द्रदेवी श्रेष्ठ, भाइ रामकृष्ण श्रेष्ठ, बुहारी रविना प्रधानाङ्ग, श्रीमती तारादेवी श्रेष्ठ र रेखा श्रेष्ठको नाममासमेत सम्पत्ति लुकाए राखेका थिए। २०७५ माघ १५ मा श्रेष्ठविरुद्ध १४ करोड ६१ लाख रुपैयाँ बिगो माग दाबी गर्दै अदालतमा मुद्दा दायर भएको थियो। विशेष अदालतले उनलाई दोषी ठहर गरेको थियो।"
३३ कित्ता जग्गा खरिद,काफ्लेले २०५४ पुस १ देखि २०७६ वैशाख ३० सम्मको सेवा अवधिमा १ करोड ७४ लाख १४ हजार वैध आयआर्जन गरेको देखिएको छ। उनलाई २०८० असार २२ मा सफाइ दिएको थियो। नापी कार्यालय भक्तपुरका सर्भेक्षक राजेन्द्र काफ्लेले अकुत कमाइबाट ३३ कित्ता जग्गा किनेको भेटिएको छ। उनले साढे ५ करोड अकुत सम्पत्ति आर्जन गरेको अख्तियारको आरोप छ। २२ वर्ष सार्वजनिक सेवामा रहेका उनले ७ करोड १७ लाख ४१ हजार कमाएको देखिएको छ। जसमा १ करोड ७४ लाख १४ हजारको मात्रै स्रोत खुलेको छ। काफ्लेले अवैध रूपमा कमाएको सम्पत्ति उनकी श्रीमती सुशीलाको नाममा ३३ कित्ताभन्दा बढी जग्गाजमिन खरिद गर्दा रजिस्ट्रेसन लिखतमा वास्तविक भुक्तानी मूल्यभन्दा न्यून रकम देखाई जग्गाधनीलाई वास्तविक कारोबारको रकम भुक्तानी दिएको अनुसन्धानको क्रममा भेटिएको थियो। काफ्लेले २०५४ पुस १ देखि २०७६ वैशाख ३० सम्मको सेवा अवधिमा १ करोड ७४ लाख १४ हजार वैध आयआर्जन गरेको देखिएको छ। उनलाई २०८० असार २२ मा सफाइ दिएको थियो।

शीर्षक,विवरण
पहेंलो सुनको कालो धन्दा,"हालसम्मकै ठूलो परिणामको अवैध सुन भन्सार जाँचपास भएर विमानस्थलबाट बाहिरिनुले यसभित्रको संयन्त्रको कामबारे नै आमनागरिकले प्रश्न उठाएका छन्। त्रिभुवन अन्तर्राष्ट्रिय विमानस्थलबाट हालसम्मकै उच्च परिणाममा सुन बरामद भएपछि यतिबेला चौतर्फी चासो र चिन्ताले बजार तताएको छ। साउन ३ गते राजस्व छली गरी ल्याएको एक क्विन्टल सुन बरामद भएको हो। यति ठूलो परिणाममा सुन बरामद भएपछि त्रिभुवन विमानस्थलको सुरक्षादेखि त्यहाँ सम्बद्ध सबै निकायका कर्मचारीहरूको भूमिकामाथि पनि प्रश्न उठेको छ। कुनै समय चर्चित अपराधी चाल्र्स शोभराजले त्रिभुवन विमानस्थलबाट हात्ती छिराउन सक्छु भन्ने अभिव्यक्ति दिएका थिए। हालसम्मकै ठूलो परिणामको अवैध सुन भन्सार जाँचपास भएर विमानस्थलबाट बाहिरिनुले यसभित्रको संयन्त्रको कामबारे नै आमनागरिकले प्रश्न उठाएका छन्। ३३ किलो सुन प्रकरणमा केही आरोपी पक्राउ परे पनि यो मुद्दा विस्तारै सेलाएको थियो। अब एक सय किलो अवैध सुन ओसारपसारमा संलग्न, कारोबारी तथा यसको सञ्जालमा लागेकाहरूलाई कानुनी दायरामा ल्याउन सक्छ सक्दैन ? यो सरकारको परीक्षा सुरु भएको छ। साथै यो घटनाले नेपालमा सुन तस्करी गर्ने नयाँ शैलीको पनि खुलासा गरेको छ। झट्ट हेर्दा मोटरसाइकल र स्कुटरको ब्रेक सु पूरै सिल प्याक। तर, उक्त सामानमा ब्रेक सु मात्रै थिएन, सुन पनि भेटियो। आमनागरिकले आफन्तलाई विदेशमा पठाउने एक किलो अचार र विदेशबाट फर्किएका श्रमिकले ल्याएका दुईवटा मोबाइलमा आँखा गाडेर बस्ने विमानस्थलको सुरक्षा प्रशासनले आखिर यत्रो परिमाणको समानको सुइँकोसम्म किन पाएनन् ? सुरक्षा संयन्त्र र उच्च प्रशासनिक तथा राजनीतिक नेतृत्वको आडबिना यति ठूलो परिणाममा सुन तस्करी सम्भव छ ? आमनागरिकका यस्ता प्रश्नहरूको जवाफ वर्तमान सरकारबाट खोजी रहेछन्। सुशासनका मुद्दामा केही अग्रसर देखिएको वर्तमान सरकारको नेतृत्वले अवैध सुन तस्करीको सञ्जाल तोड्ने सुनौलो अवसर प्राप्त गरेको छ। अब अवैध सुन बरामदको जश लिने होडबाजीभन्दा पनि सरकारका सम्बद्ध सबै सरोकार निकायले यसको सूक्ष्म अनुसन्धान अघि बढाउनुपर्छ। विमानस्थल सुरक्षा तथा जाँचपासमा संलग्न सुरक्षा तथा प्रशासन र राजस्वका कर्मचारीलाई समेत अनुसन्धानको दायरामा ल्याएर अध्ययन गर्ने हो भने यसमा संलग्नहरू सबै कानुनी दायरामा आउनेछन्। त्यसका लागि वर्तमान सरकारले आमनागरिकको थप भरोसा जित्ने गरी काम अघि बढाउनुपर्छ। सरकारलाई सुन तस्करीको सञ्जाल तोड्ने पनि एउटा अवसर हो यो।"
लम्पी स्किनले देशभर ४८ हजार १ सय ३३ पशुको मृत्यु,"लम्पी स्किन रोगले यसपटक गोठ मात्रै रित्याएन, खेतसमेत बाँझै बनायो। जोत्ने गरु मरे, दुधालु गाई र बाच्छाबाच्छी मर्दा किसानका गोठ रित्तिए। मानो रोपेर मुरी उब्जाउने बेला जोत्ने गोरु मर्दा र बिरामी हुँदा किसान छटपटाउनु पयो। सरकारी तथ्यांकअनुसार साउन ३ गते सम्ममा देशभर लम्पी स्किनले गर्दा ४८ हजार १ सय ३३ पशु मरेका छन्। पशुसेवा विभागका सूचना अधिकारी डा चन्द्र ढकालका अनुसार हालसम्म संक्रमित १० लाख ५४ हजार ५५ पशु छन्। यसमध्ये ७ लाख ६८ हजार ६४१ निको भइसकेको विभागको दाबी छ। तर, अझै २ लाख ३७ हजार २ सय ८१ पशु सक्रिय संक्रमित छन्। ३ लाख १ हजार २ सय ४६ पशुमा खोप लगाइसकेको सूचना अधिकारी डा ढकालले जानकारी दिए। तर, संक्रमण संख्या भने अझै बढ्दै गएको तथ्यांकमा देखिन्छ। नेपालमा २०७७ साल असार १० मा मोरङको सुन्दरहरैचा नगरपालिका११ का गाईहरूमा लम्पी स्किन रोगका लक्षणहरू पहिलोपटक देखा परेको थियो। तर, अहिले यसले बिकराल रूप लिएर मुलुकभर आतंक मच्चिएको छ। पछिल्लो समय देशभर ७६ जिल्लाका गाईभैंसीमा यो रोग पुष्टि भएको छ। यस रोगबाट कर्णाली, सुदूरपश्चिम, लुम्बिनी र कोसी प्रदेशका मध्यपहाडी तथा पहाडी क्षेत्रमा रहेका पशुहरू बढी प्रभावित भएका छन्। यो रोगको महामारी नियन्त्रणका लागि पशुसेवा विभाग र मातहतका निकाय, प्रदेश सरकार मातहतका निकाय तथा स्थानीयतहमा कार्यरत पशु स्वास्थ्यकर्मीहरू परिचालित रहेको विभागको भनाइ छ। यस क्रममा अन्य सरकारी निकाय, निजीक्षेत्रमा कार्यरत पशु स्वास्थ्यकर्मीलगायतका सरोकारवालासँग समन्वय गरी रोग रोकथाम तथा नियन्त्रणका उपायहरू अवलम्बन गरिएका छन्, विभाग भन्छ, पशु सेवा विभागमा लम्पी स्किन रोग नियन्त्रण कक्ष स्थापनासहित प्रभावित क्षेत्रमा रोग अन्वेषण, उपचार र प्राविधिक सल्लाहका लागि टोली परिचालन गरिएको छ। प्रभावित पशुको उपचारको लागि संघ, प्रदेश र स्थानीय तहबाट औषधिको व्यवस्थासहित प्राविधिक परिचालन गरिएको छ। साथै खोप आपूर्तिको लागि आयात अनुमति प्रदान गरी हालसम्म १० लाख ३७ हजार डोज खोप आयात भई सातवटै प्रदेशका विभिन्न जिल्लाहरूमा १ लाख ८० हजार ९२२ पशुहरूमा खोप कार्य सम्पन्न भएको विभागले जनाएको छ। प्रदेश तथा स्थानीयतहसँग समन्वयका लागि प्रदेश र स्थानीय तहमा सम्पर्क उपायहरू अवलम्बन गरिएका छन्। पशु सेवा विभागमा लम्पी स्किन रोग नियन्त्रण कक्ष स्थापना सहित प्रभावित क्षेत्रमा रोग अन्वेषण, उपचार र प्राविधिक सल्लाहका लागि टोली परिचालन गरिएको छ। प्रभावित पशुको उपचारको लागि संघ, प्रदेश र स्थानीय तहबाट औषधिको व्यवस्थासहित प्राविधिक परिचालन गरिएको विभागले बताएको छ। चालु आव २०७९८० मा नै खर्च गर्ने गरी महानगरपालिका र सङ्क्रमण नफैलिएका जिल्लाबाहेक प्रत्येक स्थानीय तहमा महामारी नियन्त्रण गर्न संघीय शसर्त अनुदानअन्तर्गत १ लाख रुपैयाँका दरले रकम विनियोजन भएको छ। कोसीमा लाखौं पशु संक्रमित लम्पी स्किनले पशु संक्रमित हुँदा कोसी प्रदेशमा हजारौं किसान प्रभावित बनेका छन्। कोसीमा हालसम्म २ लाख १४ हजार ६ सय ४५ पशु संक्रमित भएका छन्। पशुपन्छी तथा मत्स्य विकास निर्देशनालय विराटनगरका अनुसार हालसम्म २ लाख १२ हजार ८ सय ५७ गाईगोरु र १ लाख ७ हजार ८८ भैंसी राँगामा यसको संक्रमण पुष्टि भइसकेको छ। लम्पी स्किनकै कारण ४ हजार ८ सय १४ वटा पशु मरिसकेका छन्। मृत्यु हुनेमा ४ हजार ७ सय ५७ गाईगोरु र ६२ वटा राँगा छन्। यो असार अन्तिमसम्मको तथ्यांक हो। प्रदेशमा हालसम्म १ लाख ३ हजार ७ सय ७१ पशुलाई संक्रमणविरुद्धको खोप लगाइएको छ। संखुवासभा, तेह्रथुम र भोजपुरमा खोप कार्यक्रम पुग्न सकेको छैन। खोप पुगेका स्थानमा पनि पर्याप्त छैन। प्रदेशका १४ वटै जिल्ला लम्पी स्किनबाट प्रभावित छन्। प्रदेशभरि हालसम्म १ लाख ३ हजार ७ सय ७१ पशुलाई मात्रै खोप लगाइएको हो। संक्रमितमध्ये आधा पशुले पनि खोप पाएका छैनन्। खोपको उपलब्धताको अवस्थाले पनि संक्रमण नियन्त्रण प्रभावकारी हुन नसकेको देखाउँछ। पाँचथरमा सबैभन्दा धेरै पशु संक्रमित भएका छन्। ३२ हजार ९ सय ६२ पशु संक्रमित हुँदा पाँचथरमा ३ सय ७६ वटाको मृत्यु भइसकेको छ। संक्रमणका कारण मृत्यु हुने पशुको संख्या इलाममा धेरै छ। इलाममा हालसम्म १ हजार ३ सय ८२ पशु मरिसकेका छन्। ३१ हजार ३ सय ४९ वटा पशुमा संक्रमण पुष्टि भइसकेको छ। धनकुटामा २१ हजार ५ सय ५८, झापामा २० हजार ९ सय २५, उदयपुरमा २० हजार ८ सय ९९, मोरङमा १९ हजार ८ सय ६९, सुनसरीमा १६ हजार २ सय ४४, तेह्रथुममा १५ हजार ९ सय ८६, संखुवासभा १३ हजार, खोटाङमा १० हजार ३ सय २४, ताप्लेजुङमा ६ हजार ९ सय २, भोजपुरमा ६ हजार ६ सय १९, ओखलढुंगामा ६ हजार ३ सय ३ र सोलुखुम्बुमा ७ सय ५ वटा पशुमा संक्रमण यकिन भइसकेको छ। संक्रमणले झापामा ५ सय ४, मोरङमा ४ सय २९, उदयपुरमा ३ सय ७६, सुनसरीमा ३ सय ४३, खोटाङमा २ सय ७९, धनकुटामा २ सय ७५, संखुवासभामा २ सय ७२, ओखलढुंगामा २ सय २, तेह्रथुममा १ सय ४४, ताप्लेजुङमा १ सय २५, भोजपुरमा ७२ र सोलुखुम्बुमा ३५ पशु मरिसकेका छन्। मधेसमा अवस्था विकराल मधेस प्रदेशमा यस रोगका कारण प्रदेशका आठवटै जिल्लामा किसानलाई अप्ठेरो झेल्नु परिरहेको भूमि, व्यवस्था, कृषि तथा सहकारी मन्त्रालयअन्तर्गतको पशुपक्षी निर्देशनालयले जनाएको छ। यस रोगबाट प्रदेश भरीमा हालसम्म १७ सय पशुहरूको मृत्यु भइसकेको छ भने ५२ हजार ६८६ वटा पशु प्रभावित छन्। लम्पी स्किन रोग एकातर्फ पशुहरूमा दु्रत गतिमा फैलिँदै गए पनि यसको निदानका लागि खोप अभियान प्रदेशमा निकै सुस्त गतिमा चलिरहेको छ। प्रदेशमा सबैभन्दा बढी पशु यस रोगले मरेको जिल्ला सिरहामा हालसम्म खोप अभियान सञ्चालन समेत गरिएको छैन। त्यसैगरी सप्तरी, धनुषा, महोत्तरी र पर्सामा पनि पशुहरूलाई खोप लगाउन हालसम्म सुरु गरिएको छैन। सर्लाही, रौतहट र बारामा पशुहरूलाई यस रोगबाट बचाउन खोप लगाइएको हो। हालसम्म १२ हजार ७ सय ५९ पशुहरूलाई खोप लगाएर सुरक्षित पार्ने प्रयास गरिएको निर्देशनालयले जनाएको छ। बागमतीमा झन्डै साढे तीन हजार चौपायाको मृत्यु बागमती प्रदेशको १३ जिल्लामा लम्पी स्किन रोगबाट ३ हजार ४ सय ७६ पशु चौपायाको मृत्यु भएको छ। पशुपन्छी तथा मत्स्य विकास निर्देशनालय बागमती प्रदेशका अनुसार साउन ४ गतेसम्म सबैभन्दा धेरै तीन हजार दुई सय ७६ गाईको मृत्यु भएको छ। २०७९ पुस महिनाबाट बागमती प्रदेशमा लम्पी स्कीनको प्रकोप फैलिएको थियो। हालसम्म एक सय २३ गोरु, ५० वटा बाच्चा बाच्छी र २७ भैंसीको लम्पी स्कीन संक्रमणबाट मृत्यु भएको छ। यस अवधिमा सबैभन्दा धेरै सिन्धुलीमा ६ सय ५० पशु चौपायाको मृत्यु भएको छ। निर्देशनालयको तथ्यांक अनुसार काभ्रेमा ६ सय २८, नुवाकोटमा ४ सय ११, काठमाडौंमा ९७, ललितपुरमा २३ र भक्तपुरमा १ सय २३ पशु चौपायाको मृत्यु भएको छ। त्यस्तै धादिङमा एक सय पाँच, रसुवामा ३२, रामेछापमा दुई सय २९, दोलखामा एक सय ७४, सिन्धुपाल्चोकमा तीन सय ६०, चितवनमा एक सय ७६ र मकवानपुरमा दुई सय ७४ पशु चौपायाको मृत्यु भएको छ। निर्देशनालयका अधिकृत रामहरि शर्र्माका अनुसार लम्पी स्कीनबाट १ लाख ३९ हजार आठ सय ३८ पशु चौपाया संक्रमित भएका छन्। प्रदेश सरकारले संक्रमण न्युनिकरणको लागि खोप अभियान सञ्चालन गरिरहेको छ। यस अवधिमा ९७ हजार तीन सय ५१ पशु चौपायालाई लम्पी स्कीन बिरुद्धको खोप लगाइएको निर्देशनालयका अधिकृत शर्माले जानकारी दिए। निर्देशनालयका अनुसार ९३ हजार चार सय ७६ गाई र तीन हजार आठ सय ७५ भैंसीलाई खोप लगाइएको छ। गण्डकीमा सबैभन्दा धेरै नवलपुरमा लम्पी स्किन रोगका कारण गण्डकी प्रदेशमा असार २६ गते सम्म १८ सय १ (३७४ प्रतिशत) गाई, भैंसी मरेका छन्। गण्डकी प्रदेशमा लम्पी स्किन रोगका कारण सबैभन्दा धेरै नवलपुरमा ४ सय ८ गाई, भैंसी (पाडापाडी, बाच्छाबाच्छीसमेत) मरेको पशुपंछि तथा मत्स्य विकास निर्देशनालय पोखराको तथ्यांक छ। नवलपुरपछि सबैभन्दा धेरै चौपायाको मृत्यु गण्डकी प्रदेशको राजधानीसमेत रहेको जिल्ला कास्कीमा ३ सय ५३ गाई, भैंसीलगायत मरेका छन्। यसैगरी गोरखा जिल्लामा ३ सय १९, तनहुँ जिल्लामा २ सय ४८, म्याग्दीमा १ सय ६९, बागलुङ जिल्लामा १ सय ६६, पर्वतमा ७०, लमजुङमा ४७, स्याङजामा १७, हिमाल पारीको जिल्ला मुस्ताङमा ४ वटा चौपाया मरेका छन्। हिमाल पारीको अर्को जिल्ला मनाङमा भने एउटा गोरुमा संक्रमण भए पनि पशुधनको क्षति भने नभएको पशुपन्छी तथा मत्स्य विकाश निर्देशनालय पोखराका प्राविधिक अधिकृत सुरेशकुमार श्रेष्ठले जानकारी दिए। लुम्बिनीमा संक्रमण घट्दै लुम्बिनी प्रदेशमा यस रोगको संक्रमण घट्दै गएको छ। प्रदेशको पशुपन्छी तथा मत्स्य विकास निर्देशनालयका अनुसार संक्रमित पशुहरूलाई अलग्गै राखी रोकथामको उपचारपछि संक्रमण नियन्त्रणमा आएको हो। संक्रमण घट्न थालेपछि प्रदेशमा पशु निर्देशनालयमार्फत लम्पी स्किन विरुद्ध खोप अभियान चलाइएको छ। निर्देशनालयका निमित्त निर्देशक डा परवेज आलमका अनुसार संक्रमण रोक्न खोप कार्यक्रम, आकस्मिक उपचार र सचेतना मुलुक कार्यक्रम सुरु गरिएको छ। लम्पी स्किन संक्रमणका लागि निर्देशनालयले तोकेको फोकल मत्स्य विकास अधिकृत रिमबहादुर सोमैका अनुसार प्रदेशभर ८४ हजार पशुमा संक्रमण देखिएको थियो। संक्रमितमध्ये करिब साढे तीन हजार पशु मरेका छन्। प्रदेशसभा सबैभन्दा बढी रोल्पा जिल्लाका पशुहरू प्रभावित भएका छन्। रोल्पामा मात्रै १ हजार २ सय ९६ पशु मरेको निर्देशनालयले जनाएको छ। निर्देशनालयले हरेक जिल्लामा अभियान नै चलाएर पशुहरूलाई खोप लगाउने काम गरेको छ। फोकल पर्सन सोमैले विकट क्षेत्रमा बाहेक अन्य स्थानमा खोप लगाइएको बताए। रोल्पा जस्तै कतिपय विकट ग्रामीण क्षेत्रमा खोप लगाउन प्राविधिक पुग्न कठिन भएको छ, उनले भने। सुदूरमा पनि प्रकोप सुदूरपश्चिमका ९ जिल्लामा लम्पी स्कीन रोगबाट २५ हजार ६०१ पशुचौपाया मरेका छन्। सुदूरपश्चिम प्रदेश पशु निर्देशनालयले दिएको तथ्यांक अनुसार असार ३० गतेसम्म सुदूरपश्चिममा ९ वटै जिल्लामा यति धेरै संख्यामा बाच्छाबाच्छी, गाईगोरु र भंैसी मरेका हुन्। सुदूरपश्चिममा सबैभन्दा बढी बैतडीमा ११ हजार १८ पशुचौपाया लम्पी स्किनबाट मरेका सुदूरपश्चिम पशु निर्देशनालयका सूचना अधिकारी पुष्कर नाथले जानकारी दिए। त्यसपछि बझाङमा ४ हजार ६२३, डोटीमा ३ हजार ६८८, डडेल्धुरामा २ हजार ३९६, अछाममा १ हजार ६७८, दार्चुलामा १ हजार १ सय ६९, बाजुरामा ७ सय ५३, कैलालीमा २७८ र कञ्चनपुरमा सबैभन्दा कम १८ पशुचौपाया मरेका निर्देशनालयको तथ्यांकमा उल्लेख छ। ममता थापाकाठमाडौंकिशोर बुढाथोकीविराटनगर मनिका झाजनकपुरधामकृष्ण सारु मगरहेटौंडाकृष्णमणि बरालपोखरालक्ष्मण पोखरेलबुटवलशिवराज भट्टधनगढी"
कांग्रेस बैठकमा गुटकै लफडा,"काठमाडौं : नेपाली कांग्रेसको केन्द्रीय समितिको बैठकमा बोल्ने अधिकांश नेताहरू सुशासन र भ्रष्टाचार नियन्त्रणजस्ता विषयमा भन्दा गुट, उपगुटका विषयमा बढी केन्द्रित देखिएका छन्। अधिकांश बोल्ने नेताको विषय गुटप्रति नै लक्षित देखिने गरेको छ। बैठकको तेस्रो दिन बिहीबार पनि यस्तै दृश्य देखियो। नागरिकका तत्कालीन चासोका विषय किनारमै रहे। अधिकांश केन्द्रीय सदस्यहरूले प्रदेशमा पार्टी नेतृत्वमै सरकार रहेको, स्थानीय तहको प्रतिनिधित्वमा पनि देशभर पार्टी बलियो हुँदाहुँदै जनतालाई कांग्रेसले कुनै आभाष दिन नसकेको आरोप लगाएका छन्। मंगलबारदेखि सुरु भएको बैठकमा नेताहरूले कोही सभापतिको गुणगान त कोही महामन्त्रीहरूका गुणगान गाउनमै अभ्यस्त देखिन्छन्। अधिकांशले महामन्त्री थापाले बैठकमा पेस गरेको वर्ष क्यालेन्डर उत्कृष्ट भए तापनि कार्यान्वयनमा सकस हुने प्रतिक्रिया दिएका छन्। बिहीबारको बैठकमा कोसीका मुख्यमन्त्रीसमेत रहेका केन्द्रीय सदस्य उद्धव थापाले बुधबारको बैठकमा अर्का केन्द्रीय सदस्य केशवकुमार बुढाथोकीले बोलेको अभिव्यक्तिमा खण्डन गरेका थिए। बुढाथोकीले प्रदेश १ को नामकरणमा पार्टीले भूमिका नखेलेको गुनासो गरेका थिए। बिहीबार मुख्यमन्त्रीसमेत रहेका उद्घव थापाले भने पार्टी र सरकारको आलोचना गरेको भन्दै बुढाथोकीलाई एमालेका हिक्मत कार्र्कीलाई मुख्यमन्त्री मान्न चुनौती दिए। बैठकमा सभापति देउवाको अहिले बैठक प्रत्यक्ष प्रसारण गरेकोमा प्रशंसा गर्न भ्याएका छन् भने केही महामन्त्री गगनकुमार थापा र विश्वप्रकाश शर्मामाथि खुलेरै विरोधमा उत्रिएका छन्। केन्द्रीय सदस्य प्रकाश रसाइलीले गुटबन्दीले गर्दा पार्टीमा जनताको नकारात्मक छाप बढेको बताए। उनले गुटबन्दी बन्द गर्नुहोस्। अहिले पछिल्लो समय शेखर दाई र सभापतिजीको मेलमिलापले पनि सकारात्मक मेसेज प्रवाह भएको छ। गण्डकीका मुख्यमन्त्रीसमेत रहेका केन्द्रीय सदस्य सुरेन्द्रराज पाण्डेले भने महामन्त्री थापालाई तोकेरे नकारात्मक भ्रम फैलाउन बन्द गर्न अनुरोध गर्दै भने, पार्र्टीका बारेमा नै नकारात्मक भ्रम फैलाउने काम पार्र्टीका नेताहरूबाट नहोस्। जेजे भए पनि हामी सबै एकै डुंगामा छौँ। डुंगा डुब्दा सबै एकैपटक डुब्छौं। शेरबहादुर देउवा डुबे गगन थापा पनि डुब्नुहुन्छ, म सुरेन्द्र पाण्डे पनि डुब्छु सिंगो कांग्रेस डुब्छ। अर्की सदस्य गोमा भट्टराईले विधानअनुसार निर्वाचित सभापतिलाई काम गर्न दिनुपर्ने भन्दै अगाडि भनिन्, जसलाई नेतृत्व सुम्पेको छौँ, विधानअनुसार सभापति चयन गरेको छौँ, उहाँलाई काम गर्न दिनुहोस्। सभापतिको विकल्प छैन। उहाँनै हाम्रो सभापति हो। पार्टीलाई बाहिर बदनाम् गर्दै हिँड्ने काम कसैबाट नहोस्। गण्डकीका मुख्यमन्त्रीसमेत रहेका केन्द्रीय सदस्य सुरेन्द्रराज पाण्डेले भने महामन्त्री थापालाई तोकेरे नकारात्मक भ्रम फैलाउन बन्द गर्न अनुरोध गर्दै भने, पार्र्टीका बारेमा नै नकारात्मक भ्रम फैलाउने काम पार्र्टीका नेताहरूबाट नहोस्। जेजे भए पनि हामी सबै एकै डुंगामा छौँ। डुंगा डुब्दा सबै एकैपटक डुब्छौं। शेरबहादुर देउवा डुबे गगन थापा पनि डुब्नुहुन्छ, म सुरेन्द्र पाण्डे पनि डुब्छु सिंगो कांग्रेस डुब्छ। अर्की सदस्य गोमा भट्टराईले विधानअनुसार निर्वाचित सभापतिलाई काम गर्न दिनुपर्ने भन्दै अगाडि भनिन्, जसलाई नेतृत्व सुम्पेको छौँ, विधानअनुसार सभापति चयन गरेको छौँ, उहाँलाई काम गर्न दिनुहोस्। सभापतिको विकल्प छैन। उहाँनै हाम्रो सभापति हो। पार्टीलाई बाहिर बदनाम् गर्दै हिँड्ने काम कसैबाट नहोस्। अर्का केन्द्रीय सदस्य राजीवविक्रम शाहले गुटको सिकार हुनुपरेको गुनासो गरेका थिए। उनले कांग्रेसको गुटबन्दीले गर्दा जनताले जति आभाष कांग्रेस सरकारमा हुँदा पाउनुपर्ने त्यो नपाएको उल्लेख गर्दै भने, कम्युनिस्ट पार्र्र्टीको गढ मानिएको जिल्लाबाट दुईदुई पटक निर्वाचित भएको छु। तर, पनि म लगातार गुटको सिकार हुनुपरेको छ। कांग्रेस कहिले गुटबाट अन्त्य हुन्छ ? भ्रष्टचारीको विषयमा विरोध र ढाकछोप दुवै बैठकमा नक्कली भुटानी शरणार्र्थी बनाएर अमेरिका पठाउने प्रकरणमा मुछिएका पूर्वगृहमन्त्री तथा कांग्रेस केन्द्रीय सदस्य बालकृष्ण खाँणलाई कारबाही गर्ने नगर्ने विषयमा कांग्रेस विभाजित छ। यद्यपि सभापति देउवा भने अदालतमा बिचाराधिन रहेको विषयका बारेमा बोल्ने पक्षमा छैनन्। बिहीबारको बैठकमा केही केन्द्रीय सदस्यले खाँणको बचाउ गरेका छन् भने केहीले निलम्बनकै प्रस्ताव ल्याएका छन्। केन्द्रीय सदस्य अजयबाबु शिवाकोटीले थुनामा रहेका खाँणबारे पार्र्टी बैठकले ठोस निर्णय लिन माग गर्दै भने, कांग्रेस अहिले प्रचण्ड नेतृत्वको सरकारमा छ। यही सरकारले हाम्रा एकजना वरिष्ठ नेता बालकृष्ण खाँणलाई थुनामा पठाएको छ। नक्कली शरणार्थी प्रकरणमा बालकृष्णलाई अन्याय भएको हो भने कांग्रेस तत्काल सरकारबाट हट्नुपर्छ, होइन भने बालकृष्णलाई निलम्बन गरियोस्। यसैगरी अर्की केन्द्रीय सदस्य लक्ष्मी खतिवडा खाँणको बचाउमा उत्रिएकी थिइन् उनले भनेकी थिइन्, कांग्रेसको एउटा नेता कुनै अभियोग लागेर समातिँदै गर्दा गृहमन्त्रीकहाँ धन्यवाद दिन पुग्नुहुन्छ। किन, के कारणले धन्यवाद दिन पुग्नुभयो ? थाहा छैन। अर्की केन्द्रीय सदस्य राधा घलेले, आज एउटा नेतालाई, साथीलाई बिनाकारण समातेर लग्दै गर्दा आफ्नै पार्टीको साथीहरू संवेदनशील नहुनुे पार्र्टीकै एक नेतालाई दुःख पर्दा साथ दिन नसक्ने हो भने भोलि आफूलाई पर्दा सहयोग नपाइने कुरा सम्झिन पनि आग्रह गरिन्। नेपाली कांग्रेसको केन्द्रीय समितिको बैठकमा वरिष्ठ नेता राख्न सभापति देउवा समक्ष प्रस्ताव राखेका छन्। सभापति देउवाले अहिलेसम्म वरिष्ठ नेता राख्न सकेका छैनन्। आपूसँग सभापतिमा प्रतिस्पर्धा गर्ने नेतालाई यसअघि वरिष्ठ नेताको पदमा राखिँदै आएको कांग्रेसमा अभ्यास छ। १४ औं महाधिवेशनमा सभापति देउवासँग प्रतिस्पर्धा गरेका डा शेखर कोइरालालाई भने सभापति देउवाले २५ औं वरीयतामा राखेका छन्। कांग्रेसको विधानले वरिष्ठ नेतासम्बन्धी कुनै प्रावधान राखेको छैन। विधानमा कुनै प्रावधान नभए पनि केही केन्द्रीय सदस्यहरूले भने आफू निकटका नेतालाई वरिष्ठ नेता दिनुपर्ने माग गरिरहेका छन्। कांग्रेसको विधानमै नभएको वरिष्ठ नेता राख्न बिलम्ब भएको आवाज यतिबेला बैठकमा उठिरहेको छ। केन्द्रीय सदस्यहरूले वरिष्ठ नेता बनाउनुपर्ने भन्दै नेताहरू गोपालमान श्रेष्ठ र शेखर कोइरालाको नाम प्रस्ताव गरेका छन्। जसमध्ये श्रेष्ठ पार्र्टीको १५औं वरियतामा छन् भने कोइराला २५औं वरीयतामा छन्। बैठकमा केन्द्रीय सदस्य सीतादेवी देवकोटाले गोपालमान श्रेष्ठलाई वरिष्ठ नेता बनाउन माग गरेकी छन् भने। केन्द्रीय सदस्य रामहरि खतिवडा र प्रकाश रसाइलीले नेता कोइरालाको पछिल्लो समयको कार्यशैलीको प्रशंसा गर्दै सभापतिसँगको कोइरालाको सहकार्यले पार्टीलाई सकारात्मक बनाएको बताएका छन्। अर्का केन्द्रीय सदस्य चन्द्रमोहन यादवले डा शेखर कोइरालाई वरिष्ठ नेता बनाउनु पर्ने प्रस्ताव गरेका छन्। कोइरालालाई वरिष्ठ नेता बनाउँदा पार्र्टीमा समन्वय, समझदारी र सहकार्यका लागि थप सजिलो हुने नेताहरूको तर्क पनि छ। दुई साउनदेखि जारी कांग्रेस केन्द्रीय समिति बैठकमा बिहीबार ३५ जना केन्द्रीय सदस्यले बोलेका थिए।"
"पूर्वलाहुरे नक्कली बाबु, छोरा बनेर बेलायत जाने दाउ","विराटनगर : नक्कली भुटानी शरणार्थी बनाएर नेपालीलाई अमेरिका लगायतका मुलुकमा पुर्याएको घटना नेपालका लागि नौलो होइन्। तर, मोरङमा बाबु, नागरिकता र सरकारी कागजपत्र नै नक्कली बनाएर बेलायत पठाउनेहरू नै सक्रिय रहेको एक घटनाले खुलासा गरेको छ। पोखराबाट मोरङ गएर तीन युवाले नक्कली बाबु खडा गर्दै नागरिकता लिएपछि यो घटना बाहिर आएको हो। नक्कली बाबु बन्ने र आफ्नै छोरा हो भन्दै नागरिकता दिलाएर बेलायत पठाउनमा पूर्वलाहुरे (अवकाश प्राप्त बेलायती सैनिक) कै संलग्नता रहेको खुलेको छ। पूर्वलाहुरेले पत्नीसहित सन्तानलाई पनि उतै लैजान पाउँछन्। गइसकेपछि उतैको बासिन्दा बनेर बस्न मिल्ने भएकाले नक्कली सम्बन्ध तयार पारेर लाखौं रकमको चलखेल गर्दै मानव तस्करी गर्ने गरेको प्रहरीको अनुसन्धानले देखाएको छ। यो घटनामा संलग्न केही पक्राउ परेका छन्, केही फरार छन्। के भएको थियो घटना ? जिल्ला प्रशासन कार्यालय मोरङबाट २०७८ माघ ४ गते एकै परिवारका दाजुभाइको नाममा तीनवटा नागरिकता जारी भयो। कास्कीको पोखरा उपमहानगरपालिका१६ का २९ वर्षीय गणेश गुरुङ, पोखरा१० का २१ वर्षीय रविन गुरुङ र पोखरा१२ का १९ वर्षीय प्रशान्त मगरले दाइभाइ बनेर एकैदिन किर्ते नागरिकता लिए। गणेशको नाम सविन लिम्बू, रविनको साजन लिम्बू र प्रशान्तको नाम सुरज लिम्बू भनेर नागरिकता जारी भयो। परिवारभित्र गणेश (सविन) जेठो, रविन (साजन) माइलो र प्रशान्त (सुरज) कान्छो भाइ बनेर क्रमस ०५०१७८१०७८२, ०५०१७८१०७८३ र ०५०१०७८१०७८४ नम्बरको नागरिकता लिए। उनीहरूलाई छोरा भनेर अवकाश प्राप्त (पूर्व) बेलायती सैनिक मोरङको लेटाङ नगरपालिका६ का ६१ वर्षीय सूर्यहाङ लिम्बूले नागरिकतामा सनाखत गरे। बेलायत जाने चक्करमा रहेका तीनै जनाले पूर्वलाहुरे सूर्यहाङलाई बाबु स्वीकार गरेर नागरिकता लिए। यो गर्नमा सबै कागजात र साइनु सम्बन्ध मिलाउँदै नागरिकता तयार भयो। पूर्वब्रिटिस गोर्खा सैनिकको सुविधा बढाउँदै बेलायत सरकारले सन् २००८ देखि आवासीय भिसा दिने निर्णय गरेपछि पूर्वगोर्खा सैनिक र आश्रित परिवार स्थायी रूपमै बसोबासका लागि बेलायत जान थालेका छन्। पूर्वलाहुरेले पत्नीसहित सन्तानलाई पनि उतै लैजान पाउँछन्। यसको फाइदा उठाउन यसो गरिएको प्रहरी अनुसन्धानबाट खुलेको छ। बेलायत जाने सपना पाल्दै पोखराका युवाले मोरङबाट नागरिकता बनाएको देखिएको प्रहरी अधिकारी बताउँछन्। ती अधिकारीका अनुसार लाहुरेको सन्तान बनेर बेलायत जान ठूलो धनराशि खर्च गर्दै नक्कली बाबु खडा गरेर किर्ते नागरिकता बनाउन युवाहरू तयार भए। बेलायत पुयाउने आश्वासन दिँदै पैसा असुलेर पूर्वलाहुरेले नक्कली बाबु बनी उनीहरूलाई नागरिकता दिलाइ दिएको प्रहरीको भनाइ छ। छोरा बनाउन कसरी तयार भए पूर्वलाहुरे ? ताप्लेजुङको साँघुबाट बसाइँ सरेर परिवारसहित लेटाङ झरेका पूर्वलाहुरे सूर्यहाङका छोरा छैनन्। छोरी मात्रै रहेका उनी अवकाशपछि नेपालमै थिए। उनकै छोरा बनी बेलायत जाने सपना बोकेर पोखराका युवाले किर्ते नागरिकता लिएका हुन्। ताप्लेजुङबाट २०३६ साल असोज २ गते १०३८४० नम्बरको नागरिकता जारी भएपछि सूर्यहाङ ब्रिटिस लाहुरेमा भर्ती भए। पूर्वब्रिटिस गोर्खा सेना (आर्मी नम्बर २९१६३२८४) उनी लेटाङमै बस्थे। सुनसरीको धरान उपमहानगरपालिका११ का ६१ वर्षीय सूर्यबहादुर पयाङ्गु लिम्बू पनि बेलायतका अवकाश प्राप्त हुन्। तेह्रथुमको हात्तीसारदेखि धरान बसाइँ सरेका उनको नाममा तेह्रथुमबाट २०३६ साल असोज ३१ गते १०१४७२२ नम्बरको नागरिकता जारी भएको देखिन्छ। सूर्यबहादुर पनि २०३६ सालमै ब्रिटिस गोर्खा सैनिकमा लागे। सूर्यहाङभन्दा ३ महिनापछि सूर्यबहादुर (आर्मी नम्बर २११६३७९२) भर्ती भएका हुन्। बेलायती सेनामा रहँदा कोठामा सँगै बसेका दुवै जनाको पल्टन, कम्पनी र प्लाटुन एउटै थियो। धरानबाट पेन्सन थाप्दै आएका उनीहरूबीच बेलाबखत भेटघाट र फोन सम्पर्क भइरहन्थ्यो। पेन्सन थाप्ने बेला प्रायः भेट हुन्थे। सूर्यहाङकोे आर्मी नम्बरको अन्तिममा ८४ भएका कारण सूर्यबहादुर उनलाई चौरासी गुरुजी भनेर सम्बोधन गर्थे। सेवानिवृत्त भएपछि फुर्सदिला बनेका सूर्यहाङ २०७८ साल मंसिरको पहिलो साता सूर्यबहादुरसँग फोन सम्पर्क भएसँगै गैरकानुनी काममा संलग्न हुनपुगे। उनले हुँदै नभएका छोरा खडा गर्दै नक्कली बाबु बनेर पोखराका ३ जना युवालाई मोरङबाट नागरिकता दिलाए। त्यसवापत ५ लाख लिए। सर्तअनुसार ३० लाख अझै पाउनै बाँकी थियो। कसरी पुग्यो प्रहरीसम्म घटना ? एकै परिवारका दाजुभाइ बन्दै झुटो विवरण पेस गरेका ३ जनाले मोरङको बेलबारी नगरपालिका११ ठेगाना राखेर नागरिकता लिएको रेकर्ड प्रशासनसँग छ। मोरङ प्रहरीका प्रवक्ता डीएसपी रन्जनकुमार दाहाल नागरिकताका लागि आवश्यक सम्पूर्ण कागजात पोखरा१० का अन्दाजी ८० वर्षीय टेकबहादुर गुरुङ र पोखरा१६ का अन्दाजी २५ वर्षीय विवेक गौचन थकालीले तयार पारेको अनुसन्धानबाट खुलेको बताउँछन्। सुरुमा टेकबहादुरमार्फत सूर्यबहादुरले सूर्यहाङसँग सम्पर्क गरेको देखिन्छ, उनले भने, सूर्यबहादुरले पोखरेली युवाको नागरिकता बनाउन टेकबहादुर र सूर्यहाङको बीचमा पुलको काम गरेका रहेछन्। सूर्यबहादुरमार्फत सबैको भेट सूर्यहाङसँग भएको अनुसन्धानबाट खुलेको छ। नक्कली छोरा बनाएर बेलायत पठाउने आश्वासनसहित सरकारी छाप दस्तखत किर्ते गरी कागजातहरू तयार पारेर नेपाली नागरिकताको प्रमाणपत्र दिलाई रकम असुली गरेको पाइएको डीएसपी दाहालको भनाइ छ। रकम खर्चिएर नागरिकता बनाएका युवाहरू लामो समयसम्म बेलायत जान नपाएपछि मोरङ प्रशासनमा मौखिक उजुरी पयो। प्रशासनकै जाहेरीका आधारमा अनुसन्धान अघि बढ्यो। मोरङ प्रहरी प्रमुख एसपी दीपक पोखरेलले विशेष टोली खटाएर यसको अनुसन्धान अघि बढाए। पोखरेलको नेतृत्वमा भएको अनुसन्धानबाट नागरिकता प्राप्त गर्ने ३ जना सूर्यहाङका नक्कली छोरा भएको खुल्यो। इलाका प्रहरी कार्यालय लेटाङका प्रहरी निरीक्षक (इन्सपेक्टर) विकास थपलिया नेतृत्वको टोलीले असार ५ गते सूर्यहाङलाई पक्राउ गयो। सूर्यबहादुर पनि धरानबाट पक्राउ परे। प्रहरीले अनुसन्धान सकेर सरकारी वकिल कार्यालय मोरङमा मिसिल (अनुसन्धान प्रतिवेदन) बुझाएपछि नागरिकता लिने, दिलाउने तथा दिलाउन भूमिका खेल्नेसहित ७ जनालाई प्रतिवादी बनाएर जिल्ला अदालत मोरङमा मुद्दा दायर गरिएको छ। वकिल कार्यालयले अभियोगपत्र तयार पार्दै झुटो नागरिकता बनाएको कसूरमा अभियुक्तविरुद्ध मुद्दा दर्ता गरेको हो। अभियुक्तमध्ये पक्राउ परेका सूर्यहाङ र सूर्यबहादुरलाई न्यायाधीश प्रकाश कोइरालाको इजलासले गत सोमबार पुर्पक्षका लागि थुनामा पठाउन आदेश दिएको छ। आदेशपछि दुवै जनालाई मोरङ कारागार चलान गरिएको अदालतका सूचना अधिकारी हेमबहादुर बुढाथोकीले बताए। नागरिकता लिने गणेश, रविन र प्रशान्त तथा झुटा विवरण तयार पारेर उनीहरूलाई नागरिकता दिलाउन भूमिका खेल्ने टेकबहादुर र विवेक फरार छन्। फरार रहेकालाई पक्राउ गर्न अदालतबाट ३५ दिने पुर्जी जारी भइसकेको बुढाथोकीले बताए। सबै प्रतिवादीविरुद्ध सम्पत्ति शुद्धीकरण (मनी लाउन्डरिङ) निवारण ऐन २०६४ बमोजिमसमेत कारबाही अघि बढाउनुपर्ने राय प्रहरीले दिएको छ। साथै, यस मुद्दामा अन्य व्यक्तिको समेत संलग्नता देखिएमा कानुनबमोजिम हुने प्रहरीको भनाइ छ। नक्कली कागजात बनाएर नागरिकता सूर्यहाङको २०६५ असार २५ गते बेलबारी११ मा बसाइँसराइ भएको तथा नागरिकता प्राप्त गर्ने तीनै जनाको असार २६ गते ९५, ९६ र ९७ नम्बरमा जन्मदर्ता गरिएको कागजात तयार पारिएको थियो। नागरिकता प्राप्तिपछि २०७८ फागुन ३० गते बेलबारी११ बाटै नाता प्रमाणित गरेको किर्ते कागजात पनि तयार पारिएको थियो। वडा कार्यालयले सूर्यहाङका नामबाट २०७८ पुस २९ गतेसम्म बेलबारी११ मा कुनै राजस्व दाखिला नभएको र बसाइँसराइको अभिलेखमा कुनै विवरण दर्ता नभएको पत्र प्रहरीलाई पठायो। प्रहरीका अनुसार बसाइँसराइ, नाता प्रमाणित तथा जन्मदर्ता प्रमाणपत्रमा स्थानीय पञ्जिकाधिकारीका रूपमा वडा सचिव बाबुराम ढुंगानाको हस्तक्षर, स्टाम्प छाप र कार्यालयको छाप प्रयोग गरेको देखान्थ्यो। तर, हस्ताक्षर, स्टाम्प छाप आफ्नो नभएको तथा कार्यालयको छाप नक्कली रहेको बयान उनले दिएका छन्। बेलबारीमा सूर्यहाङको जग्गा जमिन र बसोबास नदेखिएको तथा सबै कागजात किर्ते रहेको वडाध्यक्ष विक्रम राईले बताए। नागरिकता दिलाउने तथा प्राप्त गर्नेलाई कानुनअनुसार कारबाही हुनुपर्ने पत्र उनले प्रहरीलाई पठाएका छन्। तत्कालीन वडाध्यक्ष यमबहादुर पोखरेलले नागरिकताका लागि अनुसूची फारमलगायतका कागजात आफूले सिफारिस नगरेको बयान दिएका छन्। पोखरेलले बेलबारी११ बाट सिफारिस गरेको भनिएको नेपाली नागरिकताको प्रमाणपत्र पाउँ भन्ने विषयको अनुसूची फारममा भएको वडाध्यक्षको हस्ताक्षर तथा वडाको छापसमेत नक्कली रहेको उल्लेख गरेका छन्। अनुसन्धानबाट सरकारी कार्यालयको छाप, लेटर प्याड तथा जनप्रतिनिधि र कर्मचारीको छाप एवं दस्तखतसमेत किर्ते गरेर नक्कली कागजात तयार पार्दै पेस गरेर नागरिकता लिएको पत्ता लागेको छ। सक्कली हुन्भन्ने भान पर्ने गरिको कागजात तयार पारेर झुटो विवरण पेस गर्दै नागरिकता लिएकाले कसूर स्थापित भयो, सरकारी वकिलको अभियोगपत्रमा भनिएको छ, सरकारी छाप, दस्तखत किर्ते गरेर बनाइएको नागरिकता रद्ध गरिपाउँ। प्रतिवादीले नागरिकता लिँदाका बखत भरेको अनुसूची फारम परीक्षणका लागि नेपाल प्रहरीको विधि विज्ञान प्रयोगशालामा पठाइएको छ। परीक्षण प्रतिवेदन प्राप्त भइसकेको छैन। प्रशासनको भूमिका शंकास्पद नागरिकताको प्रमाणपत्र वितरणजस्तो संवेदनशील विषयमा मोरङ प्रशासनको भूमिका शंकास्पद देखिएको छ। जन्मस्थान ताप्लेजुङ राखी परिवारभित्रकै दाजुभाइ बनेर पुगेकालाई एकै दिन नागरिकता उपलब्ध गराएको रेकर्ड छ। नागरिकतामा प्रशासनका तत्कालीन प्रशासकीय अधिकृत चेतनाथ पोखरेलको हस्ताक्षर छ। मोरङबाट सरुवा भइसकेका पोखरेल हाल लोकसेवा आयोगको कार्यालय पोखरामा कार्यरत रहेको प्रशासनले जनाएको छ। गणेश (सविन)ले २०५२ फागुन २४ गते, रविन (साजन) ले २०५५ साउन ९ र प्रशान्त (सुरज)ले २०६० पुस २० गतेको जन्ममिति राखेर नागरिकता लिएका थिए। वडामा उनीहरूको जन्मदर्ता नै एकै दिन भएको कागज बनाइएको थियो। जन्ममिति अनुसार गणेशले २६, रविनले २३ र प्रशान्तले १८ वर्षको उमेरमा नागरिकता लिएको देखिन्छ। प्रशासनबाट २६ र २३ वर्षको उमेरसम्म नागरिकता किन बनाइएन भन्ने कुराको खोजी नै गरेको पाइएन, एक कर्मचारी भन्छन्, कागजात पूर्ण भएकाले पनि त्यसतर्फ ध्यान नदिएको हुनसक्छ। तर, जन्ममिति अस्वाभाविक देखिँदासमेत ध्यान नदिएकाले कर्मचारीको भूमिका शंकास्पद देखिने उनको भनाइ छ। नागरिकता लिनेको उमेर धेरै थियो। त्यहाँमाथि १ जनाले बाबु बनेर एकै दिन ३ छोराको नागरिकतामा सनाखत गरिदिएका छन्, उनले भने, राम्ररी छानबिन नगरेको पाइयो। फाँटकै सेटिङ पनि हुनसक्छ। उपभोक्ता अधिकारकर्मी उत्तम ढुंगेल यस घटनाले प्रशासनको भूमिकामा प्रश्न उठेको बताउँछन्। २६ वर्षको उमेरमा नागरिकता लिनलाई मान्छे आउँदा प्रशासन चनाखो भएको देखिएन। जन्ममिति हेरेर पनि चासो राख्नुपर्ने थियो, ढुंगेल भन्छन्, मिलिभगत नै हुनसक्छ। प्रशासनको गम्भीर लापरबाही र हेलचेक्र्याइँ हो। उनी नागरिकता लिनेले नै प्रश्न उठाउन नसक्ने गरी प्रक्रिया पूरा गर्दै सबै कागजात पेस गरेकाले पनि प्रशासनले शंका गर्ने ठाउँ नपाएको हुनसक्ने बताउँछन्। भन्छन्, भूमिका शंकास्पद देखिएकाले नागरिकता वितरण गर्ने कर्मचारीमाथि पनि छानबिन एवं अनुसन्धान हुनुपर्छ। मोरङका प्रमुख जिल्ला अधिकारी वीरेन्द्रकुमार यादवले नागरिकता प्रकरण अदालत गइसकेकाले आफूले केही नबोल्ने बताए। मुद्दामा दोषी देखिएकाहरूलाई कानुन अनुसार कारबाही हुन्छ, उनले भने, यसको अनुसन्धान गर्न प्रशासनले नै प्रहरीलाई लेखेर पठाएको हो। यस्तो छ पक्राउ परेकाको बयान सूर्यहाङले हुँदै नभएका छोरालाई नागरिकता बनाइदिएको सहजै स्वीकार गरेका छन्। सूर्यबहादुरले फोनमा छोरा बनाउँदै नागरिकता दिलाएर ३० वर्षमुनिका २३ जनालाई यूके (बेलायत) लैजान सक्यो भने राम्रो हुनेभन्दै सेटिङ मिलाउने मान्छे सम्पर्कमा भएकाले भेटाइदिन्छु भने। मेरा छोरा नभएकाले मैले पनि हुन्छ भनिदिएँ, अनुसन्धानका क्रममा लिइएको बयानमा सूर्यहाङले भनेका छन्, सल्लाहबमोजिम २ सातापछि धरान गएर दुवै जनाले यूकेको सेटिङ मिलाउने मान्छे (टेकबहादुर गुरुङ)लाई भेट्यौं। उनी धरान आएर चतरा लाइनको पूर्वीस्टार होटलमा बसेका रहेछन्। टेकबहादुरले ३ जना केटालाई नक्कली छोरा बनाएर यूके लैजानसक्ने कुरा सुनाउँदै मञ्जुरी भएमा आफूले त्यसको सेटिङ मिलाउने भनेर ३५ लाख रुपैयाँको अफर गरेको सूर्यहाङ बताउँछन्। मेरा छोरा हुन् भनेर ३ जनालाई नागरिकता दिलाउन म तयार भएँ। सनाखत गरेर नक्कली नागरिकता बनाइदिउँ, उनले भनेका छन्, आवश्यक कागजपत्र म (टेकबहादुर) र मेरो साथी विवेकले मिलाउँछौं भनेका थिए। त्यसपछि मेरो नागरिकताको फोटोकपी दिएर हामी छुट्यौं। त्यसपछि टेकबहादुरसँग भेटघाट तथा फोन सम्पर्क भइरहेको उनले स्वीकारेका छन्। धरानकै पूर्वीस्टार होटलमा २०७८ माघ ३ गते भेट भएपछि टेकबहादुरले भोलि जिल्ला प्रशासन कार्यालय मोरङमा नागरिकताको सनाखतका लागि जानुपर्छ भनेको सूर्यहाङको बयानमा उल्लेख छ। टेकबहादुर बिनानै माघ ४ गते आफू, सूर्यबहादुर र विवेकसहित मोरङ प्रशासनमा आएर ३ जनालाई नागरिकता बनाइदिएको उनको भनाइ छ। उनले भनेका छन्, विवेकले अरु केही गर्नु पर्दैन भनेर मलाई साइन (हस्तक्षर) मात्रै गर्न लगाए। नक्कली छोराहरूसँग त्यसअघि मेरो भेट भएको थिएन। नक्कली बाबु बनेर नागरिकतामा सनाखत र सहीछाप (ल्याप्चे) गरिदिएपछि सूर्यबहादुरमार्फत आफूले ५ लाख रूपैयाँ नगद नै पाएको सूर्यहाङको बयानमा उल्लेख छ। टेकबहादुरले चेक दिएको बैंकबाट रकम निकालेर सूर्यबहादुरले उनको हातमा नगद थमाएका हुन्। अरु बाँकी (३० लाख) रकमका लागि टेकबहादुरलाई मैले ताकेता गरिरहेँ। उनले केटाहरूलाई यूके पठाउने प्रोसेस (प्रक्रिया) चलिरहेकाले काम भइसकेपछि दिन्छु भनेर ढुक्क पारेका थिए, सूर्यहाङले बयानमा भनेका छन्, तर, मलाई प्रहरीले पक्राउ गयो। सूर्यबहादुरमार्फत सम्पर्क भएर मैले नागरिकता बनाइदिएको कुरा प्रहरीलाई सुनाएँ। नक्कली बाबु बनी ३ जनालाई दिलाएको नेपाली नागरिकता किर्ते रहेको उनको भनाइ छ। सूर्यहाङले नागरिकता बनाउन आवश्यक पर्ने कागजात टेकबहादुर र विवेकले तयार पारेको बताएका छन्। सूर्यबहादुरले पनि नागरिकता बनाउन सहयोगीको भूमिका खेलेको स्वीकारेका छन्। पोखराका टेकबहादुरले २०७८ कात्तिक अन्तिमतिर प्रस्ताव ल्याएको र आफूले सूर्यहाङसँग समन्वय गराइदिएको बयान उनले दिएका छन्। तपाईंहरू बेलायतमा अरूको ३० वर्षमुनिका नानी बच्चालाई आफ्नो बनाएर लैजान सक्नुहुन्छ, त्यसको सेटिङ मिलाउने काम म गर्छु, छोराछोरी बनेर जाने मान्छेको तर्फबाट तपाईंजस्ता ब्रिटिसको रिटायर्डलाई राम्रै पैसा हुन्छ भनेर टेकबहादुरले आश्वस्त पारे, सूर्यबहादुरले बयानमा भनेका छन्, मेरा त छोराछोरी छन्, मेरा साथी चौरासी (सूर्यहाङ)का छोरा नभएकाले म उनलाई सोधेर मात्रै भन्नसक्छु भनिदिएँ, त्यसपछि टेकबहादुरले मलाई फोनमार्फत ताकेका गरिरहे। आफूले टेकबहादुरले भनेका सबै कुरा सुनाएपछि सूर्यहाङ नक्कली नागरिकता दिलाउन तयार भएको उनको भनाइ छ। उनले त्यसको २ सातापछि धरानमा आएर बसेका टेकबहादुरलाई भेट्न सूर्यहाङलाई लिएर आफू गएको स्वीकार गरेका छन्। टेकबहादुरसँग ३५ लाखमा कुरा मिलिसकेपछि सूर्यहाङ नक्कली बाबु बन्न तयार भए। त्यहाँबाट छुटेपछि टेकबहादुरसँग मेरो सम्पर्क भएन, सूर्यबहादुर भन्छन्, एक्कासि माघ ३ गते धरानमा भेट भयो। नागरिकता बनिसकेपछि सूर्यहाङलाई पैसा झिकेर दिनुभन्दै टेकबहादुरले मलाई सिद्धार्थ बैंकको ५ लाखको चेक थमाए। माघ ४ गते टेकबहादुरबाहेक सबै जना मोरङ आएर नागरिकता बनाइदिएको र भोलिपल्ट चेकबाट पैसा निकालेर सूर्यहाङलाई दिएको सूर्यबहादुरको बयानमा उल्लेख छ। नागरिकता बनाउन करिब डेढ घण्टा लागेको र त्यसअवधिमा आफू प्रशासन बाहिरै बसेको उनले बताएका छन्। नियमित सम्पर्कमा रहने क्रममा नागरिकता लिएका ३ जनालाई प्रोसेस सकिएर यूके पठाएपछि सूर्यहाङलाई बाँकी पैसा उपलब्ध गराउने भनेर टेकबहादुरले आश्वस्त पार्ने गरेको उनले बयानमा खुलाएका छन्। नागरिकता बनाउने विषयमा उल्लेखित व्यक्तिबाहेक अरुको संलग्नता थाहा भएन, सूर्यबहादुरले भनेका छन्, मैले नागरिकता बनाउने र दिलाउने बीचमा सहजीकरण मात्रै गरिदिएको हुँ।"
"मानहानी मुद्दामा राहुल गान्धीलाई राहत, सर्वोच्च अदालतले गुजरात सरकार र उजुरीकर्तासँग माग्यो जवाफ",नयाँ दिल्ली : सर्वोच्च अदालतले कांग्रेस नेता राहुल गान्धीलाई मानहानी मुद्दामा दोषी ठहर गर्न अस्वीकार गरेको छ। उक्त अदालतले नेता गान्धीको पुनरावेदनमाथि अन्तिम निर्णय सुनाएको छैन। सर्वोच्च अदालतले शुक्रबार गुजरात उच्च न्यायालयको आदेशलाई चुनौती दिने कांग्रेस नेता राहुल गान्धीको अपीलमा गुजरात सरकार र उजुरीकर्तालाई दस दिनभित्र जवाफ दिन सूचना जारी गरेको छ। न्यायाधीश बीआर गवईको संयोजकत्वको इजलासले त्यस्तो सूचना जारी गरेको हो। नेता गान्धीको पुनरावेदनमाथि यही साउन १९ गते सुनुवाइ हुनेछ। गुजरात उच्च न्यायालयले आफ्नो आदेशमा आपराधिक मानहानी मुद्दामा नेता गान्धीको सजायलाई रोक्न अस्वीकार गरेको थियो। उक्त अदालतले सुरत अदालतले गरेको निर्णयलाई नै सदर गरेको थियो। मोदी उपनामलाई लिएर नेता गान्धीले गरेको टिप्पणीबाट मानहानी भएको भन्दै सुरत अदालतले दुई वर्षको जेल सजाय सुनाएको थियो। अदालतको उक्त निर्णयसँगै नेता गान्धीको संसद् पद खारेज भएको छ। सुनुवाइका क्रममा न्यायमूर्ति गवईले आफ्नो बुबा र भाइको कांग्रेस पार्टीसँग सम्बन्ध रहेको भन्दै मुद्दाबाट अलग हुन प्रस्ताव गरेका थिए तर दुवै पक्षले न्यायमूर्ति गवईको सुनुवाइमा कुनै आपत्ति नभएको बताएका थिए। नेता गान्धीले सन् २०१९ को अप्रिलमा कर्णाटकको कालारमा भएको चुनावी सभामा विपक्षी दलको नेताका रूपमा प्रधानमन्त्री नरेन्द्र मोदीप्रति कटाक्ष गर्दै कसरी सबै चोरहरूको समान उपनाम मोदी हुन्छ? प्रश्न गरेका थिए। उनको यो अभिव्यक्तिप्रति आपत्ति जनाउँदै गुजरातका पूर्वमन्त्री पूर्णेश मोदीले सुरत अदालतमा मुद्दा दायर गरेका थिए।
"१०० किलो सुन प्रकरणमा गृहमन्त्रीको पनि नाम मुछियो,राजीनामा मागौं : जीतजंग बस्नेत","काठमाडौं : नेपाली कांग्रेसका केन्द्रीय सदस्य जीतजंग बस्नेतले १०० किलो सुन प्रकरणमा गृहमन्त्री नारायणकाजी श्रेष्ठको नाम आएको बताएका छन्। केन्द्रीय समिति बैठकमा बोल्ने क्रममा बस्नेतले सुन प्रकरणमा गृहमन्त्री श्रेष्ठ, एमाले अध्यक्ष केपी शर्मा ओली र नेकपा माओवादी केन्द्रका नेता कृष्णबहादुर महराको नाम आएको बताए। उनले सुन तस्करीमा गृहमन्त्रीको नाम आएकाले राजीनामा माग्नुपर्ने बताए। 'ठूलो ठूलो कुरा गर्नु हुन्थ्यो गृहमन्त्री नारायणकाजी । आज उहाँको नाम आएको छ,'उनले भने,' उहाँको विषयमा राजीनामा माग्न जाऔं। को को मान्छे सुन तस्करीमा छन् । छानविन गर्ने कि नगर्ने?' यस विषयमा नेपाली कांग्रेसले बोल्ने कि नबोल्ने ? सुन प्रकरणको सत्यतथ्य छानविन गरी छिटोभन्दा छिटो निष्कर्ष सार्वजनिक गर्नुपर्नेमा जोड दिए। उनले पार्टीभित्र सभापति र आफ्नै नेताहरूलाई खुल्याएर आफू ठूलो हुने प्रवृत्ति बढ्दै गएको बताए। सरकारले कालोबजारी रोक्न नसकेको उनको भनाइ।"
"पार्टीलाई निर्णय गर्दा प्रक्रिया पूरा गरियोस्, नत्र गुनासोबाहेक केही हुन्न : नेता सिंह","काठमाडौं : नेपाली कांग्रेसका नेता प्रकाशमान सिंहले पार्टीलाई विधानअनुसार अगाडि बढाए कांग्रेसले आगामी दिनमा आउने चुनौती सामना गर्नसक्ने बताएका छन्। उनले कांग्रेस केन्द्रीय समिति बैठकमा बोल्दै जनताको विश्वास जित्ने विषयमा पार्टीको ध्यान पुग्नुपर्ने बताए। पार्टीले निर्णय गर्दा प्रजातान्त्रिक प्रक्रिया पूरा गर्नुपर्ने भन्दै उनले त्यसो नगरि गुनासो बाँकी रहिरहने बताए। कांग्रेस बैठकले जनतालाई के दिने भन्नेबारे पनि बैठकले बोल्नुपर्ने उनको भनाइ थियो। पार्टी विधान नियमअनुसार चल्नुपर्छ भन्ने कुरा आएको छ। यो त मैले १०औं महाधिवेशनदेखि भन्दै आएको छु। कार्यकतालाई चित्तबुझ्ने ठाउँमा पुर्याउने हो भने पार्टी विधानअनुसार चलाउनुपर्छ,' उनले भने, राम्रो पर्फमेन्स गर्ने, जनता र कार्यकर्तालाई चित्त बुझ्ने अवस्थामा पुर्याउने हो भने पार्टीलाई विधानअनुसार चलाउनुपर्छ,' उनले भने। उनले पार्टीमा समस्या भयो भनेर मात्र नहुने भन्दै अब विधानले निर्देशित गरेका सबै काम गरेर अघि बढे समस्या समाधान हुने पनि बताए। २०४६ अगाडि र पछाडिको पुस्तामा फरक रहेको पनि उनले बताए। ०४६ पछि जसरी पनि सत्तामा पुग्नुपर्छ भन्ने मान्यता हाबी हुँदा मूल्य मान्यताको राजनीति कमजोर बनेको सिंहको भनाइ थियो। उनले स्थानीय तह, प्रदेश र संघमा पार्टीबाट निर्वाचितहरूबाट संगठनमा के भयो भन्दै प्रश्न पनि गरे। चुनावमा जाँदा बनाएको घोषणापत्रअनुसार काम नभएकोतर्फ पनि सिंहले ध्यानाकर्षण गराए। पार्टीबाट बनेका जनप्रतिनिधि र पार्टी संरचनाबीचको समन्वयमा पनि उनले जोड दिए।"
ललिता निवास प्रकरण : सचिव कृष्णबहादुर राउत थुनामुक्त,"काठमाडौं : ललिता निवास जग्गा प्रकरणमा सञ्चार तथा सूचना प्रविधि मन्त्रालयका सचिव कृष्णबहादुर राउतलाई थुनामुक्त गर्न सर्वोच्च अदालतले परमादेश जारी गरेको छ। न्यायाधीश नहकुल सुवेदीको एकल इजलासले शुक्रबार सचिव राउतलाई अदालतको आदेश विना विदेश जान रोकसमेत लगाएको छ। 'निवेदक कृष्णबहादुर राउतले निज शाखा अधिकृत हुँदाका बखत आरोपित मुद्दासँग सम्बन्धित विषयमा नेपाल सरकार मन्त्रिपरिषदमा प्रस्ताव पठाउने हेतु भवन निर्माण सम्भार डिभिजन कार्यालयबाट पेस भई आएको फाइलमा पेस भएबमोजिम भूलसुधार हुन आवश्यक निर्णयार्थ भनी मिति २०६७।०३।१७ मा टिप्पणी पेस गरेकोतर्फ अनुसन्धान केन्द्रीत भएको देखिन्छ। सो सम्बन्धमा उक्त टिप्पणी उपर तह तहका अधिकारीबाट राय लिएकोसमेत देखिन्छ। निज उपर भ्रष्टाचार मुद्दामा अख्तियार दुरुपयोग अनुसन्धान आयोगले यस अघि मिति २०७६।१०। २२ मा हाललाई मुद्दा नचलाउने भनी निर्णय गरेकोसमेत देखिन्छ। यस स्थितिमा, निजलाई थुनामा नराख्ने हो भने प्रस्तुत मुद्दाको अनुसन्धान नै प्रभावकारी हुन नसक्नेसम्मको अवस्था इजलास समक्ष पेस हुन आएको अनुसन्धानसम्बन्धी सक्कल मिसिलबाट देखिन नआएकाले यी निवेदकलाई थुनामै राखी अनुसन्धान गर्नु पर्नेसम्मको आधार, रण र औचित्य देखिएन,' संक्षित्प आदेशमा भनिएको छ, 'तसर्थ निवेदकलाई मुद्दा हेर्ने अदालतको आदेश बिना अनुसन्धान कार्य सम्पन्न नभएसम्म नेपाल बाहिर जान नपाउने गरी मुलुकी फौजदारी कार्यविधि संहिता, २०७४ को दफा १५ बमोजिम तारिखमा राखी मुद्दाको अनुसन्धान र तहकिकातलाई प्रभावकारी बनाउन जे जो बुझ्नुपर्छ बुझी मुद्दाको शिघ्रातिशिघ्र अनुसन्धान तहकिकातको कार्य सम्पन्न गर्नु गराउनु भनी परमादेशको आदेश जारी गरिदिएको छ।'"
प्रदीप पौडेलको प्रस्ताव : राष्ट्रियसभा सदस्य संख्या ३५ र प्रतिनिधिसभाको २०१ बनाऔं,"काठमाडौं : नेपाली कांग्रेस केन्द्रीय सदस्य प्रदीप पौडेलले पार्टी सुधारको आवश्यकता रहेको बताएका छन्। पार्टीको केन्द्रीय कार्यालयमा जारी केन्द्रीय समिति बैठकमा बोल्दै पौडेलले पार्टीका आन्तरिक मतदान प्रणालीमा संशोधन आवश्यक रहेको बताए। उनले पार्टी नेतृत्व चयन गर्दा सबै सदस्यहरूलाई सहभागी गराउनुपर्ने प्रस्ताव अघि सारेका छन्। पार्टीका सबै तहमा नेतृत्व चयन गर्दा पूर्ण प्राइमरी इलेक्सन सुनिश्चित गर्ने व्यवस्था लागू गर्नुपर्ने बताउँदै नेता पौडेलले पार्टीको नेतृत्व चयन निर्वाचन पद्धतिबाट गरिनुपर्ने बताए। यस्तै, नेता पौडेलले पार्टीबाट सरकारमा नेतृत्व गर्नहरूलाई दुईपटक मात्रै मौका दिने व्यवस्था गरिनुपर्ने माग गरे। उनले भने,'पार्टीबाट सरकारमा नेतृत्व गर्ने प्रधानमन्त्री,मन्त्री, मुख्यमन्त्री, प्रदेश मन्त्रीले दुई पटकभन्दा बढि मौका नपाउने व्यवस्था कडाइका साथ लागू गरौं।' नेता पौडेले संघीय सदस्यको टिकट एकजनालाई ४ पटक मात्रै दिने व्यवस्था गर्नुपर्ने बताए। 'संघीय सदस्यको टिकट एकजनालाई ४ पटक मात्रै दिने व्यवस्था गरौं। प्रदेशमा दुई पटक कायम गरौं,'उनले भने,'समानुपातिकको व्यवस्था नहटेसम्म एकपटकभन्दा दोहोरिने समानुपातिक प्रतिनिधित्व गर्ने व्यवस्था हटाऔं।' उनले सदस्यता खोजेको व्यक्तिलाई मात्रै सदस्यता उपलब्ध गराउनुपर्ने बताए। पौडेलले राष्ट्रियसभाको सदस्य संख्या ३५ कायम गर्न माग गरे। उनले निर्वाचनमा कुनै पनि पार्टीले बहुमत ल्याउने अवस्था नहरेको भन्दै केही संवैधानिक प्रावधानहरूलाई संशोधन गर्नका लागि नेपाली कांग्रेसले नेतृत्व लिनुपर्नेमा जोड दिए। समावेशी र समानुपातिक प्रतिनिधित्वको व्यवस्था हुनेगरी प्रतिनिधिसभाको प्रत्यक्ष निर्वाचन हुने व्यवस्था गर्नुपर्ने बताए। उनले भने,'यसका लागि २०१ सिटमा निर्वाचन हुने व्यवस्था गरौं। यसभित्रै समानुपातिक प्रतिनिधित्वको हुनेगरी व्यवस्था सुनिश्चित गरौं। '"
मुद्दा फिर्ता लिन सकिने व्यवस्थाले सङ्क्रमणकालीन न्याय समाप्त हुनसक्छ : मानव अधिकार आयोग,"काठमाडौं : राष्ट्रिय मानव अधिकार आयोगले मुद्दा फिर्ता लिन सकिने व्यवस्थाले मुलुकमा दण्डहीनता मौलाउने बताएको छ। शुक्रबार पत्रकार सम्मेलन गर्दै संसदमा विचाराधीन रहेको केही नेपाल ऐन संशोधन गर्न बनेको विधेयक, २०८० प्रति आयोगले आपत्ति जनाएको हो। उक्त विधेयकको दफा ६४ मा रहेको मुलुकी फौजदारी कार्यविधि संहिता, २०७४ को दफा ११६ पछि दफा ११६क थप गरी शान्तिपूर्ण राजनीतिको मूलधारमा ल्याउन मुद्दा फिर्ता लिन सकिने प्रावधानसहित नेपाल सरकारद्वारा व्यवस्थापिका संसदमा पेस गरेको छ। उक्त दफामा 'कुनै राजनीतिक दल वा समूहले मुलुकको राजनीतिक प्रणालीसँग असहमत रही हिंसात्मक क्रियाकलाप सञ्चालन गरिरहेकोमा त्यस्तो राजनीतिक दल वा समूह शान्तिपूर्ण राजनीतिक मूलधारमा आउन नेपालको संविधान र प्रचलित कानुनको अधिनमा रही शान्तिपूर्ण राजनीतिक क्रियाकलाप सञ्चालन गर्ने प्रतिबद्धता जनाई नेपाल सरकार र त्यस्तो राजनीतिक दल वा समूहबिच राजनीतिक प्रकृतिका सम्झौताको माध्यमबाट नेपाल सरकार वादी भई दायर भएका मुद्दा फिर्ता लिने गरी सहमति भएकोमा त्यस्तो सम्झौता बमोजिम त्यस्ता राजनीतिक दल वा समूहका नेता तथा कार्यकर्ताका विरुद्धमा नेपाल सकारका वादी भई चलाइएका जुनसुकै मुद्दा जुनसुकै तहको अदालतमा विचाराधीन रहेको भए पनि फिर्ता लिन बाधा पर्ने छैन भन्ने उल्लेख छ। उल्लिखित कानुनी प्रावधानले जुनसुकै राजनीतिक दल वा समूहले हिंसात्मक तथा गम्भीर प्रकृतिका फौजदारी अपराध गरेको खण्डमा समेत राजनीतिक दल वा समूहका नेता, कार्यकर्ताहरु राजनीतिक सहमतिमार्फत् कानुनी कारबाहीको दायराबाट उम्कन सक्ने आयोगको भनाइ छ। 'सक्षम अदालतबाट न्यायिक परीक्षण नपाउने वा न्यायिक परीक्षण भइसकेको अवस्थामा मुद्दा फिर्ता लिने कार्यले दोषीले उन्मुक्ति पाउने र आमजनसाधारणमा न्याय प्रणालीप्रतिको विश्वसनीयतमा ह्रास हुँदै जाने खतरा हुन्छ। गौरहत्याजस्तो नरसंहारको घटना, द्वन्द्वकालीन हत्या, यौनहिंसा, बेपत्ताजस्ता मुद्दासमेत ओझेलमा पर्नसक्छ,' आयोगको विज्ञप्तिमा भनिएको छ, 'सङ्क्रमणकालीन न्यायिक संयन्त्रहरू औचित्यहीन हुन पुग्छन्। यसबाट विगत १७ वर्षदेखि न्यायको पर्खाइमा रहेका द्वन्द्वपीडितहरूसमेत न्यायको अधिकारबाट वञ्चित हुने प्रवल सम्भावना रहन्छ। सङ्क्रमणकालीन न्यायको समाप्ति हुन जान्छ।' गम्भीर मानव अधिकार उल्लंघनका विषयमा यो वा त्यो बहानामा कुनै पनि दोषीलाई कुनै पनि प्रकारबाट उन्मुक्ति दिने कार्यमा आयोग सहमत हुन नसक्ने विज्ञप्तिमा उल्लेख छ। त्यस्तै फौजदारी न्यायको सिद्धान्तअनुसार अपराध पीडितको न्यायिक हकको सुनिश्चित गर्ने र शान्ति सुरक्षाको सुव्यवस्था कायम गर्ने दायित्व राज्यको भएको आयोगले बताएको छ। 'राज्य आफ्नो यस दायित्वबाट पञ्छिनु हुँदैन भन्नेमा आयोग दृढ छ। फौजदारी न्याय प्रशासनको दायरालाई सङ्कुचन गर्नेगरी कुनै पनि मुद्दालाई राजनीतिक आवरण दिई दोषीलाई उन्मुक्ति दिँदै जाने हो भने कानुनी शासन र लोकतन्त्रको मर्म र भावनामा नै प्रश्न चिन्ह खडा हुन्छ,' आयोगले भनेको छ। प्रचलित कानुनबमोजिम सामान्य मुद्दा फिर्ता लिँदासमेत अदालतमा निवेदन दिने, अदालतले सुनुवाई गर्ने र अदालतको स्वीकृतिबाट मात्र मुद्दा फिर्ता लिने सामान्य कार्यविधि रहेको बताउँदै आयोगले त्यस्तो कार्यविधिलाई समेत वेवास्ता गरी न्यायपालिकाको भूमिकालाई समेत सीमित गर्दै गराजनीतिक आवरणमा मुद्दा फिर्ता लिने कार्यले पीडितको स्वच्छ सुनुवाइको अधिकार तथा राहत र क्षतिपूर्तिसहितको न्याय पाउने अधिकार माथि कुठाराघात हुन पुग्ने बताएको छ। पीडितउपर डर, धम्की बढ्न गई अराजकताको अवस्था सिर्जना हुनुका साथै दण्डहीनताले प्रश्रय पाउने आयोगको भनाइ छ। 'नेपालको संविधानको प्रस्तावनामा नै स्वतन्त्र, निष्पक्ष र सक्षम न्यायपालिका, कानुनी राज्यको अवधारणा र दिगो शान्तिको परिकल्पना गरिएको छ। संविधानको धारा १८ मा सबै नागरिक कानुनको दृष्टिमा समान हुने र कसैलाई पनि कानुनको समान संरक्षणबाट वञ्चित नगरिने उल्लेख गरिएको छ। त्यस्तै संविधानको धारा २१ ले अपराध पीडितलाई आफू पीडित भएको मुद्दाको अनुसन्धान तथा कारबाहीको जानकारी पाउने र कानुनबमोजिम सामाजिक पुनःस्थापना तथा क्षतिपूर्ति सहितको न्याय पाउने हकको सुनिश्चितता गरेको छ। विचाराधीन विधेयकको उक्त प्रावधानउपर संसदीय समितिमा छलफल हुँदा संविधानको प्रस्तवना, धारा १८ को समानताको हक र धारा २१ को अपराध पीडितको हकलाई संवेदनशीलरुपमा लिई निष्कर्षमा पुग्नेछ भन्नेमा आयोग विश्वस्त छ,' विज्ञप्तिमा भनिएको छ।"
सुन तस्करीमा विना प्रमाण महराको नाम जोडियो : मन्त्री शर्मा,"जनकपुर : सञ्चार तथा सूचना प्रविधिमन्त्री रेखा शर्माले सुन तस्करी प्रकरणमा बिना प्रमाणका आधारमा पूर्वसभामुख तथा माओवादी केन्द्रका उपाध्यक्ष कृष्णबहादुर महराको नाम मुछिएको दावी गरेकी छन्। शुक्रबार जनकपुर पुगेकी मन्त्री शर्माले पत्रकारसँग कुराकानी गर्दै सुन प्रकरणमा पार्टी उपाध्यक्ष महराको संलग्नता नरहेको स्पष्ट पारिन्। उनले कुनै तथ्यमा नभएर गलत मनसायले उपाध्यक्षको नाम आएको जिकिर गरिन्। 'केही नामहरू आएको छ। तथ्यको आधारमा पनि छैन। इ सिगरेटको कुरा। सुन तस्कारी गर्ने व्यापारीसँग सम्बन्ध भएको छ भन्ने कुरा बाहिर आएको छ,'उनले भने,' यसमा आधिकारिक तथ्य र प्रमाण छैन। इ सिगरेटको विषयमा उहाँले स्पष्ट बताइसक्न भएको छ।'"
प्रधानमन्त्री दाहाल शनिबार इटाली जाँदै,"काठमाडौं : संयुक्त राष्ट्र संघको खाद्य तथा कृषि संगठनको फुड सिस्टम समिट प्लस टुमा सहभागी हुन प्रधानमन्त्री पुष्पकमल दाहाल शनिबार इटाली प्रस्थान गर्दैछन्। नेपाली प्रतिनिधमण्डलको नेतृत्व गर्दै प्रधानमन्त्री दाहाल शनिबार साँझ त्यसतर्फ प्रस्थान गर्ने उनका प्रेस सल्लाहकार गोविन्द आचार्यले जानकारी दिए। संयुक्त राष्ट्र संघको खाद्य तथा कृषि संगठनको मुख्यालय इटालीको रोममा आयोजना हुने युनाटेड नेशन्स फुड सिस्टम२०२३ स्टकिङ मोमेन्टमा प्रधानमन्त्री प्रचण्डले विशेष सम्बोधन गर्ने कार्यक्रम छ। सो कार्यक्रम यही साउन ८ देखि १० गतेसम्म आयोजना हुँदै छ। प्रधानमन्त्री दाहालले यही साउन ८ गते सो कार्यक्रमको उद्घाटन शत्रमा सहभागी हुनेछन्। त्यस्तै अतिकम विकसित मुलुकको अध्यक्षको हैसियतमा उनले विशेष सम्बोधन गर्ने कार्यक्रम तय भएको परराष्ट्र मन्त्रालयले जनाएको छ। सोही दिन नै प्रधानमन्त्री दाहाल विद्यालय भोजनको बारेमा आयोजना गरिएको छलफल सत्रमा सहभागी हुनेछन्। त्यसैगरी उनी साउन ९ गते खाद्य प्रणाली परिवर्तन र अभ्यासमा सन्दर्भमा आयोजना हुने छलफलसमेतमा सहभागी हुनेछन्। भ्रमणका क्रममा प्रधानमन्त्री दाहालले संयुक्त राष्ट्र संघका उच्च अधिकारीसँग साइडलाइनमा भेटवार्ता गर्ने कार्यक्रम तय भएको छ। खाद्य तथा कृषि संगठनका महानिर्देशक, विश्व खाद्य कार्यक्रमका कार्यकारी निर्देशक, कृषि विकासका लागि अन्तर्राष्ट्रिय कोषका अध्यक्षलगायतका संयुक्त राष्ट्रसंघीय अधिकारीसँग प्रधानमन्त्री दाहालले भेटवार्ता गर्नेछन्। नेपालको खाद्य सुरक्षाका अलावा, नेपालले भोगिरहेको चुनौती एवं अन्तर्राष्ट्रिय सहयोगका बारेसमेतमा त्यस अवसरमा महत्त्वपूर्ण छलफल हुने कार्यक्रम छ। त्यस्तै रोममा गैरआवासीय नेपाली संघले आयोजना गर्ने अन्तरक्रियामा प्रधानमन्त्री प्रचण्ड सहभागी हुनेछन्। प्रधानमन्त्री प्रचण्ड नेतृत्वको भ्रमण दलमा उनको स्वकीय सचिव एवं छोरी गंगा दाहाल, कृषि तथा पशुपंक्षी विकासमन्त्री डा बेदुराम भुसाल, राष्ट्रिय योजना आयोगका सदस्य डा जयकान्त राउत, सुरक्षाकर्मी एवं सञ्चारकर्मीको सहभागिता छ। भ्रमण पूरा गरी प्रधानमन्त्री यही साउन १२ गते स्वदेश फर्कने कार्यक्रम छ।"
"सुन तस्करीमा भरियामात्रै पक्राउ परे, मालिकलाई पनि पक्रियोस् : मन्त्री किराती","काठमाडौं : संस्कृति, पर्यटन तथा नागरिक उड्डयनमन्त्री सुदन किराँतीले विमानस्थलमा बरामद भएको सुनको मालिक पक्राउ पर्नुपर्ने बताएका छन्। नेपाल मगर विद्यार्थी संघले शुक्रबार काठमाडौंमा आयोजना गरेको कार्यक्रममा मन्त्री किराँतीले सुन प्रकरणमा विगतमा भरियामात्रै प्रक्रिने गरेको भन्दै यसपटक भने सुनको मालिकलाई पक्राउ गर्नुपर्ने बताए। उनले कसैलाई शक्तिका भरमा संविधान र न्यायभन्दा माथि बस्ने अधिकार नरहेको भन्दै भ्रष्टाचार र तस्करीलाई अन्त्य गर्न जनताले दबा दिनुपर्ने बताए। विमानस्थलमा सुन पक्रिएपछि सुदन किरातीको परीक्षा सुरु भयो भनेर भन्ने गरेको भन्दै उनले भन्सार हेर्ने निकाय अर्थ र गृहको भएको स्पष्ट पारे। उनले कुनै पनि हालतमा भ्रष्टाचार सैह्य नहुने बताए। मन्त्री किराँतीले आफू मन्त्रालयमा आएपछि नै मौलिक पर्यटनलाई बढावा दिनुपर्ने भन्दै आएको बताए।"
सुन प्रकरणमा अर्थमन्त्री र गृहमन्त्रीले नैतिकताका आधारमा राजीनामा दिनुपर्छ : सांसद शर्मा,"काठमाडौं : नेपाली कांग्रेसका सांसद सुनिल शर्माले सुन प्रकरणमा अर्थमन्त्री र गृहमन्त्रीले नैतिकताका आधारमा राजीनामा दिनुपर्ने बताएका छन्। सिंहदरबारमा शुक्रबार बसेको प्रतिनितिसभाअन्तर्गतको कानुन, न्याय र मानवअधिकार समिति बैठकमा शर्माले अर्थ मन्त्रालय मातहतको भन्सार र गृहमन्त्रालय अन्तर्गतको प्रहरी बिमानस्थलमा रहेको अवस्थामा सुन प्रकरणमा अर्थमन्त्री र गृहमन्त्रीले नैतिकताका आधारमा राजीनामा दिनुपर्ने बताए । पटक पटक सुन तस्कर भइरहने कुरा थाहा नपाउने अर्थमन्त्री डा प्रकाशन शरण महत र गृहमन्त्री नारायणकाजी श्रेष्ठले नैतिकताका आधारमा तत्काल राजीनामा दिनुपर्ने माग गरे। उनले यस प्रकरणमा पक्ष र विपक्षका साथै कुनै दलको कुरा नहुने भन्दै अनुसन्धानलाई सहयोग गर्न दुईमन्त्रीहरुले बाटो खुल्ला गर्नुपर्ने जिकिर गरे । प्रधानमन्त्री मातहतका निकायले तस्करीको सुन समातेकोमा धन्यवाद दिँदै उनले प्रधानमन्त्रीले चालेको कदमलाई सहयोग गर्नुपर्ने बताए। सुन प्रकरणको सत्यतथ्य छानविन गरि छिटोभन्दा छिटो निष्कर्ष सार्वजनिक गर्नुपर्नेमा जोड दिए।"
गृहमन्त्री श्रेष्ठको राजीनामा माग गर्दै नयाँ बानेश्वरमा मसाल जुलुस प्रदर्शन (फोटो फिचर),काठमाडौं : सुन तस्करीमा संलग्नहरूलाई कारबाही गर्नुपर्ने मागसहित एमाले निकट युवा संघले मसाल जुलुस प्रदर्शन गरेको छ। नयाँ बानेश्वरमा आयोजित मसाल जुलुस प्रदर्शनमा युवा नेताहरूले गृहमन्त्री नारायणकाजी श्रेष्ठको राजीनामा माग गरेका छन्। विमानस्थलबाट सुन तस्करी भइरहेको भन्दै नैतिकताको आधारमा राजीनामा माग गर्दै उनीहरूले गृहमन्त्रीविरुद्ध नाराबाजी गरेका थिए।
४० वर्षमुनिका युवालाई केन्द्रीय सदस्य बनाउन राप्रपाले माग्यो आवेदन,"काठमाडौं : राष्ट्रिय प्रजातन्त्र पार्टी (राप्रपा)ले ४० वर्षमुनिका युवाहरूका लागि केन्द्रीय सदस्य पदको लागि आवेदन आह्वान गरेको छ। २० जना युवाहरूलाई केन्द्रीय कार्यसमितिमा मनोनयन गर्नेगरी राप्रपाले आवेदन आह्वान गरेको हो। 'राष्ट्रिय प्रजातन्त्र पार्टीको नविन राप्रपा अवधारणा अन्तर्गत ४० वर्षमुनिका थप २० जना व्यक्तिलाई केन्द्रीय सदस्य पदमा मनोनयन गर्ने केन्द्रीय कार्य समितिको निर्णयअनुसार देहायका योग्यता पुगेका पार्टीमा रहनुभएका तथा पार्टी बाहिर रहे पनि पार्टीको नीति, सिद्धान्त, एजेण्डा र उद्देश्यप्रति प्रतिबद्ध रही राप्रपाको केन्द्रीय सदस्य भई सक्रिय राजनिति गर्ने चाहना भएका नेपाली नागरिकबाट खुला आवेदन माग गरिएको छ,' आवेदनमा भनिएको छ। राप्रपाले आवेदन दिन चाहने युवाहरूका लागि ३० दिनको म्याद तोकेको छ। सो अवधिभित्र  वा  इमेलमार्फत् व्यक्तिगत विवरण माग गरिएको छ। प्राप्त दरखास्त मध्येबाट भूगोल, जनसंख्या, पार्टीको प्रभाव क्षेत्र विस्तारको सम्भावना र नेतृत्व विकासका सम्भावनाको आधारमा न्यूनतम ५० प्रतिशत अर्थात् कम्तीमा १० जना महिलासहित २० जनालाई केन्द्रीय सदस्यमा मनोनयन गर्ने पार्टीका मुख्य सचिव केदारबहादुर अधिकारीले जानकारी दिए।"
मुलुकको संघात्मक व्यवस्थालाई जनताको हितमा अधिकतम प्रयोग गर्नुपर्छ : सभाभुख,काठमाडौं : सभामुख देवराज घिमिरेले मुलुकको संघात्मक व्यवस्थालाई जनताको हितमा अधिकतम प्रयोग गर्नुपर्ने बताएका छन्। संघीय संसद सचिवालयले शुक्रबार काठमाडौंको चन्द्रागिरिमा आयोजना गरेको संघीय संसद र प्रदेश सभाको अनुभव आदान प्रदान एवं अन्तक्रिया उद्घाटन गर्दै सभामुख घिमिरेले आवश्यक कानून बनाउँदै मुलुकको संघात्मक व्यवस्थालाई जनताको हितमा अधिकतम प्रयोग गर्नुपर्ने बताएका हुन्। अहिले तीन तहको सरकार सहितको संघीय व्यवस्थालाई कार्यान्वयन गर्न विश्वका साथै नेपाली जनताले ठूलो आकांक्षाका साथ हेरिरहेको उनले बताए। सभामुख घिमिरेले संसदीय प्रणालीलाई थप मजबुत बनाउनका लागि केन्द्र तथा प्रदेश सभाहरूको भूमिका महत्वपूर्ण हुने धारणा राखे।
पूर्वन्यायाधीशले दिए सम्बन्ध विच्छेदको निवेदन,"बेंसीसहर : पूर्वन्यायाधीश श्रीकृष्ण भट्टराईले विवाह भएको ३८ वर्षपछि जेठी पत्नीविरुद्ध आरोप लगाउँदै फिरादपत्र दर्ता गरेका छन्। दोस्रो विवाह गरेको २४ वर्षपछि उनले जेठी पत्नीविरुद्ध विभिन्न आरोप लगाएर जिल्ला अदालत लमजुङमा फिरादपत्र दर्ता गराएका हुन्। प्रधानन्यायाधीश हरिकृष्ण कार्कीविरूद्ध संसदीय सुनुवाइ विशेष समितिमा उजुरी हालेर चर्चामा आएका भट्टराईले उनको नियुक्तिपछि नैतिकता देखाउँदै जिल्ला अदालत अर्घाखाँचीको न्यायाधीशबाट गत असार ११ गते राजीनामा दिएका थिए। विवाहको मण्डपमा एक्कासी आफूभन्दा निकै पाको उमेरकी महिला बेहुलीको भेषमा देख्दा डर लागी मण्डपबाटै भागौं कि भन्ने पनि लाग्यो। जन्त गएका दाइहरूलाई सो कुरा सुनाउँदा त्यसो हुन गएमा बुवाको बेइज्जत हुनेमात्र नभई पुलिसले पक्राउ गरेर भए पनि जबरजस्ती विवाह गराइदिने भनी डर, त्रास देखाएकाले चुपचाप अह्राएको मान्नुभन्दा मेरो बाल मस्तिष्कमा अर्को विकल्प सुझेन, फिरादपत्रमा उल्लेख छ, फलस्वरूप निज विपक्षीसँग जबरजस्ती मेरो विवाह सम्पन्न भयो। आफू १५ वर्षको बच्चै भएकोले आफूभन्दा निकै छिप्पिएकी निज विपक्षी मलाई आन्टीजस्तो लाग्थ्यो। दौंतरीहरूले पनि आन्टीको लोग्ने भनी जिस्क्याउँथे। भट्टराईले निवेदनमा जेठी पत्नीलाई चरित्रहीन समेत भनेका छन्। जेठी पत्नीले होटलमा काम गर्ने, धेरै परपुरूषहरूसँग सम्बन्ध बनाउने भनेर उनको आचरण, चरित्रलाई दूषित देखाउने गरी उनले फिराद लेखेका छन्। जेठी पत्नीबाट जन्मिएका दुई छोरीलाई पनि आफ्ना नभएको उनले आरोप लगाएका छन्। छोरीहरूलाई मानवीयताको नाताले स्वीकार गरेको र उनीहरूको विवाह धुमधामले गरिदिएको उनले फिरादमा लेखेका छन्। भट्टराईले २०५६ मंसिर २६ मा रामेछापकी शारदा सिलवालसँग दोस्रो विवाह गरेका थिए। उनीबाट जन्मिएको छोराको २०७८ मंसिर १० मा अमेरिकामा सवारी दुर्घटनामा मृत्यु भएको थियो। जेठी पत्नी मिठूले न्यायाधीश भइसकेको मान्छेले आफूविरुद्ध झुटा लाञ्छना लगाएको बताइन्। लमजुङको सुन्दरबजार नगरपालिका९ फेदीकुनास्थित भट्टराईको थातथलोमै बस्दै आएकी मिठूले पेन्सन, सम्पत्ति दिनुपर्छ भनेर आफूलाई अपमानित गर्दै सम्बन्ध विच्छेद गर्न खोजेको गुनासो गरिन्। उनले भनिन्, पहिले पनि खाली कागजमा सहीछाप गर् भनेर धम्क्याउनुहुन्थ्यो। अहिले पनि उहाँका मान्छेहरू आएर धम्काउँदै घर छोड् भन्छन्, उनले भनिन्, यो बुढेसकालमा म कहाँ जाऊँ, म अन्यायमा परेँ।"
कांग्रेस बैठक : केन्द्रीय सदस्यहरूले धारणा राख्दै,"काठमाडौं : नेपाली कांग्रेसको केन्द्रीय समिति बैठक सुरू भएको छ। पार्टी कार्यालय सानेपामा जारी बैठकमा केन्द्रीय सदस्यहरुले आआफ्ना धारणा राखिरहेका छन्। बिहीबार ३५ जना केन्द्रीय सदस्यहरूले आआफ्नो धारणा राखेका थिए। बाँकी सदस्यहरूले आज बोल्ने कांग्रेसले जनाएको छ। करिब एक वर्षपछि बसेको केन्द्रीय समिति बैठकमा बोल्ने अधिकांश नेताहरू सुशासन र भ्रष्टाचार नियन्त्रणजस्ता विषयमा भन्दा गुट, उपगुटका विषयमा बढी केन्द्रित देखिएका छन्। अधिकांश बोल्ने नेताको विषय गुटप्रति नै लक्षित देखिने गरेको छ। बैठकको तेस्रो दिन बिहीबार पनि यस्तै दृश्य देखियो। अधिकांश केन्द्रीय सदस्यहरूले प्रदेशमा पार्टी नेतृत्वमै सरकार रहेको, स्थानीय तहको प्रतिनिधित्वमा पनि देशभर पार्टी बलियो हुँदाहुँदै जनतालाई कांग्रेसले कुनै आभाष दिन नसकेको आरोप लगाएका छन्। बैठकमा नक्कली भुटानी शरणार्र्थी बनाएर अमेरिका पठाउने प्रकरणमा मुछिएका पूर्वगृहमन्त्री तथा कांग्रेस केन्द्रीय सदस्य बालकृष्ण खाँणलाई कारबाही गर्ने नगर्ने विषयमा कांग्रेस विभाजित छ।कांग्रेसको विधानले वरिष्ठ नेतासम्बन्धी कुनै प्रावधान राखेको छैन। विधानमा कुनै प्रावधान नभए पनि केही केन्द्रीय सदस्यहरूले भने आफू निकटका नेतालाई वरिष्ठ नेता दिनुपर्ने माग गरिरहेका छन्। कांग्रेसको विधानमै नभएको वरिष्ठ नेता राख्न बिलम्ब भएको आवाज यतिबेला बैठकमा उठिरहेको छ। केन्द्रीय सदस्यहरूले वरिष्ठ नेता बनाउनुपर्ने भन्दै नेताहरू गोपालमान श्रेष्ठ र शेखर कोइरालाको नाम प्रस्ताव गरेका छन्। मंगलबारदेखि बैठक सुरू भएको हो।"
महामन्त्रीको प्रतिवेदन एनजीओको 'दस्तावेज' जस्तो : आरजु राणा,"काठमाडौं : नेपाली कांग्रेस सदस्य डाआरजु राणा देउवाले केन्द्री कार्यसमिति बैठकमा महामन्त्रीहरूले पेश गरेको प्रतिवेदन एनजीओको 'विस लिस्ट'जस्तो रहेको टिप्पणी गरेकी छन्। पार्टी कार्यालयमा जारी केन्द्रीय समिति बैठकमा राणाले महामन्त्रीहरूले पेश गरेको प्रतिवेदन दूरगामी असर पर्ने खालको नभएको जिकिर गरिन्। 'महान्त्रीको प्रतिवेदनमा दूरगामी असर पर्ने या हाम्रो देशलाई हाँक्ने कुरा देखिनँ। म अलिकति अचम्मित पनि भएँ। किन भने महामन्त्रीको प्रतिवेदनमा एउटा राजनीतिक दस्तावेज हुन्छ होला सोचेकी थिएँ,'उनले भनिन्,' तर उहाँहरूले ल्याउनु भएको प्रस्ताव राजनीतिक दस्तावेज भन्दा पनि एनजीओको 'विस लिस्ट' जस्तो लाग्यो। धेरै कार्यक्रम गर्ने, उपलब्धि के हो त ? त्यो कुरा क्लियर भएन।' उनले थोरै कार्यक्रम गरेर धेरै उपलब्धि लिने उद्देश्य लिनुपर्ने बताइन्। राणाले पार्टीले क्रियाशील सदस्य हुनुभन्दा अगावै पार्टीको विचार नीति र सिद्धान्तका विषयमा सदस्यहरूलाई प्रशिक्षित गर्नुपर्नेमा जोड दिइन्। पार्टीको सदस्यता वितरण लथालिंग भएको भन्दै यसलाई व्यवस्थित गर्नुपर्ने उनको सुझाव छ।"
ललिता निवास जग्गा हिनामिना प्रकरण : बन्दी प्रत्यक्षीकरणको रिटमा आज आदेश आउने,"काठमाडौं : ललिता निवास प्रकरणमा बन्दी प्रत्यक्षीकरणको रिट निवेदनमाथि आज आदेश आउने भएको छ। रिटमाथि बिहीबार बहस सकिएकाले आजै फैसला आउने संभावना छ । रिटमा दावी गरिएअनुसार सर्वोच्चले आदेश वा फैसला गरेमा उनीहरू थुनामुक्त हुनेछन्। पक्राउ गर्ने अनुमति सदर गरिदिएमा भने उनीहरू थुनामै बस्नुपर्नेछ। रिटमा सोमबारदेखि सुनुवाइ भइरहेको छ। बहस गर्दागर्दै समय सकिएपछि रिट सोमबारदेखि निरन्तर हेर्दाहेर्दैमा राखिदै आएको थियो। न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासमा रिटको सुनुवाइ भइरहेको हो। असार १५ गतेदेखि रिटमाथि प्रारम्भिक सुनुवाइ सुरु भएको थियो। यसअघि सोमबार, मंगलबार , बुधबार र बिहीबार पनि हेर्दाहेर्दैमा राखिएको थियो। ललिता निवास जग्गा हिनामिना प्रकरणमा केन्द्रीय अनुसन्धान ब्यूरोले पक्राउ गरेर अनुसन्धान थालेपछि सचिव कृष्णबहादुर राउत,निर्वाचन आयोगका पूर्वआयुक्त सुधीरकुमार शाह,व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतमले सर्वोच्चमा बन्दीप्रत्यक्षीकरणको रिट निवेदन दायर गरेका थिए। बिना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। यसका साथै सोही प्रकरणमा मुछिएका १७ जनाले दिएको निवेदन र त्यसविरुद्ध सीआईबीले दिएको भ्याकेट निवेदन एकसाथ राखेर सर्वोच्चले सुनुवाइ गरिरहेको छ। सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा,सुरेन्द्रमान कपाली र हुपेन्द्रमणि केसीलाई कागज गराएर छाडिएको थियो। सोही घटनामा पक्राउ परेका १७ जनालाई कीर्ते र संगठित अपराध कसुरमा अनुसन्धान भइरहेको छ। यसअघि सीआईबीले ३०० जनाविरुद्ध मुद्दा चलाउनुपर्ने सुझावसहितको प्रतिवेदन जिल्ला सरकारी वकीलको कार्यालयमा बुझाएको थियो। तर कार्यालयले प्रमाण नपुगेको भन्दै फाइल फिर्ता गरिदिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा सीआइबीले अनुसन्धान गरिरहेको छ।"
"एकीकृत समाजवादीको केन्द्रीय सचिवालय बैठक जारी, जिम्मेवारी हेरफेर गरिँदै","एकीकृत समाजवादीमा उपाध्यक्षसहितका पदाधिकारी तथा बागमती र लुम्बिनी प्रदेश इन्चार्ज पद रिक्त छ । पुष्पलाल स्मृति प्रतिष्ठानमा एक सातादेखि जारी बैठक आज सम्पन्न हुने बताइएको छ काठमाडौं : नेकपा (एकीकृत समाजवादी)को केन्द्रीय सचिवालय बैठक आज बिहान सुरु भएको छ । बैठकमा नेताहरूको जिम्मेवारी हेरफेर तथा पार्टी त्याग गरेका केही नेताको पद रिक्त रहेकाले ती पदमा मनोनित गर्ने विषयमा टुङ्गो लाग्ने छ । एकीकृत समाजवादीमा उपाध्यक्षसहितका पदाधिकारी तथा बागमती र लुम्बिनी प्रदेश इन्चार्ज पद रिक्त छ । पुष्पलाल स्मृति प्रतिष्ठानमा एक सातादेखि जारी बैठक आज सम्पन्न हुने बताइएको छ । सबै नेताहरूले धारणा राख्ने क्रम सकिएपछि पार्टी अध्यक्ष माधवकुमार नेपालले वर्तमान अवस्थामा पार्टीले निर्वाह गर्नुपर्ने भूमिकाका साथै आगामी कार्ययोजनाबारे प्रतिवेदन प्रस्तुत गर्नुभएको पोलिटब्यूरो सदस्य दिलु पन्तले जानकारी दिए । अध्यक्ष नेपालको प्रतिवेदनमा सङ्गठन सुदृढीकरण अभियानको समीक्षा तथा वैचारिक नीतिबारे उल्लेख छ । समसामयिक राजनीतिक विषयका साथै समाजवादी व्यवस्थामा पार्टीले अवलम्बन गर्नुपर्ने रणनीति समावेश गरिएको प्रतिवेदनमा वामपन्थी दलको समाजवादी मोर्चाको आवश्यकता, समान विचार भएका वामशक्तिको एकताको खाँचोमा जोड दिइएको छ । बैठकमा जनवर्गीय सङ्गठनका कार्यसम्पादन, आगामी कार्ययोजना, सरकारलाई प्रभावकारी बनाउने विषय, पार्टीको महाधिवेशनलगायत मुद्दामा छलफल भएको पोलिटब्यूरो सदस्य पन्तले बताए। रासस"
महेन्द्र नारायण निधी अस्पतालमा डायलाइसिस सेवा सुरू,"काठमाडौं : महेन्द्र नारायण निधी अस्पतालमा डायलाइसिस सेवा सुरू भएको छ। मिर्गौलाको रिफरल सेन्टर बनाउने उद्देश्यसहित डायलाइसिस सेवा सुरू गरेको अस्पतालका कार्यकारी निर्देशक डा किरणजंग कुँवरले बताए। नेतृत्व लिएको महिना दिनमै अस्पतालमा डायलाइसिस सेवा सुचारु गरेको उनले बताए। सामुदायिक अस्पतालको रूपमा रहेको महेन्द्र नारायण निधी अस्पतालमा सर्वसुलभ तथा गुणस्तरीय सेवा दिँदै आएको डा कुँवरले स्पस्ट पारे। 'यस अस्पताललाई नेपालकै पहिलो मिर्गौलाको रेफरल सेन्टर बनाएर आम सर्वसाधारणलाई चुस्त दुरुस्त सेवा दिने हाम्रो प्राथमिकता हो। हप्ताको ६ दिन बिहानबेलुका ओपीडी सेवा सञ्चालन गरेका छौं,' उनले भने। शहीद धर्मभक्त राष्ट्रिय प्रत्यारोपण केन्द्रमा वरिष्ठ मृगौला प्रत्यारोपण तथा मुत्ररोग विशेषज्ञका रूपमा काम गरिसकेका डा कुँवरले मिर्गौला प्रत्यारोपणसम्बन्धी ओपीडी सेवा पनि सञ्चालनमा रहेको बताए। 'यस सय बेडको अस्पतालमा ५० बेडको डायलाइसिस सेवा प्रदान गरी विविध क्षेत्रलाई प्राथमिकतामा राखी उत्कृष्ट सेवा दिने र भविष्यमा यस अस्पतालमा मिर्गौला प्रत्यारोपणको सेवा दिन यस अस्पताल परिवार आतुर छ,' उनले भने। उनले नेपाल सरकारले प्रदान गर्ने बिमाका सेवाहरू सुचारु गरी नेपालभरिका बिरामीलाई सर्वशुलभ र भरपर्दो सेवा दिने तयारीसमेत रहेको बताए। उनले सेवामुखी संस्थाहरूले डायलाइसिस मेसिन अनुदानस्वरुप दिन सकिने बताए।"
आयात मात्र हुँदा तातोपानी नाकाबाट राजस्व संकलन न्यून,"सिन्धुपाल्चोक : चीनसँगको उत्तरी नाका तातोपानीबाट लक्ष्यभन्दा न्यून राजस्व संकलन भएको छ। कुनै बेला पाँच अर्ब रुपैयाँसम्म राजस्व संकलन गरेर मुलुकको अर्थतन्त्रमा महत्वपूर्ण टेवा पुर्याएको तातोपानी भन्सार कार्यालयले २०७२ को भूकम्पपछि न्यून राजस्व संकलन गर्दै आइरहेको छ। तातोपानी नाकाबाट आर्थिक वर्ष २०७९०८० मा ४ अर्ब ६२ करोड राजस्व संकलनको लक्ष्य राखिएको भए पनि ३ तीन अर्ब २७ करोड ९४ लाख २० हजार सात सय २७ रुपैयाँ मात्र अर्थात लक्ष्यको ७० दशमलव ८४ प्रतिशत राजस्व संकलन भएको भन्सार कार्यालयले जनाएको छ। २०७२ को भूकम्पपछि बाढीपहिरो, कोरोना, सडकलगायत कारणले नाका राम्रोसँग सञ्चालन हुन सकेको छैन। गत वैशाख १८ गते केही सामग्री निर्यात गरे पनि त्यसपछि निर्यात शून्य तथा आयात पनि घटेको तातोपानी भन्सार कार्यालयका प्रमुख दयानन्द केसीले बताए। वैशाख १८ गते बाँसका मुडालगायत नेपाली सामग्री बोकेर सात कन्टेनर गाडी चिनियाँ भूमिमा प्रवेश गरेका थिए। आयात गरेका सामग्रीमा विद्युतीय भ्यान, प्रोजेक्टका सामान, स्याउ, नास्पाती, ओखरलगायत रहेको भन्सार कार्यालयका सूचना अधिकारी भन्सार अधिकृत लक्ष्मण बास्तोलाले जानकारी दिए। सयौंको संख्यामा मजदुर र साना व्यापारीलाई समेत रोजीरोटी दिइरहेको तातोपानी नाका पूर्ववत रुपमा सञ्चालन हुन नसक्दा नाका आश्रित मजदुर र साना व्यापारीहरूको आम्दानी मात्र गुमेको छैन, उनीहरूको बिचल्ली नै भएको छ। आयात फाट्टफुट्टः निर्यात ठप्प पुनः दुईतर्फी रुपमा सञ्चालन भएको बताईएपछि धेरैलाई तातोपानी नाका पुरानै अवस्थामा फर्कने विश्वास जागेको थियो। २०७२ सालको भूकम्प लगत्तै एकतर्फी रुपमा मात्र सञ्चालनमा आएको नाका आठ वर्षपछि दुईतर्फी रुपमा नै सञ्चालनमा आउने बताइएको थियो। औपचारिकरुपमा नाका पुनः सञ्चालनमा आएपछि यहाँका व्यापारी, राजनीतिकर्मी र स्थानीय खुशी भएका थिए। तातोपानी नाका पुरानै लयमा फर्कने सबैले विश्वास समेत गरेका थिए। तर सो दिन बाहेक एक कन्टेनर सामान पनि नेपालबाट चीन नगएको तातोपानी भन्सार कार्यालयले जनाएको छ। वैशाख १८ गते बाँसका मुडालगायत नेपाली सामग्री बोकेर सात कन्टेनर गाडी चिनियाँ भूमिमा प्रवेश गरेका थिए। त्यसयता कुनै पनि सामग्री निर्यात नभएको तातोपानी भन्सार कार्यालयका प्रमुख दयानन्द केसीले जानकारी दिए। निर्यात भएको छैन नै, आयातमा पनि कमी आएको छ। दैनिक डेढ दर्जन गाडीमा चिनियाँ सामग्री नेपाल भित्रिने गरेको थियो। तर अहिले स्याउ, लसुनलगायत सामग्री बोकेर मुस्किलले एकाध गाडी मात्र नेपाल भित्रिने गरेको छ, उनले भने। यसबाट राजश्व संकलनमा भारी गिरावट आएको उनको भनाइ छ। वैशाख तेस्रो सातादेखि मानव आवागमन बाहेक दोहोरो नाका सञ्चालनमा आएको घोषणा गरियो। तर, त्यसपछि निर्यात ठप्प, आयात फाट्फुट्टको अवस्थामा पुगेको छ। तातोपानी नाकाको भविष्य अन्यौलग्रस्त भएपछि यहाँका ठूला र कहलिएका व्यापारीहरू धमाधम समुद्री मार्गबाट कलकत्ता हुँदै सामान आयात गरिरहेका छन्। सडककै समस्या तातोपानी नाका जोड्ने सीमावर्ती सडक कोदारी राजमार्ग अधिकांश ठाउँमा बिग्रिएको र जोखिमपूर्ण छ। नेपाल ट्रक कन्टेनर ढुवानी सेवा लिमिटेडका अध्यक्ष अर्जुन सापकोटाका अनुसार अहिले जुरेलिपिङ क्षेत्रमा ठाउँठाउँमा पहिरो खस्न थालेपछि स्थानीय र सवारी चालक आजित छन्। बर्खाभर दर्जनौं कन्टेनर र अन्य सवारी, यात्रु यहाँ पहिरो खसेपछि यतै सडकमै अलपत्र पर्छन्, सडक जीर्ण भएकाले यात्रु र सवारीलाई धरापझैं भएको छ, सापकोटाले भने। अविरल वर्षासँगै भोटेकोशी बाढीको कटान र झ्याले, बसेरी, चाकु, झिर्पु, महभीर, सिरिसे, जम्बु, दसकिलो, दुगुना, लिपिङ क्षेत्रजस्ता आधा दर्जन स्थानमा पुराना पहिरो धमाधम खस्न थालेका छन्। सडक डिभिजन कार्यालय चरिकोटका अनुसार राजमार्गको बसेरीलिपिङ खण्ड कोदारी खण्डको सडक हरेक बर्खायामसँगै क्षतविक्षत हुँदै आएको छ। चाइना रेलवे कन्स्ट्रक्सन ब्यूरो ग्रुप कम्पनी लिमिटेडले चार वर्षअघि एक अर्ब ३६ करोड बराबर खर्चिएर सडक फराकिलो बनाएको थियो। कम्पनीले राजमार्गमा विभिन्न १७ स्थानमा पहिरो नियन्त्रण गर्दै मर्मत सम्भारको कामसमेत सकेको थियो। वैशाखमा नाका खोल्नुअघि एक अर्ब बजेटमा बाह्रबिसेतातोपानी सडकखण्डको २६ किलोमिटर कालोपत्रे गरिएको थियो। तर पनि सडकको समस्या ज्यूँको त्यूँ छ। सीमा जोड्ने राजमार्गको अवस्था सुधार्न सडक विभागदेखि मन्त्रालय र सम्बन्धित निकायमा गुहारेर माग्दै आएको भोटेकोशी गाउँपालिका २ का अध्यक्ष कुमार श्रेष्ठ बताए। सडकको कारण पनि नाका पूर्ण रुपले सञ्चालनमा आउन सकेन, उनले भने सीमा जोड्ने सडकको दिगोपन र स्थायित्वको लागि संघ र प्रदेशमा फाइल पठाएका छौं। मन्त्रीज्यूहरूलाई यसबारे जानकारी पनि गराएका छौं, हेरौं के हुन्छ। सडकको कारण थुप्रै दुर्घटना समेत भइरहेको बताउँदै उनले दुई देश जोड्ने राजमार्ग निर्माणमा सरकारले विशेष चासो दिनुपर्नेमा जोड दिए।"
अध्ययनका लागि महानगरपालिकाले दियो पाँच लाख,वीरगन्ज : अल्पायुममै निधन भएका वीरगन्जका पत्रकार नरेश सर्राफको छोरीको अध्ययन र भरणपोषणका लागि वीरगन्ज महानगरपालिकाले नगद ५ लाख रुपैयाँ प्रदान गरेको छ। पत्रकार महासंघ पर्सा शाखाका सदस्य समेत रहेका ३८ वर्षीय सर्राफको गत मंसिर १५ गते हृदयतघात कारण निधन भएको थियो। सर्राफको निधन भएको १० औँ दिनको पुण्य तिथिमा आयोजित श्रद्धाञ्जली सभामा मेयर राजेशमान सिंहले घोषणा गरेअनुसार शुक्रबार ५ लाख रुपैयाँ प्रदान गरिएको हो। शुक्रबार वीरगन्ज महानगरपालिकाको कार्यालयमा पर्सा क्षेत्र नम्बर १ का प्रतिनिधिसभा सदस्य प्रदीप यादव र मेयर सिंहले संयुक्त रूपमा पाँच लाख रुपैयाँको चेक स्वर्गीय सर्राफकी छोरी श्रेया सर्राफलाई हस्तान्तरण गरे। महानगरपालिकाले स्वर्गीय सर्राफको स्मृतिमा नेपाल पत्रकार महासंघ पर्सा शाखाको अगुवाइमा स्थापना गरिएको अक्षय कोषमा पनि १० लाख रुपैयाँ उपलब्ध गराउने भएको छ।
मिस्टर एन्ड मिस विश्वकर्मा पूर्वाञ्चल प्रतियोगिता हुँदै,झापा : बी ब्रोस इन्टरटेन्डमेन्टले मिस्टर एन्ड मिस विश्वकर्मा पूर्वाञ्चल प्रतियोगिता आयोजना गर्न लागेको छ। कला साहित्य र मनोरञ्जन सम्बन्धी विभिन्न कार्यक्रम उत्पादन र सञ्चालन गर्दै आइरहेको बी ब्रोसले विश्वकर्मा समुदायभित्र रहेका प्रतिभालाई उजागर गर्ने उद्देश्यले मिस्टर एन्ड मिस पूर्वाञ्चल प्रतियोगिताको आयोजना गर्न लागेको संस्थाका प्रबन्ध निर्देशक सञ्जय विकले जानकारी दिए। बी ब्रोसले शुक्रबार झापाको बिर्तामोडमा पत्रकार सम्मेलनको आयोजना गर्दै प्रबन्ध निर्देशक विकले प्रतियोगिताका बारेमा जानकारी गराएका हुन्। प्रतियोगितामा भाग लिने इच्छुक प्रतियोगीका लागि अनलाइन फारम खुलिसकेको जानकारी गराउँदै उनले प्रतियोगितामा सहभागी हुनेलाई भदौ १० गतेबाट तालिम प्रदान गरिने र ग्रेन्ड फिनाले भदौ २६ गते दमकमा आयोजना गरिने बताए। प्रतियोगितामा प्रदेशभरिका १४ वटा जिल्लाका विश्वकर्मा समुदायका १६ देखि २९ वर्ष उमेर समूहका अविवाहित युवायुवतीले सहभागिता जनाउन पाउने कार्यक्रमका प्रदेश इन्चार्ज राज दियालीले बताए। प्रतियोगिता सम्पन्न गर्नका लागि अनुमानित १० लाख रुपैयाँ खर्च लाग्ने र सो रकम आफ्नै समुदायबाट सङ्कलन गरिने प्रदेश इन्चार्ज सञ्जीव गजमेरले बताए। प्रदेश फिनालेबाट छनौट भएका प्रतियोगीले सन २०२४ मा काठमाडौँमा हुने सिजन ३ को ग्राण्ड फिनालेमा सहभागिता जनाउने पाउने प्रदेश अडिनेटर सरूँ गदालले बताइन्। पूर्वाञ्चल मात्र नभई सातै प्रदेशबाट छनौट भएकाहरू सोजै ग्राण्ड फिनालेमा सहभागी हुने उनको भनाइ छ। पूर्वाञ्चल मिस्टर तथा मिस हुनेलाई नगदसहित आकर्षक गिफ्ट हेम्पर तथा म्युजिक भिडियो र मोडलिङमा अवसर पाउनेछन्।
"देशभर ६८ प्रतिशत रोपाइँ, पानी नपर्दा ढिलाइ","काठमाडौं : देशभर हालसम्म ६८ प्रतिशत रोपाइँ सकिएको कृषि तथा पशुपन्छी विकास मन्त्रालयले जनाएको छ। यस वर्ष समयमै वर्षा नहुँदा विगत वर्षको तुलनामा साउन पहिलो सातासम्म पनि ६८ प्रतिशतमात्र रोपाइँ भएको हो। गत वर्ष साउन ५ गते अर्थात् आजकै दिनसम्म ८८ प्रतिशत रोपाइँ सकिएको मन्त्रालयका प्रवक्ता प्रकाशकुमार सञ्जेलले जानकारी दिए। गत वर्षको तुलनामा यस वर्ष यसै समयमा २० प्रतिशत कम रोपाइँ भएको हो। मधेश प्रदेश, बागमती र गण्डकीमा मनसुन प्रवेशमा ढिलाइ भएको मन्त्रालयले जनाएको छ। कर्णाली प्रदेशमा गोरुमा लम्पी स्किन रोग देखिएका कारण रोपाइँमा ढिलाइ भएको पनि उनले सुनाए। सुदूरपश्चिम प्रदेशमा भने करिब करिब रोपाइँ सकिएको मन्त्रालयले जनाएको छ। मध्य तराइमा साउन मध्यसम्म नै रोपाइँ हुने गरेकाले अन्तिमसम्म ९५ प्रतिशतसम्म रोपाइँ हुने आशा पनि मन्त्रालयले गरेको छ। मन्त्रालयले कृषि विभागलगायत सरोकार भएका निकायसँगको समन्वयमा प्रत्येक हप्ताको सोमबार देशभर कति रोपाइँ भयो भनी एकीकृत तथ्यांक समेत सार्वजनिक गर्दै आएको कृषि विभागका सूचना अधिकारी सुनीलकुमार सिंहले जानकारी दिए। कुलो लाग्ने खेतमा समयमै रोपाइँ भए पनि आकाशे पानीको भरमा रोपिने खेतमा अझै पूर्ण रूपमा रोपाइँ हुन सकेको छैन। कतिपय कुलो लाग्ने स्थानमा पनि बाढीले कुलो बगाउने लगायत समस्याले पनि समयमा रोपाइँ हुन नसकेको हो। नेपाल कृषि प्रधान देश भनिए पनि तीनै तहका सरकारले यसमा ध्यान नदिँदा समस्या आउने गरेको किसानको दुःखेसो छ। मन्त्रालयले रासायनिक मलको अभाव नरहेको दावी गरे पनि बजारमा भने तोकिएको मूल्यमा मल नपाइने गरेको कृषकको गुनासो छ। सरकारले तोकेभन्दा दोब्बर भाउमा मल किन्न बाध्य हुनुपरेको मेलम्ची नगरपालिका२ सिन्धुपाल्चोकका पीडित किसान मच्छेन्द्र सापकोटाको गुनासो छ। जति तहका सरकार बने पनि किसानका समस्यामा ध्यान नदिँदा समय मलखाद पाउन नसकिने गरेको उनको भनाइ छ।"
"सिआइबीद्वारा १२५ पक्राउ, ४३ मुद्दा दर्ता","काठमाडौं : नेपाल प्रहरीको केन्द्रीय अनुसन्धान ब्यूरो (सीआइबी)ले गएको एक वर्षमा विभिन्न आपराधिक क्रियाकलापमा संलग्न रहेका एक सय २५ जनालाई पक्राउ गरी कारबाहीको दायरामा ल्याएको छ। उनीहरूविरुद्ध ४३ वटा मुद्दा दर्ता गरेको सीआइबीका प्रवक्ता प्रहरी उपरीक्षक सञ्जयसिंह थापाले जानकारी दिए। विभिन्न कसुरमध्ये सबैभन्दा बढी ठगीको देखिएको उनले बताए। सीआइबीका अनुसार ठगीमा ७५ जना पक्राउ गरी उनीहरूविरुद्ध २६ वटा मुद्दा दर्ता गरिएको छ। जुवासम्बन्धी कसुरमा ११ जना विरुद्ध दुई मुद्दा, नागरिकतासम्बन्धी एक जना विरुद्ध एक, संगठित अपराधमा दुई जना पक्राउ गरी एक मुद्दा दर्ता भएको सीआइबीले जनाएको छ। यस्तै खेलसम्बन्धी तीन जनाविरुद्ध एक, दुरसञ्चार हानीसम्बन्धी १४ जना विरुद्ध दुई, सहकारी ठगीमा १४ जना पक्राउ गरी पाँच, लिखतसम्बन्धी चार जनालाई पक्राउ गरी तीन मुद्दा र राष्ट्र बैंक तथा बैंकिङ कसुरमा एकएक वटा मुद्दा दर्ता भएको जनाइएको छ। आर्थिक अपराध अनुसन्धानको सिलसिलामा आठ मुद्दा दर्ता भई ३९ जनालाई पक्राउ गरिएको जनाइएको छ। यस्तै लिखतठगीवैदेशिक रोजगारनागरिकता ऐनअन्तर्गतको कसुरमा १६ वटा मुद्दा दर्ता भई ५७ जनालाई पक्राउ गरी कानुनी दायरामा ल्याइएको छ। वन्यजन्तु तथा वातावरणीय अपराध अनुसन्धानमा आठ अपरेसन सञ्चालन गरेर ३५ जनालाई पक्राउ गरी कानुनी कारबाहीका लागि सम्बन्धित डिभिजन वन कार्यालयमा बुझाइएको छ। मुद्दा फैसलातर्फ सजाय ठहर भई फरार रहेका विभिन्न एक सय २५ जना प्रतिवादीलाई पक्राउ गरी रु ३० करोड छ लाख जरिवना असुल र एक सय २९ वर्ष कैद सजाय फर्छ्यौटका लागि अदालतमा पठाइएको छ। अपराध नियन्त्रण चुनौतीपूर्ण समाजको विकासक्रमसँगै अपराधको कार्यविधि र त्यसमा प्रविधिको प्रयोग बढ्दै गएको वर्तमान सन्दर्भमा अपराध गर्ने शैली र आपराधिक गिरोहको सञ्जाल देश विदेशसम्म विस्तार भइरहेकाले अपराध अनुसन्धान कार्य थप चुनौतीपूर्ण हुँदै गइरहेको सीआइबीको निष्कर्ष छ। आपराधिक घटना र तथ्यांकको ग्राफ उकालो लागेसँगै अपराध अनुसन्धान कार्य प्राविधिक रूपमा अझै जटिल हुँदै गइरहेको प्रवक्ता थापाले बताए। यस्तै सीआइबीले ज्यानसम्बन्धी कसुरको संकास्पद घटनामा सफल अनुसन्धानमार्फत २६ व्यक्ति पहिचान गरी कारबाहीको दायरामा ल्याएको जानकारी गराएको छ।"
लम्की स्किन संक्रमित गाईवस्तुलाई निःशुल्क उपचार,"सिरहा : लम्की स्किन संक्रमित गाईवस्तुलाई लहान नगरपालिकाले निःशुल्क उपचार सेवा सुरु गरेको छ। शुक्रबार वडा ११ का श्रीदेव साह घरबाट उपचार सुरु गरिएको हो। साहले पाँचवटा गाई पालेका छन्। जसमा तीन वटामा संक्रमित देखिएको छ। उनीसहित गाउँका दर्जनौँ व्यक्तिले पालेको पशुमा यस्तो समस्या देखापरेको छ। छुटाछुट्टै वडाहरूका लागि तीनवटा टिम बनाइएको पशु विकास शाखा प्रमुख रामकृष्ण यादवले जानकारी दिए। हाम्रो प्राविधिक टोली आवश्यक औषधिसहित पशुपालकको घरघरमै पुगेर संक्रमित गाईवस्तुको उपचार थालेको छ, उनले भने,यसबाट बच्न किसानले पनि संक्रमित पशुलाई छुट्टै राख्नुपर्छ। दिनहुँ गोठ सफा गर्नुपर्छ। आहार एकै ठाउँमा खुवाउन रोक्नुपर्छ। रोग संक्रमण रुक्छ। लम्की स्किनको छुटै औषधि नभएको अवस्थामा लक्षण अनुसारको औषधि दिएर उपचार थालेको उनले बताए। टोल टोलमा गाईवस्तुमा लम्की स्किन रोगको संक्रमण देखा पर्न थालेपछि तत्कालै औषधि खरिद उपचार अगाडि बढाएको उनले बताए। किसानहरूबाट आएको जानकारी अनुसार सात हजारभन्दा बढी गाईवस्तुमा यो रोगको समस्या देखा परेको शाखा प्रमुख यादवले सुनाए। अहिले तत्कालै पशु विकास समितिको निर्णय अनुसार ६ लाख बराबरको औषधि खरिद गरी गाउँ गाउँमा टोली पठाएका छौं,पशु विकास समितिको अध्यक्ष तेजनारायण चौधरीले भने,आवश्यक परेको अवस्थामा थप औषधि खरिद गरी उपचार गर्छौ। अहिले एक हजार पशुलाई उपचार गर्ने योजना बनाएर अगाडि बढेको उनले सुनाए।"
ललिता निवास जग्गा हिनामिना प्रकरण : थुनामा रहेकामाथि अनुसन्धानका लागि ५ दिनको म्याद थप,"काठमाडौं : ललिता निवास जग्गा हिनामिना प्रकरणमा पक्राउ परेका १७ जनामाथि अनुसन्धान गर्न प्रहरीले थप ५ दिनको म्याद पाएको छ। प्रहरीको केन्द्रीय अनुसन्धान ब्यूरो (सीआईबी)ले सरकारी वकिलको कार्यालयमार्फत शुक्रबार उनीहरूलाई काठमाडौं जिल्ला अदालतमा पेश गरेको थियो। सोही प्रकरणमा बन्दी प्रत्यक्षीकरणको रिट निवेदनमाथि आज सर्वोच्च अदालतबाट आदेश आउनै लाग्दा जिल्ला अदालत काठमाडौंले थप अनुसन्धानका लागि ५ दिनको म्याद दिएको हो। रिटमा दावी गरिएअनुसार सर्वोच्चले आदेश वा फैसला गरेमा उनीहरू थुनामुक्त हुनेछन्। पक्राउ गर्ने अनुमति सदर गरिदिएमा भने उनीहरू थुनामै बस्नुपर्नेछ। ललिता निवास जग्गा हिनामिना प्रकरणमा केन्द्रीय अनुसन्धान ब्यूरोले पक्राउ गरेर अनुसन्धान थालेपछि सचिव कृष्णबहादुर राउत,निर्वाचन आयोगका पूर्वआयुक्त सुधीरकुमार शाह,व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतमले सर्वोच्चमा बन्दीप्रत्यक्षीकरणको रिट निवेदन दायर गरेका थिए। बिना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। यसका साथै सोही प्रकरणमा मुछिएका १७ जनाले दिएको निवेदन र त्यसविरुद्ध सीआईबीले दिएको भ्याकेट निवेदन एकसाथ राखेर सर्वोच्चले सुनुवाइ गरिरहेको छ। सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा,सुरेन्द्रमान कपाली र हुपेन्द्रमणि केसीलाई कागज गराएर छाडिएको थियो। सोही घटनामा पक्राउ परेका १७ जनालाई कीर्ते र संगठित अपराध कसुरमा अनुसन्धान भइरहेको छ। यसअघि सीआईबीले ३०० जनाविरुद्ध मुद्दा चलाउनुपर्ने सुझावसहितको प्रतिवेदन जिल्ला सरकारी वकीलको कार्यालयमा बुझाएको थियो। तर कार्यालयले प्रमाण नपुगेको भन्दै फाइल फिर्ता गरिदिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा सीआइबीले अनुसन्धान गरिरहेको छ। बहस गर्दागर्दै समय सकिएपछि रिट सोमबारदेखि निरन्तर हेर्दाहेर्दैमा राखिदै आएको थियो। न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासमा रिटको सुनुवाइ भइरहेको हो। असार १५ गतेदेखि रिटमाथि प्रारम्भिक सुनुवाइ सुरु भएको थियो। यसअघि सोमबार, मंगलबार , बुधबार र बिहीबार पनि हेर्दाहेर्दैमा राखिएको थियो। ललिता निवास जग्गा हिनामिना प्रकरणमा केन्द्रीय अनुसन्धान ब्यूरोले पक्राउ गरेर अनुसन्धान थालेपछि सचिव कृष्णबहादुर राउत,निर्वाचन आयोगका पूर्वआयुक्त सुधीरकुमार शाह,व्यवसायी मीनबहादुर गुरुङ र मालपोत कार्यालयका पूर्वकर्मचारी धर्मप्रसाद गौतमले सर्वोच्चमा बन्दीप्रत्यक्षीकरणको रिट निवेदन दायर गरेका थिए। बिना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। यसका साथै सोही प्रकरणमा मुछिएका १७ जनाले दिएको निवेदन र त्यसविरुद्ध सीआईबीले दिएको भ्याकेट निवेदन एकसाथ राखेर सर्वोच्चले सुनुवाइ गरिरहेको छ। सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा,सुरेन्द्रमान कपाली र हुपेन्द्रमणि केसीलाई कागज गराएर छाडिएको थियो। सोही घटनामा पक्राउ परेका १७ जनालाई कीर्ते र संगठित अपराध कसुरमा अनुसन्धान भइरहेको छ। यसअघि सीआईबीले ३०० जनाविरुद्ध मुद्दा चलाउनुपर्ने सुझावसहितको प्रतिवेदन जिल्ला सरकारी वकीलको कार्यालयमा बुझाएको थियो। तर कार्यालयले प्रमाण नपुगेको भन्दै फाइल फिर्ता गरिदिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा सीआइबीले अनुसन्धान गरिरहेको छ।"
सोलुखुम्बुमा जनप्रतिनिधिले नै लगाए जिल्ला समन्वय समितिमा ताला,"सोलुखुम्बु : जिल्ला समन्वय समिति सोलुखुम्बुका जनप्रतिनिधिहरूले नै समन्वय समितिको कार्यालयमा तालाबन्दी गरेका छन्। समितिका पदाधिकारीले नै निर्णय गरेर समन्वय अधिकारी फिर्ता हुनुपर्ने भन्दै समितिको कार्यालयमा तालाबन्दी गरेका हुन्। सरुवा भएको २ महिना बितिसक्दा पनि समन्वय अधिकारीले रवाना नबुझी कार्यालयमा बसेर पदाधिकारीलाई असहयोग गरेको र समितिको निर्णय कार्यान्वयन गरेको भन्दै आज कार्यालयमा तालाबन्दी गरेका हुन्। समन्वय समितिका सात जना सदस्य उपस्थित भएर तालाबन्दी गरेपछि कार्यालयको कामकाज ठप्प भएको हो। गत वैशाख २५ गते सरुवा भएकी समन्वय अधिकारी उर्मिला काफ्लेले रवाना बुझ्न नमानी कार्यालयमा बसेर असहयोग गरेपछि बाध्य भएर आफूहरूले तालाबन्दी गर्नु परेको समन्वय प्रमुख कृष्णप्रसाद निरौलाले बताए। समन्वय अधिकारी काफ्लेले जिल्लासभा नै बिथोल्ने काम गरेको, निर्णयहरू कार्यान्वयन नगरेको साथै कार्यालयमै नआउने गरेर अनिर्णयको बन्दी बनाएकाले तालाबन्दीमा उत्रिनु परेको समन्वय समिति सदस्य पेम्बा शेर्पाले बताए। अधिकारी काफ्लेको गत वैशाख २५ नै संघीय मामिला तथा सामान्य प्रशासन मन्त्रालयले गते जिल्ला समन्वय समिति सिन्धुलीमा सरुवा गरेको थियो। मन्त्रालयले सरुवा गरे पनि काफ्लेले रवाना पत्र बुझ्न मानेकी छैनन्। उनले आफ्नो सरुवा भएको स्विकारे पनि कार्यालय भने नछोड्ने अडान राखेका छन्। समन्वय प्रमुखले भन्दैमा आफू कार्यालय नछाड्ने तर मन्त्रालयले बोलाए तत्काल जान तयार रहेको अधिकारी काफ्लेको भनाइ छ। पदाधिकारी र कर्मचारी द्वन्द्वका कारण विगत ६ महिनादेखि समन्वय समितिमा काम हुन नसकेको बताइएको छ।"
ललिता निवास प्रकरणमा बन्दी प्रत्यक्षीकरणको रिट सर्वोच्चद्वारा खारेज,"काठमाडौं : ललिता निवास प्रकरणमा बन्दी प्रत्यक्षीकरणको रिट निवेदन सर्वोच्च अदालतले खारेज गरिदिएको छ। न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासले चारजना बन्दीले दिएको रिट खारेज गरिदिएको हो। ललिता निवास जग्गा हिनामिना प्रकरणमा केन्द्रीय अनुसन्धान ब्यूरोले पक्राउ गरेर अनुसन्धान थालेपछि सचिव कृष्णबहादुर राउत, निर्वाचन आयोगका पूर्वआयुक्त सुधीरकुमार शाह,व्यवसायी मीनबहादुर गुरुङ , मालपोत कार्यालयका पूर्वकर्मचारी धर्मप्रसाद गौतमले सर्वोच्चमा बन्दीप्रत्यक्षीकरणको रिट निवेदन दायर गरेका थिए। सोही प्रकरणमा पक्राउ परेका सचिव कृष्णबहादुर राउत भने थुनामुक्त भएका छन्। राउतलाई थुनामुक्त गर्न सर्वोच्चले परमादेश दिएको हो। सर्वोच्च अदालतका प्रवक्ता विमल पौडेलका अनुसार परमादेश अनुसार मुद्दाको किनारा नलाग्दासम्म सञ्चार सचिव राउत नेपाल बाहिर जान पाउने छैनन्। उनलाई तारेखमा राखेर अनुसन्धान गर्न परमादेश जारी गरिएको हो। सोही प्रकरणमा पक्राउ परेका १७ आरोपितलाई थुना बाहिर राखेर अनुसन्धान गर्नु भन्ने सर्वोच्चले दिएको अन्तरिम आदेश पनि खारेज भएको छ। उनीहरू पनि मुद्दाको किनारा नलागेसम्म थुनामै रहनेछन्। अब पक्राउ परेकाहरू मुद्दाको किनारा नलागेसम्म थुनामै बस्नुपर्नेछ। असार १५ गतेदेखि रिटमाथि प्रारम्भिक सुनुवाइ सुरु भएको थियो। यसअघि सोमबार, मंगलबार , बुधबार र बिहीबार पनि हेर्दाहेर्दैमा राखिएको थियो। बिना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। यसका साथै सोही प्रकरणमा मुछिएका १७ जनाले दिएको निवेदन र त्यसविरुद्ध सीआईबीले दिएको भ्याकेट निवेदन एकसाथ राखेर सर्वोच्चले सुनुवाइ गरेको थियो। सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा,सुरेन्द्रमान कपाली र हुपेन्द्रमणि केसीलाई कागज गराएर छाडिएको थियो। सोही घटनामा पक्राउ परेका १७ जनालाई कीर्ते र संगठित अपराध कसुरमा अनुसन्धान जारी छ। यसअघि सीआईबीले ३०० जनाविरुद्ध मुद्दा चलाउनुपर्ने सुझावसहितको प्रतिवेदन जिल्ला सरकारी वकीलको कार्यालयमा बुझाएको थियो। तर कार्यालयले प्रमाण नपुगेको भन्दै फाइल फिर्ता गरिदिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा सीआइबीले अनुसन्धान गरिरहेको छ।"
तरहरा जंगलमा विराटनगरका युवाको गोली हानी हत्या,धरान : विराटनगर उपमहानगरपालिका५ का २८ वर्षीय रोहित चौधरीको गोली हानी हत्या गरिएको छ। शुक्रबार सुनसरीको धरानइटहरी सडक खण्डको तरहरा जंगललमा उनीमाथि गोली प्रहार भएको थियो। धनकुटाबाट विराटनगर तर्फ जाँदै गरेका चौधरीमाथि अज्ञात समूहले तरहराको चारकोशे जंगलमा गोली प्रहार गरी लुटपाट गरेको बताइएको छ। गोली प्रहारबाट गम्भीर घाइते भएका चौधरीको उपचारका क्रममा बीपी कोइराला स्वास्थ्य विज्ञान प्रतिष्ठान धरानमा मृत्यु भएको छ। उनको दायाँ कोखामुनि गोली लागेको प्रतिष्ठानका चिकित्सकले जानकारी दिएका छन्। गोली प्रहार गर्ने समूहको खोजी भइरहेको जिल्ला प्रहरी कार्यालय सुनसरीका प्रवक्ता डीएसपी राजकुमार राईले बताएका छन्।
शनिबार देशका यी स्थानमा हुने छ वर्षा,"काठमाडौं : शनिबार देशभर आंशिकदेखि सामान्य बदली रहनेछ। मौसम पूर्वानुमान महाशाखाका अनुसार बागमती, गण्डकी, कर्णाली र सुदूरपश्चिम प्रदेशका केही स्थानहरू तथा देशका बाँकी भूभागका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। शनिबार राति देशभर आंशिकदेखि सामान्य बदली रहनेछ। सबै प्रदेशका पहाडी भूभागका थोरै स्थानहरू तथा बाँकी भूभागका एकदुई स्थानमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। मधेस प्रदेश, बागमती र गण्डकी प्रदेशको तराई भूभागका थोरै स्थानहरूमा हावा हुरीको पनि सम्भावना रहेको छ।"
"वीरगन्जमा जलवायु परिवर्तनको असर, ९० प्रतिशत चापाकल सुक्दा पानीको हाहाकार","वीरगन्ज : घडीअर्वाकी ६८ वर्षीया सुभावती देवी कानु भन्छिन्, 'वीरगन्जमै जन्मिए, यहीँ हुर्के, बुढ्यौली पनि यही बित्दैछ। तर पानीको यस्तो हाहाकार कहिल्यै देख्नु परेको थिएन।' घरको चापाकल सुकेर पानी नै आउन छाडेपछि कानुका नाती नातिनाले तीन दिनदेखि छिमेकी घरको धाराबाट पानी ओसार्दै गर्जो टारिरहेका छन्। छिमेकीको दैलोमा नाती नातिनासँगै बिहीबार राति ११ बजेसम्म पालो कुरेर बसेको अवस्थामा भेटिएकी उनी भन्छिन्, 'मेरोमात्र होइन, 'पडोसी सबै चापाकल सुकेका छन्, घण्टौसम्म मोटर चलाउँदा पनि एक थोपा पानी आउँदैन। टोलभरिका घरलाई यही एउटा घरको चापाकलले धानेको छ।' वीरगन्ज महाानगरपालिका र यस आसपासका क्षेत्रमा पछिल्लो एक सातायता चापाकल सुकेपछि पानीको हाहाकार भएको छ। खासगरी महानगरका सहरी भेग (वडा१ देखि १८ सम्म)का वडामा रहेका प्राय: सबै चापाकल सुकेर पानी आउन छााडेपछि खानेपानीको विकराल अवस्था सिर्जना भएको छ। चापकल र बोरिङमा जडित विद्युतीय मोटरले समेत पानी नतान्दा वीरगन्जको सहरी क्षेत्रको जनजीवन निक्कै कष्टकर बनेको छ। वीरगञ्ज९ रानीघाटका प्रदीप सर्राफ भन्छन्, चार दिन भयो घरको चापाकलबाट पानी आउँदैन। तीन सय मिटर पर एक छिमेकी दाजुको घरबाट बाल्टीमा पानी ओसारेर गुजारा चलाइरहेका छौं। त्यहाँ पनि टोलभरिका मान्छेहरूको भिड लाग्छ। एकडेढ घण्टापछि मात्रै बाल्टी थाप्ने पालो आउँछ।' वीरगन्ज महानगरपालिकाको खानेपाानी शाखाका अनुसार असार अन्तिम सातादेखि महानगरका ८५ देखि ९० प्रतिशत चापाकल सुकेर पानी आउन छाडेको छ। शाखा प्रमुख भोगेन्द्र चापागाईँका अनुसार महानगरको ३२ वटै वडामा गरी कूल घरधुरी संख्या ४७ हजार ११४ छ। ती घरधुरी र सार्वजनिक स्थानमा गरी २७ हजार ४९० चापाकल जडान छन् भने नेपाल खानेपानी संस्थानको धारा जडान भएको घरधुरीको संख्या १२ हजार ९२५ छ। त्यस्तै महानगरमा इनारको संख्या २९६ वटा छ। तर ती सबै इनार फोहोर र जीर्ण भइसकेका कारण प्रायः प्रयोगविहीन अवस्थामा रहेको चापागाईँले बताए। महानगरको सहरी क्षेत्रका वडाहरू ( वडा१ देखि १९ सम्म)मा अहिले झण्डै ९० प्रतिशत चाापाकल सुकेर पानी आउन छाडेको चापागाईँले बताए। उनले भने, 'खानेपानीको हाहाकार भएको जनगुनासो आएपछि हामीले वाडावाडामा पुगेर प्रारम्भिक सर्वे गर्दा करिब ९० प्रतिशत चापकल सुकेको पायौं। लामो समयदेखिको खडेरी र प्रचण्ड गर्मीका कारण जमनिमुनिको पानीको लेयर झन् झन् तल झर्दै गएका कारण चापाकलमा पानी आउन छाडेको उनले बताए। 'चापाकलको पाइपभित्र सतहदेखि २९ फिट तलसम्म पानी भएमात्र चापकलले पानी तान्न सक्छ। तर पानीको त्यो लेयर ३० फिटभन्दा तल गयो भने चापाकलले पानी तान्न सक्दैन। अहिले वीरगन्जमा देखिएको समस्या त्यही नै हो। यहाँको पानीको लेयर अहिले ३० फिटभन्दा तल गइसकेको छ। सरकारी धारा जडानका लागि खानेपानी संस्थानमा सेवाग्राहीको भिड चापकलहरू सुकेर पानी आउन छाडेपछि सरकारी धारा जडानका लागि वीरगन्जस्थित नेपाल खाननेपानी संस्थानको शाखा कार्यालयमा सेवाग्राहीको भीड बढेको छ। साउन १ देखि ४ गतेसम्म चार दिनको अवधिमै नयाँ धारा जडानका लागि २०९ जनाले आवेदन दिएको कार्यालय प्रमुख इन्जिनियर निरण महर्जनले बताए। 'पहिले सरकारी धारा जडान गर्न कोही मान्दैनथे। अहिले चापकलहरू सुकेर पानीको हाहाकार भएपछि सरकारी धारा जडानका लागि कार्यालयमा सेवाग्राहीको ओइरो लागेको छ,' उनले भने। वीरगन्ज महानगर क्षेत्रमा पानीको समस्या गत जेठदेखि नै सुरु भएको भन्दै उनले त्यसयता नयाँ धारा जडानका लागि आवेदन दिनेहरूको संख्या ह्वात्तै बढेको बताए। 'जेठभन्दा पहिलेका महिनामा नयाँ धारा जडानका लागि महिनामा मुश्किलले औसतमा ५ जनामात्रै आउँथे तर जेठयता भने त्यो संख्या अप्रत्यासितरूपमा बढ्दै गएको छ।' उनका अनुसार नयाँ धारा जडानका लागि २०७९ को बैशाखमा ७ जना, जेठमा ४ जना, असारमा १५ जना, साउनमा १३ जना, भदौमा ६ जना, असोजमा २ जना, कात्तिकमा १ जना, मंसिरमा १ जना, पुषमा ३ जना, माघमा ९ जना, फागुनमा ४ जना र चैतमा १४ जनाले आवेदन दिएका थिए। गत बैशाखमा ४१ जनाले आवेदन दिएकोमा गत जेठमा त्यो संख्या ह्वात्तै बढेर १५७ पुगेको महर्जनले बताए। गत असारमा भने त्यो संख्या अझ बढेर २०२ जनाले आवेदन दिएको उनले बताए। 'गत असार महिनाभरिमा २०२ जनाको आवेदन परेकोमा साउन लागे यता चार दिनमै २०९ जनाले निवेदन दिइसकेका छन्,' उनले भने। झन्झटिलो प्रक्रियाले सेवाग्राही पीडामा चापकाल सुकेर पानीको लागि त्राहीमाम भएका वीरगन्जका स्थानीयबासी सरकारी धारा जडानका लागि खानेपानी संस्थान पुगे पनि झन्झटिलो प्रक्रियाका कारण थप पीडामा परेका छन्। गत जेठ २५ गते महानगरका मेयर राजेशमान सिंहले पानीको समस्या समाधानका लागि भन्दै महानगरका ४ हजार घरधुरीमा खानेपानी संस्थानको निःशुल्क धारा जडान गरिदिने घोषणा समाजिक सञ्जालमार्फत् गरेका थिए। तर मेयरले घोषणा गरेको त्यो निःशुल्क धारा जडानको प्रक्रिया झन्झटिलोका साथै निःशुल्क नभएको महानगरबासीको गुनासो छ। संस्थानको धारा जडानका लागि महानगरका केही वडा कार्यालयले सिफारिस गरेबापत ३ हजार रुपैयाँसम्म शुल्क लिने गरेको पाइएको छ। केही वडाले भने सिफिरिस गरेबापत १८० रुपैयाँमात्रै पनि लिने गरेको छ। शुक्रबार संस्थानको कार्यालयमा भेटिएका वीरगन्ज १० की सेवाग्राही प्रतिमा अग्रवालले संस्थानको धारा जडानका लागि सिफरिस लिन जाँदा वडा कार्यालयले ३ हजार ३० रुपैयाँ लिएको नगदी रसिद देखाइन्। उक्त रसिदमा निवेदन दस्तुर बापत ५ रुपैयाँ, खानेपानी लाइन सिफरिस बापत ३ हजार रुपैयाँ र अन्य प्रशासनिक शुल्क बापत २५ रुपैयाँ गरी कूल ३ हजार ३० रुपैयाँ लिएको उल्लेख छ। संस्थानमै भेटिएककी वीरगन्ज१३ की सेवाग्राही ज्वाला देवीले पनि संस्थानको धारा जडानका लागि सिफारिस लिन पुग्दा वडा कार्यालयले ३ हजार ३० रुपैयाँ लिएको बताइन्। तर संस्थानमै भेटिएका वडा नम्बर १७ का जमदारप्रसाद सहनीले भने वडा कार्यालयले सिफारिस पत्रका लागि आफूसँग १८० रुपैयाँमात्र शुल्क लिएको बताए। यसबाहेक संस्थानले पनि नयाँ धारा जडानका लागि विभिन्न शीर्षकमा गरी ८ हजार ४१० रुपैयाँ लिने गरेको छ। संस्थानले कार्यालयमा टाँसेको सूचनामा नयाँ धारा जडान शुल्क ३ हजार २३० रुपैयाँ, धरौटी ३ हजार रुपैयाँ, सडक खनेर पुर्दा लाग्ने शुल्क २ हजार ४० रुपैयाँ, कार्ड शुल्क ४० रुपैयाँ र चालु महिनाको पानी महशुल ११० रुपैयाँ गरी कूल ८ हजार ४१० रुपैयाँ लाग्ने उल्लेख गरिएको छ। संस्थान कार्यालयमा भेटिएका वीरगन्ज९ का सेवाग्राही हीराप्रसाद कलवार भन्छन्, 'मेयर सापले ४ हजार धारा निुःशुल्क जडान गर्ने हल्ला हल्लामै सकियोजस्तो छ। वडा र संस्थानमा गरी १२ हजार रुपैयाँ तिरिसक्दा पनि एक महिनादेखि मेरो घरमा धारा जडान भएको छैन। सधैं धाइरहेको छु।' यता वीरगन्ज महाननगरका मेयर राजेशमान सिंहले भने ४ हजार धारा निशुल्क जडान गर्न आफूले गरेको प्रतिबद्धता कार्यान्वयनकै प्रक्रियामा रहेको बताए। अहिले संस्थानका धारा जडानका लागि वडा कार्यालय र संस्थानले लिइरहेको शुल्क आफूले घोषणा गरेअन्तर्गतको धाराका लागि नभएको पनि उनले प्रष्ट पारे। 'वीरगन्जस्थित भारतीय महावाणिज्य दूतावासको ८० प्रतिशत र महानगरपालिकाको २० प्रतिशत खर्चमा ४ हजार धारा निःशुःल्क जडान गर्ने घोषणा गरेको थिएँ। त्यसको प्रक्रिया पूरा हुन केही समय लागेकाले कार्यान्वयनमा ढिला भएको हो। प्रक्रिया पूरा हुनासाथ ४ हजार धारा निशुल्क जडान हुन्छ नै।' उनले वडा कार्यालयहरूले निजी प्रायोजनको धारा जडानका लागि आवश्यक सिफारिस पत्रका लागि लिइरहेको शुल्कमा देखिएको असमनाताबारे भने आफ्नो ध्यानाकर्षण भएको बताए। यसबारे महानगरपालिकाको राजश्व महाशाखा र सम्बन्धित वडाका वडा कार्यालयका कर्मचारीलाई बोलाएर छलफल गर्ने पनि उनले बताए। अहिले वीरगन्जमा देखिएको खानेपानीको चरम समस्या तत्कालका लागि सम्बोधनका लागि महानगरका सहरी क्षेत्रका १८ वटा वडामा आवश्यकताअनुसार १० देखि १५ वटा खानेपानी संस्थानको धारा जडानको काम शनिबार या आइतबारदेखि नै सुरु गर्ने निर्णय भएको जानकारी उनले दिए। महानगरका मेयरको कार्यकक्षमा शुक्रबार दिउँसो मेयर सिंह र खानेपानी संस्थान शाखा कार्यालय वीरगन्जका प्रमुख महर्जनसमेतको सहभागीतामा बसेको बैठकमा पानीको हाहाकारको समस्या तत्कालका लागि सम्बोधनका लागि यस्तो निर्णय गरिएको मेयर सिंहका स्वकीय सचिव सत्यराज घिमिरेले जानकारी गराए। महानगरको वडा नम्बर १ देखि १७ र १९ नम्बर वडा गरी १८ वटा वडामा अहिले सबैभन्दा बढी पानीको समस्या देखिएकाले ती प्रत्येक वडाको सार्वजनिक स्थानमा १० देखि १५ वटा धारा जडानको काम तत्कालै सुरु गर्ने निर्णय भएको घिमिरेले बताए। संस्थानले धारा जडानको काम शनिबार या आइतबारदेखि नै थाल्ने र धारा जडानमा लाग्ने सबै खर्च र त्यसको महशुल महानगरपालिकाले तिर्ने सहमति भएको जानकारी उनले दिए। खानेपानी संस्थानको पानी आपुर्ति गर्ने पाइप लाइन नभएका ग्रामीण भेगका लगायतका वडामा भने यसअघिदेखि ट्याङकरबाट पानी वितरण गर्दै आएको सेवालाई पनि निरन्तरता दिने निर्णयपनि भएको घिमिरेले बताए। वन फडानी र खोलाको दोहनले मधेसमा पानीको समस्या चुरे तथा भावर क्षेत्रमा बढ्दो वन फडानी र नदीखोलाको अत्यधिक दोहन भइरहेकाले वीरगन्जसहित मधेसका सहरी क्षेत्रमा चापाकल सुक्ने समस्या देखिएको वातावरणविद्हरू बताउँछन्। दिनप्रतिदिन बढ्दो वन फडानी र अत्यधिक दोहन भइरहेकाले त्यसले पर्यावरणमा समेत असर परेको र मधेसमा पानीका प्राकृतिक स्रोतहरू मासिँदै गएको चुरे र तराईको अन्तरसम्बन्धबारे विद्यावारिधि गरेका डा विजयकुमार सिंह दनुवार बताउँछन्। 'तराईमा अहिले देखिएको पानीको अभावको मूल कारण नै बढ्दो वन विनास र अत्यधिक नदीखोलाको दोहन नै हो। वीरगन्जमात्रै नभइ सर्लाही, महोतरी, धनुषालगायतका जिल्लाका सहरी क्षेत्रमा अहिले पानीको समस्या देखा परिरहेको उनि बताउँछन्। विशेषगरी चुरे भन्दा तलको भावर क्षेत्रमा पर्ने वीरगन्ज, जनकपुर लगायतका मधेसका सहरी क्षेत्रमा जमिनमुनी पानीको रिचार्ज हुन नसक्दा चापाकल, ट्युबेललगायतका स्रोतहरू सुक्न थालेको दनुवारको भनाइ छ। उनी भन्छन्, 'पहिले पहिले जंगगल घना थिए। खोलाहरूमा प्रशस्त ढुंगा हुन्थे, जसले गर्दा पानी रोकिँदै आउँथ्यो। तर अहिले वन फडानी तिब्र छ। खोलाहरूको दोहन पनि अत्यधिक भइरहेको छ। त्यसकारण माथिबाट पानी बग्दा तीव्र गतिमा आउँछ। कुनै अवरोध हुँदैन र चुरेबाट भावर क्षेत्रमा माटोसँग पानी मिसिएर आउँदा बाक्लो भएर जमिनले सोस्न सकेन अर्थात् जमिनमुनिको पानी रिचार्ज हुन सकेन अनि पानीको लेयर झन् झन् तल गइरहेको छ। चुरे क्षेत्रका नदी खोलाहरूमा अहिलेपनि प्रशस्त पानी रहेको उनि बताउँछन्। तर भावर क्षेत्रमा आइपुग्दा तीनै नदिखोलामा पानी नभेटिएको अवस्था रहेको उनी बताउँछन्। दनुवार भन्छन्, वीरगन्जको सबालमा कुरा गर्ने हो भने वीरगन्ज सहरको आसपासमा ठूला नदी वा खोला छैन, भएका साना नदी पनि अतिक्रमणमा परिसकेको छन्। अनि लामो समयदेखि वर्षा पनि भएको छैन। जसका कारण जमिनमुनि पानीको रिचार्ज हुन सकेको छैन। पानीको लेयर झन् झन् तल गइरहेको छ।'"
सोलुखुम्बुमा पार्किङ गरेको स्काभेटरमा आगलागी,सोलुखुम्बु : सोलुखुम्बुको बादेमा पार्किङ गरिराखेको स्काभेटरमा आगलागी हुँदा ८० लाख रुपैयाँ बढीको क्षति भएको छ। जिल्लाको थुलुङ दुधकोशी गाउँपालिका४ पञ्चन बादेमा सडक ट्रयाक ओपन गरेर पार्किङ गरिराखेको स्काभेटरमा गएराति आगलागी हुँदा सो बराबरको क्षति भएको जिल्ला प्रहरी कार्यालय सोलुखुम्बुले जनाएको छ। प्रहरी निरीक्षक रामकिशोर शाहका अनुसार बादेबाट दूधकोशी हाइड्रोपावर २ पञ्चनसम्मको सडक ट्रयाक ओपन गरी बादे पुल नजिकै पार्किङ गरेर राखेको नम्बर नखुलेको स्काभेटरमा बिहीबार राति अन्दाजी साढे ८ बजे आगलागी भएको हो। जलेन कन्ट्रक्सन प्रालिले प्रयोग गर्दै आएको कोबेल कम्पनीको उक्त स्काभेटरको अधिकांश संरचनामा क्षति पुगेको छ। आगलागीको कारणबारे अनुसन्धान भइरहेको जिल्ला प्रहरी कार्यालय सोलुखुम्बुले जनाइएको छ।
ललिता निवास प्रकरण : सर्वोच्चबाट स्टेअर्डर लिएकाहरूको रिट पनि खारेज,"काठमाडौं : सर्वोच्च अदालतले ललिता निवास प्रकरणमा बन्दी प्रत्यक्षीकरणको रिट निवेदन खारेज गरिदिएको छ। न्यायाधीशद्वय प्रकाशकुमार ढुङ्गाना र नहकुल सुवेदीको संयुक्त इजलासले चारजना बन्दीले दिएको रिट खारेज गरिदिएको हो। ललिता निवास जग्गा हिनामिना प्रकरणमा केन्द्रीय अनुसन्धान ब्यूरो (सीआईबी) ले पक्राउ गरेर अनुसन्धान थालेपछि सचिव कृष्णबहादुर राउत,निर्वाचन आयोगका पूर्वआयुक्त सुधीरकुमार शाह,व्यवसायी मीनबहादुर गुरुङ , मालपोत कार्यालयका पूर्वकर्मचारी धर्मप्रसाद गौतमले सर्वोच्चमा बन्दीप्रत्यक्षीकरणको रिट निवेदन दायर गरेका थिए। सञ्चार सचिव कृष्णबहादुर राउत भने थुनामुक्त भएका छन्। राउतलाई थुनामुक्त गर्न सर्वोच्चले परमादेश दिएको हो। मुद्दाको किनारा नलाग्दासम्म सञ्चार सचिव राउत नेपाल बाहिर जान पाउने छैनन्। उनलाई तारेखमा राखेर अनुसन्धान गर्न परमादेश जारी गरिएको हो। यसअघि सोही प्रकरणमा मुछिएका १७ जनालाई थुना बाहिर राखेर अनुसन्धान गर्नू भन्ने सर्वोच्चको अन्तरिम आदेश पनि खारेज भएको छ। ती आरोपितले आफूहरूले सर्वोच्चबाट स्टेअर्डर लिइसकेकाले बाहिरबाटै अनुसन्धान हुनुपर्ने बताएका थिए। त्यसपछि सीआईबीले उनीहरूविरुद्ध सर्वोच्चमा भ्याकेट निवेदन दिएको थियो। अब उनीहरू पनि मुद्दाको किनारा नलागेसम्म थुनामै रहनेछन्। असार १५ गतेदेखि रिटमाथि प्रारम्भिक सुनुवाइ सुरु भएको थियो। यसअघि सोमबार, मंगलबार , बुधबार र बिहीबार पनि हेर्दाहेर्दैमा राखिएको थियो। बिना कारण थुनेको भन्दै पक्राउ परेकाहरूले असार १३ गते सर्वोच्च अदालतमा बन्दी प्रत्यक्षीकरणको रिट निवेदन दायर गरेका थिए। यसका साथै सोही प्रकरणमा मुछिएका १७ जनाले दिएको निवेदन र त्यसविरुद्ध सीआईबीले दिएको भ्याकेट निवेदन एकसाथ राखेर सर्वोच्चले सुनुवाइ गरेको थियो। सोही प्रकरणमा मुछिएका तर सर्वोच्चबाट स्टेअडर लिएका कलाधर देउजा,सुरेन्द्रमान कपाली र हुपेन्द्रमणि केसीलाई कागज गराएर छाडिएको थियो। सोही घटनामा पक्राउ परेका १७ जनालाई कीर्ते र संगठित अपराध कसुरमा अनुसन्धान जारी छ। यसअघि सीआईबीले ३०० जनाविरुद्ध मुद्दा चलाउनुपर्ने सुझावसहितको प्रतिवेदन जिल्ला सरकारी वकीलको कार्यालयमा बुझाएको थियो। तर कार्यालयले प्रमाण नपुगेको भन्दै फाइल फिर्ता गरिदिएको थियो। विसं २०४९ देखि २०६९ सम्ममा सरकारको स्वामित्वमा रहेको बालुवाटारस्थित ललिता निवासको जग्गा विभिन्न व्यक्तिका नाममा नामसारी भएको फेला परेको थियो। सोही प्रकरणमा सीआइबीले अनुसन्धान गरिरहेको छ।"
इमेज सहकारीका संचालक र कर्मचारीलाई पुर्पक्षका लागि थुनामा राख्न आदेश,"बागलुङ : जिल्ला अदालत बागलुङले इमेज बचत तथा ऋण सहकारीका संचालक र कर्मचारीलाई थुनामा राख्न आदेश दिएको छ । सहकारीका बचतकर्ताको लाखौं रुकम हिनामिना गरी ठगी गरेको आरोपमा पक्राउ परेका सहकारीका संचालक चित्रबहादुर भण्डारी, प्रबन्धक शक्ति किसान र कर्मचारी लालमती रोकालाई बिहिबार जिल्ला न्यायाधीश डा दिवाकर भट्टले पुर्पक्षको लागि थुनामा राख्न आदेश दिएका हुन् । बचतकर्ताको लाखौं रुकम हिनामिना संस्थापक अध्यक्ष तथा ढोरपाटन नगरपालिकाका नगरप्रमुख देवकुमार नेपाली सहित संचालकहरु फरार भएपछि जिल्ला प्रहरी कार्यालय बागलुङमा बचतकर्ताले उजुरी गरेपछि संचालक भण्डारी, प्रबन्धक किसान र कर्मचारी रोकालाई प्रहरीले पक्राउ गरेको थियो । इमेज सहकारीका १ हजार ४ सय ८१ जना बचतकर्ताले रु१ अर्ब ३० करोड विगो दाबी गरी सहकारीका सञ्चालक र कर्मचारी विरुद्ध जिल्ला अदालतमा ठगीको मुद्धा दर्ता गरेका थिए । सहकारीमा बचत खाता रहेका संस्थागततर्फ प्रभा माध्यामिक विद्यालय निसीखोला, पौदिटार आधारभूत विद्यालय वडिगाड, युनियन लाइफ क्लब बागलुङ, दुदिलाभाटी स्वास्थ्य चौकी गलकोट, भूपु सैनिक बचत तथा ऋण सहकारी संस्था लिबागलुङ, कालिका सहकारी संस्था लिबागलुङ, गलकोट बहुउद्देश्यीय सहकारी संस्था लिबागलुङ, दुदिलाभाटी इङ्लिस बोर्डिङ स्कुल गलकोट र ब्यक्तिगततर्फ बागलुङ नगरपालिका३ का लालचन्द्र राजभण्डारी, मुकेशचन्द्र राजभण्डारी, राजकपुर श्रेष्ठ, लोकेन्द्र केसी, टंकप्रसाद पन्त, भिमसेन प्रसाद श्रेष्ठ, बानपा२ का मनोविज्ञान श्रेष्ठ, दयाराम पौडेल, सञ्जु प्रधान पालिखे, लेखबहादुर खड्का, दिल प्रसाद कँडेल, बानपा८ का लक्ष्मी जिसी कार्की, बानपा४ का आत्माराम पौडेल, बानपा७ का मिनबहादुर कार्की, बानपा१ का दुर्गाबहादुर कुँवर, कुश्मा नगरपालिका१ का हिरामणी उपाध्याय, गलकोट नगरपालिका३ का मञ्जु शर्मा चालिसे सहित १ हजार ४ सय ८१ जनाले असार २५ मा ठगीको मुद्दा दर्ता गरेका थिए । फरार रहेका सहकारीका संस्थापक अध्यक्ष तथा ढोरपाटन नगरपालिकाका नगरप्रमुख ढोरपाटन नगरपालिका१ वुर्तिवाङका देबकुमार नेपाली, गलकोट नगरपालिका११ का रुपा विक, ढोरपाटन नगरपालिका१ का डोरबहादुर परियार, ढोरपाटन १ का सुनिल नेपाली, सोही ठाउँका अनिल नेपाली, निसीखोला गाउँपालिका२ बोहोरागाउँका झगबहादुर शाही र निसीखोला गाउँपालिका१ का अनिता बुढा मगरको खोजि भइरहेको प्रहरीले जनाएको छ । सहकारीका सञ्चालक र कर्मचारीलाई ८ देखि १० वर्ष कैद सजायको माग दावीसहित मुद्दा दर्ता भएको जिल्ला न्याधिवक्ता स्वतन्त्र न्यौपानेले जानकारी दिए ।"
कावासोतीका किसान कागतीखेतीमा,"नवलपरासी : जिल्लाको (बर्दघाट सुस्तापूर्व)को कावासोती नगरपालिका१७ गोछडाटारका सागर लम्साल आजभोलि कागतीका बिरुवा रेखदेखमा व्यस्त छन्। पन्ध्र वर्षदेखिको वैदेशिक रोजगारीको यात्रालाई विट मार्दै लम्सालले गत वर्षदेखि सुनकागती लगाउन सुरु गरे। 'अहिले बारीमा कागती फूल खेल्न थालेका छन्, यसैको रेखदेख र स्याहारमा दिन बित्ने गरेको छ', लम्सालले भने। प्रधानमन्त्री कृषि आधुनिकीकरण परियोजनामार्फत उनले अनुदानमा सुनकागती१ का बिरुवा लगाएका हुन्। लम्सालले भने, 'बिरुवामा ५० र सिँचाइमा ८५ प्रतिशत अनुदान पाएसँगै व्यावसायिक रुपमा कागती खेतीलाई अगाडि बढाउन सहयोग पुगेको छ।' परियोजनामार्फत पिभिसी ट्यांकी, ट्यांकी स्यान्ड, मोटर, पाइपलाइन विस्तार, सुनकागती१ को ग्राफ्टेड बिरुवा, घरेलु झोल मल निर्माणलगायतमा अनुदान प्राप्त भएको उनले बताए। लम्सालका अनुसार कागती खेती लगाउन तथा हेरचाह गर्ने विषयमा पनि परियोजनाले सहजीकरण गरिरहेको छ। 'स्वदेशमा नै व्यवसाय गर्ने सोचलाई परियोजनाले साथ दियो', उनले भने, 'अहिले १७ गट्ठा जग्गामा तीन सय सुनकागतीका बोट हुर्किंदैछन्।' उक्त परियोजना सञ्चालन भएपछि निर्वाहमुखी खेती गर्दै आएका किसान अहिले व्यावसायिक रुपमा कागती खेतीमा आकर्षित भएका लम्सालको भनाइ थियो। एकपटक लगानी गरेपछि वर्षौंसम्म आम्दानी लिन सकिने र उत्पादन पनि मनग्य हुने भएकाले अन्य बाली लगाउने किसान पनि कागती खेतीतर्फ आकर्षित भएका उनले बताए। गोछडाटारकै ४८ वर्षीय प्रेमराज ढुङ्गानाले अहिले धान बाली लगाउन छाडेर कागतीखेती सुरु गरेका छन्। उनले परियोजनाको ५० प्रतिशत अनुदानमा एक सय ५० कागतीका बिरुवा रोपेर व्यावसायिक रुपमा खेती सुरु गरेका हुन्। 'सुनकागती१ लगाएका कृषकको बारीमा अवलोकन जाँदा उत्पादन राम्रो भएको देखेर व्यावसायिक रूपमा कागतीखेती गर्ने सोच आयो', ढुङ्गानाले भने, 'धान, मकै, तोरी लगाएर जीविकोपार्जन मात्रै हुने आम्दानीमा वृद्धि नहुने समस्या छ। एकपटकको लगानीले कागतीबाट वर्षौंसम्म आम्दानी लिन सकिने हुँदा यसतर्फ आकर्षित भएको हुँ।' जिल्लामा प्रधानमन्त्री कृषि आधुनिकीकरण परियोजनामार्फत सञ्चालित सुन्तला र फलफूल कार्यक्रममा कृषक आकर्षित भएका छन्। यस परियोजना सञ्चालनमा आएपछि निर्वाहमुखी खेती गर्दै आएका किसान व्यावसायिक खेतीतर्फ आकर्षित भएका परियोजनाले जनाएको छ। परियोजना कार्यान्वयन इकाइका वरिष्ठ कृषि अधिकृत विष्णुप्रसाद शर्माका अनुसार जिल्लामा यस वर्ष ५० नयाँ किसानले कागतीखेती सुरु गरेका छन्। परियोजनाले दिएको अनुदानमा सञ्चालित नर्सरीबाट तयार भएका २५ हजार सुन्तला र कागतीका बिरुवा यस वर्ष किसानलाई बिक्री गरिएको उनले जानकारी दिए। आर्थिक वर्ष २०७५७६ देखि गाउँपालिकामा बुलिङटार, बौदिकाली र हुप्सेकोटको वडा नं ५ तथा नगरपालिकामा गैँडाकोट१८, देवचुली६, मध्यविन्दु८ र १५ मा सुन्तला र फलफूल जोन कार्यक्रम सुरु भएको कृषि अधिकृत शर्माले जानकारी दिए। उनका अनुसार उक्त कार्यक्रममार्फत खेतीका लागि क्षेत्र विस्तार र नर्सरी निर्माण भइरहेको छ। 'परियोजना सुरु हुनुपूर्व जिल्लामा तीन सय ३१ हेक्टरमा सुन्तला र कागतीको खेती हुँदै आएको थियो', कृषि अधिकृत शर्माले भने, 'अहिले आठ सय १८ हेक्टर क्षेत्रफलमा खेती विस्तार भएको छ।' यस वर्ष मात्रै जिल्लामा सुन्तला र कागतीको खेती ६० हेक्टर क्षेत्रफलमा विस्तार भएको छ। तुलनात्मक रुपमा क्षेत्रफल सुन्तलाको बढी भए पनि किसान कागतीखेतीतर्फ पनि आकर्षित हुँदै गएका उनको भनाइ थियो। शर्माले भने, 'यस वर्ष ६० हेक्टरमध्ये ३३ हेक्टर क्षेत्रफलमा सुन्तला र २७ हेक्टरमा कागतीखेती विस्तार भएको छ भने ५० जना नयाँ किसान व्यावसायिक खेतीमा जोडिनुभएको छ।' शर्माका अनुसार सुनकागतीका बिरुवा तापक्रम बढी भएका ठाउँमा छिटो बढ्ने भएकाले पछिल्लो समय तराईमा सुनकागती लगाउन किसान आकर्षित भएका हुन्।"
अन्नपूर्णकर्मी आचार्य पुरस्कृत,"सन्धिखर्क : नेपाल प्रेस युनियन अर्घाखाँचीले स्थापना गरेको बिपी कोइराला पत्रकारिता पुरस्कारबाट अन्नपूर्ण पोस्ट् राष्ट्रिय दैनिकका अर्घाखाँची संवाददाता प्रेमनारायण आचार्य पुरस्कृत भएका छन्। युनियनको ८औं जिल्ला अधिवेशन तथा १३औं साधारणसभामा प्रेस युनियनले स्थापना गरेको बिपी कोइराला पत्रकारिता पुरस्कारबाट आचार्य पुरस्कृत भएका हुन्। आचार्यलाई युनियनका केन्द्रीय अध्यक्ष शिव लम्साल, नेपाली कांग्रेसका लुम्बिनी प्रदेशका सहमहामन्त्री विष्णुप्रसाद मुस्कान र जिल्ला सभापति केशव श्रेष्ठले सम्मान पत्रसहित नगदले पुरस्कृत गरेका हुन्। पत्रकार आचार्य विगत १५ वर्षदेखि अर्घाखाँची जिल्लामा पत्रकारिता क्षेत्रमा क्रियाशिल छन्।"
बैतडीमा विषालु च्याउ खाँदा एकै परिवारका ५ जना बिरामी,"बैतडी :बैतडीमा विषालु च्याउ खाँदा एकै परिवारका ५ जना बिरामी परेका छन्। जिल्लाको सुर्नया गाउँपालिका३ तडिगाउँमा विषालु च्याउ खाँदा एकै परिवारका ५ जना सदस्य बिरामी परेका हुन्। बिरामी हुनेमा ३५ वर्षीय टेकराक भट्ट, वर्ष ३५ कै धौली भट्ट, १२ वर्षीय भुवन, १० वर्षीया शारदा र वर्ष ८ का डब्लु रहेका छन्। सबै जनालाई उपचारका लागि डडेल्धुरा अस्पताल लगिएको इलाका प्हरी कार्यालय पाटनका प्रमुख, प्रहरी निरीक्षक कमलप्रसाद चौधरीले जानकारी दिए । उनीहरुमध्ये शारदाबाहेक सबै बेहोस अवस्थामा रहेको अस्पताल प्रशासनले जनाएको छ।"
"वीरगन्जका भन्सारले भेट्टाएनन् राजस्व लक्ष्य, नेपालगन्जको पनि कमै प्रगति","वीरगन्ज नेपालगन्ज: मुलुकको कुल आयात निर्यातको झन्डै ७० प्रतिशत कारोबार हुने वीरगन्ज नाकामा रहेका दुवै भन्सार कार्यालयले गत आर्थिक वर्षमा राजस्व संकलनको लक्ष्य पूरा गर्न सकेनन्। वीरगन्ज र सिर्सिया सुक्खा बन्दरगाह भन्सार कार्यालयले गत आर्थिक वर्ष २०७९०८० मा लक्ष्यको ६० प्रतिशत हाराहारीमा मात्र राजस्व संकलन गरेका हुन्। विश्वव्यापी आर्थिक मन्दीका कारण वीरगन्ज नाकाका भन्सार कार्यालयले भन्सार विभागले दिएको लक्ष्य भेट्टाउन नसकेको कार्यालयले जनाएको छ। गत आर्थिक वर्षमा भन्सार विभागले वीरगन्ज भन्सार कार्यालयलाई २ खर्ब ६० अर्ब ९७ करोड २ लाख ८ हजार रुपैयाँ राजस्व संकलनको लक्ष्य दिएको थियो। तर यस भन्सारले लक्ष्यको ६० प्रतिशत अर्थात् १ खर्ब ५७ अर्ब ८ करोड रुपैयाँमात्र राजस्व संकलन गरेको प्रमुख भन्सार प्रशासक डिलाराम पन्थीले बताए। वीरगन्ज भन्सारले अघिल्लो आर्थिक वर्ष २०७८०७९ मा भने लक्ष्यभन्दा बढी राजस्व संकलन गरेको थियो। अघिल्लो आर्थिक वर्ष लक्ष्यभन्दा लगभग एक प्रतिशतले बढी नै अर्थात् लक्ष्यभन्दा १ अर्ब ९ करोड ५३ लाख २२ हजार रुपैयाँ बढी राजस्व संकलन गरेको थियो। उक्त आर्थिक वर्षका लागि भन्सार विभागले २ खर्ब ३ अर्ब २ करोड ५० लाख ३७ हजार रुपैयाको लक्ष्य दिएकोमा यस भन्सारले २ खर्ब ४ अर्ब १२ करोड ३ लाख ५९ हजार रुपैयाँ राजस्व संकलन गरेको थियो। त्यसअघिका लगातार पाँच वर्ष (आर्थिक वर्ष २०७२०७३ देखि २०७७०७८ सम्म) मा भने वीरगन्ज भन्सार राजस्व असुलीको लक्ष्य पूरा गर्न असफल नै भएको थियो। त्यस्तै सिर्सिया भन्सार कार्यालयले पनि गत आर्थिक वर्षमा लक्ष्यको ६३ प्रतिशतमात्रै राजस्व संकलन गर्न सकेको छ। भन्सार विभागले गत आर्थिक वर्षमा यस भन्सार कार्यालयलाई ६७ अर्ब ४३ करोड ८६ लाख ९४ हजार रुपैयाँ राजस्व संकलनको लक्ष्य दिएको थियो। तर उक्त भन्सारले पनि लक्ष्यको ६३ प्रतिशतमात्रै अर्थात् ४२ अर्ब ४० करोड २२ लाख ९२ हजार रुपैयाँमात्र राजस्व संकलन गर्न सकेको कार्यालयका प्रमुख रामप्रसाद मैनालीले बताए। सिर्सिया भन्सार कार्यालयले अघिल्लो आर्थिक वर्ष पनि लक्ष्यभन्दा करिब ५ प्रतिशत कममात्रै राजस्व संकलन गरेको थियो। उक्त आर्थिक वर्षमा भन्सार विभागले ५२ अर्ब ४ करोड ९९ लाख ११ हजार रुपैयाँ राजस्व संकलनको लक्ष्य दिएकोमा यस कार्यालयले ४९ अर्ब ४३ करोड ६५ लाख ४४ हजार रुपैयाँमात्रै राजस्व संकलन गरेको थियो। वीरगन्ज भन्सारका पन्थीले गत आर्थिक वर्षमा राजस्व संकलनको लक्ष्य पूरा गर्न नसक्नुको प्रमुख कारण विश्वव्यापी आर्थिक मन्दी भएको बताए। यसका साथै बढी राजस्व उठ्ने पेट्रोलियम पदार्थ, नयाँ सवारीसाधन र औद्योगिक कच्चा पदार्थको आयातमा कमी आएका कारणले पनि त्यसको असर राजस्व संकलनमा परेको पन्थीले जनाए। पन्थीले भने, राजस्व असुलीको लक्ष्य पूरा गर्न नसक्नुको प्रमुख कारण त विश्वव्यापी आर्थिक मन्दीको असर नै हो, जसका कारण समग्र मालवस्तुको आयातमा निकै कमी आयो, त्यससँगै बढी राजस्व उठ्ने इन्धन, नयाँ सवारीसाधन र औद्योगिक कच्चा पदार्थको आयातमा पनि कमी भयो। सिर्सिया भन्सारका प्रमुख रामप्रसाद मैनालीले पनि विश्वव्यापी आर्थिक मन्दीको असर यस भन्सारको राजस्व असुलीमा परेको बताए। केही महिना विलासिता वस्तुहरूको आयातमा प्रतिबन्ध लागेकाले पनि त्यसको नकारात्मक असर राजस्व संकलनमा पयो, उनले भने, आर्थिक मन्दीले बजार चलायनमान नहुँदा मालवस्तुको आयातमा पनि कमी आयो । नेपालगन्जको पनि कमै प्रगति चोरी निकासी नियन्त्रण नगर्दा नेपालगन्ज भन्सार कार्यालयले लक्ष्य भेट्न सकेको छैन। बर्सेनि राजस्व संकलन खस्कँदो छ। विगत ११ वर्षको लक्ष्य र राजस्व असुली हेर्ने हो भने दुई आर्थिक वर्ष यता राजस्व गिर्दो छ। यसअघि लक्ष्यको कम्तीमा शतप्रतिशतदेखि बढीमा १ सय ३८ प्रतिशत प्रगति गरेको देखिन्छ। नेपालगन्ज भन्सार कार्यालयका अनुसार आव २०६९०७० देखि २०७४०७५ सम्म प्रत्येक वर्ष १०५ प्रतिशत भन्दा बढी राजस्व संकलन भएको थियो। त्यसैगरी, २०७५०७६ मा १००, २०७६०७७ मा ७६, २०७७०७८ मा ११९, २०७८०७९ मा ८९ र २०७९०८० मा ६२ प्रतिशतले राजस्व संकलन भएको छ। अघिल्ला आवमा लक्ष्यभन्दा धेरै प्रगति गरेको भन्सार कार्यालयले गएका दुई आवमा लक्ष्यभन्दा थोरै राजस्व संंकलन गरेको छ। आव २०७८०७९ मा संकलन भएको राजस्वभन्दा आर्थिक वर्ष २०७९०८० मा ४ अर्ब १२ करोड १३ लाख रुपैयाँ कम राजस्व असुली भएको छ। २०७९०८० मा २९ अर्ब ३२ करोड ९५ लाख ३९ हजार रुपैयाँ राजस्व संकलन गर्ने लक्ष्य रहेकोमा नेपालगन्ज भन्सार कार्यालयले जम्मा १८ अर्ब १९ करोड ६९ लाख रुपैयाँ मात्र राजस्व संकलन गरेको सूचना अधिकारी डिल्लुप्रसाद शर्माले बताए। यो विगत ११ वर्ष यताकै सबैभन्दा कम प्रगति हो। यो लक्ष्यभन्दा ११ अर्ब १३ करोड २५ लाख रुपैयाँ कम राजस्व संकलन हो। गत जेठ १५ देखि भन्सार कार्यालयले एक सय रुपैयाँभन्दा बढीको सामान आयात गर्दा अनिवार्य रूपमा भन्सार गर्ने नियम लागू गरेको छ। भन्सारका सूचना अधिकारी शर्माले यो नियमका कारण राजस्व वृद्धि भइरहेको दाबी गरे। उनले जेठ १५ अघि दैनिक एक दुई लाख मात्र राजस्व संकलन हुनेमा अहिले १० देखि १५ लाख रुपैयाँ उठ्ने बताए ।"
विमानस्थलभित्रै किन समातिएन क्विन्टल सुन ?,"काठमाडौं : राजस्व विभागले तस्करीको करिब सय किलो सुन बुधबार अनौठो ढंगले बरामद गर्यो। हङकङबाट क्याथे प्यासिफिक एयरलाइन्सको विमानमार्फत आएको उक्त सुन त्रिभुवन अन्तर्राष्ट्रिय विमानस्थलस्थित भन्सारबाट पास भएपछि बरामद गरिएको थियो। विमानस्थल र भन्सारको कडा सुरक्षा घेरा पार गरेर त्यति ठूलो परिमाणको सुन कसरी बाहिरियो भन्ने प्रश्न गम्भीर रूपमा उठेको छ। बाहिरबाट आउने सामान ओसार्ने र भन्सार पास गर्ने ठाउँमा आफ्नो उपस्थिति नहुने प्रहरीको भनाइ छ। भन्सारका कर्मचारीको संलग्नताबारे भने अनुसन्धान भइरहेको राजस्व विभाग र प्रहरीको भनाइ छ। तस्करले स्कुटरको ब्रेक सु र दाह्री काटने मेसिनभित्र प्याकिङ गरेर सुन ल्याएका थिए। उक्त सुन जडित ब्रेक सु को भन्सार जाँचपास गर्ने काम भन्सार अधिकृत सन्तोष चन्द र जाँचकी कुमार ढकाल ड्युटीमा रहेको समयमा भएको अन्नपूर्णलाई उच्च स्रोतले जानकारी दिएको छ। स्रोतका अनुसार चन्द र ढकालले सुन जडित ब्रेक सु को भन्सार जाँचपास बुधबार दिउँसो ४ बजेर ११ मा गरेका थिए। भन्सार जाँचपास सकेर ट्याक्सीमा लैजाँदै गर्दा सिनामंगल सडकबाट सुन बरामद गरिएको राजस्वको भनाइ छ। ब्रेक सुका नाममा सुन भिœयाउने रेडी ट्रेड प्रालि आन्तरिक राजस्व कार्यालय महाराजगन्जमा २०७९ चैत २१ गते दर्ता भएको थियो। रेडी ट्रेडर्स कम्पनी दिलिप भुजेलको नाममा दर्ता छ। भुजेल पक्राउ परिसकेका छन्। कर्मचारीले किन शंका गरेनन् ? मोटरपार्टसहरू प्रायः भारतबाट आयात गरिन्छन्। सय, डेढसय रुपैयाँमा भारतबाट ल्याइने स्कुटरका ब्रेक सु हङकङबाट महँगोमा किन ल्याइयो भनेर भन्सारका कर्मचारीले शंका गर्नुपथ्र्यो, नेपाल प्रहरीका पूर्वडीआईजी हेमन्त मल्ल ठकुरी भन्छन्, सस्तोमा पाइने सामान विदेशबाट महँगोमा ल्याउनुको पछाडि कुनै न कुनै कारण त छ भनेर कर्मचारीले अनुसन्धान गर्नुपर्ने थियो। त्यो भएन। तस्करसँग कर्मचारीको मिलेमतो हुन सक्ने ठकुरीले बताए। यस्ता घटनामा राजनीतिक दल, व्यापारी र कर्मचारीको मिलेमतो देखिन्छ, ठकुरी भन्छन् अनुसन्धानमा नेपाल प्रहरी अब्बल छ। तर, सामूहिक रूपमा हुने अपराध न्यूनीकरणका लागि राज्यका सबै संयन्त्रबीच सामूहिक सहकार्यको आवश्यक्ता हुन्छ। राजस्वको अनुसन्धान प्रहरी प्रवक्ता कुवेर कडायत एक सय केजी सुन काण्डको छानबिनमा प्रहरी भूमिकाविहीन भएको बताउँछन्। १०० केजी सुन प्रकरणमा हाम्रो त कुनै भूमिका नै छैन नि !, कडायत भन्छन्, राजस्वले समातेको सुन राजस्व विभागले अनुसन्धान गर्छ। तर, यो प्रकरणको अनुसन्धानको जिम्मा प्रहरीलाई दिए त्यसका लागि प्रहरी तयार रहेको कडायत बताउँछन्। सुन प्रकरण संगठित अपराध हो र यसलाई अनुसन्धान गर्नको लागि नेपाल प्रहरीलाई जिम्मेवारी दिइन्छ भने हामी पछि हट्दैनौं, कडायत भन्छन्, तर, अहिले भने यसमा हाम्रो भूमिका छैन। राजस्व अनुसन्धान विभागका महानिर्देशक नवराज ढुंगानाले यो प्रकरणको अनुसन्धान विभाग नै गरिरहेको बताउँछन्। उनले यस प्रकरणमा संलग्न भएका ६ जना प्रहरी हिरासतमा रहेको र उनीहरूलाई हिरासतमा राखेर अनुसन्धान गर्नका लागि उच्च अदालत काठमाडौंले १० दिनको म्याद दिएको जानकारी दिए। ढुंगाना भन्छन्, घटनाको अनुसन्धान राजस्व विभागले नै गर्छ। घटनाको अनुसन्धान सकेपछि मुद्दा दर्ता गरिनेछ। यस्तै प्रकारका सामान भन्सारमा अन्य पनि रहेको आशंकामा राजस्व विभागको टोलीले बिहीबार भन्सार विभागको गोदाममा छापा मारेको थियो। यसैक्रममा रेडी ट्रेड प्रालिका सञ्चालक दिलिप भुजेलले सञ्चालन गरेको बालुवाटारस्थित एक गोदाममा राजस्व विभागले सिल गरेको छ। गोदाममा ५ वटा सिलप्याक कार्टुन भेटिएको थियो। भूमिकाविहीन प्रहरी अन्तर्राष्ट्रिय विमानस्थलको सुरक्षा नेपाल प्रहरीले गर्ने भए पनि जहाजमार्फत आउने सामान ओसारपसार गर्ने ठाउँ र भन्सार जाँचपास गर्ने काममा आफ्नो उपस्थिति नरहेको प्रहरीको भनाइ छ। विमानस्थलमा यी काम भन्सारका कर्मचारीले गर्ने गरेको प्रहरीले प्रष्ट गरेको छ। प्रहरी प्रवक्ता कुवेर कडायतले प्लेनबाट सामान आउने स्थानमा प्रहरीलाई जाने अनुमति नै नभएको बताए। त्यो हाम्रो क्षेत्राधिकारभित्र पर्दैन कडायतले भने, विदेशबाट मानिस तथा सामान आउने क्रममा प्रहरीले कहीँ कतै पनि निगरानी गर्दैन। भन्सारका कर्मचारीको क्षेत्राधिकार हो। झोला बोकेर ह्यान्डक्यारी चेक हुने ठाउँमा पनि प्रहरी हँुदैन। प्लेनमार्फत आउने सामान सिधै भन्सारमा जाने र त्यहाँको स्क्यानिङमा पनि प्रहरीको डिउटी नहुने कडायतले बताए। कुनै समस्या परेमा वा कर्मचारीले सहयोग मागेको अवस्थामा मात्रै प्रहरीले निगरानी गर्ने हो, कडायतले भने, बाहिरबाट आउने सामानको चेकजाँच गर्ने ठाउँमा कहीँ कतै प्रहरीको चेकजाँच हँुदैन। प्रहरीका पूर्वडीआईजी हेमन्त मल्ल ठकुरी पनि सय किलो सुन तस्करीमा प्रहरीको कमजोरी भन्न नमिल्ने बताउँछन्। कार्गोबाट सुन पास हुनुमा प्रहरीको कमजोरी भन्न मिल्दैन, उनले भने, विदेशबाट आउने सामानको चेकजाँच भन्सारका कर्मचारीले मात्रै गर्ने हो। कार्गो भन्सारको एरिया हो। सबै चेकजाँच पास भएर सुन बाहिरिनुमा कर्मचारीको मिलेमतो र उपकरणको खराबी हुन सक्ने उनको भनाइ छ। भन्सारका एक्सरे मेसिन, स्कानिङ मेसिन कस्ता छन् ? यिनीहरूले सही काम गर्छन कि गर्दैनन् ? उनको प्रश्न छ, सुन डिडेक्ट मेसिन खै ? किन ल्याइँदैन ? कर्मचारीको क्षमता के छ ? चिनियाँ नागरिक पक्राउ राजस्व अनुसन्धान विभागका प्रवक्ता नवराज अधिकारीका अनुसार सुन तस्करी प्रकरणमा शंकास्पद देखिएको भन्दै एक जना चिनियाँ नागरिक बिहीबार पक्राउ परेका छन्। त्रिभुवन अन्तर्राष्ट्रिय विमानस्थल पुगेका चिनियाँ नागरिक चछ्याङलिङलाई नियन्त्रणमा लिइएको हो। सुन तस्करी प्रकरणमा शंकास्पद देखिएपछि विमानस्थल पुगेका छ्याङलिङलाई अध्यागमनले रोकेको थियो। अध्यागमनले प्रस्थान अनुमति नदिएर उनलाई विमानस्थलस्थित सुरक्षा कार्यालयको जिम्मा लगाएको थियो। पक्राउ परेका चिनियाँ नागरिक सुन व्यापारी भएको बुझिएको छ। सुन तस्करी प्रकरणमा संलग्न हुनसक्ने भन्दै राजस्व अनुसन्धान विभागले अध्यागमन कार्यालयलाई पत्र लेखी छ्याङलिङबारे थप अनुसन्धान गर्नुपर्ने भन्दै प्रस्थान अनुमति नदिन आग्रह गरेको थियो। विमानस्थल प्रहरीले थप अनुसन्धानका लागि उनलाई राजस्व अनुसन्धान विभागलाई बुझाएको छ। यसअघि सुनसँगै एक भारतीय नागरिक पनि पक्राउ परिसकेका छन्। यस्तै, दोलखा मेलुङ गाउँपालिका३ घर भई हाल काठमाडौं स्वयम्भू बस्ने ५३ वर्षीय रामकुमार भुजेल, मेलुङ गाउँपालिका३ घर भई हाल साँखु बस्ने २१ वर्षीय दिलिप भुजेल, भोजपुर अरुण गाउँपालिका४ घर भई हाल बूढानीलकण्ठ बस्ने ४९ वर्षीय हर्कराज राई र भारतीय नागरिक ५३ वर्षीय थाप्तेन छिरिङ, भन्सार एजेन्ट राजेन्द्र राई तथा ट्याक्सी चालक छन्। टक्सारमा तौलियो सुन बरामद भएको सुन बबरमहलस्थित राष्ट्र बैंकको मुद्रा व्यवस्थापन विभागअन्तर्गतको टक्सार महाशाखामा परीक्षण र तौल गरिएको थियो। ब्रेक सुसहित सुनको तौल १५५ केजी रहेकोे टक्सार महाशाखा प्रमुख थानेश्वर आचार्यले जानकारी दिए। त्यसमा सुनको मात्रै तौल कति छ भन्ने छुट्टाउन बाँकी छ। फलामको ब्रेक सु र दारी काट्ने मेसिनभित्र सुन रहेकाले सुन र फलाम छट्टाउन समय लाग्ने आचार्यले जानकारी दिए। राजस्व अनुसन्धान विभागका प्रवक्ता अधिकारी भन्छन्, सुन मात्रै ८० देखि १०० केजीसम्म हुनुपर्छ भन्ने अनुमान छ। परीक्षण रिपोर्टपछि बरामद भएको उक्त सुन राष्ट बंैकले नै लिलामी गर्ने गर्छ। छानबिन समिति गठन सुन प्रकरणमा भन्सार विभागले छानबिन समिति गठन गरेको छ। विभागले बिहीबार विभागको अनुसन्धान शाखाका निर्देशक मानबहादुर पौडेलको नेतृत्वमा ७ सदस्यीय छानबिन समिति गठन गरेको हो। विभागका सूचना अधिकारी पुण्यविक्रम खड्काका अनुसार यसप्रकरणमा राजस्व अनुसन्धान विभागले अनुसन्धान गरिरहेको छ। भन्सार कार्यालयका कर्मचारीको आन्तरिक त्रुटि वा गल्तीले सुन भित्रिएको आशंकामा अनुसन्धान गर्न छानबिन समिति गठन भएको हो। ९ वर्षमा ६६५ केजी सुन बरामद नेपाल प्रहरी, सशस्त्र प्रहरी, भन्सार र राजस्वसहितका विभिन्न निकायले हङकङ, दुबई, चीन, भारतलगायत देशबाट नेपाल तस्करी गरेको ६ सय ६५ केजी ५ सय ग्राम सुन बरामद गरेको छ। पछिल्लो ९ वर्षमा सुनको अवैध ओसारपसार तथा कारोबारमा संलग्न केही कारोबार र भरिया गरी ७ सय ६ जना पक्राउ परेका छन्। विमानस्थल, सीमानाका तथा बोर्डर एरिया र अन्य भन्सार चेकप्वइन्टमा कडाइ नगर्दा सुन तस्करी मौलाउँदै गएको छ। सेटिङका भरमा अर्बों रुपैयाँ राजस्व सरकारले गुमाइरहेको छ। भन्सारको युनिटहरूमा सुरक्षा निकायको उपस्थिति नरहँदा सुन तस्करी मौलाएको जानकारहरू बताउँछन्। प्रहरी प्रधान कार्यालय नक्सालले दिएको तथ्यांकअनुसार आव २०७२७३ मा ९८ लाई ७२ केजीसहित पक्राउ परेका थिए। आव २०७३७४ मा ६४ केजीसहित ८५ जना, आव २०७५७६ मा करिब ५२ केजीसहित १ सय १५ जना, आब २०७६७७ मा ३० केजीभन्दा बढी परिमाणसहित ३० जना, आब २०७७७८ मा साढे ३२ केजीसहित ५५ जना, आब २०७८७९ मा करिब २४ केजीसहित ८८ जना र गएको आव २०७९८० मा करिब ११ केजीसहित ९१ जना पक्राउ परेका छन्।"
स्याङ्जाको गल्याङमा ड्रागन फल उत्पादन,"स्याङ्जा : गल्याङका हुमनाथ भट्टराईले २ वर्षमै ड्रागन फल फलाए। उनले दुई वर्षअघि आफैंले धान, मकै उब्जाउँदै आएको ६ रोपनी जग्गामा ड्रागन खेती सुरु गरे। उनले सूर्योदय कृषि तथा पशुपालन फर्म मार्फत उनले ड्रागन खेती गरेका हुन्। सुरुमा उनले ६ सय विरुवा लगाए। ड्रागनका लागि सर्पोर्ट चाहिने हुँदा उनले एक सय ५० वटा पिलर समेत बनाए। सोही पिलरमा अहिले ड्रागनका फल राताम्यै भएका छन्। यातायात व्यवसायी समेत रहेका भट्टराईले युट्युब हेरेर ड्रागन खेतीप्रति आकर्षण बढेको बताए। सबै खालका बिरामीका लागि उपयुक्त फल मानिएकाले पनि यसतर्फ रुचि जागेको उनको भनाइ छ। यसपटक ३ सय बिरुवाले फल दिएको र बजारको समस्या नभएको उनले बताए। प्रतिकिलो ५ सय रुपैयाँका दरले स्थानीय बजारबाट बिक्री गरेको छु। पहिला निःशुल्क चखाउँछु। त्यसपछि उनीहरू नै किनेर खान्छन्। सबै गरेर ५ लाख लगानी भएको छ। अर्को वर्ष सबै उठाएर नाफामा जान्छु। राम्रो खेती रैछ, उनले भने।"
पोखरीमा डुबेर दुई बालिकाको मृत्यु,दैलेख : दैलेखमा पानी पोखरीमा डुबेर दुई बालिकाको मृत्यु भएको छ । सिंचाई गर्न निर्माण गरिएको पोखरीमा डुबेर बालिकाहरुको मृत्यु भएको हो । जिल्लाको चामुण्डाविन्द्रासैनी नगरपालिका३ पानी खोला गाउँ बस्ने बमबहादुर खप्तडीकी छोरी ५ वर्षीया सपना खप्तडी र सोही ठाउँकी लिला खप्तडीकी छोरी ८ वर्षीया बिपनाको डुबेर निधन भएको हो । बिहीबार साँझ ६ बजेतिर घरदेखि झण्डै ५० मिटर टाढा रहेको सिंचाई पानी पोखरी नजिकै खेल्ने क्रममा दुबै बालिकाको डुबेर मृत्यु भएको जिल्ला प्रहरी कार्यालय दैलेखका प्रहरी निरीक्षक पुरुषोत्तम कार्कीले जानकारी दिए । बालिकाको शव पोस्टमार्टमका लागि दुल्लु अस्पतालमा राखिएको प्रहरीले जनाएको छ ।
सुन प्रकरणको छानविनलाई निष्कर्षमा पुर्याउन गृहमन्त्री श्रेष्ठको निर्देशन,"शुक्रबार त्रिभुवन विमानस्थल भन्सार कार्यालयको अनुगमन गर्दै श्रेष्ठले छानबिन र अनुसन्धानको प्रक्रियालाई जरैसम्म पुग्नेगरी निष्कर्षमा पुर्याउन छानविन समितिलाई निर्देशन दिएका हुन्। काठमाडौं : उपप्रधान एवं गृहमन्त्री नारायणकाजी श्रेष्ठले सुन प्रकरणको छानविनलाई निष्कर्षमा पुर्याउन निर्देशन दिएका छन्। शुक्रबार त्रिभुवन विमानस्थल भन्सार कार्यालयको अनुगमन गर्दै श्रेष्ठले छानबिन र अनुसन्धानको प्रक्रियालाई जरैसम्म पुग्नेगरी निष्कर्षमा पुर्याउन छानविन समितिलाई निर्देशन दिएका हुन्। भन्सार जाँचका सबै प्रक्रिया पूरा गरेर करिव १ क्विन्टल सुन बाहिर निस्कनु सामान्य घटना नभएको भन्दै उनले जस्तोसुकै वा जो सुकै भए पनि जरैसम्म पुग्ने गरी कारवाहीको प्रक्रिया अघि बढाउन प्रधानमन्त्रीको समेत निर्देशन प्राप्त भएको जिकिर गरे। उनले आवश्यकता परे नेपाल प्रहरीले राजस्व अनुसन्धान विभागलाई सहयोग गर्ने र अहिले राजस्वको छानविन समितिलाई नै सहयोग गर्ने प्रतिवद्धता जनाए। उनले भने, 'विमानस्थलको आगमनका प्रहरीको उपस्थिति नरहने भएकाले अब भने प्रहरीको उपस्थिति गराउने गरि छलफल अघि बढाउँछौं । हामी भ्रष्टाचार विरोधी अभियान र सुशासनको अभियानलाई दिगभ्रमित गर्ने कामबाट बिचलित हुँदैनौं।' उनले भ्रष्टाचार जस्तो अपराध जुन दलकोले गरेको भए पनि छाड्नु नहुने जनाए। करिब १ सय किलो सुन बुधबार साँझ विमानस्थल भन्सार कार्यालय बाहिरबाट राजस्व अनुसन्धान विभागले बरामद गरेपछि गृहमन्त्री श्रेष्ठ र प्रहरी महानिरीक्षक वसन्त कुँवरले भन्सार कार्यालयको अनुगमन गरेका हुन्।"
श्रोत नखुलेको करिब ८ लाख भारतीय रुपैयाँसहित भारतीय नागरिक पक्राउ,धरान : श्रोत नखुलेको भारतीय रुपैयाँसहित दुई जना भारतीय नागरिक पक्राउ परेका छन्। शुक्रबार विराटनगर भन्सार कार्यालयको दुई नम्बर ढाटमा एउटा बोलेरो गाडीसहित भारतीय नागरिक ८१ वर्षीय राम नरेश सिंह र रितेश देस्वान पक्राउ परेका हुन्। सशस्त्र प्रहरी बल बराह बाहिनी सुनसरीका प्रमुख सशस्त्र प्रहरी नायव महानिरीक्षक (डीआइजी)अन्जनीकुमार पोखरेलका अनुसार ७ लाख ७९ हजार भारतीय रुपैयाँ बरामद गरिएको छ। पक्राउ परेको रकम र गाडीसहित उनीहरूलाई राजस्व अनुसन्धान कार्यालय इटहरीमा बुझाइएको छ। श्रोत नखुलेको रकमसहित भारतीय नागरिकलाई पक्राउ गर्न सशस्त्र प्रहरी सहायक निरीक्षक प्रमेश श्रेष्ठको नेतृत्वको टोली परिचालन गरिएको थियो।
"मौलाउँदो सुन तस्करी, सकसमा सच्चा व्यवसायी","जेठअघि १ किलो सुनमा ८ लाख रुपैयाँ भन्सार कर थियो। बजेटमार्फत झन्डै साढे चार लाख कर बढाइयो। अर्थात्, १ किलो सुनमा हाल १२ लाख ४० हजार रुपैयाँ भन्सार कर तिनुपर्छ। कर धेरै बढाइएका कारण सुन तस्करी मौलाएको हुन सक्छ। भन्सार छलेर तस्करीमार्फत ल्याएको सुनबाट नाफा पनि धेरै हुने नै भयो। जहाँ बढी नाफा हुन्छ, त्यहाँ आकर्षण हुने नै भयो। त्यसैकारण वैद्य बाटोभन्दा अवैद्य बाटो रोजेको हुन सक्छ। यतिबेला मलमास चलिरहेको छ। त्यसैकारण यो सुन व्यापारको सिजन हैन। विवाहलगायत सिजनका बेला दैनिक ३० देखि ४० किलोसम्मको माग हुन्छ। तर, अहिले अफसिजन चलिरहेको छ। दैनिक करिब ८ किलोको माग बजारमा छ। अर्कोतिर मुलुकमा आर्थिक मन्दी छ। सुनको मूल्य पनि बढेको बढ्यै छ। त्यसैकारण पनि अहिले सुनको माग घटेको छ। तर, पहिलापहिला अफसिजनमा पनि दैनिक १५ किलो सुन बिक्री हुन्थ्यो। सरकारले २०६६ सालदेखि सुनको कोटा प्रणाली लागू गरेको हो। १४ वर्षको दौरानमा हरेक वर्ष ४० देखि ५० खर्ब रुपैयाँको सुनचाँदी आयात हुन्थ्यो। तर, विदेशी मुद्रा सञ्चितिमा चाप परेपछि नेपाल राष्ट्र बैंकले सुन आयातको सीमा घटायो। दैनिक २० किलोबाट १० किलो आयात गर्न पाउने व्यवस्था गरियो। तर, यो सीमाले सिजनमा सुनको माग धान्दैन। पहिला सुन तोलाको २०२५ हजार रुपैयाँ मात्रै थियो। अहिले तोलाकै १ लाख १३ हजार नाघेको छ। हामी नेपालीले पहिल्यैदेखि सुन खरिद गथ्र्यौ। त्यसैकारण हरेक नेपालीको घरमा सुन छ। अचल सम्पत्तिका रूपमा राखेको सुन हाम्रो स्रोत हो। यही सुन बजारमा किनबेच भइरहने भएकाले बजारमा सीमाभन्दा बढी सुनको कारोबार देखिने गरेको हो। तस्करीको सुनका कारण कोटाभन्दा बढी कारोबार भएको होइन। तस्करीको सुन त कसरी आउँछ ? कहाँ जान्छ ? थाहै हुँदैन। त्यत्रो सुन नेपालमा खपत हुन पनि सम्भव छैन। तस्करीको सुन कुन बजारमा जान्छ भन्ने निश्चित पनि हुँदैन। तस्करी भएर आउने सुनहरू सिधै अर्को देशमा जाने हो। नेपाल त एउटा ट्राञ्जिट जस्तो भइरहेको छ। खुला सिमाना भएकाले तस्करीबाट नेपाल भित्रिएको सुन तस्करी भएर छिमेकी मुलुकतिर जान्छ। तस्करी मौलाएका कारण सुनचाँदी व्यवसायलाई बदनाम भइरहेको छ। तर, तस्करी मौलायो भन्दैमा सुनचाँदी व्यवसायीलाई बदनाम गर्ने कारण छैन। तस्करी गर्ने अपराधी नै बदनाम हुनुपर्छ। सिङ्गो व्यवसायीहरूलाई बदनाम गर्न पाइँदैन। सुन व्यवसायीहरू त्यसमा संलग्न नै हँुदैनन्। किनभने सय किलो सुन मगाउन १ अर्ब बराबरको विदेशी मुद्रा चाहिन्छ। यति धेरै डलरको रकम व्यवसायीले साटेर लगानी गर्नै सक्दैनन। यसै पनि यस्तो जालोमा पर्न चाहँदैनन्। हामीले त्यत्रो सुन ल्याएर कहाँ राख्नु ? कसरी बिक्री गर्नु ? यस्तो जोखिम मोल्न सम्भव नै हँुदैन। तस्करी गर्नेहरू बन्दुक चलाउने ठूला माछा हुन्। तिनीहरूले बजारको लुपहोलहरू चिनेर त्यहाँको सेटिङ मिलाएर, भन्सारदेखि संसार मिलाएर तस्करी गर्ने गरेका छन्। सुन तस्करीले बजारमा एकदम नकारात्मक असर पर्छ। हामी व्यवसायीले बैंकसँग सुन किन्दा तोलामै १५ हजार जति भन्सार तिरेर किन्छौं। यसरी भन्सार तिरेर कारोबार गर्ने र भन्सार छलेर व्यवसाय गर्नेबीच प्रतिस्पर्धा हुनै सक्दैन। बजार व्यवस्थित गर्न पनि यस्ता तस्करीलाई बन्द गर्नुपर्छ। तब मात्रै बजार स्वच्छ हुन्छ। सरकारको राजस्व पनि बढ्छ। तस्करी बन्द नहुने हो भने सुन व्यवसायीहरू टिक्न नसकेर विस्थापित हुने अवस्था आउँछ। हामी दिनको ५० हजार सुन निकाल्न सक्दैनौं तर तस्करी गरेकाहरू दैनिक ५ किलो सुन निकाल्छन्। त्यस्ता व्यवसायीले नेपालको सुन बजार कब्जा गरेपछि राष्ट्रिय व्यवसायी विस्थापित हुने अवस्था छ। नेपालभर करिब २५ हजार सुन पसलहरू छन्। कालीगढ गर्ने कारखाना २ लाखभन्दा बढी छन्। (शाक्य, नेपाल सुनचाँदी व्यवसायी महासंघका अध्यक्ष हुन्)"
चीनको नाकाबन्दीले दैनिक उपभोग्य बस्तुको भाउ आकासियो,"गोरखा : कोरोना महामारीको बहानामा चीन सरकारले गरेको नाकाबन्दी कोरोना साम्य भइसक्दा पनि खुलाएको छैन। २०७६ सालको पुसदेखि गरेको नाकाबन्दी नखुलाउँदा तिब्बती सीमा क्षेत्रमा पर्ने चुमनुब्री गाउँपालिकाका विभिन्न गाउँबस्तीमा दैनिक उपभोग्य सामानको भाउ आकासिएको छ। नाकाबन्दी हुँदा तिब्बती बजारमा आश्रित चुमनुब्री गाउँपालिकाका दुईहजार ६८ घरधुरीका पाँचहजार ९३२ जना स्थानीय बासिन्दा मर्कामा परेका छन्। नजिकको तिब्बती बजार जाने नाका बन्द भएपछि तल्लो भेगको बजारबाट महंगो ढुवानी भाडा तिरेर दैनिक उपभोग्य बस्तु लैजान बाध्य छन्। तल्लो भेगमा २५ रुपैयाँ पर्ने प्रतिकिलो नूनलाई त्यहाँको बजारमा १६० रुपैयाँ तिर्नुपरेको वडा नं १ का अध्यक्ष कर्मा छेवाङ लामा बताउँछन्। नून तपाईहरु २५ रुपैयाँमा पाउनु हुन्छ, हामीले एकसय साठी तिर्नुपरेको छ, उनले भने, खानेतेल प्रतिलिटर छ सय रुपैयाँ तिर्नुपर्छ। २५ किलोको जीरा मसिनो चामलको छ हजार रुपैयाँ तिर्ने गरेको उनले बताए। वडा नं १ को सामागाउँ र साम्दोगाउँ तिब्बती सीमानामा पर्ने गाउँ बस्ती हो। सडक सञ्जालले नजोडिएका ती गाउँहरुमा खच्चडले सामान ढुवानी गर्न तीनदेखि चारदिनसम्म लाग्ने गर्छ। बर्खा लागेपछि खच्चड हिडाउने बाटोसमेत अवरुद्ध भएको स्थानीयबासीको भनाइ छ। त्यस्तै सीमा क्षेत्रमा पर्ने छेकम्पारमा पनि दैनिक उपभोग्य सामानको भाउ चुलिएको छ। तिब्बतबाट ल्याउन पाएको भए आफ्नै याक, चौँरीले ढुवानी गथ्र्यो। सामानको मात्र मूल्य तिरे पुग्थ्यो। तर नाकाबन्द छ। तलको बजारबाट खच्चडले सामान ढुवानी गर्दा महंगो पर्छ, वडा नं ७ का अध्यक्ष टासी दोर्जे लामा भन्छन्, अहिले छेकम्पारका उर्जा चामल २५ किलोको प्रतिबोरा पाँच हजार तिर्नुपर्छ। नून प्रतिकिलो १५०, खानेतेल प्रतिलिटर पाँचसय रुपैयाँ तिर्नुपर्छ। बर्खा लागेर लोक्पामा पहिरो झरेपछि खच्चड हिँडाउन बन्द भएको उनले बताए। यसपटक नाका खुल्छ कि भन्ने आशाले मान्छेले धेरै स्टक राखेका छैनन्। नाका पनि नखुल्ने, खच्चड पनि नचल्ने हो भने खाद्यान्नको समस्या हुन सक्छ, उनले भने। नाका खुलाउन धेरै पटक प्रयास गरिएको तर सफल हुन नसकेको चुमनुब्री गाउँपालिकाकी उपप्रमुख लक्ष्मी गुरुङको भनाइ छ। हालसालै पनि हामीले गृहमन्त्रीलाई भेटेर पनि कुरा राखेका छौँ। गृहमन्त्रालय, परराष्ट्र मन्त्रालय र महावाणिज्य दूतावासमा पनि पत्राचार गरेका छौँ, उनले भनिन्, हामीले गर्ने प्रयास त गरिरहेका नै छौँ, तर नतिजा के हुन्छ भन्न सकिन्न। बर्खाका कारण अहिलेसम्म खाद्यान्न अभावको अबस्था नभएको भन्दै उनले पहिरोले लामो समयसम्म बाटो थुनियो भने समस्या हुन सक्ने बताइन्।"
युवायुवतीलाई सिपसँगै प्रविधि सहयोग,"उदयपुर : उदयपुरको ताप्ली गाउँपालिकाका युवायुवतीलाई सिपसँगै प्रविधि उपलब्ध गराइएको छ। सिप सिकेर स्वदेशमै केही गर्ने अठोट बोकेका ३३ जना युवायुवतीलाई सिपमुलक तालिम र प्रविधि उपलब्ध गराएको हो। एक्सपर्ट टेक्निकल कलेज नेपालको सहजीकरणमा रोजगारसँग जोडिने गरी ३९० घण्टाको लेवल वान सिलाई कटाई र प्लम्बिङ तालिम दिई प्रविधि उपलब्ध गराइएको हो। तालिममा सिलाईकटाईतर्फ २२ र प्लम्बिङ्गतर्फ ११ जनाको उपस्थिति रहेको सहजकर्ता महन्थ ठकुरीले बताए। वर्ल्ड भिजन इन्टरनेशन नेपालसँगको सहकार्यमा मानव अधिकार र वातावरण विकास केन्द्र (हुरेण्डेक) उदयपुरले तालिम उपलब्ध गराएको हो। सिकेको सिपलाई व्यवहारमा उतार्न सिलाई कटाईतर्फ २२ हजार ७९९ मूल्यको सात प्रकारका र प्लम्बिङतर्फ २१ हजार १४० मुल्य बराबरको १४ प्रकारका गरी ८ लाख २२ हजार ११८ रुपैयाँको प्रविधि उपलब्ध गराएको अध्यक्ष शंकरबहादुर थापाले बताए। उनले भने, प्रविधि नदिने हो भने यतिका लगानी र मेहनत खेर जाने सम्भावना देखियो त्यसैले उनीहरूलाई व्यावसायिक र रोजगारसँग जोडिन सामग्री दिएका हौं, आशा छ यसले उपलब्धि हासिल गर्ने छ।' उनीहरूलाई सिलाई कटाई मेसिन, कैची, टेप, आइरन, इन्टरलक, ओभरलक मेसिन, हथौडा, लगायतका प्रविधि हस्तान्तरण गरिएको अध्यक्ष थापाले बताए। तालिमको समापनमा वडा ३ का वडाध्यक्ष रङ्गमान तामाङले सिपसँग श्रम, रोजगार र आर्थिक पक्ष जोडिने भएकाले यसलाई व्यवहारमा उतार्न आग्रह गरे। त्यस्तै वडानं १ का वडाध्यक्ष उद्धव हमालले सिकेको सिपलाई व्यवहारमा उतार्नका लागि प्रविधिसमेत संस्थाले उपलब्ध गराएको हुँदा कोठाभित्र थुनेर राख्नुभन्दा गरिखाने माध्यमकोरुपमा लैजान आग्रह गरे। प्राविधिकतर्फ सहयोग पुर्याउँदै आएको एक्सपर्ट कलेजका निर्देशक हेमराज दाहालले अधिकांसले सिप सिकेपछि दराज वा सिरानीमा थन्काउने गरेकाले नेपालमा बेरोजगारको संख्या बढ्दै गएको बताए।"
चट्याङमा परी रोल्पामा एक वडासदस्यको मृत्यु,रोल्पा : गएराति परेको चट्याङमा जिल्लामा एक वडासदस्यको मृत्यु भएको छ। सुनछहरी गाउँपालिका३ कुइपाधाराका वडासदस्य ४९ वर्षीय दिलबहादुर घर्तीमगरको सो घटनामा परी मृत्यु भएको जिल्ला प्रहरी कार्यालयले जनाएको छ। मृतक घर्तीमगर आफ्नो कान्छो भाइको घरमा सुतेको बेला चट्याङमा परेको उक्त कार्यालयका सूचना अधिकारी प्रकाश भुसालले जानकारी दिए। चट्याङमा परी अन्य ठाउँका केही व्यक्ति पनि घाइते भएकाले त्यस स्थानतर्फ प्रहरी जाँदै गरेको उनले बताए।
पूर्वी चितवनमा गैँडाको आक्रमणबाट वृद्धको मृत्यु,चितवन राष्ट्रिय निकुञ्जका सूचना अधिकारी गणेशप्रसाद तिवारीका अनुसार बिहीबार निगुरो टिप्न मध्यवर्ती सामुदायिक वन गएका अधिकारीलाई गैँडाले आक्रमण गरेको हो। चितवन : पूर्वी चितवनमा गैँडाको आक्रमणबाट एक वृद्धको मृत्यु भएको छ। मृत्यु हुनेमा रत्ननगर नगरपालिका६ का ७६ वर्षीय नवराज अधिकारी रहेका छन्। चितवन राष्ट्रिय निकुञ्जका सूचना अधिकारी गणेशप्रसाद तिवारीका अनुसार बिहीबार निगुरो टिप्न मध्यवर्ती सामुदायिक वन गएका अधिकारीलाई गैँडाले आक्रमण गरेको हो। साँझ घर नफर्किएपछि आफन्तले खोजी गर्ने क्रममा अधिकारीको शब आज बिहान बाघमारा माध्यवर्ती सामुदायिक वनमा भेटिएको हो। शव परीक्षणका लागि भरतपुर अस्पताल ल्याइएको छ।
शनिबार काठमाडौं र ललितपुरमा ८ घण्टा बत्ती नआउने,"काठमाडौं : काठमाडौं र ललितपुरका विभिन्न स्थानमा शनिबार विद्युत सेवा प्रभावित हुने भएको छ। नेपाल विद्युत प्राधिकरणका अनुसार टेकु सबस्टेसन स्तरोन्नति गरी टेकूस्युचाटार ६६ केभी लाइन १३२ केभीमा चार्ज गर्ने काम भइरहेको हुँदा बिहान साढे ८ : ३० बजेदेखि अपराह्न साढे ४:३० बजेसम्म विद्युत प्रभावित हुने भएको हो। प्राधिकरणका अनुसार बागमती फिडरअन्तर्गतका सानेपा राम मन्दिर, गुसिगाल, एडभान्स कलेज, अमरावती र रेडिएण्ड स्कुल क्षेत्रमा विद्युत प्रभावित हुनेछ। त्यस्तै, पुल्चोक फिडरअन्तर्गतका बल्खु, हेल्थपोस्ट,झम्सीखेल, पुल्चोक प्रधान सेनापति निवास र ठाडोढुंगा क्षेत्रमा विद्युत प्रभावित हुनेछ। प्राधिकरणका अनुसार चमती फिडरअन्तर्गतका ज्ञान तीर्थ मार्ग, कालीमाटी सालिक चोक, छाउनी, डल्लु, बिजेश्वरी, स्वयम्भू, चामती,किमडोल र बारुद खाना क्षेत्र,कीर्तिपुर फिडरअन्तर्गतका बल्खु, खसीबजार, त्रिभवुन विश्वविद्यालय,चोभार,टौदह र ट्याङलाफाँटको केही भागमा विद्युत प्रभावित हुनेछ। त्यसैगरी त्रिपुरेश्वर फिडरअन्तर्गतका टेकूदेखि पचली भैरव, उद्योग वाणिज्य संघ हुँदै सुकुमबासी वस्ती र वर्ल्ड ट्रेड सेन्टर क्षेत्रमा विद्युत् प्रभावित हुने छ। भैंसेपाटीको महतो मार्ग, भैंसीपाटी आवास,भैंसीपाटी चोक र एकल डाँडा क्षेत्रमा र छेत्रपाटी फिडरअन्तरगत टेकूदेखि विष्णुमति खोला निकार हुँदै पुष्पलाल पार्क,ढल्कु चोकदेखि छेत्रपाटीसम्म विद्युत सेवा प्रभावित हुनेछ। प्राधिकरणले ती क्षेत्रमा निर्धारित समयअघि नै काम सकिए लाइन सुचारू गरिने जानकारी दिएको छ।"
विराटनगरमा सुधार केन्द्रका सञ्चालकलाई भेट्न पुगेका युवाको मृत्यु,विराटनगर : सुधार केन्द्रका सञ्चालकलाई भेट्न पुगेका एक जना युवाको विराटनगरमा मृत्यु भएको छ। विराटनगर महानगरपालिका११ का अन्दाजी ३५ वर्षीय विकी भनिने अभिषेक थापाको मृत्यु भएको हो। उनी बिहीबार दिउँसो ३:३० बजेतिर विराटनगर४ स्थित नवज्योति सुधार केन्द्रका सञ्चालक सुशील रिजाललाई भेट्न पुगेका थिए। थापा र रिजाल चिनजानका साथी रहेको प्रहरीले जनाएको छ। मोरङ प्रहरीका प्रवक्ता डीएसपी रन्जनकुमार दाहालका अनुसार भेटघाट भएपछि दुवै जनाले दही चिउरा खाएको प्रारम्भिक अनुसन्धानबाट खुलेको छ। दही चिउरा खाएर सुधार केन्द्रमै सुतेका थापा नउठेको र बेहोस अवस्थामा भेटिएपछि राति ९:१० बजेतिर उपचारका लागि विराटनगरको लाइफ गार्ड अस्पताल पुर्याइएको थियो। अस्पताल पुर्याउनसाथ चिकित्सकले मृत घोषित गरेको डीएसपी दाहालले जानकारी दिए। प्रहरीले घटनाका बारेमा राति १०:३० बजेतिर मात्रै जानकारी पाएको हो। शवलाई पोस्टमार्टमका लागि कोसी अस्पताल लगेर घटनाको अनुसन्धान सुरु गरिएको दाहालले बताए।

शीर्षक,विवरण
सर्वाेच्चको सदाबहार समस्या,"भनिन्छ, ढिला न्याय दिनु न्याय नदिनु सरह हो । नेपालमा चाहिँ ढिलामात्रै होइन कि जीवनभर नै न्याय नपाइन पनि सक्छ । अदालतमा मुद्दा चल्दाचल्दै याचकको ईहलीला समाप्त पनि भइसक्छ । मुद्दाको पालो कुर्दाकुर्दै पुस्तै सकिन्छ । सकिएका बग्रेल्ती उदाहरण छन् । जुन समय सीमाभित्र नतिजा आउनुपर्ने हो त्यो समयभित्र होइन अर्काे परीक्षा आउँदा पनि मुद्दाको पालो आउँदैन । यस्तै रहेछ यहाँको चलन भनेर कतिपयले त मुद्दाको फलो नै गर्न पनि बिर्सन्छन् वा छाड्छन् । मुद्दाको पालो पर्ने भनेर पेसीको सूची पनि पर्छ तर पालै आउँदैन अर्थात् न्यायाधीशले हेर्न भ्याउँदैनन् । एउटै इजलासमा एकै दिन ५५६० वटा मुद्दाको पेसी परेपछि न्यायमूर्तिले पनि भ्याउनु कसरी ? त्यस बहसको बात हुने कुरा पनि भएन । भएका न्यायाधीशले मुद्दा हेर्न नभ्याउने मुख्य समस्या छँदैछ भने दरबन्दीअनुसार न्यायाधीश पनि छैनन् । सर्वाेच्च अदालतमा बुधबारसम्म जम्मा १४ जना न्यायाधीश थिए, जब कि संवैधानिक व्यवस्थाअनुसार प्रधानन्यायाधीशबाहेक २० जना न्यायाधीश हुनुपर्ने हो । बुधबार ६ जना न्यायाधीश नियुक्ति भएको हुँदा थप संख्याका मुद्दाको छिनोफानो हुने अपेक्षामात्रै गर्न सकिन्छ तर हेर्न नभ्याइने मुद्दाको शृंखलाको जुन सदाबहार समस्या छ, त्यो नै निरूपण होला भन्न सकिन्न । दैनिक दुई सय मुद्दाको चाप पर्ने सर्वाेच्चमा हुने पूरै न्यायाधीशलाई पनि सबै निमिट्यान्न सकसै पर्छ । जिल्ला र उच्चदेखि सर्वाेच्चमा जाने मुद्दाको चापलाई तलैदेखि घटाउने कुनै उपाय अपनाउनु पर्छ । जटिल प्रकारका बाहेक तल्लो तहमै निरूपण हुन सक्ने चाँजो मिलाउने एउटा उपाय हुन सक्छ । सामान्यभन्दा सामान्य मुद्दामा पट्यारलाग्दा र बेतुकका बहस गर्ने प्रवृत्ति निरुत्साहित गर्न सीमित समय र निश्चित बुँदामा मात्रै तर्क र पैरवीको व्यवस्था गर्न सकिन्छ । व्यक्ति र पारिवारिकलगायत सामान्य मुद्दाहरू सर्वाेच्चसम्मै पुग्नु नपर्ने अवस्था बनाउनुपर्छ । सर्वाेच्चले संवैधानिक जटिलता फुकाउने जिम्मेवारीमा केन्द्रित हुनुपर्ने प्रमुख दायित्व बहन गर्नुपर्छ । न्यायिक मामला झमेलायुक्त हुन्छ होइन, न्याय पाइन्छ र झन्झट हुँदैन भन्ने सन्देश नदिने हो भने न्यायापालिकाको आस्था कमजोर हुन्छ । आस्था नै त न्यायपालिकाको आधार हो ।"
सार्क र बिमस्टेकका विषयमा सहकार्य गरेर अघि बढ्ने,"काठमाडौं : परराष्ट्रमन्त्री एनपी साउद र श्रीलंकाली विदेशमन्त्री अली साब्रीबीच सार्क र बिमस्टेकका विषयमा सहमति र सहकार्यका लागि छलफल भएको छ। बिहीबार काठमाडौंमा भएको दुई मन्त्रीबीचको छलफलमा छेत्रीय संगठनहरू सार्क र बिमस्टेकलाई अझैं बलियो बनाउने भन्ने विषयमा छलफल भएको पत्रकार सम्मेलनमा जानकारी दिइयो। द्विपक्षीय छलफलमा सम्बन्धहरूको पुनरावलोकन, लगानी, व्यापार, कनेक्टिभिटी, पर्यटन, संस्कृति, शिक्षा, रक्षा र इमिग्रेसनका बारेमा छलफल भएको बताए। उनले संयुक्त राष्ट्रसंघ र अन्य बहुपक्षीय फोरमहरूमा दुवै राष्ट्रले परस्पर मिलेर सहकार्य गर्ने विषयमा कुराकानी भएको पनि बताए। संयुक्त राष्ट्रसंघ र अन्य बहुपक्षीय फोरमहरूमा पनि दुई देशको सहकार्यको विषयमा पनि छलफल भएको छ। छलफलमा सबै राष्ट्रका बीचमा सहमति बनाएर छेत्रीय संगठनहरू, विशेष गरेर सार्क र बिमस्टेकलार्ई आउँदा दिनमा बलियो बनाउँदै लैजाने विषयमा छलफल भएको छ। मन्त्री साउदले भेटमा भएका विषयमा थप स्पष्ट पार्दै भने, दुवै देशको आपसी समझदारी र स्वार्थका क्षेत्र पहिल्याएर त्यसमा सहकार्य गर्ने बारेमा छलफल भएको छ। परम्परागत रूपमा श्रीलंका र नेपाल दुवै मित्रराष्ट्रका रूपमा अत्यन्त घनिष्ठ सम्बन्ध भएका मित्रराष्ट्रका रूपमा रही आएका छौं। आगामी दिनमा पनि सौहार्दपूर्ण सहकार्य रहनेछ। उक्त सम्मेलनमा विदेशमन्त्री साब्रीले शिक्षा, स्वास्थ्य, रोजगार, पर्यटनलगायतका क्षेत्रमा नेपाल र श्रीलंकाबीच सहकार्य गरेर जाने भन्ने बारे वार्ता भएको छ।"
थन्किएका चिनियाँ जहाज लिलामीमा,"काठमाडौं : नेपाल वायुसेवा निगम (नेपाल एयरलाइन्स)ले थन्किएका चिनियाँ जहाज लिलामीमा राखेको छ। निगमले बिहीबार ४५ दिने सूचना जारी गर्दै चिनियाँ जहाज २ एमए ६० र ३ वाइ १२ गरी ५ जहाज लिलामीमा राखेको हो। बोलकबोलमार्फत जसले बढी रकम दिन्छन्, सोही आधारमा नै जहाज लिलामीमा राखिएको निगमका प्रवक्ता रमेश पौडेलले जानकारी दिए। तीन वर्षदेखि त्रिभुवन अन्तर्राष्ट्रिय विमानस्थलमा थन्किएका जहाजका वार्षिक खर्च मात्रै करिब २० करोड रहेको छ। एउटा वाइ १२ भने नेपालगन्ज विमानस्थलमा २०७६ मा दुर्घटनमा परेको थियो। दुर्घटनापछिको बिमा रकम निगमले बुझिसकेको छ। यसअघि गत वर्ष निगमले थन्किएका ५ जहाजलाई लिजमा दिने भन्दै २ पटक सूचना जारी गरेको थियो। तर, निगमका जहाज लिजमा लिन आवेदन परेन्। आन्तरिक उडानमा आक्रमक रूपमा अघि बढाउने भन्दै निगमले २०७१ मा ६ वटा चिनियाँ जहाज भित्राएको थियो। तीमध्ये एमआई ६० र वाई १२ मोडलका ११ वटा चीन सरकारले अनुदानमा दिएको हो । बाँकी ४ वटा जहाज जीटूजी (सरकारद्वारा सरकारसँग खरिद) प्रणालीअन्तर्गत चीनकै एक्जिम बैंकसँगको सहुलियतपूर्ण ऋणमा खरिद गरेको थियो। अर्थ मन्त्रालयको मध्यस्थतामा सहुलियतपूर्ण ऋणमा जहाज खरिद गरिएको थियो। निगमले उडाउन नसक्ने निर्णय गरेका ६ वटामा ४ वटा चिनियाँ जहाजको ऋण करिब ४ अर्ब रुपैयाँ छ। उडान भरेको ५ वर्षमा पनि करिब साढे २ अर्ब घाटा भएको निगमको तथ्यांक छ। २०७७ कात्तिकबाट पहिलो किस्ता तिर्नुपर्नेमा निगमले सोही वर्षको साउनबाट नै ती विमान थन्काएको हो। चिनियाँ जहाज उडाउन प्रशिक्षित पाइलट उपलब्ध हुन नसक्नु, तालिम खर्च अन्य जहाजको तुलनामा चार गुणा बढी हुनु, पाइलटले तालिम प्राप्त गर्ने समय प्रशिक्षक पाइलटबाट नपाउनु, बिमा शुल्क महँगो लगायतका कारण निगमले उक्त जहाज थन्काएको हो। कालोसूचीमा समितिको चासो प्रतिनिधिसभाको अन्तर्राष्ट्रिय सम्बन्ध र पर्यटन समितिले युरोपिन युनियन(ईयू) को कालोसूचीको बारेमा थप अध्ययन गर्ने भएको छ। बिहीबारको बैठकले समितिअन्तर्गत एक प्राविधिक उपसमिति बनाइ सो सम्बन्धमा थप अध्ययन गर्ने जनाएको छ। संसदीय समितिले नेपालको हवाई उडान युरोपियन युनियन (ईयू) को कालोसूचीबाट हटाउने विस्तृत कार्ययोजनाबारे नेपाल वायुसेवा निगमसँग छलफल गर्ने बताएको थियो। बिहीबारको छलफलमा निगमले कार्ययोजना सहितको प्रतिवेदन पेस गरेको थियो। उक्त छलफलमा नियामक निकाय नेपाल नागरिक उड्डयन प्राधिकरणले पनि नेपालको हवाई सुरक्षा र अबको कार्ययोजनासम्बन्धी प्रतिवेदन पेस गरेको थियो।"
युवतीलाई यौनधन्दामा लगाउने पक्राउ,काठमाडौं : काठमाडौंको नयाँ बसपार्क क्षेत्रमा किशोरीहरूलाई गेष्ट हाउसमा राखी वेश्यावृत्तिमा लगाउने सुमन तामाङ पक्राउ परेका छन्। नेपाल प्रहरीको मानव बेचबिखन ब्युरोका प्रवक्ता कृष्णप्रसाद पंगेनीका अनुसार नुवाकोट तादीका सुमनले ग्राहकको रोजाइअनुसार १८ वर्षभन्दा कम उमेरका बालिकाहरूलाई गेष्ट हाउसमा बन्धक बनाएर यौनधन्दामा लगाउँदै आएका थिए। उनले एजेन्ट राखेरै ग्राहक खोज्ने गरेको थिए। ग्राहक खोजेवापत एजेन्टलाई एक हजारसम्म दिने गरेका थिए। प्रहरीका अनुसार गेष्ट हाउसमा बालिकाहरूलाई लहरै राखी ग्राहकलाई रोज्न लगाउने गरेका थिए। एक जना ग्राहकवापत पाँचदेखि सात हजार लिने गर्थे। काठमाडौं जिल्ला टोखा नगरपालिका९ नयाँबसपार्कमा रहेका विभिन्न होटलगेष्ट हाउसहरूमा नाबालिकाहरूलाई ललाइफकाइ विभिन्न किसिमको प्रलोभनमा पारी वेश्यावृत्ति तथा यौनजन्य कार्यमा लगाउने गरेको सूचना प्रहरीले पाएको थियो। प्रहरीले यौनजन्य कार्यमा लगाइएका ४ जना नाबालिकाहरूलाई उद्धार गरेको छ। प्रहरीका अनुसार अभियुक्तले विपन्न तथा आर्थिक अवस्था कमजोर भएका बालिकाहरूलाई ललाइफकाइ होटलगेष्ट हाउसहरूमा वेटर तथा सरसफाइको काममा लगाइ दिने भनी वेश्यावृत्ति तथा यौनजन्य कार्यमा लगाउने गरेका थिए। बालिकाहरूलाई वेश्यावृत्ति तथा यौनजन्य कार्यमा लगाएबापत ग्राहकहरूबाट प्रतिव्यक्ति ५ हजारदेखि ७ हजार रुपैयाँसम्म लिने गरेका थिए। बालिकाहरूलाई एकै लहरमा राखी ग्राहकलाई रोज्न लगाइ रेट निर्धारण गरी यौनजन्य कार्यको लागि बाध्य पार्ने गर्थे। होटलगेष्ट हाउसहरूमा ग्राहकहरू ल्याउनका लागि एजेन्टसमेत नियुक्त गरेका थिए। अनुसन्धानका क्रममा पीडित बालिकाहरूलाई विगत ५ महिनादेखि होटलगेष्ट हाउसहरूबाट बाहिरसमेत निस्कन नदिइ जबरजस्ती शारीरिक सम्पर्क राख्न बाध्य पार्ने गरेको खुलेको छ। पीडित बालिकाहरूको वास्तविक नाम परिवर्तन गरी नयाँ उपनाम दिइ वेश्यावृत्ति तथा यौनजन्य कार्यमा लगाउने गरेका थिए।
न्याय भनेको ढिला नै दिने हो ?,"केही दिनअगाडि सर्वोच्च अदालत परिसरमा भेटिएका एक जना व्यक्तिले आफ्नो लेनदेनसम्बन्धी मुद्दामा ६ वर्षसम्म अदालतमा तारेख बोक्दा पनि फैसला नभएपछि दिक्क भएर झगडाका दुवै पक्ष बसी आफैं मिलापत्र गरेको बताए। उनको मुद्दा पटकपटक पेसीमा चढ्ने तर हेर्न नभ्याउने सूचीमा पर्दो रहेछ। पत्रकारहरूले सोधेको प्रश्नमा उनले अदालतप्रति व्यंग्य गर्दै भने, अन्याय पो छिटोछिटो गर्ने हो त, न्याय त जति सकिन्छ ढिलो नै दिने हो नि। त्यसो त न्याय क्षेत्रमा प्रचलित भनाइ छ ढिलो न्याय दिनु भनेको न्याय नदिनु सरह हो। यो भनाइ न्यायसम्पादन गर्ने न्यायाधीशदेखि न्यायको वकालत गर्ने कानुनविद्हरूले कर्मचारीदेखि राजनीतिक दलका नेताहरूले भाषणमा कतिपटक फलाके फलाके। तर जसले धेरै फलाके, तिनीहरूले नै न्याय सम्पादनमा ढिलाइ गरे, ढिला गर्ने कुरामा जानेर वा नजानेर चाहेर वा नचाहेर भूमिका खेले। अनि पीडितका लागि न्याय एकादेशको कथा भयो। हाम्रो प्रचलित भनाइ र अभ्यासहरूले पनि न्याय समयमै दिनु भनेको छ। न्याय नपाए गोर्खा जानू भन्ने प्रचलित भनाइदेखि जयस्थिति मल्लले बसालेको स्थिति होस् वा राम शाहको न्याय नीति होस् अथवा जंगबहादुरको मुलुकी ऐनदेखि पद्मशमशेरको वैधानिक कानुनसम्मले थोरै नै किन नहोस् तत्कालीन समयसापेक्षतामा न्याय दिन गरेका प्रयासलाई हामी बेलामौका उद्धरण गरिरहन्छौं। तर लोकतन्त्रमा आइपुग्दा न्यायहरू भने बीचमै सहिद हुन्छन्। मानौं कि न्याय भनेको ढिला नै दिने हो। उदाहरण अनगिन्ती छन्। महोत्तरीको मनरासिसवा नगरपालिका १० को वडामा भएको स्थानीय तह निर्वाचन २०७४ को सर्वोच्च अदालतको आदेशमा चार वर्षपछि पुनः मतगणना हुँदा पहिले पराजित उम्मेदवार रमेश राय निर्वाचित भए। यसअघि निर्वाचन आयोगले अरुण चौधरी विजयी भएको घोषणा गरेको थियो। ढिला गरी भएको फैसलाले यहाँका मतदाताको समेत अपमान भएको छ। काठमाडौंको गोंगबुस्थित प्रहरी चौकीमा कार्यरत प्रहरी जवान मदननारायण श्रेष्ठ १३ वर्ष ६ महिनापछि निर्दोष सावित भए। बलात्कारपछि हत्या गरेको आरोप लागेका श्रेष्ठ घटनाका बेलामा ड्युटीमा रहेको कुरा अदालतसामु प्रमाणित गर्न उनलाई साढे १३ वर्ष लाग्यो। रौतहटमा २०६४ सालमा इँटाभट्टामा घटेको भनिएको घटनाका पीडितले न्यायका लागि अदालत धाएको पनि दुई दशक पुग्न केही वर्ष मात्र बाँकी छ। सशस्त्र द्वन्द्वको समयमा ज्यान गुमाएकाहरू भनौं वा बेपत्ता भएकाहरू वा अंगभंग भएकाहरू नै किन नहुन्, उनीहरूले न्यायका लागि याचना गरेको दुई दशक लाग्न थालिसक्यो। काभ्रेकी अर्जुन लामाकी पत्नी पूर्णिमाया लामा हुन् वा गोरखाका कृष्णप्रसाद अधिकारीका बाबुआमा नन्दप्रसाद अधिकारी र गंगामाया अधिकारी अथवा काभ्रेकी मैना सुनारकी आमा देवी सुनार नै किन नहुन् उनीहरू द्वन्द्वकालमा हत्या गरिएका आफ्ना परिवारका सदस्यहरूको न्यायको लागि याचना गरिरहेका छन्। यी यस्ता केही प्रतिनिधिमूलक उदाहरण मात्र हुन्, जसले न्यायको लागि गरेको संघर्षको आमसञ्चार माध्यमहरूमा र कार्यक्रमहरूमा चर्चा परिचर्चा हुन्छ। तर चर्चा परिचर्चामै नआउने र दशकौंदेखि अदालतमा तारिख धाउँदा पनि कहिल्यै फैसला नहुने मुद्दाहरू अदालत तथा अन्य अर्धन्यायिक निकायमा हजारौं छन्। सर्वोच्च अदालतको आव २०७८०७९ को वार्षिक प्रतिवेदनले औंल्याएअनुसार आर्थिक वर्षान्तमा ३० हजार ६ सय ३४ मुद्दा फस्र्योट हुन बाँकी छन्, तीमध्ये ४ हजार ८ सय ५८ वटा पाँच वर्ष नाघेका छन्। सो आर्थिक वर्षमा सबै अदालतमा गरेर १ लाख ५९ हजार ८ सय ५१ वटा मुद्दा फस्र्योट हुन बाँकी रहेकोमा ८ हजार ८ सय ८० वटा मुद्दाहरू २०७४ सालभन्दा अगाडिका छन्। अदालतमा न्याय सम्पादन ढिला हुने गरेको कुरा मुद्दाका पक्ष विपक्षले मात्र होइन, स्वयम् अदालतको तथ्यांक र प्रतिवेदनले समेत स्वीकार गरेको छ। सर्वोच्च अदालतका तत्कालीन न्यायाधीश हरिकृष्ण कार्कीको संयोजकत्वमा गठित समितिले बुझाएको प्रतिवेदनमा न्यायाधीश र कानुन व्यवसायी स्वयम् बिचौलिया भएको, कतिपय न्यायाधीशका नातेदारहरूले मुद्दाको किनबेच गरेको भन्ने चर्चा हुने गरेको र कतिपय न्यायाधीशहरूले नै आफ्नो सवारी चालकमा बिचौलिया नियुक्ति गरेकाले खोजबिन हुनुपर्ने कुरा औंल्याइएको थियो। तर त्यो प्रतिवेदन कार्यान्वयनमा आएन। न्यायाधीशहरू नै यस प्रकारको कार्यमा संलग्न भएपछि न्याय सर्वसाधारणका लागि आकाशको फल आँखा तरी मर भनेको जस्तो हुनु स्वाभाविक हो। सर्वोच्च अदालतका न्यायाधीश तेजबहादुर केसी र पुरुषोत्तम राजभण्डारीले सन्दीपकुमार अग्रवालविरुद्ध विपक्षी प्रमोदकुमार अग्रवालको उत्प्रषण परमादेश २०७४ साउन ३२ को फैसलामा ढिलो न्याय दिनु न्याय नदिनुसरह हो भन्ने न्यायको मान्य सिद्धान्त हो। न्याय ढिलो हुनु हुँदैन न्याय ढिलो हुँदा मुद्दाको पक्षहरूले न्याय प्राप्त गर्न सक्दैनन् र न्याय पाइहाले पनि ठूलो खर्च र कष्टका साथ मात्र न्याय प्राप्त भएको अनुभूति हुन जान्छ। न्याय छिटो, छरितो र सुलभ हुनुपर्दछ र अदालतसमेत सो विषयमा गम्भीर रहेको छ। फैसला कार्यान्वयनसम्बन्धी प्रचलित ऐन, कानुन, नियमावली र अदालतको लक्ष्यले समेत फैसलाको कार्यान्वयन छिटो छरितो रूपमा नै हुनुपर्ने मान्यतालाई जोड दिएको पाइन्छ भनी व्याख्या गरेका छन्। तर न्याय ढिला गर्नु हुँदैन भनेर पढ्ने मात्र होइन, फैसलामा राखेर त्यसको व्याख्यासमेत गर्ने न्यायाधीशहरूले आपूले भने कत्तिको छिटो न्याय सम्पादन गरेका छन् भन्ने चाहिँ आफैंमा ज्वलन्त प्रश्न छ। न्यायालयमा हुने गरेको ढिलासुस्तीलाई कम गर्न अदालतमा विचाराधीन मुद्दालाई तीन प्रकृतिमा बाँडेर सरल प्रकृतिका मुद्दालाई ६ महिनाभित्र, सामान्य प्रकृतिका मुद्दालाई एक वर्षभित्र र जटिल वा विशेष प्रकृतिका मुद्दालाई १८ महिनामा टुंग्याउने प्रयास भएको बताइएको थियो। तर अदालतमा तल्लो अदालतदेखि सर्दै आएका १८ वर्षदेखिका मुद्दा विचाराधीन छन्। न्याय ढिला हुन थालेपछि आजकल न्यायालयमा भीड प्रवेश गरेको छ। न्यायालयमा कुनै सार्वजनिक सरोकारको विषय वा अलि मिडियामा चर्चित कुनै मुद्दा पेसी चढ्यो भने सर्वोच्च अदालत नजिकै माइतीघरमा दबाब समूह नारा जुलुसमा निस्कन्छ। त्यसो त न्याय भीडले प्रभावित हुनु हुँदैन भन्ने मान्यता छ। त्यस्तो प्रयास कसैबाट पनि हुनु हुँदैन। भीडप्रतिको भरोसा बढ्नु र न्यायालयप्रति वितृष्णा जाग्नु लोकतन्त्रका लागि राम्रो संकेत होइन। तर, जब न्यायले बाटो बिराउन थाल्छ र न्यायमूर्तिको विवेक धर्मराउन थाल्छ, त्यहाँ भीडले मौका पाउँछ। यस्तो मौका अदालतले दिनु हुँदैनथ्यो। तर अदालतले जुन मौका दिनु हुँदैनथ्यो र हुनु हुँदैनथ्यो, त्यही भइरहेको छ । हालै सर्वोच्च अदालतमा प्रस्तावित न्यायाधीशहरूले संसदीय सुनावाइको क्रममा आफ्नो योजना प्रस्तुत गर्दै छिटो, छरितो न्यायका लागि कार्य गर्ने तथा दबाब र प्रभावबाट न्यायालयलाई मुक्त राख्न पहल गर्ने बताए। न्यायमूर्तिका यी र यस्ता प्रतिबद्धता नौला भने होइनन्, हरेक न्यायाधीशहरूले संसदीय सुनुवाइका क्रममा प्रतिबद्धता जनाएको कुरा हुन्। तर जति धेरै प्रतिबद्धता जनाइन्छन् अदालतमा मुद्दाका चाङ त्यति नै बढी थुप्रिरहेका छन्। कानुन तर्जुमा गर्दा गल्ती गर्ने पक्षले नै लाभ प्राप्त गर्न सक्ने गरी कानुन तर्जुमा गर्नु नहुने भन्ने कानुन र न्यायको सामान्य सिद्धान्त हो। तर नेपालको कानुनले जतिसुकै न्याय ढिला गर्न पनि अदालतलाई छुट दिएको छ। जुन कानुनको मर्म विपरीत छ। कि त अब राज्यले पनि भनिदिनु पयो कि, हामी कानुनका सिद्धान्त मान्दैनौं, न्याय छिटो दिने होइन, ढिला नै दिने हो। होइन भने न्याय छिटो दिनु पयो। कानुनका नौ सिङ हुन्छन् भन्ने कुरालाई बढावा दिँदै अनेकका कानुनका छिद्र खोजेर मुद्दाको फैसला ढिलो गर्दै जाने हो भने लोकतन्त्र, विधिको शासन र मानव अधिकारको मूल्य मान्यता र मर्ममाथि उपहास हुँदैन र ?"
"राष्ट्रिय एकता, अनुशासन र शुभकर्म","नेपाल सयौं जातजाति, भाषाभाषी तथा अनेक परम्परा र संस्कृतिहरूले भरिएको संसारकै अनुपम र सुन्दर देश हो। प्रकृतिले सुन्दर नगरीका रूपमा सिंगारिएको यो देश, नेपाल हिमालपहाडतराई, पाखापखेरा, छाँगाछहरा, वनजंगल, डाँफेमुनाल र लेखबेंसीले शोभायमान छ। बहुजाति, बहुभाषी, बहुसंस्कृति तथा जैविक विविधताको यो देशमा अनेकौ धर्म, भाषा र संस्कृतिहरू अपनाउने यावत् जातजातिहरू शदियौंदेखि हातमा हात गाँसी मिलेर बसेका छन्। नेपालीहरूको यो जातीय सद्भाव विश्वमै उदाहरणीय छ। यही जातीय सद्भाव र भाइचाराका कारण नै नेपालको राष्ट्रिय एकता र अखण्डता अक्षुष्ण र मजबुत रहेको छ। नेपालको राष्ट्रिय एकतालाई मजबुत बनाउने यस कार्यमा आदिवासी तथा राष्ट्रवादी नेपालीहरूको ठूलो योगदान रहेको सर्वविदितै छ। तन, मनले नेपाली भएकाहरूका लागि यो गर्वको कुरा हो। तर, केही वर्षयता केही मुठ्ठीभरका मानिसहरूले गर्दा अहिले नेपालको स्थिति एकदम जटिल र संवेदनशील अवस्थाबाट गुर्जिरहको छ। यस्तो अवस्थामा हामी सबै नेपालीहरूले मनन् गर्नुपर्ने कुरा के भने हामी क्षेत्री, ब्राह्मण, नेवार, मगरगुरुङ, राईलिम्बू, थारूमधेसी तथा दलित आदि भएर नेपाली भएका होइनौं। नेपाली नागरिक भएर नेपाली भएका हौं। लोकतन्त्रमा जात, धर्म, देश र कानुनभन्दा माथि हुदैन। लोकतन्त्रमा आस्था राख्ने कुनै पनि नागरिकले यस्तो व्यवस्था स्वीकार्दैन, भागबन्डाका लागि स्वीकार्नु पनि हुदैन। त्यसैले यदि कुनै नागरिकले आफ्नो र आफ्नो जातजातिको स्वार्थका लागि पहिला म फलाना वा ढिस्काना जातजाति अनि मात्र नेपाली भन्छ भने त्यसको राष्ट्रियतामाथि नै शंका गर्नुपर्छ। नेपालमा लोकतन्त्र आएपछि यस्ता केही तत्त्वहरूले विदेशी पैसाको आडमा, विभिन्न बहानामा नेपालको राष्ट्रिय एकता र अखण्डतालाई नामेट पार्न खोजेको देखिन्छ। यसप्रति सबै जातजातिहरू सचेत हुन जरुरी छ। चनाखो हुन आवश्यक छ। त्यसैले यो देशको राष्ट्रिय एकता र अखण्डतालाई अक्षुष्ण राख्न हामी नेपालीहरू एकताबद्ध हुनु आवश्यक छ। तर यस्तो एकता नेपालमा जातीय सद्भाव कायम राख्ने दिशामा अग्रसर हुनुपर्छ। नेपालको राष्ट्रिय एकता र अखण्डतालाई झन् कसिलो र बलियो बनाउनु हामी सबै नेपालीको कर्तव्य हो। यस शुभकार्यमा हामी नेपालीले जातीय सद्भावका साथ आफ्नो विशेष योगदान दिनु आवश्यक छ। यसका लागि हरेक नागरिकमा अनुशासन, इमानदारिता र कर्तव्यबोधको आवश्यकता हुन्छ। अनुशासन र इमानदारिता त हरेक मानिसको गहना हो। अनुशासन र इमानदारिताले नै मानिसलाई एक असल नागरिक बनाउछ। असल नागरिकले नै समाजको होस् वा देशको होस्, प्रगतिमा टेवा पुराउछ। तर, अनुशासनहीन तथा निकम्मा समाज वा देश दिगो रहन सक्दैन। आफैं नष्ट हुन्छ। हामीले बुझ्नुपर्ने कुरा यही हो। त्यसैले हामी अनुशासित र इमानदार भएर शुभकर्ममा लाग्यौं भने हाम्रो समाजको मात्र नभएर देशको समृद्धि सम्भव हुनेछ। आफ्नो, परिवारको तथा राष्ट्रको समृद्धि चाहने हरेक नागरिकले यो कुरा बुझ्न तथा व्यवहारमा लागू गर्न आवश्यक छ। संस्कृतमा एउटा भनाइ छ, सर्वमूलम् चरित्रम्। अर्थात् चरित्र नै मूल कुरा हो। चरित्रको घेरा यति पवित्र छ कि जो यस घेराभित्र रहन्छ, उसको इज्जत, मानमर्यादा, गौरव तथा आत्मसम्मान सदासर्वदा जीवित र सुरक्षित रहन पुग्छ। यस्ता व्यक्ति नै देशको एक सच्चा नागरिक हुन्छ तथा आदरणीय मानिस बन्छ। त्यसैले हामी सबै नेपालीले आफ्नो चरित्रलाई कहिल्यै नष्ट हुन दिनु हुदैन। अनुशासन र इमानदारिताको धर्मलाई छोड्नु हुँदैन। जति बढी हामी अनुशासित र कर्तव्यनिष्ठ भई एकआपसी हितका लागि कार्य गर्छौ, त्यत्ति नै हाम्रो तथा देशले प्रगति गर्नेछ। यो देशको प्रगति भनेको नै सम्पूर्ण नेपालीको प्रगति हो। अनुशासन तथा इमानदारिताको पहिलो पाठशाला भनेको नै घर हो। परिवार हो। त्यो किनभने आमाबाबु तथा परिवारका वरिष्ठ सदस्यहरूको व्यवहारबाट नै बालबालिकाहरूको सोच तथा आचरण बन्ने गर्छ। त्यसैले आफ्ना छोराछोरा तथा भाइबहिनीलाई उच्च शिक्षा हासिल गरी देश र जनताका हितमा शुभकर्म गर्न उत्प्रेरित गर्नुपर्छ। हामी यदि समाज वा देशलाई परिर्वतन गर्न चाहन्छौं भने सुरु आफैंबाट गर्नुपर्छ। मानिस आफैं परिर्वतन नभइकन समाज परिर्वतन हुन सक्दैन। हामी सबै नेपालीले यो तथ्यलाई बुझौं र हाम्रा सन्ततिको उज्ज्वल भविष्यका लागि आआफ्ना ठाउमा बसेर आफ्नो कर्त्व्य जुटौं। आफ्नो स्वास्थ्यको ख्याल राखौं। सकारात्मक सोच र जीवनशैली अपनाऔं। सौम्य (सुशील) बन्नौं। धूमपान मद्यपान नगरौं, फजुल खर्च नगरौं, अनावश्यक तडकभडक नगरौं। धनसम्पत्तिको सदुपयोग गरौं। बालबालिकालाई स्नेह तथा सहयोग गरौं। उनीहरूलाई शुभकार्य गर्न प्रोत्साहित गरौं। आमाबुबालाई आदर र सहयोग गरौं। समाजमा उदाहरणीय बनौं। सधैं सत्यको बाटो हिडौं। हिंसा नगरौं। प्रलोभनमा परी कुनै पनि गैरकानुनी काम नगरौं। जनहितजन्य सरकारी कार्यक्रममा सहयोगी बनौं। वातावरणको संरक्षण र संवद्र्धन गरौं। कसैको पनि मानहानी नगरौं।"
"जो मारिए, तर राजनीति सङ्लिएन","विभिन्न राजनीतिक घटनाक्रम, आन्दोलन, तानशाही सरकारका दमन र सशस्त्र युद्धका नाममा देशमा हजारौं हजारले ज्यान गुमाएका छन्। तीमध्ये कसैले लोकतन्त्रका लागि साहदात प्राप्त गरेका छन् भने धेरैजसो निहत्था व्यक्ति युद्धकर्ता वा राज्यपक्षबाट मारिएका छन्। संक्रमणकालीन न्यायको देशमा पैरवी चलिरहेको परिप्रेक्ष्यमा यस्ता विषयको उठान सान्दर्भिक हुन्छन्। हामीले राजनीतिका नाममा भएका यस्ता हत्याका फेहरिस्तमध्ये प्रतिनिधिमूलक १०० पात्र यहाँ सामेल गरेका छौं। यी मृत्युको औचित्य खै ? राजनीतिक व्यवस्था परिवर्तनका नाममा अहिलेसम्म हजारौं नेपालीले ज्यान दिएका छन्। त्यस क्रममा आन्दोलनरत पक्षधर र सुरक्षाकर्र्मी मात्रै मारिएका छैनन्, निहत्था नागरिक पनि परेका छन्। त्यसरी विभिन्न कालखण्डमा भएका आन्दोलनले राज्यव्यवस्था परिवर्तन त भए। तर, जनअपेक्षाअनुरूप हाम्रो राजनीति सङलिएन। हामीले यसै सन्दर्भमा १९०६ सालदेखि २०७९ सम्म ज्यान गुमाएका मध्ये ९८ जना र दुई काण्डलाई घटनाक्रमअनुसार प्रतिनिधिमूलक ढंगले यहाँ प्रस्तुत गरेका छौं। सचित राईकाठमाडौं सुरेन्द्र काफ्लेकाठमाडौंशिवराज भट्टधनगढीगीता कुँवरअछामगोविन्द महतोजनकपुरधाममहादेव अवस्थीकञ्चनपुर हरिबहादुर लम्जेलधनकुटा"
तीन तहको अन्तरसम्बन्धलाई मजबुत बनाउने,"काठमाडौं : १६औं आवधिक योजनाले आगामी माघमा अन्तिमरूप पाउने भएको छ। राष्ट्रिय योजना आयोगले माघ मसान्तअघि नै मन्त्रिपरिषद्बाट स्वीकृत गरी प्रकाशनको तयारी गरेको हो। त्यसअघि माघको तेस्रो हप्तामा योजनाको अन्तिम मस्यौदा तयार गरी स्वीकृतिका लागि मन्त्रिपरिषद् पठाउने तयारी आयोगको छ। असोजको दोस्रो साता तयार भएको योजनाको प्रारम्भिक मस्यौदामाथि विभिन्न चरणमा छलफल भएर तथा सुझाव संकलन गरेर हालसम्म पहिलो परिमार्जित मस्यौदा तयार भएको छ। हालसम्म प्रदेश, स्थानीय तह, निजी क्षेत्र र विषय विज्ञबाट सुझाव संकलन गरिएकामा यसपछिको चरणमा योजनाको मस्यौदामाथि राष्ट्रियस्तरबाट सुझाव संकलन गरिनेछ। आयोगका अनुसार संघीय सांसदहरू, प्रमुख राजनीतिक दलका पदाधिकारी, नागरिक समाज, मन्त्री, सचिव तथा विकास साझेदारबाट अन्तरक्रिया गरी दोस्रो परिमार्जित मस्यौदा तयार पारिनेछ। सो मस्यौदालाई पुस मसान्तभित्र राष्ट्रिय विकास परिषद्मा छलफल गरी सुझावसहित अनुमोदन गरिनेछ। १६औं योजना निर्माण कार्य गत जेठबाट सुरु भएको थियो भने मस्यौदा तयार गर्ने काम साउनको पहिलो साताबाट सुरु भएको हो। १६औं योजना आर्थिक वर्ष २०८१८२ देखि कार्यान्वयनमा आउनेछ। यता १६औं योजनाका लागि सुझाव संकलन गर्ने क्रममा प्रदेशलाई संघीयता कार्यान्वयनको केन्द्रबिन्दुमा राखिनुपर्ने सुझाव आएको छ। तीन तहको अन्तरसम्बन्धलाई थप मजबुद बनाउन प्रदेशलाई अधिकार सम्पन्न गराउनुपर्ने माग आएको हो। योजनाका लागि प्रदेश पुगेको आयोगलाई प्रदेशका मन्त्री, सांसद तथा नीतिनिर्माताले यस्तो सुझाव दिएको आयोगका उपाध्यक्ष डा मीनबहादुर श्रेष्ठले बताए। मुख्यमन्त्री, मन्त्री, विज्ञहरूबाट सुझाव लिएका छौं, श्रेष्ठले भने, हामी प्रदेशसम्म पुगे पनि सुझाव भने ७ सय ५३ वटै स्थानीय तहबाट आएका छन्। उनले आर्थिक गतिविधिलाई गति दिने, हासिल गर्न सकिने लक्ष्य राख्ने र कार्यान्वयन गर्न सकिने योजना बनाउने आयोगको तयारी रहेको पनि बताए। घनीभूत रूपमा छलफल र अन्तरक्रिया गरेका छौं भने विगतको भन्दा फरक योजना बनाउन लागेका छौं, डा श्रेष्ठले भने। विगतमा पछाडि परेको वा पारिएको भूगोल समेटेर बनेका प्रदेशलाई संघ सरकारले वित्तीय स्रोतको विनियोजन तथा आयोजना छनौट र कार्यान्वयनमा क्षतिपूर्ति स्वरूप अतिरिक्त प्राथमिकता दिनुपर्ने प्रदेशका प्रतिनिधिको तर्क छ। प्रदेशबाट राष्ट्रिय रणनीतिक महत्व र गौरवका आयोजनाबाहेक भौतिक पूर्वाधार निर्माण तथा विकाससँग सम्बन्धित आयोजना प्रदेश तहबाट नै कार्यान्वयन हुनुपर्ने मागसमेत उठेको छ। स्थानीय तहले भने आफूहरूलाई आर्थिक, प्रशासनिक एवं प्राविधिक रूपमा सक्षम बनाउन सक्दा मात्र जनताले पाउने सेवा सुविधा स्वतः प्रभावकारी बन्ने भएकाले राष्ट्रिय विकास योजनाले स्थानीय तहको सशक्तीकरणमा जोड दिनुपर्ने सुझाव दिएका छन्। विकास आयोजनाको वर्गीकरण गरी स्थानीय तहका आयोजनाको छनौट र कार्यान्वयनमा संघ तथा प्रदेश सरकार अलग रहनुपर्ने उनीहरूको सुझाव छ। दिगो विकास लक्ष्यमा विश्वभरको भन्दा दोब्बर प्रगति दिगो विकास लक्ष्य प्राप्तिमा नेपालले विश्वभरको औसतभन्दा दोब्बर प्रगति गरेको छ। पछिल्लो अध्ययनअनुसार नेपालले सन् २०२२ सम्मको लक्ष्यको तुलनामा करिब ६० प्रतिशत र सन् २०३० सम्मको लक्ष्यको तुलनामा करिब ४२ प्रतिशत प्रगति हासिल गरेको छ। जबकि संयुक्त राष्ट्र संघका सदस्य राष्ट्रहरूको यस्तो प्रगति औसत करिब १८ प्रतिशतमात्र छ। राष्ट्रिय योजना आयोगकाअनुसार दिगो विकास लक्ष्य राष्ट्रिय निर्देशक समितिको बैठक बसेर लक्ष्यका राष्ट्रिय सूचकलाई आवश्यकताअनुसार परिमार्जनसहित अध्यावधिक गरिएको छ। दिगो विकास लक्ष्यमा भएको उपलब्धिमा नेपाल विश्वस्तरबाट प्रशंसासमेत पाएको योजना आयोगका उपाध्यक्ष डा श्रेष्ठले बताए। यसैबीच सन् २०२४ मा नेपालले संयुक्त राष्ट्र संघको उच्चस्तरीय राजनीतिक मञ्चमामा नेपालको तर्फबाट तेस्रो एसडीजी भोलुन्टरी नेसनल रिभ्यु रिपोर्ट प्रस्तुत गर्ने अवसर पाएको छ।अर्कातर्फ नेपाल सन् २०२६ मा अतिकम विकसित मुलुकबाट विकासशील मुलुकमा स्तरोन्नति हुने चरणमा छ। विकासशील मुलुकमा स्तरोन्नति भएसँगै प्राप्त हुने अवसरहरूको अधिकतम उपयोग गर्ने तथा आइपर्ने चुनौतीहरूको सामना गर्ने उद्देश्यका साथ आयोगबाट सहज स्थानान्तरण रणनीति तर्जुमा गर्ने कार्य अन्तिम चरणमा पुगेको आयोगले जानकारी दिएको छ। फेरिँदै बजेट क्यालेन्डर राष्ट्रिय योजना आयोगले देशको बजेट क्यालेन्डर फेर्न सुझाव दिएको छ। हरेक वर्ष जेठ १५ गते अर्थमन्त्रीले संघीय संसद्मा आगामी आर्थिक वर्षको बजेट प्रस्तुत गर्ने परम्परा छ। त्यसअघि अर्थमन्त्रीले विनियोजन विधेयक (बजेट)को सिद्धान्त र प्राथमिकता तथा राष्ट्रपतिले सरकारको नीति तथा कार्यक्रम प्रस्तुत गर्छन्। तर, छलफलका लागि समय पर्याप्त नभएको भन्दै बजेट समयतालिका फेर्नुपर्ने माग उठेपछि सोहीअनुसार सुझावसहितको प्रतिवेदन राष्ट्रिय योजना आयोगले तयार पारेको छ। आयोगका उपाध्यक्ष डा श्रेष्ठले भने, समस्यालाई समाधान गर्न बजेट क्यालेन्डरलाई केही परिमार्जन गर्ने गरी सुझावसहितको प्रतिवेदन आयोगले स्वीकृत गरेको छ। यसलाई प्रस्ताव पेस हुने क्रममा छ। सुझाव दिन तयार समितिको संयोजन आयोगका सदस्य डा रामकुमार फुयालले गरेका थिए। फुयालका अनुसार दुइटा विषयमा सुझाव दिइएको छ। आयोगको सुझावअनुसार आर्थिक कार्यविधि तथा वित्तीय उत्तरदायित्व ऐन, २०७६ संशोधन भएर बजेट प्रस्तुत हुने ३ महिनाअघि नै संसद्मा आगामी आवको बजेटबारे छलफल थाल्नुपर्ने छ। यसैगरी बजेट भाषणको अघिल्लो दिनमात्र आर्थिक सर्वेक्षण सार्वजनिक गर्ने व्यवस्था हटाएर ७ दिनअघि नै सार्वजनिक गर्नुपर्ने सुझाव दिइएको छ। फुयालले भने, बजेट तर्जुमादेखि संसद्मा सम्बोधन गर्नेसम्म कार्यतालिकामा सिस्टमेटिक व्यवस्थाको प्रस्ताव छ। बजेटको पूर्वतयारीमा हुने छलफल छोटो हुने भएकाले त्यसलाई बढाउने प्रस्ताव गरिएको हो। आगामी बजेटको तयारी थाल्न पत्राचार राष्ट्रिय योजना आयोगले आगामी आर्थिक वर्षको बजेट तयारीको काम अघि बढाउन मन्त्रालयहरूलाई पत्र पठाएको छ। आर्थिक वर्ष २०८१८२ को बजेट तयारीको काम थाल्न मंसिर २५ गते नै पत्राचार गरेको आयोगका उपाध्यक्ष डा श्रेष्ठले बताए। १६औं योजना कसले कस्ता सुझाव दिए ? विषय विज्ञ निजी क्षेत्र"
सहुलियतपूर्ण कर्जाको ब्याज अनुदान निकासा,"काठमाडौं : सरकारले ब्याज अनुदानमा प्रदान गर्दै आएको सहुलियतपूर्ण कर्जाबाट हालसम्म २२ अर्ब ३९ करोड ८ लाख १६ हजार रुपैयाँ ब्याज अनुदान निकासा गरिसकेको छ। सरकारले तोकेअनुसारको ब्याज अनुदानमा बैंक तथा वित्तीय संस्थाहरूले आधार दरमा दुई प्रतिशत थप गरेर मात्रै यस्तो कर्जा उपलब्ध गर्दै आएका छन्। गत कात्तिकसम्ममा १ लाख ४१ हजार ३ सय ६९ जनाले ऋण उपयोग गरेका छन्। गत आर्थिक वर्षको असोजकात्तिकमा कुल ऋणीको संख्या १ लाख ४७ हजार ६ सय ४२ थियो। आर्थिक वर्ष २०८००८१ को चार महिनासम्ममा उक्त ऋणीले ५६ प्रतिशतको ब्याज अनुदानमा लाभ लिन सफल भएको राष्ट्र बैंकको तथ्यांकले देखाएको छ। २०७२ सालदेखि सरकारले उक्त ब्याज अनुदानमा यस्तो कर्जा उपलब्ध गर्दै आएको छ। बैंक तथा वित्तीय संस्थाले हालसम्म २ खर्ब ४४ अर्ब ९२ करोड ९९ लाख ६४ हजार रुपैयाँबराबरको कर्जा स्वीकृत गरेका छन्। तर यसमध्ये १ खर्ब २८ अर्ब ५४ करोड ९३ लाख ७३ हजार रुपैयाँ ऋण बक्यौता तथा लगानीमा रहेको राष्ट्र बैंकले बताएको छ। सहुलियतपूर्ण कर्जा २०७५ सालपछि प्रभावपूर्ण ढंगले प्रवाह हुन थालेको देखिन्छ। पछिल्लो तीन वर्षयता आम सर्वसाधारणले विभिन्न शीर्षकमा कर्जा सुविधा प्राप्त गर्दै आएको भए पनि कतिपयले नपाएको गुनासो छ। लक्षित वर्ग तथा समुदायबाट निश्चित व्यावसायिक योजनासहितको कर्जाको माग भएकालाई प्राथमिकता दिने र यो सुविधा प्रयोग गर्न पाउने सम्भावना अधिक रहने बैंकरहरू बताउँछन्। सहुलियतपूर्ण कर्जा दुरुपयोगको समाधान छिट्टै सरकारले उद्यमशीलता बढाउन तथा ग्रामीण अर्थतन्त्रको विकास गर्नका लागि सहुलियत कर्जाको अवधारणा ल्याएको हो। सहुलियतपूर्ण कर्जामा दिइने ब्याज अनुदान सरकारको राजस्वकै पैसा हो। आम सर्वसाधारणले तिरेकै करबाट अन्ततः ब्याज अनुदान दिइन्छ। यसैले अनुदानबाट सर्वसाधारणले लाभ लिऊन्, उत्पादनमुखी होस्, आयात प्रतिस्थापनमा सहायता होस् भनेर अनुदान प्रदान गर्दै आएको राष्ट्र बैंकका प्रवक्ता डा गुणाकर भट्ट बताउँछन्। यसरी सरकारले अनुदान दिएको कर्जाको प्रभावकारिता तथा उपयोगिता माथि नै पटकपटक प्रश्न उठ्ने गरेको छ। यस्तो कर्जाको दुरुपयोग माथि प्रश्न उठेपछि कर्जाको प्रभावकारिताबारे राष्ट्र बैंकले अध्ययन गर्न स्वतन्त्र लेखापरीक्षकलाई जिम्मा दिएको छ। उक्त अध्ययन अन्तिम चरणमा पुगेको राष्ट्र बैंकले जानकारी दिएको छ। धितोमै बढी सहुलियतपूर्ण कर्जा प्रवाह प्रवाह कर्जामध्ये सबैभन्दा बढी व्यावसायिक कृषि तथा पशुपन्छी र महिला उद्यम शीर्षकमा छ। राष्ट्र बैंकले आव २०८००८१ को असोज मसान्तसम्म सार्वजनिक गरेको तथ्यांकअनुसार बैंक तथा वित्तीय संस्थाबाट महिला उद्यमशीलता कर्जा लिने महिलाको संख्या ८० हजार ७ सय ७६ पुगेको छ। ती महिलाकोे ८५ अर्ब ६ करोड ५९ लाख रुपैयाँबराबरको कर्जा स्वीकृत भएको छ। यद्यपि हालसम्म उक्त शीर्षकमा ५३ अर्ब १९ करोड ३८ लाख रुपैयाँबराबरको कर्जा दिने प्रक्रियामा छ। महिला उद्यमशीलता शीर्षकमा बिनाधितो ६ प्रतिशत ब्याज अनुदानमा सहुलियतपूर्ण कर्जा लिन पाउने व्यवस्था छ। महिला उद्यमशीलता कर्जा प्रतिव्यक्ति १५ लाख रुपैयाँसम्म लिन पाइन्छ। यसपछि व्यावसायिक कृषि तथा पशुपंक्षी कर्जामा ब्याज अनुदानमा लगानीमा रहेको कुल सहुलियतपूर्ण कर्जा ५८ हजार ४३ ऋणीले उपयोग गरेका छन्। ती ऋणीले १ खर्ब ५६ अर्ब ४ करोड ७६ लाख रुपैयाँ बराबरको कर्जा लगानीमा रहेकोे छ। यसमध्ये कृषिमा बिनाधितोमा भन्दा बढी धितो कर्जामा लगानी रहेको छ। बैंक तथा वित्तीय संस्थाले प्रवाह भएको कृषि कर्जामध्ये ४ हजार २ सय ५७ ऋणीबाट २ अर्ब ९५ करोड ३२ लाख रुपैयाँ बराबरको कर्जा बिनाधितो स्वीकृत गरिएको छ। बाँकी १ खर्ब ५३ अर्ब ९ करोड ४३ लाख ५० हजार रुपैयाँबराबरको कर्जा लगानी करिब ५३ हजार ७ सय ८६ ऋणीले उपयोग गरेको राष्ट्र बैंकको तथ्यांकमा उल्लेख छ। सामान्यतया सहुलियतपूर्ण कर्जा बिनाधितोमा दिनुपर्ने मान्यता हो। तर बैंकहरूले बिनाधितोमा खासै नपत्याएको ऋणीहरू गुनासो गर्छन्। ब्याज अनुदानमा सहुलियतपूर्ण कर्जा व्यावसायिक कृषि तथा पशुपंक्षी व्यवसायका लागि प्रतिव्यक्ति पाँच करोड रुपैयाँसम्म पाँच प्रतिशत ब्याज अनुदान पाउन सकिन्छ।"
दैलेखमा घट्यो धान उत्पादन,"दैलेख : दैलेखमा धान उत्पादन घटेको छ। समयमै वर्षा नहुँदा, लगाइएको धान खेतमै ढलेका कारण गत वर्षको तुलनामा धान उत्पादनमा कमी आएको हो। यस वर्ष ८ हजार ३ सय १५ हेक्टर क्षेत्रफलमा धानखेती गरिएकोमा २५ हजार २८ टनमात्र धान उत्पादन भएको हो। गत वर्ष सोही क्षेत्रफलमा धानखेती गर्दा २५ हजार १ सय २५ टन धान उत्पादन भएको थियो। गत वर्षको तुलनामा यस वर्ष ९७ टन धान कम उत्पादन भएको कृषि विकास कार्यालय दैलेखका निमित्त कार्यालय प्रमुख हिक्मतराज गिरीले बताए। पछिल्ला दुई वर्षको तुलनामा आर्थिक वर्ष २०७८७९ मा बढी धान उत्पादन भएको थियो। आव २०७८०७९ मा ८ हजार ५ सय १२ हेक्टर क्षेत्रफलमा धानखेती लगाउँदा २६ हजार ५ सय १० टन धान उत्पादन भएको थियो। यसैगरी यस वर्ष दैलेखमा सुन्तलाको उत्पादन बढ्ने अनुमान गरिएको छ। कृषि विकास कार्यालय दैलेखको विवरणअनुसार दैलेखमा ६ सय १४ हेक्टर क्षेत्रफलमा सुन्तलाखेती गरिएको छ। उत्पादनको पूरा विवरण आइनसकेको भए पनि नयाँ बिरुवाले उत्पादन दिन थालेपछि सुन्तलाको उत्पादन बढ्ने अनुमान गरिएको निमित्त कार्यालय प्रमुख गिरीले बताए। आव २०७९८० मा ६ सय १२ हेक्टर क्षेत्रफलमा सुन्तलाखेती गर्दा ५ हजार ५ सय ७६ टन सुन्तला उत्पादन भएको थियो। आव २०७८७९ मा ६ सय ११ हेक्टर क्षेत्रफल जमिनमा लगाइएकोमा ५ हजार ९ सय ८५ टन सुन्तला उत्पादन भएको थियो। निमित्त कार्यालय प्रमुख गिरीका अनुसार यस वर्ष दैलेखमा कागती खेतीसमेत बढ्ने अनुमान गरिएको छ। गत वर्ष ७२ हेक्टर जमिनमा कागती खेती गर्दा ५ सय ७८ टन उत्पादन भएको थियो भने यस वर्ष ७३ हेक्टर क्षेत्रफलमा कागती खेती गरिएको छ। आव २०७८०७९ मा ६९ हेक्टर क्षेत्रफलमा कागती खेती गर्दा ५ सय ३१ टन उत्पादन भएको थियो। दैलेखमा कृषिजन्य वस्तुको उत्पादन प्रत्येक वर्ष घट्दै गएको देखिन्छ। पछिल्ला वर्षमा रैथाने बालीको उत्पादनमा समेत कमी आएको छ।"
कांग्रेस बागमती प्रदेश सम्मेलनको तयारी पूरा,"हेटौंडा : काठमाडौंमा शनिबार हुने नेपाली कांग्रेस बागमती प्रदेशको प्रथम सम्मेलनको तयारी पूरा भएको छ। काठमाडौंको सुकेधारास्थित नवदुर्गा पाटी प्यालेसमा पुस ७ गते हुने सम्मेलनको उद्घाटन नेपाली कांग्रेसका केन्द्रीय सभापति एवं पूर्वप्रधानमन्त्री शेरबहादुर देउवाले गर्नेछन्। केन्द्रीय सभापति देउवाले बिहान साढे ८ बजे सम्मेलनको औपचारिक रूपमा समुद्घाटन गरेर सुरु गर्ने नेपाली कांग्रेस बागमती प्रदेश सभापति इन्द्रबहादुर बानियाँले पत्रकार सम्मेलन मार्फत जानकारी दिए। सम्मेलनमा पार्टी सभापति देउवालगायत केन्द्रीय पदाधिकारी र अन्य शीर्ष नेताहरूले समेत सम्बोधन गर्ने कार्यक्रम तालिका रहेको छ। सम्मेलनमा बागमती प्रदेशका १३ जिल्लाका ६६ संघीय निर्वाचन क्षेत्रका करिब सात सय ८२ जना प्रदेश प्रतिनिधि, बागमती प्रदेशका संघीय सांसद, प्रदेशसभा सदस्य, प्रतिनिधिसभा क्षेत्रीय सभापति, नगरपालिकागाउँपालिकामा निर्वाचित प्रमुखउपप्रमुख, अध्यक्षउपाध्यक्ष तथा बागमती प्रदेशका १ सय १९ पालिका सभापतिहरू सहभागी हुने कांग्रेस बागमती प्रदेश प्रवक्ता एवं प्रचारप्रसार समिति संयोजक तिलक रुवालीले बताए।"
"मुलुक आर्थिक संकटमा छैन, दबाबमा चाहिँ छ : प्रधानमन्त्री","विराटनगर : प्रधानमन्त्री पुष्पकमल दाहालले मुलुक आर्थिक संकटमा नभएको तर, दबाबमा भने रहेको बताएका छन्। उनले कोशी प्रदेशको विकासमा सरकारले विशेष पहल गरिरहेको बताए। विराटनगरलाई विशेष आर्थिक क्षेत्र बनाउने, चक्रपथ निर्माणलाई उच्च प्राथमिकतामा राखेर गति दिनेलगायतका काममा सरकार लाग्ने उनको प्रतिबद्धता छ। पछिल्लो समय जलवायु परिवर्तनको नाकारात्मक प्रभाव देखा परेको बताउँदै दाहालले संकट निवारणका लागि नेपालले प्राप्त गर्नुपर्ने क्षतिपूर्तिका निम्ति आफूले कुरा राखिसकेको बताए। मोरङ व्यापार संघले विराटनगर महानगरपालिका२ मा आयोजना गरेको एक्स्पोको प्रधानमन्त्री दाहालले उद्घाटन गरेका हुन्। आगामी पुस १६ गतेसम्म सञ्चालन हुने एक्स्पोमा ४ देशमा उत्पादन भएका २ सय ४० स्टलहरु रहेको संघका अध्यक्ष नवीन रिजालले बताए। उनका अनुसार मेलामा नेपालसहित भारत, बंगलादेश र पाकिस्तानमा उत्पादित वस्तुहरुको स्टल राखिएको छ। एक्स्पोले स्वदेशी उद्योग व्यवसायको प्रवर्धन, नेपाल व्यापार रणनीतिअन्तर्गत पहिचान गरिएका कोशी प्रदेशका अधिकांश वस्तुसहित अन्तर प्रादेशिक उत्पादन र सेवाहरूको राष्ट्रिय तथा अन्तर्राष्ट्रिय बजार विस्तार, स्वदेशी एवं विदेशी लगानीकर्ताबीच व्यवसायीक सम्बन्ध र सहकार्य स्थापना गर्ने विश्वास आयोजकको छ। एक्स्पोमा नेपालका घरेलु, साना, मझौला तथा ठूला उद्योगका साथै कोशी प्रदेशको महत्व झल्कने कलासंस्कृति, पर्यटन, शिक्षा, स्वास्थ्य, कृषिजन्य तथा औद्योगिक उत्पादनको प्रदर्शनी हुने जानकारी रिजालले दिए। उनका अनुसार सुनसरीमोरङ आर्थिक करिडोरको प्रवर्धन, विकास, वृद्धि र अर्थतन्त्रलाई पुनः प्राप्ति गर्ने उदेश्यले मेला आयोजना गरिएको हो। मेला अवधिभरमा करिब १० करोडको कारोबार हुने र ४ लाखभन्दा बढी दर्शकले अवलोकन गर्ने अपेक्षा गरिएको उनको भनाइ छ। रिजालका अनुसार मेला आयोजना गर्दा ४ करोड खर्च हुने अनुमान छ। दर्शकलाई मनोरञ्जनका लागि सांस्कृति कार्यक्रम, सेल्फी जोन, किड्स जोन, ५५ फिट अग्लो आइफिल टावरको आकृति निर्माण गरिएको उनले बताए। मुलुकको विद्यमान आर्थिक शिथिलतालाई चलायमान बनाउने उदेश्यले व्यापारिक मेलाको आयोजना गरिएको रिजालले बताए। उनका अनुसार मेलाले यस क्षेत्रको आर्थिक गतिविधिलाई राष्ट्रिय एवं अन्तर्राष्ट्रियस्तरमा चिनाउने छ।"
राजीनामा माग गर्दै मन्त्री किरातीको पुत्ला दहन,"काठमाडौं : नेपाली कांग्रेस समर्थित नेवि संघले संस्कृति, पर्यटन तथा नागरिक उड्डयनमन्त्री सुदन किरातीको राजीनामा माग गर्दै पुत्ला दहन गरेको छ। सानोथिमी क्याम्पसमा नेवि संघका केन्द्रीय नेताहरूले मन्त्री किरातीले धार्मिक सद्भाव भड्काउन खाजेको र समाजमा अराजकता फैलाएको भन्दै पुत्ला दहन गरेका छन्। धार्मिक सद्भाव भड्काउने गैरजिम्मेवार अभिव्यक्ति दिएको भन्दै पुत्ला दहन गरेको सानोथिमी क्याम्पसका एकाई अध्यक्ष एन्जोर कार्कीले बताए। प्रधानमन्त्री पुष्पकमल दाहालले तत्काली मन्त्री किरातिलाई बर्खास्त गर्नुपर्ने उनले बताए। 'धार्मिक स्वतन्त्रतामा खलल पुर्याउने कसैलाई छुट छैन। मन्त्री किरातीलाई तत्काल बर्खास्त गर्नुपर्छ,' उनले भने।"
राष्ट्रपति पौडेलसमक्ष निर्वाचन आयोगको वार्षिक प्रतिवेदन पेस,"काठमाडौं : राष्ट्रपति रामचन्द्र पौडेलसमक्ष निर्वाचन आयोगले आर्थिक वर्ष २०७९८० को वार्षिक प्रतिवेदन पेस गरेको छ। आयोगका प्रमुख निर्वाचन आयुक्त दिनेशकुमार थपलियाले सो प्रतिवेदन राष्ट्रपति भवन शीतलनिवासमा आज आयोजित कार्यक्रममा राष्ट्रपति पौडेललाई हस्तान्तरण गरेका हुन्। सो अवसरमा राष्ट्रपति पौडेलले आवधिक निर्वाचन संघीय लोकतान्त्रिक गणतन्त्रको सुदृढीकरण र मुलुकको विकास एवं स्थायित्वको एक आधार भएकाले निर्वाचनकै माध्यमबाट जनताले लोकतान्त्रिक हक अधिकारको प्राप्ति र उपयोग गर्न सक्ने अभ्यास लोकतन्त्रको सुन्दर पक्ष भएको बताए। उनले संविधान तथा कानुनले प्रदान गरेको जिम्मेवारीलाई निर्वाह गर्ने क्रममा आयोगले खेलेको भूमिकाप्रति खुसी व्यक्त गरे। राष्ट्रपति पौडेलले आयोगले आफ्नो संवैधानिक दायित्व पूरा गर्ने सन्दर्भमा आफूले गरेका कामकारबाहीहरु समेटेर पेस गरेको प्रतिवेदनमा उठाइएका महत्त्वपूर्ण विषयलाई नेपाल सरकारले प्रभावकारीरूपमा सम्बोधन गर्ने विश्वास व्यक्त गरे। सो अवसरमा प्रमुख आयुक्त थपलियाले उक्त आर्थिक वर्ष मुलुकका लागि निर्वाचनमय वर्ष भएकाले सफलतापूर्वक सम्पन्न भएका विभिन्न तहका निर्वाचनका बारेमा प्रतिवेदनमा समेटिएको जानकारी गराए। उनले निर्वाचनलाई मितव्ययी, पारदर्शी र व्यवस्थित तुल्याएको उल्लेख गरे। सो अवसरमा आयोगका आयुक्तहरू र उच्चाधिकारीको सहभागिता थियो।"
खोजौं प्रदेश चुकेको ठाउँ,"विभिन्न परिस्थितिले अहिले प्रदेश संरचनाको आवश्यकतामाथि प्रश्न गर्ने अवस्था सिर्जना भएको छ। प्रदेश संरचना महँगो भयो, काम गरेन भन्नेजस्ता गुनासो र सुझाव आउने गरेको छ। तर, प्रदेश खारेज गर्नु समाधान भने होइन। प्रदेश खारेज भयो भने प्रदेशको काम कसले गर्छ ? संघीयताको जुन परिकल्पना गरिएको छ, सबै काम स्थानीय तह र संघले मात्र गर्न सक्छन् त ? सक्दैनन्। प्रदेश खारेज गर्नु भनेको घुमिफिरी संघीय एकात्मक शासन प्रणाली अंगाल्नु हो। प्रदेश खारेजको कुरा गर्नुभन्दा पहिले प्रदेश किन ल्याइएको हो भन्ने बुझौं। संघ एक्लैले सिंहदरबारमा बसेर योजना, कार्यक्रम, बजेट बनाउनाले तल्लो तहको कुरा सुनिएन, क्षेत्रीय सन्तुलन भएन भन्ने विषय सम्बोधन गर्न सम्बन्धित क्षेत्रप्रदेशले आआफ्नो योजना तर्जुमा तथा कार्यान्वयन गर्न संघीयताको अवधारणा गरिएको हो। संघीयताभित्र प्रशासनिक र वित्तीय संघीयताको अभ्यास गरिएको छ। समृद्धि सन्तुलित बनाउने सोचले ल्याइएको संघीयताबाट ब्याक हुँदा हामी कतै पुग्दैनौं। बरु मुख्य कुरा के हो भने अहिलेको प्रदेश संरचनालाई कसरी मजबुद बनाउन सकिन्छ ? भन्ने सोच्नु। प्रदेशले काम किन गरेनन् ? भन्ने प्रश्न छ। जवाफ सामान्य छ, कानुन बनाइदिएको छैन, आवश्यकताअनुसार जनशक्ति दिइएको छैन। संविधान कार्यान्वयनमा गएपछि पहिलोपल्ट निर्वाचन भएर संघीयता कायम हुँदा संघीय बजेटको कम्तीमा ४० प्रतिशत तल्लो तहमा हस्तान्तरण गरिनुपर्छ भन्ने सोच बनाइएको छ। ५ वर्ष बितिसक्दा २९ प्रतिशत पनि नाघ्न सकेको छैन। बजेटमात्र दिएर पनि हुने देखिएन। जति दिए पनि उनीहरूले खर्च गर्न नसक्ने भए। कारण हो, कानुन र जनशक्ति बनाइदिनपठाइदिन सकेका छैनौं। प्रदेश कमजोर हुनुको कारण को हो त ? संघ सरकार। संघले गरेको गल्तीको सजाय प्रदेशलाई दिनु अन्याय हुन्छ। राजनीतिक अस्थिरताको सबैभन्दा बढी प्रदेश सरकारमा पर्दो रहेछ। स्थानीय तहमा त निर्वाचित जनप्रतिनिधि ५ वर्ष परिवर्तन हुँदैन। प्रदेश र संघमा अस्थायित्वले धेरै प्रभाव पायो। त्यसमाथि पनि प्रदेश त बदनामै भएको छ। तसर्थ प्रदेश असफल हुनुको दोषी संघीय सरकार र राजनीतिक अस्थिरता हुन्। यसर्थ, प्रदेश चाहिन्छ र ? भन्ने बेला भएको छैन। बरु सबलीकरण गर्नुपर्ने स्थिति छ। त्यसपछि पनि भएन भने एक तह हटाउने होइन व्यवस्था नै परिवर्तन गर्नुपर्ने हुन्छ। (श्रेष्ठ राष्ट्रिय योजना आयोगका उपाध्यक्ष हुन्।)"
अबको डेढ वर्षभित्र नेपाल पूर्णविद्युतीकरण हुन्छ : प्रधानमन्त्री,"सुनसरी : प्रधानमन्त्री पुष्पकमल दाहाल प्रचण्ड ले आगामी एकदेखि डेढ वर्षभित्र देशलाई पूर्णरुपमा विद्युतीकरण घोषणा गर्नेगरी सम्पूर्ण तयारी भइसकेको बताएका छन् । शुक्रबार सुनसरीस्थित इनरूवा सबस्टेसन उद्घाटन कार्यक्रममा प्रधानमन्त्री दाहालले यसलाई सुनौलो दिनको संज्ञा दिँदै उक्त दिन छिट्टै आउने दावी गरे। नेपाल सरकारको दिशानिर्देश,नेपाल विद्युत प्राधिकरणको योजना र नेपाली जनताको साथ र सहयोगले नेपालको उर्जा क्षेत्रले फड्को मारिरहेको छ ,'प्रधानमन्त्रीले भने, घर र बस्तीमा बत्ती बाल्न मात्र नभएर समृद्धि र देशलाई नै उज्यालो बनाउन विद्युत् उत्पादन,प्रसारण र वितरण गर्ने योजनाका साथ अहिले उत्साहजनक कामहरु भइरहेका छन् । प्रधानमन्त्रीले विगतमा आफ्नै नेतृत्वको सरकारले जनतालाई अँध्यारो लोडसेडिङको कहालिलाग्दो युगबाट मुक्त गरी उज्यालो नेपालको यात्रा अगाडि बढाएको जिकिर गरे। उनले देशभित्र उत्पादित विद्युत् यही खपत गर्नका लागि सरकारले केही दिन अघिमात्र विद्युत् खपत वृद्धिसम्बन्धी कार्यायोजना मन्त्रिपरिषद्बाट पारित गरेको स्पष्ट पारे । यसले विद्युत् खपत बढाउनका लागि ठूलो दिशानिर्देश गरेको उनको भनाइ छ। प्रधानमन्त्री दाहालले नदीबाट विद्युत् उत्पादन गर्ने र नेपालका सहरसहर र गाउँगाउँमा पुर्याउने मात्र नभइ उत्पादित बिजुली छिमेकीमा बेच्ने र विदेशी मुद्रा आर्जन गर्ने अवसर सिर्जना भइसकेको बताए। उनले भने,वर्षको वर्षायाममा देशभित्र खपत गरी बचत भएको विद्युत् भारतर्फ निर्यात गरी १५ अर्ब रुपैयाँभन्दा बढी आम्दानी हुनु खुसीको कुरा हो । नवीकरणीय ऊर्जाको बढोत्तरी गर्दै शून्य कार्बन उत्सर्जनको नीतिलाई व्यावहारिक रुपमा लागू गर्नसमेत सहभागी राष्ट्र तयार भएकाले जलविद्युत्को अपार सम्भावना रहेको हाम्रो देशलाई ठूलो फाइदा पुग्नेछ । यसतर्फ हामीले विशेष ध्यान दिनुपर्दछ । '"
मन्त्री फेरेर भए पनि जनताका कामलाई गति दिन्छु : प्रधानमन्त्री दाहाल,"विराटनगर : प्रधानमन्त्री पुष्पकमल दाहालले मन्त्री फेरेर भए पनि जनताको सेवाका कामलाई गति दिने बताएका छन्। अब नयाँ प्रक्रियाबाट विकास निर्माणलाई अगाडि बढाउने र जनताका सेवाका काम गरिने उनको भनाइ छ। जनतासँग माओवादी विशेष रुपान्तरण अभियानअन्तर्गत मोरङको मिक्लाजुङ गाउँपालिका५ मा शुक्रबार आयोजित आमसभालाई सम्बोधन गर्दै दाहालले नयाँ ढंगले कामलाई गति दिने प्रतिवद्धता जनाएका हुन्। मैले तेस्रोपटक प्रधानमन्त्रीको जिम्मेवारी सम्हालेको पुस १० गते १ वर्ष पूरा हुन्छ। त्यो दिन राष्ट्र र जनताका नाममा ठूलो सम्बोधन गर्दैछु, उनले भने, अर्को वर्ष अर्थात पुस ११ गतेबाट जनताका सेवाका कामहरु नयाँ ढंगले अगाडि बढाएर लैजाने प्रतिवद्धता व्यक्त गर्छु। पूरा नभएका कामलाई मन्त्री फेरेर भए पनि गति दिइने छ। आफूले प्रतिबद्धता व्यक्त गरेर सहमति जनाएका काम कतिपय मन्त्रालयले पूरा नगरेको उनले बताए। सहमति पूरा नगर्ने मन्त्रालयका मन्त्री फेरेर कामलाई अगाडि बढाउने उनको भनाइ छ। दाहालले सुशासन, सामाजिक न्याय र समृद्धिको पक्षमा तथा राष्ट्रिय र अन्तर्राष्ट्रियरूपमा नेपालको प्रतिष्ठा बढाउने कुरामा आफूले धेरै भूमिका खेलेको दाबीसमेत गरेका छन्। कोशी प्रदेशको पहिचान र नामकरणको विषयमा जनताले गरेको चिन्ता आफूलाई राम्रोसँग थाहा भएको उनले बताए। सबैको पहिचान र अधिकारको लडाइँ लड्नुपर्छ भनेर नेतृत्व गर्ने पार्टी एवं त्यसको नेताको हैसियतले यहाँका जनताको चिन्ता र चासोलाई सबै दलसँग एवं आन्दोलनरत पक्षसँग संवाद गरेर सकारात्मक ढंगले समाधान गर्न मेरो पहल रहन्छ, दाहालले भने। उनले लाबा खोला बृहत् खानेपानी आयोजना, चुलाचुलीमिक्लाजुङलेटाङ वैकल्पिक मार्ग निर्माण तथा उर्लाबारीमधुमल्लादाह्रेगौंडा पक्की सडक निर्माणको अधुरो सपना पूरा गर्न आफूले पहल गर्ने पनि बताए। मोरङको पथरीशनिश्चरेमा सुकुम्बासीको निक्कै ठूलो समस्या छ। यो मैले बुझेको छु, प्रधानमन्त्री दाहालले भने, योपटक सुकुम्बासी समस्या समाधान गर्न ऐनमा भएका बाधा फुकाउने र लालपूर्जा बनाउने प्रक्रिया सुरु गरिसकेको छु। देशभरकै सुकुम्बासी समस्या समाधान हुन्छ। सरकारले खरिद गरेको दूधको बाँकी पैसा तिर्ने वातावरण बनाउन पहल गर्ने प्रतिबद्धता पनि उनले जनाएका छन्। दूधको बाँकी ऋण तिर्न र सहुलियतामा ऋण उपलब्ध गराउन पहल गर्ने विश्वास दिलाउँछु, दाहालले भने, शान्ति प्रक्रियाका बाँकी काम सकिनेवित्तिकै मिक्लाजुङको ऐतिहासिक महत्वलाई ध्यान दिँदै स्मारक बनाउने प्रतिवद्धता व्यक्त गर्छु।"
राष्ट्रपति पौडेल र श्रीलङ्काका परराष्ट्रमन्त्रीबीच भेट,"काठमाडौं : राष्ट्रपति रामचन्द्र पौडेलसँग श्रीलङ्काका परराष्ट्रमन्त्री मोहम्मद उभियास मोहम्मद अली साब्रीले शिष्टाचार भेट गरेका छन्। राष्ट्रपति पौडेल र परराष्ट्रमन्त्री मोहम्मदबीच आज राष्ट्रपति भवनमा शिष्टाचार भेट भएको हो। त्यस अवसरमा उनीहरुबीच नेपाल र लोकतान्त्रिक समाजवादी गणतन्त्र श्रीलङ्काबीच रहिआएको द्विपक्षीय सम्बन्ध, आपसी हित र चासोका विषयमा छलफल भएको राष्ट्रपतिको कार्यालयले जनाएको छ ।"
वैदेशिक सहायता परिचालनको अनुगमन र निगरानी संसदले गर्नुपर्छ : सभामुख,काठमाडौं : प्रतिनिधिसभाका सभामुख देवराज घिमिरेले विदेशी सहायता सहयोग राष्ट्रको आवश्यकताका आधारमा खर्च गर्नुपर्ने बताएका छन्। शुक्रबार काठमाडौंमा आयोजित नेपालमा वैदेशिक सहायताको प्रभावकारीता विषयक अन्तरक्रिया कार्यक्रमलाई सम्बोधन गर्दै सभामुख घिमिरेले जनताको पहुँचमा राष्ट्रको आवश्यकताका आधारमा विदेशी सहायता खर्च गर्नुपर्ने बताएका हुन् । उनले विदेशी संघसंस्थाहरुको उद्देश्य पूरा गर्नका लागि छिटो खर्च गर्ने परिपाटीले कुनै पनि काम प्रभावकारी नहुन नसक्ने जिकिर गरे । विदेशी सहायता सहयोग सरकारमार्फत संसदमा पेश गर्ने र जनप्रतिनिधि संस्था संसदबाट त्यसको प्रयोगको छलफल गर्दै कार्यान्वयनमा लैजानुपर्ने उनले बताए । उनले वैदेशिक सहायता परिचालनको अनुगमन र निगरानी पनि संसदले गर्नुपर्ने धारणा राखे । उनले बिमानस्थल निर्माणमा ध्यान दिए पनि सहज रुपमा प्रयोगमा ध्यान दिन नसकिएको बताए। विदेशी सहायताको जानकारी जनतालाई जानकारी गराए पारदर्शी हुने समेत उनले बताए।
"जो मारिए, तर राजनीति सङ्लिएन","विभिन्न राजनीतिक घटनाक्रम, आन्दोलन, तानशाही सरकारका दमन र सशस्त्र युद्धका नाममा देशमा हजारौं हजारले ज्यान गुमाएका छन्। तीमध्ये कसैले लोकतन्त्रका लागि साहदात प्राप्त गरेका छन् भने धेरैजसो निहत्था व्यक्ति युद्धकर्ता वा राज्यपक्षबाट मारिएका छन्। संक्रमणकालीन न्यायको देशमा पैरवी चलिरहेको परिप्रेक्ष्यमा यस्ता विषयको उठान सान्दर्भिक हुन्छन्। हामीले राजनीतिका नाममा भएका यस्ता हत्याका फेहरिस्तमध्ये प्रतिनिधिमूलक १०० पात्र यहाँ सामेल गरेका छौं। यी मृत्युको औचित्य खै ? राजनीतिक व्यवस्था परिवर्तनका नाममा अहिलेसम्म हजारौं नेपालीले ज्यान दिएका छन्। त्यस क्रममा आन्दोलनरत पक्षधर र सुरक्षाकर्र्मी मात्रै मारिएका छैनन्, निहत्था नागरिक पनि परेका छन्। त्यसरी विभिन्न कालखण्डमा भएका आन्दोलनले राज्यव्यवस्था परिवर्तन त भए। तर, जनअपेक्षाअनुरूप हाम्रो राजनीति सङलिएन। हामीले यसै सन्दर्भमा १९०६ सालदेखि २०७९ सम्म ज्यान गुमाएका मध्ये ९८ जना र दुई काण्डलाई घटनाक्रमअनुसार प्रतिनिधिमूलक ढंगले यहाँ प्रस्तुत गरेका छौं। सचित राईकाठमाडौं सुरेन्द्र काफ्लेकाठमाडौंशिवराज भट्टधनगढीगीता कुँवरअछामगोविन्द महतोजनकपुरधाममहादेव अवस्थीकञ्चनपुर हरिबहादुर लम्जेलधनकुटा"
प्रधानमन्त्रीले गरे इनरुवा सब स्टेसनको उद्घाटन,काठमाडौं : प्रधानमन्त्री पुष्पकमल दाहाल 'प्रचण्ड' ले ४०० केभी क्षमताको इनरुवा सब स्टेसनको उद्घाटन गरेका छन्। बिहीबार विराटनगर पुगेका प्रधानमन्त्री दाहालले शुक्रबार बिहान १० बजेतिर सुनसरीको इनरुवामा सब स्टेसनको उद्घाटन गरेका हुन्। प्रधानमन्त्री दाहाल आज मोरङ र सुनसरी जिल्लाका विभिन्न स्थानमा आयोजित कार्यक्रममा सहभागी हुँदैछन्। आज दिउँसो प्रधानमन्त्री दाहालले मोरङको मिक्लाजुङ जाने कार्यक्रम रहेको छ। त्यहाँ मिक्लाजुङ गाउँपालिका पार्टीले आयोजना गरेको आमसभालाई सम्बोधन गर्ने कार्यक्रम छ। दिउँसो मोरङ व्यापार संघ एक्स्पोको उद्घाटन गरेर प्रधानमन्त्री आजै साँझ काठमाडौं फर्कनेछन्।
संक्रमणकालीन न्यायसँग सम्बन्धित विषय सहमतिबाटै टुंग्याउनुपर्छ : कानुनमन्त्री,"काठमाडौं : कानुन न्याय तथा संसदीय मामिलामन्त्री धनराज गुरुङले संक्रमणकालीन न्यायसँग सम्बन्धीत विषयलाई सहमतिबाट अघि बढाउन उचित हुने बताएका छन्। सिंहदरबारमा शुक्रबार बसेको प्रतिनिधिसभा अन्तर्गतको कानुन न्याय तथा मानवअधिकार समिति बैठकमा मन्त्री गुरुङले संक्रमणकालीन न्यायसँग सम्बन्धित विषय मुलुकको शान्ति प्रक्रियासँग पनि जोडिएको भन्दै सहमतिबाट अघि बढाउन उचित हुने बताएका हुन्। सहमति गर्ने प्रयास सफल हुन नसके विभिन्न विकल्प खुल्ला रहेको उनको भनाइ छ । संक्रमणकालीन न्यायसम्बन्धी कानुनलाई अघि बढाउन देखिएको अड्चन फुकाउन शीर्ष तहमा पटकपटक छलफल भएको उनले बताए । बेपत्ता पारिएका व्यक्तिको छनबिन,सत्य निरुपण तथा मेलमिलाप आयोग ऐन,२०७१ लाई संशोधन गर्न बनेको विधेयकमाथि उपसमितिको प्रतिवेदनसहित छलफलमा मन्त्री गुरुङले सहमति जुट्न बाँकी चार विषयमा छिटै शीर्ष तहमा सहमति जुट्ने विश्वास व्यक्त गरे। त्यस्तै बैठकमा केही नेपाल ऐनलाई संशोधन गर्न बनेको विधेयकको सम्बन्धमा छलफल भएको थियो ।"
शितगंगाका किसानले यस वर्ष १ करोड रुपैयाँ अनुदान पाउने,"अर्घाखाँची : अर्घाखाँचीको शितगंगा नगरपालिकाले किसानलाई उत्पादनका आधारमा यस वर्ष एक करोड रुपैयाँ अनुदान वितरण गर्ने भएको छ। किसानले उत्पादन आधारमा अनुदान रकम पाउन सकून् र कागजकै भरमा अनुदान लिने परिपाटी बन्द होस् भनेर अनुदान वितरण गर्न लागेको नगरपालिकाले जनाएको छ। आफूले उत्पादन गरेको दूध, मासु, तरकारी तथा फलफूलमा अनुदान पाउने भएपछि किसान खुशी भएका छन्। किसानले उत्पादन गरेको दूधमा प्रतिलिटर दुई रुपैयाँ, मासुमा प्रतिकिलो ५० रुपैयाँ अनुदान दिने नगरपालिकाका मेयर छविलाल पौडेलले बताउनुभयो। यस्तै तरकारी, केरा, बेसारमा प्रतिरोपनी पाँच हजार तथा कागती, एभोकाडो, कफी, किबी लगायतका बिरुवामा प्रतिबिरुवा एक सय रुपैयाँ अनुदान दिने मेयर पौडेलको भनाइ छ। उत्पादनमा आधारित अनुदानका लागि एक करोड ३० लाख रुपैयाँ बराबरको सिफारिस नगरपालिकामा आएको छ। नगरपालिकाले कृषि सहकारीको र वडाको सिफारिसमा उत्पादनमा आधारित अनुदान रकम वितरण गर्ने गर्दछ। अघिल्ला वर्षहरूमा सहकारीमार्फत रकम दिने गरिएकोमा सहकारीले फर्जी सिफारिस गरेको भन्दै विरोध भएपछि अहिले नगरपालिकाले किसानको खातामा रकम जम्मा गरिदिने भएको छ। अनुदानका लागि नगरपालिकाले अहिले वडा र सहकारीको सिफारिसका आधारमा अनुगमन पनि सुरु गरेको छ। अनुगमनका क्रममा सहकारीले सिफारिस गरेका किसानको उत्पादन विवरणअनुसार नभएको पाइएको अनुगमनमा सहभागी नगरपालिकाका योजना शाखा प्रमुख नुमलाल खनालको भनाइ छ। नगरपालिकाले बिरुवाका आधारमा अनुदान दिने भएपछि बिरुवा लगाएर छाडेर पनि केहीले अनुदान लिने गरेको भेटिएको छ। लगातार चार वर्षसम्म एकै खेतीको बेसारबाट अनुदान लिएको पनि भेटिएको छ। शितगंगा नगरपालिकाकी उपमेयर गीता भाट नेतृत्वको टोलीले वडा नम्बर ९ मा गरेको अनुगमनका क्रममा यस्तो भेटिएको हो। उमपेयर भाटले किसानलाई उत्पादनमा जोड गरी आम्दानी बढाउन अनुरोध गर्दै उत्पादन भएका कृषि उपज बजारसम्म पुर्याउन कृषि संकलन केन्द्र सञ्चालन हुन लागेको बताइन्।"
नेपाली औषधिको प्रवर्द्धन गर्न फर्मा एक्स्पो,"काठमाडौं : नेपाल औषधि उत्पादक संघले नेपाली औषधिको प्रवर्द्धन र अन्तर्राष्ट्रिय बजारमा चिनाउनका लागि नवौँ नेपाल फर्मा एक्स्पोको आयोजना गर्ने भएको छ। आज आयोजित पत्रकार सम्मेलनका संघका अध्यक्ष महेश प्रधानले नेपाली औषधि उत्पादनको बजारीकरण गर्न र अन्तर्राष्ट्रियस्तरमा चिनाउनका लागि एक्स्पो आयोजना गर्न थालिएको जानकारी दिए। उनले एक्स्पोमा नेपाली औषधि कम्पनीले भित्र्याएको प्रविधिबारे पनि जानकारी गराइने बताएका छन्। नेपाली औषधि उत्पादनको अमेरिका, जापान, चीन र भारतले उत्पादन गर्ने प्रविधि अवलम्बन गरेको उनले बताए। नेपाली उद्योगले उत्पादन गरेका ५० प्रतिशत औषधिले नेपाली बजार धानेको अध्यक्ष प्रधानले जानकारी दिए। एक्स्पो चितवनमा आगामी फागुन २५ देखि २७ गतेसम्म हुने छ। एक्स्पो संयोजक प्रभात रुङ्गाटाले औषधि उत्पादन प्रयोगमा ल्याइएका नयाँ प्रविधिलाई देखाइने बताएका छन्। एक्स्पोमा नेपालमा उत्पादन भएका औषधिलाई निर्यात गर्नका लागि सेमिनारसमेत आयोजना गरिने उनले बताए। उनले विदेशी युवालाई लक्षित गरेर करिअर मिटसमेत एक्स्पो आयोजना गरिएको बताए। एक्स्पोमा नेपाली औषधि उत्पादन गर्ने प्रविधिबारे जानकारी लिनका लागि कम्बोडिया, जर्जियाबाट मानिस आउने उनले बताए। एक्स्पोमा चीन, भारत, सिंगापुर र बंगलादेशका एक सय ५० भन्दा बढी कक्ष रहनेछन्। संघका पूर्वअध्यक्ष जीनारायण क्षेत्री र शङ्कर घिमिरेले विगतको तुलनामा नेपाली औषधि उत्पादनले फड्को मारेको उल्लेख गर्दै अन्तर्राष्ट्रियस्तरको प्रविधिबाट नेपाली औषधि उत्पादन भइरहेको बताए। प्रत्येक दुईदुई वर्षमा हुने एक्स्पोमा यस वर्ष ३० हजारभन्दा बढी मानिसले अवलोकन गर्ने लक्ष्य लिइएको छ।"
महसुल नतिर्ने एक सय ७७ ग्राहकको लाइन काटियो,"म्याग्दी : नेपाल विद्युत् प्राधिकरणको म्याग्दी वितरण केन्द्रले समयमा विद्युत् महसुल नतिर्ने एक सय ७७ ग्राहकको लाइन काटेको छ। प्राधिकरणको देशव्यापी बक्यौता असुली अभियानअन्तर्गत साउन महिनायता म्याग्दीमा सो सङ्ख्याका ग्राहकको लाइन काटिएको हो। केन्द्रका प्रमुख प्रताप बरालले लाइन काटेर चालु आर्थिक वर्षको पाँच महिनामा १८ लाख १२ हजार चार सय ५० रुपैयाँ बक्यौता असुल गरिएको जानकारी दिए। एक सय ७७ ग्राहकबाट २२ लाख दुई हजार एक सय ९६ महसुल बक्यौता उठाउनुपर्ने थियो। लाइन काटेपछि एक लाख ४९ हजार चार सय ४९ रुपैयाँ जडान शुल्क उठेको छ। केन्द्र अन्तर्गतका ग्राहकबाट ८१ लाख ८७ हजार नौ सय २९ रुपैयाँ बक्यौता असुल गर्न बाँकी छ। गत कात्तिक १२ गतेदेखि बक्यौता असुली अभियान सञ्चालन भएको थियो। यसैगरी बिजुली चोरी गरेका चार ग्राहकबाट एक लाख ३५ हजार एक सय ५६ रकम रुपैयाँ असुल भएको छ। नेपाल विद्युत् प्राधिकरणको म्याग्दी वितरण केन्द्रअन्तर्गत हाल २२ हजार एक सय ३० ग्राहक छन्। विद्युत् महसुल संकलन विनियमावली, २०७८ बमोजिम मिटर रिडिङ भएको १६औँ दिनदेखि थप दस्तुर आकर्षित हुने व्यवस्था छ। मिटर रिडिङ भएको मितिले १६औँ दिनदेखि ३०औँ दिनसम्म पाँच प्रतिशतका दरले र ३१औँ दिनदेखि ४०औँ दिनसम्म १० प्रतिशतका दरले थप दस्तुर लाग्ने प्रावधान छ। मिटर रिडिङ भएको मितिले ४०औँ दिनसम्म पनि विद्युत् महसुल नबुझाउने उपभोक्तालाई ४१औँ दिनदेखि बिलको २५ प्रतिशतका दरले थप दस्तुर लाग्ने व्यवस्था छ। यसरी २५ प्रतिशतका दरले थप दस्तुर लागेको ६०औँ दिनसम्म पनि बक्यौता महसुल नबुझाएमा लाइन काट्ने व्यवस्था छ। लाइन काटेको छ महिनासम्म पनि बक्यौता महसुल नबुझाउने उपभोक्तालाई कालोसूचीमा राखी असुली प्रक्रिया अगाडि बढाउने प्रावधान छ। विनियमावलीको यही प्रावधानका आधारमा मिटर रिडिङ भएको मितिले ६०औँ दिनसम्म पनि बक्यौता विद्युत् महसुल भुक्तानी नगर्ने उपभोक्ताहरूको चरणबद्धरूपमा विद्युत् लाइन काटी बक्यौता महसुल असुलउपर गर्ने रणनीति लिएको प्राधिकरणले जनाएको छ।"
पर्सामा धान उत्पादन घट्यो,"वीरगञ्ज : पर्सा जिल्लामा यस वर्ष धान उत्पादन घटेको छ। ढिलो गरी धानबाली लगाउनु, औसतभन्दा कम वर्षा हुनु, धानबालीमा गवाँरो कीराको संक्रमण हुनु लगायत कारणले गत वर्षको तुलनामा यस वर्ष उत्पादनमा ह्रास आएको कृषि ज्ञान केन्द्र पर्साले जनाएको छ। पर्सामा कूल धान रोपाइँ हुने खेतीयोग्य जग्गामध्ये आव २०७९८० मा ९५ प्रतिशतअर्थात् ४५ हजार चार सय ३० हेक्टर क्षेत्रफलमा धान रोपाइँ भएको केन्द्रका प्रमुख मुनिलाल कुशवाहाले जानकारी दिए। उनका अनुसार प्रतिहेक्टर चार दशमलव एक मेट्रिक टनका दरले एक लाख ८६ हजार दुई सय ६३ मेट्रिक टन धान उत्पादन भएको छ। आव २०७८७९ मा ४५ हजार चार सय ६० हेक्टर क्षेत्रफलमा धानबाली लगाइएकामा प्रतिहेक्टर चार दशमलव चार मेट्रिक टनका दरले दुई लाख २४ मेट्रिक टन धान उत्पादन भएको थियो। पर्सामा ५४ हजार सात सय ३२ हेक्टर क्षेत्रफल खेतीयोग्य जग्गामध्ये ४७ हजार एक सय ३० हेक्टर क्षेत्रफलमा धान रोपाइँ हुने गरेको कुशवाहाले बताए। उनका अनुसार जिल्लामा भदैया, चैते र वर्षे गरी तीन किसिमका धान उत्पादन हुँदै आएका छन्। धान रोपाइँ समयमा नहुनु, वर्षा नहुनु, सिँचाइ तथा मल अभाव, रोगको संक्रमणलगायत कारणले उत्पादन घटेको प्रमुख कुशवाहाको भनाइ थियो।"
आर्थिक अभावमा उपचार गर्न नसकेर मुक्तिकला एक वर्षदेखि घरमै थला,"डोल्पा : हिमाली जिल्ला डोल्पाको त्रिपुरासुन्दरी नगरपालिका१ स्थित करेलीकाँडाकी ५१ वर्षीया मुक्तिकला बोहोरा बिरामीले थला परेकी छन्। एक वर्षदेखि दम र निमोनियाले थला परेकी बोहोराको आर्थिक अभावका कारण उपचार हुन सकेको छैन। घरको आर्थिक अवस्था कमजोर भएर उपचार गर्न नसकेपछि उनी जीवनमरणको दोसाँधमा बाँचिरहेकी छन्। १० वर्षअघि नै श्रीमान् बितेपछि घरमा सबै जिम्मेवारी मैले नै समाल्दै आएको थिए। अहिले बिरामीले थला परेको छु। आम्दानीको कुनै स्रोत नभएकाले अस्पताल जान सकेकी छैन,' बोहोराले भनिन्। उनी ४१ वर्ष हुँदा उनको श्रीमान् बितेका थिए। अहिले उनको नौ वर्षको छोरा र ११ वर्षकी छोरी छिन्। 'घरमा कमाउने बाटो केही छैन। बिहान बेलुकी छाक टार्न नसकिने अवस्था औषधि कहाँबाट गरूँ। घरमुलीले हामीलाई छोडिसक्नुभयो। म विधुवा भए। बच्चाबच्ची टुहुरा भए। के गर्नु मलाई पनि बिरामीले कुन दिन लैजान्छ थाहा छैन। म पनि मरे भने मेरा बच्चाबच्ची टुहुरा हुने भए, उनले रुँदै भनिन्। घरमा आम्दानीको स्रोत नभएकै कारण छोरीले चार कक्षामै पढाइ छाडेको उनको भनाइ छ। 'अरूका छोरीहरू स्कुल जान्छन्, उनीहरूलाई देखेर मेरी छोरीले मेरो बुवा भएको भए म पनि स्कुल जान्थे होला,पढिलेखि ठूलो मान्छे बन्थे होला भन्छे,छोरीको कुरा सुन्दा मन भक्कानिएर आउँछ, उनले भनिन्। उनको कान्छो छोरा गाउँकै प्राथमिक स्कुलमा कक्षा चारमा पढ्छन्। एक साताअघि बिरामी परेपछि गाउँबाट चन्दा उठाएर जिल्ला अस्पतालमा उपचार गर्न लिएको स्थानीय बहादुर बुढाले बताए। डाक्टरले डोल्पामा उपचार नहुने सहरका अस्पतालमा लिएर उपचार गर्नुपर्ने बताएका छन्। घरका पैसा छैन। अब कसरी सहरका अस्पतालमा लैजाने हो,' उनले भने। बोहोराको परिवारको अवस्था नाजुक भएकाले उपचारका लागि आर्थिक सहयोग गरिदिन बुढाले अपिल गरेका छन्।"
फरार अभियुक्त १४ वर्षपछि पक्राउ,नुवाकोट : सवारी ज्यान मुद्दाका फरार अभियुक्त १४ वर्षपछि पक्राउ परेका छन्। पक्राउ पर्नेमा नुवाकोटको शिवपुरी गाउँपालिका१ तलाखुका कृष्णबहादुर तामाङ रहेका छन्। २०६६ साउन ३२ गते पुनरावेदन अदालत पाटनको फैसलाले सवारी ज्यान मुद्दामा १ वर्ष ९ महिना कैद सजायको फैसला सुनाएको थियो। त्यसलगत्तै उनी फरार भएका थिए। पक्राउ परेका उनलाई कैद भुक्तानका लागि नुवाकोट जिल्ला कारागार चलान गरिएको प्रहरी नायव उपरीक्षक खगेन्द्रबहादुर खड्काले जानकारी दिए।
टीकापुरको मेडिकलमा प्रहरीको छापा,टीकापुर : कैलालीको टीकापुर नगरपालिका१ मा अवैध रूपमा सञ्चालित एक मेडिकलमा प्रहरीले छापा मारेको छ। टीकापुरखक्रौला सडकखण्डमा रहेको न्यू आलोक ट्रेडर्सको भित्रपट्टी अवैध रूपमा सञ्चालित मेडिकलमा प्रहरीले छापा हानेको हो। नेपाल प्रदेश प्रहरी कार्यालय महेन्द्रनगरको टोलीले स्थानीय ४७ वर्षीय दुर्गाप्रसाद कुश्मीले सञ्चालन गरेको मेडिकलमा छापा हानेको हो। मेडिकलको बाहिर न्यू आलोक ट्रेडर्सका नाममा मदिरा तथा किराना पसल सञ्चालनमा छन्। मेडिकल दर्ता नभएको प्रहरीको दाबी छ। इलाका प्रहरी कार्यालय टीकापुरका प्रमुख डीएसपी विश्वराज अधिकारीले अवैध रूपमा सञ्चालनमा आएको मेडिकलमा प्रदेश प्रहरीको टोलीले छापा हानेको बताउँदै थप अनुसन्धान भइरहेको बताए।
वैद्यनाथ गुठी जग्गा विवाद : मन्दिरमा अनिश्चितकालीन तालाबन्दी,"अछाम : अछामको वैद्यनाथ मन्दिरमा स्थानीयले अनिश्चितकालीन तालाबन्दी गरेका छन् । गुठीको जग्गाको विवादको विषयलाई लिएर वैद्यनाथ गुठी जग्गा पीडित सरोकार समितिले शुक्रबार मन्दिरको मूल ढोकामा तालाबन्दी गरेका हुन् । बिहीबार मन्दिरमा तीन घण्टासम्म लगाइएको ताला खोलिए पनि आजदेखि भने माग सुनुवाइ नभएसम्म ताला नखोलिने समितिका सचिव प्रेमनाथ योगीले बताए । आफूहरूले शान्तिपूर्ण विरोधका कार्यक्रमहरु गरिरहेको भए पनि सम्बन्धित निकायले कुनै सुनुवाइ नगरेको भन्दै तालाबन्दी गर्न बाध्य भएको योगीले बताए । उनले भने, हामीले शान्तीपूर्ण तरिकाले विरोध जनाएरहेका छौं,सरकारकाले हामीलाई कडा खालका कार्यक्रम गर्न बाध्य बनाएको छ ,हामीले बनाएको,संरक्षण र रेखदेख गर्दै आइरहेको मन्दिर हो,यो मन्दिरको राम्रो चाहेका छौं हामीले,मन्दिरलाई अशान्त बनाउने स्थिति सरकारबाट हुँदैछ । वर्षौदेखि नेताहरुबाट पनि आश्वाशन मात्र पाउने गरेको उनीहरुले गुनासो गरे । पीडितहरूले फेरि दोस्रो चरणको विभिन्न सघंर्षको कार्यक्रम समेत अगाडि सारेका छन् । उनीहरुले गत भदौ १७ गते पहिलो चरणको संर्घषका कार्यक्रम गरेका थिए । आफ्नो व्यक्तिगत जग्गा गुठीमा परेको भन्दै स्थानीय पटकपटक गुठी संस्थान काठमाडौं र नेता मन्त्रीकोमा धाउने गरेका छन् । गुठी संस्थान केन्द्रीय कार्यालय काठमाडौंले गत वर्ष पुष १२ गते विभिन्न व्यक्तिले आफ्नो भनि दाबी गर्दै आइरहेको जग्गा गुठीको रहेको फैसला गरिसकेको थियो । उक्त फैसलाका विरुद्ध स्थानीयहरु विरोधमा उत्रिएका छन् । पीडित १ सय ७१ परिवारले गुठी संस्थानको विरुद्ध काठमाडौं जिल्ला अदालतमा गत भदौमा मुद्दा दायर गरेका कृष्ण विकले जानकारी दिए । उनले भने, हामी मन्दिरमा अनिश्चितकालका लागि तालाबन्दी गर्न बाध्य भयौं,हाम्रो मागको कुनै पनि सुनुवाइ नभए । हामीजस्तो गरिबलाई जबरजस्ती सुकुमबासी बनाउने षडयन्त्र भइरहेको छ,हाम्रो जग्गा हामीलाई दिनु पर्यो । गुठीको जग्गा त पहिले नै टाठाबाठाले मिलेर आफ्नो नाममा गरिसके अहिले व्यक्तिगत जग्गा गुठीमा पारिएको छ । सरकारले हेरफेर नै नगरी रैकर जग्गालाई समेत गुठीमा राखेपछि कतिपयको उठिबास लाग्ने अवस्था रहेको विकले बताए । साँफेबगर नगरपालिका १ वैद्यनाथ, वडा नम्बर २ श्रीकोट,वडा नम्बर ९ बुढाकोट र चौरपाटी गाउँपालिका ४ को मदने क्षेत्रका स्थानीयले आफूहरूलाई अन्याय परेको भन्दै विरोधमा उत्रिएका छन् । उनीहरुले मन्दिर परिसरमा नाराबाजीसहित धर्ना दिएका छन् ।"
पदमार्गमा खुसी चुम्चेतवासी,"गोरखा : चुमनुब्री गाउँपालिका६ चुम्चेतको सर्दीभीरमा कुनै बेला डोरीमा झुन्डिएर भीरको बाटो वारपार गर्नुपर्ने अवस्था थियो। स्थानीयवासीले ज्यानको बाजी राखेर भीरको बाटो हिँड्नुपर्ने भएपछि २०७३ सालमा ९० मिटर लामो क्यान्टिलिभर पुल(भित्तामा टाँसिएको पुल) निर्माण गरियो। डिएफआईडीको आर्थिक सहायतामा सामर्थ नामक गैरसरकारी संस्थाले क्यान्टिलिभर पुल निर्माण गरेको थियो भने सो पुलसम्म पुग्ने सिँडी बाटो मनास्लु संरक्षण क्षेत्र आयोजना(एमक्याप)ले निर्माण गरेको थियो। एक ठाउँको समस्या समाधान भएपछि पनि अन्य विभिन्न खण्डमा बाटो पहिरिएर जाने तथा माथिबाट आएको पहिरोले बाटोमा क्षति पुर्याउने क्रम चलिरह्यो। पदमार्ग जोखिमपूर्ण भएपछि चुम उपत्यकाअन्तर्गत वडा नं ६ र वडा नं ७ का करिब ७ सय घरधुरीका बासिन्दा आवतजावत गर्न कठिनाइ भोग्नु परेको थियो। स्थानीयवासी र पर्यटक हिँड्ने तथा खाद्यान्नलगायतका अत्यावश्यकीय सामग्री बोकेर खच्चड हिँड्ने बाटो सुरक्षित बनाउन केही वर्षयता गण्डकी प्रदेश सरकार, गाउँपालिका कार्यालय, वडा कार्यालय तथा डब्लूडब्लूएफले पदमार्ग स्तरोन्नति गरेका छन्। पदमार्ग स्तरोन्नति हुन थालेको पाँच वर्ष भयो, स्थानीय सेराप गुरुङ भन्छन्, गण्डकी प्रदेशको ५० लाख, गाउँपालिकाको १५ लाख र डब्लूएफपीको सहयोगमा पदमार्ग स्तरोन्नति भएको हो। लोक्पानेरको दुइटा पहिरोचाहिँ ठूलै समस्याका रूपमा छन्। त्यसबाहेक अरू बाटो त अहिले एकदम सुरक्षित छ। चुम्चेत खण्डको पदमार्ग स्तरोन्नति हुनु भनेको दुई वडाका बासिन्दाका लागि ठूलो खुसीको कुरा भएको उनको भनाइ छ। आर्थिक वर्ष २०७९०८० को कार्यक्रमबाट १५ लाख खर्चेर पदमार्ग स्तरोन्नति गरिएको गाउँपालिकाका योजना शाखाका वेदप्रकाश ढकालको भनाइ छ। प्रधानमन्त्री रोजगार कार्यक्रम अन्तर्गत पनि त्यहाँ काम भएको हो। पालिकाको १५ लाख रुपैयाँ बजेटबाट वडा नं ३ को सीमानादेखि गुम्लुङ पुलसम्म विभिन्न नौवटा खण्डमा पिसिसी गरेर सिँडी बनाएका छौं। ठाउँठाउँमा खानेपानीको व्यवस्था पनि भएको छ। चौतारा, डम्पिङ साइट पनि बनाएका छौं, ढकालले भने, त्योभन्दा अघिल्लो वर्ष गण्डकी प्रदेशको ५० लाख रुपैयाँ बजेटबाट क्यान्टिलिभर पुलको आसपासको क्षेत्रमा रेलिङसहितको पिसिसी सिँडी बनाउने काम भएको छ। पुलतरेपछि चुम्लिङसम्म डब्लूडब्लूएफको सहयोगमा सिँडी, चौतारा तथा विभिन्न संरचनासहित पदमार्ग स्तरोन्नति गरिएको उनले बताए। सर्दीभीरलगायतका विभिन्न जोखिम ठाउँमा पदमार्ग स्तरोन्नति भएपछि गाउँले धेरै खुसी भएको चुम्लिङका तेञ्जिन हिसे लामाको भनाइ छ। त्यो बाटो हिँड्दा मरिन्छ कि बाँचिन्छ भन्नुपर्ने अवस्था थियो। अहिले त फराकिलो बाटो बनेको छ। हामी गाउँले अति धेरै खुसी छौं। हाम्रो कुनै गुनासो छैन, उनले भने, अब डुयुखोलाको पुल र लोक्पानेरको अर्को पहिरोको समस्या समाधान गर्नुपर्ने छ। त्यहाँ ठूलो समस्या छ। चुमभ्याली प्रवेश गर्ने मुख्य पदमार्ग भएकाले त्यसको स्तरोन्नति गर्नु गाउँपालिकाको प्राथमिकताको कार्यक्रम भएको पालिकाका अध्यक्ष निमा लामाको भनाइ छ। त्यो पदमार्ग दुइटा वडा प्रवेश गर्ने मुख्य बाटो हो, उनी भन्छन्, त्यसलाई स्तरोन्नति गर्ने विषयमा गाउँपालिका धेरै संवेदनशील छ। अहिले अलिअली स्तरोन्नति गरेका छौं। त्यस कार्यक्रम अझै पनि हाम्रो प्राथमिकतामा छ।"
सार्क र बिमस्टेकका विषयमा सहकार्य गरेर अघि बढ्ने,"काठमाडौं : परराष्ट्रमन्त्री एनपी साउद र श्रीलंकाली विदेशमन्त्री अली साब्रीबीच सार्क र बिमस्टेकका विषयमा सहमति र सहकार्यका लागि छलफल भएको छ। बिहीबार काठमाडौंमा भएको दुई मन्त्रीबीचको छलफलमा छेत्रीय संगठनहरू सार्क र बिमस्टेकलाई अझैं बलियो बनाउने भन्ने विषयमा छलफल भएको पत्रकार सम्मेलनमा जानकारी दिइयो। द्विपक्षीय छलफलमा सम्बन्धहरूको पुनरावलोकन, लगानी, व्यापार, कनेक्टिभिटी, पर्यटन, संस्कृति, शिक्षा, रक्षा र इमिग्रेसनका बारेमा छलफल भएको बताए। उनले संयुक्त राष्ट्रसंघ र अन्य बहुपक्षीय फोरमहरूमा दुवै राष्ट्रले परस्पर मिलेर सहकार्य गर्ने विषयमा कुराकानी भएको पनि बताए। संयुक्त राष्ट्रसंघ र अन्य बहुपक्षीय फोरमहरूमा पनि दुई देशको सहकार्यको विषयमा पनि छलफल भएको छ। छलफलमा सबै राष्ट्रका बीचमा सहमति बनाएर छेत्रीय संगठनहरू, विशेष गरेर सार्क र बिमस्टेकलार्ई आउँदा दिनमा बलियो बनाउँदै लैजाने विषयमा छलफल भएको छ। मन्त्री साउदले भेटमा भएका विषयमा थप स्पष्ट पार्दै भने, दुवै देशको आपसी समझदारी र स्वार्थका क्षेत्र पहिल्याएर त्यसमा सहकार्य गर्ने बारेमा छलफल भएको छ। परम्परागत रूपमा श्रीलंका र नेपाल दुवै मित्रराष्ट्रका रूपमा अत्यन्त घनिष्ठ सम्बन्ध भएका मित्रराष्ट्रका रूपमा रही आएका छौं। आगामी दिनमा पनि सौहार्दपूर्ण सहकार्य रहनेछ। उक्त सम्मेलनमा विदेशमन्त्री साब्रीले शिक्षा, स्वास्थ्य, रोजगार, पर्यटनलगायतका क्षेत्रमा नेपाल र श्रीलंकाबीच सहकार्य गरेर जाने भन्ने बारे वार्ता भएको छ।"
सूचना नलुकाउन कार्यालय प्रमुखहरूलाई झापाका सीडीओको निर्देशन,"झापा : झापाका प्रमुख जिल्ला अधिकारी (सीडीओ) बन्धुप्रसाद बास्तोलाले सूचना नलुकाउन सरकारी कार्यालयका प्रमुखहरूलाई निर्देशन दिएका छन्। तीन दिनअघि मात्र सरुवा भएर झापा आएका प्रमुख जिल्ला अधिकारी बास्तोलाले शुक्रबार पत्रकारहरूसँग गरेको संक्षिप्त परिचयात्मक कार्यक्रममा कार्यालय प्रमुखहरूलाई यस्तो निर्देशन दिएको बताए। यहाँ कार्यालय प्रमुख तथा सूचना अधिकारीहरूले सूचना लुकाउने गरेको गुनासाहरू सुनिन्छ। कार्यालयमा हुने गरेका गतिविधिहरूका बारेमा अब सूचना लुकाउन पाइँदैन। त्यसैले बिहीबार कार्यालय प्रमुखहरूसँग बसेको पहिलो बैठकमै विगतमा जे भएपनि अबदेखि आम नागरिक तथा पत्रकारहरूले मागेको सूचना तत्काल उपलब्ध गराउनु पर्ने निर्णय गरेका छौँ, प्रजिअ बास्तोलाले भने। सूचनाको पहुँचबाट कसैलाई पनि वञ्चित हुन नदिन आफू लागि पर्ने बताउँदै प्रजिअ बास्तोलाले भने, सूचना अधिकारी नभएको वा नतोकेको कार्यालयहरूले तुरुन्त सूचना अधिकारी नियुक्त गरी सूचना प्रवाह गर्न निर्देशन दिइसकेका छौँ। कार्यालयहरूले सूचना उपलब्ध नगराए वा आनाकानी गरेमा तुरुन्त जानकारी गराउन उनले आग्रह समेत गरेका छन्। जिल्लाको शान्ति सुरक्षा पहिलो प्राथमिकता रहेको बताउँदै उनले भने, शान्ति सुरक्षा खलबलाउने र आपराधिक क्रियाकलाप गर्ने व्यक्तिसँग कुनै सम्झौता हुँदैन, त्यस्ता व्यक्तिलाई पक्राउ गरी कानुनी दायरमा ल्याउँछौँ। जिल्लाको ठप्प बनेका विकास निर्माणका कार्य, हात्ती समस्या, डुबान, कालोबजारी, मिटरब्याजी, लागूऔषध, चोरी तस्करी मुख्य चुनौती रहेको छ। त्यसतर्फ प्रहरी, प्रशासन कटिबद्ध भएर लाग्ने उनको भनाइ छ। आफू विवादित काम नगर्ने र चर्चामा पनि नआउने व्यक्ति हुँ, त्यसैले कानुनी दायरमा रहेर जिल्लाको प्रशासनिक कामकाजलाई अघि बढाउने छु, उनले भने।"
मुग्लिनपोखरा सडकको आँबुखैरेनी खण्ड कालोपत्र गरिँदै,"तनहुँ : मुग्लिनपोखरा सडक विस्तार योजनाअन्तर्गत तनहुँको आँबुखैरेनी खण्डमा सडक दुईतर्फीरुपमा कालोपत्र थालिएको छ। मुग्लिनपोखरा सडक विस्तार योजना (पूर्वी खण्ड)ले सवारी आवागमनमा असर नपर्ने गरी दुईतर्फी कालोपत्र गर्न थालेको इन्जिनियर विष्णुप्रसाद पाण्डेले जानकारी दिए। उनले भने, 'एकतर्फी कालोपत्र भइसकेको ठाउँमा अर्कोतर्फ दुई किलोमिटर दूरीमा कालोपत्र गरिएको छ। यसअघि कालोपत्र भइसकेको खण्डबाट सवारीसाधन चलाएर अर्कोतर्फ कालोपत्र गर्ने काम जारी छ।' पूर्वी खण्डमा हालसम्म १२ दशमलव पाँच किलोमिटर सडक एकतर्फी कालोपत्र भइसकेको छ। बरादीदेखि मार्कीचोकसम्म कालोपत्र भइसकेको छ। अर्कोतर्फ १२ दशमलव पाँच किलोमिटर दूरीमा दुईतर्फी कालोपत्र गर्ने योजना छ। यसअघि आँबुखैरेनी गाउँपालिका१ सत्रसयबाट मार्किचोकसम्म तीन दशमलव पाँच र बन्दीपुर गाउँपालिका१ नाहालदेखि छिर्कनेसम्म पाँच दशमलव पाँच किलोमिटर खण्ड एकतर्फी कालोपत्र भइसकेको इन्जिनियर पाण्डेले बताए। पृथ्वीराजमार्गलाई चार लेनमा विस्तार गर्ने उद्देश्यसहित काम भइरहेको मुग्लिन पोखरा सडक विस्तार आयोजनाको पूर्वी खण्डमा हालसम्म करिब ४५ प्रतिशत काम सकिएको छ। तनहुँको आँबुखैरेनीदेखि जामुनेसम्मको उक्त खण्ड ४१ दशमलव पाँच किलोमिटर दूरीको छ। राजमार्ग विस्तारका लागि पूर्वी खण्डमा घरटहरा हटाउने काम चलिरहेको छ। यो खण्डमा छ सय ३१ घरटहरा हटाइनेछन्। त्यसवापत रु २२ करोड ४५ लाख मुआब्जा वितरण गरिने बताइएको छ।"
पोल्याण्ड पठाइदिने भन्दै लाखौं रकम ठगी गर्ने पक्राउ,"काठमाडौं : वैदेशिक रोजगारीका लागि पोल्याण्ड पठाइदिने भन्दै लाखौं रकम ठगी गरेको आरोपमा एकजनालाई प्रहरीले पक्राउ गरेको छ। पक्राउ पर्नेमा भक्तपुर सूर्यविनायक नगरपालिका १३ बालकोट बस्ने २५ वर्षीय प्रदिप बुढाथोकी रहेको प्रहरीले जनाएको छ। पोल्याण्ड पठाइदिने बहानामा बुढाथोकीले पीडित कल्पना विश्वकर्माबाट १ लाख ८० हजार रकम लिइ फरार रहेका थिए। विश्वकर्माले आफू ठगिएको थाहा पाएपछि बुढाथोकीविरुद्ध उजुरी दिएकी थिइन्। सोही उजुरीका आधारमा खोजतलास गर्ने क्रममा काठमाडौं उपत्यका अपराध अनुसन्धान कार्यालयको टोलीले बुढाथोकीलाई नयाँ बानेश्वरबाट पक्राउ गरेको हो। उनले पोल्याण्ड जान ७ लाख ५० हजार रुपैयाँ लाग्ने, त्यहाँ पुगेपछि प्रतिष्ठित कम्पनीमा काम लगाइदिने,मासिक १ लाख २० हजार तलब हुने विश्वास दिलाइ पीडित विश्वकर्माबाट १ लाख ८० हजार रकम लिइ फरार रहेको प्रहरी अनुसन्धानबाट खुलेको छ। उनलाई अनुसन्धान तथा कारवाहीका लागि वैदेशिक रोजगार विभाग ताहचाल पठाएको प्रहरीले जनाएको छ।"
"जो मारिए, तर राजनीति सङ्लिएन","विभिन्न राजनीतिक घटनाक्रम, आन्दोलन, तानशाही सरकारका दमन र सशस्त्र युद्धका नाममा देशमा हजारौं हजारले ज्यान गुमाएका छन्। तीमध्ये कसैले लोकतन्त्रका लागि साहदात प्राप्त गरेका छन् भने धेरैजसो निहत्था व्यक्ति युद्धकर्ता वा राज्यपक्षबाट मारिएका छन्। संक्रमणकालीन न्यायको देशमा पैरवी चलिरहेको परिप्रेक्ष्यमा यस्ता विषयको उठान सान्दर्भिक हुन्छन्। हामीले राजनीतिका नाममा भएका यस्ता हत्याका फेहरिस्तमध्ये प्रतिनिधिमूलक १०० पात्र यहाँ सामेल गरेका छौं। यी मृत्युको औचित्य खै ? राजनीतिक व्यवस्था परिवर्तनका नाममा अहिलेसम्म हजारौं नेपालीले ज्यान दिएका छन्। त्यस क्रममा आन्दोलनरत पक्षधर र सुरक्षाकर्र्मी मात्रै मारिएका छैनन्, निहत्था नागरिक पनि परेका छन्। त्यसरी विभिन्न कालखण्डमा भएका आन्दोलनले राज्यव्यवस्था परिवर्तन त भए। तर, जनअपेक्षाअनुरूप हाम्रो राजनीति सङलिएन। हामीले यसै सन्दर्भमा १९०६ सालदेखि २०७९ सम्म ज्यान गुमाएका मध्ये ९८ जना र दुई काण्डलाई घटनाक्रमअनुसार प्रतिनिधिमूलक ढंगले यहाँ प्रस्तुत गरेका छौं। सचित राईकाठमाडौं सुरेन्द्र काफ्लेकाठमाडौं शिवराज भट्टधनगढी गीता कुँवरअछाम गोविन्द महतोजनकपुरधाम महादेव अवस्थीकञ्चनपुर हरिबहादुर लम्जेलधनकुटा"
विद्यार्थीलाई अनावश्यक पोसाक किन्न लगाउने विद्यालयलाई महानगरले कारवाही गर्ने,काठमाडौं : काठमाडौं महानगरपालिकाले तोकिएको विद्यालय पोसाकबाहेक अन्य पोसाक किन्न विद्यार्थीलाई बाध्य नपार्न अनुरोध गरेको छ। महानगरले शुक्रबार एक सूचना जारी गर्दै विद्यार्थीहरूलाई अनावश्यक पोसाक किन्न बाध्य नपार्ने विद्यालयलाई भनेको छ। महानगरभित्र सञ्चालित केही विद्यालयहरूले विभिन्न चाडपर्वका नाममा विद्यार्थीहरूलाई नियमित विद्यालय पोसाकभन्दा फरक पोसाक किन्न बाध्य पारेको भन्ने गुनासो आएपछि महानगरले तोकिएको विद्यालय पोसाकभन्दा अन्य पोसाक नकिन्न भनेको हो। अटेरी गरी पोसाक किन्न लगाएको पाइएमा कारवाही गरिने महानगरले चेतावनी समेत दिएको छ। कोही कसैले परिपत्र विपरित कार्य गरेमा काठमाडौं महानगरपालिका शिक्षा ऐन र अन्य प्रचलित कानुनबमोजिम दण्ड सजाय हुने महानगरले जनाएको छ।
कक्षा १० मा पढ्ने सबिनले नमूना हवाईजहाज बनाएर उडाए,"झापा : बुद्धशान्ति गाउँपालिकास्थित आदर्श माध्यमिक विद्यालयमा कक्षा १० मा अध्ययनरत सबिन बाँस्कोटाले नमूना हवाईजहाज बनाएर उडाउन सफल भएका छन्। उनले आठ महिना मिहेनत गरेर नमूना हवाईजहाज बनाएका हुन्। बुद्धशान्ति गाउँपालिकाका अध्यक्ष मनोज प्रसाईं हालै सो जहाज उडाउँदा छात्र बाँस्कोटाको साथमा नै थिए। सो अवसरमा अध्यक्ष प्रसाईले बाँस्कोटाको प्रतिभालाई अद्भुत बताए। बुद्धशान्ति१ डुम्रेकोट घर भएका १७ वर्षीय बाँस्कोटाले उडाएको हवाईजहाज नेपाल एयरलायन्सको प्रतिलिपिजस्तो देखिन्छ। जहाजमा मेकानिकल र इलेक्ट्रिकल प्रविधिको संयोजन गरिएको उनले बताए। धावनमार्गमा झैँ दगुरेर उडेको जहाज २० मिनेटसम्म आकाशमा फन्को मारेर ओर्लिएको थियो। जहाजलाई बाँस्कोटाले भुइँबाट रिमोटमार्फत नियन्त्रण गरेका थिए। खेर गइरहेको टिनको पाता, फलामको टुक्राटुक्री, प्लास्टिक र तार प्रयोग गरेर बनाइएको जहाज दुई दिनअघि गाउँपालिका परिसरमा उडाउँदा सयौँ दर्शक रोमाञ्चित बनेका थिए। गाउँपालिकाको बैठक बसेर प्रतिभाशाली विद्यार्थी बाँस्कोटालाई आर्थिक सहयोग गर्ने पालिकाका अध्यक्ष प्रसाईंले प्रतिबद्धता व्यक्त गरेका छन्। छात्र बाँस्कोटाले तीनवटा जहाजको नमूना र अन्य वैज्ञानिक उपकरण निर्माण गरेका छन्। बनाएका सामानले उनको घरको कोठाहरु भरिएका छन्। बनाएका जहाजहरुलाई उनले नेपाल एयरलायन्स, तारा एयरलायन्स र ग्रेटर नेपाल नाम दिएका छन्। अन्य उपकरणमा बिजुली साइकल, पाइप एसी, गल्र्स सेफ्टी, इन्फ्रारेड धारा, रोबोट, सोलार चार्जरलगायत छन्। गरिब परिवारमा जन्मेका छात्र बाँस्कोटाले घरमै अध्ययन र अभ्यास गरेर वैज्ञानिक उपकरण बनाउने गरेका जनाइएको छ। 'सानैदेखि विज्ञान सामग्री बनाउनेमा चाख थियो,' उनले भने, 'सुरुसुरुमा आमाबुबाले गाली गरे पनि अहिले सहयोग गर्नुभएको छ। आर्थिक स्रोत हुने हो भने अझ धेरै ठूलाठूला उपकरण बनाउन सक्नेथिएँ।' एउटा हवाईजहाज बनाउन रु ६५ हजार खर्च भएको उहाँले जानकारी दिए। भर्खर कक्षा १० मा पढ्दै गरेको विद्यार्थीमा विज्ञान उपकरण निर्माणमा यतिधेरै चाख र क्षमता भएको देखेर आश्चर्य लागेको बुद्धशान्ति१ का वडाध्यक्ष अनिल वाग्लेले बताए। 'एउटा सानो भाइमा यस्तो प्रतिभा हुनु सामान्य हुँदै होइन,' उनले भने, 'हौसला र आर्थिक स्रोत हुने हो भने दुनियाँलाई छक्क पारेर देखाउने क्षमता रहेछ। उहाँले हामी सबैका अगाडि हवाईजहाजलगायत उपकरणहरु प्रदर्शनी गरेर देखाउनुभयो।' सबिनकी आमा चेलीमायाले गहना र गाईबाख्रा बेचेर उपकरण बनाउन सहयोग गरेको बताइन्। विद्यालय जाँदा खाजा खान दिएको २० पनि बचत गरेर चार हजार बनाएको देखेपछि छोरोको चाहना पूरा गर्न आफूले गहना बेचेको उनले बताइन्। सानैदेखि तीक्ष्ण दिमागको सबिनमा घरका रेडियो र ब्याट्री खोलेर जोड्न रमाउने चकचके स्वभाव थियो। चेलीमायाका अनुसार नयाँ किनेर ल्याएका रेडियो, टर्च लाइट र मोबाइल उपकरण सबै बिगार्ने र बनाउने गरेर सबिनले सुरुमा घरमा हैरानी दिने गरेका थिए। 'असाध्यै चुलबुले र तेज दिमागवाला थियो', छोराको बाल्यकाल सम्झँदै आमा चेलीमाया भन्छिन्, 'दुःख गरेर कमाएको पैसाले ल्याएको सामान भत्काएर हैरान नै पाथ्र्यो।' तर, अहिले हवाईजहाज समेत बनाएर उडाउन थालेपछि परिवारका सबै खुशी छन्। सबिनले बनाएको अर्को सामान बिजुली साइकल हो। चलिरहेको पाइडल साइकलमा उनले आफूद्वारा निर्मित ब्याट्री जोडेका छन्। उक्त ब्याट्री चार्ज गर्न सकिने र एकपटक चार्ज गरेपछि साइकललाई दिनभरि कुदाउन सकिने उनको दाबी छ। बिजुली साइकल बनाउन २० हजार खर्च भएको छ। बिग्रेको चार्जर र एडप्टर जोडेर गल्र्स सेफ्टी नामको नयाँ डिभाइस उनले बनाएका छन्। जसले कुनै पनि युवतीलाई दुर्व्यवहार भएमा बिजुलीको करेन्ट प्रवाह गरिदिने उनको दाबी छ। डिभाइसका कारण दुव्र्यवहारबाट जोगाउने उपकरण भएकाले यसको नाम गल्र्स सेफ्टी राखिएको रहेछ। भ्वाइस कमान्डबाट चल्ने रोबोट र बमबार्ड गर्ने ड्रोन बनाउन सक्ने उनको दाबी छ। एउटा रोबोट निर्माण अन्तिम चरणमा छ। कोठाभरि चिसो बाफ फ्याँक्ने इलेक्ट्रोनिक डिभाइस उनले बनाएर प्रदर्शन समेत गरेका छन्। पाइप एसी नाम दिइएको उक्त डिभाइस बिजुलीबाट चल्छ। मिहनेत र खर्चले यस्ता उपकरण बनाउने सबिनले भविष्यमा धेरै पढेर मेकानिकल इन्जिनियर बन्ने सपना साँचेका छन्। 'आठ महिना लाग्यो। कैयौँपटक बनाउँदै भत्काउँदै गर्दा मात्र यो सम्भव भएको हो', उनले भने, 'सामान किन्न धेरै पैसा चाहिन्थ्यो। त्यो सबै मेरी आमाले गाई, बाख्रा र गहना बेचेर पुर्याउनुभयो।' पाँचथरको हिलिहाङमा जन्मेका सबिनलाई उनका बुबा कृष्णले राम्रो शिक्षा दिने उद्देश्यले सात वर्षअघि पहाडबाट मधेसको झापा ल्याएर पढाउन थालेका थिए। मधेसमा बाँस्कोटा परिवारको दुई कट्ठा घडेरीमात्र छ। उक्त जग्गामा टिनको छानो र बाँसको भाटाले बारेको एउटा घर छ। बुबाआमाले अर्कैको खेतबारी अधियाठेक्कामा लिएर परिवारको जीविका चलाउँदै आएका छन्। आर्थिक स्रोत नभएकाले छोरालाई खासै सहयोग पुर्याउन नसकेको वुबा कृष्ण बताउँछन्। घरमा वाइफाई नभएका कारण सबिन गाउँको वाइफाइमा गएर मोबाइल चलाउने गर्छन्। 'यति धेरै विज्ञानका सामान बनाउने छोरोलाई सहयोग नगरौँ भन्ने त मनमा हुँदैन नि,' मनको बह पोख्दै उनले भने, 'घरमा वाइफाई जोडिदिन सकेको छैन। एउटा राम्रो मोबाइल पनि किनिदिन सकेको छुइन।' रासस"
अनियमितता गरेको भन्दै प्रधानाध्यापकविरुद्ध उजुरी,"रौतहट : भ्रष्टाचार गरेको भन्दै एक प्रधानाध्यापकविरुद्ध १३ जना अभिभावकका अगुवाहरुले छानबिन गर्न उजुरी दिएका छन् । रौतहटको देवाही गोनाही नगरपालिका ७ को आधारभूत विद्यालय उचिडिहका प्रधानाध्यापक मुक्तिप्रसाद कुशवाहाले शिक्षक नियुक्ति,दिवा खाजा ,भवन तथा शौचालय निर्माण लगायतमा अनियमितता गरेको भन्दै उजुरी दिएका हुन्। २०७६ साल पुस देखि विद्यालय व्यवस्थापन समितिको म्याद समाप्त भएता पनि प्रधानाध्यापक कुशवाहले मनोमानी ढंगले शिक्षक नियुक्ति,विद्यार्थीभन्दा बढी दिवाखाजाको पैसा निकासा, भवन तथा शौचालय निर्माणमा भ्रष्टाचार गरेको तथा राष्ट्रपति शैक्षिक सुधार कार्यक्रमअन्तर्गत भवन निर्माणको लागि गत आर्थिक वर्ष २०७८र०७९ को ३६ लाख र आर्थिक वर्ष २०८०र८१ को नगर कोषबाट गरी जम्मा ७१ लाख व्यक्तिको नाममा रहेको जग्गामा भवन निर्माण गरिरहेकाले सो काम रोक्का गरी,नियमानुसार भवन निर्माण कार्य गराउन एवम् भ्रष्टाचारको छानबिन गरी दोषिमाथि कारवाहीको माग गर्दै नगरपालिका का निमित प्रमुख प्रशासकीय अधिकृतलाई उजुरी बुझाएका छन् । उनीहरुले उजुरीको बोधार्थ अख्तियार दुरुपयोग अनुसन्धान आयोग,जिल्ला प्रशासन कार्यालय र जिल्ला शिक्षा इकाइ कार्यालय रौतहटलाई दिएका छन् ।"
'वैज्ञानिक र वस्तुनिष्ठ अनुसन्धानका लागि अनुसन्धानकर्ताको क्षमता वृद्धि गर्नुपर्छ',"विराटनगर : कोशी प्रदेश प्रहरी कार्यालय विराटनगरमा शुक्रबार एकदिवसीय प्रदेशस्तरीय अपराध अनुसन्धान समीक्षा गोष्ठीको आयोजना गरिएको छ । नेपाल प्रहरी प्रधान कार्यालय अपराध अनुसन्धान विभाग र कोशी प्रदेश प्रहरी कार्यालय विराटनगरद्वारा आयोजित गोष्ठीको उद्घाटन प्रदेशका आन्तरिक मामिला तथा कानुनमन्त्री शम्शेर राईले गरेका छन् । समीक्षा गोष्ठीले अनुसन्धानलाई थप सशक्त बनाउन मद्दत पुग्ने मन्त्री राईले बताए । अपराध अनुसन्धानका सवालमा नेपाल प्रहरी विश्वमै परिचित संगठन हो । समायोजन चाँडै भएर प्रहरी प्रदेश मातहत आउने विश्वास छ,उनले भने, प्रदेश सरकार र प्रहरीबीच समन्वय हुँदा अनुसन्धानलाई थप प्रभावकारी बनाउन सकिन्छ । यसका लागि सहयोग गर्न प्रदेश सरकार तयार छ । अपराध अनुसन्धान,नियन्त्रण र सुरक्षाका सवालमा धेरै नबोल्ने र काम गरेर देखाउने पक्षमा प्रदेश सरकार रहेको राईको भनाइ छ । समाजमा अपराधका नयाँ रूप देखा पर्न थालेका छन् । अनुसन्धानमा धेरै असजिला र अप्ठेराहरु आउन थाले,उनले भने, तर, पनि प्रहरी अधिकारीको तदारुकताले अनुसन्धान अब्बल बनिरहेको छ । चुनौतीलाई पार लगाउन नेपाल प्रहरी सक्षम छ । प्रहरीलाई भौतिक हिसाबबाट सुविधा सम्पन्न बनाउन प्रदेश सरकारले आफ्नो क्षमताले भ्याएसम्म सहयोग गर्ने प्रतिबद्धता उनले जनाएका छन् । प्रहरी समायोजना भएपछि भौतिक संरचना थप विस्तार गरिने राईले बताए । बेलाबेला हुने समीक्षा गोष्ठीले निरन्तर अनुसन्धानमा खटिने प्रहरी अधिकारीलाई थप शक्ति र हौसला प्राप्त हुने उनको भनाइ छ । प्रदेश प्रहरी कार्यालयका एसएसपी जयराज सापकोटाले अपराध अनुसन्धानमा देखिएका समस्या र समाधानका उपायहरू पहिल्याउन गोष्ठीको आयोजना गरिएको जानकारी दिए । गोष्ठीले प्रदेशमा भएका अपराधको अवस्थासहित अनुसन्धानका सबल तथा दुर्बल पक्षको पहिचान गरेर छलफल एवं अन्तरक्रियाका माध्यमबाट समस्याको निराकरण गरी ठोस योजना बनाउन मद्दत पुग्ने उनको भनाइ छ । प्रभावकारी एवं वस्तुनिष्ठ अनुसन्धानले मात्र फौजदारी मुद्दामा सफलता हासिल गर्न सकिन्छ । प्रहरीले सीमित स्रोत साधनका बाबजुत सबै पक्षसँग समन्वय गर्दै अपराध अनुसन्धानको क्षेत्रमा उल्लेखनीय काम गरिरहेको छ, एसएसपी सापकोटाले भने, समाज र प्रविधिको द्रुत विकाससँगै अपराध अनुसन्धानमा नयाँ चुनौती देखा पर्न थालेका छन् । वैज्ञानिक र वस्तुनिष्ठ अनुसन्धानका लागि अनुसन्धानकर्ताको क्षमता वृद्धि गर्नुपर्छ । सरकारवादी फौजदारी मुद्दाको आधारशीला भनेकै अनुसन्धानबाट तयार पारिएका लिखत र दसी प्रमाणहरू रहने भन्दै उनले गोष्ठीबाट निस्किएको निचोडले आगामी दिनमा अनुसन्धानलाई थप प्रभावकारी बनाउन सहयोग पुग्ने बताए । उनका अनुसार अशिक्षा, अभाव, बेरोजगारी, कुलत, कुसंस्कार तथा रुढीवाढी संस्कार, चिन्तन, अहमता र प्रतिशोधका कारण समाजमा अपराध बढिरहेका छन् । अपराध कम हुनुको साटो दिन प्रतिदिन नयाँ ढंगबाट बढिरहेको कुरा प्रहरीमा दर्ता भएको उजुरी र मुद्दाबाट पुष्टि हुन्छ, सापकोटा भन्छन्, पीडितलाई न्याय र पीडकलाई सजाय गरी दण्डहीनताको अन्त्य गर्न अनुसन्धान प्रक्रियाको मुख्य भूमिका रहन्छ ।न्याय सम्पादन अनुसन्धानबाट तयार पारिएका लिखत, कागजात, प्रमाण र अभियोग दाबीमा आधारित हुने हुँदा सानो गल्तीले सामाजिक न्यायमा प्रतिकूल असर पर्नेतर्फ अनुसन्धानकर्ता सचेत हुनुपर्ने उनको भनाइ छ । मिसिल (अनुसन्धान प्रतिवेदन)को अंग पुर् याउन अनुसन्धान निष्पक्ष, शंकारहित, स्वतन्त्र र प्रमाणमुखी हुन आवश्यक रहेको भन्दै एसएसपी सापकोटोले पीडित र पीडकको सुरक्षामा ध्यान दिनु प्रहरीको दायित्व भएको बताए । उनका अनुसार प्रदेश प्रहरी प्रमुख डीआईजी राजेशनाथ बास्तोलाले प्रहरीको छवि उच्च बनाउन प्रहरी कार्यालयको सौन्दर्यकरण र अपराध अनुसन्धानलाई विशेष प्राथमिकतामा राखेका छन् । प्रदेशमा अहिले पीडित पुनः भेटघाट कार्यक्रम, क्यूआर कोडको प्रयोग, आत्महत्या न्यूनीकरण, लागूऔषधविरुद्धको अभियान तथा पुराना मुद्दा फर्छोट एवं अध्ययन, फरार प्रतिवादी पक्राउ, जनचेतनामूलक सुरक्षा सुनिश्चितता अभियान, भन्सार चोरीनिकासी नियन्त्रण, अपराध अनुसन्धान रिफ्रेसमेन्ट तालिम, हिरासतमा पुस्तकालयको व्यवस्था, अपराधको प्राविधिक विश्लेषण एवं अपराध नियन्त्रणका लागि विभिन्न सुरक्षा निकायसँग समन्वय एवं छलफल गर्ने लगायतका कामहरु भइरहेको छ । गोष्ठीमा अपराध नियन्त्रण र चुनौती, अनुसन्धानको विश्लेषण, शान्ति सुरक्षाको अवस्था, मजवुत सुरक्षाका लागि निर्वाह गर्नुपर्ने भूमिका, आगामी कार्ययोजना, अनुसन्धान पद्धति र उपलब्धी,अनुसन्धानमा देखापर्ने समस्यालगायतका विषयमा छलफल हुने सापकोटाले बताए । उनका अनुसार अनुसन्धान अधिकारीहरुले अपराध अनुसन्धानसँग सम्बन्धित जिल्लागत विवरण एवं वस्तुस्थितिका बारेमा जानकारी गराउने छन् । गोष्ठीमा उच्च अदालत विराटनगरका मुख्य न्यायाधीश रामेशप्रसाद राजभण्डारी, नेपाल प्रहरीको अपराध अनुसन्धान विभागका प्रमुख एवं एआईजी टेकबहादुर तामाङ, आन्तरिक मामिला तथा कानुन मन्त्रालयका सचिव लक्ष्मीराज पौडेल, उच्च सरकारी वकिल कार्यालय विराटनगरका सहन्यायाधिवक्ता नारायणबहादुर थापा, प्रहरीका एसएसपीहरु राजन अधिकारी, मनोजकुमार यादव, बसन्त रजौरेलगायत प्रदेशका १४ वटै जिल्लाका प्रहरी अधिकारी, सरकारी वकिलहरु र विभिन्न संघ संस्थाका प्रतिनिधिहरु उपस्थित छन् ।"
बालिकालाई यौनजन्य कार्यमा लगाउने व्यक्ति पक्राउ,काठमाडौं : ग्राहकको रोजाइ अनुसार बालिकाहरू उपलब्ध गराई यौनजन्य कार्यमा लगाउने गरेको अभियोगमा टोखा नगरपालिका९ नयाँबसपार्क बस्ने नुवाकोट तादी गाउँपालिका६ घर भएका २४ वर्षीय सुमन तामाङलाई प्रहरीले पक्राउ गरेको छ । नयाँबसपार्कमा रहेका विभिन्न होटल तथा गेष्ट हाउसमा बालिकालाई ललाई फकाई विभिन्न किसिमको प्रलोभनमा पारी वेश्यावृत्ति तथा यौनजन्य कार्यमा लगाउने गरेको सूचनाको आधारमा मानव बेचबिखन अनुसन्धान ब्यूरो बबरमहलबाट खटिएको प्रहरीले वेश्याबृत्ति तथा यौनजन्य कार्यमा लगाइएका चारजना बालिकालाई उद्धार गरी उक्त कार्यमा संलग्न सुमनलाई पक्राउ गरेको हो । आर्थिक अवस्था कमजोर भएका बालिकालाई ललाई फकाई होटल र गेष्ट हाउसमा वेटर तथा सरसफाइको काममा लगाइ दिने भन्दै बेश्यावृत्ति तथा यौनजन्य कार्यमा लगाउने गरेको र पीडित बालिकालाई विगत ५ महिनादेखि होटलरगेष्ट हाउसहरुबाट बाहिर समेत निस्कन नदिइ जबरजस्ती शारीरिक सम्पर्क राख्न बाध्य पार्ने गरेको अनुसन्धानबाट खुल्न आएको छ । प्रहरीले मानव बेचबिखन तथा ओसारपसार मुद्दामा जिल्ला अदालत काठमाडौंबाट ७ दिन म्याद थप अनुमति लिइ आवश्यक अनुसन्धान कार्य गरिरहेको छ ।
भन्सार छलेर ल्याएको दुई हजार केजी चिनी बरामद,उदयपुर : भन्सार छली बजार भित्र्याउने क्रममा उदयपुर प्रहरीले चिनी र खैनीसहित एक पिकअप गाडी नियन्त्रणमा लिएको छ। सिरहाबाट उदयपुरको व्यापारिक केन्द्र कटारीतर्फ लैजाँदै गरेको दुई हजार केजी चिनी र कबिर छाप खैनी ८ बोरा बरामद भएको हो। प्रहरी चौकी बेलश्रोतले नियमित चेकजाँचका क्रममा प्रदेश २०१००१ च ०६३० नम्बरको पिकअपमा गाडीमा उक्त सामग्री भन्सार छली भित्र्याएको भेटिएकाले नियन्त्रणमा लिइएको जिल्ला प्रहरी कार्यालयका डीएसपी सूचना अधिकारी हरिनन्दन चौधरीले जानकारी दिए। प्रहरीले बरामद सामग्री र पिकअप भ्यान थप अनुसन्धानका लागि राजश्व कार्यालय इटहरी पठाएको उनले बताए।
विमानस्थल चलाउन व्यवसायीको धर्ना,"काठमाडौं : भैरहवाको गौतमबुद्ध विमानस्थलमा उडान अवतरण हुने योजना कार्यान्वयनमा सरकारले कुनै कदम नचालेको भन्दै व्यवसायी एक साता पहिलेदेखि धर्ना दिइरहेका छन्। मानस्थल पूर्ण क्षमतामा सञ्चालन गर्न तथा नियमित अन्तर्राष्ट्रिय उडानका लागि प्रधानमन्त्री, मुख्यमन्त्री, सरोकारवाला मन्त्रालयमा ज्ञापनपत्र, ध्यानाकर्षण, छलफल र अन्तरक्रियालगायत पटकपटक सरकारलाई दबाब दिँदै आए पनि सुनुवाइ नभएपछि व्यवसायी विरोध कार्यक्रममा उत्रिएका हुन्। रूपन्देही क्षेत्रका व्यापारी संघसंस्था तथा व्यवसायीले विरोध र्याली गरेका थिए। त्यसपछि गौतमबुद्ध विमानस्थल अगाडि अनिश्चितकालीन धर्नामा बस्दै आएका छन्। आन्दोलनमा रूपन्देहीका सबै व्यावसायिक संस्थाले ऐक्यबद्धता जनाएका छन्। सिद्धार्थ उद्योग वाणिज्य संघ र नेपाल एसोसिएसन अफ टुर एन्ड ट्राभल एजेन्ट संघ लुम्बिनी प्रदेशले पनि विमानस्थल पूर्ण सञ्चालनका लागि दबाबमूलक कार्यक्रम र ध्यानाकर्षण गराउँदै आएको छ। नाटा रूपन्देहीकी अध्यक्ष रचना पन्तले विमानस्थल सञ्चालनमा सरकारले ध्यान नै नदिएपछि व्यवसायी दबाबमा उत्रिएको बताइन्। अर्बाैं लगानीमा बनेको पूर्वाधार सञ्चालन गर्ने दायित्व सरकारको हो, उनले भनिन्, विमानस्थल सञ्चालनले राज्यलाई नै बढी फाइदा हुने हो।"
धनुषामा प्रहरी हिरासतमा १ जनाको मृत्यु,आक्रोशित स्थानीयले प्रहरी चौकी घेराउ गर्न खोज्दा झडप भएको छ। जनकपुरधाम : धनुषामा प्रहरी हिरासतमा रहेका एक जनाको मृत्यु भएपछि स्थिति तनावग्रस्त बनेको छ। प्रहरीले नियन्त्रणमा लिएका दीपा मण्डलको मृत्युपछि अवस्था तनावग्रस्त भएको हो। परिवारजनले प्रहरीले नियन्त्रणमा लिएको दीपालाई निर्घात कुटपिट गरेपछि अवस्था बिग्रिएर अस्पतालमा उपचारको क्रममा मृत्यु भएको आरोप लगाएको छ। सोही घटनापश्चात आक्रोशित स्थानीयले प्रहरी चौकी घेराउ गर्न खोज्दा भएको झडपलाई नियन्त्रणमा लिन प्रहरीले चलाएको गोली लागेर एक जना घाइते भएका छन्। प्रहरीले स्थिति नियन्त्रणमा लिन दर्जनौं राउण्ड हवाई फायर गरेको स्थानीयले बताएका छन्।
युवतीलाई यौनधन्दामा लगाउने पक्राउ,काठमाडौं : काठमाडौंको नयाँ बसपार्क क्षेत्रमा किशोरीहरूलाई गेष्ट हाउसमा राखी वेश्यावृत्तिमा लगाउने सुमन तामाङ पक्राउ परेका छन्। नेपाल प्रहरीको मानव बेचबिखन ब्युरोका प्रवक्ता कृष्णप्रसाद पंगेनीका अनुसार नुवाकोट तादीका सुमनले ग्राहकको रोजाइअनुसार १८ वर्षभन्दा कम उमेरका बालिकाहरूलाई गेष्ट हाउसमा बन्धक बनाएर यौनधन्दामा लगाउँदै आएका थिए। उनले एजेन्ट राखेरै ग्राहक खोज्ने गरेको थिए। ग्राहक खोजेवापत एजेन्टलाई एक हजारसम्म दिने गरेका थिए। प्रहरीका अनुसार गेष्ट हाउसमा बालिकाहरूलाई लहरै राखी ग्राहकलाई रोज्न लगाउने गरेका थिए। एक जना ग्राहकवापत पाँचदेखि सात हजार लिने गर्थे। काठमाडौं जिल्ला टोखा नगरपालिका९ नयाँबसपार्कमा रहेका विभिन्न होटलगेष्ट हाउसहरूमा नाबालिकाहरूलाई ललाइफकाइ विभिन्न किसिमको प्रलोभनमा पारी वेश्यावृत्ति तथा यौनजन्य कार्यमा लगाउने गरेको सूचना प्रहरीले पाएको थियो। प्रहरीले यौनजन्य कार्यमा लगाइएका ४ जना नाबालिकाहरूलाई उद्धार गरेको छ। प्रहरीका अनुसार अभियुक्तले विपन्न तथा आर्थिक अवस्था कमजोर भएका बालिकाहरूलाई ललाइफकाइ होटलगेष्ट हाउसहरूमा वेटर तथा सरसफाइको काममा लगाइ दिने भनी वेश्यावृत्ति तथा यौनजन्य कार्यमा लगाउने गरेका थिए। बालिकाहरूलाई वेश्यावृत्ति तथा यौनजन्य कार्यमा लगाएबापत ग्राहकहरूबाट प्रतिव्यक्ति ५ हजारदेखि ७ हजार रुपैयाँसम्म लिने गरेका थिए। बालिकाहरूलाई एकै लहरमा राखी ग्राहकलाई रोज्न लगाइ रेट निर्धारण गरी यौनजन्य कार्यको लागि बाध्य पार्ने गर्थे। होटलगेष्ट हाउसहरूमा ग्राहकहरू ल्याउनका लागि एजेन्टसमेत नियुक्त गरेका थिए। अनुसन्धानका क्रममा पीडित बालिकाहरूलाई विगत ५ महिनादेखि होटलगेष्ट हाउसहरूबाट बाहिरसमेत निस्कन नदिइ जबरजस्ती शारीरिक सम्पर्क राख्न बाध्य पार्ने गरेको खुलेको छ। पीडित बालिकाहरूको वास्तविक नाम परिवर्तन गरी नयाँ उपनाम दिइ वेश्यावृत्ति तथा यौनजन्य कार्यमा लगाउने गरेका थिए।
बसाइँसराइको प्रभाव : पाँच लाख बस्न योग्य घर खाली,"काठमाडौं : मुलुकमा तीव्र बसाइँसराइको क्रम नरोकिए पुख्र्यौंली थातथलोमा सहाराविहीन ज्येष्ठ नागरिकको मात्रै बसोबास रहने स्थिति देखिएको छ । जनसङ्ख्यासम्बन्धी पछिल्ला तथ्याङ्कले पहाडी क्षेत्रबाट तराई र सहरी क्षेत्र तथा बहरी क्षेत्रबाट विदेश बसाइँसराइ गर्ने तीव्र भएको देखाउँछ । यसरी बसाइँ सर्नेमा अधिकांश युवा र बालबालिकाको सङ्ख्या बढी रहेको छ । यस्तो प्रवृत्तिले ठूलो सामाजिक समस्याको सङ्केत गरेको विज्ञहरुको भनाइ छ । विसं २०४६ सम्म पहाडमा बढी चाप रहेकामा क्रमशः तराईतर्फ चाप सरेको पछिल्ला जनगणनाले देखाउँछ । अहिले तराईमा कूल जनसङ्ख्याको ५४ प्रतिशत आवादी रहेको छ । यसले हिमाल र पहाड क्रमशः रित्तिँदै गएको देखाउँछ । राष्ट्रिय जनगणना२०७८को प्रतिवेदन र विभिन्न स्रोतका आधारमा प्राकृतिक प्रकोप, बेरोजगारी, राजनीतिक अस्थिरतालगायत कारणले बसाइँ सर्नेको सङ्ख्या बढेको केन्द्रीय तथ्याङ्क कार्यालयका निर्देशक ढुङ्गीराज लामिछानेले बताए । उनका अनुसार विसं २०५२ देखि २०६३ सम्ममा बसाइँसराइ कैयौँ गुणा बढेको छ । सशस्त्र द्वन्द्वको सुरुआती वर्षमा तीन हजार छ सय ५० मात्र रहेको आन्तरिक बसाइँसराइको सङ्ख्या सशस्त्र द्वन्द्वको अन्त्यतिर एक लाख ६५ हजार पुगेको छ । त्यसपछि पनि आन्तरिक बसाइँसराइको चित्र (ग्राफ) निरन्तर उकालो लागेको तथ्याङ्कले देखाउने लामिछानेले जानकारी दिए। कूल जनसङ्ख्याको ८० प्रतिशत प्राकृतिक प्रकोपको जोखिममा रहेकाले पनि बसाइँसराइ भएको छ । यसबाहेक हावाहुरी, आगलागी र हिमताल फुट्ने डरले थालथलो छोड्न नेपालीलाई बाध्य पार्ने गरेको छ । पहिरो आदिका कारण पुराना पानीका मुहान सुक्ने कारणले कुनैकुनै गाउँमा तीव्ररूपमा पुख्र्यौंली गाउँ छोडने प्रवृत्ति बढेको छ । एक ठाउँबाट अर्को ठाउँमा हुने मानिसको भौगोलिक चाललाई मानव बसाइँसराइ भनिन्छ । निश्चित समय अवधिमा, निश्चित भौगोलिक वा राजनीतिक एकाइबाट अर्को भौगोलिक वा राजनीतिक एकाइमा बासस्थान परिवर्तन गरेर हुने मानिसको भौगोलिक चाल नै बसाइँसराइ हो । बासस्थान परिवर्तन आन्तरिक र बाह्य प्रकारले हुने गर्दछ । हाल दैनिक करिब दुई हजार पाँच सय नेपाली विदेशिने गरेका छन् । केन्द्रीय तथ्याङ्क कार्यालयका निर्देशक लामिछानेले राष्ट्रिय जनगणना२०७८को प्रतिवेदनलाई हेर्दा हिमाल र पहाडबाट सहरी तथा तराई क्षेत्रमा, तराईका गाउँबाट नगर क्षेत्रमा बसाइँसराइ हुनेक्रम 'जनसाङ्ख्यिक उतारचढाव' देखिएको बताउनुभयो । आर्थिक, सामाजिक, सांस्कृतिक र रोजगारीका विषयलाई समेटेर जनसङ्ख्या व्यवस्थापन नीतिका विषयमा अबको बहस केन्द्रित हुनुपर्ने देखिएको उनको भनाइ थियो । जनगणनामा पाँच लाख बस्न योग्य घर खाली रहेको र घर छाडेर गएकाहरू फर्कने सम्भावना कम रहेकाले उच्च शिक्षासम्म निःशुल्क पढाउने गरी शिक्षामा लगानी वृद्धि गरी युवा जनशक्तिलाई परिचालन गरी भूगोल अनुकूलका व्यावसायिक कृषितर्फ जोड दिनु अत्यावश्यक भएको छ, लामिछानेले भने। केन्द्रीय तथ्याङ्क कार्यालयले सार्वजनिक गरेको जनगणनाको प्रतिवेदनमाथि क्षेत्रगत विश्लेषण गर्ने क्रममा जनसङ्ख्यासम्बन्धी तथ्यतथ्याङ्क र असरलाई केलाइरहेको त्रिभुवन विश्वविद्यालयको केन्द्रीय जनसङ्ख्या अध्ययन विभागका प्रमुख प्रा डा योगन्द्र गुरुङले भने, बसाइँसराइ गर्दा धेरैजसोले आफ्ना विद्यालय पढ्ने उमेरका छोराछोरीसँगै लगे पनि बुबाआमालाई गाउँमै छोड्ने वा बुबाआमा पनि गाउँकै खुला वातावरणमा बस्न चाहने कारणले तथ्याङ्कमा धेरै बसाइँसराइ देखिएको हो । विभागका सहप्राध्यापक डा पद्यप्रसाद खतिवडाका अनुसार कृषिमा आधुनिकीकरण हुन नसक्नु, जनसङ्ख्याको १७ प्रतिशत अझै गरिबीमा रहनु र उच्च शिक्षाका विभिन्न समस्याका कारण स्वदेशी विश्वविद्यालयतर्फ विद्यार्थीको आकर्षण नहुनुले बसाइँसराइलाई बढाएको छ । यसको सङ्केत साहरा चाहिने उमेरका अधिकांश ज्येष्ठ नागरिक गाउँका पुख्र्यौंली थातथलोमै छन् भन्ने हो । बुढेसकालको साहरा भनिने सन्तानलाई विदेश वा आफ्नो थातथलो बाहिर पठाएका उनीहरु सामान्य बल पर्ने काम गर्न तथा बिरामी पर्दा उपचार गर्नसमेत अत्यन्त कठिनाइ व्यहोर्न बाध्य छन्, उनले रासससँग भने। बसाइँसराइको अर्को प्रमुख कारण प्राकृतिक प्रकोप भएको डा खतिवडाको भनाइ छ । मौसम परिवर्तनको सर्वाधिक जोखिममा रहेका राष्ट्रमध्ये चौथोमा पर्ने नेपालमा बाढी र पहिरो तथा भूकम्पका कारण बसाइँ सर्ने पनि उल्लेख्य सङ्ख्यामा रहेका उहाँले बताउनुभयो । यसबाहेक आफ्नो जीवनस्तर उठाउने व्यक्तिगत चाहना सामाजिक, आर्थिक, शैक्षिक तथा वित्तीय पहुँचका लागि सदरमुकाम वा राजधानीतिर सर्ने प्रवृत्तिले पनि बसाइँसराइका लागि प्रेरित गरेको खतिवडाको भनाइ थियो । यस्तो बसाइँसराइलाई परिवारले सकारात्मकरुपमा लिने गरेका छन्, उनले भने। बसाइँसराइ गर्नेका परिवारबीच एउटा सम्पर्क सञ्जाल बन्ने र त्यस सञ्जालमार्फत एक गाउँका मनिस स्वदेश वा विदेशका एकै ठाउँमा बसाइँबसाइ सर्ने प्रवृत्ति पनि देखिएको डा खतिवडाले बताए । भारतको मेघालयस्थित कोइलाखानीमा काम गर्ने नेपाली मजदुर त्यस्तै सञ्चालमा आधारित समूह बनाएर बसाइँसराइ गरेको पाइएको उनले जानकारी दिए । समग्रमा विदेशबाट आउनेभन्दा नेपालबाट विदेश जाने नेपालीहरूको सङ्ख्या बढेको छ । जनगणना गर्दा कुनै स्थानमा अनुपस्थित जनसङ्ख्यालाई अस्थायी बसाइँसराइ मानिन्छ । आफ्नो स्थान छाडेर जानेलाई स्थायी बसाइँसराइ भएको मानिन्छ, उने भने। राष्ट्रिय जनगणनाको प्रतिवेदनअनुसार नेपालको जनसङ्ख्या दुई करोड ९१ लाख ६४ हजार पाँच सय ७८ रहेको छ । एक दशकअघि नेपालको जनसङ्ख्या वृद्धिदर एक दशमलव ३५ प्रतिशत रहेकामा हाल त्यो शून्य दशमलव ९२ प्रतिशतमा झरेको देखाएको छ । राष्ट्रिय योजना आयोगको सहकार्यमा राष्ट्रिय जनसङ्ख्या परिषद् र संयुक्त राष्ट्रसङ्घीय बालकोष (युनिसेफ) ले गरेको एक अध्ययनका अनुसार गत तीन दशकमा नेपालले निकै तीव्र गतिमा जनसाङ्ख्यिक परिवर्तनको अनुभव गरेकाले आगामी २६ वर्षमा जापान जस्तै नेपाल वृद्ध समाज बन्ने प्रक्षेपण गरिएको छ । आगामी ११ वर्षमा नेपाल ढल्दो उमेर समाज बन्नेछ । सन् २०१० देखि २०१५ सम्म नेपालमा कूल प्रजनन दर दुई दशमलव ३२, कोरा मृत्यु दर छ दशमलव पाँच र जन्मिँदाको आयु ६९ दशमलव ०१ जनसाङ्ख्यिक सङ्क्रमण देखिएको छ । जबकि सन् १९८० देखि १९८५ मा कूल प्रजनन दर पाँच दशमलव ६२, कोरा मृत्यु दर १६ दशमलव नौ र जन्मिँदाको आयु ४८ दशमलव ३४ को दरमा रहेको वल्र्ड पपुलेसन प्रसपेक्ट्स '२०१५ ले जनाएको छ । नेपालमा प्रजनन र घट्दो मृत्युदर तथा जनसङ्ख्या वृद्धिदर घट्दो भएका कारण कामकाजी उमेरका वयस्कको आश्रयमा रहनुपर्ने वृद्धको सङ्ख्या पनि वृद्धि हुँदै जाने सो अध्ययनले देखाएको छ । यसका असरबाट बच्न विदेश गएका युवालाई स्वदेश फर्काउने र स्वदेशमै युवा रोजगारी बढाउने, ढिलो विवाह गर्ने र ढिलो बच्चा जन्माउने प्रवृत्ति प्रोत्साहन गर्न प्रतिवेदनले सुझाएको छ । जनसाङ्ख्यिक परिवर्तनका कारण नेपालमा जनसाङ्ख्यिक लाभांश प्राप्त हुने सम्भावना कम हुँदै जाने भएकाले सामाजिक सुरक्षाका कार्यक्रमलाई प्रभावकारी कार्यान्वयन गर्नुपर्ने, भविष्यको श्रमशक्तिमाथि लगानी बढाउनुपर्ने, आत्मनिर्भरता बढाउनुपर्ने उक्त अध्ययनको सुझाव छ । अध्ययनले स्वास्थ्य, पोषण, पानी, सरसफाइ, स्वच्छता, शिक्षा, बालसंरक्षण र सामाजिक संरचनामा रणनीतिक र समयसापेक्ष लगानीले अनुकूल उमेर संरचनाबाट प्राप्त सम्भावनाको रूपान्तरण गर्नसक्ने सुझाएको छ ।"
मासिँदै सल्लाका रुख,"गाईघाट : जिल्लाको रौतामाई गाउँपालिका४ को एउटा बस्तीको नाम हो सल्ले। जताततै सल्लाको रुखले घेरिएपछि ठाउँको नाम नै सल्ले बजार पुग्न गएको बुढापाकाहरू बताउँछन्। तर, आज त्यो गाउँ उजाड बन्दै गएको छ। ७ दशकअघि नामकरण भएको उक्त बस्ती जुन बोटबिरुवाबाट परिचित भयो त्यो क्रमशः विस्थापित हुँदै गएको छ। ७५ वर्षीय वृद्धा दलबहादुर राई भन्छन्, सल्लाको रुख हैन अब मान्छेको बस्तीले ढाकिसकेको छ।' बस्ती बढेसँगै सल्लाका रुख फडाँनी भएको स्थानीय बताउँछन्। २०६३६४ सालमा सडक सञ्जाल जोडिएसँगै खोटाङ जिल्लाको प्रमुख नाका बन्यो र दैनिक करोडको हाराहारीमा व्यापार व्यवसाय हुन थाल्यो। व्यापारिक नाका बनेसँगै बजार विस्तारका क्रममा अझ धेरै सल्लाका रुखहरू कटान भएको स्थानीय बताउँछन्। सल्ले मात्र हैन बोटबिरुवाबाट नामकरण भएका सालथुम्का, सल्लाघारी, सल्लेरी, करमगाछी, सिमलटार, भोर्ले जस्ता ठाउँ हिजोआज उजाड बन्दै गएको स्थानीय बताउँछन्। बजार व्यवस्थापनसँगै घनाजंगल मासिँदै गएको र नमुनाका लागि एकदुई गाछी मात्र राखिएको छ। घनाजंगल तस्करको धन बन्दै गएको स्थानीय बताउँछन्। व्यापारीले रुखलाई नै मार्ने गरी खोटो संकलन, फर्निचरका सामग्री तथा घर निर्माण गर्ने गरेका छन्। बत्ती नहुँदा उज्यालोका लागि प्रयोग हुने सल्लो खाना पकाउनका लागि दाउराका रूपमा पनि प्रयोग गरिन्छ। एकातिर घरायसी प्रयोजन त अर्कोतिर जथाभावी सल्लाको बोटमा चोट पारेर अवैध रूपमा खोटो झिक्नाले सल्लाका बोटहरू धमाधम मर्न थालेको स्थानीय कविर मगरले बताए। जसकारण वन क्षेत्र नै जोखिममा परेको स्थानीयको भनाइ छ। खोटो तस्करले सल्लोका साना रुखसमेत छाडेका छैनन्। सामुदायिक वनका पदाधिकारी र ठेकेदारको मिलेमतोमा अवैध रूपमा मनपरी खोटो संकलन हुने गरेका कारण सल्ला मासिँदै गएको स्थानीय बताउँछन्। अवैध रूपमा हुने यसको चोरी निकासीलाई समेत रोक्न नसकिएको ताप्ली गाउँपालिका१ ओख्लेका प्रेम हमाल बताउँछन्। बारम्बार एउटै रुखबाट खोटो संकलन गर्ने कार्यले रुख नै मर्न थालेका छन्, उनले भने, सामुदायिक वनका पदाधिकारी र ठेकेदारको मिलोमतोमा खोटो संकलन गर्दा अहिले सल्ला रुख सुक्न थालेको छन्। यसरी जिल्लाभित्र रहेका दर्जन बढी सल्ला पाइने वन क्षेत्रबाट अवैध खोटो संकलन कार्य नरोकिने हो भने सल्लो इतिहासमा मात्र सीमित हुने स्थानीयको भनाइ छ। मध्यपहाडी क्षेत्रमा पर्ने उदयपुरको भूभागमा विशेष गरेर कोसी गढतिरमा बढी मात्रामा सल्लाको वन क्षेत्र छ। त्यस वन क्षेत्रमा गठन भएका सामुदायिक वन समूहका पादधिकारीले जिल्ला वनबाट लिएको अनुमतिभन्दा बढी खोटो संकलन गरेर मुनाफा कमाउने गरेका छन्। नेपाल सरकारको खोटो संकलन कार्यविधि २०६४ विपरीत खोटो संकलन गर्दा धमाधम रुख सुकेर मर्न थालेका हुन्। प्राविधिक हिसाबले रुखको एक भागबाट मात्र खोटो निकाल्नुपर्नेमा बोटको चारै दिशा छेकेर खोटो निकालिएका छन्। खोटो संकलक कार्यविधिले खोटो निकाल्ने रुखको जमिनबाट १ मिटर ३० सेन्टिमिटर माथि व्यास भएका रुखबाट मात्र खोटो निकाल्नु पर्ने हुन्छ। तर, व्यवसायीहरूले मापदण्डको कुनै ख्याल नगरी जसरी भए पनि बढि मात्रामा संकलन गर्ने गरी निकाल्ने गरेको स्थानीयको आरोप छ। कार्यविधिमा खोटो निकाल्ने सल्लाको ३६ इन्चभन्दा कम खोप्नुपर्ने हुन्छ, तर, बढी खोटो निकाल्नका लागि ठूलो प्वाल बनाउँदा सल्लाकै रुख मर्ने गरेको छ। खोटो संकलन योग्य रुखमध्ये प्रतिहेक्टर पाँचवटा स्वस्थ रुखलाई छाड्नुपर्ने हुन्छ। तर, वनमा भेटेका खोटो आउने सबै रुखबाट खोटो निकालिन्छ। खोटो निकालेपछि रुखको चोटमा गोबर र माटोले प्लास्टर गर्नु पर्ने भए पनि निकाल्नेहरूले त्यसै छाडने गरेका कारण सल्लाको रुख भएको वन क्षेत्र मासिँदै गएको स्थानीय भीमा मगरले बताइन्। रुखलाई जताततै चोट पुर्याउने मात्र हैन, एसिडल नामक केमिकलसमेत प्रयोग गरेर भए भरको खोटो तान्ने गरेका छन्। तस्करले धेरै खोटो निकालेर फाइदा लुट्न खोज्दा सल्लेरी वन नै रित्तिने अवस्था भएको स्थानीय बताउँछन्। स्थानीय सामुदायिक वन समूहको मिलेमतोमा भारतबाट आएका तस्करहरूले खोटो संकलनका नाममा जथाभावी सल्लोका रुखहरूमा क्षति पुर्याएका छन्। गएको केही वर्षदेखि थालिएको खोटो संकलनपछि धमाधम रुख मर्न थालेको स्थानीय बताउँछन्। स्थानीय सामुदायिक वनहरूले आर्थिक आम्दानीको लोभले खोटो संकलन गर्न दिए पनि जथाभावी गर्नले जंगलमै मासिने चिन्ता बढेको स्थानीय केशर राईले बताए। सम्बन्धित निकायले समयमै यस कार्यलाई रोकेर वन जोगाउनुपर्ने उनले बताए। जिल्लामा २ हजार २ सय हेक्टर क्षेत्रफलमा सल्लाको वन रहेको डिभिजन वन कार्यालयका तथ्यांकमा छ। प्रत्येक आर्थिक वर्ष यस क्षेत्रबाट २ लाख किलो खोटो निकाल्न सकिने जिल्ला वन कार्यालयका सहायक वन अधिकृत सूचना अधिकृत जागेश्वर साहले बताए। अनुमति दिएको भन्दा बाहेक जथाभाबी खोटो संकलन गरेको सूचना पाएपछि अघिल्लो वर्ष केही ठाउँमा अनुगमन समेत गरिएको उनको भनाइ छ। मापदण्डअनुसार खोटो संकलन गर्दा एउटा रुखबाट ३ देखि ४ केजीसम्म निकाल्न सकिने उनले बताए। खोटो संकलनका लागि राष्ट्रिय वन क्षेत्रबाट मात्रै टेण्डर गरिने उनको भनाइ छ। सौन्दर्यको सामान, विभिन्न औषधि र अत्तरहरू निर्माण गर्नका लागि सल्लाको रुख खोटो संकलन गर्ने गरिन्छ।"
रातु खोलाको उत्खनन रोक्न ८ दल एकै ठाउँमा,"ढल्केवर : महोत्तरीको बर्दिवासस्थित रातु खोलामा भइरहेको उत्खनन रोक्न आठ राजनीतिक दल एक ठाउँमा उभिएका छन्। शुक्रबार आठ दलले संयुक्त प्रेस विज्ञप्ति जारी गर्दै आर्थिक स्रोत व्यवस्थापन गर्ने बाहानामा रातु नदीमा भइरहेको अनियन्त्रित उत्खननलाई तत्कालै रोक्न बर्दिवास नगरपालिकासँग माग गरेको हो। अव्यवस्थित र अवैज्ञानिक नदी उत्खननले पानीको मूल सुकेर सिँचाइ प्रणालीको उचित व्यवस्थापन हुन नसक्दा कृषियोग्य जग्गाहरू मरुभूमीकरण बन्दै गएका छन्। पानी र अन्नको संकट गहिरिदो छ। उत्खननबाट नदीमा बन्ने अस्वाभाविक गहिराइको कारण वर्षायाममा बाढीले तीव्र रूपमा चुरे क्षेत्रको कटानले हजारौ विघा कृषियोग्य जग्गा डुवान र कटानमा परेका जगजाहेर छ, विज्ञप्तिमा भनिएको छ बर्दिवास नगर छेत्रीभत्र मापदण्डविपरीत सञ्चालित क्रसरहरूले निम्त्याएको वातावरणीय समस्या अझ विकराल बन्दै छ। रातु नदीको मानव सभ्यताका साथै महोत्तरी र धनुषा जिल्लाको जनजीवनसँग पनि अन्तरसम्बन्ध रहेकोले यसको महत्वलाई उच्च प्राथमिकता दिँदै नेपाल सरकारले जनताको तटबन्ध, राष्ट्रपति चुरे तराईमधेस संरक्षण र वन वातावरण मन्त्रालय लगायतका वैदेशिक सहायता मार्फत अर्बौ बजेट खर्चेर चुरे संरक्षण तथा रातु नदी प्रणाली र जलाधार व्यवस्थापनको काम हुँदै आएको विज्ञप्तिमा उल्लेख छ। विगतदेखि नै बर्दिवास लगायतका यस नदी प्रणालीअन्तर्गत रहेका विभिन्न स्थानीय तहहरूले एकातिर रातु नदीलाई ठेक्का लगाएर दोहन गराइरहेको देखिन्छ भने अर्कोतिर क्रसर माफियाहरूले पनि यो खोलालाई कमाई खाने भाँडो बनाएको दलका प्रतिनिधिहरूको आरोप छ। आर्थिक वर्ष २०७७०७८ मा लगाएको ठेक्का, अवैध उत्खनन्का कारण विवादित भई हाल जनकपूर उच्च अदालतमा मुद्दा विचाराधीन रहेको छ। वातावरणीय प्रभाव मूल्यांकनअनुसार २०७८ सालमा रातु नदीको किसाननगर, पथलैया, जुरेटोल र फूलबारी टोल खण्ड गरी ४ खण्डबाट १ लाख २१ हजार ५०० घनमिटर नदीजन्य वस्तु उत्खनन गर्ने सम्झौता भएको थियो। तर, नापजाँच उपसमितिको प्रतिवेदनअनुसार उत्खनन गर्ने जिम्मा पाएका ठेक्केदार कम्पनीहरूले सम्झौताविपरीत ७ गुणा बढी उत्खनन गरेका थिए। क्षति परिपूर्तिको अवस्थालाई समेत आंकलन नगरी अहिले पुनः ठेक्का लगाएर उत्खनन गर्नु नियमविपरीत भएको हाम्रो ठहर छ, विज्ञप्तिमा भनिएको छ। विज्ञप्तिमा नेकपा माओवादी केन्द्रको तर्फबाट राजु खड्का, नेपाली कांग्रेसबाट चिरञ्जीवी हमाल, नेकपा एमालेबाट शंकर महतो, नेकपा एकीकृत समाजवादीका सुरेश राउत, लोसपा नेपालका चेतकुमार थापा, जनमत पाटीबाट विमलेश महतो, रास्वपा नेपालबाट पर्शुराम बस्नेत र राप्रपा नेपालको तर्फबाट यानिखर गौतमले हस्ताक्षर गरेका छन्।"

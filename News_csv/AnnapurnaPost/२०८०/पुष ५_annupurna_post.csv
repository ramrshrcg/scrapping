शीर्षक,विवरण
कहिले रोक्ने टिपर आतंक ?,"मृत्यु अकाट्य छ। तर अकालको मृत्यु रोक्नुपर्छ। नेपालीहरूको मृत्युको कारणहरूमध्ये सडकमा यातायातका साधनको दुर्घटना मुख्य हुन थालेको छ। भीरपाखा पखेरामा डोरेटोजस्ता साँघुरा बाटामा हुने दुर्घटना एकातिर छन् भने सहर बजारमा दिनहुँ हुने दुर्घटना पनि उत्तिकै। पहाडका कुनाकन्दरामा गाडी दुर्घटनाको कारण सडककै दुरवस्था हो र तर व्यवस्थित र चौडा सडकमा भइरहेका दुर्घटनामा चाहिँ चालकहरूको लापरबाही नै प्रमुख हो। त्यसमा पनि सहरबजारमा सबैभन्दा धेरै दुर्घटना दुईपाङ्ग्रे सवारीसाधन मोटरसाइकल र स्कुटरको भइरहेको छ। अनि धेरै दुर्घटना र लापरबाही चाहिँ टिपरको छ। टिपरको अनियन्त्रित हँकाइका कारण वर्षमा दुई दर्जन हाराहारीमा तर काठमाडौं उपत्यकाभित्र ज्यान गएको पोहोरपरारको तथ्यांक थियो। तर, टिपरको प्रवृत्ति देशैभरि उस्तै छ। कोशीदेखि सुदूरपश्चिमसम्मै टिपरको लापरबाहीपूर्ण दुर्घटनाले बर्सेनि दर्जनौंको ज्यान लिइरहेको छ। काठमाडौंमा टिपरको आतंकै मच्चिएपछि ट्राफिक प्रहरीले दिउँसो गुड्ने रोक्नेदेखि लेन छुट्ट्याउने र राति पनि टाइमकार्ड दिनेसम्मका उपाय रच्यो। ढुंगा, बालुवा र गिटी बोकेर तीव्र गतिमा कुद्न भने टिपरले अझै छाडेका छैनन्। टिपरको आतंकले अझै राजधानीलाई छाडेको छैन। लुम्बिनी प्रदेशमा पनि अचेल टिपरको चर्काे आतंक छ। लुम्बिनीका १२ जिल्लामा बितेका दुई आर्थिक वर्षमा ४५ जनाले टिपर दुर्घटनामा ज्यान गुमाए। ५५ जना घाइते भए। लापरबाहीपूर्ण तरिकाले गाडी चलाएर मानिसको ज्यानु भनेको अपराधै हो। त्यसअनुसार सवारी ऐनबमोजिमको कारबाही चालकहरूमाथि हुनुपर्छ। कतिपय सन्दर्भमा भने टिपर सञ्चालकहरूको दादागिरीका कारण त्यो कानुनअनुसारको कारबाही पनि हुन सकेको छैन। सामान्य तवरले अथवा चालकले नदेखेर भएका दुर्घटनामा एक वर्षको कैद र सजायको व्यवस्था उक्त ऐनमा छ। सोहीअनुसारको फितलो कारबाहीका कारण लापरबाहीको प्रवृत्ति बढेको छ। तर सोही ऐनमा लापरबाहीपूर्ण अर्थात् ज्यान मार्ने मनसायले गराइएको दुर्घटनाका दोषीलाई सर्वस्वसहित जन्मकैदको व्यवस्था पनि छ। लापरबाही गर्नेहरूका हकमा सोही व्यवस्था लागू कडाइका साथ गरिनुपर्छ। त्यसका अलावा भनेको चालकहरूमा सचेतना फैलाउनै पर्छ। कडा कानुन र व्यवस्थामात्रै पनि समाधानको उपाय पूर्ण रूपमा हुन सक्दैन। जसरी हुन्छ टिपर आतंक चाहिँ रोक्नुपर्छ।"
एनसेल सेयर खरिद सम्झौताको दस्तावेज पुग्यो प्राधिकरण,"काठमाडौं : दूरसञ्चार सेवा प्रदायक कम्पनी एनसेलले सेयर खरिद सम्झौताको दस्तावेज नेपाल दूरसञ्चार प्राधिकरणलाई बुझाएको छ। सेयर बिक्रीको विषयमा प्राधिकरणले पटकपटक ताकेता गरेपछि एनसेलले दस्तावेज बुझाएको हो। प्राधिकरणका अध्यक्ष पुरुषोत्तम खनालले एनसेलसँग माग गरिएको कागजात बुझाएको बताए। एनसेलले कागजात बुझाएको छ, त्यसमा के छ भन्ने विषयमा अब हामी यसको अध्ययन गर्छौं, उनले भने। सरकारी निकायलाई कुनै जानकारी नै नदिई गत मंसिर १५ मा सतिशलाल आचार्यका नाममा रहेको बेलायतको स्पेक्ट्रलाइट यूके कम्पनीले एनसेलको ८० प्रतिशत सेयर खरिद गरेको देखिन्छ। यसको मूल्य ६ अर्ब ६५ करोड रुपैयाँ छ। जबकि ८० प्रतिशत सेयर होल्डर मलेसियन कम्पनी अजियाटाले टेलियासोनेरासँग किन्दा ६ वर्षअघि नै यसलाई १ खर्ब ४३ अर्ब तिरेको थियो। स्पेक्ट्रलाइट यूके २०२३ सेप्टेम्बर २६ मा एक डलरमा बेलायतमा दर्ता भएको देखिन्छ। यो सेयर किन्न कै लागि नयाँ कम्पनी दर्ता भएको स्पष्ट हुन्छ। एनसेलको २० प्रतिशत सेयर सुनिभेरा क्यापिटल भेन्चर प्रालिको नाममा छ। प्राधिकरणको स्वीकृति लिएर मात्रै सेयर बिक्री गरी वा हक हस्तान्तरण गर्नुपर्ने व्यवस्था छ। किन यस्तो प्रावधान राखियो भने यो व्यवसाय अरू जस्तो होइन। समितिले तीव्रता दिँदै अध्ययन तथा छानबिन समितिका संयोजक टंकमणि शर्मा दंगालले निर्धारित मितिमा प्रतिवेदन बुझाउने बताए। सरकारले यो समितिलाई ३० दिनभित्र प्रतिवेदन बुझाउने कार्यदेश दिएको छ। कार्यदेशअनुसार तोकिएको समयभन्दा एक दिन नलम्बाइ प्रतिवेदन दिने उनले बताए। गहन अध्ययन विश्लेषण गरी सरकारलाई फाइदा हुने गरी जनचासोलाई सम्बोधन हुने गरी प्रतिवेदन आउने समितिको दाबी छ। संयोजक शर्माका अनुसार सम्पूर्ण विवरण संकलन गर्ने, त्यसको विश्लेषण गर्ने र तोकिएको समयमा बुझाउने कार्यनीति समितिले बनाएको छ। गत मंसिर २१ गते सरकारले एनसेलको सेयर खरिद बिक्रीका सम्बन्धमा अध्ययन तथा छानबिन गरी एक महिनाभित्र प्रतिवेदन पेस गर्न पूर्वमहालेखा परीक्षक शर्माको संयोजकत्वमा उच्चस्तरीय अध्ययन तथा छानबिन समितिको गठन गरेको थियो। समितिमा नेपाल सरकारका सचिव फणीन्द्र गौतम, सदस्यमा अर्थ मन्त्रालयका सहसचिव रितेशकुमार शाक्य, सञ्चार तथा सूचना प्रविधि मन्त्रालयका सहसचिव बाबुराम भण्डारी र आइक्यानका अध्यक्ष सुरजकुमार काफ्ले छन्। संसदीय समितिमा नियमन गर्ने निकाय हुँदाहँुदै समिति गठनको भन्दै सरकारको आलोचना पनि हुँदै आएको छ। समितिको औचित्य पुष्टि हुने गरी समितिले प्रतिवेदन दिने पनि उसको दाबी छ। राज्य व्यवस्था तथा सुशासन समितिको छलफलमा प्रधानमन्त्री पुष्पकमल दाहाल स्वयंले पनि समितिमाथि प्रश्न चिन्ह आएपछि कामको सुरुवातमा केही बिलम्ब भएको बताए। तर, प्रधानमन्त्री दाहालले पनि समितिले काम थालिसकेको जानकारी दिए।"
एनसेल प्रकरण दबाउने प्रपञ्च,"संसद्का अन्य समितिमा पनि छलफल गर्न लगाएर भ्रमित बनाउने र विषयलाई लम्ब्याउने षड्यन्त्र भइरहेको छ । दूरसञ्चार सेवाप्रदायक निजी कम्पनी एनसेलको सेयर खरिदबिक्री प्रकरणले सरकार, सदन र सडक तातेको छ। देश र जनतालाई ढाँटेर पुँजीगत लाभकर छल्ने, जनताको स्वामित्वमा आउन नदिने र दीर्घकालीन रूपमा नै मुलुकलाई प्रभाव पार्ने नियोजित षड्यन्त्रअन्तर्गत एनसेलको सेयर खरिदबिक्री भएको छ। यो तथ्य कसैबाट छिप्न सक्दैन। एनसेलको सेयर खरिदबिक्रीबारे संसद्को लेखा समितिले छलफल, अध्ययन र विश्लेषण गर्यो। यो प्रकरणमा मुख्यगरी तीन प्रकारका गडबडी भेटिएका छन्। पहिलो : कानुनी गडबडी चुक्तापुँजीको पाँच प्रतिशतभन्दा बढी सेयर किनबेच गर्दा प्राधिकरणको स्वीकृति लिनुपर्ने कानुनी व्यवस्था मिचिएका छन्। दूरसञ्चार ऐनको दफा २७ र नियमावलीको नियम १४ को ठाडो उल्लंघन भएका छन्। दोस्रो : राजस्वमा गडबडी एनसेलको यथार्थ मूल्यांकन गरिएन। १ खर्ब ४३ अर्ब रुपैयाँमा मलेसियन कम्पनीले ६ वर्षअघि किनेको ८० प्रतिशत सेयर ६६ अर्बमा बिक्री गरिएको भनिएको छ। तथ्यहरूले एनसेल घाटामा गएको देखिँदैन। तर, त्यति ठूलो घाटा देखाएर विदेशमा रातारात सेयर किनबेच हुनुले पनि मुलुकलाई राजस्व वा कर छल्ने षड्यन्त्र लुकेको स्पष्ट छ। यसको यथार्थ मूल्यांकन गरियो भने नाफामा जान्छ। र त्यस्तो अवस्थामा किनबेच हुँदा राज्यलाई ठूलो कर तिर्नुपर्ने हुन्छ। तर चलाखीपूर्ण रूपमा घाटामा गएको देखाइयो। अर्कोतिर, यति ठूलो कम्पनीको सेयर बिक्रीका लागि सार्वजनिक बोलकबोल गर्न सकिन्थ्यो। त्यो पनि नगरी गुपचुपमा भएको खरिदबिक्रीले यसभित्र काला खेल छन भन्ने प्रस्ट हुन्छ। अर्कोतिर, मुलुकका ऐन, कानुन मिचेर यति ठूलो चलखेल गर्ने आँट त्यसै आएको होइन होला। यसमा राजनीतिक नेतृत्वको संरक्षण छैन भन्नेमा कसैले पनि विश्वास गर्न सक्दैन। तेस्रो : स्वामित्वमा हस्तान्तरण नगर्ने गडबडीएनसेलको सेयर खरिदबिक्री प्रकरणमा सबैभन्दा डरलाग्दो पाटो भनेको यो कम्पनी कहिल्यै पनि सरकारको स्वामित्वमा आउन नदिने षड्यन्त्र हो। दूरसञ्चार ऐन, २०५४ को दफा ३३ अनुसार ५० प्रतिशतभन्दा बढी विदेशी व्यक्ति वा संस्थाको लगानी भएको दूरसञ्चार सेवासम्बन्धी संरचना अवधि समाप्त भएपछि नेपाल सरकारको स्वामित्व हुने व्यवस्था छ। एनसेलको २५ वर्षे लाइसेन्स २०८५ भदौ १५ मा समाप्त हुँदैछ। त्यसअनुसार ६ वर्षपछि यो कम्पनी स्वत : राज्यलाई हस्तान्तरण गर्नुपर्छ। तर, विदेशी कम्पनीको सेयर नेपालीलाई बेचेको देखाएर सरकारलाई हस्तान्तरण नगर्ने भित्री षड्यन्त्र यसभित्र लुकेको छ। देशको कानुन, संविधान र विधि मानेरै विदेशी कम्पनीले एनसेलको स्थापना गरेको कुरा कसैले पनि बिर्सनु हुँदैन। अनि, जब सरकारलाई हस्तान्तरणको कुरा आयो, अनि षड्यन्त्रका तानाबुना बुन्न थालिएका छन्। यसमा सरकारको नियत पनि स्पष्ट छैन। छिटो छानबिन गरेर सत्यसत्य पत्ता लगाउने र दोषीलाई कारबाही गर्ने काममा भइरहेको विलम्बले थप शंका पैदा गरेको छ। एनसेल सेयर खरिदबिक्री प्रकरणलाई लम्ब्याउने, गडबडी गर्नेलाई चोख्याउने र सकेसम्म अलमल गराएर यो प्रकरण गायब पार्ने षड्यन्त्र भइरहेको छ। त्यसकारण देशप्रेमी, राष्ट्रवादी जनताले सचेत भएर गडबड गर्नेमाथि खबरदारी गर्नुपर्छ। लेखा समितिले एनसेलको सेयर खरिदबिक्रीमा कानुनी, राजस्व र स्वामित्व हस्तान्तरणमा भएका गडबडीबारे सरकारलाई स्पष्ट निर्देशन दिएको छ। ३० दिनभित्र यसको अनुसन्धान गरेर जनतालाई स्पष्ट गर्न, दोषीलाई कारबाही गर्न र सार्वजनिक सम्पत्तिको रक्षा गर्न निर्देशन छ। त्यसपछि सरकारले छानबिन समिति पनि बनायो। तर, सरकारले एकातिर छानबिनको प्रक्रिया अघि बढाए जस्तो गरिरहेको छ, अर्कोतिर यसै विषयमा संसद्का अन्य समितिमा छलफल गर्न लगाएर जनतालाई भ्रमित बनाउने र यो विषयलाई लम्ब्याउने षड्यन्त्र रचिरहेको छ। संसद्को कुनै एउटा समितिले निर्णय गरिसकेपछि सिंगो संसद्को सम्पत्ति त्यही हो भनेर सरकार अघि बढ्नु पथ्र्यो। तर, सरकार नजिकका व्यक्तिहरू विभिन्न समितिमा छन्। उनीहरूमार्फत सरकार विभिन्न संसदीय समितिमा छलफलका नाममा छानबिन पर धकेल्न खोज्दैछ। यही विषयमा विभिन्न समितिमा छलफल गरेर एनसेल सेयर खरिदबिक्री प्रकरणलाई लम्ब्याउने, गडबडी गर्नेलाई चोख्याउने र सकेसम्म अलमल गराएर यो प्रकरण गायब पार्ने षड्यन्त्र भइरहेको छ। त्यसकारण देशप्रेमी, राष्ट्रवादी जनताले सचेत भएर गडबड गर्नेमाथि खबरदारी गर्नुपर्छ। संसदीय समिति भनेका मिनी संसद् हुन्। त्यसैकारण एउटै विषयमा सबै समिति झुम्मिनु भनेको समय र राज्यको स्रोत साधनको दुरुपयोग हो। एउटा कुनै समितिले निर्णय गरिसकेपछि सिंगो संसद्को सम्पत्तिका रूपमा ग्रहण गर्नुपर्छ। विगतमा पनि क्षेत्राधिकार नाघ्ने र एउटै विषयमा धेरै समितिले हात हाल्ने घटना नभएका होइनन्। सभामुख, उपसभामुखलगायत संसद्को नेतृत्व यसतर्फ गम्भीर बन्ने बेला आइसकेको छ। अर्कोतिर, एउटै विषयमा एउटा समितिले एकखाले निर्णय गर्ने, अर्कोले अर्को निर्णय गर्दा विषय नै गिजोलिने र सरकारलाई त्यसबाट भाग्न सहज हुने गरेको छ। जहाँसम्म एनसेल खरिदबिक्री प्रकरणमा लेखा समितिको क्षेत्राधिकारको प्रश्न छ राजस्व, आम्दानी र सार्वजनिक खर्च जोडिएका विषयवस्तु लेखा समितिको कार्यक्षेत्रभित्र पर्छन्। यो प्रकरणमा पुँजीगत लाभकर छली र सरकारलाई स्वामित्व हस्तान्तरणको विषय भएकाले समितिले छलफल गरेको हो। सस्तो लोकप्रियता र सरकारी ढाकछोपलाई सहयोग पुग्ने गरी संसदीय समितिमा हुने छलफल देश र जनताका हितमा हुँदैनन् भन्ने यसअघिका दृष्टान्त काफी छन्। एनसेल प्रकरणमा भएका गडबडीबारे सरकारले ३० दिनभित्र जनतालाई स्पष्ट गर्नैपर्छ। अरू संसदीय समितिमा छलफल लम्ब्याएर सरकार यसबाट कुनै हालतमा भाग्न मिल्दैन। यसमा दोषी ठहर भए उच्च राजनीतिक नेतृत्व पनि दण्डित हुनैपर्छ। देश र जनतालाई ठग्ने र व्यक्तिगत लाभका लागि मुलुकमाथि गद्दारी गर्ने छुट कसैलाई पनि छैन। यस्ता कम्पनीको स्वामित्व हस्तान्तरणमा कानुनी छिद्र छन भने सरकारले त्यसका लागि कानुन संशोधनको प्रस्ताव संसद्मा ल्याओस्। आवश्यक छलफल र विमर्श गरेर कानुन संशोधन, परिमार्जन र परिस्कृत गर्न जनताका प्रतिनिधि सक्षम र प्रतिबद्ध छन्। यदि हामीले यसमा खेलाँची गर्यौं भने विदेशी लगानीका अरू कम्पनीको स्वामित्व पनि सरकारलाई आउँदैन। त्यसो भयो भने देश र जनताप्रति गद्दारी हुन्छ। राष्ट्र र जनताप्रति बेइमानी हुन्छ। दीर्घकालीन रूपमा मुलुकलाई ठूलो आर्थिक हानिनोक्सानी हुन्छ। मुलुकको अर्थतन्त्र जर्जर छ। देशभित्र रोजगारी र अवसर नभएको भन्दै युवाहरू विदेश पलायन भइरहेका छन्। विदेशी लगानीको वातावरण छैन भन्ने भाष्य निर्माण गर्न खोजिँदैछ। तर, विदेशी कम्पनी छ भन्दैमा देशभित्र जे पनि गर्ने छुट उसलाई हुँदैन। देशको कानुन, नीति र विधिभित्र विदेशी कम्पनी सञ्चालन हुनुपर्छ। दूरसञ्चार व्यवसाय भनेको देशको सुरक्षासँग पनि जोडिएको हुन्छ। त्यसैकारण नियमनकारी निकायका सर्त, सुविधा र अवसरभित्र रहेर सञ्चालन हुनु जरुरी छ।  पोखरेल, सार्वजनिक लेखा समिति सभापति हुन्।"
भूकम्पपीडितले अझै पाएनन् पहिलो किस्ता,"जाजरकोट : भूकम्प गएको डेढ महिना बितिसक्दा पनि सरकारले पीडितलाई त्रिपालबाट अस्थायी आवासमा सार्न सकेको छैन। जिल्लाका करिब २८ हजार परिवारले आवास निर्माणका लागि सरकारले उपलब्ध गराउने रकमको पहिलो किस्ता अझै पाउन सकेका छैनन्। जाजरकोटको नलगाड नगरपालिका४ का चन्द्रबहादुर रावलको परिवारको बास अझै त्रिपालमै छ। सरकारले रकम दिएपछि अस्थायी आवास बनाउने भनेर आफूले कुर्न थालेको पनि महिना दिन बितिसकेको उनले बताए। वडा कार्यालयसँग सम्झौता गरेकै पनि हप्ता दिन भइसक्यो। अनुदान कुर्दाकुर्दै हिउँद जाला जस्तो छ। त्रिपालको चिसोले निकै गाह्रो भइसक्यो, उनले भने। पहिलो किस्ताको अनुदानका लागि दुई सातादेखि उनी नगरपालिकामा धाइरहेका छन्। माथिबाटै पैसा आएको छैन भनेर झुलाइरहेका उनको गुनासो छ। कि पैसा दिँदैनौं भनिदिएको भए हामी आफ्नो मेसो गर्ने थियांै। पैसाको आस देखाएर समयमा किन नदिएको होला ?, उनले आक्रोश पोखे। सोही वडाका प्रदीप रावलले पनि अस्थायी आवासका लागि अनुदान कुर्न थालेको धेरै भइसक्यो। वडा कार्यालयमा निवेदन दिएर अस्थायी आवासको अनुदानका लागि उनको सम्झौतासमेत भइसकेको छ तर रकम नआउँदा उनले काम थाल्न सकेका छैनन्। आफूसँग पैसो छैन। पेट कसरी पाल्ने समस्या छ। घर कसरी बनाउनु ?, उनले भने, सरकारले पैसा देला र घर बनाउँला भनेको, खै पैसै आउँदैन। चन्द्रबहादुर र प्रदीप जस्तै नलगाडका ८ हजार ९७ जना लाभग्राहीले हालसम्म पहिलो किस्ताको रकम पाउन सकेका छैनन्। उक्त पालिकाले ७ हजार ३ सय ९१ जनासँग सम्झौता नै गरिसकेको छ। सरकारले सम्झौता गर्नेबित्तिकै रकम दिने भने पनि उनीहरूले पाउन सकेका छैनन्। रकम नपठाउँदा पीडित परिवारले रकम पाउन नसकेका हुन्। रकम माग गरिरहेका छौं तर अहिलेसम्म आएको छैन, नलगाड नगरपालिकाका नगरप्रमुख डम्बरबहादुर रावतले भने, लाभग्राही कायम गरी सम्झौतासमेत गरिसक्दा पनि पैसा पाइएन। जसका कारण अस्थायी टहरा बनाउने कामले गति लिन सकेन। त्यस्तै जुनीचाँदे गाउँपालिकाका २ हजार ५ सय ६३ लाभग्राहीले पनि रकम पाउन सकेका छैनन्। जाजरकोटमा भूकम्पपीडित लाभग्राहीको संख्या हालसम्म ३३ हजार ५५ पुगेको छ। लाभग्राही कायम गरिसक्दा पनि रकम अभावमा जिल्लाका नलगाड नगरपालिका र जुनीचाँदे गाउँपालिकाले लाभग्राहीलाई रकम दिन पाएका छैनन्। रकम लिइसकेका केही पालिकाहरूको ढिलासुस्तीका कारण उनीहरूको खातामा पैसा होल्ड भएर बसेको छ। हालसम्म ४ हजार ६ सय २४ परिवारको खातामा पहिलो किस्ताबापतको २५ हजार रुपैयाँ निकासा भएको छ। भेरी नगरपालिकाले ५ सय ९२ परिवारसँग सम्झौता गरी लाभग्राहीको खातामा रकम निकासा गरेको छ। बारेकोटले १ हजार ६५ परिवारलाई पहिलो किस्ताको रकम निकासा गरेको छ। शिवालयले २ हजार ८ सय ७१ परिवारको खातामा अनुदान दिएको छ। छेडागाडले ९६ जनाको खातामा रकम पठाएको छ। हालसम्म जम्मा ११ करोड ५६ लाख रुपैयाँ मात्र पीडित व्यक्तिका खातामा गएको जिल्ला प्रशासन कार्यालय जाजरकोटले जनाएको छ। अरू बाँकी ३९ करोड रुपैयाँ पालिकाको खातामा होल्ड भएको छ। रकम लिइसकेका स्थानीय सरकारले समयमा सम्झौता लगायतका काम नसक्दा रकम निकासा हुन नसकेका हुन्। रकम निकासा भएका शिवालय, भेरी, छेडागाड, कुशे र बारेकोट गाउँपालिकाले लाभग्राही पहिचान गरी सम्झौता गर्ने प्रक्रियामा ढिलाइ गरेकाले पीडितले रकम पाउन नसकेका हुन्। त्रिपालको चिसोले पीडित परिवारका सदस्यहरू बिरामी परेर ज्यान गइरहेको छ तर प्रक्रियागत झन्झटका कारण उनीहरूले अस्थायी आवासका लागि अनुदान रकम लिन पाएका छैनन्। भूकम्पले घरबारविहीन भएका परिवारलाई अस्थायी आवास निर्माणका लागि पहिलो किस्तामा २५ हजार र निर्माण सम्पन्न भएपछि २५ हजार गरी प्रतिपरिवार ५० हजारका दरले अनुदान दिने सरकारले निर्णय गरेको डेढ महिना भइसक्यो। जिल्ला विपद् व्यवस्थापन कोषमा रकम नहुँदा उनीहरूले निकासा पाउन नसकेका हुन्। पहिलो किस्ताका लागि अपुग ५० करोड रुपैयाँ माग गरेर पठाएको दुई साता बितिसकेको छ। तर, सरकारले मंगलबार ४ करोड रुपैयाँ मात्र पठाएको छ। पहिलो किस्ताको अपुग र दोस्रो किस्ताको सबै रकम हिसाब गरेर माग गर्न राष्ट्रिय विपद् जोखिम न्यूनीकरण तथा व्यवस्थापन प्राधिकरणले निर्देशन दिएबमोजिम मंगलबार ९६ करोड २७ लाख ५० हजार रुपैयाँ माग गरिएको जाजरकोटका प्रमुख जिल्ला अधिकारी सुरेश सुनारले बताए। उनले भने, बुधबार ५० करोड पठाइएको जानकारी आएको छ तर खातामा आएको छैन। कोष तथा लेखा नियन्त्रक कार्यालयतिर अड्केको हो कि ? हामी बुझ्दै छौं। रकम आउनेबित्तिकै पहिलो किस्ताको मागअनुसारको रकम पालिकाको खातामा पठाइने उनले बताए।"
मेलम्चीको खानेपानी एक महिनाभित्रै,"सिन्धुपाल्चोक : मेलम्ची खानेपानी आयोजनाको पुनर्निर्माण र पानी पथान्तरणको काम पुनः सिनो हाइड्रोलाई नै दिइएको छ। चिनियाँ निर्माण व्यवसायी सिनो हाइड्रोलाई पुनः काम दिने समझदारी भएसँगै आयोजना पुनर्निर्माण गर्ने बाटो खुलेको हो। खानेपानी मन्त्रालयका सचिव सुरेश आचार्यको अध्यक्षतामा बसेको मेलम्ची खानेपानी विकास समिति बोर्ड बैठकले सिनो हाइड्रोसँग समझदारी गरी तत्काल साइटमा परिचालनका लागि आवश्यक सहजीकरण र समन्वय गर्ने निर्णय गरेको मेलम्ची खानेपानी विकास समितिले जनाएको छ। यसअघि सरकारले सिनो हाइड्रोले पानी पथान्तरण गर्न लापरबाही गरेको भन्दै ठेक्का तोड्न सकिने जनाएको थियो। आयोजनाको काम गर्न राखेको धरौटी हाइड्रोले माग गरेको र कामै नगरेको भन्दै समितिका कार्यकारी निर्देशक जाकी अहमद अन्सारीले ठेक्का रद्द गर्ने विषयमा छलफल चलिरहेको बताएका थिए। सिनोले मेलम्चीमा इन्टेक र सुरुङको गरी दुई ठेक्का पाएको थियो। दुवै ठेक्का गरी हाइड्रोले १० करोड रुपैयाँ धरौटी राखेको थियो। आयोजनाले धरौटी रकम फिर्ता गर्न नमिल्ने जनाएपछि हाइड्रोले अदालतमा मुद्दा दायर गरेको थियो। अहिले आयोजना र हाइड्रोबीच पुनः काम गर्ने समझदारी भएपछि मेलम्ची आयोजना अघि बढ्ने भएको हो। समझदारीसँगै करिब आठ महिनादेखि बन्द रहेको मेलम्चीको पानी वितरणको बाटो खुलेको छ। समझदारीपत्रमा समितिका कार्यकारी निर्देशक जाकी अहम्मद अन्सारी र निर्माण कम्पनी सिनोका प्रतिनिधिले हस्ताक्षर गरेका छन्। सिनोसँग भएको समझदारीअनुसार विशेष परिस्थितिको सिर्जना नभएमा बढीमा २८ दिनभित्र कार्य सम्पन्न भई मेलम्चीको पानी सुरुङमा पथान्तरण हुनेछ। द्रुत कार्यतालिका अनुसार दुई सिफ्टमा जनशक्ति परिचालन गरी पानी पथान्तरणका लागि आवश्यक कार्यहरू सम्पन्न गरिने समिति र सिनोबीचको समझदारी पत्रमा उल्लेख छ। हाइड्रोसँग समझदारी गरी तत्काल साइटमा परिचालनका लागि आवश्यक सहजीकरण र समन्वय गर्ने निर्णय गरेको मेलम्ची खानेपानी विकास समितिका प्रवक्ता राजेन्द्रप्रसाद पन्तले बताए। इटालियन कम्पनी सीएमसीले आयोजनाबाट हात झिकेपछि २०७६ आसोज १२ गते आयोजनाको सुरुङमार्गको बाँकी काम एक वर्षभित्र सक्नेगरी ८५ करोड रुपैयाँमा सिनोसँग सम्झौता गरेको थियो। निर्माण सम्पन्न भएपछि २०७७ चैतमा पहिलो पटक मेलम्चीको पानी काठमाडौंमा अस्थायी रूपमा दुई महिना वितरण गरिएको थियो। तर, २०७८ असार १ गतेको बाढीले आयोजनामा क्षति पुग्यो र बन्द भयो। त्यसपछि मन्त्रिपरिषद्को निर्णयबमोजिम आयोजनामा काम गरिरहेको सिनोलाई लागत थप गरी काम गराइयो। नौ महिनापछि अस्थायी संरचनाबाट दुई महिना पानी पठाउने काम भयो। त्यसपछि फेरि २०७९ जेठदेखि मंसिरसम्म वर्षाका कारण आयोजना बन्द गरियो। मंसिरपछि सात महिना काठमाडौंमा पानी लगियो। २०८० साल असार ८ गते वर्षायामको जोखिमलाई दृष्टिगत गरी सुरुङमार्फत मेलम्चीको पानी पठाउन बन्द गरिएको थियो। २०८० साल साउन २८ र साउन २९ गतेको बाढीले मेलम्चीको हेडबक्र्समा क्षति पुयाएको थियो। जसका कारण मेलम्चीको पानी काठमाडौं लगिएको थिएन। गएको पुस १ गते सभामुख देवराज घिमिरे मेलम्ची खानेपानीको मुहानस्थल हेलम्बु १ अम्बाथानको निरीक्षण गर्न पुगेका थिए। उनले जतिसक्दो चाँडो पानी काठमाडौं लगेर काठमाडौंका बासिन्दालाई पानी खुवाउन निर्देशन पनि दिएका थिए। तर पुस २ गते मेलम्चीको पानी ल्याउन प्रयत्न नगरिएको भन्दै काठमाडौं उपत्यका मेलम्ची खानेपानी संघर्ष समितिले प्रदर्शन गरेको थियो। मेलम्चीको स्थलगत भ्रमणसमेत गरेको समितिले पानी वितरणमा कुनै प्राविधिक समस्या नभई केवल व्यवस्थापकीय समस्या मात्र रहेको पनि जनाएको थियो। समितिले खानेपानी मन्त्री तथा विकास समितिलाई ज्ञापनपत्र दिई शुक्रबारसम्म आफ्ना मागका बारेमा सुनुवाइ नभए आन्दोलनका थप कार्यक्रमहरू अगाडि ल्याउने जनाएको थियो। समितिको मागलाई ध्यान दिँदै खानेपानी मन्त्रालय र समितिले सिनोसँग समझदारी गरी काम गर्न सहजीकरण गरेको हो। अब सिनोसँग सम्झौता भएपछि समयसीमा भित्रै मेलम्चीको पानी काठमाडौं पुग्ने आशा जागेको आयोजनाका प्रवक्ता राजेन्द्रप्रसाद पन्त बताउँछन्। निर्माण व्यवसायीलाई जति छिटो परिचालन गयो उति छिटो काठमाडौंमा पानी पुग्ने सम्भावना रहेको पन्तको भनाइ छ। जेजस्ता बाधाहरू भए पनि हामी सकेसम्म छिट्टै काठमाडौंवासीलाई पानी ख्वाउँछौं, पन्तले भने। यसअघि सिनोलाई काम गर्न समितिले अनुरोध गरेको थियो। सिनोेले यसभन्दा अघि नै काम सम्पन्न गरिसकेको र अहिले उपकरण अन्यत्र लगाई सकेकाले एक महिनाका लागि ल्याएर काम गर्न नसक्ने जानकारी दिएको थियो। जसरी पनि आयोजना सम्पन्न गर्नुपर्छ, ठेकेदार कम्पनीसँग निहुँमात्र खोजेर हुँदैन भनेर अहिले कामको जिम्मेवारी पुनः सिनोलाई नै दिएका हौं, पन्तले भने, सम्झौता तोडेर अर्को ठेकेदार नियुक्ति गरेर सबै प्रक्रिया पूरा गर्दा बर्खा लागिसक्ने भएकाले पनि यही कम्पनीलाई काम गर्ने वातावरण मिलाउन समिति लागेको हो। निर्माण कम्पनीले द्रुत रूपमा काम सुरु गर्ने हो भने पानी पथान्तरण कार्य एक महिनाभित्रै सकिने आयोजनाको सिनियर डिभिजनल इन्जिनियर पदमबहादुर कुँवर बताउँछन्। काम सुरु कहिलेबाट हुन्छ र कामको गति हेरेर मात्रै पानी कहिले पथान्तरण हुन्छ भन्ने जानकारी दिन सकिन्छ, उनले भने, दू्रत गतिमा काम गर्ने हो भने एक महिना पनि लाग्ने देखिँदैन। स्थानीय सरकारको सहयोग हुन्छ मेलम्ची खानेपानी आयोजनास्थल रहेको हेलम्बु गाउँपालिकाका अध्यक्ष निमाग्याल्जेन शेर्पा प्राविधिक रूपमा त्यति ठूलो समस्या नरहेकाले काम सुरु गरेको १५२० दिनमा काम सकिएर पानी काठमाडौं पठाउन सकिने बताउँछन्। उनले पानी पथान्तरणका लागि स्थानीय सरकारले सहयोग गरिरहेको बताए। हामी जतिसक्दो चाँडो पानी काठमाडौं पठाउन आतुर छौं, उनले भने, बाटोको समस्या अनि स्थानीय समस्या केही होइन यसमा। यसको समस्या भनेको समिति र ठेकेदारको हो। स्थानीय तहमा विकास निर्माणको काम, स्थानीयले पाउने लेबीलगायतका विषयमा केही माग रहे पनि पानी पथान्तरण तुरुन्तै गरिनुपर्ने उनले बताए। अम्बाथानमा रहेको हेडबक्र्स भूवनोट तथा बाढीपहिरोको जोखिमका कारण एक किलोमिटर सार्नुपर्ने एडीबीको प्रतिवेदनअनुसार काम अगाडि बढाउनुपर्ने शेर्पाले बताए।"
बैंकवित्तीय संस्थाको नाफाभन्दा प्रोभिजन बढी,"काठमाडौं : बैंक तथा वित्तीय संस्थाहरूको नाफा पुँजी लागतको तुलनामा न्यून हुँदै गएको छ। जोखिबापत छुट्ट्याएको प्रोभिजन अर्थात् कर्जा नोक्सानीको रकमको आकार भने बढ्दै जाँदा अन्ततः कम्पनीको लाभांश क्षमतामा प्रहार गरेको छ। अधिकांश बैंकहरूले प्रदान गर्ने बोनस तथा लाभांश घट्दो छ। यो तथ्य पछिल्लो समय भटाभट वार्षिक साधारणसभा (एजीएम) घोषणा गरिरहेका बैंक तथा वित्तीय संस्थाको स्थितिलाई हेरेर पनि आकलन गर्न सकिन्छ। अझ ती एजीएम अघिल्लो आर्थिक वर्षको मुनाफाको थियो। आर्थिक वर्ष २०८००८१ को पहिलो त्रैमास अर्थात् असोजसम्ममा पनि बैंकहरूको नाफा खासै उत्साहजनक रहेन। यद्यपि सञ्चालनमा रहेका २० वाणिज्य बैंकहरूले चालू आवको ३ महिना अर्थात् पहिलो त्रैमासिक वित्तीय प्रतिवेदनअनुसार १३ अर्ब ४७ करोड २० लाख ४७ हजार रुपैयाँबराबर नाफा कमाएका थिए। यसपछिको अर्को महिना कात्तिकमा एक महिनाको अन्तरमा थप ७ अर्ब २६ करोड २ लाख रुपैयाँ हाराहारीले बढी कमाएको नेपाल राष्ट्र बैंकको तथ्यांकमा उल्लेख छ। यस अवधि अर्थात् चालू आर्थिक वर्षको चार महिना (कात्तिकसम्म) मा वाणिज्य बैंकले २० अर्ब ७३ करोड २२ लाख ६० हजार रुपैयाँ नाफा कमाए। तर यो नाफाको आकारभन्दा कर्जा नोक्सानीको जोखिम (प्रोभिजन) बापत छुट्ट्याएको रकमको आकार ठूलो छ। सोही अवधि अर्थात् ४ महिनासम्ममा वाणिज्य बैंकले मात्रै कर्जा नोक्सानीको जोखिमबापत २७ अर्ब १२ करोड ५७ लाख रुपैयाँ हाराहारीमा छुट्ट्याएका छन्। उक्त रकम नाफाबाट छुट्ट्याएकोले जोखिममा रहेका कर्जाको साँवा तथा ब्याज चुक्ता नभएसम्म वितरणयोग्य नाफामा जोड्न र लाभांशमा गणना गर्न नपाइने व्यवस्था छ। यसकारण ऋण समयमा फिर्ता नगर्दा खराब कर्जाको आकार बढेसँगै लाभांश क्षमता पनि घटेको हो। यद्यपि समग्रमा सञ्चालित २० वाणिज्य बैंकमध्ये १० बैंकहरूको नाफा अर्ब रुपैयाँमा छ। जसअन्तर्गत क्रमशः नबिल, ग्लोबल आईएमई, नेपाल इन्भेस्टमेन्ट मेगा, प्राइम, हिमालयन, एनआईसी एसिया, एनएमबी, राष्ट्रिय वाणिज्य, एभरेस्ट र प्रभु बैंक रहेका छन्। यसबाहेकका बैंकको नाफा भने अर्ब रुपैयाँभन्दा कम देखिन्छ। तर कृषि विकास बैंकले भने यसपटक नोक्सानी व्यहोर्नु परेको छ। राष्ट्र बैंकका अनुसार कात्तिक मसान्तसम्म सबैभन्दा बढी नाफा कमाउने बैंकमा नबिल बैंक अगाडि छ। यस अवधिसम्म उक्त बैंकले २ अर्ब १६ करोड ९६ लाख ६० हजार रुपैयाँ नाफा कमाएको छ। यसपछि दोस्रोमा ग्लोबल आईएमई बैंकले १ अर्ब ९४ करोड ६९ लाख ४० हजार र तेस्रोमा रहेको नेपाल इन्भेस्टमेन्ट मेगा बैंकले १ अर्ब ८६ करोड ६८ लाख ८० हजार रुपैयाँ नाफा आर्जन गरेका छन्। यसपछि अर्बको पंक्तिमा रहेका बैंकमध्ये क्रमशः प्राइम बैंकले १ अर्ब ५३ करोड ४४ लाख ६० हजार, हिमालयन बैंकले १ अर्ब ५० करोड ६६ लाख २० हजार, एनआईसी एसिया बैंकले १ अर्ब ३७ करोड ७६ लाख ६० हजार, एनएमबी बैंकले १ अर्ब २३ करोड ८५ लाख ६० हजार, राष्ट्रिय वाणिज्य बैंकले १ अर्ब २० करोड ६७ लाख ४० हजार, एभरेस्ट बैंकले १ अर्ब ८ करोड र प्रभु बैंकले १ अर्ब ५ करोड ७९ लाख रुपैयाँ नाफा आर्जन गर्न सफल भएका छन्। अर्बभन्दा कम नाफा आर्जन गर्नेमा क्रमशः स्टयान्डर्ड चार्टर्ड बैंकले ९८ करोड १९ लाख ८० हजार, कुमारीले ८८ करोड ८० लाख ९० हजार, सानिमाले ७७ करोड ७८ लाख ३० हजार, माछापुच्छ्रे बैंकले ६७ करोड १५ लाख २० हजार, नेपाल बैंकले ६६ करोड ८१ लाख ६० हजार, नेपाल एसबीआई बैंकले ६० करोड ५६ लाख, सिटिजन्स बैंकले ५८ करोड २४ लाख २० हजार, लक्ष्मी सन्राइज बैंकले ५१ करोड ५९ लाख ९० हजार र सिद्धार्थ बैंकले ३३ करोड ३८ लाख ६० हजार रुपैयाँ नाफा आर्जन गर्न सफल भएका छन्। तर जसोतसो १९ बैंकले नाफा आर्जन गरिरहँदा कृषि विकास बैंकले भने कात्तिक मसान्तसम्म २७ करोड ८८ लाख ४० हजार रुपैयाँ नोक्सानी व्यहोर्नु परेको छ। विकास बैंकमा अधिक नाफा गर्नेमा मुक्तिनाथ सञ्चालनमा रहेका १७ विकास बैंकहरूले पनि चालू आवको ४ महिनामा १ अर्ब ६२ करोड ९२ लाख रुपैयाँबराबरको नाफा कमाएका छन्। यसमध्ये राष्ट्रियस्तरका विकास बैंकले मात्रै डेढ अर्ब रुपैयाँभन्दा बढी नाफा आर्जन गरे। राष्ट्र बैंकको तथ्यांकअनुसार राष्ट्रिय स्तरका ८ विकास बैंकले १ अर्ब ५४ करोड ५० लाख रुपैयाँबराबर नाफा गरे। जसमा सबैभन्दा बढी नाफा गर्नेमा मुक्तिनाथ विकास बैंक छ। मुक्तिनाथले यस अवधिमा ३१ करोड ६० लाख रुपैयाँ कमायो। यसपछिको दोस्रोमा रहेको रेसुंगा डेभलपमेन्ट बैंकले कुल २५ करोड र तेस्रोमा गरिमाले २४ करोड रुपैयाँ नाफा कमायो। यसपछि क्रमशः लुम्बिनी विकास बैंकले १८ करोड १० लाख, महालक्ष्मी र कामनाले १७ करोड १० लाख रुपैयाँ नाफा आर्जन गरे। यसपछि ज्योति विकास बैंक ११ करोड २० लाख र सांग्रिलाले १० करोड २७ लाख रुपैयाँमात्रै नाफा गरे। उक्त बैंक राष्ट्रियस्तरका विकास बैंकमध्ये सबैभन्दा थोरै नाफा कमाउनेमा पर्छन्। वित्त कम्पनीमा मञ्जुश्री फाइनान्स अगाडि राष्ट्र बैंकबाट उपलब्ध भएको तथ्यांकअनुसार वित्त कम्पनीले पनि चालू आवको चार महिनामा २६ करोड १५ लाख ४० हजार रुपैयाँबराबरको नाफा कमाएका छन्। तर यो सार्वजनिक तथ्यांकमध्ये ९ वटा वित्त कम्पनीबाहेक ८ कम्पनीको मात्रै नाफा हो। उक्त कम्पनीमध्ये सबैभन्दा बढी मञ्जुश्री फाइनान्सले नाफा कमाएको छ। यो कम्पनीले चालू आव चार महिनासम्ममा ११ करोड ३९ लाख २० हजार रुपैयाँ कमाउन सफल भयो। यसपछि दोस्रोमा रहेको गोर्खाज फाइनान्सले ५ करोड २० लाख र तेस्रोमा रहेको आईसीएफसीले १ करोड ९२ लाख ७० हजार रुपैयाँ नाफा गरेका छन्। यसपछि क्रमशः नेपाल सेयर मार्केट्स एन्ड फाइनान्सले १ करोड १ लाख ९० हजार, मल्टी फाइनान्सले ८७ लाख २० हजार, जानकी फाइनान्सले ७६ लाख र श्री इन्भेस्टमेन्ट एन्ड फाइनान्सले ३० लाख रुपैयाँबराबर नाफा आर्जन गरेका छन्। अत्यासलाग्दो निष्क्रिय कर्जा बैंक तथा वित्तीय संस्थाबाट प्रवाह भएको कर्जाको समय सीमा नाघेपछि पनि नउठेको साँवा तथा ब्याजको आकार बढ्दा निष्क्रिय कर्जा बढेको छ। यसैले, चालू आवको चार महिनामै समग्रमा सबै बैंक तथा वित्तीय संस्थाको एनपीएल औसत ३६६ प्रतिशत छ। जबकि आर्थिक वर्ष २०७८०७९ मा औसत ११५ प्रतिशत एनपीएल थियो। यसले खराब कर्जाको नियन्त्रित हुन सकेको छैन। यस्तै, सञ्चालनमा रहेका २० वाणिज्य बैंकहरूको कुल कर्जाको औसत ३६१ प्रतिशत निष्क्रिय कर्जा (एनपीएल) रहेको छ। गत वर्षको तुलनामा खराब कर्जाको आकार पनि बढ्दो छ। जसले गर्दा बैंकहरूले पनि नाफाबाट प्रोभिजनमा रकम बढी छुट्ट्याउनु परेको हो। यसैगरी सञ्चालनमा रहेका १७ वटा विकास बैंकको निष्क्रिय कर्जा औसत ३१९ प्रतिशत पुगेको छ। गत असोजसम्ममा समग्रमा विकास बैंकहरूको निष्क्रिय कर्जा २४५ प्रतिशत देखिए पनि अधिकांश बैंकको वर्षदिनमा दोब्बरले बढेको थियो। यसपछि ग वर्गका वित्त कम्पनीको एनपीएलको आकार झन् धेरै ठूलो हुँदै गएको छ। जसमा कात्तिकसम्म वित्त कम्पनीको एनपीएल औसत ८३७ प्रतिशत छ। समग्रमा गत असारसम्ममा यस्ता कम्पनीको एनपीएल ४५१ प्रतिशत थियो। जबकि २०७९ असारमा समग्रमा २५२ प्रतिशतमात्रै थियो। कम्पनीहरूले प्रवाह गरेको ऋणको साँवा तथा ब्याज उठाउन नसक्दा निष्क्रिय कर्जाको आकार बढ्दै गएको छ। विशेष गरेर कोभिडपछि अर्थतन्त्रमा मन्दी आएकाले व्यवसाय नफस्टाउँदा एनपीएल घट्न गएको देखिन्छ। अर्थतन्त्रमा सुस्तता आएकाले अधिकांश व्यवसायीलेले साँवा ब्याज तिर्न नसकेको व्यवसायीले पटकपटक गुनासो गर्दै आएका छन्। बजारमा माग नहुँदा व्यवसायमा परेको असरले बैंकको ऋण तिर्न सकेका छैनन्। बैंक तथा वित्तीय संस्थामार्फत प्रवाह भएका कर्जाहरू ऋणीले तोकिएको समयमा नतिर्दा निष्क्रिय हुन जान्छ। यसलाई विभिन्न चार क्षेत्रमा विभाजन गरिएको छ। जसअन्तर्गत तीन महिनादेखि ६ महिनासम्म भाखा नाघेका कर्जासापटलाई कमसल कर्जामा राखिन्छ। यसपछि ६ महिनादेखि बढीमा एक वर्षसम्म भाखा नाघेका कर्जासापटलाई शंकास्पद कर्जामा राखिएको छ। योभन्दा माथि अर्थात् एक वर्षभन्दा बढी अवधिले भाखा नाघेका कर्जासापटलाई खराब कर्जामा वर्गीकरण गरिएको छ। पछिल्लो समय ऋण नतिर्नेको संख्या बढ्दै गएपछि कडाइसमेत गरेको छ। गत असोज ३० गते केन्द्रीय बैंकले एकीकृत निर्देशन २०८० जारी गर्दै खराब कर्जासम्बन्धी थप व्यवस्थासमेत गरेको छ। जसमा अबदेखि कर्जा भाखा नाघेको वा ननाघेको कुनै पनि कर्जासापटलाई तोकिएअनुसार कुनै पनि अवस्थामा खराब कर्जामा वर्गीकरण गर्नुपर्ने र सो को लागि बैंक तथा वित्तीय संस्थाले उपयुक्त प्रणाली एवम् पूर्वाधारको विकास गर्नु पर्नेछ व्यवस्था छ। यसअन्तर्गत ऋणी टाट पल्टेमा वा टाट पल्टेको घोषणा भएमा, ऋणी बेपत्ता भएमा वा ९० दिनसम्म सम्पर्कमा नआएमा, कर्जा दुरुपयोग भएमा, परियोजनाव्यवसाय सञ्चालन हुने अवस्था नरहेमा, परियोजना वा व्यवसाय सञ्चालनमा नभएमा खराब कर्जामा गनिन्छ।"
"२०० पेसी, १२९ हेर्न नभ्याइने","काठमाडौं : सर्वोच्च अदालतको बुधबारको संवैधानिक इजलासमा ३१ वटा मुद्दा पेसीमा चढे। प्रधानन्यायाधीश श्रेष्ठसहित ५ जना वरिष्ठ न्यायाधीशको पूर्ण इजलासले २१ वटा मुद्दा हेर्न भ्याएन। इजलासले ६ वटा मुद्दाको निर्णय सुनाउने (निसु), २ वटा मुद्दाको फैसला र एउटा मुद्दामा आदेश गर्यो। इजलास नम्बर ६ (एकल इजलास) न्यायाधीश माथेमाको एकल इजलासमा ११ वटा मुद्दा पेसीमा चढे। जसमध्ये ९ वटा मुद्दा हेर्न नभ्याइने सूचीमा परे। बन्दीप्रत्यक्षीकरणका २ मुद्दामा लिखित जवाफ माग्ने आदेश भयो। इजलास नम्बर ६ (संयुक्त इजलास) न्यायाधीशद्वय माथेमा र श्रेष्ठको संयुक्त इजलासमा ४१ वटा मुद्दा पेसी सूचीमा चढे। जसमध्ये २५ वटा मुद्दाको फैसला भयो। ८ वटा हेर्न नभ्याइने र ३ वटा मुद्दा हेर्न नमिल्ने सूचीमा परे। निवेदकका कानुन व्यवसायीले ४ वटा मुद्दा स्थगित गरे। इजलास नम्बर ७ (एकल इजलास) न्यायाधीश श्रेष्ठको एकल इजलासमा ११ वटा मुद्दा पेसी सूचीमा चढे। ९ वटा मुद्दा हेर्न नभ्याइने सूचीमा पुगे। २ वटा मुद्दामा मात्रै आदेश भयो। इजलास नम्बर ८ (संयुक्त इजलास) इजलास नम्बर ९ (संयुक्त इजलास) न्यायाधीशद्वय शर्मा र सुबेदीको संयुक्त इजलासमा ४१ वटा मुद्दा पेसी सूचीमा चढे। २५ वटा मुद्दा हेर्न नभ्याइने सूचीमा सूचीकृत भए। ६ वटा मुद्दाको फैसला भयो। ३ वटा मुद्दामा आदेश भयो। ७ वटा मुद्दा हेर्न नमिल्ने सूचीमा चढे। ०००न्यायको मान्य सिद्धान्तले भन्छ, ढिलो न्याय दिनु न्याय नदिनु सरह हो। सर्वोच्च अदालतमा दैनिक २ सयदेखि २ सय ४० वटा मुद्दाको पेसी चढ्छ। तर, पेसी चढेका अधिकांश मुद्दाको सुनुवाइ हुँदैन। सुनुवाइ हुन नसकेका मुद्दा कि त हेर्न नभ्याइने सूचीमा पुग्छन्, कि स्थगित वा हेर्न नमिल्ने शीर्षकमा अड्किन्छन्। साँझपख निरुपण भएका मुद्दाको सानो संख्या हेर्दा प्रष्ट हुन्छ, श्रीमान्हरूले मुद्दा हेर्नै भ्याउँदैनन्। बिहान मुद्दाको पेसी चढेपछि उत्साहित हुँदै आएका मुद्दाका पक्षधरहरू निराश हुँदै फर्कन्छन्। धेरै खर्च र कष्टका साथ मात्र न्याय प्राप्त भएको अनुभूति हुने अवस्था कायमै छ। यस अवस्थालाई पूर्वन्यायाधीश एवं प्रधानन्यायाधीशहरू सदावहार समस्याको संज्ञा दिँदै चिन्ता व्यक्त गर्छन्। किन भ्याइँदैन मुद्दा हेर्न ? सर्वोच्च अदालतमा दैनिक पेसी सूचीमा चढेका मुद्दाहरूमध्ये अधिकांश हेर्न नभ्याइने सूचीमा पर्छन्। बुधबार पेसीमा चढेका २ सय मुद्दामध्ये १ सय २९ मुद्दा हेर्न नभ्याइने सूचीमा परे। ३४ वटा मुद्दामा फैसला भयो। १० वटा मुद्दा हेर्न नमिल्ने सूचीमा सूचीकृत भए। १५ वटा मुद्दामा आदेश भयो। मुलुकको संविधानअनुसार, सर्वोच्चमा प्रधानन्यायाधीशका अतिरिक्त २० जना न्यायाधीश रहने व्यवस्था छ। तर, अहिले सर्वोच्चमा प्रधानन्यायाधीशसहित १४ जना मात्रै न्यायाधीश छन्। सर्वोच्चका सूचना अधिकारी गोविन्दप्रसाद घिमिरे न्यायाधीशको संख्या पर्याप्त नभएका कारण दैनिक पेसीमा चढेकामध्ये हेर्न नभ्याइने सूचीमा अधिक संख्या हुने गरेको बताउँछन्। सर्वोच्चमा आज (बुधबार) ६ जना नयाँ न्यायाधीश नियुक्त हुनुभएको छ। आगामी सातादेखि हेर्न नभ्याइने मुद्दाको संख्यामा केही कमी आउला, उनले थपे, आठवटा बेन्च बसे भने हेर्न नभ्याउने सूचीमा पर्ने मुद्दाको संख्यामा अवश्य पनि कमी आउँछ। अहिले सर्वोच्चमा औसत २ सयदेखि २ सय ४० वटा मुद्दाको पेसी तोकिने गरेको छ। हेर्न नभ्याइने सूचीमा रहेका मुद्दालाई प्राथमिकता दिएर केही सातापछि नै पेसीमा चढ्ने गरेको घिमिरेले बताए। जिल्ला अदालत दोलखाका न्यायाधीश डिल्लीरत्न श्रेष्ठका अनुसार, तथ्यगत प्रश्न (क्वेश्चन अफ फ्याक्ट) जोडिएका मुद्दा पनि जिल्ला र उच्च हुँदै सर्वोच्चमा पुगेका कारण मुद्दाको बोझ बढेको हो। न्यायाधीश श्रेष्ठ भन्छन्, तथ्यगत प्रश्न जोडिएका मुद्दा उच्च अदालतबाटै अन्तिम हुनुपर्छ। जटिल कानुनी प्रश्न र संवैधानिक व्याख्या (क्वेश्चन अफ लकन्स्टिच्युसन) सँग मात्र सम्बन्धित मुद्दा सर्वोच्चमा पुग्ने व्यवस्था गर्ने हो भने मुद्दाको बोझ घट्छ। सर्वोच्च अदालतका पूर्वन्यायाधीश बलराम केसी मुद्दामा चाप बढ्दैमा न्यायाधीशको दरबन्दी बढाउन नहुने तर्क गर्छन्। मुद्दाको संख्या बढ्यो भन्दैमा न्यायाधीशको संख्या बढाउनु हुँदैन। न्यायाधीशको संख्या बढाएर सस्तो बनाउनु हुँदैन। न्यायाधीशको संख्या बढाएर अदालतको मान मर्यादा बढ्ने होइन, पूर्वन्यायाधीश केसी थप्छन्, उच्च अदालतको कुनै फैसलामा गम्भीर त्रुटि रहेछ वा प्रमाण लिन छुटेको रहेछ अथवा कानुन र संविधानको गम्भीर व्याख्या गर्नुपर्ने रहेछ भने मात्र सर्वोच्चमा आउने व्यवस्था गर्नुपर्छ। त्यसका लागि उच्च अदालतलाई सक्षम, विश्वासिलो र भरपर्दो बनाउनुपर्छ। कसरी घटाउने न्यायिक तनाव ? सर्वोच्च अदालतका एक न्यायाधीशका अनुसार, पारिवारिक, सामाजिक, आर्थिक, कार्यबोझलगायतका अन्य परिस्थितिका कारणले पनि मानसिक तनाव उत्पन्न हुन्छ। सार्वजनिक जवाफदेहिताका साथै सामाजिक सञ्जाल एवं सञ्चारमाध्यमबाट न्यायाधीश एवं फैसलाका बारेमा हुने गरेका टिप्पणीले पनि मानसिक तनाव उत्पन्न गराउने न्यायाधीशहरू बताउँछन्। न्यायिक निर्णयबाट मुद्दाका पक्षधरहरूलाई असर पर्छ। विवादित विषयमा निर्णयमा पुग्नु अघि उच्च स्तरको सावधानीका साथै न्यायिक सीप र दक्षताको प्रयोग गर्नुपर्ने न्यायाधीशहरूको भनाइ छ। उदाहरणका लागि न्यायाधीश सुष्मालता माथेमाको इजलासमा बुधबार पेसी चढेका मुद्दाको अवस्था आफूले फैसलाबाट मुद्दाको कुनै पक्षलाई पुग्ने असरको गम्भीरता र संवेदनशीलताप्रति पनि न्यायाधीश सचेत रहनुपर्छ। अदालतको उद्देश्य पनि छिटो न्याय दिनु नै हो। सेवाग्राहीको चाहना पनि शीघ्र न्याय पाइयोस भन्ने नै हो। शीघ्र न्यायका लागि कर्मचारी र न्यायाधीशले भूमिकाले मात्र हुँदैन, सर्वोच्चका ती न्यायाधीश भन्छन्, एउटा मुद्दामा बहस गर्न दर्जनौं कानुन व्यवसायी उभिएका हुन्छन्। सबैलाई सहभागी गराउनुपर्ने बाध्यता छ। जसका कतिपय मुद्दा हेर्न भ्याइँदैन। न्यायिक स्वच्छताका साथै प्रक्रियागत स्वच्छताले मात्र मुद्दाका पक्षले न्याय पाएको अनुभूति गर्छन्। तर, मुलुकका तीनै तहका अदालतमा न्यायमा ढिलाइ भएको सेवाग्राहीको गुनासो छ। सर्वोच्चका पूर्वन्यायाधीश केसीका अनुसार, न्यायाधीशले इजलास बस्नुअघि आफैं पनि मिसिल अध्ययन गर्दा पनि सुनुवाइमा छिटोछरितो हुन्छ। मिसिल अध्ययन गरी पेसीमा चढेका मुद्दाको जानकारी राख्नुपर्छ, पूर्वन्यायाधीश केसी भन्छन्, भारत र अमेरिकाको सर्वोच्च अदालतमा जस्तो मुद्दाको पक्षका कानुन व्यवसायीसँग छलफल गरेर सीमित बुँदामा मात्र बहस गर्न दिने र बहस सुन्ने गर्न सकिन्छ। यस पक्षमा कमजोरी देखिएको छ। लिड लयरको व्यवस्था कहिले ? अहिले सर्वोच्च अदालतमा साढे १० बजे नै न्यायाधीशहरू तयार भइसकेका हुन्छन्। साँझसम्म नै मुद्दामामिलामै केन्द्रित भइरहेका हुन्छन्। तै पनि मुद्दाको बढ्दो चापले समयमै सुनुवाइ हुन सकेको छैन। सर्वोच्च अदालतका सूचना अधिकारी घिमिरेका अनुसार, मुख्य बहसकर्ता कानुन व्यवसायीको अगुवाइमा बहसको व्यवस्था गर्दा बहस व्यवस्थापनमा सहज हुन्छ। बेन्च र बारको समन्वयमा लिड लयरको व्यवस्था गरेर बहस व्यवस्थापन गर्न सकियो भने पनि हेर्न नभ्याइने मुद्दाको संख्या घटाउन सकिन्छ, घिमिरेले भने, लिड लयरको व्यवस्थामा बारले बेन्चलाई सहयोग गर्नुपर्छ। नेपाल बार एसोसिएसनका अध्यक्ष गोपालकृष्ण घिमिरे मुद्दाका दुवै पक्षधरहरूले आआफ्नो पक्षमा कानुन व्यवसायी राखेर बहस पैरवी गराउने अधिकार भएको बताउँछन्। आफ्नो पक्षको तर्फबाट बहस पैरवी गर्ने कानुन व्यवसायीको व्यावसायिक कर्तव्य हो। बारको नेतृत्वसँग बसेर छलफल गर्न सकिन्छ। न्यायिक सुधारको अभियानमा बारको सहयोग जहिले पनि रहन्छ, बार अध्यक्ष घिमिरे भन्छन्, हेर्न नभ्याइने सूचीमा मुद्दाको संख्या अधिक हुनुलाई गम्भीरतापूर्वक लिनुपर्छ। न्यायिक नेतृत्वले सहयोग मागेमा लिड लयरको व्यवस्था गर्न तयार छौं। थपिए ६ न्यायाधीश, छिटो न्याय मा आशा राष्ट्रपति रामचन्द्र पौडेलले नेपालको संविधानको धारा १२९ को उपधारा (२) बमोजिम न्याय परिषद्को सिफारिसमा बुधबार न्यायाधीश तथा वरिष्ठ अधिवक्ताहरूलाई सर्वाेच्च अदालतको न्यायाधीश पदमा नियुक्ति गरेका छन्। नवनियुक्त ६ जना न्यायाधीशका कार्ययोजना र प्रतिबद्धताले न्यायिक सुधार र पुराना मुद्दाको शीघ्र फछ्र्यौटमा आशा जगाएको छ। नवनियुक्त न्यायाधीशहरूले संसदीय सुनुवाइ समितिमा छिटोछरितो न्याय सम्पादन गर्ने र पुराना बक्यौता मुद्दाहरूको फछ्र्यौट गर्ने विषय प्राथमिकता राख्ने प्रतिबद्धता व्यक्त गरेका छन्। १ न्यायाधीश सारंगा सुबेदीले कार्ययोजना पेस गर्दै भनेकी छिन, न्यायकर्मी र न्यायाधीशको हैसियतबाट न्यायपालिकाको रणनीतिक योजनाले निर्धारण गरेको लक्ष्य हासिल गर्न आफ्नो तर्फबाट योगदान पुर्याउनु मेरो कर्तव्य हुनेछ । सुबेदी यसअघि उच्च अदालत जनकपुरमा न्यायाधीश थिइन् । उनीसँग २१ वर्ष वकालत र १४ वर्ष न्याय सम्पादन गरेको अनुभव छ । ००० २ न्यायाधीश अब्दुल अजिज मुसलमानले अवधारणापत्र र कार्ययोजना प्रस्तुत गर्दै विचाराधीन रहेका फछ्र्याैट हुन नसकेका मुद्दाहरूको छिटो फछ्र्योट गर्न आफ्नो प्रयास रहने बताए । साना प्रकृतिका, वैवाहिक र विशिष्टीकृत विवाद समावेश भएको मुद्दाहरूका लागि छुट्टै इजलास गठन गर्नुपर्ने उनको कार्ययोजनामा उल्लेख छ । भनिन्छ न्याय ढिलो दिनु न्याय दिन इन्कार गर्नु हो । विचाराधीन फछ्र्यौट हुन नसकेका मुद्दाहरूलाई चाँडो किनारा लगाउने मेरो प्रयास रहनेछ, न्यायाधीश मुसलमानले भनेका थिए, इजलासमा पेस भएका मुद्दाहरूको सोही दिन फछ्र्यौट गर्ने । सरकारवादी देवानी फौजदारी र अन्य मुद्दाहरूको छुट्टाछुट्टै बार तोक्ने । इजलासको मर्यादा कायम तथा व्यवस्थापनमा जोड दिने । समय व्यवस्थापनमा ध्यान दिने । मुसलमान यसअघि उच्च अदालत पाटन हेटौंडा इजलासमा न्यायाधीश थिए । ००० ३ न्यायाधीश महेश शर्मा पौडेलले संसदीय सुनुवाइ समितिमा १५ पृष्ठ लामो अवधारणापत्र र कार्ययोजना प्रस्तुत गरेका थिए । सर्वोच्च अदालतमा पुराना मुद्दालाई अपेक्षित रूपमा न्यूनीकरण गर्न नसकिएको र फछ्र्यौट हुन बाँकी मुद्दाहरू ठूलो संख्यामा छन्, कार्ययोजनामा न्यायाधाीश पौडेलले भनेका छन्, न्याय ढिलो, महँगो र अनिश्चित रहेको भन्ने जस्ता गुनासा सुनिने गरेको सन्दर्भमा हाम्रा कार्य, व्यवहार र आचरणबाट यस्ता कुरा निराधार सावित गर्नुपर्छ । २०५० देखि निजामती सेवाअन्तर्गत न्याय सेवाको शाखा अधिकृतबाट न्याय सेवाको यात्रा सुरु गरेका हुन् । न्याय सेवामा तीनदशक बिताएका पौडेल यसअघि उच्च अदालत पाटनका न्यायाधीश थिए । ००० ४ न्यायाधीश टेकप्रसाद ढुंगानाले पुराना बक्यौता मुद्दाको शीघ्र फछ्र्यौटका लागि हाल कार्यान्वयनमा रहेका योजना र रणनीतिअनुरूप आफूलाई पूर्णरूपमा समाहित गर्ने प्रतिबद्धता कार्यायोजनामा उल्लेख गरेका छन् । उनी यसअघि उच्च अदालत पाटनमा न्यायाधीश थिए । त्रिभुवन विश्वविद्यालयबाट संवैधानिक कानुनमा प्रथम श्रेणीमा प्रथम स्थान (स्वर्ण पदक) सहित एलएलएम उपाधि प्राप्त गरेका छन् । २९ वर्षअघि न्याय सेवाअन्तर्गत शाखा अधिकृतका रूपमा सेवा प्रवेश गरेका थिए । २०७३ साल पुस २९ देखि उच्च अदालतमा न्यायाधीश भई ७ वर्ष न्याय सम्पादनको अनुभव छ । उनी पहिलो संविधान सभाको कानुनी सल्लाहकार थिए । उनीसँग दोस्रो संविधानसभाको संविधान मस्यौदा समितिमा संविधान मस्यौदा विज्ञका रूपमा कार्य गरेको अनुभव छ । ००० ५ न्यायाधीश सुनिलकुमार पोखरेलले कार्ययोजनामा छिमेकी मुलुकहरूको तुलनामा हाम्रो न्यायालयबाट सम्पादन हुने न्यायको समयसीमा छिटो नै भए पनि सन्तोष लिने ठाउँ नभएको उल्लेख गरेका छन् । मौजुदा न्याय सम्पादनको समयसीमालाई क्रमशः घटाई न्याय छिटो दिलाउने दायित्व प्रथमतः न्यायाधीशमै रहन्छ, न्यायाधीश पोखरेलले भनेका छन्, न्यायका लागि लामो समयसम्म पर्खनुपर्ने अवस्थाको अन्त्य तत्काल हुनु पर्ने मान्यता राख्दछु । तीन दशकदेखि कानुन र न्याय क्षेत्रमा सक्रिय पोखरेल नेपाल बार एसोसिएसनका पूर्वमहासचिव हुन् । १० पृष्ठ लामो कार्ययोजनामा उनले धेरै पक्षहरू भएका केही मुद्दा तथा सार्वजनिक सरोकारका रिट निवेदनहरूमा पक्षहरूका तर्फबाट धेरै कानुन व्यवसायी संलग्न हुने भएकाले लिड लयरको अवधारणा विकास गरी बहस व्यवस्थापन गर्नु अनिवार्य भएको सुझाएका छन् । ६ न्यायाधीश बालकृष्ण ढकालले अदालतहरूको अभिलेख व्यवस्थापन र जिन्सी व्यवस्थापन एवं न्याय प्रशासनको सञ्चालनमा कागजपत्रको प्रयोगमा न्यूनीकरण गर्दै कम कागजबाट कागजविहीन न्यायपालिका बनाउने लक्ष्य र आगामी योजना र कार्यक्रम निर्माण गर्ने संस्थागत प्रयासहरूमा सिर्जनशील भई कार्य गर्ने सोच राखेको कार्यपत्रमा उल्लेख गरेका छन् । न्यायाधीश ढकाल वरिष्ठ अधिवक्ता हुन् । मंसिर ५ गते बसेको न्यायपरिषद्को बैठकले न्यायाधीशका लागि नाम सिफारिस गरेको थियो । बुधबार नै संसदीय सुनुवाइ समितिले अनुमोदन गरेको थियो ।"
चौबीस महिना ठेक्का अवधि भएको योजना एक वर्षमै निर्माण !,"म्याग्दी : चौबीस महिना ठेक्का अवधि भएको म्याग्दीको एक सडक आयोजना एक वर्षमै निर्माण सकिएको छ । उत्तरदक्षिण जोड्ने राष्ट्रिय गौरवको कालीगण्डकी करिडोरको बेनीजोमसोमकोरला सडकअन्तर्गत म्याग्दीको बेनी नगरपालिका८ कालीपुलबाट वडा नं ९ गलेश्वर जोड्ने बेनीगलेश्वर खण्डको कालोपत्र गर्ने आयोजना लक्ष्यभन्दा एक वर्षअघि सकिएको हो । बेनीजोमसोमकोरला सडकअन्तर्गत ठेक्का लागेका खण्डमध्ये सबभन्दा छिटो, छोटो समयमा धेरै काम गरेको खण्ड बेनीगलेश्वर रहेको योजनाका इन्जिनियर अच्युतविलास पन्तले बताए । 'करिडोर दुई सय दुई किलोमिटर दूरीको बेनीजोमसोमकोरला सडकको सातवटा प्याकेजको निर्माण सकिएको छ', उनले भने, 'यसअघि छोसेरकोरला खण्डको १८ किलोमिटर ग्राभेल गर्ने काम पनि लक्ष्यअघि नै सकिएको थियो ।' गत मङ्सिर ९ गतेदेखि सात दशमलव पाँच मिटर चौडाइका दरले डिबिएसडी प्रविधिको कालोपत्र गर्न थालिएको थियो । प्राविधिक टोलीले सडकको नापजाँच गरिरहेको छ । दुई किलोमिटर एक सय दुई मिटर सडक कालोपत्र गर्न मङ्गलादेवी सुवास कन्ट्रक्सन प्रालिले भ्याटपीएससहित १२ करोड ७५ लाख ९४ हजार चार सय ३६ मा २०७९ पुस १७ गते ठेक्का सम्झौता गरेको थियो । पर्याप्त उपकरण, निर्माण सामग्री र मजदुर परिचालन गरेर लक्ष्यअघि नै सम्पन्न गरेको निर्माण कम्पनीका सञ्चालक सुवासचन्द्र कार्कीले बताए। 'आयोजना कार्यालय, स्थानीय प्रशासन, जनप्रतिनिधि र समुदायले योजना निर्माणमा पर्याप्त सहयोग तथा सहजीकरण हुँदा सहज भयो', उनले भने, 'गत असारमै ८० प्रतिशत निर्माण सकिएको थियो ।' सो कम्पनीले तनहुँमा पनि हालै दुई वर्ष आयोजना लक्ष्यअघि नै निर्माण सकेको छ । सडक फराकिलो बनाउने, पर्खाल, नाली, चारवटा कल्भर्ट, सबबेस, बेस र दुई सय मिटर आरसिसी ढलानपछि कालोपत्र गरिएको हो । यो सडक कालोपत्र भएपछि बेनी नगरपालिकासहित रघुगङ्गा र अन्नपूर्ण गाउँपालिका, मुस्ताङवासी र घुम्न आउने पर्यटकलाई आवतजावतमा सहज भएको छ । मुक्तिनाथ प्रवेशद्वारका रूपमा रहेको यो सडकखण्डलाई समयमै सम्पन्न गर्न आयोजनाका साथै स्थानीयरूपमा नियमित अनुगमन, निरीक्षण र समन्वय गरिएको बेनी नगरपालिकाका प्रमुख सुरत केसीले बताए। 'बेनीगलेश्वर सडक आयोजना ढिलासुस्ती गर्ने निर्माण व्यवसायीलाई चुनौती बनेको छ', उनले भने, 'निर्माण व्यवसायीको इच्छाशक्ति, जनशक्ति, उपकरण परिचालन व्यवस्थित हुने, निर्माण सामग्रीको पर्याप्त व्यवस्थापन गर्ने तथा सरोकारवालाले नियमनसँगै सहजीकरण गर्ने हो भने ढिलासुस्ती हटाउन सकिने सन्देश दिएको छ ।' रासस"
कांग्रेस बलियो भएमात्रै संविधानको रक्षा हुन्छ : देउवा,"जनकपुरधाम : नेपाली कांग्रेसका सभापति शेरबहादुर देउवाले कांग्रेस बलियो भएमा मात्रै संविधान र परिवर्तनको रक्षा हुने बताएका छन्। नेपाली कांग्रेस मधेस प्रदेशको आयोजनामा बिहीबारदेखि जनकपुरधाममा सुरु भएको प्रथम मधेस प्रदेश सम्मेलनको उद्घाटन गर्दै सभापति देउवाले सङ्यीयता, समावेशिता र परिछल्ला उपलब्धिमाथिको प्रहार रोक्न पनि कांग्रेस र मधेस बलियो हुनुपर्ने बताए। देउवाले समावेशी, समानुपातिक प्रतिनिधित्वलाई सुनिश्चित गर्न अपनाइएका निर्वाचन प्रणालीका कारण कुनै पनि पार्टीको एकल सरकार बनाउन नसक्ने हुँदा गठबन्धन गर्नुपरेको बताए। उनले पार्टीभित्रको अविश्वास र अन्तर्घातलाई रोकेर एकताबद्ध हुनसके कांग्रेसलाई थप ठूलो पार्टी बनाउन सकिने धारणा राखे। त्यसका लागि सबैले एकजुट भएर पार्टी संगठन निर्माणमा लाग्नुपर्ने उनको भनाइ छ। त्यस्तै महामन्त्री गगनकुमार थापाले देशमा बढ्दै गएको कुशासनका कारण जनतामा निराशा बढेको र त्यसलाई आशामा बदल्न कांग्रेसले नै अग्रसरता लिनुपर्ने बताए। पछिल्लो समय बढेका आक्रोसका आवाजलाई विभिन्न कोणबाट समीक्षा गरे पनि त्यस्तो तागत जनअसन्तुष्टिका कारण प्राप्त भइरहेको भन्दै महामन्त्री थापाले त्यसलाई सम्बोधन गर्न काम गरेर देखाउनुको विकल्प नभएको बताए। 'जनता रिसाएका छन्। बेथिति बढेको छ, व्यवस्थाले काम गर्न सकेन भन्ने आरोप छ। तर, त्यसको जिम्मा कसले लिने हो? चार प्रदेशमा मुख्यमन्त्री, सात प्रदेशमा कांग्रेससहितका सरकार, सबैभन्दा बढी पालिकामा कांग्रेसकै जनप्रतिनिधि छन्। त्यसैले हामीले बोलेर होइन काम गरेर देखाउनुपर्छ,' महामन्त्री थापाले भने। त्यस्तै अर्का महामन्त्री विश्वप्रकाश शर्माले मधेसमा संघीयताका लागि उठेका नारा कांग्रेस नेतृत्वले सुनेकै कारण तत्कालीन अवस्थामा देशमा संघीयता आएको भन्दै यसको रक्षाको दायित्व पनि मधेस र कांग्रेसको काँधमा रहेको बताए। उनले मधेसमा कांग्रेस बलियो भएका बेला देशले कांग्रेसको नेतृत्व पाएको र त्यही तागतमा सधैं परिवर्तन सम्भव भएको बताए।"
योजनावद्ध सहरको विकास गर्नुपर्छ : प्रधानमन्त्री,"काठमाडौं: प्रधानमन्त्री पुष्पकमल दाहाल प्रचण्डले योजनावद्ध सहरको विकास गर्नेतर्फ जोड दिएर स्मार्टसिटीहरूको निर्माण गर्नुपर्ने बताएका छन्। बिहीबार दिउँसो सिंहदरबारमा आयोजित सहरी विकास मन्त्रालय र वन तथा वातावरण मन्त्रालयको संयुक्त छलफलमा प्रधानमन्त्रीले यस्तो बताएका हुन्। 'काठमाडौंभित्र व्यवस्थित नमुना सहर बनाएर जानुपर्छ। मेरो दोस्रो कार्यकालमा स्मार्टसिटीको अवधारणा यही सोचका साथ अगाडि सारिएको थियो। यसले हरेक प्रदेशमा एक स्मार्टसिटी बन्छ भन्ने हाम्रो सोच थियो। हामीले योजनावद्ध सहरको विकास गर्नुपर्छ। त्यसलाई हामीले स्मार्टसिटीको नाम दिएका छौं,'बैठकमा प्रधानमन्त्रीले भने, यो दीर्घकालीन रणनीति हो, गम्भीरतापूर्वक सोचेर यसको कार्यान्वयनमा जानुपर्छ।' प्रधानमन्त्री दाहालले वन र वातावरणको क्षेत्रमा धेरै नीतिगत र कानुनी सुधार जरूरी रहेको बताए। हिजो ऐन बनाउँदा मानव बस्ती नभएका ठाउँ सहरीकरण भइसकेको भन्दै उनले भने,'हिजो ऐन बनाउँदा मानव बस्ती नभएका ठाउँ सहरीकरण भइसकेका छन्। वन र विकास एकअर्काका विरोधीजस्तो भाष्य बन्दै गएको छ। वनको कुरा गर्दा मान्छेको हितलाई पहिलो प्राथमिकता दिउँ। विकास निर्माणमा हामी परिणामभन्दा प्रक्रियाको झमेलामा फसेका छौं। यो परिस्थिति तोड्नुपर्छ।' प्रधानमन्त्री दाहालले बर्सेनि अरबौं मूल्यको काठ तस्करी भइरहेको भन्दै यसलाई रोक्नुपर्ने बताए। 'एकातर्फ वनमा हामी धनी छौं भनिरहेका छौं, अर्कोतर्फ वर्षेनी अरबौंको काठ आयात भइरहेको छ प्रधानमन्त्रीले भने,'हाम्रा ढलेका रूखहरूसमेत सजिलोसँग उपयोग गर्न नसकिने परिस्थितिको अन्त्य गर्नुपर्छ। काठ हाम्रो ठूलो सम्पत्ति हो, यसको हिफाजत र उपयोग गरौं।'"
परराष्ट्रमन्त्री साउद र श्रीलंकाका विदेशमन्त्री साब्रीबीच भेट,"काठमाडौं : परराष्ट्रमन्त्री एनपी साउँद र श्रीलंकाका विदेशमन्त्री मोहम्मद अली साब्रीबीच भेट भएको छ। बिहीबार भएको भेटमा उनीहरूबीच नेपालश्रीलंका सम्बन्ध र सहयोगका सम्भावित क्षेत्रबारे छलफल भएको परराष्ट्र मन्त्रालयले जनाएको छ। नेपालश्रीलंका संयुक्त आयोगको बिहीबार र शुक्रबार हुने बैठकमा सहभागी हुन विदेशमन्त्री मोहम्मद अली साब्री बुधबार काठमाडौं आएका हुन्। संयुक्त आयोगले नेपाल र श्रीलङ्काबीच व्यापार तथा लगानी, पर्यटन, शिक्षा, रक्षा, संस्कृति, कनेक्टिभिटी र जनसम्पर्कलगायत द्विपक्षीय सहयोगका विभिन्न क्षेत्रमा केन्द्रित रहने उल्लेख छ। यसैगरी संयुक्त आयोगको बैठकपश्चात विज्ञान,प्रविधि र नवप्रवर्तनका क्षेत्रमा सहयोग गर्ने समझदारी पत्रमा पनि हस्ताक्षर गर्ने बताइएको छ। श्रीलंकाली विदेशमन्त्री साब्रीले राष्ट्रपति रामचन्द्र पौडेल, प्रधानमन्त्री पुष्पकमल दाहाल 'प्रचण्ड'सँग शिष्टाचार भेट गर्ने परराष्ट्र मन्त्रालयले जनाएको छ। भ्रमणका क्रममा परराष्ट्रमन्त्री अली साब्रीले नेपालमा रहेका श्रीलङ्का प्रवासी समुदायसँग पनि भेटघाट गर्नेछन्। साब्री शनिबार स्वदेश फर्किने कार्यतालिका रहेको छ।"
मन्त्री किरातीको राजीनामा माग्दै गौशालामा विरोध प्रदर्शन,काठमाडौं : पशुपति क्षेत्र विकास कोषमा गैरधार्मिक व्यक्तिलाई नियुक्ति गरेको भन्दै गौशालामा विरोध प्रदर्शन गरिएको छ। नेपाल सनातन धर्म संस्कृति संगठनहरूले पर्यटनमन्त्री सुदन किरातीविरुद्ध विरोध प्रदर्शन गरेका हुन्। सरकारले माओवादी समर्थित पत्रकार लक्ष्मी पुनलाई पशुपति विकास कोषको कार्यकारी निर्देशकमा नियुक्त गरेको थियो। त्यससँगै विभिन्न समयमा नियुक्त भएका तीन सय बढी सल्लाहकार खारेज गरिदिएको थियो। त्यसकै विरोधमा हिन्दूवादी संगठनहरूले विरोध प्रदर्शन गरेको हो। उनीहरूले मन्त्री किरातीको राजीनामा माग गरेका छन्। मन्त्री किरातीले क्रिस्टियनहरूको कार्यक्रममा दिएको अभिव्यक्तिको समेत उनीहरूले विरोध गरेका थिए। उनले क्रिश्चियनलाई मान्दिनँ भन्नु संविधानलाई मान्दिनँ भन्नुसरह रहेको बताएका थिए।
योजना आयोगको प्राथमिकतामा उत्पादन वृद्धि र रोजगारी,"काठमाडौं : राष्ट्रिय योजना आयोगले उत्पादन वृद्धिसहितको रोजगारी सिर्जनालाई प्राथमिकतामा राख्दै १६औँ योजना सार्वजनिक गर्ने तयारी गरेको छ। बिहीबार सिंहदरबारमा पत्रकार सम्मेलन गर्दै आयोगले प्रदेश र स्थानीय तहको छलफलका सुझाव आइसकेको जानकारी दिँदै उत्पादन वृद्धिसहितको रोजगारी सिर्जनालाई प्राथमिकतामा राख्दै छिटै १६औँ योजना सार्वजनिक गर्ने तयारी भएको जानकारी दिएको हो। संघीय स्वरुपअनुसार प्रदेशलाई महत्वपूर्ण भूमिका दिनुपर्ने, तीनै तहको अन्तरसम्बन्धलाई बलियो बनाउनुपर्ने, वित्तीय स्रोतको विनियोजन तथा आयोजना छनौट गर्दा संघीय संरचनालाई ध्यान दिनुपर्ने लगाएतका सुझाव आएको आयोगले जनाएको छ। पत्रकार सम्मेलनमा आयोगका उपाध्यक्ष डा मीनबहादुर श्रेष्ठले कोरोना महामारी, अन्तर्राष्ट्रिय परिघटनाका कारण १५औं योजनाका उपलब्धि अपेक्षित नदेखिएको बताए। उनले १६औं योजना सम्भावना भएका आर्थिकलगायतमा क्षेत्रमा लक्ष्य हासिल गर्नका लागि सुझावसहितको योजना राखिएको जानकारी दिए। उनले कानुन, जनशक्तिको अभावमा प्रदेशले पूर्णरूपमा काम गर्न नसकेकाले प्रदेशलाई काम गर्नसक्ने गरी सबै पूर्वाधार दिन सक्ने १६औं योजना सफल हुने दाबी गरे।"
राष्ट्रियसभा निर्वाचन : ७ मतदान स्थल र १४ वटा मतदान केन्द्र तोकियो,"काठमाडौं :राष्ट्रियसभा सदस्य निर्वाचन प्रयोजनका लागि निर्वाचन आयोगले ७ मतदान स्थल र १४ वटा मतदान केन्द्र तोकेको छ। आयोगले आउँदो माघ ११ गते हुने राष्ट्रियसभा निर्वाचनका लागि प्रत्येक प्रदेशमा एकएकवटा मतदानस्थल र सोही मतदान स्थलमा दुईदुईवटा मतदान केन्द्र रहनेगरी कूल ७ मतदान स्थल र १४ वटा मतदान केन्द्र तोकेको आयोगका प्रवक्ता शालिग्राम शर्मा पौडेलले जानकारी दिएका छन्। कोशी प्रदेशका लागि प्रदेश निर्वाचन कार्यालय विराटनगर,मोरङ,मधेश प्रदेशका लागि महेन्द्र नारायण निधि मिथिला संस्कृति केन्द्र, जनकपुरधाम, धनुषा मतदान स्थल तोकिएको छ। बागमती प्रदेशका लागि श्री भुटनदेवी मावि प्राविधिक शिक्षाालय,ब्लक 'एफ' प्राविधिक भवन,हेटौडा,मकवानपुर,गण्डकी प्रदेशका लागि प्रदेश निर्वाचन कार्यालय, पोखरा, कास्की,लुम्बिनी प्रदेशका लागि कर्मचारी मिलन केन्द्रको भवन,घोराही ,दाङ,कर्णाली प्रदेशका लागि प्रदेश निर्वाचन कार्यालय, सुर्खेत सुदूरपश्चिम प्रदेशका लागि प्रदेश सभा भवन,धनगढी,कैलालीलाई मतदान स्थल तोकिएको छ। तोकिएका मतदान स्थलमा प्रदेश सभाका सदस्यले मतदान गर्न र गाउँपालिकाका अध्यक्ष र उपाध्यक्ष तथा नगरपालिकाका प्रमुख र उपप्रमुखले मतदान गर्नका लागि बेग्ला बेग्लै मतदान केन्द्रहरू रहने आयोगले जनाएको छ। मतदानको समय बिहान ९ बजेदेखि अपरान्ह ३ बजेसम्म तोकिएको छ।"
डेडिकेटेड र ट्रंक लाइनको बक्यौता नतिर्नेको लाइन तुरून्त काट्न प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहाल प्रचण्डले जलविद्युत् आयोजनाको लाइसेन्स होल्ड गरेर बस्ने तर आयोजनाको काम नगर्ने लाइसेन्स खारेज गर्न उर्जा मन्त्रालयलाई निर्देशन दिएका छन्। बिहीबार दिउँसो प्रधानमन्त्री तथा मन्त्रिपरिषदको कार्यालय सिंहदरबारमा आयोजित सञ्चार तथा सूचना प्रविधि मन्त्रालय र उर्जा, जलस्रोत तथा सिचाइ मन्त्रालयको संयुक्त समीक्षा बैठक एवं दिशानिर्देशमा बोल्दै प्रधानमन्त्री प्रचण्डले निश्चित क्राइटएरिया बनाएर त्यसलाई खारेज गर्नपर्ने बताए। 'झोलामा खोलाको कुरा धेरै लामो समयदेखि चर्चामा छ। लाइसेन्स लिने,होल्ड गरेर राख्ने तर काम नगर्ने कुरा देशका लागि घातक छ। यहाँ हामी लचिलो हुन जरूरी नै छैन। निश्चित क्राइटएरिया बनाएर त्यसलाई खारेज गर्नुपर्छ। त्यो काम गर्नुस्,'प्रधानमन्त्री दाहालले भने। प्रधानमन्त्री दाहालले डेडिकेटेड र ट्रङ्क लाइनको बक्यौता नतिर्नेको लाइन तुरून्त काट्न समेत निर्देशन दिए। 'विद्युतको बक्यौता नतिर्ने ठूलाको लाइन काटेर कर प्रणालीलाई व्यवस्थित गर्नुपर्छ,' प्रधानमन्त्रीले भने, त्यसैले यसमा कसैसँग सम्झौता नगर्नुस्। डेडिकेटेड र ट्रङ्क लाइनको बक्यौता नतिर्नेको लाइन तुरून्त काटौं। ठूलाबाट सुरू गरेर सबै बक्यौता उठाउनेतर्फ जाउँ।' उत्पादन वृद्धिका निम्ति सिचाइको व्यवस्था आवश्यक रहेको उनको भनाइ छ। 'लिफ्ट इरिगेसनका बारेमा पनि सोच्नुपर्छ। नदी प्रणालीलाई जोडेर सिचाइको दीर्घकालीन व्यवस्थापन गर्नेतिर सोच्नुपर्छ,सिचाइको समस्या कृषिसँग पनि गहिरो गरी जोडिएको छ। कृषिको उत्पादकत्व बढाउन यतातर्फ आवश्यक गृहकार्य गरौं,'उनले भने। प्रधानमन्त्री दाहालले नयाँ जोश सोचका साथ काम गर्ने प्रवृत्ती बदल्न पनि निर्देशन दिए। 'मेरो नेतृत्वको सरकार गठन भएको एक वर्ष पुग्दैछ, अर्को वर्ष हामी नयाँ ढंगले जाँदैछौं,त्यसका लागि हाम्रो सोंच बदलौं, कार्यशैली पनि बदलौं। म गम्भीर ढंगले मन्त्रालयका कुरा सुन्ने, बुझ्ने र परिणाम ल्याउनेमा छु। मैले कार्यशैली परिवर्तन गर्दैछु, तपाईंहरू के गर्नुहुन्छ रु देश र जनताका लागि दृढ भएर अगाडि बढ्नेतिर सोच्नुस्,'उनले भने,'हामीले राम्रो काम गर्दै गएपछि नराम्रो उद्देश्य बोकेकाहरू पर्दाफास हुन्छन्। त्यसरी काम गरौं। बैठकमा प्रधानमन्त्री प्रचण्डले विज्ञापन सम्बन्धी नीतिलाई सरल बनाउन र देशको अर्थतन्त्र अप्ठ्यारो परिस्थितिमा रहेको बेला सञ्चार उद्योगको रक्षा गर्नेतर्फ सोच्न सञ्चार मन्त्रालयलाई निर्देशन दिए। बैठकमा उर्जा, जलस्रोत तथा सिचाइ मन्त्री शक्ति बस्नेतले जलविद्युत उत्पादन र खपतका दृष्टिले हिउँदमा आयात गर्नुपर्ने र वर्षायाममा निर्यात गर्नुपर्ने परिस्थिति रहेको बताए। उनले ट्रान्समिसन लाइनको निर्माण र व्यवस्थापनका कारण उत्पादित विद्युतको खपत र निर्यातमा समस्या रहेको बताउँदै त्यसका लागि सरकारको तर्फबाट साझा समाधान खोज्नुपर्ने बताए।"
स्वास्थ्य बीमा गरेकाले जुनसुकै अस्पतालबाट सेवा लिन पाउनुपर्छ : स्वास्थ्यमन्त्री,"काठमाडौं : स्वास्थ्य मोहनबहादुर बस्नेतले स्वास्थ्य बीमा गरेकाले जुनसुकै अस्पतालबाट स्वास्थ्य सेवा लिन पाउने गरी व्यवस्था गर्नुपर्नेमा बताएका छन्। स्वास्थ्य मन्त्रालयले बिहीबार काठमाडौंमा आयोजना गरेको राष्ट्रिय स्वास्थ्य वित्त रणनीति कार्यान्वयन कार्ययोजना हस्तान्तरण कार्यक्रममा मन्त्री बस्नेतले स्वास्थ्य बीमा गरेका प्रत्येक नेपालीले देशभरिका तोकिएका जुनसुकै अस्पतालबाट स्वास्थ्य सेवा लिन पाउनेगरी व्यवस्था गर्नुपर्नेमा जोड दिए। कर्मचारी निष्पक्ष नहुँदा बीमाप्रतिको आशंका बढेका भन्दै उनले अहिले बीमा बोर्डले सुधारका योजना सुरु गरेको बताए। कार्यक्रममा मन्त्री बस्नेतले स्वास्थ्य वित्त रणनीति कार्यान्वयनमा सबै एकजुट हुन आह्वान गरे। उनले आफू मन्त्रालयमा आएपछि स्वास्थ्य क्षेत्रको सुधारको प्रयास गरेको भन्दै यसमा सबैको साथ आवश्यक रहेको बताए। कार्यक्रममा मन्त्रालयका सचिव डा रोशन पोखरेलले मन्त्री बस्नेतलाई आधारभूत स्वास्थ्य सेवा अनुगमन दिग्दर्शन, राष्ट्रिय स्वास्थ्य वित्त रणनीति तथा स्वास्थ्य बीमा रणनीतिक मार्गचित्र हस्तान्तरण गरेका थिए।"
"प्रधानमन्त्रीको स्वीकारोक्ति, सरकार सोचेजति सफल भएन","विराटनगर : प्रधानमन्त्री पुष्पकमल दाहालले सरकार आफूले सोचेजति सफल हुन नसकेको स्वीकार गरेका छन्। सोचेजति सफल नभए पनि अहिलेको अफ्ठ्यारो र जटिल परिस्थतिमा ऐतिहासिक हिसाबले सरकार सफल भएको जिकिर उनको छ। विराटनगर विमानस्थलमा बिहीबार साँझ संचारकर्मीसँग संक्षिप्त कुरा गर्दै दाहालले गठबन्धनको सरकार भएका कारण आफूले सोचेजति सफलता प्राप्त गर्न नसकेको स्वीकार गरेका हुन्। मैले जति सोचेको हो, जसरी सोचेको हो। त्यसरी नै भयो सफल भन्ने त मेरो पनि दाबी छैन। किनभने गठबन्धनको सरकार हो। धेरै सीमा र अफ्ठ्याराहरू हुन्छन्। सबैलाई मिलाएर लैजाने आफैंमा जिम्मेवारीको कुरा हो,' उनले भने, तर, यो कन्डिसन (परिस्थिति)मा जेजति काम सुरुदेखि अहिलेसम्म भएका छन्। मैले सुशासन, सामाजिक न्याय र समृद्धिका निम्ति भनेर जे भनेको थिएँ। गरेका कामहरू सफल भए भन्ने हो। त्यसका ऐतिहासिक रेकर्डहरू बनेका छन्। सरकारले सुरुदेखि गरेका काम र प्रत्येक घटना हेर्दा कैयौं ऐतिहासिक रेकर्डहरु बनेको जिकिर प्रधानमन्त्रीको छ। सरकार अफ्ठ्यारो र जटिल परिस्थितिमा छ। तैपनि मिटरब्याज पीडितका समस्या, नागरिकताको समस्या हल गर्नेदेखि भ्रष्टाचारविरुद्ध र सुशासनका पक्षमा यो लेभलको बहस र कारबाही कहिल्यै भएको थिएन, उनले भने, भूमाफिया र तस्करीविरुद्धको कारबाही तथा अन्तर्राष्ट्रिय सम्बन्धका दृष्टिकोणले हेर्दा सरकार सफल भएको छ ऐतिहासिक रूपले सफल भएको छ। उनले एनसेल काण्डमा अनआवश्यक कचिङ्गल खडा गर्दै भ्रम सिर्जना गरिएको पनि बताए। एनसेल काण्डका बारेमा पर्याप्त प्रमाण र तथ्यसहित कारबाहीका लागि आफूले राज्य व्यवस्था समितिमा भनेको प्रधानमन्त्री प्रचण्डले बताए। प्रधानमन्त्रीको हैसियतले मैले यसलाई संविधान, कानुन र विधिविधानभन्दा बाहिर जान दिइँदैन भनिसकेको छु, उनले भने, तर, अनआवश्यक भ्रम सिर्जना गरियो। उनले मन्त्रालयहरूले गरेका काम कारबाहीको समीक्षा अहिले भइरहेको पनि बताए। मैले मन्त्री, सचिव तथा सहसचिवसँग सामूहिक छलफल सुरु गरेको छु। आज (बिहीबार) पनि झण्डै ६ वटा मन्त्रालयसँग छलफल सकियो, उनले भने, लगातार ती मन्त्रालयको ब्रिफिङ लिने कुरा चलिरहेको छ। त्यहाँको स्थिति र सम्भावनासहित एक वर्षमा के भयो र के भएन भनेर समीक्षा भइरहेको छ। अब अलि नयाँ ढंगले अघि बढ्ने र विकासका काम अगाडि बढाउने कुरा सरकारले सोचिरहेको प्रधानमन्त्री दाहालको भनाइ छ। विकास निर्माण र जनताका सेवाका कामहरू अगाडि बढाउने प्लान सोचेको छु। मन्त्रालयलाई प्लान दिइन्छ। फुलफिल भएन भने कडारूपमा गइन्छ, उनले भने। दाहालले कोशी प्रदेशको नामकरणको विषयलाई लिएर उत्पन्न तनावको समाधान छलफलका माध्यमबाट शान्तिपूर्ण ढंगले खोजिनुपर्नेमा आफू प्रष्ट रहेको बताए। अतिवादतिर कसैलाई पनि जान दिइने छैन, उनले भने, संवादकै तरिकाले सहज ढंगबाट समाधान खोजिनुपर्छ। नामकरणपछि उत्पन्न तनावको वातावरण अहिलेसम्म आइपुग्दा विस्तारै सहज बन्दै गइरहेको पनि उनले बताए।"
सर्वोच्च अदालतका नवनियुक्त न्यायाधीशले लिए शपथ,"काठमाडौं : सर्वोच्च अदालतका नवनियुक्त ६ जना न्यायाधीशहरूले शपथ लिएका छन्। बिहीबार राष्ट्रपति रामचन्द्र पौडेलको उपस्थितिमा शीतल निवासमा आयोजित कार्यक्रममा प्रधानन्यायाधीश विश्वम्भर प्रसाद श्रेष्ठसमक्ष नवनियुक्त न्यायाधीशहरूले शपथ लिएका हुन्। न्यायाधीशमा सारङ्गा श्रेष्ठ,अब्दुल अजिज मुसलमान, महेश शर्मा पौडेल, टेकप्रसाद ढुंगाना, सुनिलकुमार पोखरेल र बालकृष्ण ढकालले शपथ लिएको राष्ट्रपति कार्यालयले जनाएको छ। बुधबार राष्ट्रपति पौडेलले ६ जनालाई सर्वोच्चको न्यायाधीशमा नियुक्त गरेका थिए। बुधबार बिहान बसेको संसदीय सुनुवाइ समितिले सिफारिस भएका ६ जना न्यायाधीशको नाम अनुमोदन गरेको थियो।"
सरकारी कार्यालयमा सामाजिक सञ्जाल प्रयोग गर्नेसम्बन्धी निर्देशिका स्वीकृत,काठमाडौं : सरकारले सरकारी कार्यालयले सामाजिक सञ्जाल प्रयोग गर्नेसम्बन्धी निर्देशिका स्वीकृत गरेको छ। सिंहदरबारमा बिहीबार बसेको मन्त्रिपरिषद् बैठकले सरकारी कार्यालयले सामाजिक सञ्जाल प्रयोग गर्नेसम्बन्धी निर्देशिका २०८० स्वीकृत गर्ने निर्णय गरेको सरकारका प्रवक्ता रेखा शर्माले जानकारी दिइन्। बैठकले राष्ट्रियसभा सदस्य निर्वाचन ऐन २०७५ दफा २ को खण्ड 'ख' को प्रयोजनका लागि राष्ट्रिय जनगणना २०७८ को कूल जनसंख्यामध्ये शून्य दशमलव ५ प्रतिशतभन्दा कम जनसंख्या रहेका अल्पसंख्यक जातजाति (दलित बाहेक)लाई अल्पसंख्यकको रूपमा तोक्ने निर्णय गरेको छ भने अपांगता भएका व्यक्तिसम्बन्धी राष्ट्रिय नीति २०७९ स्वीकृत गरिएको प्रवक्ता शर्माले बताइन्। त्यस्तै बैठकले राष्ट्रिय बालबालिका नीति २०७९ स्वीकृत गरेको शर्माले जानकारी दिइन्।
आलोचना हुन थालेपछि मन्त्री किराँतीले भने : अतिवादलाई परास्त गरौं,"काठमाडौं : संस्कृति,पर्यटन तथा नागरिक उड्डयनमन्त्री सुदन किराँती अतिवादलाई परास्त गर्नुपर्ने बताएका छन्। मन्त्री किरातीले बुधबार काठमाडौंमा आयोजित उपत्यका व्यापी संयुक्त बृहत ख्रीष्टमस महोत्सव कार्यक्रममाक्रिस्चियन धर्म नमान्ने देशद्रोही हुन् ,क्रिश्चियनलाई मान्दिनँ भन्नु संविधानलाई मान्दिनँभन्ने अभिव्यक्ति दिएर आलोचना हुन थालेपछि उनले अतिवादलाई परास्त गर्दै राष्ट्रिय एकता कायम गर्नुपर्ने बताएका हुन्। उनले अर्काको अस्तित्वलाई स्वीकार गर्नु भनेको आफ्नो अस्तित्व सम्मानित नहुनु भएको धारणा राखेका छन्। उनले फेसबुकमा लेखेका छन्,बहसको लागि सबैलाई धन्यवाद ! संविधानलाई पालना गर्दै भातृत्व र सहिष्णुता कायम गरौं ! अतिवादलाई परास्त गर्दै राष्ट्रिय एकता कायम गरौं भन्ने मेरो जोड हो। उनले सबै अस्तित्वको समान गर्नुपर्ने बताए। भन्नलाई त मलाई; पशुपतिनाथ सफा गर्दा हिन्दु भने, बौद्ध दर्शनको वकालत गर्दा बुद्धिष्ट भने, मुस्लिमको कार्यक्रममा जाँदा मुस्लिम भने, क्रिष्टियनको कार्यक्रममा जाँदा क्रिष्टियन भने।उनले लेखेका छन्,फेरिपनि भन्छु अहिले म सबैको अभिभावक हुँ त्यसैले सबै अस्तित्वको समान गर्छु र सबैले गरौं । अन्तमा अर्काको अस्तित्वलाई स्वीकार गर्नु भनेको आफ्नो अस्तित्व सम्मानित हुनु हो। मन्त्री किरातीले बुधबार सम्बोधनका क्रममा भनेका थिए,क्रिश्चियनलाई मान्दिन भन्नेहरू संविधान विरोधी हुन्,देशद्रोही हुन्,उनीहरूलाई हतकडी लगाएर जेल हाल्ने हो। संसारमा ३० प्रतिशत मान्छेले क्रिश्चियन धर्म मान्ने भन्दै उनले संसारले मानेको धर्म हामीले नेपालमा किन नमान्ने भन्दै प्रश्न गरेका थिए। मन्त्री किरातीले प्रधानमन्त्रीलाई समेत मुछेका थिए। उनले प्रधानमन्त्री पुष्पकमल दाहाल प्रचण्डलाई जिसस क्राइस्टसँग तुलना गर्दै भने ,अहिलेको प्रधानमन्त्री प्रचण्डज्यू जिससजस्तै विद्रोही नेता हो। उहाँको सबै कुरा जिसससित मिल्छ, जिसस अहिले जन्मेको भए ठ्याक्कै प्रचण्डजस्तै हुनुहुन्थ्यो। मलाई मात्र होइन, प्रधानमन्त्रीलाई पनि जिसस एकदमै मन पर्छ रे। किरातीको अभिव्यक्तिपश्चात सर्वत्र आलोचना हुन थालेको छ। हिन्दू धर्म मान्दै आएकाहरुले उनको अभिव्यक्तिलाई लिएर राजीनामाको समेत माग्न थालेका छन्। राष्ट्रिय स्वतन्त्र पार्टीका सभापति रवि लामिछानेले संस्कृति मन्त्री किराँतीको पछिल्लो अभिव्यक्ति खेदजनक भएको बताएका छन् । संस्कृति मन्त्री सुदन किराँतीको पछिल्लो अभिव्यक्ति,सामाजिक सद्भाव र सहिष्णुता खलबलाउने प्रकृतिको,उत्तेजक,गैरजिम्मेवार,पदीय गरिमा बिपरीतको र अत्यन्तै खेदजनक छ,उनको यो अभिव्यक्तिपछि पूर्वउपप्रधान एवं गृहमन्त्री लामिछानेले सामाजिक सञ्जालमा लेखेका छन्,यस्तो गैरजिम्मेवार अभिव्यक्ति दिने र साम्प्रदायिक विद्वेष फैलाउने व्यक्ति संस्कृतिमन्त्री जस्तो जिम्मेवार पदमा कसरी बस्न मिल्छ? प्रधानमन्त्रीज्यु,गम्भीर ध्यानाकर्षण होस् । यस्तै एमालेका नेता एवम् पूर्वसञ्चारमन्त्री गोकुल बास्कोटाले किरातीको अभिव्यक्तिले माओवादी अरु कसैका लागि सेवा दिने मिसनरी उघोग हो भन्ने फेरि प्रमाणित भएको आरोप लगाएका छन्। संस्कृति मन्त्री किराँतीले कत्रो जेल बनाउलान त अब ? उनले थुन्नै पर्ने राष्ट्रद्रोहीको संख्या (हिन्दु,बौंद्ध,मुस्लिम आदी)करिब ९८ रहेछन्। उनले लेखेका छन्, माओवादी अरु कसैका लागि सेवा दिने मिसनरी उद्योग हो भन्ने फेरि प्रमाणित भयो। धर्म व्यक्तिगत स्वतन्त्रता हो। तर संस्कृति र सभ्यता देशको मौलिकता र पहिचान। यस्तै राप्रपा नेपालका अध्यक्ष एवं पूर्वमन्त्री कमल थापाले किराँतीलाई मन्त्रीबाट तत्काल वर्खास्त गर्नुपर्ने धारणा राखेका छन्। पदमा बसेर साम्प्रदायिक विद्वेष फैलाएको उनको भनाई छ। उनले लेखेका छन्,क्रिष्टियन धर्म नमान्ने सबै देशद्रोही हुन्"" भन्ने गैरजिम्मेवार अभिव्यक्ति दिने पर्यटन मन्त्री सुदन किराँतीलाई तत्काल बर्खास्त गर्नुपर्दछ। प्रम पुष्पकमल दाहाल 'प्रचण्ड'को ध्यान जाओस्। पदमा बसेर साम्प्रदायिक विद्वेष फैलाउने निजलाई कानुन वमोजिम कार्वाही गरियोस्।"
गैरजिम्मेवारी अभिव्यक्ति दिने सुदन किरातीले तत्काल राजीनामा दिनुपर्छ : रवि लामिछाने,"काठमाडौं : राष्ट्रिय स्वतन्त्र पार्टीका सभापति रवि लामिछानेले संस्कृति,पर्यटन तथा नागरिक उड्डयनमन्त्री सुदन किराँतीको पछिल्लो अभिव्यक्ति खेदजनक भएको बताएका छन्। मन्त्री किरातीले बुधबार काठमाडौंमा आयोजित उपत्यका व्यापी संयुक्त बृहत ख्रीष्टमस महोत्सव कार्यक्रममा क्रिस्चियन धर्म नमान्ने देशद्रोही हुन् ,क्रिश्चियनलाई मान्दिनँ भन्नु संविधानलाई मान्दिनँ भन्नु हो भन्दै क्रिश्चियन धर्मको प्रचारप्रसार गरेका थिए । यस्तो गैरजिम्मेवार अभिव्यक्ति दिने र साम्प्रदायिक विद्वेष फैलाउने व्यक्ति संस्कृतिमन्त्री जस्तो जिम्मेवार पदमा कसरी बस्न मिल्छ ? भन्दै सभापति लामिछानेले प्रधानमन्त्रीको ध्यानाकर्षण समेत गराएका छन्। 'संस्कृति मन्त्री सुदन किराँतीको पछिल्लो अभिव्यक्ति,सामाजिक सद्भाव र सहिष्णुता खलबलाउने प्रकृतिको,उत्तेजक,गैरजिम्मेवार,पदीय गरिमा बिपरीतको र अत्यन्तै खेदजनक छ,'उनको यो अभिव्यक्तिपछि पूर्वउपप्रधान एवं गृहमन्त्री लामिछानेले सामाजिक सञ्जालमा लेखेका छन्, यस्तो गैरजिम्मेवार अभिव्यक्ति दिने र साम्प्रदायिक विद्वेष फैलाउने व्यक्ति संस्कृतिमन्त्री जस्तो जिम्मेवार पदमा कसरी बस्न मिल्छ? प्रधानमन्त्रीज्यु,गम्भीर ध्यानाकर्षण होस् ।' मन्त्री किरातीले सम्बोधनका क्रममा भनेका थिए,क्रिश्चियनलाई मान्दिन भन्नेहरू संविधान विरोधी हुन्,देशद्रोही हुन्,उनीहरूलाई हतकडी लगाएर जेल हाल्ने हो। संसारमा ३० प्रतिशत मान्छेले क्रिश्चियन धर्म मान्ने भन्दै उनले संसारले मानेको धर्म हामीले नेपालमा किन नमान्ने भन्दै प्रश्न गरेका थिए। मन्त्री किरातीले प्रधानमन्त्रीलाई समेत मुछेका थिए। किराँतीले प्रधानमन्त्री पुष्पकमल दाहालप्रचण्डलाई जिसस क्राइस्टसँग तुलना गर्दै भनेका थिए ,अहिलेको प्रधानमन्त्री प्रचण्डज्यू जिससजस्तै विद्रोही नेता हो । उहाँको सबै कुरा जिसससित मिल्छ । जिसस अहिले जन्मेको भए ठ्याक्कै प्रचण्डजस्तै हुनुहुन्थ्यो। मलाई मात्र होइन, प्रधानमन्त्रीलाई पनि जिसस एकदमै मन पर्छ रे। क्रिश्चियन महोत्सवमा प्रमुख अतिथि बनेका मन्त्री किराती क्रिश्चियन धर्म प्रचारकका रूपमा प्रस्तुत भएपछि विरोध सुरू भएको छ। राप्रपाका प्रवक्ता ज्ञानेन्द्र शाही,राप्रपा नेपालका अध्यक्ष एवं पूर्वमन्त्री कमल थापा,पूर्वसञ्चारमन्त्री गोकुल बास्कोटालगायतले सामाजिक सञ्जालमार्फत् विरोध जनाएका छन्।"
कानुन संशोधन नभए फास्ट ट्रयाक समयमा बन्दैन,"काठमाडौं : प्रधानसेनापति प्रभुराम शर्माले काठमाडौंतराई फास्ट ट्रयाक बनाउन अहिलेको कानुन नै संशोधन गर्नुपर्ने बताएका छन्। प्रतिनिधिसभाको राज्य व्यवस्था तथा सुशासन समितिको बुधबार बसेको बैठकमा सांसदहरूले फास्ट ट्रयाक निर्माणमा भएको ढिलाइका विषयमा प्रश्न गरेका थिए। सांसदहरूलाई जवाफ दिने क्रममा प्रधानसेनापती शर्माले विभिन्न कानुनी झमेलाले गर्दा फास्ट ट्रयाक निर्माणमा ढिलाई भएको स्विकार गरे। उनले सांसदहरूलाई भने, फास्ट ट्रयाक निर्माणका लागि त्यहीअनुसारको कानुनी व्यवस्था हुनुपथ्र्यो। तपाईंहरूले बनाएको नियमका कारण ४ वटा रूख काट्न ९ महिना लागेको छ ? यसमा हामी के गर्न सक्छौं। काम गर्न त प्रक्रिया पनि त क्लियर हुनुपर्यो। नियम पनि फास्ट ट्रयाकमा बनाउनुपर्यो नि। रूख कटानको विषयमा २०१७ सालको कानुन टेकेर बस्नुपरेको बाध्यता उनले सुनाए। भने, यही अवस्था हो भने २०८३ मा पनि फास्ट ट्रयाक बनाउने जमिन सरकारको नभएको बताउँदै प्रधानसेनापति शर्माले वन ऐनमा रहेको रूख काट्ने प्रावधानसँगै जग्गा प्राप्ति ऐन संशोधन गर्नैपर्नेमा जोड दिए। जनताको जमिन उसले भनेको रकम दिएर मात्रै लिन सकिन्छ। यसका लागि पनि सरकारी मूल्यांकन एउटा छ, बजारमा चलेको जग्गाको मूल्य अर्को छ। कसरी हुन्छ जग्गा प्राप्ति समस्याको समाधान ? २०८३ सम्म काठमाडौंबाट गाडी कुदाएर निजगढ पुग्न मात्रै सकियो भने पनि उपलब्धि ठान्नुपर्छ, उनले भने। वातावरण संरक्षणको लागी भएको पुरानो कानुन संशोधन नभए फास्ट ट्रयाक मात्रै हैन, अन्य विकास आयोजना पनि पूरा हुन नसक्ने शर्माले दाबी गरे। सुशासन समितिको बैठकमा सांसद् बुद्धिमान तामाङले यो आयोजना निर्माणमा भएको ढिलाइले सेनाको भूमिकामाथि प्रश्न उठेको बताएका थिए। तामाङले प्रश्न गर्दै भने, सेनाले गरेको काम राम्रो हुन्छ भन्ने मान्यता बिग्रन थाल्यो। देशको अधिकांश विकास बजेट यही आयोजनामा खर्च भएको बताउँदै उनले निर्माण सामग्रीको खरिद प्रकरण पनि पारदर्शी हुन नसकेको बताए। सांसद रुघुजी पन्तले फास्ट ट्रयाक निर्माणमा खोकनाको विवाद छिटो टुंग्याउनु पर्नेमा जोड दिए। यस आयोजना निर्माणमा विभिन्न विवाद देखिएपछि राज्य व्यवस्था तथा सुशासन समितिले काठमाडौंतराईमधेस द्रुतमार्ग सडक निर्माणका सम्बन्धमा सरोकारवाला सबै मन्त्रालयहरूसँग संयुक्त रूपमा बैठक गर्ने भएको छ। समितिका सभापति रामहरी खतिवडाका अनुसार काठमाडौंतराईमधेस द्रुतमार्ग सडक निर्माण गर्नका लागि सबै काम शून्य बिन्दुदेखि निजगढसम्म सम्पन्न गर्नगराउनका लागि सरोकारवाला सबै मन्त्रालयसँग संयुक्त रूपमा बैठक गरी तत्पश्चात् निर्देशन दिने निर्णय गरेको हो। यसका साथै राष्ट्रिय गौरवका आयोजनाहरूका हकमा पूरक वातावरणीय प्रभाव मूल्यांकन समयसीमा तोकी उक्त अवधिभित्र स्वीकृत गरेर रूख कटान तथा जग्गा प्राप्तिलगायतका कार्य समयमै सम्पन्न गर्न आवश्यक सहजीकरण गरिदिन वन तथा वातावरण मन्त्रालय र अर्थ मन्त्रालयलाई निर्देशन पनि दिएको छ। समितिको बैठकले राष्ट्रिय गौरवका आयोजनाहरू समयमै सम्पन्न गर्नका लागि सबै निकायलाई समन्वय गर्ने निर्णय गरेको छ। यसैबीच प्रधानसेनापति प्रभुराम शर्माले पछिल्लो समय सेनालाई विवादमा ल्याउने काम भएको भन्दै आक्रोशित भएका छन्। राज्यव्यवस्था तथा सुशासन समितिको बैठकमा प्रधानसेनापति शर्माले सेनाप्रति भ्रम सिर्जना गरी अनावश्यक विवादमा ल्याउने काम भएको बताए। उनले ताराध्वज पाण्डेको बढुवा सिफारिसका लागि सात दिने सूचनामात्रै भएको र त्यहीबीचमा जन्ममितिको विषय उठेको प्रस्ट्याए। आफ्ना कर्मचारीको उमेर कागजात हेरेर उमेर निर्धारित हुने भन्दै प्रधानसेनापति शर्माले कसैको जन्ममिति तय गर्नका लागि न्वारन गर्ने निकाय सेना नभएको बताए।"
कर्मचारी र संस्थानलाई अख्तियारका ९४ सुझाव,"काठमाडौं : अख्तियार दुरुपयोग अनुसन्धान आयोगले नेपाल सरकारका सचिव तथा विभागीय प्रमुख, सार्वजनिक संस्थानलाई ९४ बुँदे सुझाव दिएको छ। आर्थिक कार्यविधि तथा वित्तीय उत्तरदायित्व ऐनमा किटानी भएको प्रावधानबमोजिम प्रत्येक महिना विभागीयमन्त्री र सचिवले मातहतका निकायबाट भएका कामकारबाहीको समीक्षा गरी कार्यसम्पादनमा सुधार गर्ने र लापरबाही गर्ने पदाधिकारीकर्मचारीलाई समयमै सचेत गराउनले लगायतका सुझाव आयोगले दिएको हो। यो व्यवस्थाको पालना नभएमा हुने सरकारी हानि नोक्सानीउपर वित्तीय उत्तरदायी अधिकारीलाई जिम्मेवार र जवाफदेही हुने भन्ने सचेतसमेत आयोगले गराएको छ। अख्तियारले सचिव तथा विभागीय प्रमुख र सरकारका नियामक निकाय तथा सार्वजनिक संस्थानकाबीचमा फरकफरक छलफल गरको थियो। अख्तियारको सुझावमा तीन तहका सरकारबीचको काम, कर्तव्य र अधिकारमा देखिएको अस्पष्टता र दोहोरोपना हटाउन अन्तर निकाय समन्वयसमेत हुने गरी कार्यविभाजनलाई स्पष्ट बनाउने उल्लेख छ। सुझावमा भनिएको छ, तीनै तहका सरकारबाट दैनिक तथा प्रशासनिक कार्यहरूलाई समेत नीतिगत भनी कानुनबमोजिम मन्त्रालय, विभाग, सचिवालयस्तरबाटै निर्णय हुनुपर्ने विषयसमेत मन्त्रिपरिषद्, परिषद् वा सभाबाट निर्णय गराउने कार्य तत्काल बन्द गर्ने। कानुनले जुन निकाय वा पदाधिकारीबाट निर्णय हुनुपर्ने व्यवस्था गरेको छ सोही निकाय वा पदाधिकारीबाट नै निर्णय हुने व्यवस्था मिलाउने। सार्वजनिक खरिद कार्य गर्दा सार्वजनिक खरिद ऐन र नियमावलीले गरेका व्यवस्थाको पूर्णतः पालना गर्ने र स्वार्थ अनुकूल हुने गरी सार्वजनिक खरिद नियमावली बारम्बार संशोधन गर्ने कार्य बन्द गर्ने अख्तियारले निर्देशन गरेको छ। सार्वजनिक खरिदमा ठेक्का सम्झौताबमोजिम कार्य नभएमा खरिद कानुनको व्यवस्थाबमोजिम तत्काल कानुनी कारबाहीको प्रक्रिया सुरु गर्ने उसले सुझाएको छ। सार्वजनिक खरिदसम्बन्धी कानुन निर्माण एवं संशोधनको क्रममा स्वार्थको द्वन्द्व नहुने व्यवस्था मिलाउन उसको सुझाव छ। प्रतिस्पर्धालाई निषेध गर्ने गरी एउटै आयोजना टुक्राटुक्रा पारी एउटै वर्षमा फरकफरक पार्टीमार्फत वा विभिन्नि वर्षमा गरी सोझै खरिद गर्ने कार्य बन्द गर्न अख्तियारको सुझावमा उल्लेख छ। बिना प्रतिस्पर्धा वा आवश्यकता बेगर सार्वजनिक खरिद ऐन वा नियमावलीको सीमाभित्र पारी परामर्श सेवा सोझै खरिद गरी सार्वजनिक स्रोतको दुरुपयोग गर्ने कार्य बन्द गर्न उसले निर्देशन गरेको छ। अनावश्यक रूपमा सामग्री, सफ्ट्वेयर, कच्चा पदार्थ, उपकरणलगायत खरिद नगर्न र कुनै यन्त्र उपकरणको खरिद गर्दा सो को नियमित सञ्चालनको सुनिश्चितताका लागि आवश्यक पार्टपुर्जा केही मात्रामा मौज्दात रहने व्यवस्था मिलाउन उसले सुझाएको छ। ऊर्जा, जलस्रोत तथा सिँचाइ मन्त्रालय र नेपाल विद्युत् प्राधिकरणले विद्युत् खरिद सम्झौतामा हुन सक्ने आर्थिक चलखेल रोक्न स्पष्ट मापदण्ड बनाई प्रभावकारी र पारदर्शी रूपमा कार्यान्वयन गर्न सुझाव दिएको छ।"
"२०० पेसी, १२९ हेर्न नभ्याइने","काठमाडौं : सर्वोच्च अदालतको बुधबारको संवैधानिक इजलासमा ३१ वटा मुद्दा पेसीमा चढे। प्रधानन्यायाधीश श्रेष्ठसहित ५ जना वरिष्ठ न्यायाधीशको पूर्ण इजलासले २१ वटा मुद्दा हेर्न भ्याएन। इजलासले ६ वटा मुद्दाको निर्णय सुनाउने (निसु), २ वटा मुद्दाको फैसला र एउटा मुद्दामा आदेश गर्यो। इजलास नम्बर ६ (एकल इजलास) न्यायाधीश माथेमाको एकल इजलासमा ११ वटा मुद्दा पेसीमा चढे। जसमध्ये ९ वटा मुद्दा हेर्न नभ्याइने सूचीमा परे। बन्दीप्रत्यक्षीकरणका २ मुद्दामा लिखित जवाफ माग्ने आदेश भयो। इजलास नम्बर ६ (संयुक्त इजलास) न्यायाधीशद्वय माथेमा र श्रेष्ठको संयुक्त इजलासमा ४१ वटा मुद्दा पेसी सूचीमा चढे। जसमध्ये २५ वटा मुद्दाको फैसला भयो। ८ वटा हेर्न नभ्याइने र ३ वटा मुद्दा हेर्न नमिल्ने सूचीमा परे। निवेदकका कानुन व्यवसायीले ४ वटा मुद्दा स्थगित गरे। इजलास नम्बर ७ (एकल इजलास) न्यायाधीश श्रेष्ठको एकल इजलासमा ११ वटा मुद्दा पेसी सूचीमा चढे। ९ वटा मुद्दा हेर्न नभ्याइने सूचीमा पुगे। २ वटा मुद्दामा मात्रै आदेश भयो। इजलास नम्बर ८ (संयुक्त इजलास) इजलास नम्बर ९ (संयुक्त इजलास) न्यायाधीशद्वय शर्मा र सुबेदीको संयुक्त इजलासमा ४१ वटा मुद्दा पेसी सूचीमा चढे। २५ वटा मुद्दा हेर्न नभ्याइने सूचीमा सूचीकृत भए। ६ वटा मुद्दाको फैसला भयो। ३ वटा मुद्दामा आदेश भयो। ७ वटा मुद्दा हेर्न नमिल्ने सूचीमा चढे। ०००न्यायको मान्य सिद्धान्तले भन्छ, ढिलो न्याय दिनु न्याय नदिनु सरह हो। सर्वोच्च अदालतमा दैनिक २ सयदेखि २ सय ४० वटा मुद्दाको पेसी चढ्छ। तर, पेसी चढेका अधिकांश मुद्दाको सुनुवाइ हुँदैन। सुनुवाइ हुन नसकेका मुद्दा कि त हेर्न नभ्याइने सूचीमा पुग्छन्, कि स्थगित वा हेर्न नमिल्ने शीर्षकमा अड्किन्छन्। साँझपख निरुपण भएका मुद्दाको सानो संख्या हेर्दा प्रष्ट हुन्छ, श्रीमान्हरूले मुद्दा हेर्नै भ्याउँदैनन्। बिहान मुद्दाको पेसी चढेपछि उत्साहित हुँदै आएका मुद्दाका पक्षधरहरू निराश हुँदै फर्कन्छन्। धेरै खर्च र कष्टका साथ मात्र न्याय प्राप्त भएको अनुभूति हुने अवस्था कायमै छ। यस अवस्थालाई पूर्वन्यायाधीश एवं प्रधानन्यायाधीशहरू सदावहार समस्याको संज्ञा दिँदै चिन्ता व्यक्त गर्छन्। किन भ्याइँदैन मुद्दा हेर्न ? सर्वोच्च अदालतमा दैनिक पेसी सूचीमा चढेका मुद्दाहरूमध्ये अधिकांश हेर्न नभ्याइने सूचीमा पर्छन्। बुधबार पेसीमा चढेका २ सय मुद्दामध्ये १ सय २९ मुद्दा हेर्न नभ्याइने सूचीमा परे। ३४ वटा मुद्दामा फैसला भयो। १० वटा मुद्दा हेर्न नमिल्ने सूचीमा सूचीकृत भए। १५ वटा मुद्दामा आदेश भयो। मुलुकको संविधानअनुसार, सर्वोच्चमा प्रधानन्यायाधीशका अतिरिक्त २० जना न्यायाधीश रहने व्यवस्था छ। तर, अहिले सर्वोच्चमा प्रधानन्यायाधीशसहित १४ जना मात्रै न्यायाधीश छन्। सर्वोच्चका सूचना अधिकारी गोविन्दप्रसाद घिमिरे न्यायाधीशको संख्या पर्याप्त नभएका कारण दैनिक पेसीमा चढेकामध्ये हेर्न नभ्याइने सूचीमा अधिक संख्या हुने गरेको बताउँछन्। सर्वोच्चमा आज (बुधबार) ६ जना नयाँ न्यायाधीश नियुक्त हुनुभएको छ। आगामी सातादेखि हेर्न नभ्याइने मुद्दाको संख्यामा केही कमी आउला, उनले थपे, आठवटा बेन्च बसे भने हेर्न नभ्याउने सूचीमा पर्ने मुद्दाको संख्यामा अवश्य पनि कमी आउँछ। अहिले सर्वोच्चमा औसत २ सयदेखि २ सय ४० वटा मुद्दाको पेसी तोकिने गरेको छ। हेर्न नभ्याइने सूचीमा रहेका मुद्दालाई प्राथमिकता दिएर केही सातापछि नै पेसीमा चढ्ने गरेको घिमिरेले बताए। जिल्ला अदालत दोलखाका न्यायाधीश डिल्लीरत्न श्रेष्ठका अनुसार, तथ्यगत प्रश्न (क्वेश्चन अफ फ्याक्ट) जोडिएका मुद्दा पनि जिल्ला र उच्च हुँदै सर्वोच्चमा पुगेका कारण मुद्दाको बोझ बढेको हो। न्यायाधीश श्रेष्ठ भन्छन्, तथ्यगत प्रश्न जोडिएका मुद्दा उच्च अदालतबाटै अन्तिम हुनुपर्छ। जटिल कानुनी प्रश्न र संवैधानिक व्याख्या (क्वेश्चन अफ लकन्स्टिच्युसन) सँग मात्र सम्बन्धित मुद्दा सर्वोच्चमा पुग्ने व्यवस्था गर्ने हो भने मुद्दाको बोझ घट्छ। सर्वोच्च अदालतका पूर्वन्यायाधीश बलराम केसी मुद्दामा चाप बढ्दैमा न्यायाधीशको दरबन्दी बढाउन नहुने तर्क गर्छन्। मुद्दाको संख्या बढ्यो भन्दैमा न्यायाधीशको संख्या बढाउनु हुँदैन। न्यायाधीशको संख्या बढाएर सस्तो बनाउनु हुँदैन। न्यायाधीशको संख्या बढाएर अदालतको मान मर्यादा बढ्ने होइन, पूर्वन्यायाधीश केसी थप्छन्, उच्च अदालतको कुनै फैसलामा गम्भीर त्रुटि रहेछ वा प्रमाण लिन छुटेको रहेछ अथवा कानुन र संविधानको गम्भीर व्याख्या गर्नुपर्ने रहेछ भने मात्र सर्वोच्चमा आउने व्यवस्था गर्नुपर्छ। त्यसका लागि उच्च अदालतलाई सक्षम, विश्वासिलो र भरपर्दो बनाउनुपर्छ। कसरी घटाउने न्यायिक तनाव ? सर्वोच्च अदालतका एक न्यायाधीशका अनुसार, पारिवारिक, सामाजिक, आर्थिक, कार्यबोझलगायतका अन्य परिस्थितिका कारणले पनि मानसिक तनाव उत्पन्न हुन्छ। सार्वजनिक जवाफदेहिताका साथै सामाजिक सञ्जाल एवं सञ्चारमाध्यमबाट न्यायाधीश एवं फैसलाका बारेमा हुने गरेका टिप्पणीले पनि मानसिक तनाव उत्पन्न गराउने न्यायाधीशहरू बताउँछन्। न्यायिक निर्णयबाट मुद्दाका पक्षधरहरूलाई असर पर्छ। विवादित विषयमा निर्णयमा पुग्नु अघि उच्च स्तरको सावधानीका साथै न्यायिक सीप र दक्षताको प्रयोग गर्नुपर्ने न्यायाधीशहरूको भनाइ छ। उदाहरणका लागि न्यायाधीश सुष्मालता माथेमाको इजलासमा बुधबार पेसी चढेका मुद्दाको अवस्था आफूले फैसलाबाट मुद्दाको कुनै पक्षलाई पुग्ने असरको गम्भीरता र संवेदनशीलताप्रति पनि न्यायाधीश सचेत रहनुपर्छ। अदालतको उद्देश्य पनि छिटो न्याय दिनु नै हो। सेवाग्राहीको चाहना पनि शीघ्र न्याय पाइयोस भन्ने नै हो। शीघ्र न्यायका लागि कर्मचारी र न्यायाधीशले भूमिकाले मात्र हुँदैन, सर्वोच्चका ती न्यायाधीश भन्छन्, एउटा मुद्दामा बहस गर्न दर्जनौं कानुन व्यवसायी उभिएका हुन्छन्। सबैलाई सहभागी गराउनुपर्ने बाध्यता छ। जसका कतिपय मुद्दा हेर्न भ्याइँदैन। न्यायिक स्वच्छताका साथै प्रक्रियागत स्वच्छताले मात्र मुद्दाका पक्षले न्याय पाएको अनुभूति गर्छन्। तर, मुलुकका तीनै तहका अदालतमा न्यायमा ढिलाइ भएको सेवाग्राहीको गुनासो छ। सर्वोच्चका पूर्वन्यायाधीश केसीका अनुसार, न्यायाधीशले इजलास बस्नुअघि आफैं पनि मिसिल अध्ययन गर्दा पनि सुनुवाइमा छिटोछरितो हुन्छ। मिसिल अध्ययन गरी पेसीमा चढेका मुद्दाको जानकारी राख्नुपर्छ, पूर्वन्यायाधीश केसी भन्छन्, भारत र अमेरिकाको सर्वोच्च अदालतमा जस्तो मुद्दाको पक्षका कानुन व्यवसायीसँग छलफल गरेर सीमित बुँदामा मात्र बहस गर्न दिने र बहस सुन्ने गर्न सकिन्छ। यस पक्षमा कमजोरी देखिएको छ। लिड लयरको व्यवस्था कहिले ? अहिले सर्वोच्च अदालतमा साढे १० बजे नै न्यायाधीशहरू तयार भइसकेका हुन्छन्। साँझसम्म नै मुद्दामामिलामै केन्द्रित भइरहेका हुन्छन्। तै पनि मुद्दाको बढ्दो चापले समयमै सुनुवाइ हुन सकेको छैन। सर्वोच्च अदालतका सूचना अधिकारी घिमिरेका अनुसार, मुख्य बहसकर्ता कानुन व्यवसायीको अगुवाइमा बहसको व्यवस्था गर्दा बहस व्यवस्थापनमा सहज हुन्छ। बेन्च र बारको समन्वयमा लिड लयरको व्यवस्था गरेर बहस व्यवस्थापन गर्न सकियो भने पनि हेर्न नभ्याइने मुद्दाको संख्या घटाउन सकिन्छ, घिमिरेले भने, लिड लयरको व्यवस्थामा बारले बेन्चलाई सहयोग गर्नुपर्छ। नेपाल बार एसोसिएसनका अध्यक्ष गोपालकृष्ण घिमिरे मुद्दाका दुवै पक्षधरहरूले आआफ्नो पक्षमा कानुन व्यवसायी राखेर बहस पैरवी गराउने अधिकार भएको बताउँछन्। आफ्नो पक्षको तर्फबाट बहस पैरवी गर्ने कानुन व्यवसायीको व्यावसायिक कर्तव्य हो। बारको नेतृत्वसँग बसेर छलफल गर्न सकिन्छ। न्यायिक सुधारको अभियानमा बारको सहयोग जहिले पनि रहन्छ, बार अध्यक्ष घिमिरे भन्छन्, हेर्न नभ्याइने सूचीमा मुद्दाको संख्या अधिक हुनुलाई गम्भीरतापूर्वक लिनुपर्छ। न्यायिक नेतृत्वले सहयोग मागेमा लिड लयरको व्यवस्था गर्न तयार छौं। थपिए ६ न्यायाधीश, छिटो न्याय मा आशा राष्ट्रपति रामचन्द्र पौडेलले नेपालको संविधानको धारा १२९ को उपधारा (२) बमोजिम न्याय परिषद्को सिफारिसमा बुधबार न्यायाधीश तथा वरिष्ठ अधिवक्ताहरूलाई सर्वाेच्च अदालतको न्यायाधीश पदमा नियुक्ति गरेका छन्। नवनियुक्त ६ जना न्यायाधीशका कार्ययोजना र प्रतिबद्धताले न्यायिक सुधार र पुराना मुद्दाको शीघ्र फछ्र्यौटमा आशा जगाएको छ। नवनियुक्त न्यायाधीशहरूले संसदीय सुनुवाइ समितिमा छिटोछरितो न्याय सम्पादन गर्ने र पुराना बक्यौता मुद्दाहरूको फछ्र्यौट गर्ने विषय प्राथमिकता राख्ने प्रतिबद्धता व्यक्त गरेका छन्। १ न्यायाधीश सारंगा सुबेदीले कार्ययोजना पेस गर्दै भनेकी छिन, न्यायकर्मी र न्यायाधीशको हैसियतबाट न्यायपालिकाको रणनीतिक योजनाले निर्धारण गरेको लक्ष्य हासिल गर्न आफ्नो तर्फबाट योगदान पुर्याउनु मेरो कर्तव्य हुनेछ । सुबेदी यसअघि उच्च अदालत जनकपुरमा न्यायाधीश थिइन् । उनीसँग २१ वर्ष वकालत र १४ वर्ष न्याय सम्पादन गरेको अनुभव छ । ००० २ न्यायाधीश अब्दुल अजिज मुसलमानले अवधारणापत्र र कार्ययोजना प्रस्तुत गर्दै विचाराधीन रहेका फछ्र्याैट हुन नसकेका मुद्दाहरूको छिटो फछ्र्योट गर्न आफ्नो प्रयास रहने बताए । साना प्रकृतिका, वैवाहिक र विशिष्टीकृत विवाद समावेश भएको मुद्दाहरूका लागि छुट्टै इजलास गठन गर्नुपर्ने उनको कार्ययोजनामा उल्लेख छ । भनिन्छ न्याय ढिलो दिनु न्याय दिन इन्कार गर्नु हो । विचाराधीन फछ्र्यौट हुन नसकेका मुद्दाहरूलाई चाँडो किनारा लगाउने मेरो प्रयास रहनेछ, न्यायाधीश मुसलमानले भनेका थिए, इजलासमा पेस भएका मुद्दाहरूको सोही दिन फछ्र्यौट गर्ने । सरकारवादी देवानी फौजदारी र अन्य मुद्दाहरूको छुट्टाछुट्टै बार तोक्ने । इजलासको मर्यादा कायम तथा व्यवस्थापनमा जोड दिने । समय व्यवस्थापनमा ध्यान दिने । मुसलमान यसअघि उच्च अदालत पाटन हेटौंडा इजलासमा न्यायाधीश थिए । ००० ३ न्यायाधीश महेश शर्मा पौडेलले संसदीय सुनुवाइ समितिमा १५ पृष्ठ लामो अवधारणापत्र र कार्ययोजना प्रस्तुत गरेका थिए । सर्वोच्च अदालतमा पुराना मुद्दालाई अपेक्षित रूपमा न्यूनीकरण गर्न नसकिएको र फछ्र्यौट हुन बाँकी मुद्दाहरू ठूलो संख्यामा छन्, कार्ययोजनामा न्यायाधाीश पौडेलले भनेका छन्, न्याय ढिलो, महँगो र अनिश्चित रहेको भन्ने जस्ता गुनासा सुनिने गरेको सन्दर्भमा हाम्रा कार्य, व्यवहार र आचरणबाट यस्ता कुरा निराधार सावित गर्नुपर्छ । २०५० देखि निजामती सेवाअन्तर्गत न्याय सेवाको शाखा अधिकृतबाट न्याय सेवाको यात्रा सुरु गरेका हुन् । न्याय सेवामा तीनदशक बिताएका पौडेल यसअघि उच्च अदालत पाटनका न्यायाधीश थिए । ००० ४ न्यायाधीश टेकप्रसाद ढुंगानाले पुराना बक्यौता मुद्दाको शीघ्र फछ्र्यौटका लागि हाल कार्यान्वयनमा रहेका योजना र रणनीतिअनुरूप आफूलाई पूर्णरूपमा समाहित गर्ने प्रतिबद्धता कार्यायोजनामा उल्लेख गरेका छन् । उनी यसअघि उच्च अदालत पाटनमा न्यायाधीश थिए । त्रिभुवन विश्वविद्यालयबाट संवैधानिक कानुनमा प्रथम श्रेणीमा प्रथम स्थान (स्वर्ण पदक) सहित एलएलएम उपाधि प्राप्त गरेका छन् । २९ वर्षअघि न्याय सेवाअन्तर्गत शाखा अधिकृतका रूपमा सेवा प्रवेश गरेका थिए । २०७३ साल पुस २९ देखि उच्च अदालतमा न्यायाधीश भई ७ वर्ष न्याय सम्पादनको अनुभव छ । उनी पहिलो संविधान सभाको कानुनी सल्लाहकार थिए । उनीसँग दोस्रो संविधानसभाको संविधान मस्यौदा समितिमा संविधान मस्यौदा विज्ञका रूपमा कार्य गरेको अनुभव छ । ००० ५ न्यायाधीश सुनिलकुमार पोखरेलले कार्ययोजनामा छिमेकी मुलुकहरूको तुलनामा हाम्रो न्यायालयबाट सम्पादन हुने न्यायको समयसीमा छिटो नै भए पनि सन्तोष लिने ठाउँ नभएको उल्लेख गरेका छन् । मौजुदा न्याय सम्पादनको समयसीमालाई क्रमशः घटाई न्याय छिटो दिलाउने दायित्व प्रथमतः न्यायाधीशमै रहन्छ, न्यायाधीश पोखरेलले भनेका छन्, न्यायका लागि लामो समयसम्म पर्खनुपर्ने अवस्थाको अन्त्य तत्काल हुनु पर्ने मान्यता राख्दछु । तीन दशकदेखि कानुन र न्याय क्षेत्रमा सक्रिय पोखरेल नेपाल बार एसोसिएसनका पूर्वमहासचिव हुन् । १० पृष्ठ लामो कार्ययोजनामा उनले धेरै पक्षहरू भएका केही मुद्दा तथा सार्वजनिक सरोकारका रिट निवेदनहरूमा पक्षहरूका तर्फबाट धेरै कानुन व्यवसायी संलग्न हुने भएकाले लिड लयरको अवधारणा विकास गरी बहस व्यवस्थापन गर्नु अनिवार्य भएको सुझाएका छन् । ६ न्यायाधीश बालकृष्ण ढकालले अदालतहरूको अभिलेख व्यवस्थापन र जिन्सी व्यवस्थापन एवं न्याय प्रशासनको सञ्चालनमा कागजपत्रको प्रयोगमा न्यूनीकरण गर्दै कम कागजबाट कागजविहीन न्यायपालिका बनाउने लक्ष्य र आगामी योजना र कार्यक्रम निर्माण गर्ने संस्थागत प्रयासहरूमा सिर्जनशील भई कार्य गर्ने सोच राखेको कार्यपत्रमा उल्लेख गरेका छन् । न्यायाधीश ढकाल वरिष्ठ अधिवक्ता हुन् । मंसिर ५ गते बसेको न्यायपरिषद्को बैठकले न्यायाधीशका लागि नाम सिफारिस गरेको थियो । बुधबार नै संसदीय सुनुवाइ समितिले अनुमोदन गरेको थियो ।"
भेरी बबई डाइभर्सन आयोजना काममा तीव्रता दिन मन्त्रीको निर्देशन,"काठमाडौं : राष्ट्रिय गौरवको सूचीमा रहेको भेरी बबई आयोजनाको कार्यप्रगति सन्तोषजनक छैन। आयोजना विकासका लागि सुर्खेतमा २०६८ मा कार्यालय स्थापना गरी आर्थिक वर्ष २०६८०६९ मा निर्माण सुरु गरिएको हो। संशोधित समयतालिका अनुसार आर्थिक वर्ष २०७९०८० मा सम्पन्न गर्ने लक्ष्य रहेको थियो। आयोजनाको काम अझै बाँकी रहेपछि ऊर्जा जलस्रोत तथा सिँचाइमन्त्री शक्तिबहादुर बस्नेतले आयोजनाका पदाधिकारी र निर्माण व्यवसायीलाई तत्काल कामलाई गति दिन निर्देशन दिएका छन्। आयोजनाको काममा ढिलाइ हुँदा सरकारले आमनेपाली र मुलुकलाई नै जवाफ दिनुपर्छ। सरकारले हरेक निकायलाई बताउनुपर्छ। काममा ढिलाइ गर्ने छुट कोही कसैलाई पनि छैन, मन्त्री बस्नेतले भने। सुरुङ निर्माण सम्पन्न भएको लामो समय भए पनि बाँधस्थल र विद्युत्गृहको काममा अपेक्षित प्रगति हुन सकेको छैन। निर्माण व्यवसायीको कमजोर कार्यसम्पादनका कारण निर्माणले गति लिन नसकेको हो। आयोजना सम्बद्ध अधिकारी आयोजनास्थलमा नबस्ने, लामो समयसम्म परामर्शदाताको अभावका कारण निर्माण व्यवसायीलाई आवश्यक निर्देशन तथा परिचालनमा समेत समस्या पैदा भएको छ। छलफलमा निर्माण व्यवसायी रमण कन्स्ट्रक्सनका प्रमुख रमणकुमार महतोले आयोजनाका अधिकारीले समयमा भुक्तानी नगरिदिएको तथा अन्य अत्यावश्यक काम नगरिदिएका कारण आयोजना स्थलमा प्रभावकारी काम गर्न नसकेको आरोप लगाए। आयोजना निर्देशक रणबहादुर बमलगायतका अधिकारीले निर्माण व्यवसायीले काम नगरेको, आवश्यक जनशक्ति परिचालन नगरेको तथा उपकरण एवम् निर्माण सामग्रीको प्रबन्ध नगरेको भन्दै गुनासो व्यक्त गरे। एकले अर्कालाई दोष देखाएर आयोजनाका काममा ढिलाइ गरेको भन्दै मन्त्री बस्नेतले भने, एकले अर्कोलाई दोष देखाएर राष्ट्रिय गौरवको आयोजनामा समस्या सिर्जना गर्ने काम नगर्नुस्। समस्या के हो ? समाधानको उपाय के हो ? त्यो प्रस्तुत गर्नुस्।"
महिलाको हत्या गरी फरार दुईजना सात वर्षपछि पक्राउ,काठमाडौं : नेपाल प्रहरीले काठमाडौंको बल्खुमा सात वर्षअघि एक महिलाको हत्या गरी फरार रहेका एकजनालाई पक्राउ गरेको छ । २०७४ पौष ३० गते काठमाडौंको बल्खु भुवनेश्वरमन्दिर पछाडि ज्यामी काम गर्ने अप्सरा भन्ने नारायणी तिमिल्सिनाको हत्या गर्ने एकजनालाई प्रहरीले पक्राउ गरी सार्वजनिक गरेको हो । काठमाडौं उपत्यका अपराध अनुसन्धान कार्यालयले बिहीबार पत्रकार सम्मेलन गर्दै घटनामा संलग्न अर्घाखाँचीको शितगंगा नगरपालिका१४ घर भएका जगत विश्वकर्मा र मुख्य योजनाकार धादिङ घर भएका ४६ वर्षीय शिवराम अधिकारीलाई सार्वजनिक गरेको हो । अधिकारी भने यसअघि नै चोरीको घटनामा कारागारमा रहेका थिए । घटनाको अनुसन्धान गर्दा अधिकारी हत्याको मुख्य योजनाकार रहेको खुलेको अपराध अनुसन्धान कार्यालयका प्रमुख एसएसपी सोमेन्द्रसिंह राठौरले जानकारी दिए। प्रहरीका अनुसार मृतक अप्सरासंगको चिनजानका क्रममा शिवरामले बल्खु क्षेत्रमा बोलाएर हत्यार गरेका थिए । हत्यापछि अप्सराले लगाएको सुन र खल्तीमा भएको केहि नगद निकालेर फरार भएको अनुसन्धानबाट खुलेको प्रहरीले जनाएको छ । विश्वकर्मालाई बुधबार नेपाल फर्कने क्रममा त्रिभुवन अन्तर्राष्ट्रिय विमानस्थलबाट पक्राउ गरिएको समेत प्रहरीले जनाएको छ ।
कालीगण्डकीमा बेपत्ता भएका युवाको शव फेला,"बेनी : म्याग्दीको अन्नपूर्ण गाउँपालिका२ मा मोटरसाइकलसहित कालीगण्डकी नदीमा खसेर बेपत्ता भएका युवाको शव तीन दिनपछि भेटिएको छ। अन्नपूर्ण गाउँपालिका४ नारच्याङ घर भई सोही पालिकाको वडा नम्बर २ भुरुंग तातोपानीमा बस्ने ३० वर्षीय सुजन घर्तीको बिहीबार नैनिबगर स्थित कालिगण्डकी नदीको खोचमा शव भेटिएको जिल्ला प्रहरी कार्यालय म्याग्दीले जनाएको छ। सशस्त्र प्रहरी बल आश्रित गुल्म गलेश्वरबाट खटिएको गोटाखोर र नेपाल प्रहरीको संयुक्त टोलीले खोजी गर्ने क्रममा घर्तीको शव फेला पारेको प्रहरी नायव उपरीक्षक मदन कुँवरले बताए। पुष २ गते राति ९ बजे ग २२ प ११३० नम्बरको मोटरसाइकलमा चढेर भुरुंग तातोपानीबाट पोखरेबगर तर्फ हिँडेका सुजन सम्पर्कविहीन भएपछि आफन्त, छिमेकी र प्रहरीको टोलीले खोजी गरेको थियो। सडकमुनि कालिगण्डकी किनारमा सुजनले लगाएको हेल्मेट भेटिएपछि नदी किनारमा खोजी केन्द्रित गरिएको थियो। सुजन चढेको मोटरसाइकल भने भेटिएको छ। बेनी जोमसोमसडकअन्तर्गत गत कात्तिकमा म्याग्दीको अन्नपूर्ण गाउँपालिका३ काभ्रेभिरमा मोटरसाइकलसहित खसेका एक जना पर्यटकको ज्यान गएको थियो। यसैगरी म्याग्दीको धवलागिरि गाउँपालिका७ हिलापोखरीबाट पुष ३ गते रातीदेखि हराएकी ७६ वर्षीया मनकुमारी पुनको बिहीबार शव भेटिएको छ। सोही वडाको खोर्वाङस्थित म्याग्दी नदीको खोँचमा पुनको शव भेटिएको प्रहरी निरीक्षक अशोक कुमार झाले बताए। मृतक दुवै जनाको शव परीक्षणका लागि बेनी अस्पतालमा राखिएको छ। घटनाको अनुसन्धान जारी रहेको प्रहरी निरीक्षक झाले बताए।"
ब्राउन सुगरसहित दुईजना पक्राउ,"गोरखा : इलाका प्रहरी कार्यालय आँबुखैरेनी तनहुँले ब्राउन सुगरसहित दुई जनालाई पक्राउ गरेको छ। लागूऔषध प्रयोग तथा ओसारपोसार अन्त्य गर्ने अभियान सञ्चालन गरिरहेको सो इप्रकाले पृथ्वीराजमार्गको मुग्लिनतर्फबाट आँबुखैरेनीतर्फ आइरहेको सवारी चेकजाँच गर्दा खैरो हिरोइनसहित दुई जनालाई पक्राउ गरेको हो। हाइवेमा सवारी चेकजाँचका क्रममा बसमा सवार झापा कन्काई नगरपालिका३ का ३३ वर्षीय अनिरुद्ध मिश्रलाई ब्राउनसुगरसहित पक्राउ गरिएको छ, प्रहरी निरीक्षक शिव थापाले भने, सोही घटनाको अनुसन्धान गर्दै जाँदा पोखरा महानगरपालिका१४ का ३९ वर्षीय यमबहादुर विकलाई पनि पक्राउ गरिएको छ। उनीहरूलाई बिहीबार नै तनहुँ जिल्ला अदालतबाट म्याद थप गरी अनुसन्धान जारी राखेको उनले बताए। पक्राउ परेका मिश्रको शरीरमा खान्तलासी गर्दा उनको शरीरमा लगाएको जिन्स पाइन्टको अगाडि दाहिने तर्फको गोजीमा कालो रङको पोलिथिन झोलाभित्र लुकाई छिपाइ राखेको अवस्थामा ब्राउन सुगर जस्तो देखिने धुलो पदार्थ फेला परेको उनले बताए। मिश्रबाट २४ ग्राम ५७० मिलिग्राम खैरो हिरोइन(ब्राउन सुगर) पदार्थ बराम गरेको प्रहरी निरीक्षक थापाले जानकारी दिए।"
एसइईमा कम्तीमा ३५ प्रतिशत अंक ल्याउनुपर्ने,"भक्तपुर : राष्ट्रिय परीक्षा बोर्डका अध्यक्ष डा महाश्रम शर्माले विद्यार्थीले २०८० सालमा सञ्चालन हुने एसइई परीक्षामा कम्तीमा ३५ प्रतिशत अंक ल्याउनैपर्ने बताएका छन्। नेशनल प्याप्सन भक्तपुरले शैक्षिक वर्ष २०८० को एसइईमा सम्मिलित हुने विद्यार्थीका लागि आयोजित परीक्षा मार्गनिर्देशन कार्यक्रममा उनले २०८० मा एसइई परीक्षा हुँदैन भन्ने भ्रममा नपर्न विद्यार्थीलाई आग्रह गरे। बोर्डका अध्यक्ष डा शर्माले भने, 'एसइईमा अब एनजी (कुनै विषयमा ३५ प्रतिशत अंक नल्याएमा ननग्रेड हुन्छ) प्रणाली लागू हुँदैछ। यस वर्षकै एसइई परीक्षाबाट नयाँ ग्रेडिङ प्रणाली लागू गर्ने भएकाले अब उच्च शिक्षा अध्ययन गर्नका लागि विद्यार्थीले एसइईमा ३५ प्रतिशत अंक ल्याउनैपर्ने हुन्छ।' कार्यक्रममा प्रसिद्ध उत्प्रेरक डा ताराप्रसाद गिरीले स्कुल जीवनमा नै भविष्य बनाउनु पर्ने भन्दै शिक्षक एवं आमाबुबाको मार्गनिर्देशनमा हिँड्ने व्यक्ति सफल हुने बताए। मार्गनिर्देशनमा नेशनल प्याप्सन भक्तपुरका अध्यक्ष सञ्जय खड्काले अक्षरांक प्रणालीका कारण नपढे पनि उत्तीर्ण भइन्छ भन्ने विद्यार्थी र अभिभावक अझै भ्रममा रहेको बताए। उनले यस्ता भ्रममा नपरी सिकाइलाई मजबुद बनाउँदै लैजान विद्यार्थीलाई आग्रह गरे। कार्यक्रममा पूर्व परीक्षा नियन्त्रक तथा उपसचिव अर्जुनबहादुर रायमाझी, नेशनल प्याप्सनका केन्द्रीय सदस्य जिबि खड्कालगायतले कोभिडका कारण बिग्रिदै गएको पढाइको पद्धतिलाई विद्यालय, अभिभावक तथा विद्यार्थी सबैले सुधारेर लैजानुपर्नेमा जोड दिए।"
"मानव तस्करीमा अध्यागमनका कर्मचारीको संलग्नता, प्रतिव्यक्ति ४० देखि ५५ हजारसम्म मोलमोलाई","अहिले पनि अध्यागमनबाट हुने मानव तस्करी रोकिएको छैन। एकपटक गएर फर्किएकाहरूलाई अध्यागमनका कर्मचारीले आर्थिक लाभ लिएर मलेसिया र खाडीका मुलुकका लागि प्रस्थान अनुमति दिइरहेको स्रोतले बताएको छ। काठमाडौं : अध्यागमनसँग सेटिङ मिलाएर मानव तस्करी गर्ने ट्राभल एजेन्सीका सञ्चालक पक्राउ परेका छन्। काठमाडौं उपत्यका अपराध अनुसन्धान कार्यालयको टोलीले बौद्धमा रहेको एड्भिका टुर्स एण्ड ट्राभलका सञ्चालक ३२ वर्षीय बुद्ध लामा र सेटिङान संलग्न रहेका २६ वर्षीय कमलराज हमाललाई पक्राउ गरेको हो। गृह मन्त्रालयले भिजिट भिसामा मलेसिया, खाडी मुलुक जान कडाइ गर्दै आएको छ। गृह मन्त्रालयले ट्राभल हिस्ट्री नभएकाहरूलाई थाइल्यान्ड, सिंगापुर, रोमानिया, रसियालगायत मुलुकमा जानसमेत रोक लगाउँदै आएको छ। तर, ट्राभल एजेन्सी र एयरलायन्सको सेटिङमा अध्यागमनका कर्मचारीले भिजिट भिसा भएकाहरूलाई प्रस्थान अनुमति दिइरहेका छन्। अहिले पनि अध्यागमनबाट हुने मानव तस्करी रोकिएको छैन। एकपटक गएर फर्किएकाहरूलाई अध्यागमनका कर्मचारीले आर्थिक लाभ लिएर मलेसिया र खाडीका मुलुकका लागि प्रस्थान अनुमति दिइरहेको स्रोतले बताएको छ। मानव तस्करीमा अध्यागमनका अधिकृतहरू संलग्न भएको थाहा हुँदासमेत गृहमन्त्री नारायणकाजी श्रेष्ठ, गृहसचिव दिनेश भट्टराई र अध्यागमनका महानिर्देशक रुद्रसिंह तामाङले त्यसलाई रोक्न तदारुकता देखाएका छैनन्। अध्यागमनका कर्मचारीहरू ठूलो रकम मोलमोलाई गरी मानव तस्करीमा संलग्न रहेका छन्। मानव तस्करीमा अध्यागमनका अधिकृतहरू संलग्न भएको थाहा हुँदासमेत गृहमन्त्री नारायणकाजी श्रेष्ठ, गृहसचिव दिनेश भट्टराई र अध्यागमनका महानिर्देशक रुद्रसिंह तामाङले त्यसलाई रोक्न तदारुकता देखाएका छैनन्। त्रिभुवन अन्तर्राष्ट्रिय विमानस्थलस्थित सुरक्षा कार्यालयले भिजिट भिसामा विदेश जाने १ हजार ५१३ जनाको पासपोर्ट जफत गरेको हो। त्यसमध्ये २४६ जनाको कागजात शंकास्पद् देखिएको प्रहरीको प्रारम्भिक अनुसन्धानले देखाएको छ। काठमाडौं उपत्यका अपराध अनुसन्धान कार्यालयका प्रवक्ता रविन्द्र रेग्मीका अनुसार उनीहरूले अध्यागमनलाई ४० हजारदेखि ५५ हजारसम्म र एयरलायन्सलाई प्रतिव्यक्ति १० हजार दिने गरेका थिए। उनीहरूले नामावली पठाएपछि अध्यागमन अधिकृतले भिजिट भिसामा प्रस्थान अनुमति दिँदै आएका थिए। अध्यागमनका कर्मचारीले भिजिट भिसामा प्रस्थान अनुमति दिन ट्राभल एजेन्सीसँग ठूलो रकम मोलमोलाई गर्ने गरेको प्रहरी अनुसन्धानले देखाएको छ। सेटिङका संलग्न रहेका एक जना अध्यागमन अधिकृतले प्रहरीले नियन्त्रमा लिइसकेको छ भने अन्य अध्यागमनका कर्मचारीहरूमाथि समेत अनुसन्धान सुरू गरेको प्रहरी स्रोतले जनाएको छ। प्रहरीले उनीहरूको साथबाट नक्कली कागजात, प्लस टूको सर्टिफिकेट, श्रम स्वीकृती, नाता प्रमाणित, प्रहरी रिपोर्ट र बैंक स्टेटमेण्टसमेत नक्कली फेला पारेको छ।"
घाँस बेचेर शिक्षकलाई तलब,"कञ्चनपुर : एउटा सरकारी विद्यालयमा कार्यरत शिक्षक विद्यालय परिसरमा रहेको मैदानको घाँस बेचेर तलब खान्छन् भन्दा पत्यार नलाग्न सक्छ। तर त्यो यथार्थ डडेल्धुराको भित्रीमधेश क्षेत्र परशुराम नगरपालिका६ चन्दनीस्थित सिद्धनाथ माध्यमिक विद्यालयका निजी स्तरका शिक्षकले भोग्दै आएका छन्। २०३१ सालमा स्थापना भएको विद्यालयले हजारौँ विद्यार्थी उत्पादन गरेर शिक्षा, स्वास्थ्य, कर्मचारी र राजनीतिक क्षेत्रमा दक्षजनशक्ति दिएको उक्त विद्यालयको आन्तरिक स्रोत नहुँदा समस्या छ। निजी स्रोतका शिक्षक एवं कर्मचारीलाई तलब खुवाउनकै लागि गाउँमा चन्दा सहयोगदेखि विद्यालयको दुई बिघा क्षेत्रफलमा हुने घाँस बिक्री गरेर समेत आर्थिक जोहो गर्नुपरेको विद्यालयका प्रधानाध्यापक गौरीदत्त भट्टराईले बताए। 'स्थानीय सामुदायिक वनले विगतमा सहयोग गर्दा विद्यालय सञ्चालनमा अलि सहयोग पुगेको थियो', प्रधानाध्यापक भट्टराईले भने, 'केही वर्षयता वन पदाधिकारी मुद्दामा मुछिएपछि त्यो पनि बन्द भयो।' प्राविदेखि १० जोड दुईसम्म २७२ जना विद्यार्थी अध्ययनरत रहेको विद्यालयमा २० जना शिक्षक कर्मचारी कार्यरत छन्। 'मैदानको घाँस बिक्रीबाट रु १५२० हजार र अर्को स्कूलको एउटा घर प्रहरी चौकीलाई भाडामा दिँदा मासिक रु चार हजार आउँछ', उनले भने, 'त्यो बाहेक विद्यार्थीको प्रमाणपत्र लिँदाको शुल्क र स्थानीयले दिएको चन्दा सहयोगले पनि जेनतेन निजी शिक्षकलाई तलब खुवाउनु परेको छ।' विद्यालयमा कम्प्युटर सहायक, पुस्तकालय सहायक, परिचर र एक जना १० जोड दुई तहमा अध्यापनरत शिक्षक गरी चार जना निजी स्रोतका शिक्षक रहेका छन्। स्थानीय तहको निर्वाचनका बेला परशुराम नगरपालिकाले निजी स्रोतका शिक्षकलाई ३५ हजार रुपैयाँ मासिक दिने भनेर आश्वासन दिएपनि त्यो कार्यान्वयन नभएको प्रधानाध्यापक भट्टराईको गुनासो छ। 'नगरपालिकामै बोलाएर आश्वासन दिए पनि रकम प्राप्त भएको छैन', उनले भने, 'निजी स्रोतका शिक्षकलाई बिदाइ गरौँ यता पढाइ प्रभावित हुने चिन्ता छ।' उनले निजी स्रोतका शिक्षक कर्मचारीमा मासिक ८० हजार रुपैयाँ खर्च हुने गरेको जानकारी दिए। विद्यालयको मुद्दती खातामा रहेको रकमबाट मासिक ६० हजार रुपैयाँ ब्याज आउने भएकाले पनि केही राहत भएको उनको भनाइ थियो। विद्यालयमा सात जना शिक्षक स्थायी, चार जना निजी स्रोत र बाँकी नौ जना राहत र करारमा कार्यरत रहेको विद्यालय प्रशासनले जनाएको छ।"
"नेपालमा अपराध विदेशमा पक्राउ,चारजनालाई ल्याइयो","काठमाडौं : नेपाल प्रहरीले एक हप्ताको अवधिमा सइन्टरपोलबाट रेड कर्नर नोटिस जारी भइ फरार रहेका चारजनालाई विदेशबाट पक्राउ गरी नेपाल ल्याएको छ । प्रहरीले इन्टरपोल तथा विभिन्न सदस्य राष्ट्रको समन्वयमा विभिन्न मुद्दामा इन्टरपोल महासचिवालयबाट रेड नोटिस जारी भएका उनीहरुलाई नेपल ल्याइएको हो । प्रहरी नायब महानिरीक्षक कुवेर कडायतका अनुसार युनाइटेड अरब इमिरेटस् (युएई) को दुबईबाट तीन तथा कुवेतबाट एकजनालाई नेपाल ल्याइएको हो । विद्युतीय कारोबारको कसुरमा इन्टरपोलबाट रेड नोटिस जारी भइ फरार रहेका प्यूठानको सरुमारानी गाउँपालिका१ का ३३ वर्षीय सगीर अहमदलाई पक्राउ गरी बुधबार नेपाल ल्याइएको हो यसअघि स्याङ्जाको वालिङ नगरपालिका११ भोर्लेका ३५ वर्षीय यामबहादुर बुढाथोकी, काभ्रेपलाञ्चोकको चौरीदेउराली गाउँपालिका८ का ३१ वर्षीय उमेश लामा र सर्लाहीको जानकीनगरका कोमलराज उपाध्यायलाई पक्राउ गरी नेपाल ल्याएको प्रहरीले जनाएको छ।"
चालक नहुँदा मेयर आफैंले चलाउँछन् एम्बुलेन्स,मुगु : जिल्लाको छायाँनाथ रारा नगरपालिकाका मेयर विष्णुकुमार भामले आफैंले एम्बुलेन्स चलाएर बिरामीलाई अस्पताल लैजान थालेका छन्। एम्बुलेन्स चालक काम विशेषले घर गएपछि सेवा प्रभावित हुन नदिनका लागि मेयर भाम आफैंले एम्बुलेन्स सञ्चालन गर्न थालेका हुन्। बिरामीलाई एम्बुलेन्स सेवाबाट हुन नदिन नगरपालिकाको अन्यकाम छाडेर एम्बुलेन्स चलाउन थालेको नगर प्रमुख भामले बताए। छायाँनाथ रारा नगरपालिकाका६ बालै गाउँका ७० वर्षीय बिरामी लोकबहादुर भाम र सोही गाउँकी ६८ वर्षिया बिरामी हिउँकला भामलाई उपचारका लागि मेयर आफैंले एम्बुलेन्स चलाएर जिल्ला अस्पताल पुर्याएको बिरामीका आफन्त जनकबहादुर भामले बताए। बिरामीका आफन्त भामका अनुसार एम्बुलेन्सका लागि नगरपालिकामा दुईतीन पटक फोन गर्दा चालक नभएको जानकारी आएको थियो। उक्त समस्या मेयरलाई सुनाएपछि मेयर भाम आफै एम्बुलेन्स ल्याएर गाउँमा पुगेको उनको भनाइ छ। नगरपालिकाको कामसँगै आवश्यकता अनुसार बिहान र बेलुकाको समयमा एम्बुलेन्सको चालक नभएको बेलामा आफैले बिरामीलाई अस्पतालसम्म पुर्याउने कामलाई निरन्तरता दिने नगर प्रमुख भामले बताए।
मोरङ कारागारका थुनुवाको मृत्यु : दुई सातापछि परिवारले बुझ्यो शव,"विराटनगर : विराटनगरस्थित जिल्ला कारागार मोरङका थुनुवाको मृत्यु भएको दुई सातापछि परिवारका सदस्यले शव बुझेर लगेका छन्। कोशी अस्पतालको शवगृहमा राखिएको मोरङको लेटाङ नगरपालिका४ घर भएका ३७ वर्षीय केशरबहादुर भुजेलको शव परिवारलाई बुझाइएको कारागारका निमित्त जेलर तुलसीप्रसाद पौडेलले जानकारी दिए। उनका अनुसार कोशी अस्पतालमै पोस्टमार्टम गराएर अन्त्येष्टिका लागि परिवारलाई शव बुझाइएको हो। परिवारका सदस्यले शवको दाहसंस्कार गरिसकेका छन्। दाहसंस्कार स्थलसम्म शव पुर्याउन कारागारले सहयोग गरेको पौडेलले बताए। उनका अनुसार भुजेलको उपचारका क्रममा कोशी अस्पतालको आकस्मिक कक्षमा गत मंसिर २१ गते साँझ ५ बजेतिर मृत्यु भएको थियो। भुजेलको मृत्यु शंकास्पद रहेको भन्दै परिवारका सदस्यले शव बुझ्न मानिरहेका थिएनन्। कारागारभित्र चौकीदारको समूहले दिएको चरम यातनाका कारण उनको मृत्यु भएको परिवारको भनाइ थियो। रहस्यमय घटनाको छानबिन गरेर सत्यतथ्य पत्ता लगाउनुपर्ने लगायतका माग परिवारका सदस्यले राखेका थिए। भुजेललाई कारागारभित्र कुटपिट गरेर मरणासन्न बनाएपछि उपचारका लागि अस्पताल ल्याइएको र मृत्यु भएको दाबी आफन्तले गर्दै आएका थिए। उनीहरुले टाउकोमा कुटपिट गरेको चोट र रगत देखिएको बताउँदै शव बुझ्न अस्वीकार गरेपछि शवलाई अस्पतालमै राखिएको थियो। स्थानीय प्रशासनले घटनाको छानबिनका लागि मोरङका सहायक प्रमुख जिल्ला अधिकारी प्रदीप साहको संयोजकत्वमा ४ सदस्यीय समिति गठन गरेको थियो। समितिको सदस्यमा कोशीका डा मनोज ठाकुर, प्रहरी निरीक्षक हेमराज ओली र लेटाङ४ का वडाध्यक्ष रामकुमार श्रेष्ठ थिए। समितिलाई भुजेल मृत्यु प्रकरणको छानबिन गरेर १५ दिनभित्र प्रतिवेदन पेश गर्ने समय दिइएको छ। छानबिन समितिले मृतकको परिवारका सदस्य, मानव अधिकारकर्मी र जनप्रतिनिधि समेतको रहोवरमा कारागार प्रशासन, सुरक्षाकर्मी, कैदीबन्दी, चिकित्सक सबैसँग लिखित बयान लिइसकेको छ। समिति संयोजक एवं सहायक प्रजिअ साहले भुजेलको मेडिकल हिस्ट्रीदेखि घटनाका सम्बन्धमा थप बुझ्ने काम भइरहेको बताए। पोस्टमार्टम रिपोर्ट प्राप्त भइसकेपछि छानबिन प्रतिवेदन बुझाइने उनको भनाइ छ। कारागार प्रशासनका अनुसार भुजेललाई पेट दुख्ने, सुख्खा खोकी लाग्ने र वान्ता हुने पुरानै समस्या थियो। विगतदेखि नै विभिन्न औषधि सेवन गरिरहेको निमित्त जेलर पौडेलले बताए। स्वास्थ्यमा थप समस्या भएपछि दिउँसो उपचारका लागि लगियो हो। सामान्य अवस्थामै अस्पताल पुर्याइएको थियो, उनले भने, चिकित्सकले पेटको इन्डोस्कोपीका लागि सिफारिस गरेको पाइयो। तर, अचानक मृत्यु भएको खबर आयो। त्यसको दुई दिनअघि पनि अस्पताल लगेर उपचार गरिएको पौडेलले बताए। स्वास्थ्य अवस्था जटिल रहेकाले थप उपचारको लागि सुविधा सम्पन्न अस्पतालमा लैजान कारागार प्रशासनलाई अस्पतालले भनेको थियो। तर, थप उपचारका लागि लैजान नपाउँदै भुजेलको मृत्यु भएको कारागारले जनाएको छ। मृतकका भाइ नारायण भुजेलले दाजुको शव बुझेर दाहसंस्कार गरिसकिएको बताए। पोस्टमार्टम गरेर रिपोर्ट नआइकन छानबिनको कुनै निष्कर्ष आउँदैन भनेर भनियो। छानबिन समितिले सत्यतथ्य पत्ता लगाउँछौं भनेर विश्वास दिलायो, उनले भने, समितिकै आग्रहमा पोस्टमार्टम गरेर हामीले शव बुझेका हौं। घटनाको यथार्थ बाहिर आउँछभन्ने आशा छ। उनले कारागारभित्र चरम यातना दिएका कारण दाजुको मृत्यु भएको दाबी गरे। मृतक भुजेल जबरजस्ती करणी मुद्दाका थुनुवा थिए। गत कात्तिक ६ गते पक्राउ परेका उनलाई जिल्ला अदालत मोरङले पुर्पक्षका लागि कारागार चलान गरेको थियो। मुद्दाको फैसला नहुँदै उनको मृत्यु भएको हो। मोरङ कारागारमा क्षमताभन्दा तेब्बर बढी कैदीबन्दी राखिएको छ। चौकीदारको समूहले कारागारभित्र कैदीबन्दीलाई कुटपिट गर्ने, चरम यातना दिने तथा असुली गर्ने गरेको घटना बारम्बार बाहिर आइरहेको छ। कैद भुक्तान गरेर छुटेका एक जनाले दिएको जानकारी अनुसार कारागारमा खानपिन गरेको हिसाब (बन्डा) १० दिन (१, ११ र २१ गते)भित्र नमिलाए चौकीदार र उनको समूहको निर्देशनमा नाइके, भाइनाइकेहरुले कैदीबन्दीलाई यातना दिने गरेका छन्। यातना तथा कुटपिटका कारण कतिपयको उपचारका लागि लैजाने क्रममा र कतिपयको कारागारभित्रै मृत्यु हुने गरेको उनले बताए। मोरङ कारागारभित्र हाल ९ सय ५१ पुरुष, ९१ महिला र ७ नाबालकसहित १ हजार ४९ जनालाई राखिएको छ।"
घरेलु मदिरा ब्राण्डिङ एवं लेबलिङको तयारीमा वालिङ,"स्याङ्जा : स्थानीय उत्पादनको प्रवर्द्धन गर्दै उत्पादित घरेलु मदिरालाई ब्राण्डिङ गरिने भएको छ। वालिङ नगरपालिकाले जिल्लामै पहिलो पटक घरमा उत्पादित मदिरालाई ब्राण्डिङ गर्ने भएको हो। पालिकाले स्वरोजगार कार्यक्रमसँग जोड्दै स्थानीय उत्पादनमा जोड दिनका लागि घरेलु मदिरालाई ब्राण्डिङ गर्ने तयारीमा जुटेको नगरप्रमुख कृष्ण खाँणले बताए। उनले खाँणले भने, यहाँ उत्पादित मदिराको ब्राण्डिङलेबलिङ गरी घरेलु मदिराबाट जिविकोपार्जन गर्न सहज बनाउन र उत्पादकलाई करका दायरामा ल्याउनेछौं। घरेलु मदिरा ब्राण्डिङ गर्दा १ हजार ५ सय परिवारले प्रतिमहिना १५ देखि १८ हजारसम्म आय गर्न सक्ने उपप्रमुख कविता तिवारीले बताइन्। आँप, सुन्तला, लिची, चिउरी, बेलाउती लगायतका अन्न र फलफूलको उपयोग गरी मदिरा उत्पादन गर्ने तयारीमा जुटिरहेको पालिकाले जनाएको छ।"
हात्तीबाट हुने क्षति कम गर्न कञ्चनपुरमा १३ ठाउँमा साइरन जडान,"कञ्चनपुर : कञ्चनपुरमा जङ्गली हात्तीबाट हुने क्षति कम गर्न प्रभावित क्षेत्रमा १३ ठाउँमा साइरन जडान गरिएका छन्। जङ्गली हात्ती बस्ती पस्नु पूर्व जानकारी गराई सर्वसाधारणलाई सचेत पार्नका लागि साइरन जडान गरिएका हुन्। तराई भूपरिधि कार्यक्रम (ताल)ले शुक्लाफाँटा राष्ट्रिय निकुञ्जको मध्यवर्ती समितिसँग समन्वय गरी जङ्गली हात्तीबाट हुने क्षति न्यूनीकरण गर्न साइरन जडान गरेको हो। ताल कार्यक्रमका सहप्रबन्धक कमलराज राईका अनुसार सोभाताल, त्रिशक्ति तथा शुक्लाफाँटा मध्यवर्ती क्षेत्रअन्तर्गत पर्ने हात्ती प्रभावित क्षेत्रमा साईरन जडान गरिएका छन्। मध्यवर्ती क्षेत्रक्षेत्रअन्तर्गतका बेलौरी नगरपालिका५, शुक्लाफाँटा नगरपालिका१२ र लालझाडी गाउँपालिका४ मा साइरन जडान गरिएका हुन्। यसैगरी त्रिशक्ति मध्यवर्तीअन्तर्गत पर्ने शुक्लाफाँटा नगरपालिका१, २, ३, ४ र ५ मा पाँचवटा साइरन जडान गरिएका छन्। शुक्लाफाँटा मध्यवर्तीअन्तर्गत पर्ने मझगाउँलगायत क्षेत्रमा पाँच साइरन जडान गरिएका सहायक प्रबन्धक राईले बताए। 'जङ्गली हात्ती बस्ती प्रवेश गर्ने क्षेत्रको पहिचान गरी साइरन जडान गरेका छौँ', उनले भने, 'साइरनको स्वीच दबाउँदा आउने आवाजले स्थानीय बासिन्दा सचेत भई सुरक्षित तरिकाले बस्ने छन् भने यसबाट हात्तीका कारण हुने धनजन जोगाउन मद्दत पुग्छ।' गत वर्ष चितवनमा पन हात्तीबाट प्रभावित माडी क्षेत्रका पाँच ठाउँमा साइरन जडान गरिएको सहायक प्रबन्धक राईले बताए। सो कार्य प्रभावकारी भएपछि कञ्चनपुरमा पनि साइरन जडान गरिएका हुन्। साइरनको आवाज झण्डै दुई किलोमिटर क्षेत्रमा सुनिने उनको भनाइ छ। कञ्चनपुरको चुरे क्षेत्र, शुक्लाफाँटा राष्ट्रिय निकुञ्जको मध्यवर्ती क्षेत्र तथा लालझाडी संरक्षित क्षेत्र जङ्गली हात्ती हिँडडुल गर्ने क्षेत्र हुन्। हात्ती हिँड्ने पुराना बाटा (करिडोर) अतिक्रमणको चपेटामा परेका कारण हात्तीले बर्सेनी बस्तीमा पसेर जनधनको क्षति गर्दै आएका छन्। रासस"
०५ प्रतिशतभन्दा कम जनसंख्या रहेका जातिलाई अल्पसंख्यकमा सूचीकृत गर्ने सरकारको निर्णय,काठमाडौं : सरकारले ०५ प्रतिशतभन्दा कम जनसंख्या रहेका जातजातिलाई अल्पसंख्यकको रूपमा तोक्ने निर्णय गरेको छ। बिहीबार बसेको मन्त्रिपरिषद् बैठकले राष्ट्रियसभा सदस्य निर्वाचन ऐन २०७५ दफा २ को खण्ड 'ख' को प्रयोजनका लागि राष्ट्रिय जनगणना २०७८ को कूल जनसंख्यामध्ये ०५ प्रतिशतभन्दा कम जनसंख्या रहेका अल्पसंख्यक जातजाति (दलित बाहेक)लाई अल्पसंख्यकको रूपमा तोक्ने निर्णय गरेको हो। त्यस्तै अपांगता भएका व्यक्तिसम्बन्धी राष्ट्रिय नीति २०७९ स्वीकृत गरिएको सरकारका प्रवक्ता रेखा शर्माले जानकारी दिइन्। त्यस्तै बैठकले राष्ट्रिय बालबालिका नीति २०७९ स्वीकृत गरेको शर्माले जानकारी दिइन्।
पुस ७ गतेदेखि नारायणगढमुग्लिन सडक चार घण्टा बन्द हुने,"चितवन : नारायणगढमुग्लिन सडकखण्डको तुइन खोलामा पुल निर्माण गर्न यही पुस ७ गतेदेखि दैनिक ४ घण्टा सवारी आवागमन बन्द हुने भएको छ। पुस ७ गते बिहान ११ बजेदेखि दिउँसो ३ बजेसम्म सडक बन्द गरेर काम गरिने नागढुङ्गामुग्लिन सडक आयोजना पश्चिम खण्ड (नारायणगढमुग्लिन)ले आज एक सूचना जारी गरेर जनाएको हो। नारायणगढबाट मुग्लिनतर्फ जाने सवारीसाधनमध्ये यात्रुवाहक सवारी साधन पन्ध्रकिलो बजारदेखि जुगेडीसम्म रोकिने छन् भने मालवाहक सवारीसाधन भतेरी जङ्गलदेखि रामनगरसम्म रोकिने छन्। यसैगरी, काठमाडौँबाट आउने यात्रुवाहक सवारी साधन मुग्लिन बजारदेखि मनकामना केवलकारसम्म र मालवाहक सवारी सधान लेवाटारमा रोक्नुपर्नेछ। पोखराबाट आउने यात्रीवाहक सवारीसाधन वेनीटारदेखि पावरहाउससम्म र मालवाहक सवारीसाधनलाई सत्रसय फाँटमा रोक्नुपर्ने आयोजनाले जनाएको छ। उक्त सडकका १९ वटा पुलमध्ये चार वटा चार वर्ष अघि निर्माण भएका हुन्भने बाँकी १५ पुलको काम एकै साथ थालिएको थियो। रासस"
वैद्यनाथ गुठी जग्गा विवाद : मन्दिरमा ३ घण्टा तालाबन्दी,"अछाम : अछामको वैद्यनाथ मन्दिरमा स्थानीयले तालाबन्दी गरेका छन्। गुठी जग्गा विवादका कारण वैद्यनाथ गुठी जग्गा पीडित सरोकार समितिले आज मन्दिरको मुल गेटमा तालाबन्दी गरेका हुन्। समितिले बिहान ८ बजेदेखि ११ बजेसम्म तालाबन्दी गरेका हुन्। ३ घण्टापछि ताला खोलिएको समितिका सचिव प्रेमनाथ योगीले बताए। साँफेबगर नगरपालिका १ वैद्यनाथ, वडा नम्बर २ श्रीकोट,वडा नम्बर ९ बुढाकोट र चौरपाटी गाउँपालिका४ को मदने क्षेत्रका स्थानीयले आफूहरूलाई अन्याय परेको भन्दै विरोधमा उत्रिएका छन्। आफूहरूले शान्तिपूर्ण विरोधका कार्यक्रमहरू गरिरहेको योगीले बताए। उनले भने, हामीले शान्तिपूर्ण तरिकाले विरोध जनाइरहेका छौं, सरकारले हामीलाई कडा खालका कार्यक्रम गर्न बाध्य नबनाओस् , हामीले बनाएको, संरक्षण र रेखदेख गर्दै आइरहेको मन्दिर हो, यो मन्दिरको राम्रो चाहेका छौ हामीले, मन्दिरलाई अशान्त बनाउने स्थिति सरकारबाट हुँदैछ। वर्षौंदेखि नेताहरूबाट पनि आश्वासन मात्र पाउने गरेको उनीहरूले गुनासो गरे। पीडितहरूले फेरि दोस्रो चरणको विभिन्न संघर्षको कार्यक्रम समेत अगाडि सारेका छन्। उनीहरूले गत भदौ १७ गते पहिलो चरणको संघर्षका कार्यक्रमहरू गरेका थिए। आफ्नो व्यक्तिगत जग्गा गुठीमा परेको भन्दै स्थानीय पटकपटक गुठी संस्थान काठमाडौं र नेता मन्त्रीकोमा धाउने गरेका छन्। गुठी संस्थान केन्द्रीय कार्यालय काठमाडौंले गत वर्ष पुष १२ गते विभिन्न व्यक्तिले आफ्नो भनि दाबी गर्दै आइरहेको जग्गा गुठीको रहेको फैसला गरिसकेको थियो। उक्त फैसलाका विरुद्ध स्थानीयहरू विरोधमा उत्रिएका छन्। पीडित १ सय ७१ परिवारले गुठी संस्थानको विरुद्ध काठमाडौं जिल्ला अदालतमा गत भदौमा मुद्दा दायर गरेका कृष्ण विकले जानकारी दिए। भोलि फेरि ८ घण्टा तालाबन्दी गर्ने कार्यक्रम रहेको उनले बताए। उनले भने, मागको सुनाइ नभए हामी मन्दिरमा अनिश्चितकालका लागी तालाबन्दी गर्न बाध्य हुनेछौं। हामी जस्तो गरिबलाई जबरजस्ती सकुम्बासी बनाउने षडयन्त्र भइरहेको छ, हाम्रो जग्गा हामीलाई दिनु पर्यो। गुठीको जग्गा त पहिले नै टाठाबाठाहरूले मिलेर आफ्नो नाममा गरिसके अहिले व्यक्तिगत जग्गा गुठीमा पारिएको छ। सरकारले हेरफेर नै नगरी रैकर जग्गालाई समेत गुठीमा राखेपछि कतिपयको उठिबास लाग्ने अवस्था रहेको विकले बताए। उनीहरूले मन्दिर परिसरमा नाराबाजीसहित धर्ना दिएका छन्।"
कतारमा एक लाख तलबको प्रलोभन देखाई ठगी गर्ने पक्राउ,काठमाडौं : कतार पठाइदिने भन्दै ठगी गर्ने एक जना पक्राउ परेका छन्। काठमाडौं उपत्यका अपराध अनुसन्धान कार्यालयले सिन्धुपाल्चोकका ३१ वर्षीय भीमबहादुर तामाङलाई पक्राउ गरेको हो। उनले कतारमा एक लाख तलब हुन्छ भन्दै शुक्रबहादुर तामाङसँग पटकपटक गरी ५ लाख २५ हजार रुपैयाँ ठगी गरेका थिए। रकम लिएर फरार भएपछि पीडित शुक्रबहादुरले प्रहरीमा उजुरी दिएका थिए। सोही आधारमा प्रहरीले उनलाई काठमाडौंको माकलबारीबाट पक्राउ गरेको थियो। थप अनुसन्धानका उनलाई वैदेशिक रोजगार विभागमा पठाइएको छ।
विराटनगरमा हुने ट्रेड एक्स्पोको तयारी पूरा,"विराटनगर : विराटनगरमा आयोजना हुने मोरङ व्यापार संघ ट्रेड एक्स्पोको सबै तयारी पूरा भएको आयोजकले जनाएको छ। मोरङ व्यापार संघले विराटनगर महानगरपालिका२ मा आयोजना गर्ने एक्स्पोको प्रधानमन्त्री पुष्पकमल दाहाल प्रचण्डले शुक्रबार उद्घाटन गर्दैछन्। संघले बिहीबार पत्रकार सम्मेलन गर्दै एक्स्पोको सबै तयारी पूरा भएको जानकारी दिएको हो। आगामी पुस १६ गतेसम्म सञ्चालन हुने एक्स्पोमा ४ देशमा उत्पादन भएका २ सय ४० स्टलहरू रहने संघका अध्यक्ष नवीन रिजालले बताए। उनका अनुसार मेलामा नेपालसहित भारत, बंगलादेश र पाकिस्तानमा उत्पादित वस्तुहरूको स्टल राखिने छ। एक्स्पोले स्वदेशी उद्योग व्यवसायको प्रवर्द्धन, नेपाल व्यापार रणनीतिअन्तर्गत पहिचान गरिएका कोशी प्रदेशका अधिकांश वस्तुसहित अन्तर प्रादेशिक उत्पादन र सेवाहरूको राष्ट्रिय तथा अन्तर्राष्ट्रिय बजार विस्तार, स्वदेशी एवं विदेशी लगानीकर्ताबीच व्यावसायिक सम्बन्ध र सहकार्य स्थापना गर्ने विश्वास आयोजकको छ। एक्स्पोमा नेपालका घरेलु, साना, मझौला तथा ठूला उद्योगका साथै कोशी प्रदेशको महत्व झल्कने कलासंस्कृति, पर्यटन, शिक्षा, स्वास्थ्य, कृषिजन्य तथा औद्योगिक उत्पादनको प्रदर्शनी हुने जानकारी रिजालले दिए। उनका अनुसार सुनसरीमोरङ आर्थिक करिडोरको प्रवर्द्धन, विकास, वृद्धि र अर्थतन्त्रलाई पुनः प्राप्ति गर्ने उद्देश्यले मेला आयोजना गरिएको हो। मेला अवधिभरमा करिब १० करोडको कारोबार हुने र ४ लाखभन्दा बढी दर्शकले अवलोकन गर्ने अपेक्षा गरिएको उनको भनाइ छ। रिजालका अनुसार मेला आयोजना गर्दा ४ करोड खर्च हुने अनुमान छ। दर्शकहरूलाई मनोरञ्जनका लागि सांस्कृतिक कार्यक्रम, सेल्फी जोन, किड्स जोन, ५५ फिट अग्लो आइफिल टावरको आकृति निर्माण गरिएको उनले बताए। ३० हजार वर्ग फिटको जर्मन प्रविधिको हेंगरमा निर्मित २ सय ४० वटै स्टलहरू बुक भइसकेको जानकारी उनले दिए। उनका अनुसार एक्स्पोलाई आकर्षक बनाउन पशुपतिनाथ र स्वयंभु प्यागोडा आकृतिको २५ फिट अग्लो प्रवेशद्वार तयार पारिएको छ। मुलुकको विद्यमान आर्थिक शिथिलतालाई चलायमान बनाउने उद्देश्यले व्यापारिक मेलाको आयोजना गरिएको रिजालले बताए। उनका अनुसार मेलाले यस क्षेत्रको आर्थिक गतिविधिलाई राष्ट्रिय एवं अन्तर्राष्ट्रियस्तरमा चिनाउने छ।"
डोल्पाको विकास र समृद्धिको माग गर्दै प्रधानमन्त्रीलाई ध्यानाकर्षण,"डोल्पा : हिमाली जिल्ला डोल्पाको विकास र समृद्धिका लागि प्रधानमन्त्री पुष्पकमल दाहाल 'प्रचण्ड'लाई ध्यानाकर्षण गराइएको छ। बिहीबार नेपाल कम्युनिष्ट पार्टी माओवादी केन्द्र डोल्पाका नेताहरूले बालुवाटार पुगेर माग पत्र बुझाउँदै प्रधानमन्त्रीको ध्यानाकर्षण गराएका हुन्। दुनैल्यासीक्याप हुँदै धोसम्मको सडक निर्माणको जिम्मा नेपाली सेनालाई दिन, मुगुडोल्पा हुँदै मुस्ताङ जोड्ने हिमाली लोकमार्गको काम अघि बडाउन, उपल्लो डोल्पाका तीनवटा स्थानीय तहलाई मध्यनजर गर्दै इलाका प्रहरी कार्यालय स्थापना गर्न माग गरिएको छ। त्यसैगरि निर्माण सम्पन्न भएर पनि सञ्चालनमा आउन नसकेको मसिनेचौर विमानस्थल सञ्चालनमा ल्याउन, डोल्पोबुद्व गाउँपालिकाको धोलाई हिमाली सहर निर्माण गर्न, मोरिम्ला र क्याटो नाकामा भन्सार कार्यालय सञ्चालन गर्न लगायतका १० बुँदे माग राखिएको छ। विशेष रूपान्तरणअन्तर्गत तीन महिने अभियानका डोल्पा जिल्ला इन्चार्ज नरबहादुर बिष्टको नेतृत्वमा गएको टोलीमा कर्णाली प्रदेश सभा सदस्य वीरबहादुर शाहीलगायतका सहभागी थिए।"
दिवा खाजा कार्यक्रम रोकिँदा चेपाङ समुदायका बालबालिका समस्यामा,"भरतपुर : पुसको कठ्यांग्रिदो चिसोमा न खुट्टामा चप्पल छ, न शरीरमा लगाउने न्यानो कपडा। थरथर काम्दै विद्यायलको बेञ्चमा बसेर पढिरहेका छन् चितवनको कालिका नगरपालिका१० सिद्धिको जिङ्लाउस्थित राष्ट्रिय आधारभूत विद्यालयमा चेपाङ समुदायका बालबालिका। अधिकांश चेपाङ बालबालिका अध्ययनरत यस विद्यालयमा अझ कतिपय बालबालिका त भोको पेटमा नै विद्यालय आउँछन्। विद्यालयमा खाजा खान पाइने भएकैले विद्यालय आउने बालबालिका विद्यालयमा सरकारले बजेट छुट्याएको दिवा खाजासमेत रोकिँदा विद्यायल आउनै छाडेका छन्। कक्षा ३ मा अध्ययनरत मनिषा चेपाङ खाली खुट्टा स्कुल पुग्छिन्। उनको पोशाक पनि थोत्रिइसकेको छ। बुवाआमासँग पैसा नहुँदा सधैँ खाली खुट्टा विद्यालय आउनुपरेको उनले सुनाइन्। चप्पल, जुत्ता लगाउने मन त छ, उनले भनिन्, बुवाआमासँग पैसा छैन, कहाँबाट चप्पल लगाउन पाउनु। उनले धेरै पढ्ने मन हुँदाहुँदै पनि घरको अवस्थाले सोचेअनुसार पढ्न नसकेको बताइन्। कक्षा ३ मै पढ्ने उर्मिला चेपाङ कक्षाकोठामा दुई वर्षको भाइलाई काखमा राखेर पढिरहेकी छन्। उनको ध्यान पढाइमा भन्दा भाइतिर बढी छ। घरी किताब त घरी काखमा निदाइरहेको भाइको मुखमा हेर्दै पढिरहेहकी छन् उनी। बाआमा काममा गएकाले घरमा हेर्ने कोही नभएपछि भाइलाई पनि विद्यालय बोकेर आएको उनले बताइन्। उनका दाइ र बहिनी पनि यसै स्कुलमा अध्ययनरत छन्। तीनै जना अध्ययन गर्ने एउटै कोठा र बेञ्च पनि एउटै छ। घरमा भात नपाक्दा चारैजना भोको पेटमै विद्यालय आएको उर्मिलाले सुनाइन्। कक्षामा रहेका विद्यार्थी कोही भोकै छन्, कोही नाङ्गै, कतिको खुट्टा खाली छ। विद्यालय पोशाकसमेत नभएका कतिपय बालबालिका थुरथुर काँपेरै पढिरहेका छन्। कुनै पनि विद्यार्थीसँग कपी, किताब बोक्ने झोला छैन। यो विद्यालयमा सरकारले खुवाउने गरेको दिवा खाजासमेत रोकिएको छ। शिक्षक रामलाल चेपाङका अनुसार करिब डेढ महिनादेखि जिङ्लाउका विद्यार्थीले खाजा खान पाएका छैनन्। यो विद्यालय नान्दरमा रहेको आधारभूत विद्यालयको शाखा विद्यालय हो। दूरीका कारण बालबालिकालाई विद्यालय पुग्नै कठिन भएपछि कालिका१० नान्दरस्थित राष्ट्रिय आधारभूत विद्यालयलाई दुई ठाउँमा विभाजन गरेर कक्षा सञ्चालन गर्दा विद्यार्थी र शिक्षक पनि बाँडिएका हुन्। २०७० सालदेखि सञ्चालनमा आएको जिङ्लाउमा मात्रै ३५ विद्यार्थी भएका छन्। तर नियमित विद्यालय आउनेको सङ्ख्या भने १५ देखि २५ जनासम्म हुने शिक्षक रामलाल चेपाङले बताए। विद्यालयमा उनी एकजना मात्रै शिक्षक छन्। उनले तीनवटै कक्षाका विद्यार्थीलाई एकै ठाउँमा राखेर पढाउँछन्। नान्दरमा पढ्नेहरूका लागि भने नियमित खाजा खुवाउने काम भइरहेको छ। जिङ्लाउका विद्यार्थी दिवा खाजाबाट बञ्चित भएको विषयबारे विद्यालयका प्रधानाध्यापक र विद्यालय व्यवस्थापन समिति, स्थानीय सरकार सबै बेखबर छन्। विद्यालयका प्रधानाध्यापक खुमराज भट्ट भने दिवा खाजा नरोकिएको दाबी गरे। दुईतिरै निगरानी गरिरहेको जनाउँदै उनले अहिलेसम्म दिवा खाजा नरोकिएको बताए। अभिभावकलाई खाजाको व्यवस्था गर्नु, सरकारी पैसा विद्यालयको खातामा जम्मा भएको छ। पछि विद्यार्थीको हाजिरी हेरेर पैसा दिन्छु भनेको छु, उनले भने। तर शिक्षक चेपाङ भने विद्यार्थीलाई खाजा खुवाउन सक्ने क्षमता यहाँका कुनै पनि अभिभावकसँग नहुँदा खाजा दिनुको विकल्प नभएको बताए। दिवा खाजाको प्रबन्ध नहुँदा त्यसको असर विद्यार्थीमा परेको उनको भनाइ छ। स्थानीय गोपाल चेपाङले झण्डै दुई महिनादेखि यहाँका बालबालिकाले खाजा खान नपाएको बताए। उनले विकट क्षेत्रको स्कुल भएका कारण सरकारले दिएको सेवाबाट पनि यहाँका बालबालिका बञ्चित हुनुपरेको गुनासो गरे। कालिका १० वडाध्यक्ष नरजङ्ग प्रजाले विद्यालय व्यवस्थापन समिति र प्रधानाध्यापकलाई निर्देशन दिइसकेको जनाउँदै बालबालिकाको खाजा कार्यक्रम नरोकिने बताए। उनले भने, चेपाङ बालबालिकाको खाजा रोक्ने अधिकार कसैलाई पनि छैन, विद्यालयमा कमीकमजोरी भएको भए कारबाही हुन्छ। कालिका नगरपालिकाका प्रमुख विनोद रेग्मीले जिङ्लाउको समस्याबारे नगरपालिकाको ध्यानाकर्षण भएको बताए। दिवा खाजाको विषयमा के कारणले रोकिएको हो भन्ने पत्ता लगाएर तत्काल सञ्चालन गर्ने उनले बताए। उनले पालिकामा उपमेयरसँग बालबालिका शीर्षकको कार्यक्रम लागू भइरहेको जनाउँदै बेलाबेलामा शैक्षिक सामग्री वितरण गरिरहेको जानकारी दिए।"
लागूऔषधसहित एक जना पक्राउ,भैरहवा : रुपन्देहीमा लागूऔषध ब्राउनसुगरसहित एक जना पक्राउ परेका छन्। पक्राउ पर्नेमा रुपन्देहीको मर्चवारी गाउँपालिका४ का २१ वर्षीय गोपीकिसन चौधरी रहेको रुपन्देही प्रहरीले जनाएको छ। जिल्ला प्रहरी कार्यालय रुपन्देहीबाट खटिएको टोलीले सिद्धार्थनगर नगरपालिका८ बैंक कोलोनीबाट १६ ग्राम ३ सय मिलिग्रामसहित चौधरीलाई पक्राउ गरेको हो। चौधरीलाई नियन्त्रणमा लिई घटनाको थप अनुसन्धान भइरहेको प्रहरीले जनाएको छ।
माल्टा पठाइदिन्छु भनेर रकम ठगी गर्ने व्यक्ति पक्राउ,काठमाडौं : माल्टा पठाइदिन्छु भनी रकम ठगी गर्ने व्यक्ति पक्राउ परेका छन्। खोटाङको खोटेहाङ गाउँपालिका७ घर भई हाल ललितपुरको सातदोबाटो बस्दै आएका ५५ वर्षीय वीरेन्द्र उदास रहेका छन्। वैदेशिक रोजगारीका लागि माल्टा पठाइदिने र प्रतिव्यक्ति २८ लाख रुपैयाँ लाग्ने भनेर सबिता गुरुङबाट ९ लाख रुपैयाँ रकम लिएका थिए। माल्टा पुगेपछि प्रतिष्ठित कम्पनीमा काम लगाइदिन्छु भनेर आश्वासन दिलाएका उदासले ९ लाख रुपैयाँ पाएपछि सम्पर्कविहीन भएका थिए। रकम लिएर सम्पर्कविहीन भएका उनलाई काठमाडौं उपत्यका अपराध अनुसन्धान कार्यालयको टोलीले सातदोबाटोबाट पक्राउ गरेको हो। पक्राउ परेका उनलाई अनुसन्धान तथा कारबाहीका लागि वैदेशिक रोजगार विभाग पठाइएको छ।
पर्सामा मिटरब्याजसम्बन्धी चार सय ५९ उजुरी फछ्र्यौट,"वीरगञ्ज : जिल्ला प्रशासन कार्यालय पर्साले अनुचित लेनदेन (मिटरब्याज)सम्बन्धी परेको उजुरीमध्ये हालसम्म चार सय ५९ वटा उजुरी फछ्र्यौट गरेको छ । अनलाइनबाट दर्ता भएका एक हजार आठ सय ७५ उजुरीमध्ये छलफल विधिबाट चार सय ५९ वटा उजुरी पीडितको पक्षमा फछ्र्यौट गरिएको पर्साका सहायक प्रमुख जिल्ला अधिकारी शिवप्रसाद लम्सालले जानकारी दिए । यस्तै सहमति नभएपछि दुई मुद्दा अदालतमा दर्ता भएको जनाएको छ । दर्ता भएका उजुरीमध्ये नौ सय १८ उजुरीको छानबिन गर्दा चार सय ५९ वटामा दुवै पक्षबीच सहमति भएर फछ्र्यौट भएको सहायक प्रमुख जिल्ला अधिकारी लम्सालले बताए । उनका अनुसार छानबिनपश्चात ८४ कित्ताको १६ बिघा छ धुर आठ कनवा जग्गा र दुवै पक्षको सहमतिमा रु आठ करोड ८७ लाख ३५ हजार ६१ फिर्ता गराइएको छ । मिटरब्याजीविरुद्ध हाल अनलाइनबाट दर्ता भएका उजुरीमा सबैभन्दा बढी लेनदेन र जग्गाजमिनसम्बन्धी मिटरब्याजपीडितको उजुरी बढी छ । कसैकसैले थोरै रकम दिएर त्यसबापत बढीको कपाली तमसुक गरेको, दोब्बरतेब्बरसम्म बढीको बैंक चेक धितोबापत राख्ने प्रवृत्ति रहेको पाइएको उनले बताए । परेका उजुरीको छानबिनका क्रममा दुवै पक्षबाहेक कपाली वा अन्य कागजात लेख्ने लेखापढी, साक्षीलाई समेत कार्यालयमा बोलाएर आवश्यक सोधपुछ गर्ने, आवश्यक प्रमाण खोज्ने र सहमतिका लागि अधिकतम प्रयास गर्ने गरिएको सहायक प्रजिअ लम्सालले बताए। छानबिनका क्रममा लेनदेन गर्नेहरूको कागजमा उल्लेख रहेको रकम लेनदेन गर्ने हैसियत तथा आवश्यकता र स्रोत रहेनरहेको समेत अनुसन्धान गर्ने गरिएको उनको भनाइ छ । रासस"
हात्ती धपाउन रातभर जाग्राम,"बेदकोट : खेतभर हात्तीका डोबैडोब छन्। ठाउँठाउँमा आगो बालेको खरानीको थुप्रो। टुसाउन लागेको गहुँबाली कुल्चिएको छ। खेतको किनारमा लहरै प्लाष्टिक झुण्ड्याइएका छन्। हात्ती धपाउन स्थानीयले अपनाएको यो जुक्तिले काम गरेको छैन। भीमदत्त नगरपालिका१९ बागफाँटाका स्थानीय अँध्यारो हुनेबित्तिकै हात्ती धपाउन खेतमा व्यस्त हुन्छन्। शुक्लाफाँटा राष्ट्रिय निकुञ्जसँगै जोडिएको बागफाँटाको बैजनाथ टोलमा एक सातादेखि जङ्गली हात्तीले आतङ्क मच्चाइरहेको छ। निकुञ्जबाट आउने हात्तीको बथानबाट खेत र घरभित्रको खाद्यान्न जोगाउन स्थानीय बासिन्दा रातभर जाग्राम बस्न बाध्य छन्। 'राति पर्नेबित्तिकै हात्ती आइहाल्छन्। घर र खेतको बालीनाली जोगाउनै हम्मेहम्मे पर्छ', स्थानीय लक्ष्मी महराले भने, 'गहुँका बोट साना छन्। त्यसैले खान नसक्दा हात्ती सिधैँ घर भएतिर आउन खोज्छन्।' होहल्लाका साथै पटाका पड्काएर हात्ती धपाउने गरेको उनले बताए। एक सातादेखि निरन्तर हात्तीको बथान आउन थालेकाले राम्ररी सुत्न नपाइएको उनको भनाइ छ। 'आगो बालेर चिसोमा खेतमै रात काट्छौँ। दशबीसको सङ्ख्यामा हात्ती आउँछन्', उनले भने, 'निकुञ्जबाट हात्ती सुरुमा यहाँ पस्छन्। त्यसपछि खानेकुरा केही नपाएपछि अन्यत्र जान्छन्।' जङ्गली हात्ती घरनजिकै पुग्न थालेपछि स्थानीय बासिन्दा त्रसित बनेका छन्। स्थानीय ठगुराम डगौँराले एक सातादेखि सुत्न पाउनुभएको छैन। हात्ती घरनजिकै आउन थालेपछि त्रसित भएर बस्नुपरेको उनको भनाइ छ। 'छिमेकमा हात्तीले सेफ्टीट्याङ्की भत्कायो। कतिबेला घरभित्रै पस्ने खतरा छ। डराइडराइ बस्नुपरेको छ', उनले भने, 'खेतको गहुँ पूरै कुल्चिएको छ।' डगौँराले यहाँ दुई बिघा जमिनमा गहुँखेती गरेका छन्। राति विद्युत्को व्यवस्था नहुँदा अँध्यारोमा आगो बालेर हात्ती धपाउनुपरेको स्थानीय खड्कसिंह विष्टले बताए। 'साइरन माग गरेको डेढ वर्ष बितिसक्यो। अहिलेसम्म पाएका छैनौँ। उज्यालोको व्यवस्था पनि छैन', उनले भने, 'छवटा चिम मागका थियौँ। बजेट अभाव भएको भन्दै नगरपालिकाले दिएन।' साइरन भए हात्ती धपाउन सहज हुने स्थानीयको विश्वास छ। निकुञ्जको मध्यवर्ती क्षेत्रका स्थानीय बासिन्दा वन्यजन्तुको पीडाले हायलकायल छन्। भीमदत्त नगरपालिकाका नगर प्रवक्ता महेन्द्र खड्का उज्यालोका लागि तत्काल बल्ब उपलब्ध गराउने प्रतिबद्धता जनाउछन्।'निकुञ्जसँग जोडिएको बस्तीमा जङ्गली जनावरको समस्या छ। धेरै ठाउँमा उज्यालोका हामीले बल्ब उपलब्ध गराएका छौँ', उनले भने, 'छुटेका ठाउँमा उज्यालोका लागि तत्कालै बल्ब वितरण गर्छौँ।'रासस"
"हात्तीको आक्रमणबाट कर्मचारी मृत्यु, हल्दिबारी गाउँपालिकामा आज शोक बिदा","झापा : झापाको हल्दिबारी गाउँपालिकाले आज शोक बिदा दिएको छ। गाउँपालिकाअन्तर्गत हल्दिबारी२ नम्बर वडा कार्यालयमा कार्यरत कार्यालय सहयोगी कर्मचारी पाथल राजवंशीको बुधबार जङ्गली हात्तीको आक्रमणबाट मृत्यु भएपछि गाउँपालिकाले शोक बिदा दिएको हो। पालिकाका अधिकृत राजन न्यौपानेका अनुसार आज गाउँ कार्यपालिकाको कार्यालय साथै मातहतका वडा कार्यालयहरू, स्वास्थ्य संस्थाहरू, शैक्षिक संस्थाहरू (अत्यावश्यक सेवा बाहेक) मा शोक बिदा दिएको जानकारी दिए। विसं२०४९ सालदेखि स्थायी रुपमा कार्यालय सहयोगी पदमा कार्यरत हल्दिबारी२ स्थित पाराखोपी निवासी अन्दाजी ५५ वर्षीय राजवंशी बुधबार बिहान ४ बजे मर्निङ्ग वाक गर्न निस्किएका थिए। बिहान निस्किएका राजवंशी घर नफर्किएपछि उनको खोजी गर्ने क्रममा घर नजिकैको नालामा उनको शव झारले छापेको अवस्थामा फेला परेको थियो। उनलाई हात्तीले आक्रमण गरी मारेको जिल्ला प्रहरी कार्यालय झापाले जनाएको छ।"
"रुकुम पश्चिममा ट्याक्टर दुर्घटना : श्रीमानश्रीमतीसहित ५ जनाको मृत्यु, ९ घाइते","जाजरकोट : रुकुम पश्चिमको आठबीसकोट नगरपालिकाको कोटच्यारीगाउँ खोला नजिकै ट्याक्टर दुर्घटना हुँदा पाँच जनाको मृत्यु भएको छ। रुकुम पश्चिम आठबीसकोट नगरपालिका१० पिरिकोट भित्रि सडकखण्डको वडा नम्बर ८ स्थित घर्तीगाउँ जाँदै गरेको भूकम्प पीडितको जस्तापाता बोकेको रा १ द १४ ट्याक्टर घुम्ती मोड्न खोज्दा दुर्घटना भएको प्रहरीले जनाएको छ। प्रहरीका अनुसार दुर्घटनामा परी आठबीसकोट १० नाउलाका ४६ वर्षीय लोकबहादुर शाही, उनकी श्रीमती ४२ वर्षीया लुकी शाहीको मृत्यु भएको हो। यस्तै भईडाँडाका ५२ वर्षीय भर्दर सार्की, सार्की वाडाका ४८ वर्षीय धनराम सार्की र ४७ वर्षीया निर्मला सार्कीको मृत्यु भएको प्रहरीले जनाएको छ। बुधबार राति सवा १० बजे दुर्घटना भएको आठबीसकोट इलाका प्रहरी कार्यालयले जनाएको छ। उनीहरुको शवलाई नगर अस्पतालमा ल्याइएको छ। दुर्घटनामा अन्य ९ जना घाइते भएका छन्। घाइतेहरुमा आठबीसकोट ८ का ४१ वर्षीय खडक बहादुर पुन, वडा नम्बर १० का ३८ वर्षीय रमेश सार्की , वडा नम्बर ८ का १४ वर्षीय दलबहादुर पुन, ५६ वर्षीय कुमार घर्ती, ३४ वर्षीया रमा गुरुङ , ५१ वर्षीय जगबीर सार्की, ३६ वर्षीय जयबहादुर घर्ती, ५८ वर्षीय मने सार्की, ४२ वर्षीय मदन पुन रहेका छन्। घाइतेको नगर अस्पतालमा उपचार भइरहेको प्रहरीले जानकारी दिएको छ। उक्त ट्याक्टरका चालक आठबीसकोट ९ का २१ वर्षीय गोपाल विक अहिले फरार रहेको प्रहरीले जनाएको छ।"
भूकम्पपीडितले अझै पाएनन् पहिलो किस्ता,"जाजरकोट : भूकम्प गएको डेढ महिना बितिसक्दा पनि सरकारले पीडितलाई त्रिपालबाट अस्थायी आवासमा सार्न सकेको छैन। जिल्लाका करिब २८ हजार परिवारले आवास निर्माणका लागि सरकारले उपलब्ध गराउने रकमको पहिलो किस्ता अझै पाउन सकेका छैनन्। जाजरकोटको नलगाड नगरपालिका४ का चन्द्रबहादुर रावलको परिवारको बास अझै त्रिपालमै छ। सरकारले रकम दिएपछि अस्थायी आवास बनाउने भनेर आफूले कुर्न थालेको पनि महिना दिन बितिसकेको उनले बताए। वडा कार्यालयसँग सम्झौता गरेकै पनि हप्ता दिन भइसक्यो। अनुदान कुर्दाकुर्दै हिउँद जाला जस्तो छ। त्रिपालको चिसोले निकै गाह्रो भइसक्यो, उनले भने। पहिलो किस्ताको अनुदानका लागि दुई सातादेखि उनी नगरपालिकामा धाइरहेका छन्। माथिबाटै पैसा आएको छैन भनेर झुलाइरहेका उनको गुनासो छ। कि पैसा दिँदैनौं भनिदिएको भए हामी आफ्नो मेसो गर्ने थियांै। पैसाको आस देखाएर समयमा किन नदिएको होला ?, उनले आक्रोश पोखे। सोही वडाका प्रदीप रावलले पनि अस्थायी आवासका लागि अनुदान कुर्न थालेको धेरै भइसक्यो। वडा कार्यालयमा निवेदन दिएर अस्थायी आवासको अनुदानका लागि उनको सम्झौतासमेत भइसकेको छ तर रकम नआउँदा उनले काम थाल्न सकेका छैनन्। आफूसँग पैसो छैन। पेट कसरी पाल्ने समस्या छ। घर कसरी बनाउनु ?, उनले भने, सरकारले पैसा देला र घर बनाउँला भनेको, खै पैसै आउँदैन। चन्द्रबहादुर र प्रदीप जस्तै नलगाडका ८ हजार ९७ जना लाभग्राहीले हालसम्म पहिलो किस्ताको रकम पाउन सकेका छैनन्। उक्त पालिकाले ७ हजार ३ सय ९१ जनासँग सम्झौता नै गरिसकेको छ। सरकारले सम्झौता गर्नेबित्तिकै रकम दिने भने पनि उनीहरूले पाउन सकेका छैनन्। रकम नपठाउँदा पीडित परिवारले रकम पाउन नसकेका हुन्। रकम माग गरिरहेका छौं तर अहिलेसम्म आएको छैन, नलगाड नगरपालिकाका नगरप्रमुख डम्बरबहादुर रावतले भने, लाभग्राही कायम गरी सम्झौतासमेत गरिसक्दा पनि पैसा पाइएन। जसका कारण अस्थायी टहरा बनाउने कामले गति लिन सकेन। त्यस्तै जुनीचाँदे गाउँपालिकाका २ हजार ५ सय ६३ लाभग्राहीले पनि रकम पाउन सकेका छैनन्। जाजरकोटमा भूकम्पपीडित लाभग्राहीको संख्या हालसम्म ३३ हजार ५५ पुगेको छ। लाभग्राही कायम गरिसक्दा पनि रकम अभावमा जिल्लाका नलगाड नगरपालिका र जुनीचाँदे गाउँपालिकाले लाभग्राहीलाई रकम दिन पाएका छैनन्। रकम लिइसकेका केही पालिकाहरूको ढिलासुस्तीका कारण उनीहरूको खातामा पैसा होल्ड भएर बसेको छ। हालसम्म ४ हजार ६ सय २४ परिवारको खातामा पहिलो किस्ताबापतको २५ हजार रुपैयाँ निकासा भएको छ। भेरी नगरपालिकाले ५ सय ९२ परिवारसँग सम्झौता गरी लाभग्राहीको खातामा रकम निकासा गरेको छ। बारेकोटले १ हजार ६५ परिवारलाई पहिलो किस्ताको रकम निकासा गरेको छ। शिवालयले २ हजार ८ सय ७१ परिवारको खातामा अनुदान दिएको छ। छेडागाडले ९६ जनाको खातामा रकम पठाएको छ। हालसम्म जम्मा ११ करोड ५६ लाख रुपैयाँ मात्र पीडित व्यक्तिका खातामा गएको जिल्ला प्रशासन कार्यालय जाजरकोटले जनाएको छ। अरू बाँकी ३९ करोड रुपैयाँ पालिकाको खातामा होल्ड भएको छ। रकम लिइसकेका स्थानीय सरकारले समयमा सम्झौता लगायतका काम नसक्दा रकम निकासा हुन नसकेका हुन्। रकम निकासा भएका शिवालय, भेरी, छेडागाड, कुशे र बारेकोट गाउँपालिकाले लाभग्राही पहिचान गरी सम्झौता गर्ने प्रक्रियामा ढिलाइ गरेकाले पीडितले रकम पाउन नसकेका हुन्। त्रिपालको चिसोले पीडित परिवारका सदस्यहरू बिरामी परेर ज्यान गइरहेको छ तर प्रक्रियागत झन्झटका कारण उनीहरूले अस्थायी आवासका लागि अनुदान रकम लिन पाएका छैनन्। भूकम्पले घरबारविहीन भएका परिवारलाई अस्थायी आवास निर्माणका लागि पहिलो किस्तामा २५ हजार र निर्माण सम्पन्न भएपछि २५ हजार गरी प्रतिपरिवार ५० हजारका दरले अनुदान दिने सरकारले निर्णय गरेको डेढ महिना भइसक्यो। जिल्ला विपद् व्यवस्थापन कोषमा रकम नहुँदा उनीहरूले निकासा पाउन नसकेका हुन्। पहिलो किस्ताका लागि अपुग ५० करोड रुपैयाँ माग गरेर पठाएको दुई साता बितिसकेको छ। तर, सरकारले मंगलबार ४ करोड रुपैयाँ मात्र पठाएको छ। पहिलो किस्ताको अपुग र दोस्रो किस्ताको सबै रकम हिसाब गरेर माग गर्न राष्ट्रिय विपद् जोखिम न्यूनीकरण तथा व्यवस्थापन प्राधिकरणले निर्देशन दिएबमोजिम मंगलबार ९६ करोड २७ लाख ५० हजार रुपैयाँ माग गरिएको जाजरकोटका प्रमुख जिल्ला अधिकारी सुरेश सुनारले बताए। उनले भने, बुधबार ५० करोड पठाइएको जानकारी आएको छ तर खातामा आएको छैन। कोष तथा लेखा नियन्त्रक कार्यालयतिर अड्केको हो कि ? हामी बुझ्दै छौं। रकम आउनेबित्तिकै पहिलो किस्ताको मागअनुसारको रकम पालिकाको खातामा पठाइने उनले बताए।"
पोखराबाट काठमाडौं उड्न लागेको बुद्ध एयर जहाजको इमर्जेन्सी ढोका खुलेपछि,"पोखरा : पोखराबाट काठमाडौं उड्न लागेको बुद्ध एयरको जहाजको ढोका खुलेको छ। बिहीबार बिहान पोखराबाट उड्नै लागेको बुद्ध एयरको उडान नम्बर ६५२ को जहाजको इमर्जेन्सी ढोका खुलेको हो। बुद्ध एयरका सूचना अधिकारी दीपेन्द्र कर्णले जहाजको ढोका यात्रुले खोलेको बताएका छन्। उनले भने,' ६५२ का जहाजको इमर्जेन्सी ढोका यात्रुबाट के कति कारणले खुल्न गएको हो, यसबारे पोखरा टर्मिनलका सुरक्षाकर्मीले बुझ्दै छन् । इर्मजेन्जी डोरका सिटमा बस्ने यात्रुलाई हाम्रा विमान परिचारिकाले हरेक उडानमा यसबारे ब्रिफिङ गरेका हुन्छन् । हाम्रा प्राविधिक टोलीले जहाजको चेकजाँच गर्दैछन् ।' उनका अनुसार यात्रुलाई अर्को जहाजबाट काठमाडौं पठाउने तयारी भइरहेको छ।"
"इलाममा धान उत्पादन बढ्यो, क्षेत्रफल घट्यो","फिक्कल (इलाम): इलाममा यस वर्ष धान उत्पादन बढेको छ । यस वर्ष गत वर्षको तुलनामा तीन मेट्रिक टन बढी धान उत्पादन भएको कृषि ज्ञान केन्द्र इलामका प्रमुख टोनी बर्देवाले जानकारी दिए। उनका अनुसार यस वर्ष ४९ हजार ८२ मेट्रिक टन धान उत्पादन भएको छ । गत वर्ष भने ४९ हजार ७९ मेट्रिक टन धान उत्पादन भएको थियो । यस वर्ष गत वर्षभन्दा धानको उत्पादकत्वसमेत बढेको छ । यद्यपि गत वर्षभन्दा यस वर्ष धान रोपाइँ हुने क्षेत्रफल भने घटेको छ । गत वर्ष १४ हजार आठ सय १५ हेक्टर क्षेत्रमा धान लगाइएकामा यस वर्ष १४ हजार आठ सय १० हेक्टर क्षेत्रमा मात्र धान लगाइएको थियो । गत वर्ष धानको उत्पादकत्व प्रतिहेक्टर तीन दशमलव ३१ मेट्रिक टन थियो । यस वर्ष बढेर प्रतिहेक्टर तीन दशमलव ३२ मेट्रिक टन पुगेको छ । परम्परागत कृषि प्रणालीमा सुधार गरी आधुनिक कृषि प्रणालीको प्रयोगसँगै मल, बीउबिजन र सिँचाइको उचित व्यवस्थापनले धान उत्पादन बढेको कृषि ज्ञान केन्द्रका प्रमुख बर्देवाले बताए। हामीले किसानलाई विभिन्न मेसेरेनरी सामग्री तथा यन्त्र उपकरण अनुदानमा दिएका छौँ । यसले आधुनिक कृषि प्रणालीमा सहयोग पुर्याएको छ,'उनले भने,'उहाँहरूले पनि उन्नत बीउबिजनको प्रयोग गर्नुभयो । मल र सिँचाइको समेत व्यवस्थापन गर्नुभयो । यसर्थ क्षेत्रफल घटे पनि उत्पादनमा वृद्धि भएको हो । इलाममा रन्जित, राधा४, चुल्ठे र अन्य स्थानीय जातका धानखेती गरिन्छ । जिल्लाको चुलाचुली गाउँपालिका र माई नगरपालिका एवं माङसेबुङ, सन्दकपुर र माईजोगमाई गाउँपालिकाको तल्लो क्षेत्रमा बढी मात्रामा धान उत्पादन हुने कृषि ज्ञान केन्द्रका प्रमुख बर्देवाले राससलाई जानकारी दिए। यसैगरी कोदोमा पनि उत्पादकत्व बढेको छ । गत वर्ष प्रतिहेक्टर एक दशमलव २० मेट्रिक टन कोदो उत्पादन भएकामा यस वर्ष प्रतिहेक्टर एक दशमलव २१ मेट्रिक टन कोदो उत्पादन भएको छ । यस वर्ष एक हजार पाँच सय ८० हेक्टर क्षेत्रमा कोदोखेती गरिएकामा एक हजार नौ सय १५ मेट्रिक टन उत्पादन भएको छ । गत वर्ष एक हजार पाँच सय ९६ हेक्टर क्षेत्रमा कोदोखेती गरिएकामा एक हजार नौ सय १६ मेट्रिक टनमात्र कोदो उत्पादन भएको थियो ।"
झापाको कुखुरा फर्ममा आगलागी,"झापा : झापाको कनकाईमा कुखुरा फर्ममा आगलागी हुँदा १५ लाख रुपैयाँको क्षति भएको छ। कनकाई नगरपालिका५ स्थित तुलसीवारिमा सञ्चालित छविलाल आचार्यको कुखुरा फर्ममा बुधवार राती अन्दाजी ९:२० मा आगलागी हुँदा एक हजार बोइलर कुखुराका चल्ला, २४० केजी कुखुराको दाना, ३०० केजी मकै, १० मन धान र अन्य सरसामान जलेर नष्ट भएको हो। अन्दाजी २ कट्ठा जग्गामा रहेको सो कुखुरा फर्म महेन्द्र पराजुलीले भाडामा लिएर सञ्चालन गर्दै आइरहेका थिए। फर्ममा आगलागी हुँदा १५ लाख रुपैयाँ बराबरको क्षति भएको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। आगलागीबाट चौपायासहित कुनै मानवीय क्षति नभएको उनले बताए। आगलागी बिर्तामोड नगरपालिका, कमल गाउँपालिका, शिबसताक्षी नगरपालिकाको गरी तीन वटा दमकल, प्रहरी र स्थानियबासीहरुको सहयोगमा राती १०:४० बजे पूर्ण रुपमा नियन्त्रणमा लिएको जनाइएको छ।"

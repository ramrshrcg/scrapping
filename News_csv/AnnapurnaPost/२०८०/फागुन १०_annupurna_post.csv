शीर्षक,विवरण
साम्बाको ५ गोलमा इराकविरुद्ध नेपालको शानदार जित,"काठमाडौं : वाफ वुमेन्स फुटबल च्याम्पियनसिपको दोस्रो खेलमा पनि नेपालले फराकिलो जित निकालेको छ। बिहीबार साउदी अरेबियामा भएको समूह चरणको आफ्नो दोस्रो खेलमा नेपालले इराकलाई ५० गोलले पराजित गरेको हो। नेपालको फराकिलो जितमा पाँचै गोल सावित्रा भण्डारी (साम्बा)ले गरेकी थिइन्। पहिलो हाफमा चार गोल गरेकी सावित्राले दोस्रो हाफमा एक गोल थपेकी थिइन्। उनले ४४ अन्तर्राष्ट्रिय खेलमा आफ्नो गोल संख्या ४९ पुर्याएकी छन्। सावित्रा सन् २०१४ देखि राष्ट्रिय टोलीमा छिन्। १४औं मिनेटमा नेपाललाई अग्रता बनाएको थियो। रेखा पौडेलले उपलब्ध गराएको पासलाई नियन्त्रणमा लिँदै सावित्राले उत्कृष्ट गोल गरेकी थिइन्। त्यसपछि १६औं मिनेटमा सावित्राले नेपालको अग्रता दोब्बर पारेकी थिइन्। खेलको ३७औं मिनेटमा सावित्राले तेस्रो गोल गर्दै ह्याट्रिक पूरा गरेकी थिइन्। पूजा रानाले उपलब्ध गराएको पासमा उनले हेड गोल गरेकी थिइन्। त्यसपछि ४४औं मिनेटमा उनले अर्को गोल थपेकी थिइन् । रेखा पौडेलको पासलाई नियन्त्रणमा लिँदै उनले व्यक्तिगत चौथो गोल गरेकी थिइन्। पहिलो हाफमा लगातार गोलको अवसर बनाए पनि दोस्रो हाफमा भने नेपालले गोल गर्न लामो समय कुर्नुपरेको थियो। खेलको ८०औं मिनेटमा सावित्राले पाँचौं गोल गर्दै नेपाललाई फराकिलो जित दिलाइन्। लगातार दोस्रो जितसँगै नेपालले ६ अंक जोडेको छ। नेपालले समूह चरणको पहिलो खेलमा सिरियालाई ४औ१ गोलले पराजित गरेको थियो। प्रतियोगितामा आठ टोलीको सहभागी छन् । नेपाल समूह बीमा छ। यस समूहमा नेपालसँगै सिरिया, प्यालेस्टाइन र इराक छन्। समूह एमा आयोजक साउदी अरेबिया, जोर्डन, ग्वाम र लेबनान छन्। नेपालले अब समूह चरणको अन्तिम खेलमा प्यालेस्टाइनसँग शनिबार खेल्नेछ।"
नमूना स्कुलमा विज्ञान तथा कला प्रदर्शनी मेला,"उदयपुर : ऊर्जा जलस्रोत तथा सिँचाईमन्त्री शक्तिबहादुर बस्नेतले संबैधानिक व्यवस्था अनुरुप प्रदेश र स्थानीय तहलाई अधिकार दिने बताएका छन्। उदयपुरको रौतामाई गाउँपालिका ७ स्थित नमुना माध्यमिक विद्यालय मुर्कुचीको ६२औं वार्षिकोत्सव तथा दोस्रो रौतामाई विज्ञान तथा कला प्रर्दशनी २०८० को उद्घाटन गर्दै मन्त्री बस्नेतले उक्त कुरा बताएका हुन्। देश संघीयतामा गईसकेकाले अब कसैले अधिकार प्राप्तीको लागि आन्दोलन गर्नु आवश्य नरहेको बताउँदै मन्त्री बस्नेतले वर्तमान सरकार आर्थिक विकास र सामाजिक न्यायको पक्षमा काम गरिरहेको बताए। देशको अर्थतन्त्र लयमा फर्किएको र मुलुक समृद्धि र विकासको बाटोमा अघि बढिरहेको उनले बताए। गतवर्ष भन्दा यस वर्ष प्रदेश सरकारको बजेटको सिलिङ बढ्ने बताउँदै संघीयताका तिनवटै सरकारहरु तालमेल गराउने गरि कानुन निर्माण गरिने बताए। कार्यक्रममा प्रतिनिधिसभाका सदस्य अम्बरबहादुर रायमाझी, प्रदेश सरकारका कृषी, उद्योग तथा सहकारी मन्त्री रामकुमार खत्री र खानेपानी, उर्जा र सिँचाई मन्त्री नारायणबहादुर मगर लगायतले बोलेका थिए। मन्त्री बस्नेतले २५ मेघावाटको लाईसेन्स प्रदेश सरकारले नै प्रदान गर्न सक्ने गरि विद्युत विद्ययेक ल्याउने तयारी गरेको जानकारी दिए। जिल्ला भरका ३२ वटा विद्यालयका विद्यार्थीले विज्ञान, वातावरण, समाजिक र कला विधामा सृजना गरेका सामाग्रीहरु ९९ वटा स्टल प्रदर्शनीमा राखिएको प्रधानाध्यापक खड्ग थापाले जानकारी दिए। रौतामाई गाउँपालिकाको सहयोग तथा नमुना मावि मुर्कुचीको आयोजनामा भएको प्रदर्शनीमा प्रथम हुनेलाई प्रतिविधा १० हजार, द्वितीयलाई ८ हजार र तेस्रोहुनेलाई ५ हजारको दरले पुरस्कृत गरिने आयोजकले जनाएको छ। प्रर्दशनीमा बिद्यार्थीहरुले सुबिधा सम्पन्न नमुना बस्ति, स्मार्ट सहर, हाईड्रोलिक पिच सडक, व्यवस्थित पार्किङ, घर, पानी मिल, हाईड्रोपावर, वाईन जेनेरेटर, हावाबाट विजुली निकाल्ने प्रविधि, माउण्टेन एरिया, स्काईभेटर, लिफ्ट, जलविद्युत, थोपा सिचाई, सोलार, स्मार्ट मुर्कुची बजारका नक्सा तथा प्रविधिहरु देखाइएको छ। त्यसैगरी सोलार प्रविधिबाट खानापकाउने तरिका, मोवाईलबाट लक हुने र खुल्ने गरी स्मार्ट घर, स्वस्थकर खाना, जडिवुटी, झोला, वालविवाह न्युनिकरण सम्बन्धि सन्देशमुलक प्रचार पम्पप्लेट लगायतका सामग्री प्रर्दशनीमा राखिएको उनले बताए। २०७८ सालदेखि नमुना विद्यालयकोरुपमा स्थापित सो विद्यालयले वार्षिकोत्सव दोस्रोपटक विज्ञान प्रर्दशनी मेला आयोजना गरेको हो।"
"काम नगर्ने मन्त्रीलाई विश्राम दिउँ, दाग लागेकालाई घर पठाउँ : गगन थापा","काठमाडौं : नेपाली कांग्रेसका महामन्त्री गगनकुमार थापाले काम नगर्ने मन्त्रीलाई विश्राम दिनुपर्ने बताएका छन्। ललितपुरको गोदावरीमा पार्टीको महासमिति बैठकको समापन समारोहमा बोल्दै महामन्त्री थापाले काम नगर्ने मन्त्रीलाई विश्राम र दाग लागेका मन्त्रीलाई घर पठाउनुपर्ने बताए। उनले स्थानीय तहदेखि केन्द्रसम्मै राम्रो काम नगर्ने नेताहरूलाई १० वर्षसम्म घरमा राख्नुपर्ने बताए। 'हामी निर्वाचन लड्छौं। सरकारमा जान्छौं। सरकारमा यस्तो काम गरौं कि अर्कोपटक चिन्ता गर्न नपरोस्। बरु काम नगर्ने मन्त्रीलाई विश्राम दिउँ। दाग लागेका मन्त्रीलाई घर पठाउँ। हामीले काम गरेर देखाउँ। काम देखाउन नसक्नेलाई अर्को वर्ष १० वर्ष घर बसाउँछु भनौं। अनि हाम्रो शक्ति आफैं बढ्दै जान्छ,' उनले भने। उनले कानुन बदलेर भए पनि ठूला माछाहरू समातिनुपर्ने बताए। उनले भोट बढाउनुमात्रै कांग्रेसको कर्तव्य नभएर देश र समाजप्रतिको जिम्मेवारी पहिलो प्राथमकिता रहेको बताए। उनले कांग्रेस जनताका अभिभावक र सेवक दुवै बताएको बताए। उनले अहिले पनि लाखौं मान्छे कांग्रेसप्रति आस्था राख्नेगरेको भन्दै कांग्रेसले आफ्नो धर्म छाड्नु नहुने बताए। उनले आम नागरिकको हित गर्नु कांग्रेसको धर्म रहेको भन्दै पार्टीभित्र कठोर अनुशासन पालना गराउन जरुरी रहेको बताए। त्यस्तो गरे कोहीसँग कुम जोड्न नपर्ने उनको भनाइ छ।"
झापामा ब्राउन सुगरसहित चार जना पक्राउ,झापा : झापामा एकैदिन लागुऔषध ब्राउन सुगरसहित चारजना पक्राउ परेका छन्। दमक र बिर्तामोडबाट उनीहरूलाई पक्राउ गरिएको जिल्ला प्रहरी कार्यालय झापाले जनाएको छ। बिहीबार दिउँसो साढे ४ बजे दमक नगरपालिका६ स्थित पश्चिम जेसीस चोकबाट पशुहाट बजारतर्फ पैदल जाँदै गरेका गौरीगञ्ज३ रिमाल टोलका १९ वर्षीय गगन ऋषिदेवलाई विशेष सूचनाका आधारमा इलाका प्रहरी कार्यालय दमकबाट खटिएको प्रहरी टोलीले पक्राउ गरेको हो। उनले बोकेको कालो झोलाभित्र सेतो प्लास्टिकमा सिल गरेको अवस्थामा पानीले भिजेको १०२ ग्राम २६० मिलिग्राम ब्राउन सुगर फेला परेको थियो। प्रारम्भिक सोधपुछका ब्राउन सुगरको कारोबार सोही ठाउँका २७ वर्षीय रविन पासवान समेत संलग्न रहेको खुलेको थियो। त्यसपछि प्रहरीले खोजतलास गर्ने क्रममा दमक६ थाना लाइनको चिया पसलमा बसिरहेको अवस्थामा पासवानलाई पनि पक्राउ गरिएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले बताए। पक्राउ परेका दुवै जनालाई इलाका प्रहरी कार्यालय दमकमा राखेर अनुसन्धान भइरहेको जनाइएको छ। त्यस्तै बिहीबार साँझ ५:१५ बजे बिर्तामोड नगरपालिका४ आदर्श पार्टी प्यालेस अगाडी शंकास्पद अवस्थामा हिँडडुल गरिरहेका बिर्तामोड नगरपालिका५ घर बताउने अन्दाजी १९ वर्षीय निराज मण्डल र बिर्तामोड६ घर बताउने अन्दाजी १९ वर्षीय राहुल चौधरीलाई इलाका प्रहरी कार्यालय अनारमनिबाट खटिएको प्रहरी टोलीले पक्राउ गरेको छ। प्रहरीले उनीहरूको साथबाट ४ ग्राम ब्राउन सुगर फेला पारेको थियो।
तराईमधेस र उत्तर दक्षिण अभियान सञ्चालन गर्ने माओवादी निर्णय,"काठमाडौं : नेकपा माओवादी केन्द्रले चैत १ गतेबाट विभिन्न अभियान सञ्चालन गर्ने भएको छ। पार्टी कार्यालय पेरिसडाँडामा बिहीबार बसेको स्थायी कमिटी बैठकले तराई मधेस जागरण अभियान, उत्तर दक्षिण अभियान सञ्चालन गर्ने निर्णय गरेको हो। त्यस्तै प्रदेशले आफ्नै तरिकाले वृहंगम जनपरिचालन गर्नेगरी प्रदेशकै योजना कार्यक्रम सञ्चालन हुने प्रवक्ता अग्नि सापकोटाले जानकारी दिए। त्यस्तै माओवादीले जनतासँग माओवादी विशेष रूपान्तरण अभियानअन्तर्गत खट्ने कार्यकता र नेतालाई सम्मान गर्ने उनले बताए। उनले पार्टी अभियानमा राम्रो गर्नेलाई सम्मानपत्र दिने, ठीकै गर्नेलाई धन्यवाद दिने, राम्रो गर्नुस् भन्ने, नराम्रो गर्नेलाई कारबाही गर्ने, घटुवा निलम्बन, चेतावनीसम्म हुनसक्ने जिकिर गरे। मधेसमा विश्वासको मत, सिराहा समस्या लगाएतका विषयमा आगामी बैठकमा छलफल हुने प्रवक्ता सापकोटले जानकारी दिए। त्यस्तै उनले कांग्रेसको महासमितिलाई पार्टीले नियालीरहेको भन्दै कांग्रेसभित्रको गठबन्धनको छलफलले कुनै अन्तर नपर्ने जिकिर गरे।"
दोलखाको कालिञ्चोकमा हिमपात,"दोलखा : दोलखामा रहेको प्रसिद्ध धार्मिकस्थल कालिञ्चोक, शैलुङ लगायतका उच्च हिमाली भेगमा बिहीबार हिमपात भएको छ। कालिञ्चोक क्षेत्रमा ५ बजेबाट हिमपात सुरु भएको हो भने शैलुङ क्षेत्रमा दिउँसो तीन बजेबाटै हिमपात भइरहेको छ। त्यस्तै हनुमन्तेश्वर, खाँवा, चेर्दङ लगायतका उच्च हिमाली क्षेत्रमा हिमपात भइरहेको छ। हिउँ परेपछि कालिञ्चोक पुगेका पर्यटकहरू रमाएका छन्। हिमपात भए पनि सवारी साधन भने नरोकिएको स्थानीयले बताएका छन्। तीन हजार आठ सय ४२ मिटर उचाइमा रहेको कालिञ्चोकमा गत वर्ष फागुनको दोस्रो साता मात्र हिमपात भएकोमा यो वर्ष फागुनको दोस्रो सातासम्म चार पटक हिमपात भइसकेको छ।"
सन्दीप लामिछानेलाई जेल बाहिरै बसेर मुद्दा लड्ने अनुमति,"काठमाडौं : बलात्कार मुद्दामा जिल्ला अदालतबाट दोषी ठहर भएका क्रिकेटर सन्दीप लामिछानेले जेल बाहिरै बसेर मुद्दा लड्न पाउने भएका छन्। पुनरावेदनका लागि उच्च अदालत पाटन पुगेका क्रिकेटर लामिछानेले जेल बाहिरै बसेर मुद्दा लड्न पाउने भएका हुन्। उच्च अदालतका प्रवक्तासमेत रहेका उपरजिस्ट्रार तीर्थराज भट्टराईले लामिछानेलाई उक्त अनुमति दिएको बताए। 'मुलुकी फौजदारी कार्यविधि संहिता ऐन २०७४ अनुसार उहाँले जेल बाहिरै बसेर मुद्दा लड्ने अनुमति पाउनुभएको हो,' अन्नपूर्णसँग उनले भने। जिल्ला अदालत काठमाडौंको फैसला बदरको माग गर्दै लामिछाने बिहीबार आफ्ना वकिलसहित उच्च अदालत पुगेका थिए। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो।"
नोर्बु र कुमार भारतमा निर्णायक,काठमाडौं : नेपालका अन्तर्राष्ट्रिय तेक्वान्दो निर्णायक नोर्बु लामा र कुमार लामा घिसिङले भारतको नोयडामा अफिसियल रेफ्रीजर्जको भूमिका निर्वाह गरेका छन्। नोयडा तेक्वान्दो संघको आयोजनामा भारतको नयाँ दिल्लीमा सञ्चालन भएको प्रथम प्रधानमन्त्री कप तेक्वान्दो च्याम्पियनसिपमा नोर्बु र कुमारले अफिसियल रेफ्रीजर्जको भूमिका निर्वाह गरेका हुन्। ग्रेटर नोयडाको सुरजपुरमा गत आइतबारदेखि तीन दिनसम्म सञ्चालन भएको च्याम्पियनसिपमा दुई अन्तर्राष्ट्रिय रेफ्रीसँगै २० जना खेलाडीले प्रतिस्पर्धा गरेका थिए। जसमा ११ स्वर्ण र नौ रजत पदक जितेको च्याम्पियनसिपका निर्णायक कुमार लामा घिसिङले जानकारी दिए। तेक्वान्दोका वरिष्ठ प्रशिक्षकसमेत रहेका नोर्बु ग्योरोगी र पुम्से विधाका अन्तर्राष्ट्रिय रेफ्री हुन्। पुम्सेको उनी सेकेन्ड क्लास अन्तर्राष्ट्रिय रेफ्री हुन्। उनी सन् २०२० मा पुम्सेको सेकेन्ड क्लास अन्तर्राष्ट्रिय रेफ्री बनेका थिए। उनले विभिन्न मुलुकमा भएको अन्तर्राष्ट्रिय रेफ्री रिफ्रेसर कोर्समा सहभागिता जनाउनुका साथै विभिन्न राष्ट्रमा भएका अन्तर्राष्ट्रिय प्रतियोगितामा अफिसियल रेफ्रीजर्जको भूमिका निर्वाह गर्दै आएका छन्। यसैगरी विगत तीन दशकदेखि नेपाली खेलकुदमा सक्रिय कुमार नेपाल तेक्वान्दो संघका केन्द्रीय सदस्य एवं जुनियर राष्ट्रिय टिम तयारी उपसमितिका संयोजक पनि हुन्। कुमारले युनाइटेड तेक्वान्दो डोजाङमार्फत राष्ट्रिय तथा अन्तर्राष्ट्रिय खेलाडी उत्पादन गरिरहेका छन्। उनकै पहलमा काठमाडौं अन्तर्राष्ट्रिय ग्योरोगी तथा पुम्से च्याम्पियनसिप पनि आयोजना हुँदै आएको छ। उनले २०७९ फागुनमा यूएईमा सञ्चालन भएको अन्तर्राष्ट्रिय ग्योरोगी रेफ्री कोर्स उत्तीर्ण गरेका थिए। उनले विभिन्न मुलुका अन्तर्राष्ट्रिय प्रतियोगितामा रेफ्रीजर्जको भूमिका निर्वाह गर्दै आएका छन्।
खाना सर्किएर पुरुषको मृत्यु,नुवाकोट : नुवाकोटको ठुलोगाउँका एक जना पुरुषको खाना सर्किएर ज्यान गएको छ। विदुर नगरपालिका५ ठुलोगाउँका ५५ वर्षीय रस्से कुमालको आफ्नै घरमा खाना सर्किएर ज्यान गएको हो। खाना सर्किएर अत्यधिक खोकी लागेपछि परिवारजन तथा स्थानीयवासीले उपचारका लागि नुवाकोट जिल्ला अस्पताल लगिएकोमा तत्काल चिकित्सकले उनको मृत्यु भएको घोषणा गरेको उनका छिमेकी तथा वडासदस्य होमबहादुर कुमालले जानकारी दिए। शव परीक्षणका लागि नुवाकोट जिल्ला अस्पताल त्रिशूलीमा राखिएको छ।
नारायणगढमुग्लिन सडक फागुन १३ गतेदेखि बन्द नहुने,चितवन : दैनिक चार घण्टा सवारी रोकेर पुल निर्माणका लागि भित्तो काटिँदै आएको नारायणगढमुग्लिन सडकखण्ड फागुन १३ गतेदेखि बन्द नगरिने भएको छ। तेस्रो पटक थपेको म्याद यही फागुन १२ गते सकिँदैछ। पुल निर्माणका लागि भित्तो काट्नुपर्ने काम अन्तिम चरणमा पुगेकाले अबको कामका लागि सवारी रोक्नु नपर्ने भएको हो। नागढुङ्गामुग्लिन सडक आयोजना पश्चिम खण्ड (नारायणगढमुग्लिन)का प्रमुख केदार नेपालका अनुसार पुस ७ गतेदेखि क्रमशः २१ दिनका दरले तेस्रो पटक सडक बन्द गरेर काम गरिएको हो। कूल ६३ दिनमा माघे सङ्क्रान्तिमा दुई दिनमा अर्को एक दिन गरी तीन दिनबाहेक ६० दिन दिउँसो १२ बजेदेखि ४ बजेसम्म सडक बन्द गरेर काम गरिएको हो। त्यहाँको ढिस्को भत्काउने काम अब तीन मिटर मात्रै बाँकी छ। फागुन १२ गतेसम्म थप एक मिटर भत्काउन सकिने अनुमान छ। अबको काम निकै कडा भएकाले समय लाग्ने देखिएको छ। बाँकी दुई मिटर सडक नरोकेरै भत्काउन मिल्ने उनको भनाइ छ। पुलको जगको काम अघि बढाउन मिल्ने भएकाले समय अनुकूल मिलाएर बाँकी ढिस्को भत्काइने उनले जानकारी दिए। प्रमुख जिल्ला अधिकारी भूपेन्द्र थापाले निर्माण कम्पनीले माग गरेको समय सकिएकाले अब सडक नरोकेरै काम गर्न भनिएको बताए। ढिस्को होचो मात्रै बाँकी रहेकाले हेरेर काम गर्न मिल्ने उनको भनाइ छ। त्यहाँको ढिस्को ६० मिटर हाराहारी अग्लो थियो। गत साल २५ मिटर तल झारिएको थियो। बाँकी ३५ मिटर यो वर्ष भत्काउन सुरु गरिएको हो। गत साल कडा चट्टान आएपछि विस्फोट गर्ने भन्दै काम रोकिएको थियो। विस्फोट गर्दा पुलसमेत भत्कनसक्ने भएकाले पुनः एक पटक भत्काउने प्रयास गरिएको हो। सो सडकका १९ वटा पुलमध्ये चार वटा पुल चार वर्षअघि निर्माण गरिएको थियो। बाँकी १५ पुल एकैसाथ ठेक्का लगाइएको थियो। २०७६ चैत १० गतेदेखि पुलको निर्माण थालिएको हो। पुलको लागत एक अर्ब २८ करोड छ। अनक कन्सट्रक्सनले पुलको ठेक्का पाएको थियो। यो राजमार्गलाई एसियाली विकास बैंक (एडिबी) को सहयोगमा एसियन मापदण्डअनुसार बनाइएको हो। पुल ११ मिटर चौडा छन्। सडक विस्तार गरेसँगै नौदेखि ११ मिटर फराकिलो बनेको छ। राजधानी बाहिरिने र भित्रने प्रमुख सडकका रुपमा यो सडक रहेको छ। यो सडक हुँदै दैनिक १० हजारभन्दा बढी सवारीसाधन आवतजावत गर्छन्।
गठबन्धनलाई निरन्तरता दिँदै कांग्रेस महासमिति बैठकको ११ बुँदे निष्कर्ष,"काठमाडौं : नेपाली कांग्रेसको महासमिति बैठकले वर्तमान गठबन्धनलाई निरन्तरता दिँदै ११ बुँदे निष्कर्ष निकालेको छ। पार्टीका प्रचार प्रसार उपसमितिका संयोजक मीनबहादुर विश्वकर्माले गठबन्धनलाई निरन्तरता दिई वर्तमान सरकारमार्फत भ्रष्ट्राचार, बेथिति र विसंगतिविरुद्ध वैधानिकरूपमै अभियान सञ्चालन गरी सुशासन र राष्ट्रिय सदाचार पद्दति स्थापित गर्ने निष्कर्ष निकालिएको बताए। त्यस्तै शान्ति प्रक्रियाका बाँकी काम पूरा गर्ने र संक्रमणकालीन न्यायका विषय चाँडै टुंग्याउने निष्कर्ष निकालिएको उनले बताए। यी हुन् ११ निष्कर्ष १ नेपाली राजनीतिको महत्वपूर्ण ऐतिहासिक दिन फागुन ७ अर्थात प्रजातन्त्र दिवसको अवसर पारेर २०८० फागुन ७ गते ललितपुरको गोदावरीमा पार्टी सभापती श्री शेरबहादुर देउवाले समुद्घाटन गरी १० गते सम्पन्न नेपाली कांग्रेसको महासमिति बैठकले, २ नेपालको राष्ट्रिय स्वाधिनता र नागरिक स्वतन्त्रताका लागि पटकपटकका क्रान्ति, संघर्ष र आन्दोलनमा सहादत प्राप्त गर्ने वीर शहिदहरुप्रति हार्दिक श्रद्धा सुमन अर्पण एवं सम्पूर्ण अग्रज नेताहरु तथा देश, लोकतन्त्र र कांग्रेसकालागि जीवन अर्पीत गर्ने सवै पार्टी सदस्य प्रति उच्च सम्मान प्रकट गर्दै, ३ नेपाली जनताले गरेको पटक पटकको क्रान्ति, संर्घष र आन्दोलनवाट प्राप्त उपलव्धी एवं हरुको रक्षा गर्दै संस्थागत विकास एवं संविधानले निर्दिष्ठ गरेका विषयलाई आत्मसाथ गरि, ४ नेपालको संविधानको रक्षा, संघीय समावेसी लोकतान्त्रिक गणतन्त्रको सुदृढीकरण र संविधानको सार्थक कार्यान्वयन आजको राष्ट्रिय दायित्व भएको तथ्य हृदयङ्गमसाथ नागरिकको अवस्था रुपान्तरण गर्ने प्रण गर्दै ५ शान्ति प्रक्रियाका वाँकी काम, संक्रमणकालिन न्यायका विषय चाँडै टुङ्याउँने प्रतिवद्धता जाहेर गर्दै, ६ नेपाली कांग्रेसको महत्वपूर्ण उपस्थिीति सहित निर्माण भएको गठवन्धनलाई निरन्तरता दिई वर्तमान सरकार मार्फत भ्रष्ट्राचार, वेथिती र विसंगतिका विरुद्ध वैधानिकरुपमै अभियान संचालन गरि सुशासन र राष्ट्रिय सदाचार पद्दती स्थापित गर्न सम्पूर्ण रुपले कृतसंकल्पित रहने अठोट गर्दै, अर्थतन्त्रमा देखिएका विविध समस्या र चुनौतिहरुलाई समाधान गर्ने जिम्मेवारी वोध गर्दै, ७ मुलूकमा विद्यमान सवैखाले सामाजिक एवं जातीय क्षेत्रीय तथा लैङ्गिक विभेद र हिंसा विरुद्ध कार्यक्रमिक अभियान संचालन गर्ने प्रतिवद्धता गर्दै, ८ तीनै तहका सरकार संचालनमा देखिएका समस्याहरुलाई समाधानका लागि नेतृत्वदायी भूमिका प्रति सचेत रहदै, ९ किसान, सहकारी वचतकर्ता, मीटरव्याज र लघुबित्त पिडितहरुले भोग्दै आएका पिडालाई अभिलम्व समाधान गरि पिडितलाई न्याय दिलाउँन सरकारको गंभिर ध्यानाकर्षण गराउँदै, १० महासमितिको वैठकमा उपसभापति पूर्ण वहादुर खड्काले प्रस्तुत गर्नुभएको नीति प्रस्ताव, महामन्त्री गगन कुमार थापाले प्रस्तुत गर्नु भएका सांगठानिक प्रस्ताव, महामन्त्री विश्वप्रकाश शर्माले प्रस्तुत गर्नुभएको समसामयीक राजनीतिक प्रस्ताव नेपाली कांग्रेसको नीति, सांगठानिक कार्ययोजना र समसामयिक सन्दर्भमा स्पष्ट दृष्किोण निर्माण गरेको छ । बन्द सत्रमा प्रस्तुत प्रस्तावमा सहभागी सदस्यहरुवाट अत्यन्तै महत्वपूर्ण सुझावहरु प्राप्त भएका छन् । प्राप्त सुझावहरुका आधारमा केन्द्रीय कार्यसमितले परिमार्जन सहित अन्तिम रुप दिने गरि तीनवटै प्रस्ताव महासमितिको यो बैठक सर्वसम्मतिले पारित गर्दछ । साथै नेपाली कांग्रेसका प्रवक्ता एवं अर्थ मन्त्री डा प्रकाशसरण महतले प्रसतुत गर्नुभएको आर्थिक प्रतिवेदन सुझाव सहित ग्रहण गर्नुका साथै लेखा समितिका संयोजक श्याम प्रसाद घिमिरेले प्रस्तुत गर्नुभएको लेखा परिक्षण प्रतिवेदन वैठकले अनुमोदन गरेकोछ । ११ राजनीतिक स्थायीत्व, रुपान्तरण नविनता । स्वतन्त्रता, न्याय र समानता ।। नेपाली कांग्रेसको नीतिगत प्रतिवद्धता ।।। उद्धघोषका साथ प्रारम्भ भई उत्साहकासाथ सम्पन्न यो बैठकबाट हासिल नविन उर्जालाई सम्पूर्ण एकताका साथ संगठन निर्माण र विस्तारमा जुट्दै नेपाल र नेपालीको उज्यालो भविष्यका लागि समर्पित हुने साझा प्रतिवद्धताका साथ यो ऐतिहासिक महासमितिको वैठक सम्पन्न भएको छ । यो एतिहासिक महासमितिको बैठकका सहभागि केन्द्रीय पदाधिकारी तथा सदस्यहरु, प्रदेश कार्यसमितिका पदाधिकारी तथा सदस्यहरु, जिल्ला सभापतिहरु, महासमिति सदस्यहरु, बैठक सफल पार्न विभिन्न उपसमितिमा रही अहोरात्र कार्य गर्नुहुने साथिहरु, भातृ तथा शुभेच्छुक संघ संस्थाका अध्यक्ष एवं प्रतिनिधिहरु, सुरक्षाकर्मीहरु, यातायात व्यवसायिहरु, नेपाली कांग्रेस ललितपुरका सभापति सहित विभिन्न तहमा रही काममा संलग्न स्थानीय साथीहरु, जनप्रतिनिधिहरु र विशेष भुमिकामा रही अविछिन्न समाचार संकलन तथा संप्रेषणमा योगदान गर्नुहुने सम्पूर्ण संचार माध्यम तथा संचारकर्मी साथिहरुमा नेपाली कांग्रेस केन्द्रीय कार्य समिति तथा प्रचार प्रसार उपसमितिको तर्फबाट हार्दिक धन्यवाद एवं आभार व्यक्त गर्दछ । मीन बहादुर विश्वकर्मा संयोजक प्रचार प्रसार उपसमिति"
"विभिन्न काण्डमा मुछिएका मन्त्रीहरूलाई बर्खास्त गर्न एमालेको माग, यस्ता छन् २२ बुँदे निर्णय","काठमाडौं : नेकपा एमालेले विभिन्न काण्डमा मुछिएका मन्त्रीहरूलाई तत्काल बर्खास्त गर्न माग गरेको छ। पार्टी कार्यालयमा च्यासलमा बसेको केन्द्रीय कमिटी बैठकले २२ बुँदे निर्णय गर्दै मन्त्रीहरूको बर्खास्ती माग गरेको हो। एमालेले टेरामक्स काण्डमा मुछिएका, बालकुमारी घटनामा दोषी देखिएका र विवादमा मुछिएका मन्त्रीहरूलाई तत्काल बर्खास्त गर्नुपर्ने माग गरेको हो। । सरकारले तस्करी र भ्रष्टाचारलाई संरक्षण गरेको र शासन सञ्चालनमा द्वैध चरित्र देखाएको एमालेको आरोप छ। 'मुलुक तस्करी र भ्रष्टाचारको गहिरो दलदलमा फस्दै गएको छ। सञ्चारमन्त्री टेरामक्स खरिद प्रक्रियाको अनियमिततामा मुछिएका छन्। बालकुमारी घटना छानबिन आयोगले दोषी देखाएका भौतिक पूर्वाधार मन्त्री निर्लज्जतापूर्वक झण्डा हल्लाएर हिंडिरहेका छन्। सरकारको भ्रष्टाचार नियन्त्रणको नारा स्टण्टबाजीमा परिणत भएको छ। गठबन्धनमा आबद्ध भएकै कारण ललितानिवास काण्डका मुख्य निर्णयकर्ताहरूलाई उन्मुक्ति दिइएको छ। सुन तस्करीमा मुछिएका आफ्नो पार्टीका नेतालाई सफाइ दिइएको छ। विभिन्न काण्डहरूको छानविनमा व्यवसायीहरूपिच्छे दोहोरो मापदण्ड अपनाइएको छ र आफ्ना मान्छेहरूलाई अपराधबाट उन्मुक्ति दिन न्यायालयलाई प्रभावित र महान्यायाधिवक्ता कार्यालयको दुरूपयोग गर्दै गरिएको छ। गठबन्धनका मान्छे मुछिएका मुद्दाहरूमा पक्षपातपूर्ण न्यायनिरूपण आम विषय बनेको छ,' निर्णयमा भनिएको छ। त्यस्तै एमालेले सरकारका गलत नीति र भ्रष्ट क्रियाकलापका कारण मुलुकको अर्थतन्त्र मन्दीमा फस्दै गएको आरोप लगाएको छ। आर्थिक वर्षको ७ महिना बित्दा पुँजीगत खर्च २१ प्रतिशतमा सीमित भएको र राजस्वले चालू खर्चसमेत धान्नसकेको अवस्था नरहेको भन्दै एमालेले सरकारको चर्को आलोचना गरेको छ। 'सरकार आर्थिक वर्षको पहिलो महिनादेखि नै आन्तरिक ऋण उठाइरहेको छ। विकास निर्माणका काम ठप्प छन्। निर्माण व्यवसायीहरूले सम्पन्न भइसकेका कामको भुक्तानी पाउनसकेका छैनन्। चर्को ब्याजदर, झन्झटिलो कर प्रशासन र सरकारका दोहनकारी नीतिका कारण व्यवसायीहरू हतोत्साही अवस्थामा छन्। धेरै व्यवसायहरू बन्द भएका छन् र व्यवसायीहरू पलायन हुने अवस्थामा पुगेका छन्। यो बैठक गहिरिँदो आर्थिक संकट र विग्रँदो व्यवसायिक वातावरणप्रति गहिरो चिन्ता व्यक्त गर्दछ,' निर्णयमा भनिएको छ।"
"काठमाडौंमा वर्षा, भारतबाट आएको विमान लखनऊ 'डाइभर्ट'","काठमाडौं : काठमाडौंलगायत देशका विभिन्न स्थानमा हल्का वर्षा भएको छ । जल तथा मौसम विज्ञान विभाग, मौसम पूर्वानुमान महाशाखाका मौसमविद शान्ति कँडेलले बागमती, गण्डकी र कर्णाली प्रदेश आसपासमा हल्का वर्षा भइरहेको जानकारी दिएका छन्। काठमाडौंमा पछिल्लो एक घण्टादेखि विभिन्न स्थानमा हल्का वर्षा भइरहेको छ । काठमाडौंको उत्तरी भेग आसपासमा पानी परिरहेको छ । महाशाखाका अनुसार पछिल्लो छ घण्टामा पाल्पाको अर्चलेमा चार दशमलव आठ मिलिमिटर वर्षा भएको छ । 'अहिले देशभर आंशिकदेखि साधारणतया बदली रहेको छ । केही स्थानमा मात्रै हल्का वर्षा भइरहेको छ । आज राति पनि वर्षाको सम्भावना छ,' मौसमविद कँडेलले रासससँग भने । शुक्रबारदेखि देशको पश्चिमभेगबाट मौसम क्रमिक रुपमा सुधार हुदै जाने उनले उल्लेख गरे। 'भारी वर्षा र हिमपात हुने सम्भावना छैन, तर, वर्षाले तापक्रम घटेर चिसो बढ्ने भएकाले सतर्कता अपनाउनुपर्ने हुन्छ', मौसमविद् कँडेलले भने। काठमाडौंको प्रतिकूल मौसमका कारण काठमाडौंबाट हुने अन्तर्राष्ट्रिय उडानहरू प्रभावित भएका छन् । आज अपराह्न्न भारतको मुम्बईबाट काठमाडौं आएको इण्डिगो एयरलाइन्सको जहाज काठमाडौं अवतरण गर्न नसकेपछि भारतको लखनऊ डाइभर्ट भएको विमानस्थलका प्रवक्ता सुवास झाले जानकारी दिए । उनका अनुसार आन्तरिकतर्फ भने हवाई उडान सामान्य अवरोध रहेको छ । प्रवक्ता झाले भने,'आन्तरिकतर्फ उडान केही ढिलो भए पनि सामान्य छ तर अहिले इन्स्ट्रयुमेन्टल फ्लाइट रुल्स (आइएफआर)बाट मात्रै उडान भइरहेको छ ।'"
वैद्यनाथ धामलाई पर्यटकीय गन्तव्यका रूपमा विकास गर्नुपर्छ : राष्टपति पौडेल,"अछाम : राष्ट्रपति रामचन्द्र पौडेलले वैद्यनाथ धामलाई पर्यटकीय गन्तव्यका रूपमा विकास गर्नुपर्ने बताएका छन्। वैद्यनाथ धाममा आजबाट सुरु भएको कोटीहोम महायज्ञको उद्घाटनका क्रममा उनले थप पूर्वाधार निर्माण गरेर पर्यटकीय गन्तव्यका रूपमा विकास गर्नुपर्ने बताएका हुन्। यसबारे विस्तृत अध्ययन गरी गुरुयोजना तयार पारेर अल्प, मध्य र दीर्घकालिन रुपमा पूर्वाधार निर्माण गर्नुपर्ने उनको भनाइ थियो। राष्ट्रपति पौडेलले चार धाम मध्येको एक बैद्यनाथ धामको महत्व र महिमाका विषयमा स्कन्द पुराण मानसखण्डमा उल्लेख भएको भन्दै वैद्यनाथ तथा ज्वाला क्षेत्रको दर्शन गर्दा सयौं गुणा बढी पुण्य प्राप्त हुने जनविश्वास रहेको बताए। वैद्यनाथ धाम जस्ता ऐतिहासिक तथा धार्मिक क्षेत्रको संरक्षरणका लागि तीनै तहका सरकारले आफ्नो नीति तथा कार्यक्रम र बजेटमा समावेश गर्नुपर्नेमा जोड दिए । वैद्यनाथ धाममा १४४ वर्षपछि कोटीहोम महायज्ञ आजबाट सुरु भएको हो। महायज्ञ २५ गतेसम्म सञ्चालन हुनेछ। पौराणिक, धार्मिक, ऐतिहासिक,सांस्कृतिक र पर्यटकिय दृष्टिकोणले महत्वपूर्ण वैद्यनाथ धाममा ६६ वर्षमा गरिने लक्षहोमसहितको अर्धकुम्भ मेला, १२१२ वर्षमा गरिने महालक्षहोम सहितको कुम्भमेला र १४४ वर्षमा गरिने कोटीहोम महायज्ञसहित महाकुम्भ मेलाको परम्परालाई कायम राख्न तयारी थालिएको मुल आयोजक समितिले जनाएको छ ।"
मन्त्री ज्वालाको विषयमा प्रतिवेदन सार्वजनिक भएपछिमात्रै नेकपा एसले धारणा तय गर्ने,"काठमाडौं : नेकपा एकीकृत समाजवादीले पार्टीका तर्फबाट मन्त्री भएका प्रकाश ज्वालाको विषयमा छानविन समितिको प्रतिवेदन सार्वजनिक भएपछि धारणा तय गर्ने जनाएको छ। बिहीबार पार्टी कार्यालय आलोकनगरमा बसेको सचिवालय बैठकले बालकुमारी घटनाको प्रतिवेदन प्रधानमन्त्रीले बुझेको तर सार्वजनिक नभएको अवस्थामा सार्वजनिक भए पनि मात्रै पार्टीको धारणा तय गर्ने निष्कर्ष निकालेको प्रवक्ता जगन्नाथ खतिवडाले जानकारी दिए। बालकुमारी घटना श्रम मन्त्रालयसँग सम्बन्धित रहेको, गोली हान्न आदेश दिने गृहमन्त्रालय भएको भन्दै उहाले प्रतिवेदनमा कसलाई कुन कारणले दोषी देखाइएको भन्ने पत्ता लाग्न नसकेको उनले बताए। प्रवक्ता खतिवडाले यस विषयमा आन्तरिकरूपमा छलफल भए पनि प्रतिवेदनलाई पर्खने निर्णय रहेको जिकिर गरे। बैठकमा समसामयिक विषय, पार्टीको आन्तरिक नीतिगत विषय र महाधिवेशन तयारीका बारेमा छलफल भएको उनले बताए। सचिवालय बैठक फागुन १४ गते पुन बस्ने उनको भनाइ छ।"
एनसेलले तिर्यो २ अर्ब बढी रोयल्टी,"काठमाडौं : एनसेलले गत आर्थिक वर्षमा सबैभन्दा बढी रोयल्टी र ग्रामीण दूरसञ्चार विकास कोष (आरटीडीएफ)मा योगदान गरेको छ। नेपाल दूरसञ्चार प्राधिकरणका अनुसार एनसेलले गत आर्थिक वर्षमा यी दुवै शीर्षकमा २ अर्बभन्दा बढी राजश्व तिरेको छ। यो कम्पनीले गत आर्थिक वर्ष २०७९८० मा रोयल्टीअन्तर्गत १ अर्ब ४७ करोड रूपैयाँ बुझाएको छ भने आरटीडीएफबापत ७३ करोड ७५ लाख रुपैयाँ सरकारलाई बुझाएको छ। आर्थिक वर्ष २०७८७९ मा सरकारलाई बुझाएको यस्तो रकममा रोयल्टी १ अर्ब ५८ करोड रूपैयाँ रहेको थियो। त्यसैगरी आरटीडीएफमा योगदान ७९ करोड १ लाख थियो। प्राधिकरणको प्रावधान अनुसार वर्षेनि पुस मसान्तभित्र दूरसञ्चार ऐन २०५३ तथा दूरसञ्चार नियमावली २०५४ अनुसार सबै सेवाप्रदायकले अनिवार्यरूपमा वार्षिकरूपमा आम्दानीको ४ प्रतिशत रोयल्टी र २ प्रतिशत आरटीडीएफ तिर्नुपर्छ। प्राधिकरणका अनुसार पुस मसान्तसम्ममा ३१ वटा कम्पनीले मात्रै गत आर्थिक वर्ष २०७९८० को रोयल्टी र आरटीडीएफ बुझाएका छन्। यस्तो शुल्क बुझाउनेमा नेपाल टेलिकम, एनसेल, वर्ल्डलिंक, सुविसुसहित कूल ३१ वटा कम्पनी रहेका छन्। नेपाल दूरसञ्चार प्राधिकरणबाट अनुमति लिएर १२१ वटा कम्पनीहरूले सेवा सञ्चालन गरिहेका छन् र अझै ९० वटाले शुल्क बुझाउन बाँकी रहेको छ। शुल्क बुझाउने ३१ कम्पनीले ४ अर्ब ८२ करोड १८ लाख रूपैयाँ तिरेको प्राधिकरणले जानकारी दिएको छ। प्राधिकरणका अनुसार सेवाप्रदायकहरूले अघिल्लो आर्थिक वर्ष २०७८७९ मा ३ अर्ब ५० करोड ८९ लाख रुपैयाँ रोयल्टी र आरटीडीएफमा १ अर्ब ७५ करोड २७ लाख गरी ५ अर्ब २५ करोड २७ लाख रुपैयाँ बुझाएका थिए। सेवा प्रदायकको आयमा आएको गिरावटसँगै रोयल्टी लगायतका शीर्षकमा राजश्व योगदान वर्षेनि घटिरहेको छ। सरकारी स्वामित्व रहेको नेपाल टेलिकमले गत आर्थिक वर्ष २०७९८० मा रोयल्टीबापत १ अर्ब ४३ करोड रुपैयाँ बुझाएको प्राधिकरणले जनाएको छ। त्यसैगरी टेलिकमले आरटीडीएफबापतको ७१ करोड ९३ लाख ५३ हजार रुपैयाँ बुझाएको छ। टेलिकमले अघिल्लो आर्थिक वर्ष २०७८ ७९ मा रोयल्टीबापत रु १ अर्ब ५० करोड रोयल्टी र आरटीडीएफमा ७४ करोड ९९ लाख रुपैयाँ योगदान गरेको थियो। एनसेल र नेपाल टेलिकम दुवै सरकारलाई सबैभन्दा बढी कर तिर्ने संस्थामा पर्छन्। प्राधिकरणका अनुसार यो वर्ष अहिलेसम्म ४ अर्ब ८२ करोड १८ लाख रोयल्टी र आरटीडीएफ रकम उठेको छ। प्राधिकरणका अनुसार ठूला र धेरै राजस्व भएका कम्पनीले जरीवाना लाग्नु अगाडि नै रोयल्टी र आरटीडीएफ तिरिसकेका छन् र अब बाँकी रहेकाहरू साना र थोरै दायित्य भएका कम्पनीहरूले रहेका छन्।"
"जिल्ला अदालतको फैसलाविरुद्ध सन्दीपले दिएको पुनरावेदन दर्ता, चैत १२ गते तारिख","काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदन दर्ता भएको छ। लामिछानेका वकिल सरोजकृष्ण घिमिरेले पुनरावेदन दर्ता भएको र चैत १२ गतेका लागि तारिख तोकिएको जानकारी दिए। उनले बलात्कार मुद्दामा लामिछाने निर्दोष रहेको र उच्च अदालतबाट न्याय पाउने विश्वास व्यक्त गरे। जिल्ला अदालत काठमाडौंको फैसला बदरको माग गर्दै लामिछाने बिहीबार आफ्ना वकिल घिमिरेसँग उच्च पुगेका थिए। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको छ। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्। सोही उजुरीका आधारमा प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी मुद्दा अगाडि बढाएको थियो।"
"उत्पादनको अन्तिम तयारीमा मध्यभोटेकोसी, सबस्टेशन नबन्दा बिजुली खेर जाने डर","सिन्धुपाल्चोक : सिन्धुपाल्चोकको भोटेकोशी गाउँपालिका र बाह्रबिसे नगरपालिकाको सीमा क्षेत्र चाकुमा निर्माणाधीन १०२ मेगावाटको मध्य भोटेकोसी जलविद्युत आयोजना विद्युत उत्पादनको अन्तिम चरणमा पुगेको छ। तर विद्युत उत्पादनको अन्तिम चरणमा पुगेको आयोजनाको सुरुङ परीक्षणका क्रममा पानी चुहिएको छ। निर्माणको जिम्मा पाएको कम्पनीले गुणस्तरहीन सामग्री प्रयोग गर्दा पानी चुहिएको स्थानीयको आरोप छ। मध्यभोटेकोसी जलविद्युत आयोजनाका प्रमुख कार्यकारी अधिकृत रामगोपाल सिवाकोटीले पनि सुरुङ परीक्षणका क्रममा पानी चुहिएको स्वीकारे।अहिले हामी सुरुङ टेस्टिङका क्रममा छौं, अडिट १ बाट ठूलै मात्रामा पानी लिकेज भएको छ। पानी लिकेज भएको ठाउँमा केमिकल प्रयोग गरेर ग्राउण्डेड गर्छौं, उनले भने। बाह्रविसे नगरपालिका५ जम्बुमा रहेको पावर हाउसमा पेनस्टक पाइपबाट पानी खसालिएको आयोजनाले जानकारी दिएको छ। पानी फूल प्रेसरमा हाल्दा मात्रै चुहिएको तर कम प्रेसरमा हाल्दा समस्या नदेखिएको सिवाकोटीले बताए। अब आयोजनाको टीम, विज्ञ र ठेकेदारको संयुक्त टोलीले थप अध्ययन गरेर निचोड निकाल्ने उनले बताए। यस्ता सुरुङमा अन्यत्र पनि पानी चुहिएको बताउँदै उनले यसअघि चिलिमे ग्रुपले बनाएको अन्य आयोजनामा पनि पानी चुहिएको बताए। हामी त्यसलाई मर्मत गर्छौं, मर्मत कुन लेभलको गर्ने हो, त्यो हेरेपछि मात्रै थाहा हुन्छ, उनले भने यसले विद्युत् उत्पादनको पछिल्लो लक्ष्यमा कुनै फेरबदल हुँदैन। हामीले वैशाखभित्र उत्पादनको टार्गेट राखेका छौं। आयोजना २०७३ मा सक्ने लक्ष्य लिइएको थियो तर २०७२ सालको भूकम्प, नाकाबन्दी, २०७३ सालको जुरे पहिरो तथा पटकपटक निर्माणस्थलमा आएको बाढी पहिरोका कारण आयोजना प्रभावित हुँदै आएको थियो। आयोजनाको अनुमानित सुरुवाती लागत १२ अर्ब २८ करोड ३३ लाख रुपैयाँ रहेकोमा हाल आयोजनाको अद्यावधिक अनुमानित लागत निर्माण अवधिको ब्याजबाहेक १५ अर्ब ३ करोड २ लाख पुगेको छ। निर्माणाधीन आयोजनाको सुरुको कुल लागतमध्ये ५० प्रतिशत स्वपुँजीबाट र ५० प्रतिशत ऋणबाट जुटाइएको छ। कम्पनीको जारी पूँजीको ५१ प्रतिशत संस्थापक सेयरधनीमध्ये प्राधिकरणको १० प्रतिशत, चिलिमे जलविद्युत कम्पनी लिमिटेडको ३७ प्रतिशत, सिन्धुपाल्चोक हाइड्रोपावर कम्पनी, नेपाल अरनिको हाइड्रो पावर कम्पनी, सिन्धु इन्भेस्टमेन्ट कम्पनी र सिन्धु भोटेकोसी हाइड्रो पावर लिमिटेडको ११ प्रतिशत सेयर छ। ४९ प्रतिशत साधारण सेयरधनी समूहको सेयर छ। कम्पनीले साधारण सेयर निष्कासन गरी रकम संकलन गरिसकेको छ। साधारण लगानीकर्ता १० लाख ७५ हजार छन्। आयोजनाबाट वार्षिक ५४ करोड २२ लाख युनिट विद्युत् उत्पादन हुनेछ। प्राधिकरणले आयोजनाको विद्युत् हिउँद र वर्षायाममा प्रतियुनिट क्रमशः ८४० र ४८० रुपैयाँमा खरिद गर्नेछ। यसबाट कम्पनीलाई वार्षिक दुई अर्ब ८० करोड रुपैयाँ आम्दानी हुनेछ। बिजुली खेर जाने डर आयोजना निर्माण सम्पन्न हुने चरणमा पुगिसकेको भए पनि बिजुली प्रवाह गर्ने सबस्टेशन निर्माण सम्पन्न नहुँदा नेपाल विद्युत् प्राधिकरणलाई समस्या परेको छ। बाह्रबिसेमा निर्माणाधीन २२०१३२ केभी सबस्टेसनको निर्माण तत्काल सम्पन्न गर्न प्राधिकरणको कार्यकारी निर्देशक कुलमान घिसिङले ताकेता गरेको भएपनि आयोजना व्यवस्थापन र निर्माण व्यवसायीसँग निर्माणमा देखिएका समस्याका कारण निर्माण कार्य अघि बढ्न सकेको छैन। कार्यकारी निर्देशक कुलमान घिसिङ र आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान सम्मिलित प्राधिकरणको उच्चस्तरीय टोलीले सबस्टेसनको निर्माण माघको पहिलो हप्ताभित्र सम्पन्न गर्ने तालिका तय गरेको भएपनि समयसीमा कटेको १ महिना बितिसक्दा पनि निर्माणकार्य सम्पन्न हुन सकेको छैन। सबस्टेसन निर्माणको ठेक्का पाएको चिनियाँ कम्पनी ग्वाङ्सी ट्रान्समिसन एण्ड सबस्टेसन कन्ट्रक्सन तथा सेन्जेन क्लाउ इलेक्ट्रोनिक्सको संयुक्त उपक्रमको कमजोर कार्यसम्पादनका कारण सबस्टेसनको निर्माण ढिलाइ हुँदै आएको छ। प्राधिकरणले कार्यसम्पादनमा सुधार्न पटकपटक दिएको निर्देशन निर्माण व्यवयासीले पालना नगर्दा सबस्टेसन निर्माण सम्पन्न हुने तालिका प्रभावित हुँदै आएको छ। समयमा नै सबस्टेसनको निर्माण सम्पन्न नभएर मध्यभोटेकोशीको विद्युत् जोड्न नसकिए सोको क्षतिपूर्ति निर्माण व्यवसायीबाट भराउने चेतावनी प्राधिकरणले दिँदै आएको छ। समस्या समाधानका लागि पटकपटक प्रयास गरिए पनि निर्माण व्यवसायीले तोकिएको समयमा काम सम्पन्न गर्न सकेको छैन। मध्यकोसीको निर्माण एक महिनाभित्र सम्पन्न गर्ने गरी अन्तिम चरणका काम भइरहेको छ। मध्यभोटेकोसीबाट उत्पादित विद्युत् दुई सय २० केभी प्रसारण लाइनमार्फत बाह्रबिसे सबस्टेसनमा जोडिनेछ। तर सबस्टेशनको निर्माण पूरा नहुँदा एकातिर बिजुली खेर जाने चिन्ता र अर्कोतर्फ लगानी बढ्ने अवस्था सिर्जना भएको छ। मध्यभोटेकोसी विद्युत् उत्पादन सुरु गर्ने अवस्थामा पुगेको छ, आयोजनाबाट विद्युत् उत्पादन सुरु हुनुभन्दा पहिले नै सबस्टेसन निर्माण सम्पन्न गर्नुपर्छ। समयमै निर्माण सम्पन्न नभए मध्यभोटेकोशीको विद्युत् खेर फाल्नुपर्ने पीडादायी अवस्था आउन सक्ने भएकाले यसलाई ध्यान दिएर काम गरौँ, उनले भने मध्यभोटेकोसीले यस वर्षको सुख्खायामको विद्युतको माग धान्नका लागि ठूलो सहयोग गर्छ, त्यसैले सबै गम्भीर भएर सबस्टेसन निर्माणमा लागेर आयोजनाको विद्युत जतिसक्दो छिट्टो जोड्ने अवस्थामा पुगौँ, हाम्रोतर्फबाट आवश्यक सहयोग र सहजीकरण गर्न तयार छौं। सबस्टेसनमा राखिने पावर ट्रान्सफर्मरहरू जडान भइसकेका छन्। सबस्टेसनमा २२०१३२ केभी, १६० एमभीए र १३२११ केभी, ५ एमभीएका पावर ट्रान्सफर्मरहरू राखिएका छन्। ग्याँस इन्सुलेटेड प्रणाली ९जिआइएस० प्रविधिमा आधारित सबस्टेसनका उपकरणहरू जडान भइरहेका छन्। नियन्त्रण कक्षमा रहने सम्पूर्ण उपकरणहरू निर्माणस्थलमा आपूर्ति भइसकेका छन् भने भने जडान बाँकी छ। सिभिलतर्फको फिनिसिङ काम बाँकी छ। २२०१३२ केभी सबस्टेसन निर्माणको समग्र प्रगति करिब ९० प्रतिशत छ। बाह्रबिसेमै ४०० केभीको अर्को सबस्टेसन पनि निर्माणाधीन छ।"
"बजार अनुगमनकर्ता बनेर १० हजार ठगी, २ जना पक्राउ","काभ्रे : काभ्रेमा बजार अनुमगनकर्ता बनेर ठगी गर्ने २ जना पक्राउ परेका छन्। पक्राउ पर्नेमा भक्तपुरको सूर्यबिनायक नगरपालिका७ का ५० वर्षीय वासुदेव न्यौपाने र काठमाडौं महानगरपालिका२९ घर भई हाल भक्तपुरको सूर्यबिनायक७ बस्ने ५२ वर्षीय रोशन पोखरेल रहेका छन्। बुधबार दिउँसो १२ बजे जिल्लाको बनेपा५ घसिला मार्ग स्थित बेकरी पसलमा पुगेर उनीहरूले आफूहरू उपभोक्ता हित संरक्षण मञ्चबाट अनुगमनका लागि आएको पसलको दर्ता प्रमाणपत्र र नम्बर, खाद्यको प्रमाणपत्र मागेका थिए। पसलले मोबाइलमा देखाउँदा पसलमा किन नराखेको तपाईंलाई कारबाही हुन्छ तपाईंको पसल सिल गरिदिन्छु भनेर डर देखाएर १५ हजारमा मिलाउने बताएका थिए। पछि १० हजारमा कुरा मिलाएका थिए। बनेपामा बेकरी पसल अनुगमन गर्न भनि अर्को बेकरीमा प्रवेश गरेकोदेखि प्रहरीलाई खबर गरेपश्चात तत्काल इलाका प्रहरी कार्यालय बनेपाबाट प्रहरी टोलीले पक्राउ गरेको हो। प्रहरीले नक्कली बजार अनुगमन गर्ने उनी हरु बाट उपभोक्ता मञ्च नेपाल संस्थाको परिचय र ४ वटा मोबाइल फोन र नगद ३ हजार ५०० समेत बरामद गरिएको थप अनुसन्धान जारी रहेको डीएसपी राजकुमार श्रेष्ठले जानकारी दिए।"
पुनर्निर्माणमा छुटेका ४५ परिवारको घर निर्माण हुने,दोलखा : जिल्लाको विगु गाउँपालिका८ थामीचाँगूका ४५ घर परिवारको घर निर्माण हुने भएको छ। सहरी विकास कार्यालयले पुनर्निर्माणमा छुटेका उनीहरूको घर निर्माण गर्न लागेको हो। भूकम्पबाट छुटेका परिवारको घर निर्माणका लागि आवास निर्माणका लागि ४५ जनासँग सम्झौता गरेको सहरी विकास तथा भवन कार्यालय धुलिखेलका प्रमुख सन्तोष निरौलाले बताए। जनता आवास कार्यक्रम कार्यान्वयन कार्यविधि २०७५ अनुसार प्रभावितले चार पटक गरेर ३ लाख ५० हजार रुपैयाँ रकम पाउने छन्।
एमालेले अर्को वर्ष शुद्धीकरण र सुदृढीकरण अभियान चलाउने,"काठमाडौं : नेकपा एमालेले आगामी वर्षलाई पार्टीको शुद्धीकरण र सुदृढीकरणको वर्षको रूपमा अघि बढाउने निर्णय गरेको छ। बिहीबार पार्टी कार्यालयमा सम्पन्न केन्द्रीय कमिटीको बैठकले पार्टीलाई नयाँ उचाइमा पुर्याउने लक्ष्यका साथ पार्टीलाई अघि बढाउने निर्णय गरेको उपमहासचिव प्रदीप ज्ञवालीले जानकारी दिए। त्यस्तै बैठकले जनसरोकारको मुद्दामा जनदबाब र जनपरिचालको एजेण्डा छिट्टै सार्वजनिक गर्ने बताए। बैठकले गठबन्धनका कारण राज्य संकट पर्दै गएको निष्कर्ष निकाल्दै संकटबाट मुक्त गर्न एमालेले निर्णायक भूमिका निर्वाह गर्ने संकल्प गरेको ज्ञवालीले बताए। त्यस्तै विभिन्न २२ वटा प्रस्ताव पारित गर्दै एमालेले गठबन्धन सरकार र गतल प्रवृत्तिका पात्रको राष्ट्रिय हितमा आघात पुर्याएको निष्कर्ष निकालेको छ। सरकारको भ्रष्टाचार नियन्त्रणको नारा स्टण्टबाजीमा परिणत भएको एमालेको ठहर छ। विभिन्न काण्डहरूको छानबिनमा व्यवसायीहरूपिच्छे दोहोरो मापदण्ड अपनाइएको र आफ्ना मान्छेहरूलाई अपराधबाट उन्मुक्ति दिन न्यायालयलाई प्रभावित र महान्यायाधिवक्ता कार्यालयको दुरूपयोग गरिएको पार्टीको निष्कर्ष रहेको ज्ञवालीले बताए। बैठकले तस्करी र भ्रष्टाचारलाई संरक्षण गर्ने सरकार र शासन सञ्चालनमा उसको द्वैध चरित्रको विरोध गरेको छ भने टेरामक्स काण्डमा मुछिएका, बालकुमारी घटनामा दोषी देखिएका र विभिन्न विवादमा मुछिएका मन्त्रीहरूलाई तत्काल बर्खास्त गर्न माग गरेको छ। यस्ता छन् निर्णयहरू"
त्रिभुवन विश्वविद्यालयको उपकुलपतिमा प्रा डा केशरजंग बराल नियुक्त,काठमाडौं : त्रिभुवन विश्वविद्यालयका उपकुलपतिमा प्रा डा केशरजंग बराल नियुक्त भएका छन्। प्रधानमन्त्री पुष्पकमल दाहालले बिहीबार बराललाई उपकुलपतिमा नियुक्त गरेका हुन्। प्रधानमन्त्रीका प्रेस संयोजक हरि लामिछानेले प्राडा बराललाई त्रिभुवन विश्वविद्यालयको उपकुलपतिमा नियुक्त गरिएको अन्नपूर्णसँग बताए। प्राडा बराल यसअघि पोखरा विश्वविद्यालयका उपकुलपति रहेका थिए। त्रिभुवन विश्वविद्यालयको उपकुलपतिका लागि नाम सिफारिस गठित समितिले तीन जनालाई सिफारिस गरेको थियो। जसमा बरालसहित प्रा डा चित्रबहादुर बुढाथोकी र प्राडा टंकनाथ धमला रहेका थिए।
बुटवल बहुमुखी क्याम्पस प्रमुखको कुर्सी रुखमा,प्यूठान : बुटवल बहुमुखी क्याम्पस प्रमुखको कुर्सी रुखमा राखिएको छ। क्याम्पसको मुल गेटमा अनेरास्ववियूको स्वागत बोर्ड राखिएको भन्दै क्याम्पस प्रमुखको कुर्सी रुखमा लगेर राखिएको छ। नेपाल विद्यार्थी संघ र अखिल छैठौँ बुटवल बहुमुखी क्याम्पसले क्याम्पस प्रमुख डाखिमानन्द न्यौपानेको मिलोमतोमा स्वागत बोर्ड राखिएको आरोप लगाएका छन्। उनीहरूले क्याम्पस प्रमुखको समेत राजीनामा मागेका छन्। क्याम्पस प्रशासन र विद्यार्थी संगठनबीच भएको छलफलमा अखिलको स्वागत बोर्ड हटाउने निर्णय भएको नेविसंघले जनाएको छ।
मुआब्जाको रकम माग्दै तामागढीसिम्रौनगढ सडक अवरुद्ध,"सिमरा : योजना सम्पन्न भएको चार वर्ष पुग्न लागिसक्दा पनि मुआब्जा वापतको रकम नपाएपछि तामागढीसिम्रौनगढ हुलाकी सडक योजना प्रभावित आन्दोलनरत छन्। सरकारले निर्धारण गरेको मुआब्जा वापतको रकम पटकपटक माग गर्दा समेत नपाएपछि उनीहरुले दवावमूलक आन्दोलन गर्दै आएका छन्। सरकारको ध्यानाकर्षण गराउँदै चरणबद्धरुपमा संघर्ष गर्दै आएको तामागढीसिम्रौनगढ संघर्ष समितिले बिहीबार तामागढीमा सडक अवरुद्ध पारेका हुन्। पूर्वपश्चिम राजमार्ग अन्तर्गत तामागढीबाट हुलाकी सडक प्रवेश गर्ने स्थानमा मुआब्जा नपाएका स्थानीयले यातायातमा अवरोध पुर्याएका हुन्। सयौंको संख्यामा रहेका स्थानीय हुलाकी सडक हुँदै मुख्य राजमार्गमा प्रवेश गर्न सक्ने देखेपछि तामागढी क्षेत्रमा ठुलो संख्यामा प्रहरी परिचालन गरिएको छ। नेपाल प्रहरी र सशस्त्र प्रहरीले आन्दोलित स्थानीयलाई पूर्वपश्चिम राजमार्ग प्रवेश गर्न रोक लगाइरहेका छन्। तमागढीसिम्रौनगढ सडक निर्माण गर्ने क्रममा सरकारले कोल्हबी नगरपालिका, सिम्रौनगढ नगरपालिका, बारागढी गाउँपालिका र आदर्शकोतवाल गाउँपालिकाका स्थानीयको करिब ७० बिगाह जग्गा अधिग्रहण गरेको थियो। स्थानीयको जग्गा अधिग्रहण गरेर सडक निर्माण गरेवापत् सरकारले झण्डै तीन अर्ब मुआब्जा रकम दिनुपर्नेछ। तर योजना सम्पन्न भएको चार वर्ष पुग्न लागिसक्दा पनि सडकका लागि जग्गा छाडेका स्थानीयले मुआब्जावापतको रकम पाउन सकेका छैनन्। हुलाकी मार्ग आयोजना अन्तर्गत निर्माण भएको उक्त सडक करिब ४० किलोमिटर लम्बाइ र सात मिटर चौडाइको छ। उक्त योजना निर्माण गर्न सडकको दायाँबायाँ दुवैतर्फबाट १५१५ मिटर अधिग्रहण गरिएको थियो। अधिग्रहण गर्ने क्रममा नम्बरी जग्गामा बसोबास गर्दै आएका स्थानीयलाई प्रति कठ्ठा २० लाखका दरले मुआब्जा दिने निर्णय सरकारले गरेको थियो। स्थानीयले मुआब्जा नपाएपछि बारा क्षेत्र नम्बर १ का सांसद अच्युत मैनालीले संसद्मा पटकपटक उक्त विषयमा आवाज उठाउँदै आएका छन्। मैनालीले प्रधानमन्त्री पुष्पकमल दाहाल प्रचण्डसँग संसदमा प्रत्यक्ष प्रश्नोत्तर कार्यक्रममा समेत तामागढीसिम्रौनगढ हुलाकी सडकको मुआब्जाको विषयमा ध्यानाकर्षण गराएका थिए। सरकारले चालु आर्थिक वर्षमा मुआब्जा वितरणको काम सुरु गर्ने गरी १० करोड ३० लाख बजेट विनियोजन गरेको छ। तर मुआब्जा वितरणको काम भने सुरु हुन सकेको छैन।"
कांग्रेस नेता भण्डारीले हिन्दू राष्ट्र घोषणा गर्नुपर्ने मागसहित देउवालाई बुझाए हस्ताक्षर,काठमाडौं : कांग्रेसका केन्द्रीय सदस्य शंकर भण्डारीले हिन्दू राष्ट्रका लागि गरेको हस्ताक्षर सभापति शेरबहादुर देउवालाई बुझाएका छन्। बिहीबार गोदावरीस्थित महासमिति बैठकमा एक हजार ६३ जना महासमिति सदस्यको हस्ताक्षर देउवालाई बुझाएको भण्डारीले बताए। भण्डारीले महासमिति बैठकको बन्दसत्रमै सभापति देउवालाई हस्ताक्षर बुझाएका हुन्। सबै धर्मलाई सम्मान गर्दै नेपाल हिन्दू राष्ट्र बनाउनुपर्ने उनले बताए। उनले धर्म निरपेक्ष खारेज गरी हिन्दू राष्ट्र घोषणा गरिनुपर्ने बताए। महासमिति बैठकस्थलमा पनि सनातन हिन्दु राष्ट्र नेपाल स्थापना महाअभियानका लागि मंगलबार साँझसम्म झन्डै एक हजार प्रतिनिधिले हस्ताक्षर गरेका थिए।
"२० अंकले घटेर बन्द भयो सेयर बजार, ३ अर्बको कारोबार","काठमाडौं : सेयर कारोबार साताको अन्तिम दिन बिहीबार नेप्से परिसूचक दोहोरो अंकले घटेर बन्द भएको छ। साताको चार कारोबार दिन (आइतबार, मंगलबार,बुधबार र बिहीबार) नेप्से परिसूचक लगातार घटेको हो। सोमबार सार्वजनिक बिदा परेकाले सेयर कारोबार भएन। यसदिन नेप्से परिसूचक २०७६ अंकले घटेर २००५८३ विन्दुमा कायम भएको छ। सेन्सेटिभ इण्डेक्स ३४९ अंकले घटेर ३५९५७ विन्दुमा कायम भएको छ। यसदिन ३०९ कम्पनीको ९५ लाख १८ हजार ७५ कित्ता सेयर ३ अर्ब २० करोड ६१ लाख ६७ हजार २५ रुपैयाँमा खरिदबिक्री भए। सेयर बजार दोहोरो अंकले घटेपनि कारोबार रकम भने बुधबारको तुलनामा बढेको छ। बुधबार २ अर्ब २४ करोड मूल्य बराबरको सेयर कारोबार भयो। आज एउटा मात्रै कम्पनीको सेयर सकारात्मक सर्किट लेभलमा कारोबार भयो। समाज लघुवित्त वित्तीयको सेयर १० प्रतिशतले बढेको हो। जोशी हाइड्रोपावरको ९८७ प्रतिशतले बढ्दा सालिङ पावरको ९८५,बोटलर्स नेपाल (बालाजु)को ८२४ र बोटलर्स नेपाल (तराई)को ५७३ प्रतिशतले मूल्य बढेको हो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको १४ करोड ८७ लाख ९७ हजार १७८ रुपैयाँको सेयर खरिदबिक्री भयो। यसैगरी गुराँस फाइनान्सको १४ करोड १ लाख,जोशी हाइड्रोपावरको ८ करोड ९३ लाख,एनआईसी एसिया बैंकको ६ करोड ४० लाख र नगदी ग्रुपको ६ करोड २४ लाख मूल्य बराबरको सेयर कारोबार भयो। कारोबारमा आएका ४९ कम्पनीको मूल्य बढ्दा १९७ वटाको घट्यो भने २ कम्पनीको मूल्य स्थिर रह्यो।"
हुम्लाको चंखेली गाउँपालिकाका तत्कालीन प्रमुख प्रशासकीय अधिकृतसहित ७ जनाविरुद्ध मुद्दा दायर,"काठमाडौं : हुम्लाको चंखेली गाउँपालिकाका तत्कालीन प्रमुख प्रशासकीय अधिकृतसहित ७ जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले चंखेली गाउँपालिकाको वडा नम्बर ३ स्थित मिमि वडा कार्यालयको फिल्ड निर्माण योजनामा अनियमितता गरेको आरोपमा तत्कालीन निमित्त प्रमुख प्रशासकीय अधिकृत विष्णुबहादुर शाही, इन्जिनियर रुद्र बहादुर वली,असिस्टेन्ट सब इन्जिनियर हर्कधन बुढालगायत ७ जनाविरुद्ध भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेका अनुसार आर्थिक वर्ष २०७४०७५मा संचालित चंखेली गाउँपालिका३ को वडा कार्यालयको फिल्ड निर्माणमा वास्तविक भए गरेको कार्यभन्दा बढि मूल्यांकन गरी साइटमा नगरेको परिमाणको झुट्टा बिल बनाइ ११ लाख ९४ हजार ४२६ रुपैयाँ हिनामिना गरेको पुष्टि हुन आएकाले निमित्त प्रमुख शाही,इन्जिनियर वली र असिस्टेन्ट सब इन्जिनियर बुढाविरुद्ध आज विशेष अदालत काठमाडौंमा मुद्दा दायर गरेको हो। उनीहरूविरुद्ध सोही रकम बराबरको बिगो, कैद र जरिवाना माग गरिएको अख्तियारले जनाएको छ। यसैगरी तत्कालीन उपभोक्ता समितिका अध्यक्ष गोर्ख बुढा,सचिव मानबहादुर ऐडी र कोषाध्यक्ष डल्ली बुढाले वडा कार्यालयको निर्माण कार्यमा फिल्डको वास्तविक निर्माणस्थलमा भए गरेको कार्यभन्दा बढी तथा साइटमा नगरेको नगराएको परिमाणकाको मूल्यांकन गराइ वास्तविक रुपमा भएको कार्यभन्दा बढीको भुक्तानी गरी ११ लाख ९४ हजार ४२६ रुपैयाँ भ्रष्टाचार गरेको भन्दै उनीहरूविरुद्ध सोही रकम बराबरको बिगो माग गर्दै आरोप पत्र दायर भएको अख्तियारले जनाएको छ। चंखेली गाउँपालिकाको वडा नम्बर ३का वडा अध्यक्ष सालिग्राम ऐडीले फिल्ड निर्माण कार्यमा नभए नगरेको कार्यलाई समेत भए गरेको भनी सिफारिस तथा प्रतिवेदनसहित दिइ भ्रष्टाचार निवारण ऐन २०५९ को दफा ८ को (उपदफा) ३ बमोजिमको कसुर गरेको ठहर गर्दै ऐडीलाई सोही दफा ८ को (३) बमोजिमको सजाय माग गर्दै आरोपपत्र दायर भएको छ।"
"अतिक्रमित सरकारी जग्गाको विवरण संकलन गर्दै गृह, ७७ जिल्लाकै सिडिओलाई काट्यो पत्र","काठमाडौं : गृह मन्त्रालयले अतिक्रमणमा परेका सरकारी जग्गाको विवरण माग गरेको छ। गृहले कानुन विपरीत सरकारी जग्गा अतिक्रमण गरी व्यक्तिगत प्रयोजनमा रहेकाको विवरण संकलन गरी पठाउन ७७ जिल्लाका प्रमुख जिल्ला अधिकारी (सिडिओ)लाई निर्देशन दिएको हो। सरकारी वा सार्वजनिक वा निश्चित प्रयोजनका लागि उपयोग गर्न दिइएका जग्गा गैरकानुनी वा अनधिकृतरूपमा दर्ता वा दाखिल खारेज गरी अतिक्रमण वा कब्जा गरेको एवं तोकिएको उद्देश्यभन्दा फरक प्रयोजनका लागि प्रयोग भएका घटनाहरू देखिएको गृहले बताएको छ। त्यसरी अतिक्रमण वा कब्जा भएका जग्गा फिर्ता ल्याउने तथा गैर कानुनीरूपमा जग्गा अतिक्रमण वा कब्जा गर्ने व्यक्तिलाई प्रचलित कानुनबमोजिम कारबाही गर्ने कार्यलाई सरकारले प्राथमिकता साथ अघि बढाएको भन्दै कसैको निजी हक दर्ता भोगचलनमा रहेको बाहेकको सार्वजनिक एवं सरकारी स्वामित्व रहेको ऐलानी, सन्धिसर्पन, गौचरन, घाट आदी जग्गाहरू कानुन विपरीत कसैले आफ्नो नाममा दर्ता गरेको वा खास उद्देश्य वा प्रयोजनका लागि कुनै संस्थाको भोगचलन वा नियन्त्रणमा रहने गरी सुम्पेको वा जिम्मा दिएका जग्गाहरूको विवरण माग गरिएको गृहका प्रवक्ता नारायणप्रसाद भट्टराईले जानकारी दिए। 'सरकारी वा सार्वजनिक जग्गा दुरुपयोग गरी दर्ता स्रेष्ता कायम गर्ने गरी निर्णय गरेको र सो को आधारमा दाखिल खारेज गरेको वा हक स्वामित्व कायम गरेको वा त्यसरी कायम भएको स्वामित्वबाट बिक्री वितरण गरेको, समय तोकी वा नतोकी भोगाधिकार सिर्जना गरेको, धितो बन्धक राखेको आदि जुनसुकै प्रकारको गैर कानुनी काम कारबाही सम्बन्धी आफूसँग भएको सूचना वा प्रमाण सम्बन्धित जिल्ला प्रशासन कार्यालयमा जानकारी दिनुहुन सम्बन्धित सबैमा अनुरोध छ,' पत्रमा आह्वान गरिएको छ।"
इन्जिनियरका मुद्दाले पायो कांग्रेस महासमितिमा प्रवेश,"काठमाडौं : ललितपुरको गोदावरीमा जारी नेपाली कांग्रेसको महासमिति बैठकमा पहिलोपटक इन्जिनियरहरूका मुद्दाले स्थान पाएको छ। महामन्त्रीद्वय गगन थापा र विश्व प्रकाश शर्माको सांगठनिक र समसायिक प्रस्तावमा शुभेच्छुक संस्था र विकास निर्माण कार्यहरू तीन सिफ्टमा सञ्चालन गर्ने भन्ने दफाहरू उपर छलफल गर्ने क्रममा सेन्टर फर डेमोक्रेटिक इन्जिनियर्स नेपाल (सिडेन)बाट प्रतिनिधत्व गर्ने महासमिति सदस्य प्रकाश केसीले आफ्ना प्रस्तावहरू राखेका हुन्। उनले इन्जिनियरिङ क्षेत्रका सम्बन्धमा इन्जिनियरहरूको क्षमता अभिवृद्धिका लागि इन्जिनियरिङ स्टाफ कलेज स्थापना गर्नुपर्ने, निजी तथा गैर सरकारी क्षेत्रमा कार्यरत इन्जिनियर र आर्किटेक्टहरूको न्युनतम पारिश्रमिकमा एकरूपता कायम गर्न राष्ट्रिय तथा अन्तर्राष्ट्रिय मापदण्डलाई ध्यानमा राखी राज्यस्तरबाट नै नयुनतम पारिश्रमिक निर्धारण गर्नुपर्ने प्रस्तावहरू राखेका छन्। त्यस्तै योजना आयोग, अर्थमन्त्रालयजस्ता महत्वपूर्ण निकायमा अनिवार्यरूपमा इन्जिनियरकै नेतृत्वमा छुट्टै प्राविधिक शाखा स्थापना गर्नुपर्ने, स्थानीय सरकारका कार्यकारी अधिकृत इन्जिनियर राख्नुपर्ने र नेपाली कांग्रेसमा र पार्टीबाट प्रतिनिधत्व गर्ने हरेक निकायमा २० प्रतिशत पेसागत क्षेत्रबाट वैधानिक व्यवस्था गर्नुपर्ने प्रस्तावहरू महासमिति बैठकमा राखिएको छ।"
४० लाख लगानीमा जडान गरिएका सीसीटीभी प्रयोगविहीन,"कालीकोट : सदरमुकाम मान्म र आसपास बजार क्षेत्रमा जडान गरिएका सीसी क्यामरा प्रयोगविहीन अवस्थामा छन्। जडान गरिएका २८ वटा सीसी क्यामरामध्ये हाल ६ वटा मात्र सञ्चालनमा छन्। अपराध नियन्त्रणमा सघाउ पुर्याउने उद्देश्यले जिल्लाका विभिन्न स्थानमा जडान गरिएका सीसी क्यामरा चल्न छाडेको २१ महिनाभन्दा बढी भइसकेको छ। बिग्रेका क्यामरा कसले मर्मत गर्ने भन्ने स्पष्ट नहुँदा ४० लाखभन्दा बढीको लगानी बालुवामा पानी हाले सरह भएको उद्योग वाणिज्य संघ कालीकोटका अध्यक्ष रतनबहादुर शाहीले बताए। हालसम्म कर्णाली प्रदेश सरकारको २० लाख, खाँडाचक्र नगरपालिकाको १० लाख, वित्तीय संघ संस्थाको १० लाख गरी जम्मा ४० लाख बढी खर्च भइसकेको छ। जडान गरिएका सडक बत्ती पनि बिग्रिएका छन्। शान्ति, सुरक्षालाई मध्यनजर गरी चोरी तथा आपराधिक घटना हुन नदिने उद्देश्यले जडान गरिएका सीसी क्यामरा मर्मत सम्भार नहुँदा प्रयोगविहीन भएको प्रहरी निरीक्षक तथा सूचना अधिकारी पोषण थापाले बताए। आर्थिक वर्ष २०७६२०७७ मा खाँडाचक्र नगरपालिकाले सीसी क्यामेरा जडान गरेको हो। बजारमा जडान गरिएका सीसी क्यामराबाट केही घटनाको अनुसन्धान गर्न सजिलो भएपनि हाल प्रयोगमा नआउँदा समस्या सिर्जना भएको छ। खाँडाचक्र नगरपालिका प्रमुख कमलबहादुर शाहीले पहिलो पटक बिग्रेमा साही कम्पनीले बनाउने सम्झौता नगरमा भएकाले आफूहरूले निरन्तर ताकेता गरिरहेको बताए।"
कुपोषण घटाउन दुर्गममा पोषिलो चामल,"सुर्खेत : कर्णालीको दुर्गम क्षेत्रका नागरिकले अब पोषिलो चामल (पौष्टिक तत्व मिसाएर स्तरोन्नति गरिएको चामल) पाउने भएका छन्। चाडबाडको बेलामा समेत चामल नपाउने समस्या बेहोर्दै आएका दुर्गमका नागरिकलाई अब पौष्टिक तत्व मिलाएर स्तरोन्नति गरिएको पोषिलो चामल उपलब्ध गराइने भएको हो। खाद्य व्यवस्था तथा व्यापार कम्पनीले कर्णालीका ५ जिल्लामा पोषिलो चामल वितरण थालिएको जनाएको छ। दुर्गम जिल्ला हुम्ला, डोल्पा, जुम्ला, मुगु र कालिकोटमा यो चामल वितरण हुनेछ। यी जिल्लाले वर्षौंदेखि खाद्य संकट भोग्दै आएका छन्। खाद्यान्नको अभाव झेल्दै आएका यी जिल्लामा कम्पनीले अनुदानमा चामल ढुवानी गरेर बिक्री तथा वितरण गर्दै आएको छ। तर ती जिल्लाहरूमा पौष्टिक तत्वको अभावमा कुपोषणको समस्या बल्झिएपछि त्यसलाई न्यूनीकरण गर्न अब पोषिलो चामल उत्पादन गरेर वितरण सुरु गरिएको कम्पनीले जनाएको छ। कुपोषणको समस्यालाई न्यूनीकरण गर्न पहिलो चरणमा ५ जिल्लाका लागि ६ सय क्वीन्टल पोषिलो चामल वितरण गर्न लागिएको खाद्य व्यवस्था तथा व्यापार कम्पनीका विभागीय प्रमुख भीम थापाले बताए। उनका अनुसार विश्व खाद्य कार्यक्रमको प्राविधिक र आर्थिक सहयोगमा पौष्टिक तत्व स्तरोन्नति गरिएको चामल उत्पादन गरिएको हो। उनले भने,बर्दियाको राजापुरमा पौष्टिक तत्व मिलाइएको चामल उत्पादन सुरु भएको छ, चामलमा पौष्टिक तत्व मिलाउनका लागि मेसिन जडान गरेका छौं। भिटामिन र खनिजको मिश्रणलाई चामलको पिठोमा मिलाइ मेसिनबाट चामलको जस्तै आकार र रङ हुनेगरी यो चामल उत्पादन हुन्छ, यही पोषिलो चामल दुर्गमका बासिन्दालाई उपलब्ध गराउने छौं। यो चामलको प्रयोगले दुर्गममा कुपोषणका कारण हुने बाल मृत्युदरलाई कम गर्न सहयोग पुग्ने बताइएको छ। यस्तै गर्भवती, वृद्धवृद्धा र बालबालिकाका लागि यो चामल बढी उपयोगी हुनेछ। खाद्य कम्पनीका अनुसार २०७४ मा यो चामलको बाजुरामा परीक्षण भइसकेको छ। स्थानीयले यो चामललाई रुचाएको र सकारात्मक प्रभावहरू देखिएपछि कर्णालीका ५ जिल्लामा पनि वितरण गर्न थालिएको थापाले बताए। स्तरोन्नति गरिएको पोषिलो चामलमा आइरन, जिंक, भिटामिन ए, फोलिक एसिड, भिटामिन बी१२, थायमिन, नियासिन र पाइरिडक्सिन लगायतका पौष्टिक तत्व मिसाइएको छ। पहिलो चरणमा सन् २०२४ को अक्टोबरसम्म ७ हजार मेट्रिकटन पोषिलो चामल वितरण गर्ने लक्ष्य रहेको कम्पनीले जनाएको छ। दोस्रो चरणमा कर्णालीका अन्य जिल्लामा समेत यो चामल वितरण गर्ने योजना कम्पनीको छ। कर्णालीका दुर्गम जिल्लामा यो चामल सहज र समयमै उपलब्ध गराउनका लागि ढुवानी र वितरणलाई प्रभावकारी बनाइने कम्पनीले जनाएको छ। कम्पनीका अनुसार पोषिलो चामल र यसअघि वितरण हुँदै आएको चामलको मूल्यमा धेरै अन्तर छैन। यसकारण पनि स्थानीयले सहज रुपमा यो चामलको उपभोग गर्ने र यसले कुपोषण घटाउन सहयोग पुग्ने कम्पनीको दाबी छ। पोषण तत्वको कमीका कारण कर्णालीका दुर्गम क्षेत्रका बालबालिकामा हाल पुड्कोपना, ख्याउटेपना, रक्तअल्पता र शरीरमा रोगसँग लड्ने प्रतिरक्षा शक्तिको अभाव लगायतका समस्या छन्। दुर्गममा रहेको कुपोषणको यही समस्या समाधानका लागि सरकारले पोषिलो चामल बजारमा पठाउने तयारी गरेको खाद्य व्यवस्था तथा व्यापार कम्पनीका विभागीय प्रमुख थापाको भनाइ छ। पोषिलो चामलको उपभोगले दुर्गम जिल्लाहरूमा देखिएको कुपोषणको समस्या न्यूनीकरण हुने कर्णाली प्रदेश योजना आयोगको विश्वास छ। आयोगका उपाध्यक्ष योगन्द्रबहादुर शाहीले पोषिलो चामलसँगै कर्णालीमै उत्पादन हुने रैथाने बालीको महत्वलाई पनि बुझाउनुपर्ने बताए। स्थानीय स्तरमा नै उत्पादन हुने र धेरै पौष्टिक तत्व पाइने चिनो, कागुनो, उवा, फापर, मार्से तथा मार्सी चामल लगायतका खाद्यान्नको प्रयोग बढाउन सकेमा कुपोषणको समस्यालाई कम गर्न सकिने उनको भनाइ छ।"
सुर्खेतले जित्यो रनिङ शिल्डको उपाधि,"सुर्खेत : कर्णाली प्रदेशस्तरीय राष्ट्रपति रनिङ शिल्ड छनौट प्रतियोगिताको उपाधि सुर्खेतले जितेको छ। वीरेन्द्रनगरमा सम्पन्न १४ औं राष्ट्रपति रनिङ शिल्ड छनौट प्रतियोगितामा सर्वाधिक ४५ स्वर्णसहित सुर्खेतले उपाधि हात पारेको हो। कर्णाली प्रदेश खेलकुद विकास परिषद्को आयोजनामा प्रतियोगितामा सम्पन्न भएको हो। यही फागुन ७ गतेदेखि सञ्चालन भएको प्रतियोगितामा ६ वटा खेल समावेश गरिएको थियो। जसमा सुर्खेतले ४५ स्वर्णसहित उपाधि जितेको परिषद्ले जनाएको छ। प्रतियोगितामा सुर्खेतले ४५ स्वर्ण, १४ रजत र ७ कास्यसहित १४ औं राष्ट्रपति रनिङ शिल्ड छनौट प्रतियोगिताको उपाधि हात पारेको हो। जसअन्तर्गत छात्रतर्फ सुर्खेतले २० स्वर्ण, ५ रजत र ४ कास्य जित्यो भने छात्रातर्फ २५ स्वर्ण, ९ रजत र ३ वटा कास्य जित्न सफल भयो। यस्तै प्रतियोगितामा रुकुमपश्चिम दोस्रो बन्न सफल भएको छ। रुकुमपश्चिमले ५ स्वर्ण जितेको छ। यस्तै १३ रजत र १७ कास्य जितेर रुकुमपश्चिम दोस्रो बनेको परिषद्ले जनाएको छ। यस्तै सल्यान ५ स्वर्ण, १२ रजत र १८ कास्यसहित तेस्रो बनेको कर्णाली प्रदेश खेलकुद विकास परिषद्का प्रशिक्षण विभाग प्रमुख प्रदीप राईले जानकारी दिए।"
२४औं बुढासुब्बा गोल्डकप फागुन २६ देखि,"धरान : २४औं अन्तर्राष्ट्रिय आमन्त्रण बुढासुब्बा गोल्डकप फुटबल प्रतियोगिता यही फागुन २६ गतेदेखि धरान रंगशालामा हुने भएको छ। आयोजक धरान फुटबल क्लबले बिहीबार पत्रकार सम्मेलन गर्दै फागुन २६ गतेदेखि चैत ३ गतेसम्म प्रतियोगिता सञ्चालन हुने जानकारी गराएको छ। गोल्डकप प्रतियोगितामा ८ वटा क्लबले सहभागिता जनाउने क्लबका अध्यक्ष प्रताप तामाङले बताए। उनले प्रतियोगितामा टिममा लिग च्याम्पियन चर्च ब्वाइज, थ्रीस्टार क्लब, धरान फुटबल क्लब, एनआरटी काठमाडौं, त्रिभुवन आर्मी क्लब, काँकडभिट्टा फुटबल ट्रेनिङ सेन्टर, जिल्ला फुटबल संघ मोरङ र भारतीय क्लब युके एफसीले सहभागिता जनाउने बताए। प्रतियोगिताको विजेतालाई नगद १० लाख र नगद ५ लाख पुरस्कार वितरण गरिने क्लबका महासचिव नवीन राईले बताए। त्यस्तै विधागत खेलाडीलाई पनि पुरस्कार प्रदान गरिने छ। प्रतियोगिताको उत्कृष्ट खेलाडीले नगद १ लाख, प्रत्येक खेलको म्यान अफ दि म्याचले १० हजार, उत्कृष्ट गोलरक्षक, उत्कृष्ट डिफेन्स, उत्कृष्ट मिडफिल्डर, उत्कृष्ट स्ट्राइकर र उत्कृष्ट प्रशिक्षकले जनही नगद २५ हजार पुरस्कार प्राप्त गर्ने क्लबका उपाध्यक्ष घनश्याम बुढाथोकीले बताए। उनले प्रतियोगिताको सर्वाधिक गोलकर्ताले नगद ३५ हजार पाउने उनको भनाइ छ। प्रतियोगिता सम्पन्न गर्न ६६ लाख ५५ हजार खर्च लाग्ने छ। प्रतियोगितामा ७७ लाख ६० हजार आम्दानी हुने क्लबले जनाएको छ।"
"बैतडीमा मलामी बोकेको जीप दुर्घटना, १ जनाको मृत्यु, ५ घाइते",बैतडी : बैतडीमा मलामी बोकेको जीप दुर्घटना हुँदा एक जनाको मृत्यु भएको छ। ५ जना घाइते भएका छन्। मृत्यु हुनेमा डिलाशैनी गाउँपालिका१ का ५० वर्षीय गोपाल बोहरा रहेका छन्। जिल्ला प्रहरी कार्यालयका अनुसार जिल्लाको डिलाशैनी गाउँपालिका१ घारडा भन्ने ठाउँमा सुप्रप ०१००१ च ३१४६ नम्बरको जीप दुर्घटनामा परेको हो। घाइते ५ जनाको गोकुलेश्वर अस्पतालमा उपचार भइरहेको कार्यालयका प्रवक्ता प्रहरी निरीक्षक नन्दराज जोशीले बताए। जीपमा १३ जना सवार रहेका थिए। जीप सडकमै पल्टिएको र घटनाबारे अनुसन्धान भइरहेको प्रहरीले जनाएको छ।
कांग्रेस महासमितिमा पेस भएका ४ वटै प्रस्ताव सर्वसम्मतिले पारित,"ललितपुर : नेपाली कांग्रेसको जारी महासमिति बैठकमा पेस गरिएका चार वटा प्रस्तावहरू सर्वसम्मतिले पारित भएका छन्। उपसभापति पूर्णबहादुर खड्काले पेस गरेको नीति प्रस्ताव, महामन्त्री गगन थापाले पेस गरेको सांगठनिक प्रस्ताव, महामन्त्री विश्वप्रकाश शर्माले पेस गरेको समसामयिक राजनीतिक प्रस्ताव र लेखा समिति संयोजक श्याम घिमिरेले पेस गरेको लेखा परीक्षण प्रतिवेदन सर्वसम्मतिले पारित भएका हुन्। महामन्त्री थापाले चार वटै प्रस्ताव पारित गरिदिन गरेको आग्रहमा महासमिति सदस्यहरूले ताली बजाएर कांग्रेस केन्द्रीय समितिले अनुमोदन गर्ने गरी चारवटै प्रस्ताव सर्वसम्मतिले पारित गरेको हो।"
सरकारको काम ठेक्कापट्टा र स्वार्थ पूरा गर्नेमात्रै होइन : कांग्रेस नेता भण्डारी (भिडियो),काठमाडौं : नेपाली कांग्रेसका नेता चन्द्र भण्डारीले जनताका लागि काम गर्न नसकेका कारण व्यवस्थामाथि प्रश्न उठ्न थालेको बताएका छन्। प्रतिनिधिसभा बैठकको बिशेष समयमा बोल्दै भण्डारीले मुलुकमा अधिकारसम्पन्न संविधान बनेपनि तीनै तहका सरकारले जनताका लागि काम गर्न नसकेका कारण व्यवस्थामाथि प्रश्न उठ्न थालेको बताए। उनले सरकारको काम ठेक्कापट्टा र स्वार्थ पूरा गर्नेमात्रै नभएको जिकिर गरे।
हामीले धोती लगाउँदा पनि यहाँ षडयन्त्र देख्छन् : सीके राउत,"काठमाडौं : जनमत पार्टीका अध्यक्ष डाचन्द्रकान्त राउत (सिके राउत) ले पछिल्ला दिनमा जनतामा चरम निरासा बढिरहेको बताएका छन्। बिहीबार प्रतिनिधिसभा बैठकमा बोल्दै नेता राउतले शासकको कार्यशैलीले वितृष्णा पैदा भएपछि युवाहरूले विदेश पलायनको बाटो रोजेको बताएका हुन्। 'जता जान्छु। देशमा चरम निराश व्याप्त देख्छु। देशमा मात्र नभइ विदेशमा पनि उत्तिकै निराशा छाएको देख्छु,'उनले भने,'सरकारप्रति, व्यवस्थाप्रति, देशप्रति राजनीति पार्टीप्रति,नेताहरूप्रति चर्को उदासिनता देख्छु।' जनतामा न्यायपालिकाबाट न्याय पाउने आश मर्दै हुँदै गएको उनको भनाइ छ। 'देशका प्रमुख अंगहरू व्यवस्थापिका,न्यायपालिका र कार्यपालिका असफलत दिशातिर गइरहेको प्रतित भइरहेको छ,'उनले भने,'प्रतिनिधिसभा चार नेताहरूको रबरस्ट्याम्प जस्तै प्रयोग भइरहेको छ। न्यायपालिकामा बेन्च सपिङ भइरहेको छ। त्यहाँबाट न्याय पाउने आशा गर्न नसकिने अवस्था छ।' उनले जंगबहादुर राणाको प्रसंग निकाल्दै पार्टीहरू सुध्रिएन भने राणाले जस्तै भोग्नु परेको हविगत नेताहरूले पनि भोग्नुपर्ने अवस्था आउने जिकिर गरे। अध्यक्ष राउतले भने,'जसरी जंगबहादुर राणाले रगतको आहाल टेकेर आफ्नो राज्य व्यवस्था ल्याएका थिए तर, अन्तिम अवस्थामा आफ्नो सेतो बाघबाट तर्सित हुनुपरेको थियो। यसैगरी अहिलेको शासन व्यवस्थाबाट शासन ल्याउनेहरू नै त्रसित भएको देख्छु।' नेता राउतले अहिले पनि दुई चारजना भेला हुँदा गणतन्त्र ढाल्न आयो कि भनेर शासकहरूमा सेतो बाघ देखिन थालेको टिप्पणी गरे। 'दुईजना युवाहरूले विदेश जान पाउँ भनेर अनुरोध गर्दा पनि गणतन्त्र ढाल्न आयो कि भनेर सेतो बाघ देख्ने षडयन्त्र शासकीयहरूमा देखिन्छ,'उनले भने,'हामीले जंगबहादुरको हविगत देखेकै छौं। कतै हामी सुध्रिएनौं भने ती हविगत भोग्नु नपरोस भनेर सचेत गराउन चाहन्छु।' उनले सरकारले जनसरोकारवालाका मुद्दालाई वेवास्ता गरेको आरोप लगाए। 'सरकारले जनसरोकारवालाका मुद्दामा छलफल गर्दैन। चाहे त्यो राजनीतिक पार्टीको बैठक होस् कि गठडबन्धनको बैठक होस् । सत्तामा कसरी टिक्ने ? गठबन्धनलाई कसरी जोगाउने? कसरी विरोधीहरूलाई समाप्त पार्ने त्यतातिर मात्रै ध्यान गएको देख्छु।' संवैधानिक निकायहरू सरकारको निर्देशनमा जिउहजुर गर्नमा मात्रै व्यस्त रहेको भन्दै नेता राउतले कार्यपालिकाले जनतालाई सहज तरिकाले कुनै सेवा दिन नसकेको दावी गरे। नेता राउतले धोती लगाउँदा पनि षडयन्त्र देख्ने गरेको आरोप लगाए। उनले भने,'यहासम्म कि हामी कसैले धोती लगाउँदा पनि त्यसमा षडयन्त्र देख्छन्। हाम्रो मधेश प्रदेशको शिक्षामन्त्रीले प्रमुख अतिथिलाई फूल दिन जाँदा गठबन्धन भत्काउन लाग्यो भनेर गृहमन्त्रालयले लाठी चार्ज गर्न लगाएर टाउको फुटाउन आदेश दिन्छ।'"
कांग्रेस महासमिति बैठक : प्रदेश सभापतिहरूले सुझाव प्रस्तुत गर्दै,"काठमाडौं : नेपाली कांग्रेसको जारी महासमिति बैठकको चौथो दिन महासमितिको समूहगत छलफलमा उठेका सुझावहरूलाई प्रदेश सभापतिहरूले महासमिति बैठकमा प्रस्तुत गर्ने क्रम सुरु भएको छ। ललितपुरको गोदावरीमा सोमबारदेखि सुरु भएको महासमिति बैठकको चौथो दिन बन्द सत्रमा महासमिति बैठकमा उठेका सुझावहरूलाई केन्द्रीय पदाधिकारीसहितको संयुक्त बैठकमा प्रस्तुत गर्ने क्रम सुरु भएको हो। मंगलबार उपप्रधान तथा रक्षामन्त्रीसमेत रहेका उपसभापति पूर्णबहादुर खड्काले प्रस्तुत गरेको नीति प्रस्ताव, महामन्त्री गगन कुमार थापाले प्रस्तुत गरेको सांगठनिक प्रस्ताव, महामन्त्री विश्वप्रकाश शर्माले प्रस्तुत गरेको समसामयिक राजनीतिक प्रस्ताव, अर्थमन्त्री डा प्रकाशशरण महतले प्रस्तुत गरेको आर्थिक प्रतिवेदन र लेखा समिति संयोजक श्याम घिमिरेले प्रस्तुत गरेको लेखा परीक्षण प्रतिवेदनमाथि बुधबार दिनभरी महासमिति सदस्यहरूले चार समूहमा रहेर समूहगत छलफल गरेका हुन्। महासमिति सदस्यहरूले गठबन्धनको विषय, सामाजिक तथा आर्थिक मुद्दाहरू, शिक्षा, स्वास्थ्य र रोजगारीलगायतका विषयमा नेपाली कांग्रेसले विशेष पहल गर्नुपर्ने सुझावहरू प्रस्तुत गरेका थिए। महासमिति बैठकको समापन पनि आज नै गरिने नेपाली कांग्रेसका महासमिति बैठकका प्रचार प्रसार संयोजक मीनबहादुर विश्वकर्माले जानकारी दिएका छन्।"
फेसबुकमा गोप्य फोटो मागेर चरित्र हत्या गर्ने युवक पक्राउ,काठमाडौं : सामाजिक सञ्जालमार्फत चरित्रहत्या गर्ने एक जना पक्राउ परेका छन्। पक्राउ पर्नेमा नुवाकोट घर भई काठमाडौंको टोखा बस्दै आएका २७ वर्षीय किरण थापा छन्। उनले फेसबुकमा साथी बनाएर पीडित महिलालाई प्रलोभनमा पारेर गोप्य फोटो तथा भिडियो सामग्री लिएको प्रहरीको भनाइ छ। उनीहरूबीच सम्बन्ध बिग्रिएपछि ती युवकले पीडित महिलाको आफन्तलाई फोटो र भिडियो पठाइ व्यक्तिगत जीवनमा गम्भीर असर पुर्याएको प्रहरीको भनाइ छ। पक्राउ परेका थापालाई अदालती कारबाहीको लागि काठमाडौं जिल्ला अदालतमा पेस गरिएको साइबर व्युरोका प्रहरी उपरीक्षक दीपक राज अवस्थीले बताए।
जिल्ला अदालतको फैसलाविरुद्ध उच्च अदालत पुगे सन्दीप,"काठमाडौं : जिल्ला अदालत काठमाडौंको फैसलाविरुद्ध पुनरावेदनका लागि क्रिकेटर सन्दीप लामिछाने उच्च अदालत पाटन पुगेका छन्। अदालतको निर्णयमा असन्तुष्टि जनाउँदै लामिछाने पुनरावेदनका लागि आफ्ना वकिलसँग बिहीबार अदालत पुगेका हुन्। अहिले मुद्दा दर्ताको प्रक्रियामा रहेको अदालत स्रोतले जनाएको छ। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको छ। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्। सोही उजुरीका आधारमा प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी मुद्दा अगाडि बढाएको थियो।"
नेपाल एलाई हराउँदै क्यानडा११ ले जित्यो एक दिवसीय सिरिज,"काठमाडौं : नेपाल एविरुद्धको सिरिज क्यानडा११ ले जितेको छ। मूलपानी क्रिकेट मैदानमा भएको निर्णायक खेलमा क्यानडा११ ले नेपाल एलाई ४ विकेटले हराएको हो। एक दिवसीय सिरिजमा क्यानडा११ ले नेपाल एलाई २१ ले हराएको हो। पहिलो खेलमा क्यानडा११ ले नेपाल एलाई ४ विकेटले पराजित गरेको थियो भने दोस्रो खेलमा नेपाल ए २ विकेटले विजयी भएको थियो। बिहीबार भएको निर्णायक खेलमा टस हारेर ब्याटिङको निम्तो पाएको नेपाल एले ४७ ओभरलमा अलआउट हुँदै १८१ रनमात्र बनाउन सक्यो। नेपालका लागि सन्दीप जोराले २४, अर्जुन कुमालले २७, बसिर अहमदले २५, अशुतोस घिरैयाले २८, प्रतिश जिसीले १९, रसिद खानले १९ र सुजन थपलियाले २० रन बनाए। १८२ रनको लक्ष्य पछ्याएको क्यानडा११ ले ३८५ ओभरमा ६ विकेट गुमाएर जित सुनिश्चित गरेको थियो। क्यानडा११ का लागि निकोलसले सर्वाधिक ५८ रन बनाए। त्यस्तै नवनितले ३८ र आरोजले ३६ रन बनाए।"
१०८ कन्याले उद्घाटन गरे अनन्त श्री ब्रह्माण्डीय महायज्ञ,"बागलुङ : बागलुङमा बृहत् ब्रह्माण्डीय महायज्ञको सुरुवात गरिएको छ। धार्मिक तथा पर्यटकीय स्थल पञ्चकोटमा सुरु भएको महायज्ञको ९ वर्ष उमेरका १ सय ८ जना कन्याले सामूहिक रूपमा उद्घाटन गरेका हुन्। कन्याहरूले कलशमा कालीगण्डकीको जल भरेर महायज्ञको शुभारम्भ गरेका थिए। बुधबारबाट सुरु भएको महायज्ञ फागुन २३ गतेसम्म सञ्चालन हुनेछ। महायज्ञको पहिलो दिन जल, ऊर्जा, विकास तथा वातावरण सम्मेलनसमेत गरिएको महायज्ञका मूल संयोजक मुक्तिनाथ बाबा स्वामी कमलनयनाचार्यले बताए। उनले १५ दिनसम्म विभिन्न कार्यक्रम र सम्मेलन गरिने जनाए। जल, ऊर्जा, विकास तथा वातावरण सम्मेलनमा अवधारणा पत्र प्रस्तुत गर्दै नेपाल सरकारका पूर्वसचिव पूर्ण केडियाले महायज्ञको प्रभावले समाज, सरकार र जनस्तरमा सकारात्मक प्रभाव पर्न गई देशमा शान्ति, सुरक्षा र समृद्धि छाउनुको साथै देश विकासमा सहयोग पुग्ने बताए। जल सम्पदाको संरक्षण, कालीगण्डकी तथा यसका सहायक नदीहरूको मुहान, जलाधर र बहाव क्षेत्रलाई सफा गरी संरक्षण गर्ने, विश्व शान्ति गण्डकी कलशको महत्वका बारेमा प्रचारप्रसार गर्ने, यस क्षेत्रको भूसंरक्षण, पोखरी संरक्षण, हिम तथा हिमनदीहरूको संरक्षण, हिमशृंखलाहरूको संरक्षण, वृक्षरोपण तथा वनजंगल संरक्षण गर्ने, बाढी तथा पहिरोबाट हुन सक्ने क्षति न्यूनीकरण तथा नियन्त्रण गर्ने, फोहोरमैलाको वैज्ञानिक व्यवस्थापन तथा सचेताको विकास गर्ने, वैज्ञानिक बसोबास प्रणालीको विकास गर्ने, वैज्ञानिक जल उपयोग तथा ढल व्यवस्थापन र प्रशोधनको विकास गर्ने, वातावरण संरक्षण, जल, संरक्षणलगायत ऊर्जा विकास गर्ने विषयमा पूर्वसचिव केडियाले अवधारणा प्रस्तुत गरेका थिए। उनले समुन्नतिका लक्षण प्राप्त गर्ने होडबाजीका कारण विश्वमा वातावरण विनाश भई समस्त जीवनको अस्तित्व नै जोखिममा परेको बताए। उनले आणविक अस्त्रहरू उत्पादन गर्नेलगायतका कार्यले पृथ्वीको अस्तित्वमाथि खतरा बढिरहेको बताउँदै नेपालले जल र जंगलको संरक्षण गरेर पृथ्वीको रक्षा गरिरहेको धारणा राखे। गण्डकी प्रदेशका सचिव शंकरप्रसाद पण्डितले देशमा वातावरणलाई कम क्षति हुने गरी विकास निर्माणमा जोड दिइएको बताए। सम्मेलनमा गैरआवासीय नेपाली संघका सोम सापकोटाले कालीगण्डकीको जललाई प्रशोधन गरी विश्वका सबै नागरिकले प्रयोग गर्ने सक्ने बनाएर विश्वभर पुर्याउन सकेमा अझै यसको महत्व बढ्ने बताए। उनले विकास सँगसँगै विनाश पनि आइरहेको बताउँदै वायु प्रदूषणका कारण हिमशृंखलाबाट हिउँ पग्लिँदै गएको बताए। नेपालको हरियाली जंगलले संसारलाई बचाइरहेको सापकोटाको भनाइ छ। नेपाल निर्माण व्यवसायी संघ गण्डकी प्रदेशका उपाध्यक्ष खिमप्रसाद मल्लले विकास सँगसँगै विनाश आउन नहुने बताउँदै त्यसतर्फ सम्पूर्ण नागरिक सचेत हुनुपर्ने बताए। महायज्ञमा बिहीबार राष्ट्रपति रामचन्द्र पौडेल र राष्ट्रिय राजनीतिज्ञ एवं कर्मचारीसहितको उपस्थितिमा पञ्चकोटको महत्वबारे प्रकाश पारिने स्वामी कमलनयनाचार्यले बताए। राष्ट्रपति पौडेलले ५ हजार ५ सय ५५ केजीको महाघण्टको अनावरण गर्ने स्वामी कमलनयनाचार्यले जानकारी दिए। राष्ट्रपति रामचन्द्र पौडेलले पञ्चकोटमा पूजाअर्चना गर्नुहुनेछ, उनले भने, भोलि नै पञ्चकोटमा स्थापना गरिएको महाघण्टको अनावरणसमेत राष्ट्रपति पौडेलले गर्नु हुनेछ। ब्रह्माण्डीय महायज्ञको मुख्य उद्देश्य केवल धार्मिक कार्यक्रम मात्र नभई जल जोगाउन राष्ट्रिय आह्वान भएको कमलनयनाचार्यको भनाइ छ। जल र गौ जोगाउन सक्यौं भने नेपाल समृद्ध हुन्छ, उनले भने, यो महायज्ञ मात्र होइन ब्रह्माण्डीय महायज्ञ हो। यहाँ जल, ऊर्जा, विकास तथा वातावरण, देश विकासको अवधारणा र कार्यान्वयनका साथै राजनीति र सुशासनका बारेमा सम्मेलन हुनेछन्। १५ दिनसम्म चल्ने महायज्ञमा २५ फिट अग्लो मौलो २१ हजार कर्ताबाट धान अर्पण गरेर पुरिनेछ। पञ्चकोटमा विश्वशान्ति कलश निर्माणका लागि २०७१ सालमा शिलान्यास भए पनि काम पूरा हुन सकेको छैन। १५१ फिट अग्लो कलशमा करिब एक हजार पाँच सय व्यक्तिहरू अटाउने गरी कलश निर्माण भइरहेको छ। कसल निर्माणका लागि ४० फिट जमिनमुनिबाट फाउन्डेसन तयार पार्ने काम भइसकेको उनले बताए।"
"धर्म, संस्कृतिले समाजलाई बाँधेर राखेको छ : राष्ट्रपति पौडेल","बागलुङ : राष्ट्रपति पौडेलले हाम्रो संस्कृति, धर्म, परम्परा, मान्यता र मुल्यहरुले समाजलाई बाँधेर राखेको र अनुशासित बनाएको बताएका छन् । बागलुङको धार्मिक तथा पर्यटकीयस्थल सर्वसिद्धिधाम पञ्चकोटमा संचालित अनन्तश्री ब्रह्माण्डीय महायज्ञमा उपस्थित भएका राष्ट्रपति उक्त कुरा बताएका हुन्। राष्ट्रपति पौडेलले महायज्ञमा बोल्दै नेपाल तप भुमिको रुपमा रहेको बताउँदै ठूला ऋषिमुनीहरुले तपस्या गर्ने ठाउँको रुपमा चिनिने उल्लेख गरे। नेपाल भूमि सबैभन्दा ठूला ऋषिमुनीहरुले तपस्या गर्ने ठाउँ हो, राष्ट्रपति पौडेलले भने,यो जमिन, यो भुमि, नदीहरु, गण्डकी, कर्णालीहरु सबै पवित्र अविरल धारा बगाइ रहेका छन् । यसले सारा जीवन सिंचित भइरहेको छ । राष्ट्रपति पौडेलले महायज्ञमा आफूले अत्यन्त आह्लादित, आनन्दित र उन्मुक्त अवस्थाको अनुभव गरेको बताए । पञ्चकोट प्रकृतिले सिंगारिएको ठाउँ छ । यहाँ आउँदा मन अत्यन्त आनन्दित, उन्मुत्तः अवस्थाको मैले अनुभव गरेको छु, उनले भने,प्रकृतिलाई शान्त गराउने, राष्ट्रलाई शान्ति दिने, उन्नति दिने काम महायज्ञले गर्नेछ । महायज्ञले सबैलाई पवित्र बनाउँछ। मानिस आस्थावान रहेको राष्ट्रपति पौडेलको भनाई छ । सबै मानिस आस्थावान छन् । ईश्वरीय आस्था, भगवानको आस्था सबै नेपालीमा रहेको छ, उनले भने,वास्तबमा आज यो शिवको मुलुक शंकरको मुलुक, सिता र बुद्धको मुलुक, धर्म, आध्यत्मा र आस्थाको केन्द्र नेपाल भूमी हो । महायज्ञले आत्मिक अवधारणा प्रदान गरोस् भन्ने शुभकामना दिन चाहन्छु । राष्ट्रपति पौडेलले पञ्चकोटमा पाँच हजार पाँच सय ५५ किलो मुक्तिनाथ महाघण्टको अनावरण पनि गरेका छन् । फागुन ९ गतेदेखि सुरु भएको अनन्तश्री ब्रह्माण्डीय महायज्ञको अवसरमा पञ्चकोटमा आएका राष्ट्रपति पौडेलले महाघण्टको विधिपूर्वक रुपमा प्राणप्रतिष्ठाको कार्य गरेका हुन् । गतसाता महाघण्टलाई पञ्चकोट ल्याइएको थियो । पञ्चधातु सुन, चाँदी, तामा, पित्तल र फलाम मिसाएर बनाइएकाले यो घण्टीलाई महाघण्टी नाम दिइएको मुक्तिनाथ बाबा स्वामी कमलनयनाचार्यले बताए । महाघण्टी बनाउन आठ वर्ष लागेको थियो । पञ्चकोटलाई धार्मिक पर्यटकीयस्थलका रूपमा विकास गर्ने योजनाअनुसार उक्त महाघण्ट राखिएको स्वामी कमलनयनाचार्यले बताए । महाघण्टबाट शान्तिको ध्वनि निस्किने स्वामी कमलनयनाचार्यले बताए । महाघण्टको विधिवत् रुपमा प्राणप्रतिष्ठान गरिएको छ,उनले भने,महाघण्टबाट निस्किएको ध्वनि साविक धौलागिरीका बागलुङ, पर्वत, म्याग्दी र मुस्ताङका अधिकांश बस्तीमा सुन्न सकिन्छ । धेरै समय खर्चिएर बनाइएको महाघण्ट बनाउन करिव दुई करोड खर्च लागेको अनुमान गरिएको स्वामी कमलनयनाचार्यले बताए ।"
"महासमिति बैठक : संस्थापन पक्षधर गठबन्धनकै पक्षमा, इतर पक्षविपक्षमै","काठमाडौं : अबका निर्वाचनमा गठबन्धन गर्ने कि नगर्ने ? कांग्रेस महासमिति बैठकको मुख्य विवाद यसैमा छ। संस्थापन पक्षको असहमति बीच महामन्त्री गगन थापाले एक्लै चुनावमा जानुपर्ने प्रस्ताव महासमिति बैठकमा गरेका छन्। उक्त प्रस्तावमा संस्थापन पक्ष र इतर पक्षका नेताहरू गुट मा बाँडिएर धारणा राख्न थालेका छन्। बुधबारको छलफलमा संस्थापन पक्षीय जिल्ला अध्यक्षहरूले गठबन्धनबारे अहिल्यै निर्णय गर्न नहुने धारणा राखे। तर, इतर पक्षीय जिल्ला अध्यक्षहरूले चुनावी गठबन्धनका कारण कांग्रेस कमजोर भएको तर्क गरे। कांग्रेस स्याङ्जाका सभापति राजु थापाले चार वर्षपछिको चुनावका लागि गठबन्धन गर्ने कि नगर्ने भन्ने विषय अहिले नै निर्णय गर्नु उपयुक्त नभएको मत राखे। प्रतिपक्षी दल नेकपा एमाले अहिले गठबन्धन तोड्ने रणनीतिमा छ, थापाले भने, कांग्रेसले गठबन्धन नगर्ने नीति पारित गर्यो भने सत्तागठबन्धन टुट्न सक्छ। कैलाली सभापति नारायणदत्त भट्टले पनि चुनावी गठबन्धनबारे निर्णय गर्ने उपयुक्त बेला नभएको बताए। उनले भने, भावनामा बगेर काम गर्दा पछुताउनुपर्ने परिस्थिति आउन सक्छ, भट्टले भने, गठबन्धन तत्कालीन आवश्यक्ता हो। २०८४ सम्म देशमा केके हुन्छ ? कम्युनिस्टहरू एक हुन्छौं भनेका छन्। अनि के हुन्छ ? कांग्रेस पार्टी भोलि कसरी सफल हुन्छ ? कांग्रेस रौतहटका सभापति सुनीलकुमार यादवले गठबन्धन रणनीतिक विषय भएको बताए। गठबन्धनबारे अहिले निर्णय गर्न आवश्यक छैन, उनले भने, गठबन्धन राजनीतिक स्थायित्वका लागि गरिएको हो। भ्रष्टाचारका बारेमा कडा नीति हुनुपर्छ। सर्लाही सभापति सुरेन्द्र सिंहले गठबन्धनका बारेमा नीतिगत निर्णय गर्न आवश्यक नभएको भन्दै विधान को अक्षरंशः पालना गर्नुपर्ने र गुट उपगुटको अन्त्य गर्नुपर्ने बताए। पर्सा सभापति जनार्दन सिंह क्षेत्रीले गठबन्धनबारे अहिले नै बोल्न आवश्यक नभएको बताए। ०७४ मा गठबन्धन नगर्दा पार्टीको कुन हालत थियो भन्ने कुरा बुझ्न आवश्यक छ, उनले भने, पार्टीका २० हजार क्रियाशील सदस्य छन्। तर, भोट १० हजार मात्रै आउँछ। पार्टीलाई भोट नहाल्ने क्रियाशील सदस्य किन चाहिए ? भनेर उनले प्रश्न गरे। महोत्तरी सभापति नागेश्वर यादवले कांग्रेसलाई सुधार गर्ने विषयमा प्रतिवेदनहरू अपुग भएको बताए। अहिले गठबन्धनको कुरा बेमौसमी भएको भन्दै युवालाई कसरी कांग्रेसलाई समेट्न सकिन्छ भन्नेतिर ध्यान दिनुपर्ने बताए। धनुषाका सभापति योगेन्द्र पन्जियारले भने चुनावी गठबन्धन गर्न नहुने मत राखे। अब गठबन्धन गर्नुहुँदैन, उनले भने, मधेसमा कांग्रेस कमजोर भइसक्यो। हुम्ला सभापति मोहनविक्रम सिंहले केन्द्रीय सभापति र पदाधिकारी जिल्लाबाट चुनिएर आउनुपर्ने बताए। सिरहाका सभापति रामचन्द्र यादवले सरकारमा जान गठबन्धन अनिवार्य भए पनि चुनावअघि गठबन्धन आवश्यक नभएको बताए। रुकुमपश्चिमका सभापति प्रेमप्रकाश ओलीले जाजरकोट र रुकुमपश्चिमको भूकम्पले पुर्याएको क्षतिको विषयलाई प्रतिवेदनमा नसमेटिएको गुनासो गरे। उनले गठबन्धनको विषयमा हतार गरेर निर्णय गर्न नहुने बताए। ललितपुर सभापति जितेन्द्र श्रेष्ठले अहिले नै गठबन्धनबारे निर्णय गर्न नहुने बताए। अहिले नै गठबन्धनबारे निर्णय गरेर अघि बढ्दा उचित हुँदैन, उनले भने, परिस्थितिअनुसार पछि निर्णय गरिनुपर्छ। गोरखा सभापति नन्दु न्यौपानेले पार्टी आफ्नै खुट्टामा उभिन नसकेको बताए। गोरखामा गठबन्धन दलको विचार नमिलेका कारण समस्या भएको छ, उनले भने, नेपाली समाजमा कांग्रेसको ठूलो योगदान छ र आफ्नो विचार र सिद्धान्तमा अडिग रहनुपर्छ। मकवानपुरका सभापति बुद्ध लामाले कांग्रेसलाई विकास निर्माणसँग जोड्ने र भ्रष्टाचार अन्त्यका लागि नेतृत्व गर्नुपर्ने बताए। कांग्रेसले भ्रष्टाचार अन्त्यका लागि नेतृत्व गर्नुपर्छ र परराष्ट्र नीतिको सही कार्यान्वयन गर्न आवश्यक छ। बागलुङ सभापति जितबहादुर शेरचेनले पार्टीमा देखिएको निराशालाई चिर्दै अघि बढ्नुपर्ने बताए। उनले गठबन्धन रणनीति कुरा भएको र त्यो तत्कालीन समयमा निर्णय गर्नुपर्ने धारणा राखे। नवलपरासीका सभापति महेन्द्र जिसीले जनताले प्रदेश सरकारलाई जोकरका रूपमा लिएको बताए। म्याग्दी सभापति खमबहादुर गर्बुजाले म्याग्दीमा गठबन्धन नगरी चुनाव जित्ने अवस्था नरहेको बताए। बर्दिया सभापति अरुण राठौरले गठबन्धन सरकार बनाँउदा मात्रै आवश्यक हुने बताए। बाँके जिल्ला सभापति नारायणप्रसाद गौडेलले पनि कांग्रेस एक्लै निर्वाचनमा जाने आँँट गर्नुपर्ने बताए। प्युठान जिल्ला सभापति विष्णु गिरीले गठबन्धनको विषयले महासमिति बैठकमा प्रवेश पाउनु गलत भएको बताए। दाङ जिल्ला सभापति शंकर डाँगीले गठबन्धनको मर्मलाई बुझेर कार्यकर्ताको व्यवस्थापन गर्नुपर्ने बताए। पाल्पा जिल्ला सभापति हिमाल श्रेष्ठले चुनावी गठबन्धनले गर्दा धेरै कांग्रेस पिडीत बन्नुपरेको बताए। रोल्पा जिल्ला सभापति किशोर आचार्यले गठबन्धनले गर्दा कांग्रेसको चुनाव चिन्ह नै हराउने अवस्था आएको उल्लेख गरे। रसुवाका सभापति पेम्बा छिरिङले केन्द्रले गठबन्धनबारे जबरजस्ती निर्णय लिन नहुने बताए। तनहुँ जिल्ला सभापति जितप्रकाश आलेले युवा पलायन बढ्दै गएको र स्थानीय तहमा पार्टी संरचनामा राख्ने योग्य मान्छे नै नपाउने स्थिति सिर्जना भएको बताए। सुर्खेतका कार्यबाहक सभापति टोपबहादुर रावतले कांग्रेसको नीति नै सहकार्य भएको बताए। जाजरकोट सभापति वेदराज सिंहले गठबन्धन रणनीतिक कुरा नभएको बताए। सल्यान सभापति केशबहादुर विष्टले नीतिगत कुरा लेखेर नभई व्यवहारले पार्टीलाई नीतिमा चलाएर देखाउनुपर्ने बताए। जुम्लाका सभापति कर्णबहादुर शाहीले गठबन्धन कसका लागि गर्ने र कसका लागि नगर्ने भन्ने विषय जिल्लालाई दिनुपर्ने बताए। कांग्रेसको कोशी प्रदेशका जिल्ला सभापतिहरूले कोशीमा भएको पहिचानको आन्दोलनको विषयको उठान गरेका छन्। कांग्रेस धनकुटाका सभापति दिनेश राईले कोशीमा प्रदेशको नामकरण विषय पेचिलो बनिरहँदा कांग्रेस नेतृत्वले चासो नदिएको भन्दै आक्रोश व्यक्त गरे। ताप्लेजुङ सभापति गजेन्द्र तमुले कोशीमा पहिचानको मुद्दा कांग्रेसले मिलाउनुपर्ने बताए।"
"५,५५५ किलोको मुक्तिनाथ महाघण्टको राष्ट्रपतिले गरे उद्घाटन","बागलुङ : राष्ट्रपति रामचन्द्र पौडेलले बागलुङको सर्वसिद्धिधाम पञ्चकोटमा स्थापना गरिएको पाँच हजार ५५५ किलोको मुक्तिनाथ महाघण्ट उद्घाटन छन्। बिहीबार राष्ट्रपति पौडेलले करिब दुई करोड लागतमा निर्माण भएको महाघण्टको उद्घाटन गरेका हुन्। पञ्चकोटधामका परिकल्पनाकार एवं संस्थापक मुक्तिनाथ पीठाधीश्वर स्वामी कमलनयनाचार्यको सङ्कल्पमा बागलुङ नगरपालिका५ स्थित पञ्चकोटलाई धार्मिक पर्यटकीय गन्तव्यका रूपमा विकास गर्न यो महाघण्ट स्थापना गरिएको थियो । पञ्चकोटमा बुधबारदेखि अनन्तश्री ब्रह्माण्डीय महायज्ञ सुरू भएको छ । फागुन ९ देखि सुरु भएको महायज्ञमा पनि राष्ट्रपति पौडेल सहभागी भएका हुन् । सो क्रममा पौडेलले सोहि स्थानमा बन्दै गरेको १०८ फिट गण्डकी कलशकोसमेत अवलोकन गरेका थिए। दश वर्षअघि स्थापना भएको पञ्चकोटमा निर्माण भएका धार्मिक संरचनाका साथै निर्माणाधीन सो कलसका बारेमा स्वामी कमलनयनाचार्यले राष्ट्रपति पौडेललाई जानकारी गराएका थिए । मुक्तिनाथ महाघण्ट पञ्चधातु सुन, चाँदी, तामा, पित्तल र फलाम मिसाएर बनाइएकाले यो घण्टीलाई महाघण्ट भनिएको हो । महाघण्ट बनाउन आठ वर्ष लागेको जानकारी पनि स्वामी कमलनयनाचार्यले बताए । जलसम्पदाको संरक्षण गर्न सो कलश तथा विश्वमा शान्तिको सन्देश फैलाउन सो महाघण्टको स्थापना गरिएको उनले जानकारी दिए। विसं २०७२ देखि पञ्चकोटमा धार्मिक संरचना बनाउन सुरु गरिएको थियो । पञ्चकोटमा अहिलेसम्म सिसमहल, गण्डकीमाताको मन्दिर, यज्ञशाला, हनुमानको विशाल मूर्तिलगायत दर्जनौँ धार्मिक संरचना बनिसकेका छन् । विभिन्न दाताको सहयोग, महायज्ञबाट सङ्कलन भएको रकम र सरकारबाट भएको करोडौँको लगानीले अहिले पञ्चकोट देशव्यापीरूपमा चर्चित बनेको छ । पञ्चकोटमा निर्माण गर्न लागिएको एक सय आठ फिट अग्लो गण्डकी विश्वशान्ति कलशको नजिकै महाघण्ट राखिएको छ ।"
प्रदेश ईञ्जार्जको हेरफेर गर्न माओवादी केन्द्रको स्थायी कमिटी बैठक बस्दै,"काठमाडौं : नेकपा माओवादी केन्द्रका प्रदेश ईञ्जार्जको हेरफेर गर्न स्थायी कमिटीको बैठक बस्दैछ। पार्टी केन्द्रीय कार्यालय पेरिसडाँडामा दिउँसो १ बजे बैठक बस्ने नेकपा माओवादी केन्द्रका केन्द्रीय कार्यालय सचिव डोरप्रसाद उपाध्यायले जानकारी दिए। उनका अनुसार विधान अधिवेशन र केन्द्रीय कमिटी बैठकका निर्णयको कार्यान्वयनबारे बैठकमा छलफल हुनेछ। आजको बैठकले समसामयिक राजनीतिक परिस्थितिबारे छलफल गर्ने र दुई महिने अभियानको कार्यतालिका बनाउने उनको भनाई छ। एमालेले मध्यपहाडि लोकमार्गमा समृद्धिका लागि संकल्प यात्राको समापन गरेपछि माओवादी केन्द्रले पनि आगामी चैत १ देखि १५ गतेसम्म हुने तराई मधेश जागरण अभियान र आगामी वैशाख १ देखि १५ गतेसम्म हुने हिमाल, पहाड, तराई एकता अभियान सञ्चालन गर्ने तयारी गरेको छ।"
लुम्बिनी प्रादेशिक अस्पताल उत्कृष्ठ,"बुटवल : लुम्बिनी प्रादेशिक अस्पताल बुटवल न्यूनतम सेवा मापदण्डमा नेपालकै पहिलो भएको छ । ८८ प्रतिशत अंक लिएर नेपालका सेकेण्डरी बि तहका अस्पतालहरुबीचको मूल्यांकनमा अस्पताल नेपालकै पहिलो भएको हो । स्वास्थ्य तथा जनसंख्या मन्त्रालय, प्रदेश स्वास्थ्य निर्देशनालय लुम्बिनी प्रदेश र निक साइमन्स इन्सिच्यूटले संयूक्त रुपमा गरेको मूल्यांकनमा पहिलो सहित सर्वोत्कृष्ट घोषणा भएको अस्पतालका मेडिकल सुपरिटेण्डेन्ट डासुदर्शन थापाले जानकारी दिए । सर्वोत्कृष्ट घोषणाले अस्पताल परिवारलाई उत्साहित बनाएको थापाले प्रतिक्रिया दिए । अस्पतालको शुसासन तथा व्यवस्थापन, क्लिनिकल व्यवस्थापन र अस्पताल सर्पोट सर्भिस मापदण्डका आधारमा नेपालकै पहिलो घोषणा गरिएको हो । प्रदेश स्वास्थ्य निर्देशनालय लुम्बिनी प्रदेशले बुटवलमा आयोजना गरेको समिक्षा गोष्ठीमा प्रथम भएको घोषणा गरिएको हो । सरकारी क्षेत्रमा लुम्बिनी प्रादेशिक अस्पताल यस क्षेत्रकै सवैभन्दा ठूलो अस्पताल हो । लुम्बिनी प्रदेशका १२ वटा जिल्ला सहित स्याङ्जा, बाग्लुङ, पूर्वी नवलपरासी लगायत जिल्लाका नागरिकहरु यहाँ उपचारका लागि आउने गर्छन् ।"
नेपाल एले क्यानडा११ लाई दियो १८२ रनको लक्ष्य,"काठमाडौं : एकदिवसीय सिरिजको निर्णायक खेलमा नेपाल ए ले क्यानडा११ लाई १८२ रनको लक्ष्य दिएको छ। मुलपानी क्रिकेट मैदानमा जारी खेलमा टस हारेर ब्याटिङ गरेको नेपाल ४७ ओभरमा १८१ रनमा समेटिएको हो। नेपालका लागि अशुन्तोष घिरैयाले सर्वाधिक २८ रन बनाए । त्यसैगरी अर्जुन कुमारले २७ रन, कप्तान सन्दीप जोराले २४ रन, बसिर अहमदले २५ रन, सुजन थपलियाले २० रन, रसिद खान र प्रतिश जिसीले १९१९ रन बनाए। अन्य खेलाडीले दोहोरो अंक बनाउन सकेनन्। क्यानडाका लागि हर्ष ठाकर, डिलोन हेलिगर र निकोलस किर्तोनले २२ विकेट, कलिम साना र साद बिन जफरले ११ विकेट लिए । क्यानडाले केहि समयपश्चात जवाफी ब्याटिङ गर्दैछ।"
माझी समुदायको परम्परा जोगाउन 'मझेसाबा',"रामेछाप : जिल्लाको तामाकोसी र सुनकोसी नदि किनारामा बस्दै आएका अति सीमान्तकृत माझी समुदायले आफ्नो पुरानो परम्परा जोगाउन'मझेसाबा' गर्ने भएका छन्। माझी भाषामा मझेको अर्थ अध्यक्ष वा नाइके भन्ने हुन्छ र साबा भनेको सभा भन्ने लाग्दछ। माझी समुदायको उत्पत्ति कालदेखि एउटालाई अध्यक्ष वा नाइके मानेर उसैको निर्णयमा आफ्ना गतिविधि संचालन गर्ने गर्दथे। मझेसाबा गर्नुको मुख्य उद्देश्य रामेछाप जिल्लामा माझी जातिको प्रचलित परम्परागत सभ्यता र संस्कृतिलाई जगेर्ना गर्न र निरन्तरता दिने रहेको आदिवासी जनजाती महासंघ रामेछापका संयोजक श्रीबहादुर माझीले जानकारी दिए। अन्य जातजातिको भन्दा भिन्न र पृथक संस्कृति भएका माझी समुदायको नेतृत्व नै मझे रहेको र हरेक निर्णय उसैको सभाले पास गरेपछि लागू हुने भएकाले मझेसाबा भनिएको पनि संयोजक माझीले बताए। श्रीबहादुर माझीको अध्यक्षतामा सदरमुकाम मन्थलीको तीनलाल पर्कमा बसेको बैठकले यही फाल्गुन १ गते मझेसाबा गर्ने निर्णय गरेको माझी समुदायका अगुवा बालकृष्ण माझीले जानकारी दिए। पछिल्लो समय भौतिक पूर्वाधारको विकास भएसंगै आफ्नो पुर्ख्यौली पेसा संकटमा परेपछि भने माझी समुदाय चिन्तित भएका छन्। नदि किनारमा बसेर माछा मार्ने र डुङ्गा चलाएर आफ्नो जिविकोपार्जन गर्दै आएका माझी समुदायको पेशा डेढ दशकदेखि लोप नै भएको छ। आफ्नो संस्कार, संस्कृति र परम्परालाई जोगाउन माझी समुदायका युवा एक जुट हुने गरेका छन्। मझेसाबा भनेको माझी जातीको परम्परागत जातीय संस्थाको नाम हो। प्रत्येक माझी गाउँमा मझेसाबा गठन गर्ने गरिएको पनि बालकृष्ण माझीले बताए।"
विमानस्थलहरूको बिजोग,"५२ आन्तरिक विमानस्थलमध्ये दार्चुलादेखि ओखलढुंगासम्मका १८ वटा सञ्चालनमै छैनन्। सामाजिक सञ्जालमा केही समयपहिले एउटा भिडियो भाइरल भयो। धरानका मेयरले एक अन्तर्वार्तामा धरानमा किन विमानस्थल बनाउनुपर्यो भन्ने प्रश्नको जवाफमा भनेका थिए, छिमेकीको घरमा ट्वाइलेट छँदै छ किन मेरोमा बनाउने ! छिमेकीकोमा जानु त जहिले ? त्यो अभिव्यक्तिले मुलुकको नेतृत्व तहमा विमानस्थलप्रतिको बुझाइ कस्तो छ भन्ने सजिलै अनुमान लगाउन सकिन्छ। कुनै दूरदृष्टिबिना लोकरिझाइँ तथा कमिसनको लोभमा बनाइएका धेरै विमानस्थल बिजोग अवस्थामा छन्। कतिपय चलेकै छैनन्। चलेकाहरू पनि घाटामा रहेका विवरण बाहिर आएका छन्। नेपाल नागरिक उड्डयन प्राधिकरणको विवरणअनुसार सन् २०२३ को अन्त्यसम्म आइपुग्दा ३ अन्तर्राष्ट्रियसहित आन्तरिक विमानस्थलको संख्या ५५ पुगेको छ। ५२ वटा आन्तरिकमध्ये दार्चुलादेखि ओखलढुंगासम्मका १८ वटा सञ्चालनमै छैनन्। सञ्चालनमा रहेका भनिएका बैतडीको पाटन र डोटीको दिपायल विमानस्थल बन्द छन्। गुल्मीको रेसुंगा, इलामको फाल्गुनन्द सुकिलुम्बा, सोलुखुम्बुको खिजी चण्डेश्वरी नियमित सञ्चालनमा आउन सकेका छैनन्। अन्य तीन वटा निर्माणाधीन रहेको बताइएको छ। विमानस्थल बनाउन होडबाजी देखिएको छ। आव २०७०७१ देखि ०८०८१ सम्मको बजेट वक्तव्यमा मात्रै कम्तीमा २० स्थानमा नयाँ विमानस्थल प्रस्ताव गरेको देखिन्छ। राजनीतिक अस्थिरताले छिटोछिटो परिवर्तन हुने सरकारमा पुग्ने मन्त्रीदेखि पार्टीका नेताहरूले आफ्नो क्षेत्रमा विमानस्थल बनाउन दबाब दिने गरेका छन्। जसकारण अनावश्यक क्षेत्रमा समेत यस्ता पूर्वाधार निर्माण भएका जानकारहरू बताउँछन्। यस्ता पूर्वाधार निर्माणमा राज्यको ठूलो धनराशि खर्च हुने गरेको छ। हालसम्म राज्यको करिब ५० अर्ब १९ करोड १७ लाख रुपैयाँ लगानी भइसकेको महालेखा नियन्त्रण कार्यालयको कार्यमूलक लेखापरीक्षण प्रतिवेदनमा उल्लेख छ। तथापि, त्यत्रो लगानीमा बनाइएका अधिकांश विमानस्थलले आफ्नो सञ्चालन खर्चसमेत उठाउन नसकेको अवस्था छ। नियमित सञ्चालनमा रहेका मात्र नभई बन्द भइसकेकामा पनि सञ्चालन खर्च नियमित हुने गरेको छ। बन्द रहेका बागलुङ (बलेवा), बैतडी, डोटी, मनाङ, महेन्द्रनगर, मेघौली, रुकुमको चौरजहारी, रुम्जाटार, लामिडाँडा र काँगेलडाँडा गरी १० विमानस्थलमा कार्यालय सञ्चालन खर्च शीर्षकमा पछिल्लो एक दशकमा ९ करोड ५३ लाख खर्च भएको जनाइएको छ। त्रिभुवन अन्तर्राष्ट्रिय र अन्य केही आन्तरिक विमानस्थलको नियमित सञ्चालनबाट प्राप्त आम्दानीले प्राधिकरणलाई धानेको देखिएको छ। प्राधिकरणको २५औं वार्षिकोत्सवको अवसरमा सार्वजनिक प्रतिवेदनमा गत आवमा ३ अर्ब ४९ करोड १५ लाख नाफासमेत आर्जन गरेको उल्लेख छ। आन्तरिक मात्र नभई हालै मात्र निर्माण सम्पन्न दुई ठूला अन्तर्राष्ट्रिय विमानस्थलको हालत पनि उस्तै छ। विसं २००६ मा त्रिभुवन विमानस्थल सञ्चालनमा आएको ७२ वर्षपछि सन् २०२२ मेमा दोस्रो अन्तर्राष्ट्रिय विमानस्थलका रूपमा भैरहवास्थित गौतमबुद्ध र २०२३ जनवरीमा तेस्रो विमानस्थलका रूपमा पोखरा अन्तर्राष्ट्रिय विमानस्थलको उद्घाटन भएको थियो। एउटा मात्र अन्तर्राष्ट्रिय विमानस्थल सञ्चालनमा रहेका बखत अरू थपिएको खण्डमा धेरै समस्या समाधान हुने आशा गरिएको थियो। तर वास्तविकता फरक देखिएको छ। दूरदर्शिताको अभाव र व्यवस्थापकीय कमजोरीका कारण थप विमानस्थलले सोचेअनुरूप प्रतिफल दिन सकिरहेका छैनन्। निर्माणका बखत लिइएको ऋणको सावा ब्याज तिर्न त परको कुरा, नियमित सञ्चालन खर्चसमेत धान्न सकेका छैनन्। जो सेतो हात्ती बनेर बसिरहेका छन्। गौतम बुद्धबाट नियमित रूपमा अन्तर्राष्ट्रिय उडान हुन सकिरहेको छैन। गत वैशाख ६ गतेयता विदेशी वायुसेवाले उडान गरेका छैनन्। केही समयअघिसम्म जजिरा एयरवेजले कुबेत र हिमालय एयरलाइन्सले सिंगापुर उडान गर्दै आएकोमा विभिन्न कारण देखाउँदै दुवैले स्थगन गरेका छन्। नेपाल वायुसेवा निगमले सातामा एकपटक मलेसिया उडान भरिरहेको जनाइएको छ। तथापि, यो विमानस्थलले अघिल्लो आवमा २७ करोड ४३ लाख रुपैयाँ आम्दानी गरेकोमा कुल खर्च भने ३० करोड ४१ लाख पुगेको थियो। यो विमानस्थलको आम्दानीले नियमित सञ्चालन खर्च पनि धान्न नसकेको देखिन्छ। करिब ७ अर्ब १९ करोड लागतमा निर्माण भएको गौतम बुद्ध विमानस्थलमा एसियाली विकास बैंक (एडीबी), ओपेक कोष, नेपाल सरकार र प्राधिकरणले लगानी गरेका थिए। एडीबीको ऋण र अनुदान गरी ४ अर्ब ९१ करोड रुपैयाँ, ओपेक कोषको १ अर्ब ४६ करोड ऋण उक्त विमानस्थलमा प्रयोग भएको छ। एडीबीको ऋणका लागि आठ वर्षको ग्रेस अवधिसहित ३२ वर्षको समय दिइएको छ। ग्रेस अवधिमा एक प्रतिशत ब्याजदर र त्यसपछि १५ प्रतिशत ब्याजदरमा ऋण तिर्नुपर्ने व्यवस्था सम्झौतामा उल्लेख छ। विमानस्थल निर्माण र स्तरोन्नतिसम्बन्धी दस्ताबेजअनुसार प्रतिवर्ष नेपालले एडीबीलाई १५ करोड ३३ लाख रुपैयाँ किस्ता बुझाउनुपर्ने हुन्छ। उक्त विमानस्थल बनाउन लिइएको ऋणको साँवा र ब्याज गरी ४९ करोड रुपैयाँभन्दा बढी सन् २०२७ सम्म तिर्नुपर्ने दायित्व रहेको जनाइएको छ। विमानस्थल भने घाटामा चलिरहेकाले यो रकम तिर्न सक्ने अवस्था देखिँदैन। पोखरा अन्तर्राष्ट्रिय विमानस्थलको पनि उस्तै हालत देखिएको छ। पोखरेली जनताले पाँच दशकअघि देखेको अन्तर्राष्ट्रिय विमानस्थलको सपना पूरा हुने क्रममा रहेको भन्दै उद्घाटनको दिन पोखरा महानगरले खुसीयाली मनाउन सार्वजनिक बिदा घोषणा गर्यो। त्यो खुसी भने धेरै दिन टिक्न सकेन। यो विमानस्थलमा एकाध चार्टरबाहेक नियमित अन्तर्राष्ट्रिय उडान हुन सकेको छैन। पर्यटकीय नगरी पोखराको अन्नपूर्ण हिमशृंखलाको आँगनमै बनेको यो विमानस्थलले त्यस क्षेत्रको आर्थिक विकासमा महत्त्वपूर्ण भूमिका खेल्ने आंकलन थियो। वास्तविकता भने फरक देखिएको छ। आर्थिक लाभको सट्टा आर्थिक भार मात्र बढाउँदै लागेको छ। यो विमानस्थल बनाउन सरकारले चिनियाँ एक्जिम बैंकबाट २८ अर्बभन्दा बढी ऋण लिएको थियो। विमानस्थलले कमाएर ब्याज पनि तिर्ने ढाँचामा सहमति गरिए पनि तिर्न नसकेपछि प्राधिकरणले अघिल्लो वर्षबाट ब्याज तिर्दै आएको छ। चिनियाँ एक्जिम बैंक र नेपाल सरकारबीच भएको सम्झौताअनुसार सात वर्षको ग्रेस अवधि (कुनै पनि ब्याज तिर्नु नपर्ने समय) सहित २० वर्षभित्र ऋण चुक्ता गरिसक्नुपर्छ। हालसम्म ९४ करोड रुपैयाँबराबरको किस्ता चिनियाँ पक्षलाई बुझाएको सरकारले २०८६ देखि साँवा र ब्याज दुवै भुक्तानी गर्नुपर्ने दायित्व हुनेछ। चिनियाँ ऋणको ब्याजदर ५ प्रतिशत तोकिएको छ। व्यवस्थापक शुल्क र व्यावसायिक शुल्कसहित अलग्गै रकम पनि नेपालले तिर्नुपर्ने उल्लेख छ। विमानस्थल सञ्चालनमा आएयता जम्मा सातवटा अन्तर्राष्ट्रिय उडान भएको र यसबापत करिब चार लाख रुपैयाँमात्र आम्दानी गरेको छ। यस्तो अवस्थामा ऋण तिर्न सक्ने सम्भावना नदेखेपछि ऋण र ब्याज भुक्तानीको मापदण्ड संशोधन गर्न चिनियाँ पक्षलाई सरकारले आग्रह गर्यो। चीनले भने त्यसको जवाफ पठाएको छैन। गहिरो अनुसन्धान र दीर्घकालीन सोचबिना कुनै पनि पूर्वाधारमा गरिएको लगानी बालुवामा पानी खन्याएसरह हुनेमा दुई मत छैन। नवनिर्मित दुई अन्तर्राष्ट्रिय विमानस्थलले अपेक्षित परिणाम दिन नसकेका बखत फेरि अर्को बनाउने चर्चा चलिरहेको छ। बाराको निजगढमा चौथो अन्तर्राष्ट्रिय विमानस्थल बनाउनुपर्ने पक्षमा बहस चलिरहेको छ। यो विमानस्थल बनाउन ३ अर्ब ४५ करोड अमेरिकी डलर अर्थात् ४ खर्ब ५८ अर्ब रुपैयाँभन्दा बढी लाग्ने लगानी बोर्डले आकलन गरेको छ। यो रकम हाम्रो परिप्रेक्ष्यमा चानचुने मान्न सकिँदैन। यसको व्यस्थापन आन्तरिक स्रोतबाट असम्भव रहेकाले वैदेशिक ऋणबाहेक अर्को विकल्प देखिँदैन। अहिले थपिएका विमानस्थलहरूको वित्तीय व्यवस्थापन गर्न नसकिरहेका बेला थप अर्को विमानस्थलको निर्माणले राज्यलाई थप आर्थिक भार पर्ने अनुमान लगाउन सकिन्छ। अन्तर्राष्ट्रिय विमानस्थल निर्माण संख्या वृद्धिका लागि मात्र गरिएको खण्डमा यसले मुलुकमा ठूलो आर्थिक दुर्घटना ननिम्त्याउँला भन्न सकिँदैन। नेपालजस्तो सानो र विकासशील मुलुकमा ठूला पूर्वाधार निर्माण आफ्नै लगानीबाट मात्र सम्भव छैन। यसका लागि वैदेशिक ऋण तथा सहयोग आवश्यक पर्छ। वैदेशिक ऋणको साँवा र ब्याज समयावधिभित्रै भुक्तानी गर्नुपर्ने हुन्छ। तसर्थ, कुनै पनि पूर्वाधार निर्माण गर्दा अल्पकाललाई मात्र ध्यान नदिई दीर्घकालीन दृष्टिकोणले समेत सोच्नुपर्ने हुन्छ। व्यावसायिक एवम् वातावरणीय दृष्टिकोणले उपयुक्त नीति तथा कार्यक्रम अवलम्बन गरेको खण्डमा मात्र लगानीले उचित प्रतिफल दिने आशा गर्न सकिन्छ। मुलुकको आर्थिक विकासमा पूर्वाधार निर्माण एउटा आवश्यक सर्त हो। तर पर्याप्त अवस्था भने होइन। यदि निर्माण गरिएका पूर्वाधारको पूर्ण उपयोग गर्न सकिएन भने ती केवल सेतो हात्ती बन्नुबाहेक अरू विकल्प रहँदैन। यसको उदाहरण श्रीलंकाले अघिल्लो वर्ष व्यहोरेको आर्थिक संकटलाई लिन सकिन्छ। अर्बौं वैदेशिक ऋणको सहायतामा निर्माण गरिएका विकासका पूर्वाधारले सोचेअनुरूप प्रतिफल नदिँदा श्रीलंकाले सबैभन्दा कठिन आर्थिक स्थितिको सामना गर्नुपरेको थियो। नेपालको आर्थिक संरचना पनि श्रीलंकासँगै मिल्दोजुल्दो छ। यसैकारण गहिरो अनुसन्धान र दीर्घकालीन सोचबिना बनेका कुनै पनि पूर्वाधारमा गरिएको लगानी बालुवामा पानी खन्याए सरह हुनेमा दुई मत छैन।"
"आयातमा नियन्त्रण, झनै घट्यो निर्यात","काठमाडौं : गत आर्थिक वर्ष अत्यधिक आयात बढेर विदेशी मुद्रा सञ्चितिमा दबाब परेपछि सरकारले नियन्त्रण गरेको परिणाम अहिले देखिन थालेको छ। अहिले तुलनात्मक रूपमा आयात नियन्त्रण भएको छ। भन्सार विभागले बुधबार सार्वजनिक गरेको चालु आर्थिक वर्ष २०८००८१ को माघ मसान्तसम्मको वैदेशिक व्यापारको तथ्यांकले यस्तो देखाएको हो। यस अवधिमा नेपालको कुल आयात वार्षिक २३१ प्रतिशत अर्थात २१ अर्ब २२ करोड १४ लाख रुपैयाँले घटेको विभागको तथ्यांकमा उल्लेख छ। चालु आवको सात महिनाको अवधिमा नेपालको कुल आयात ८ खर्ब ९७ अर्ब ९४ करोड ३८ लाख रुपैयाँ पुगेको छ। यो गत आवको भन्दा कम हो। गत आव आयात ९ खर्ब १९ अर्ब १६ करोड ५३ लाख रुपैयाँबराबरको भएको थियो। यस पटक आयात घटे पनि यसबाट सरकारले उठाउने राजस्व भने गत वर्षको तुलनामा सुधार भएको छ। तुलनात्मक रूपमा राजस्व गत आवको भन्दा ११४३ प्रतिशत (२४ अर्ब साढे २५ करोड) बढेर २ खर्ब ३६ अर्ब ३८ करोड २५ लाख रुपैयाँ राजस्व संकलन भएको छ। जबकि गत वर्षको आयातमार्फत सरकारले २ खर्ब १२ अर्ब १२ करोड ७४ लाख रुपैयाँ राजस्व उठाएको थियो। यसै क्रममा भन्सार विभागका महानिर्देशक शोभाकान्त पौडेल तथ्यांकलाई हेर्दा गत वर्षको तुलनामा आयात घट्नुको कारण बजारमा माग न्यून भएको बताउँछन्। तर यसबीच पनि भन्सारमा उल्लेख्य सुधार गर्न सम्भव हुनुको कारण प्रशासनिक सुधार भएको दाबी गर्छन्। विभागले नियमन अनुगमन गतिविधि पनि बढाएकाले र समग्रमा प्रशासनिक सुधार गरेका कारण राजस्वमा सुधार ल्याउन सफल भएको हो, महानिर्देशक पौडेलले अन्नपूर्णसँग भने। विभागले आन्तरिक नियन्त्रण प्रणालीमा भित्र कडाइ गरेको उनको भनाइ छ। समग्रमा आयातको सबैभन्दा बढी हिस्सा पेट्रोलियम पदार्थ, फलाम र सवारीसाधनमा छ। यस अवधिमा कुल आयातको २०६० प्रतिशत हिस्सा पेट्रोलियम पदार्थको रहेको छ। चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँबराबरको डिजेल, पेट्रोललगायतका पेट्रोलियम पदार्थ आयात भएको छ। उक्त रकमबराबरको पेट्रोलियम पदार्थ आयात गर्दा सरकारले ६५ अर्ब ७३ करोड ७९ लाख ९९ हजार रुपैयाँबराबरको भन्सारबापत राजस्व उठाएको छ। यसपछि बढी आयातको दोस्रो स्थानमा फलाम र स्टिल देखिन्छ। यस अवधिमा यसको आयात ७६ अर्ब ५ करोड ५७ लाख ६६ हजार रुपैयाँबराबरको भएको छ। यो कुल आयातको ८४७ प्रतिशत हिस्सा हो। उक्तबराबरको आयातमा सरकारले १२ अर्ब ९ करोड ३१ लाख ८४ हजार रुपैयाँबराबरको राजस्व संकलन गरेको छ। आयातको तेस्रो स्थानमा सवारीसाधन र यातायातका पार्टपुर्जा रहेका छन्। माघसम्ममा यी वस्तुको आयात ६० अर्ब ८३ करोड ५२ लाख ७२ हजार रुपैयाँबराबरको आयात भएको छ। यो कुल आयातको ६७७ प्रतिशत हो। उक्त आकारमा सवारीसाधन आयात हुँदा सरकारले १० अर्ब ६० करोड ४६ लाख ९८ हजार रुपैयाँबराबरको राजस्व उठाएको छ। तर पछिल्लो समय सरकारले विद्युतीय सवारीसाधन (ईभी)मा छुट दिएका कारण समग्रमा यातायातको भन्सार राजस्व घटेको महानिर्देशक पौडेलले जानकारी दिए। समग्रमा बजारमा उपभोक्ताको क्रयशक्ति घटेकाले मागमा कमी आएकाले व्यवसाय फस्टाउन नसकेको व्यवसायीले गुनासो गर्दै आएका छन्। गत आर्थिक वर्षको तुलनामा आयात घट्नुको कारण बजारमा माग न्यून भएकाले हुन सक्छ। यद्यपि आयातमा कमी आए पनि भन्सार राजस्वमा सुधार भएको छ। यसको कारण प्रशासनिक सुधार हो। शोभाकान्त पौडेल,महानिर्देशक, भन्सार विभाग आयातको यो प्रवृत्तिले पनि यस्तै पुष्टि गर्छ। त्यसो त नेपालबाट निर्यात हुने वस्तु पनि बढ्न सकेको छैन। उल्टै घटेको छ। चालु आवको माघसम्ममा निर्यात ७०७ प्रतिशतले घटेको छ। नेपालबाट गत वर्षको सात महिनामा कुल ९३ अर्ब ४३ करोड २३ लाख रुपैयाँबराबरको निर्यात गरेको थियो। तर यसपटक निर्यात घटेर ८६ अर्ब ८३ करोड ९ लाख १२ हजार रुपैयाँमा सीमित भएको छ। यसअनुसार गत वर्षको तुलनामा ६ अर्ब ६० करोड १४ लाख रुपैयाँले निर्यात घटेको हो। कुल आयातको तुलनामा निर्यातको हिस्सा धेरै नै कम छ। नेपालको अर्थतन्त्र आयातीत वस्तुमै निर्भर छ। जसले गर्दा निर्यातको हिस्सा कुल आयातको करिब १० प्रतिशत हाराहारीमात्रै छ। नेपालले एक लाख रुपैयाँको आयात गर्दा १० हजार रुपैयाँमात्रै निर्यात गर्न सकेको छ। यसै कारणले नेपालले सधैं व्यापार घाटा व्यहोर्नु परेको छ। यस अवधिमा पनि नेपालको आयातको आकारभन्दा निर्यातको आकार झन् घटेकाले व्यापार घाटा ८ खर्ब ११ अर्ब ११ करोड २९ लाख ८८ हजार रुपैयाँबराबरको छ। गत वर्ष व्यापार घाटा अझै बढी थियो। गत आवको ७ महिनामा ८ खर्ब २५ अर्ब ७३ करोड रुपैयाँबराबरको थियो। गत आवको तुलनामा व्यापार घाटामा भने झिनो सुधार अर्थात १७७ प्रतिशतले घटेको छ। यसअनुरूप नेपालको कुल वैदेशिक व्यापार ९ खर्ब ८४ अर्ब ७७ करोड ४८ लाख ११ हजार रुपैयाँ कायम छ। यो गत वर्षको भन्दा २७५ प्रतिशतले कम हो। जबकि गत आर्थिक वर्ष १० खर्ब १२ अर्ब ५९ करोड ७६ लाख ८६ हजार रुपैयाँबराबरको वैदेशिक व्यापार गरेको थियो।"
कञ्चनपुरमा भुस्याहा कुकुरले खोरमै गएर मारे ६सय कुखुरा,"कञ्चनपुर : शुक्लाफाँटा नगरपालिका११ अमरपुरस्थति आशा ऐरको कुखरा फार्मभित्र छिरेका भुस्याहा कुकुरले चार लाख मूल्य बढीका कुखुरा मारेर नोक्सानी पुर्याएका छन् । आज बिहान कुखुरा फार्मको तारजाली तोडेर भित्र पसेको भुस्याहा कुकुरको हुलले अण्डा दिने लेयर्स जातका छ सय कुखुरा मारिदिएको हो । सय बढी कुखुरा घाइते छन् । 'बैंकबाट रु १२ लाख बढी कर्जा निकालेर एक हजार दुई सय अण्डा दिने कुखुरा पालेका थियौँ', फार्म सञ्चालक आशाले भने, 'दैनिक कुखुराले चार पेटी जति अण्डा दिँदै आएका थिए, भुस्याहा कुकुर फार्मभित्र छिरेर कुखुरा मारिदिएपछि निकै ठुलो नोक्सानी व्यहोर्न बाध्य भएका छौँ ।' फार्ममा पाँच सय जति कुखुरामात्रै बाँकी रहेको उनले बताए। फार्मभित्र कुकुरले कुखुरा मारेर खान थालेपछि कुखुराको आवाज सुनी कुकुरलाई भगाउन सकिएको उनले बताए। वडाध्यक्षको रोहवरमा प्रहरी मुचुल्का तयार गरिएको उनको भनाइ छ । नगरपालिका क्षेत्रमा भुस्याहा कुकुर नियन्त्रण नहुँदा किसानले निकै सास्ती खेप्नुपरेको स्थानीय जयबहादुर ऐरले बताए। 'पोल्ट्री फार्मभित्रै छिरेर आज ठूलो सङ्ख्यामा कुखुरा मारिदिए, बाटो हिँडने व्यक्तिाई पनि झम्टिने गरेको छ', उनले भने, 'धेरै व्यक्तिलाई टोक्दा रेबिजको खोप लगाइरहेका छन् ।' नगरपालिकाले भुस्याहा कुकुर नियन्त्रण गरिदिनुपर्ने उनको भनाइ छ । कुखुरा फार्म सञ्चालकले सम्बन्धित निकायलाई क्षतिपूर्तिको व्यवस्था गरिदिनका लागि पनि आग्रह गरेका छन् । रासस"
सांसद चन्द्र भण्डारीको व्यङ्ग्य : किसानको अनुदान खाने बाँदरलाई के गर्ने ?,"काठमाडौं : सांसद चन्द्र भण्डारीले किसानको अनुदान खाने बाँदरलाई के गर्ने ? भन्दै प्रश्न गरेका छन्। प्रतिनिधि सभाको आजको बैठकमा बोल्दै उनले बाँदरको बन्ध्याकरण गर्ने चर्चा चलेको भन्दै किसानको अनुदान खाने बाँदरलाई के गर्दै भन्दै व्यङ्ग्य गरेका हुन्। किसान मल बीउ सिचाईं र बजार देउ भनिरहेका छन्। हामीले योजना बनाउन सकिरहेका छैनौं। उनले भने,किसानलाई बाँदरले दुख दिइरहेको छ। बाँदरले दुख नदिने बाली के प्रयोग गर्ने हामीसँग सोच छैनौं। एकातिर त किसानलाई बाँदरले दुख दिएको छ अर्कोतिर अहिले मैले सुन्दैछु। बाँदरको बन्ध्याकरण गर्ने ! कृषि, सहकारी तथा प्राकृतिक स्रोत समितिले बन्ध्याकरणमार्फत बाँदरको नियन्त्रणबारे अध्ययनका लागि सांसदहरूको टोली भारत जाने निर्णय गरेको छ। सोहि विषयलाई लिएर उनले यस्तो बताएका हुन्। भण्डारीले थपे, किसानले पाउने अनुदान खाने बाँदरलाई के गर्ने त ?, किसानले बजारमा लैजाने सामानलाई लैजाँदा सिमाना नाकामा छाडिदिनेलाई के गर्ने त ?, किसानलाई सस्तो मूल्य दिएर चर्को मूल्यमा बजारमा बजारमा लैजाने बाँदरलाई के गर्ने त ?, के लगाएमा फाइदा हुन्छ ? के गरेमा मुलुक बन्छ भन्ने कुरामा छैनौं। भण्डारीले समय अनुसार देशमा नीति निर्माण गर्न नसकिरहेको धारणा राखे। उनले नेपालमा गाँजा खेती गर्न दिनुपर्ने माग गरे। कानून बनाउँ, गाँजा खेती गर्न दिउँ।उनले भने,न्यूयोर्क सिटीका मेयरले गाँजा खान दिन्छ। अनि हामीले खेती गर्नसम्म नदिने ? मुलुक कसरी माथि उठ्छ ? यसरी हुन्छ त ?"
सरकारलाई सभामुखको ध्यानाकर्षण : संसदमा उठेका विषय सम्बोधन गर्नू,"काठमाडौं : प्रतिनिधिसभाका सभामुख देवराज घिमिरेले संसद्को शून्य, विशेष र आकस्मिक समयमा उठेका विषयमा सम्बोधन गर्न सरकारको ध्यानाकर्षण गराएका छन्। प्रतिनिधिसभाको आजको बैठकमा प्रतिपक्षी दलहरु नेकपा (एमाले), राष्ट्रिय स्वतन्त्र पार्टी र राष्ट्रिय प्रजातन्त्र पार्टीका सांसदले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र गृहमन्त्री नारायणकाजी श्रेष्ठ र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेपछि उनले ध्यानाकर्षण भएको जनाएका हुन्। सभामुख घिमिरेले गत फागुन ६ गतेको बैठकमा पनि आफूले उठेका विषयमा गम्भीरतापूर्वक सम्बोधन गर्न भनेको स्मरण गराए। प्रतिपक्ष दलका सांसदहरुले प्रश्न उठाएर सरकारले जवाफ नदिएसम्म सदन चल्न नसक्ने अडान लिएपछि सभामुख घिमिरेले ध्यानाकर्षण गराएका हुन्। 'भ्रष्टाचार मुद्दामा अख्तियारले बोलायो अब तपाईंहरू राजीनामा गर भन्न नसक्ने नैतिकताहिन र कायर प्रधानमन्त्रीले यो देशलाई भ्रष्टाचारमुक्त बनाउन सक्दैन,' सांसद पन्तले भने,' मन्त्रीहरूलाई कारवाही नगर्नु भनेको यो मन्त्रीलाई फेरि बयानमा नबोलाउ, कारवाही नगर भनेर अख्तियारलाई सरकारले बयान दिएको हो।' उनले मन्त्रीलाई कुनै पनि हालतमा पदमा बसिरहन नैतिकता नदिने बताए। सांसद पन्तले प्रधानमन्त्रीले भ्रष्टाचार नियन्त्रण गर्छु् भनेर संसदमा भाषण गर्नुको कुनै औचित्य नभएको जिकिर गरे। यो पनि पढ्नुहोस मन्त्री ज्वालालाई बर्खास्त गर्नुपर्ने मागसहित अनेरास्ववियुको मसाल जुलुस मन्त्री बर्खास्तीको माग गर्दै प्रमुख प्रतिपक्ष दलले गरे संसद बैठक अवरोध 'अख्तियारमा बयान दिइसकेका व्यक्ति किन अझैं मन्त्री ? प्रधानमन्त्रीज्यू जवाफ चाहियो '"
जलवायु परिवर्तनले विद्युत् उत्पादनमा उच्च ह्रास,"काठमाडौं : जलवायु परिवर्तनको असर जलविद्युत्मा देखिएको छ। नेपाल विद्युत् प्राधिकरणका कार्यकारी निर्देशक कुलमान घिसिङका अनुसार विद्युत् उत्पादन क्षमता करिब १० प्रतिशतमा झरेको छ। गत वर्ष एकदम नै सुक्खा भनिएको थियो, तर यस वर्षको सुक्खायाम गत वर्षको भन्दा पनि बढ्दै गएको उनको भनाइ छ। काबेली करिडोरको क्षमता करिब दुई सय मेगावाट छ। अहिले जम्मा २० मेगावाट मात्र उत्पादन भइरहेको छ। क्यू ४० मा विद्युत् उत्पादन गर्दा ३० देखि ४० प्रतिशतसम्म हिउँदमा उत्पादन हुन्छ भन्ने मान्यता हो, भन्दै घिसिङले यस पटक अहिलेसम्म पानी र हिउँ नपर्दा सुक्खापन बढेको सुनाए। नदी प्रवाहमा आधारित विद्युत् आयोजनाको हिस्सा बढी भएकाले हिउँदमा उत्पादनमा उच्च ह्रास आउने गरेको हो। अहिले विद्युत्को कुल जडित क्षमता करिब ३ हजार मेगावाट छ। तर, जडित क्षमताबाट करिब साढे ७ सय मेगावाट मात्र उत्पादन भइरहेको छ। दैनिक सरदर ५ सय मेगावाट बिजुली भारतबाट आयात हुन थालिसकेको उनले जनाए। अर्धजलाशयुक्त प्रकृत्तिको माथिल्लो तामाकोशी (४ सय ५६ मेगावाट) अहिले २४सैं घण्टा चलाउँदा सरदर ६० देखि ६५ मेगावाट क्षमतामा झरेको छ। जबकि यस आयोजनाको हिउँदयाममा ९० मेगावाटसम्म झर्छ भन्ने मात्रै आंकलन गरिएको थियो। तर प्राधिकरणले अहिले माथिल्लो तामाकोशीको पानीलाई जम्मा गरेर उच्च माग भएको बेलामा ४ सय ५६ मेगावाट क्षमतामा नै चलाइरहेको घिसिङले जानकारी दिए। माथिल्लो तामाकोशीको पानी ४ घण्टाको रिजर्भमा राख्न सकिन्छ। यसपालि सुक्खायाममा माग बढ्दै गएकोे प्राधिकरण बताउँछ। गत वर्षको यही समयको दैनिक माग २८ हजार मेगावाट आवर अर्थात् सरदर १ हजार १ सय ६६ मेगावाट (२ करोड ८० लाख युनिट ) थियो। यो वर्षको अहिलेको दैनिक माग ३५ हजार मेगावाट आवर अर्थात् सरदर १ हजार ४ सय ५८ मेगावाट (३ करोड ५० लाख युनिट) पुगेको छ। करिब ३ सय मेगावाटले सरदर विद्युत्को माग बढेको घिसिङ बताउँछन्। नेपालको अहिलेको उच्च माग करिब १ हजार ८ आठ २१ मेगावाट छ। हिउँद लागेसँगै खोलामा पानीको सतह घट्दै गएपछि प्राधिकरणले मंसिरको अन्तिमबाट भारतबाट बिजुली आयात गर्न सुरु गरेको हो। माघ महिनासम्म करिब २ अर्ब ५० करोड रुपैयाँको बिजुली आयात भइसकेको कार्यकारी निर्देशक घिसिङले जानकारी दिए। फागुन, चैत्र र वैशाखमा आयात बढाउनुपर्ने भन्दै उनले अबको तीन महिनामा प्रत्येक महिना करिब ३ देखि ४ अर्ब रुपैयाँको विद्युत् आयात गर्नुपर्ने बताए। अहिले भारतको सरदर बिजुलीको दर करिब ६ भारु (भारतीय रुपैयाँ) छ। बिहान र साँझको उच्च मागको समयमा प्रतियुनिट बिजुलीको मूल्य १० रुपैयाँ भारुसम्म पुग्ने गरेको छ। भारतीय बजारको प्रतियुनिट बिजुलीको सबैभन्दा बढी मूल्य १२ भारुमा सीमित गरिएको छ। निजी प्रवद्र्धकसँगको पीपीए दर भने सुक्खायाम (१६ मंसिर१५ जेठ) र वर्षायाम (१६ जेठ१५ मंसिर)का क्रमशः ८४० रुपैयाँ र ४८० रुपैयाँ प्रतियुनिट निर्धारण गरिएको छ। प्राधिकरणले दिनमा र रातिको समयको कम मूल्यको बिजुली किनेर उच्च मागको समयमा कम बिजुली आयातको नीति लिएको जनाएको छ। गत वर्षको सुक्खायाममा करिब १९ अर्ब रुपैयाँबराबरको विद्युत् आयात गरिएको थियो। यस वर्ष खुद निर्यातकर्ता बन्ने भनिरहेको प्राधिकरणले यसै वर्षको वर्षायाममा करिब १४ अर्ब रुपैयाँको बिजुली भारत निर्यात गरेको छ। अबको डेढ महिना अर्थात् चैत्रसम्ममा करिब ४ सय मेगावाट थपिँदा करिब ३४ सय मेगावाट जडित क्षमता पुग्दैछ। करिब ३ हजार मेगावाट निर्माणको विभिन्न चरणमा छन्। करिब १० हजार मेगावाटको थप विद्युत् व्यापार सम्झौता (पीपीए) भएको प्राधिकरणको तथ्यांक छ।"
सार्वजनिक निष्कासनको अनुमति अन्योलमा,"काठमाडौं : नेपाल धितोपत्र बोर्डको अध्यक्ष पद रिक्त भएको ७ हप्ता बित्न लागेको छ। रमेश हमालको कार्यकाल सकिएपछि निमित्तको जिम्मेवारी डा नवराज अधिकारीले सम्हालिरहेका छन्। अध्यक्ष नहुँदा बोर्डको कामकारबाही रोकिएका छन्। तीमध्ये मुख्य विषय हो, सार्वजनिक निष्कासन। आईपीओ, एफपीओ, हकप्रदजस्ता सार्वजनिक निकाय सेयर बजारलाई चलायमान बनाइराख्ने औजार हुन्। नयाँ लगानी भित्र्याउने माध्यम हो, दोस्रो बजारको पूरक हो। तर, सेयर बजारको मुख्य नियामकमा प्रमुख नहुँदा निष्कासनको स्वीकृति दिने आँट हुन सकेको छैन। आईपीओ, हकप्रदजस्ता सार्वजनिक निष्कासनको स्वीकृति दिने अधिकार बोर्ड सञ्चालक समितिमा निहित छ। तर, सञ्चालकबीच छलफल हुने गरे पनि अनुमति दिने विषयमा एकमत हुन सकेको छैन। निवर्तमान अध्यक्ष हमालको अग्रसरता पछिल्लो समय सार्वजनिक निष्कासनमा लहर चलेको थियो। तर, पुसको तेस्रो साता यता यो लहरमा अल्पविराम लागेको देखिन्छ। बोर्डका अनुसार गत मंसिरयता आईपीओ निष्कासनको प्रक्रिया थालेका कम्पनीको फाइल हेरिएको छैन। त्यसयता अर्किड होल्डिङ, विकास हाइड्रो, रिज लाइन इनर्जी, लाफिङ बुद्ध पावर नेपाल, ह्याम्स अस्पताल, सौर्य सिमेन्ट, अन्नपूर्ण केबलकार, बरुण इन्भेस्टमेन्ट, मारुती सिमेन्ट, कालिञ्चोक हाइड्रो, रिलायन्स स्पिनिङ मिल्स, स्वस्तिक लघुवित्त, हिमरिभर पावर र पियोर इनर्जी आईपीओ निष्कासनको अनुमति माग्दै बोर्डमा पुगेका छन्। यी कम्पनीको आवेदनमाथि प्रारम्भिक अध्ययनसमेत भएको देखिँदैन। त्यसअघि पाइपलाइनमा बसेका डिस मिडिया नेटवर्क, याम्बलिङ हाइड्रो, एपेक्स हस्पिटालिटी र एसवाई प्यानल नेपाललाई भने थप कागजात पेस गर्न पत्राचार भएको छ। बोर्डमा हमाल हुँदै ती कम्पनीलाई पत्राचार गरिएको थियो। यसअघि उल्लेखित १४ कम्पनीलाई थप कागजात माग्ने आँट बोर्डले गर्न सकेको छैन। यी १४ भन्दा अघि प्रक्रियामा गएका अन्य १६ कम्पनीका विषयमा पनि बोर्डले थप निर्णय गरेको छैन। १६ मध्ये बेनी हाइड्रोलाई बोर्डले प्रतिक्रिया पठाएको छ भने बाँकी १५ को हकमा पटकपटक प्रतिक्रिया र जवाफ आदानप्रदान भइरहेको थियो। बोर्डका अनुसार सबैभन्दा पछिल्लोपल्ट जगदम्बा स्टिल्ससँग बोर्डले संवाद गरेको थियो। त्यसयता प्रतिक्रिया र जवाफ आदानप्रदानको काम रोकिएको छ। आईपीओ निष्कासनको अनुमति पाउने सूचीमा सबैभन्दा अगाडि रहेका १५ कम्पनी हुन्, एकर्ड फार्मास्युटिकल्स, ट्रेड टावर, सानिमा हाइड्रो, कान्तिपुर टीभी, आईएमई, भुजुङ हाइड्रो, जगदम्बा स्टिल्स, सोलु हाइड्रो, सान्भी ऊर्जा, हिमस्टार ऊर्जा, रिचेट जवि, होटल फरेस्ट, माबिलुङ इनर्जी, टक्सार पिखुवा खोला हाइड्रो, दरामखोला हाइड्रो इनर्जी हुन्।"
मन्त्री बर्खास्तीको माग गर्दै प्रमुख प्रतिपक्ष दलले गरे संसद बैठक अवरोध,"काठमाडौं : प्रमुख प्रतिपक्ष दलले संसद बैठक अवरोध गरेका छन्। अख्तियारमा बयान दिएका मन्त्री र बालकुमारी घटनामा संलग्न मन्त्रीलाई प्रधानमन्त्रीले बर्खास्त नगरेको भन्दै एमाले, रास्वपा र राप्रपाका सांसदले संसद बैठक अवरोध गरेका हुन्। नेकपा एमालेका सांसद रघुजी पन्तले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेका थिए। बिहीबार प्रतिनिधिसभा बैठकमा बोल्दै सांसद पन्तले भ्रष्टाचार मुद्दामा अख्तियारमा बयान दिइसक्दा पनि पदबाट राजीनामा नभएको भन्दै प्रधानमन्त्रीले बर्खास्त गर्नुपर्ने माग गरेका हुन्। विपक्षी दलहरुले ललितपुरको बालकुमारीमा दुईजनाको ज्यान जाने गरी भएको घटनाको अनुसन्धान गर्न गठित जाँचबुझ आयोगले भौतिक मन्त्री प्रकाश ज्वालाकै कमजोरीका कारण घटना घटेको निष्कर्ष निकाल्दा पनि कारवाही नगरेको भन्दै आक्रोश व्यक्त गरेका हुन्। राष्ट्रिय स्वतन्त्र पार्टीको उपनेतामा विराजभक्त श्रेष्ठ, राप्रपाका सचेतक ज्ञानेन्द्र शाहीले पनि विवादमा परेका स्वास्थ्य मन्त्री, गृहमन्त्री, पर्यटन मन्त्री र भौतिक पूर्वाधार मन्त्रीले राजीनामा दिनुपर्ने माग गरेका थिए। सांसदले उठेर विरोध गरेपछि बैठकमा सभामुख देवराज घिमिरेले सरकारको गम्भीर ध्यानाकर्षण भएको बताएपछि बैठक सञ्चालन भएको छ।"
पूर्वी अफगानिस्तानमा दुई जनालाई सार्वजनिकरूपमा मृत्युदण्ड,"पूर्वी अफगानिस्तानको एउटा फुटबल रङ्गशालामा बिहीबार दुई व्यक्तिलाई सार्वजनिकरूपमा मृत्युदण्ड दिएको छ। तालिबान सत्तामा फर्केपछिको यो तेस्रो र चौथो मृत्युदण्डको सजाय हो । गजनी प्रान्तका सूचना तथा संस्कृति विभागले एक सार्वजनिक सूचनामा आँखाको बदला आँखा सरहको किसास सजायको मृत्युदण्ड भएको बताएको छ । यद्यपि प्रारम्भमा कैदी वा उनीहरूको अपराधका बारेमा विवरण दिइएको थिएन । सन् १९९६ देखि सन् २००१ सम्म तालिबानको पहिलो शासनको समयमा सार्वजनिक मृत्युदण्ड सामान्य थियो । सन् २०२१ अगस्टमा सत्तामा फिर्ता भएपछि तालिबानले अन्य दुई जनालाई मात्र मृत्युदण्ड दिएको छ । दुवै मृत्युदण्ड हत्याको अपराधका लागि थिए । चोरी, व्यभिचार र मदिरा सेवनसहित अन्य अपराधहरूका लागि नियमितरूपमा सार्वजनिकरूपमा कोर्रा हान्ने सजाय दिइने गरिएको छ । तालिबानका सर्वोच्च नेता हिबतुल्लाह अखुन्दजादाले गत वर्ष न्यायाधीशहरूलाई शरियाका सबै पक्षहरू पूर्णरूपमा कार्यान्वयन गर्न आदेश दिएका थिए। यसमा किसासको सजाय पनि सामेल छ । अन्तिमपटक सन् २०२३ जुनमा मृत्युदण्ड दिइएको थियो । एक दोषी हत्यारालाई करिब दुई हजार मानिसको अगाडि लघमान प्रान्तको मस्जिदको मैदानमा गोली हानी मारिएको थियो ।"
विद्यार्थी बेहोस हुन थालेपछि विद्यालय बन्द,"कृष्णनगर : कपिलवस्तुको एक विद्यालयका विद्यार्थी एकाएक बेहोस हुन थालेपछि दुई दिनका लागि विद्यालय बन्द गरिएको छ । जिल्लाको शिवराज नगरपालिका १ शिवपुरमा रहेको नेपाल आदर्श उच्च माध्यमिक विद्यालयका विद्यार्थी बेहोस हुन थालेपछि विद्यालय बन्द गरिएको शिवराज नगरपालिकाका शिक्षा शाखा प्रमुख दिनेश चौधरीले राससलाई जानकारी दिए। पठनपाठनकै समयमा केही दिनयता बेहोस हुने, चिच्च्याउने, रुनेलगायत समस्या देखिन थालेपछि विद्यालय बन्द गरिएको हो । विद्यार्थीको स्वास्थ्य अवस्थालाई दृष्टिगत गरी विद्यालय बन्द गरेको विद्यालयका प्रधानाध्यापक मुक्तिनाथ पोख्रेलले बताए। बुधबार मात्र १० जनाभन्दा धेरै छात्रामा त्यस्तो समस्या देखिएपछि चिकित्सकको सल्लाहमा आइतबारसम्मका लागि विद्यालय बन्द गरिएको प्रधानाध्यापक पोखरेलले बताए। विद्यालयमा समस्या देखिएपछि मनोविश्षेलकहरूसँग परामर्श गरिएको नगरप्रमुख अजय थापाले बताए। केही बेर बेहोस हुने, कराउने गरेपछि आफैँ ठीक हुने गरेको बताइएको छ । केही समयपछि फेरि अरू विद्यार्थीलाई पनि यस्तो समस्या देखिएपछि विद्यालयको पठनपाठन बन्द भएको हो । केही समयअघि सरस्वती आधारभूत विद्यालयमा पनि यस्तै समस्या भएको थियो । छात्रामा देखिएको समस्या मास हिस्टेरिया भएको चिकित्सकहरू बताउँछन् । छात्रामा देखिएको समस्या मास हिस्टेरिया भएकाले केही दिन विद्यालय बन्द गरेर सम्पर्क विच्छेद गरेमा समस्या आफैँ समाधान हुने मनोविश्षेलकहरूको दाबी छ । रासस"
अख्तियारमा बयान दिइसकेका व्यक्ति किन अझै मन्त्री ? प्रधानमन्त्रीज्यू जवाफ चाहियो,"काठमाडौं : नेकपा एमालेका सांसद रघुजी पन्तले स्वास्थ्य तथा जनसंख्या मन्त्री मोहनबहादुर बस्नेतलाई तत्काल हटाउन माग गरेका छन्। बिहीबार प्रतिनिधिसभा बैठकमा बोल्दै सांसद पन्तले भ्रष्टाचार मुद्दामा अख्तियारमा बयान दिइसक्दा पनि पदबाट राजीनामा नदिएको भन्दै तत्काल हटाउन सरकारको ध्यानाकर्षण समेत गराए। एमाले सांसद पन्तले बालकुमारीघटनाका दोषी भौतिक पूर्वाधार तथा यातायातमन्त्री प्रकाश ज्वाला र रामग्राम लिज प्रकरणमा पर्यटनमन्त्री सुदन किरातीको समेत राजीनामा माग गरेका हुन्। भ्रष्टाचार मुद्दामा मन्त्री बस्नेतले अख्तियार दुरूपयोग अनुसन्धान आयोगमा बयान दिएको दावी गर्दै सांसद पन्तले तत्काल उनलाई हटाउनुपर्ने माग गरेका हुन्। उनले भ्रष्टाचामा मुछिएका व्यक्तिलाई क्याविनेटमा किन राखेको भन्दै प्रधानमन्त्रीलाई प्रश्न समेत गरे। उनले प्रधानमन्त्री पुष्पकमल दाहाल 'प्रचण्ड' स्वयमं नै भ्रष्टाचारीलाई बचाउनतिर लागेको आरोप लगाए। 'भ्रष्टाचार मुद्दामा अख्तियारले बोलायो अब तपाईंहरू राजीनामा गर भन्न नसक्ने नैतिकताहिन र कायर प्रधानमन्त्रीले यो देशलाई भ्रष्टाचारमुक्त बनाउन सक्दैन,'उनले भने,' मन्त्रीहरूलाई कारवाही नगर्नु भनेको यो मन्त्रीलाई फेरि बयानमा नबोलाउ, कारवाही नगर भनेर अख्तियारलाई सरकारले बयान दिएको हो।' उनले स्वास्थ्यमन्त्रीलाई कुनै पनि हालतमा पदमा बसिरहन नैतिकता नदिने बताए। भने,'विवादमा परेका स्वास्थ्यमन्त्री बस्नेतले राजीनामा दिनुपर्छ। उहाँले कुनै पनि हालतमा बस्नुहुँदैन। नैतिकता छ भने प्रधानमन्त्रीले जवाफ दिनुपर्छ।' सांसद पन्तले प्रधानमन्त्रीले भ्रष्टाचार नियन्त्रण गर्छु् भनेर संसदमा भाषण गर्नुको कुनै औचित्य नभएको जिकिर गरे। यसैगरी उनले लुम्बिनी विकास कोषका ल्हारक्याल लामालाई उपाध्यक्ष नियुक्त गरेर अवैधानिक काम गर्न दिएको र त्यसमा पर्यटनमन्त्री किँरातीको संलग्नता रहेको भन्दै विरोध समेत जनाए। उनले बालकुमारी घटना हुनेबितिकै मन्त्री ज्वालाले नैतिकताका हिसावले राजीनामा दिनुपर्ने भएपनि त्यसो हुन नसकेको धारणा राखे। उनले यस्ता विवादित व्यक्तिहरूलाई तत्काल पदबाट हटाउन आग्रह गरे।"
"विश्वविद्यालयको उपकुलपतिको नियुक्ति प्रक्रिया गलत छ, यसलाई रोकौं : योगेश भट्टराई","काठमाडौं : नेकपा एमालेका सांसद योगेश भट्टराईले त्रिभुवन विश्वविद्यालयको उपकुलपतिको नियुक्ति गलत ढंगबाट हुन लागेको भन्दै आपत्ती जनाएका छन्। बिहीबार प्रतिनिधिसभा बैठकमा बोल्दै नेता भट्टराईले विश्वविद्यालयको उपकुलपतिको छनोट प्रक्रिया नै गलत भएकाले तुरुन्त बन्द गरेर स्वतन्त्र र निष्पक्ष ढंगले प्रक्रिया अघि बढाउनुपर्ने बताएका हुन्। 'प्रधानमन्त्रीज्यूले स्वच्छ र स्वतन्त्ररुपले उपकुलपति नियुक्ति गर्ने भनेर प्रक्रिया अगाडि बढाउनुभयो। बिडम्बना त्यो प्रक्रियामा कुनै स्वच्छ,निष्पक्ष र पारदर्शिता कुनै पनि थिएन,'उनले भने,'यसैले यसलाई रोकौं।' विश्वविद्यालयको उपकुलपतिको नियुक्ति प्रक्रिया विपरीत नै नयाँ उपकुलपति नियुक्त हुन लागेको उनले दावी गरे । उनले भने,'उपकुलपति नियुक्ति प्रक्रिया विपरीत नियुक्ति अगाडि बढाएको छ। अनुसन्धान र प्रस्तुतिमा कम नम्बर दिएर अन्तरवार्तामा बढी नम्बर राख्ने अनि अन्तरवार्ताले कसले लिने भन्दा शिक्षामन्त्री, शिक्षा सचिवले। यो हुनै सक्दैन। ' उपकुलपति नियुक्तिका लागि तीनजनाको नाम सिफारिस गरिएको छ। प्रा डा चित्रबहादुर बुढाथोकी, प्रा डा केशरजंग बराल र प्रा डा टंकनाथ धमलाको नाम उपकुलपतिका लागि सिफारिस भएको हो। सहकुलपति समेत रहेका शिक्षामन्त्री अशोक राई नेतृत्वको उपकुलपति छनोट तथा सिफारिस समितिले नाम सिफारिस गरेको हो। उपकुलपतिका लागि ४३ जनाले आवेदन दिएकामा (सर्टलिस्ट) मा १४ जना परेका थिए। तीमध्ये तीनजनाको नाम कुलपति समेत रहेका प्रधानमन्त्री पुष्पकमल दाहाल 'प्रचण्ड)लाई सिफारिस गरिएको हो। उनले यस्तो समस्या पश्चिमाञ्चल र सुदूरपश्चिमाञ्चल विश्वविद्यालयमा रहेको बताउँदै त्यहाँ निष्पक्ष ढंगले नियुक्त गर्न समेत माग गरे। सांसद भट्टराईले पार्टीभित्रका गुटउपगुटको लडाइँमा विश्वविद्यालयलाई बन्धक बनाइएको आरोप लगाए।"
महासमिति बैठकमा सातै प्रदेशका सभापतिले प्रतिवेदन पेश गर्दै,गोदावरी : नेपाली कांग्रेसको महासमिति बैठकमा आज सातै प्रदेशमा सभापतिहरुले समूहगत प्रतिवेदन पेश गर्ने भएका छन्। महासमिति बैठकको चौथौ दिन आज पनि उपसभापति पूर्णबहादुर खड्का र महामन्त्रीद्वय गगन थापा तथा विश्वप्रकाश शर्माको प्रतिवेदन उपर छलफल भइरहेको प्रचार प्रसार उपसमिति संयोजक मीनबहादुर विश्वकर्माले जानकारी दिए । बुधबार रातिसम्म महासमिति सदस्यहरुले आफ्नो धारणा राख्ने क्रम नसकिएपछि आज पनि महासमिति सदस्यहरुले धारणा प्रस्तुत गर्ने चलिरहेको छ । महासमिति सदस्यहरुले बोलिसकेपश्चात् सातवटै प्रदेशका सभापतिहरुले आआफ्नो प्रदेशबाट उठाइएको सुझाव र धारणलाई प्रतिवेदनसहित मूल हलमा प्रस्तुत गर्ने कार्यतालिका रहेको छ । सोमबारबाट सुरु भएको महासमिति बैठक आजै सक्ने तयारी रहेको संयोजक विश्वकर्माले बताए ।
अमेरिकी भिटोले गाजाको अवस्थालाई अझ खतरपूर्ण अवस्थामा धकेलेको चीनको आरोप,"गाजामा तत्काल मानवीय युद्धविरामको माग गर्ने संयुक्त राष्ट्रसंघ सुरक्षा परिषद्मा पेश मस्यौदा प्रस्तावमा संयुक्त राज्य अमेरिकाले फेरि एकपटक भिटो प्रयोग गरेकामा चीनलगायत विभिन्न पक्षहरूले कडा निराशा र असन्तुष्टि व्यक्त गरेका छन्। चिनियाँ विदेश मन्त्रालयका प्रवक्ताले बुधबार अमेरिकी भिटोले गाजाको अवस्थालाई अझ खतरनाक अवस्थामा धकेल्ने बताएका छन् । प्रवक्ता माओ निङले दैनिक प्रेस ब्रिफिङमा अल्जेरियाको मस्यौदा प्रस्तावको विरुद्धमा अमेरिकी मतदान बारे टिप्पणी गर्न सोध्दा सो धारणा राखेका हुन्। गाजा द्वन्द्वसँग सम्बन्धित मस्यौदा प्रस्तावमा अमेरिकाले भिटो लगाएको यो तेस्रो पटक हो। माओले लामो समयदेखि प्यालेस्टाइनइजरायली द्वन्द्वले गाजामा विनाशकारी मानवीय अवस्था निम्त्याएको र क्षेत्रीय शान्ति र स्थायित्वमा गम्भीर असर पारेको बताएका छन्। अरब राष्ट्रहरूको तर्फबाट अल्जेरियाले पेश गरेको मस्यौदा प्रस्तावमा गाजामा तत्काल युद्धविराम, सबै बन्धकहरूको तत्काल रिहाइ, मानवीय आपूर्तिको सुनिश्चितता पहुँच र जबरजस्ती विस्थापन अस्वीकार गर्न माग गरिएको छ । त्यहाँको परिस्थितिले तुरुन्तै आवश्यक कदम चाल्न माग गरेको र मानवताको न्यूनतम आवश्यकताको आधारमा मस्यौदा प्रस्तावलाई सुरक्षा परिषद्का सदस्यहरूको अत्यधिक बहुमतले समर्थन गरेको थियो र चीनले यसको पक्षमा मतदान गरेको माओले बताएका छन्। प्रवक्ता माओले सुरक्षा परिषद्लाई थप जिम्मेवार र अर्थपूर्ण कार्यहरू गर्दै गाजामा युद्धविरामका लागि अथक प्रयास गर्न, मानवीय अवस्थालाई सहज बनाउन चीन अन्तरराष्ट्रिय समुदायका सबै पक्षहरूसँग मिलेर काम गर्न तयार रहेको धारणा राखेका छन्।"
स्याङ्जाको वालिङमा हल गोरु पाल्नेलाई पाँच हजार,"स्याङ्जा : स्याङ्जाको वालिङ५ वडा कार्यालयले हल गोरु पाल्ने किसानलाई अनुदान दिने भएको छ । बढ्दो यान्त्रिकीकरणसँगै गोरु पाल्ने चलन हराउँदै गएकाले हल गोरु पालन प्रोत्साहन एवं प्रवर्द्धनामत्मक कार्यक्रमअन्तर्गत किसानलाई रु पाँच हजार अनुदान उपलब्ध गराउने वडाअध्यक्ष छविलाल आलेले बताए। हाते ट्र्याक्टर तथा प्रविधिको बढ्दो प्रयोगका कारण पुस्तौँदेखि चल्दै आएको हाम्रो परम्परा पनि हराउँदै गएकाले त्यसको संरक्षणका लागि वडाले अभियानका रुपमा हल गोरु पाल्ने किसानलाई अनुदान दिने नीति अगाडि सारेको उनले बताए। 'नयाँ पुस्ता प्रविधितर्फ आकर्षित हुँदै गर्दा गोरुपालनका लागि वडाले बजेट विनियोजन गरेको छ,' उनले भने, 'हाम्रो परम्पराको संरक्षणका लागि पनि यसले महत्वपूर्ण भूमिका खेल्ने विश्वास लिएका छौँ ।' वडा कार्यालयले आर्थिक वर्ष २०८०८१ को वडास्तरीय स्वीकृत योजनाबाट वडाभित्रका हल गोरु पालेका किसानलाई अनुदान दिइने उनले बताए। वडाभित्र अनुमानित ५०७० हल गोरु हुनसक्ने अनुमान वडाको छ । 'कृषि प्रयोजन तथा प्राङ्गारिक मलका लागि गोरु पाल्दै आउनुभएका किसानलाई गोरुको संरक्षण तथा प्रोत्साहनस्वरुप न्यूनतम रु पाँच हजार उपलब्ध गराउँछौँ,' उनले भने, 'हल गोरुपालन प्रवद्र्धन कार्यक्रममा सहभागी हुन वडामा अनुदानका लागि निवेदन दिनुपर्नेछ ।' किसानले गोठमा हलगोरुसँग स्पष्ट देखिने गरी खिचेको तस्बिर, एकीकृत सम्पत्ति कर तिरेको रसिद, कृषि प्रयोजनका लागि एक महिनाअघि हलगोरुको व्यवस्था गरेको स्वघोषणा गरेको हुनुपर्ने वडासचिव डोलजङ्ग गुरुङले बताउनुभयो । वडा कार्यालयले किसानको गोठमा हल गोरुपालन गरेनगरेको, स्थानीय टोलबासी तथा जनप्रतिनिधिको स्थलगत अनुगमनपछि मात्रै अनुदान दिइने सचिव गुरुङले बताए। रासस"
राजनीति नियुक्ति कसरी ?,"राजनीतिक नियुक्तिहरूमा पेसा निजामती कर्मचारीहरूको तुलनामा कम जवाफदेहिता हुन सक्छ। उनीहरू जनताको आवश्यकता र चासोभन्दा पनि राजनीतिक विचारबाट बढी प्रभावित हुन सक्छन्। राजनीतिक नियुक्ति योग्यताभन्दा पनि वरिष्ठताका आधारमा मात्रै हुने हो भने त्यसले सुशासन र सार्वजनिक प्रशासनमा नकारात्मक असर पार्न सक्छ। प्रभावकारी नेतृत्वका लागि आवश्यक सीप, योग्यता वा नवीन सोच नभएका व्यक्तिहरूको नियुक्ति हुन सक्छ। यसले सरकारी संस्थाहरूको समग्र क्षमतामा ह्रास ल्याउन सक्छ। जटिल चुनौतीहरूलाई सम्बोधन गर्ने उनीहरूको क्षमतामा बाधा पुग्न सक्छ। थप रूपमा यस्तो अभ्यासले सन्तुष्टता बढाउन सक्छ। र, युवा, अधिक योग्य व्यक्तिलाई सक्रिय रूपमा राजनीतिमा भाग लिनबाट निरुत्साहित गर्न सक्छ। यसले त्यस्तो वातावरणमा पनि योगदान पुर्याउन सक्छ जहाँ पार्टीप्रतिको वफादारी वा लामो समयदेखिको सम्बन्ध सकारात्मक र सूचित नीतिहरू लागू गर्ने क्षमताभन्दा बढी मूल्यवान् हुन्छ। समग्रमा, केवल वरिष्ठतामा आधारित अधिकारीहरू नियुक्तिको नतिजाहरूमा कमजोर सरकारी कार्यसम्पादन, कम जनविश्वास र नयाँ दृष्टिकोण र प्रगतिशील निर्णय गर्ने सम्भावित दमन समावेश हुन सक्छ। सरकारी र राजनीतिक नियुक्तिमा शक्ति बाँडफाँड वा भनौं भागबन्डाले फाइदा र बेफाइदा दुवै हुन सक्छ। सरकारमा शक्ति बाँडफाँडका फाइदा समावेशिता : शक्ति बाँडफाँटले विभिन्न चासो र दृष्टिकोण प्रतिनिधित्व गर्ने बहुसरोकारवालाहरू निर्णय प्रक्रियामा संलग्न छन् भनी सुनिश्चित गर्दछ। यो समावेशिताले थप प्रतिनिधि र निष्पक्ष शासनको नेतृत्व गर्न सक्छ। स्थायित्व र सामाजिक एकता : विभिन्न समूह र चासोहरूलाई समायोजन गरेर, शक्ति साझेदारीले द्वन्द्व रोक्न र सामाजिक एकता प्रवद्र्धन गर्न मद्दत गर्न सक्छ। यसले वार्ता र सम्झौतामार्फत विवादहरू समाधान गर्न र गुनासोहरू सम्बोधन गर्ने संयन्त्र प्रदान गर्दछ। चेक र ब्यालेन्स : शक्ति बाँडफाँड व्यवस्थाले एकल व्यक्ति वा समूहको हातमा शक्तिकेन्द्रित हुनबाट रोक्ने जाँच र सन्तुलन समावेश गर्न सक्छ। यसले शक्तिको दुरुपयोग, भ्रष्टाचार र अधिनायकवादी प्रवृत्तिलाई रोक्न मद्दत गर्न सक्छ। राम्रो नीति तर्जुमा : जब धेरै सरोकारवाला संलग्न हुन्छन्, शक्ति बाँडफाँडले थप व्यापक र सन्तुलित नीति निर्माण गर्न सक्छ। विभिन्न परिप्रेक्ष्य र विशेषज्ञतालाई विचार गर्न सकिन्छ। जसले गर्दा राम्रो निर्णय गर्ने र परिणामहरू प्राप्त हुन्छन्। सरकारमा शक्ति बाँडफाँडको हानि ढिलो निर्णय लिने : शक्ति साझेदारी प्रबन्धहरूमा प्राय : सहमतिनिर्माण र वार्तालापहरू समावेश हुन्छन्। जसले ढिलो निर्णय प्रक्रियाको नेतृत्व गर्न सक्छ। यसले सरकारको अत्यावश्यक मुद्दाहरू वा संकटहरूमा द्रुत रूपमा प्रतिक्रिया दिन सक्ने क्षमतामा बाधा पुग्न सक्छ। जवाफदेहिताको अभाव : जब शक्ति धेरै कारकहरूबीच बाँडिएको हुन्छ, जवाफदेहिताको स्पष्ट रेखाहरू स्थापित गर्न चुनौतीपूर्ण हुन सक्छ। निर्णय र कार्यहरूको लागि जिम्मेवारी फैलिएको हुन सक्छ। यसले व्यक्ति वा समूहहरूलाई तिनीहरूको कार्यसम्पादनको लागि जवाफदेही बनाउन गाह्रो बनाउँछ। राजनीतिक ग्रिडलक : शक्ति बाँडफाँडले कहिलेकाहीँ राजनीतिक गडबडी निम्त्याउन सक्छ। विशेषगरी यदि पार्टी वा समूह महत्त्वपूर्ण मुद्दाहरूमा सहमतिमा पुग्न असमर्थ छन्। यसले नीतिगत पक्षाघात हुन सक्छ। र, प्रभावकारी शासनमा बाधा पुर्याउन सक्छ। आदर्शहरूमा सम्झौता : शक्ति बाँडफाँडका लागि प्राय : विभिन्न सरोकारवालाहरूबीच सम्झौता र व्यापारहरू आवश्यक पर्दछ। यसले निश्चित वैचारिक वा नीतिगत उद्देश्यहरूको कार्यान्वयनलाई कमजोर वा सम्झौता गर्न सक्छ। जसले निश्चित समूह वा व्यक्तिहरूबीच असन्तुष्टि निम्त्याउँछ। राजनीतिक नियुक्तिको फाइदा र बेफाइदाहरू विशेषज्ञता र योग्यता : राजनीतिक नियुक्तिहरूले प्रमुख पदहरूको लागि विशिष्ट विशेषज्ञता र योग्यता भएका व्यक्तिहरूलाई चयन गर्न नेताहरूलाई अनुमति दिन्छ। यसले सुनिश्चित गर्न सक्छ कि सही व्यक्तिहरू महत्त्वपूर्ण क्षेत्रहरू जस्तै वित्त, स्वास्थ्य सेवा, वा शिक्षाको जिम्मेवारीमा छन्। वफादारी र पंक्तिबद्धता : राजनीतिक नियुक्तिहरूले नेताहरूलाई उनीहरूको दृष्टिकोण, नीतिहरू र उद्देश्यहरूसँग मिल्दोजुल्दो व्यक्तिहरू नियुक्त गर्न सक्षम बनाउँछ। यसले सरकारी कार्यक्रमहरूको प्रभावकारी समन्वय र कार्यान्वयनमा सहजीकरण गर्न सक्छ। लचिलोपन र दक्षता : राजनीतिक नियुक्तिहरूले सरकारको कार्यकारी टोलीलाई आकार दिन लचिलोपन प्रदान गर्दछ। नेताहरूले व्यक्तिहरूलाई छनोट गर्न सक्छन् जसले चाँडै आफ्नो नीति एजेन्डा कार्यान्वयन गर्न सक्छन्, परिणामस्वरूप अधिक कुशल निर्णय र कार्यान्वयन। विपक्ष नातावाद र पक्षपात : राजनीतिक नियुक्तिहरू नातावाद र पक्षपातको लागि संवेदनशील हुन सक्छ। जहाँ व्यक्तिहरू योग्यताको सट्टा व्यक्तिगत सम्बन्धको आधारमा चयन गरिन्छ। यसले सरकारप्रतिको निष्पक्षता र जनताको विश्वासलाई कम गर्न सक्छ। जवाफदेहिताको अभाव : राजनीतिक नियुक्तिहरूमा पेसा निजामती कर्मचारीहरूको तुलनामा कम जवाफदेहिता हुन सक्छ। उनीहरू जनताको आवश्यकता र चासोभन्दा पनि राजनीतिक विचारबाट बढी प्रभावित हुन सक्छन्। सीमित विविधता र प्रतिनिधित्व : राजनीतिक नियुक्तिहरूमा सम्भावित रूपमा विविधता र प्रतिनिधित्वको कमी हुन सक्छ, किनभने तिनीहरूले व्यापक जनसांख्यिकी र जनसंख्याको दृष्टिकोणलाई प्रतिविम्बित गर्न सक्दैनन्। यसले निर्णय प्रक्रियामा समावेशिताको कमी निम्त्याउन सक्छ। यो नोट गर्न महत्त्वपूर्ण छ कि शक्ति बाँडफाँड र राजनीतिक नियुक्तिहरूको प्रभावकारिता र प्रभाव विशिष्ट सन्दर्भ, संस्थागत रूपरेखा, र संलग्न व्यक्तिहरूको निष्ठा र अभिप्रायसहित विभिन्न कारकहरूमा निर्भर गर्दछ।"
प्रतिनिधिसभा बैठक सुरू,"काठमाडौं : प्रतिनिधिसभा बैठक सुरू भएको छ। बैठकमा सांसद प्रेम सुवालले राजनीतिक दलसम्बन्धी दोस्रो संशोधन विधेयक,२०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। यसैगरी बैठकमा उपप्रधानमन्त्री एवं गृहमन्त्री नारायणकाजी श्रेष्ठले राजनीतिक दलसम्बन्धी (दोस्रो संशोधन) विधेयक २०८० प्रस्तुत हुने कार्यसूचीमा उल्लेख छ।"
५०० र १००० का नोट प्रतिबन्ध गरौं,"अर्थव्यवस्था संकटापन्न अवस्थामा छ । ठूला उद्योगपतिदेखि मध्यम र निम्न वित्तीय स्तरका उद्योगी व्यवसायीहरू निराश र हतोत्साही छन् । राजनीतिमा लागेका हामीजस्ता व्यक्तिहरूले बोराकाबोरा पैसा लुकाएर राखेका छन् । कोठाभरि पैसाको गोदाम नै बनाएका छन् भन्ने जनतामा भ्रमपूर्ण सन्देश पुर्याइएको छ । माफिया, बिचौलिया, कालोधनका धनपतिहरूले सत्तामा पकड जमाएका छन् भन्ने आम विश्वास छ । देशको मुद्रालाई कालोधनको माध्यम बन्न नदिन बिमुद्रीकरण गर्नुपर्ने आवश्यकता छ । त्यसैले एक हजार र पाँच सयका नोटमा प्रतिबन्ध लगाउनेसम्मको कदम चलाउन सरकार तयार हुनुपर्छ, र कांग्रेसले नै यसको नेतृत्व लिने आँट गर्नुपर्छ । वित्तीय अराजकता र अनुशासनहिनता पराकाष्ठामा पुगेको छ । भ्रष्टाचार विरोधको नारा भाषणमा मात्र सीमित छ । तसर्थ सम्पूर्ण चर्चित भ्रष्टाचारका काण्डहरूको छानबिनका लागि पूर्वप्रधानन्यायाधीशको संयोजकत्वमा देशले भरोसा गर्न सक्ने व्यक्तिहरूको शक्तिसम्पन्न न्यायिक आयोग गठनको प्रतिबद्धता गर्नुपर्छ । भ्रष्टाचार, दण्डहिनता तथा विधिविहीनताको अन्त्य आज आमजनताको चासो बनेको छ । भ्रष्टाचारमुक्त समाजले मात्र सुशासन कायम हुन्छ । सुशासनको रटानले सुशासन हुँदैन । तसर्थ भ्रष्टाचारमुक्त समाज निर्माण हाम्रो प्रतिबद्धता हुनुपर्छ । अर्थव्यवस्था संकटापन्न अवस्थामा छ । ठूला उद्योगपतिदेखि मध्यम र निम्न वित्तीय स्तरका उद्योगी व्यवसायीहरू निराश र हतोत्साही छन् । ५० प्रतिशत सटरहरू बन्द छन् । विप्रेषणले प्राणप्रतिष्ठा दिइरहेको अवस्थालाई आर्थिक परिस्थितिमा देशभित्रै सुधार हुँदै गएको भनी जनताका आँखामा छारो हाल्ने काम गर्नुहुँदैन । जनता मिटरब्याजको मार, लघुवित्त र सहकारीको मार, उखु किसान, दुग्ध उत्पादक किसान हुनुको मार, रूसको युद्ध वा वैदेशिक रोजगारको दुरुपयोग गरी मानव बेचबिखन गर्ने बिचौलियाको मारबाट जनतालाई न्यायपूर्ण शान्तिको अवस्था बनाउनुपर्ने कर्तव्यका लागि सत्तालाई हामीले कसरी परिचालित गरिरहेका छौं ? २०४७ देखि आजसम्म गठित २७ वटा सरकारमध्ये १३ वटामा कांग्रेसकै नेतृत्व रह्यो । राष्ट्रिय विकास, समृद्धि, प्रजातान्त्रिक समाजको निर्माण, आधुनिकीकरण जस्ता वर्तमानका व्यापक उपलब्धिहरू नेपाली कांग्रेसकै नेतृत्व र समन्वयमा भएका हुन् । कमजोरी पक्षलाई आत्मसात गर्दै विगतको समीक्षा र गम्भीर सिंहावलोकनका साथ जनभावनाअनुरूप राजनीतिक, आर्थिक र सामाजिक पक्षमा नयाँ अठोट र नयाँ विश्वास दिलाउने, इतिहासदेखिका हरेक समस्याको समाधान दिने दायित्व बोकेको कांग्रेसले आज पुनः देशमा देखिएको संकट समाधानको नेतृत्व गर्नुपर्छ । (केसी, कांग्रेस केन्द्रीय सदस्य हुन्।)"
बेलायतद्वारा नाभाल्नीको मृत्यु भएको रुसी जेलका ६ जना अधिकारी माथि प्रतिबन्ध,"बेलायतले नाभाल्नीको मृत्यु भएको रुसी जेलका ६ जना अधिकारी माथि प्रतिबन्ध लगाएको छ। बेलायतका विदेशमन्त्री डेभिड क्यामरुनले बुधबार बेलायतले रुसी विपक्षी नेता एलेक्सी नाभाल्नीको मृत्यु भएको 'पेनल कोलोनी' का प्रमुख छ जना अधिकारी माथि प्रतिबन्ध लगाएको हो। 'नभाल्नी प्रतिको क्रूर व्यवहारका लागि जिम्मेवार व्यक्तिहरू कुनै भ्रममा नपरे हुन्छ, हामी उनीहरूलाई जवाफदेही बनाउँछौं,' क्यामरुनले भने।"
"क्यानडा११ ले टस जित्यो, ब्याटिङ गर्दै नेपाल ए","काठमाडौं : एकदिवसीय सिरिजको निर्णायक खेलमा क्यानडा११ ले टस जितेर फिल्डिङ गरेको छ। मुलपानी क्रिकेट मैदानमा जारी खेलमा नेपाल एविरुद्धको खेलमा क्यानडा११ का कप्तान साद बिन जफरले नेपाललाई ब्याटिङको निम्तो दिएका हुन्। नेपाल ए कप्तानी सन्दीप जोराले गरेका छन्। पहिलो खेलमा क्यानडा र दोस्रो खेलमा नेपाल विजयी भएको थियो। नेपालले टोलीमा आज रिजन ढकाल, मयन यादव, किरण ठगुन्ना र विवेक यादव बेञ्चमा छन्। आज आशुतोष घिरैया, हेमन्त धामी, सुजन थपलिया र प्रतिश जिसीलाई खेलाइएको छ। अहिले क्रिजमा अर्जुन कुमाल र आशुतोष घिरैया छन्। नेपालले अहिले ६ ओभरमा १९ रन बनाएर खेलिरहेको छ। नेपाली टोली : अर्जुन कुमाल, बसीर अहमद, राशीद खान, सागर ढकाल, शाहब आलम, सन्दीप जोरा (कप्तान), शेर मल्ल, सुजन थपलिया, हेमन्त धामी, आशुतोष घिरैया, प्रतिश जिसी बेञ्च : रिजन ढकाल, विवेक यादव, किरण ठगुन्ना, मयन यादव, विनोद भण्डारी"
त्रिपक्षीय वार्तामा गोर्खाका मागमा विषयगत छलफल गर्ने सहमति,"लन्डन : भूतपूर्व गोर्खाहरुका मुद्दामा जारी त्रिपक्षीय वार्तामा हरेक मागका विषयमा छुट्टाछुट्टै छलफल गर्ने सहमति बनेको छ। लन्डनस्थित बेलायती रक्षा मन्त्रालयमा सम्पन्न वर्किङ कमिटी (प्राविधिक स्तर) को बैठकमा आगामी मार्च २७ मा तय मन्त्रीस्तरीय वार्ताअघि विषयगत छलफलहरु गर्ने सहमति भएको हो। लन्डनस्थित नेपाली दूतावासकी उपनियोग प्रमुख रोशन खनालले प्राविधिक समितिको बैठकमा पेन्सन, अध्यागमनलगायतका सबै प्रमुख मुद्दामा छलफल भएको जानकारी दिइन्। सबै मुद्दामा छलफल भएको छ। यसअघि बेलायत राजी नभएका पेन्सनसहितका मुद्दामा पनि भूतपूर्व गोर्खा र नेपाल सरकारका तर्फबाट हामीहरुले काउन्टर आर्गुमेन्ट राखेका छौँ, खनालले भनिन्, हामीले राखेका विषयमा बेलायती पक्षले सम्बन्धित निकाय र मन्त्रीको तहमा सल्लाह गरेर जवाफ दिने आश्वासन दिएको छ। वार्तामा गोर्खाहरुका तर्फबाट नेगोसिएटर मेजर जुदबहादुर गुरुङले पनि सबै मुद्दामा छुट्टाछुट्टै छलफल गर्न बेलायत तयार भएको जानकारी दिए। मार्च २७ को मन्त्रीस्तरीय वार्ताअघि हरेक मुद्दामा आवश्यकताअनुसार छुट्टाछुट्टै छलफल गर्ने हाम्रो प्रस्ताव बेलायती पक्षले स्वीकार गरेको छ, उनले भने, सबै मागहरुबारे पर्याप्त अध्ययन र छलफलपछि मार्च २७ मा हामी बेलायतको जवाफ माग्नेछौँ। वार्तामा बेलायतबाट रक्षा र गृह मन्त्रालयका अधिकारी, नेपालको तर्फबाट दूतावासकी उपनियोग प्रमुख खनाल र सैन्य सहचारी अनुप शाह तथा भूतपूर्व गोर्खाका तर्फबाट नेगोसिएटर मेजर जुदबहादुर गुरुङ, मेजर उदयबहादुर गुरुङ र अनसनकर्ता पुष्पा राणा घले सहभागी थिए। करिब डेढ घण्टा बैठक चलिरहँदा सयौँ भूतपूर्व गोर्खाहरुले बाहिर शान्तिपूर्ण प्रदर्शन गरेका थिए। गोर्खा मुद्दामा जारी त्रिपक्षीय वार्ताअन्तर्गत अब आगामी मार्च २७ मा मन्त्रीस्तरमा वार्ता गर्ने तयारी छ। उक्त वार्तामा बेलायत सरकारबाट रक्षा राज्यमन्त्रीको सहभागिता पक्का भइसकेको छ। गोर्खाहरुले नेपाल सरकारबाट पनि मन्त्रीस्तरकै सहभागिता हुनुपर्ने माग गरेका छन्। विगत तीन दशकदेखि आन्दोलनरत भूतपूर्व गोर्खाहरुले समान पेन्सन नै आफ्नो प्रमुख माग बनाउँदै आएका छन्। अन्य थुप्रै विषयमा सहमति हुन बाँकी रहेपनि मुख्य विषय पेन्सन रहेको छ।"
"५ वर्षमा एनजीओआईएनजीओले ल्याए १० खर्ब, हिसाब भने अपारदर्शी","एनजीओआईएनजीओले पाँच वर्षमा साढे १० खर्ब रकम देशमा भित्र्याएका छन्। सबैभन्दा बढी सुशासन र पारदर्शिताको वकालत पनि उनीहरू नै गर्छन्। तर, उनीहरूको खर्च प्रणाली यति अपारदर्शी छ कि, अख्तियारले पनि अनुसन्धान गर्न पाउँदैन। त्यसैले सामाजिक विकासका लागि सरकारसँग साझेदारी गर्ने संस्थाहरूको खर्च प्रणाली पारदर्शी, व्यवस्थित र अनुगमनको दायरामा ल्याउनुपर्ने सरोकारवाला बताउँछन्। काठमाडौं : एनजीओआईएनजीओले वार्षिक ८५ अर्बभन्दा बढी रकम विदेशबाट भित्र्याउँछन्। विगत ५ वर्षमा मात्रै साढे १० खर्ब बढी रकम औपचारिक रूपमै ल्याएका छन्। अनौपचारिक रूपमा आउने रकमको त हिसाब किताब पनि छैन। तर, यति ठूलो रकम खर्च गर्दा पनि न त्यसको व्यवस्थित अनुगमन छ, न त मूल्यांकन नै। एनजीओआईएनजीओमा आउने विदेशी रकम अनुदान हो। विकासशील मुलुकको उन्नति र प्रगतिका लागि त्यस्तो रकम आउनैपर्छ। तर, त्यसको परिचालन गर्ने राज्यको आफ्नै संयन्त्र र विधि हुनुपर्छ। सबैभन्दा बढी सुशासन र पारदर्शिताको वकालत गर्ने संस्थाहरूको खर्च प्रणाली त झन पारदर्शी हुनैपर्छ। यो वर्ष मात्रै एनजीओआईएनजीओको नाममा डेढ खर्बभन्दा बढी लगानी आएको अनुमान छ। यसरी भित्रिएको रकम सही रूपमा भने सदुपयोग भएको देखिँदैन। खर्बौं रुपैयाँको खर्चको व्यवस्थित रूपमा मूल्यांकन र अनुगमन हुन सकेको देखिँदैन। प्रतिफल भने खासै देखिएको छैन। यस्तो रकम १० प्रतिशत मात्रै लक्षित वर्गमा पुग्ने गरेको सरकारी अधिकारीहरू बताउँछन्। धेरै रकम त जुन बाटोबाट आउँछ, व्यवस्थापन, कर्मचारी, परामर्शको नाममा उतै फर्किएर जाने गरेको छ। विद्यालय भवन, पुल, सडकलगायत पूर्वाधार निर्माणदेखि सचेतनाको नाममा एनजीओआईएनजीओको ठूलो रकम भित्र्याउने गरेका छन्। पछिल्लो समयमा मानव अधिकारको क्षेत्रमा आउने रकमलाई भने समावेशिता, लैंगिकता, अपांगतालगायत क्षेत्रमा रूपान्तरण गरिएको छ। समाजकल्याण परिषद्का पूर्वउपाध्यक्ष डा पदमप्रसाद खतिवडा आईएनजीओ र एनजीओको रकम सदुपयोग हुनु नसकिरहेको स्वीकार गर्छन्। त्यति ठूलो रकम आउँछ, तर, सही सदुपयोग भएको छैन, खतिवडा भन्छन्, त्यसरी आएको रकम व्यवस्थित गरिनुपर्छ। डा खतिवडाका अनुसार उनका पालामा एनजीओमार्फत २० अर्ब र आईएनजीओमार्फत २० अर्ब गरी ४० अर्ब बर्सेनि स्वीकृत हुने गरेको थियो। अहिले प्रतिवर्ष ६० अर्बभन्दा बढी नै आउने गरेको छ। प्रत्येक वर्ष आउने रकम बढिरहेको उनको भनाइ छ। महिला, बालबालिका तथा ज्येष्ठ नागरिक मन्त्रालयका सहसचिव रामकृष्ण लामिछानेले गैससको प्रभावकारिताको विषयमा समस्या भएको बताए। तर, समाजकल्याण परिषद्ले अनुगमन पनि गरिरहेको उनी बताउँछन्। समाज कल्याण तथा संघसंस्था समन्वय महाशाखाका प्रमुख लामिछानेका अनुसार स्थानीय तह र समाज कल्याण परिषद्को समन्वयमा रकम आउने गरेको छ। प्रभावकारिताका समस्या छन्, उनी भन्छन्, सबै एनजीओआईएनजीओ एक्टिभ पनि नभएका हुन सक्छन्, तर राम्रै काम गर्ने पनि छन्। बाहिरबाट आएको रकम लक्षित समूहमा पुग्नुपर्ने मान्यता सरकारको रहेको सहसचिव लामिछाने बताउँछन्। आईएनजीओले पाँच वर्षमा १० खर्ब बढी भित्र्याए विभिन्न आईएनजीओ र समाज कल्याण परिषदबीच औपचारिक रूपमा ०७६७७ देखि ०८० माघ १८ सम्म २ सय ५४ वटा परियोजनामा सम्झौता भएको छ। आर्थिक वर्ष ०८०८१ को माघ १८ सम्ममा ११ अर्ब ८२ करोड २ लाख ५९ हजार ६२० रुपैयाँ विभिन्न आईएनजीओले खर्च गर्ने सम्झौता भइसकेको छ। जसमा २० वटा परियोजना छन्। यो वर्ष एउटा नयाँ थपिएको छ। २०८०८१ को ६ महिनामा १५ वटा परियोजना स्वीकृत भएका थिए। जसको स्वीकृत बजेट ४ अर्ब ३४ करोड ८५ लाख १७ हजार ४ सय ७३ छ। त्यस्तै १६ वटा परियोजना संशोधन भएका छन्। जसको बजेट १ अर्ब ७० करोड ५३ लाख २० हजार २२ रुपैयाँ छ। साधारण सम्झौताअन्तर्गत १ नयाँ परियोजनामा सम्झौता भएको थियो। ५ वटा नवीकरण भएका थिए। त्यस्तै आर्थिक वर्ष ०७९८० मा ५४ वटा परियोजनामा परिषद् र आईएनजीओहरूबीच सम्झौता भएको थियो। जसको बजेट ३० अर्ब ४८ करोड ९१ लाख ३५ हजार ७ सय ८५ थियो। त्यो वर्ष ४ वटा नयाँ र २० सम्झौता नवीकरण भएका थिए। त्यस्तै ०७८७९ मा ९६ वटा परियोजनामा सम्झौता भएको समाज कल्याण परिषद्ले जनाएको छ। जसमा २९ वटा सम्झौता नयाँनवीकरण पनि भएका थिए। त्यो वर्ष ३९ अर्ब ५० करोड ६२ लाख १७ हजार ९ सय ४० रकमको सम्झौता भएको थियो। त्यस्तै ०७७७८ मा ३० वटा परियोजनामा ५ अर्ब ११ करोड ६ लाख ४८ हजार ४ सय ४ रुपैयाँको सम्झौता भएको देखिन्छ। त्यो वर्ष सम्झौताभन्दा धेरै नवीकरण भएका थिए। ४२ वटा परियोजनाको नवीकरण भएको थियो। ०७६७७ मा ५४ वटा परियोजनाको १८ अर्ब ९३ करोड २२ लाख ७ हजार ४१६ सम्झौता भएको थियो। २२ वटा परियोजना नवीकरण पनि भएका थिए। एनजीओले पनि १ खर्ब बढी ल्याए मुलुकमा १ सय २० जति आईएनजीओ छन्। ५५ हजार एनजीओ छन्। सामाजिक सेवाका विभिन्न क्षेत्रमा सरकारको विकास साझेदारको रूपमा एनजीओआईएनजीओ क्रियाशील रहेको परिषद्ले जनाएको छ। वैदेशिक अनुदान ल्याउने एनजीओ झन्डै ५ हजार छन्। विदेशी रकम भित्र्याउने भनेर परिषद्बाट स्वीकृति लिनेमा ४,६०६ एनजीओ छन्। ५ वर्षको अबधिमा उनीहरूले करिब ७ हजार (६,९५५) परियोजनाका लागि पूर्व स्वीकृति लिएका छन्। जसको बजेट १ खर्ब २५ अर्ब ५१ करोड ७८ लाख ७९ हजार ७ सय ८१ रुपैयाँ छ। २०७५७६ मा ७ सय २० वटा एनजीओले १ हजार ६४ परियोजनाको लागि १६ अर्ब ६४ करोड ४३ लाख ५५ हजार ७०५ बजेट पूर्वस्वीकृति पाएका थिए। त्यस्तै ०७६७७ मा ६ सय ७९ गैससले ९ सय ८५ परियोजनाको लागि १७ अर्ब ८६ करोड ४३ लाख ८१ हजार ५ सय ६२ को स्वीकृति लिएका थिए। ०७७७८ मा ६ सय ९९ गैससले १ हजार १ सय १० परियोजनाका लागि १४ अर्ब ६२ करोड ६२ लाख ७१ हजार २ सय ६५, आर्थिक वर्ष ०७८७९ मा ८ सय ६९ गैससले १ हजार ४ सय ५६ परियोजनाका लागि ३१ अर्ब ३४ करोड २७ लाख ३९ हजार ४ सय ५०, आव ०७९८० मा १ हजार २२ गैससले १ हजार ५ सय ८६ परियोजनाको लागि ३१ अर्ब, ४९ करोड ८४ लाख २३ हजार ४ सय ७९ बजेटको पूर्वस्वीकृति लिएका थिए। ०८०८१ को पुस मसान्तसम्म मात्रै ६ सय १७ गैससले ७ सय ५४ परियोजनाका लागि १३ अर्ब ५७ करोड १७ लाख ८ हजार ३ सय २० रुपैयाँ पूर्वस्वीकृति लिएको परिषद्ले जनाएको छ। जसमा २०७५७६ मा ४३ गैससको ४३ परियोजनाका लागि १ अर्ब २६ करोड ५१ लाख ९० हजार ९०६ रुपैयाँ बजेट अनुमोदन भएको थियो। त्यस्तै २०७६७७ मा ५५ गैससकोे ५५ परियोजनाको लागि १८ लाख ९८ हजार २०१ , २०७७७८ मा ८४ गैससको ८४ परियोजनाको लागि २३ करोड १२ लाख ३१ हजार ८२८, २०७८७९ मा १४२ गैससको १४३ परियोजनाका लागि ४ अर्ब ६६ करोड ९५ लाख ७४ हजार २०५, २०७९८० मा १८९ गैससले १९० परियोजनाका लागि ४ अर्ब ६३ करोड १९ लाख ५७ हजार ९८७ रुपैयाँ बजेट अनुमोदन भएको छ। त्यस्तै २०८०८१ को पुस मसान्तसम्म मात्रै ५४ गैससको ५४ परियोजनाका लागि ६ अर्ब ९३ करोड ३७ लाख ३ हजार १७० रुपैयाँ अनुमोदन भएको छ। सबैभन्दा बढी स्वास्थ्यमा, त्यसपछि शिक्षामा आईएनजीओले सबैभन्दा बढी लगानी स्वास्थ्य क्षेत्रमा गरेको देखिन्छ। त्यसपछि उनीहरूले शिक्षा क्षेत्रमा बजेट खर्चेका छन्। समाज कल्याण परिषदको प्रतिवेदनअनुसार २०७९८० मा मात्र ३०४२ अर्ब रकम एनजीओआईएनजीओको नाममा आएको थियो। जसमध्ये १९ अर्ब १८ करोड ३० हजार बढी लगानी कोभिड१९ सहित स्वास्थ्य तथा सरसफाइका क्षेत्रमा भित्रिएको थियो। आईएनजीओमार्फत शिक्षा क्षेत्रमा ३ अर्ब ३५ करोड ९२ लाख लगानी भएको छ। कृषि तथा वातावरणमा क्षेत्रमा १ अर्ब ७३ करोड १६ लाख लगानी छ। बालबालिका तथा सामुदायिक विकासमा ठूलो लगानी भएको छ। खानेपानी तथा सरसफाइ, जीविकोपार्जन तथा रोजगारी, वातावरणतथा जलवायु परिवर्तन, महिला तथा बालबालिका, अपांगता भएको क्षेत्रमा परियोजना सञ्चालित भएका छन्। त्यस्तै भौतिक निर्माण तथा पुनर्निर्माणका साथै जनचेतनाका क्षेत्रमा पनि लगानी गरिएको छ। पूर्वउपाध्यक्ष डा खतिवडा बढी रकम पूर्वाधारकै क्षेत्रमा आउने गरेको र १ करोडभन्दा कमका मात्रै जनचेतना, जनवकालतको क्षेत्रमा आउने गरेको बताए। सचेतना र वकालतमा पनि रकम आएको देखिन्छ। तर, भौतिक पूर्वाधारमा नै धेरै रकम आउँछ, उनले भने,विद्यालय, अस्पताल बनाउन पनि एनजीओआईएनजीओको सहयोग छ। धर्मप्रचारमा पनि खर्च विदेशबाट आएको अनुदानलाई विभिन्न एनजीओआईएनजीओले धर्म प्रचारमा पनि खर्च गरिरहेका छन्। कानुनी रूपमा धर्मका नाममा अनुदान स्वीकृत गर्न मिल्दैन। तर, विभिन्न नामका परियोजना बनाएर पैसा भित्र्याउने र एनजीओआईएनजीओले धर्म प्रचारका काम पनि गर्ने गरेका छन्। बढी मात्रामा क्रिश्चियन धर्म प्रचारमा खर्च भइरहेको परिषद्कै पदाधिकारी पनि स्वीकार गर्छन्। राहतको चामलको बोरामा बाइबल बाँड्नेदेखि धर्म परिवर्तन गराउँदै हिँड्ने घटना सार्वजनिक भइरहेका छन्। तर, यस्ता घटनामा संलग्नलाई कारबाही भएका घटना भने बिरलै सुनिने गरेका छन्। मन्त्रालयका सहसचिव लामिछाने फाटफुट्ट धर्मप्रचारका कुरा आउने गरेको बताउँछन। १२ वटा धर्मप्रचार गरेका घटना पनि आएका छ तर जताततै त्यही भएको छ भन्ने प्रचार गरिन्छ, उनले भने। समाजकल्याण परिषद्का पूर्वउपाध्यक्ष डा खतिवडा आफू परिषद्मा हुँदा धर्मप्रचार गर्ने केहीलाई कारबाही गरिएको सुनाउँछन्। कारबाही पनि भएको छ, उनी भन्छन्, तर कानुन नभएका कारण यस्ता संस्था खारेज नै गर्न सक्ने अवस्था छैन। त्यसका लागि नै तेस्रो पक्षबाट मूल्यांकन, अनुगमन हुनुपर्ने उनको भनाइ छ। सनातन शब्दका कारण गुम्बा बनाउने विषयलाई कानुनी मान्यता नै छ। हिमाली र पहाडी क्षेत्रमा गुम्बा बनाउने नाममा पनि ठूलो रकम आउने गरेको छ। अख्तियारको क्षेत्र पर्दैन, नियमनमा हेलचक्र्याँइ गैरसरकारी संस्थामा हुने भ्रष्टाचारको विषय हेर्न पाउने अधिकार अख्तियारलाई पनि छैन्। अर्थात् गैसस अख्तियार दुरूपयोग अनुसन्धान आयोगको क्षेत्राधिकारभित्र पर्दैन। अख्तियारको क्षेत्राधिकारमा नपर्ने भएकाले पनि एनजीओआईएनजीओमा मनपरी खर्च हुने गरेको सरकारवालाहरू बताउँछन्। त्यसैकारण, गैससलाई भ्रष्टाचारको अखडाकै रूपमा पनि चित्रण गर्ने गरिएको छ। प्रभावकारी नियमनको व्यवस्था पनि छैन। पूर्वउपाध्यक्ष डा खतिवडा अनुगमन, मूल्यांकन प्रभावकारी नरहेको स्वीकार गर्छन्। यस्तो स्वीकृति दिन्छ उसले गरेको मूल्यांकन निष्पक्षता पनि हँुदैन। रोस्टरमा विज्ञ राखेर मूल्यांकन हँुदै आएको छ तर त्यो पनि कर्मचारीको कै मातहतमा हुन्छ। उनले सीमित कर्मचारीले त्यति धेरै एनजीओ आईएनजीओको मूल्यांकन गर्न नभ्याउने बताउँछन्। बर्सेनि १२ सयभन्दा बढी दर्ता हुन्छन्, कहाँ कर्मचारीले सबै हेर्न भ्याउनु नि, उनले भने। उता एकीकृत सामाजिक विकास ऐनको पनि मस्यौदा मात्रै बनेको छ। विभिन्न स्वार्थ समूहको प्रभावमा परेर यो अघि बढ्न सकेको छैन। अहिलेसम्म पनि समाज कल्याण ऐन २०४५ बाटै चलिरहेको अवस्था छ। समाजकल्याण परिषद्बाट हालै सार्वजनिक लेखा समितिमा प्रस्तुत गरेको विवरणअनुसार एकीकृत सामाजिक विकास ऐनको तर्जुमा, एकद्वार नीतिको कार्यान्वयन लगायतका विषयलाई चुनौती र समस्याको रूपमा औंल्याइएको छ। विश्वविद्यालयमार्फत मूल्यांकनका लागि दिने निर्णय अलपत्र पाँचवटा विश्वविद्यालयलाई एनजीओ आईएनजीओको मूल्यांकन गर्न पाउने सम्झौता भएको थियो। तर त्यो कार्यान्वयनमा आउन सकेको छैन। हरेक परियोजनाको मूल्यांकन विश्वविद्यालयका विद्यार्थीबाट गराउने योजना तुहिएको छ। त्रिभुवन विश्वविद्यालय, काठमाडौं विश्वविद्यालय, पूर्वाञ्चल विश्वविद्यालय, मध्यपश्चिम विश्वविद्यालय र संस्कृति विश्वविद्यालय लगायतसँग एमओयू सम्झौता भएको थियो। कर्मचारीले सम्झौता गर्ने, मूल्यांकन पनि गर्ने परिपाटीले निष्पक्षता नहुने हुँदा यो व्यवस्था गर्न खोजिएको थियो। पूर्वउपाध्यक्ष खतिवडा तेस्रो पक्षले अनुगमन मूल्यांकन गर्ने परिपाटी विकास नभएसम्म आईएनजीओ एनजीओमा पारदर्शिता कल्पना गर्न नसकिने बताउँछन्। विश्वविद्यालयसँग भएको सम्झौता कार्यान्वयन भएको भए, सही सदुपयोग भएको छ, छैन, भन्ने थाहा हुन्थ्यो, उनि भन्छन्, अहिले त अनुमानको कुरा मात्रै गर्न सकिन्छ। तेस्रो पक्ष मूल्यांकन नभएसम्म निष्पक्षता देखिँदैन। गृहमन्त्रालयले ७७ वटै जिल्लाका प्रशासन कार्यालयलाई त्यहाँ रहेका एनजीओ र आईएनजीओका पदाधिकारीको सम्पत्ति विवरण माग्न निर्देशन दिएको थियो। त्यसको पनि कार्यान्वयन भएको देखिँदैन। न्यायाधीश र अदालतमा कार्यरत विशिष्ट श्रेणीका पदाधिकारीलार्ई गैरसरकारी संस्थाका कार्यक्रममा सहभागी हुन रोक लगाउने निर्णय पनि सरकारले गरेको थियो। न्यायाधीशहरू कार्यालयको काम छाडेर राष्ट्रिय तथा अन्तर्राष्ट्रिय संस्थाका कार्यक्रममा सहभागी हुने क्रम बाक्लिएपछि रोक लगाइएको थियो। त्यो पनि अहिले अलपत्र नै छ। एनजीओआईएनजीओमा आउने विदेशी रकम अनुदान हो। विकासशील मुलुकको उन्नति र प्रगतिका लागि त्यस्तो रकम आउनै पर्छ। तर, त्यसको परिचालन गर्ने राज्यको आफ्नै संयन्त्र र विधि हुनुपर्छ। आईएनजीओ र समाज कल्याण परिषद्बीच औपचारिक रूपमा ०७६७७ देखि ०८० माघ १८ सम्म २५४ वटा परियोजनामा सम्झौता भएको छ। मुलुकमा १ सय २० जति आईएनजीओ छन्। ५५ हजार एनजीओ छन्। सामाजिक सेवाका विभिन्न क्षेत्रमा सरकारको विकास साझेदारको रूपमा एनजीओआईएनजीओ क्रियाशील रहेको परिषद्ले जनाएको छ। विदेशी रकम भित्र्याउने भनेर परिषद्बाट स्वीकृति लिनेमा ४६०६ एनजीओ छन्। जसको बजेट १ खर्ब २५ अर्ब ५१ करोड ७८ लाख ७९ हजार ७८१ रुपैयाँ छ। एनजीओआईएनजीओको खर्चको छानबिन गर्नैपर्छ मनिष झा सदस्य सार्वजनिक लेखासमिति एनजीओआईएनजीओका नाममा पाँच तरिकाले पैसा आउने गरेको छ। बहुपक्षीय, द्वीपक्षीय, दूतावास, एनजीओ र सीधै (प्रत्यक्ष) मार्फत पैसा आउँछ। सबैभन्दा बढी प्रत्यक्ष रूपमा नै आउने गरेको छ। यो वर्ष मात्रै ३३ अर्ब आएको छ। हाम्रो जनसंख्या ३ करोड मान्ने हो भने पनि प्रतिव्यक्ति प्रतिवर्ष १ हजार १ सय रकम आउँछ। हुन त, यो रकम धेरै नहोला। तर, तीन दिनको रेमिट्यान्स बराबरको रकम हो, यो। रेमिट्यान्स पठाउने दाजुभाइलाई कस्तो व्यवहार गरिन्छ? तर, दातालाई हामीले कस्तो व्यवहार गर्छौं ? देशभक्तिप्रति राज्यको व्यवहार कस्तो छ ? भन्ने पनि यसले पनि स्पष्ट पार्छ। अर्कोतिर समाज कल्याण परिषद् भ्रष्टाचारको अखडा नै भएको छ। यसरी आउने रकमको विषयमा छानबिन गर्नुपर्दैन ? परिषद्ले यी विषयमा छानबिन गर्नुपर्छ। कसले पैसा पठाएको हो ? के उद्देश्यले पठाएको हो ? पठाउनेको आम्दानीको स्रोत के हो ? धर्मका नाममा आउने रकम किन नरोक्ने ? त्यसरी आएको पैसाबाट के परिमाण आयो त ? यी विषयमा छानबिन हुनुपर्छ। विदेशबाट आएको रकमको दुरुपयोग हुनुहुँदैन। आएको रकम पनि धेरै धार्मिक संस्थाका लागि आएको देखिन्छ। मनपरि गरिएको छ। व्यापक दुरुपयोग भएको छ। सम्झौताहरूमा देशभक्ति विपरीतका प्रावधानहरू पनि देखिन्छन्। पैसालाई माया गर्ने कि, देशलाई ? यो विषयमा गम्भीर हुनैपर्छ।"
राहुघाटको दोस्रो र तेस्रो अडिट जोड्ने सुरुङ ब्रेक थ्रु,"बेनी : म्याग्दीमा निर्माणाधीन ४० मेगावाट क्षमताको राहुघाट जलविद्युत आयोजनाको दोस्रो र तेस्रो अडिट जोड्ने सुरुङ ब्रेक थ्रु जोडिएको छ। जलविद्युत आयोजनामा सुरुङ निर्माणलाई महत्वपूर्ण कार्य मानिन्छ। राहुघाटको प्रर्वद्धक नेपाल विद्युत प्राधिकरणको सत प्रतिशत लगानीमा स्थापित रघुगंगा हाइड्रोपावर लिमिटेड हो। रघुगङ्गा हाइड्रोपावरका प्रबन्ध सञ्चालक गणेश केसीले दोस्रो र तेस्रो अडिट जोड्ने ३ हजार ८३६ मिटर लामो सुरुङ जोडिएको जानकारी दिए। रघुगंगा गाउँपालिकाको अधेरीखोलामा रहेको दोस्रो अडिटबाट एक हजार ९३९ मिटर र पिप्लेको तेस्रो अडिट बाट १ हजार ८९७ मिटर सुरुङ खनिएको छ, उनले भने राहुघाटको कुल ६ हजार २७० मिटर मध्य हालसम्म ५ हजार ९१७ मिटर सुरुङ निर्माण सकिएको छ। ३५३ मिटर सुरुङ खन्न बाँकी छ। चार वर्षअघि देखि बाँध, अधेरीखोला, पिप्ले र तिल्केनीचौरको चार वटा अडिटबाट राहुघाटको सुरुङ निर्माण शुरु गरिएको थियो। पहिलो र दोस्रो अडिट जोड्ने २ हजार ३३२ मिटर लामो सुरुङ मध्य ३५१ मिटर खन्न बाँकी छ। बाँध र पहिलो अडिट जोड्ने ७७ मिटर लामो सुरुङ मध्य ७५ मिटर खनिएको छ। पिप्ले स्थित तेस्रो अडित देखि सर्ज साफ्ट जोड्ने २५ मिटर लामो सुरुङको यसअघिनै ब्रेक थ्रु भएको थियो। सुरुङबाट आउने पानीलाई विद्युतगृहमा खसाल्ने १९६ मिटर ठाडो सुरुङलाई फिनिसिङ गर्ने काम अन्तिम चरणमा पुगेको छ। पिप्लेमा ६१ मिटर गहिरो सर्च सफा्ट निर्माण सकिएको छ। विद्युतगृह निर्माण स्थलबाट भर्टिकल प्रेसर साफ्टसँग जोड्ने ३२९ मिटर वटम प्रेसर साफ्टको सुरुङ यसअघिनै जोडिएको थियो। सर्ज सफा्टदेखि टप प्रेसर साफ्ट जोड्ने ५४१ मिटर मध्ये ४८ मिटर खन्न बाँकी छ। टप प्रेसर सफटदेखि भर्टिकल सर्ज सफट जोड्ने १७१ र भर्टिकल प्रेसर सफटदेखि वटम प्रेसर सफट जोड्ने ३२९ मिटर सुरुङ यसअघिनै निर्माण भएको थियो। विद्युतगृहबाट निस्कने पानी कालीगण्डकीमा मिसाउने १२८ मिटर लामो टेलरेस मध्य २८ मिटर निर्माण सकिएको, ६३ मिटरमा काम भैरहेको र ३७ मिटर बाँकी रहेको छ। राहुघाटको ७० प्रतिशत भौतिक र ५५ प्रतिशत वित्तीय प्रगति भएको आयोजनाका व्यवस्थापक राज विष्टले बताए। आगामी सन २०२५ मार्च महिनाभित्र विद्युत उत्पादन शुरु गर्ने कार्ययोजना सहित काम भैरहेको छ, उनले भने सिभिल ठेकेदार जयप्रकाश एसोशियट्सले बाँध, सुरुङ र विद्युतगृह निर्माणको कामलाई एकैसाथ तिब्रता दिएको छ। बाँध निर्माण स्थलमा ११९७ मिटर लामो, ३१ मिटर चौडाई र १६ मिटर अग्लो डिसेन्टर बनाउन थालिएको छ। ११२ मिटर लामो, ११९७ मिटर अग्लो र पाँच मिटर फराकिलो अण्डर सुलुसबाट खोला डाइभर्सन गरेर डिसेन्डर बनाउन थालिएको हो। १७ मिटर अग्लो र ३१ मिटर लामो अर्धजलाशययुक्त (पिआरओआर) प्रबिधिको बाँध निर्माणको काम ६० प्रतिशत भन्दा बढी सकिएको छ। विद्युतगृहको संरचना निर्माण सकेर टर्वाइनका उपकरण जडान गर्न थालिएको छ। इलेक्ट्रोमेकानीकल सम्बन्धी काम गर्न विसं २०७६ कात्तिकमा एक करोड दुई लाख ९३ हजार २२३५ अमेरिकी डलरमा भारत हेभी इलेक्ट्रिकल्स लिमिटेड (भेल) सँग ठेक्का सम्झौता भएको थियो। भेलसँगको ठेक्का सम्झौताको म्याद सन २०२४ नोभेम्बर महिनासम्म थपिएको छ। भारतीय आयात निर्यात (एक्जीम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र सरकारको संयुक्त लगानीमा कम्पनीको अवधारणा र इन्जिनियरिङ प्रक्युमेन्ट एन्ड कन्ट्रयाक्ट (इपीसी) प्रारुपमा राहुघाट जलबिद्युत आयोजना निर्माण भइरहेको छ। कमजोर आर्थिक अवस्थाका कारण २०७२ मा पुरानो ठेकेदार आइभिआरसिएल सँगको ठेक्का तोडेर कम्पनीको अवधारणा र इन्जिनियरिङ प्रक्युमेन्ट एन्ड कन्ट्रयाक्ट (इपीसी) प्रारुपमा राहुघाट जलबिद्युत आयोजना निर्माण अघि बढाइएको थियो। बिस २०७४ मंसिरमा छ अर्ब रुपैयाँमा ठेक्का सम्झौता गरेको यस आयोजनाको सिभिल ठेकेदार जेपीले २०७५ असारमा पहुँचमार्ग र २०७६ असारमा सुरुङ खन्न सुरु गरेको थियो। जेपीका निर्देशक प्रविणकुमार सिंहले राहुघाट निर्माणलाई पूर्णता दिने प्रतिवद्धता जनाए। रघुगंगा गाउँपालिकाका अध्यक्ष भबबहादुर भण्डारीले शंकाका बिच राहुघाट जलविद्युत आयोजना निर्माणले गति लिएकोमा खुसी व्यक्त गरे। परामर्शदाता कम्पनी वाकफोसका परामर्शदाता रमेश बाबुले दोस्रो र तेस्रो अडिटको टनेल जोडिएकोमा ठेकेदार, आयोजनालाई बधाई दिए। पहिलो र दोस्रो अडिट जोड्न बाँकी ३५१ मिटर सुरुङ आगामी जुन र ४८ मिटर बाँकी प्रेसर साफ्ट अप्रिल महिनामा ब्रेक थ्रु गर्ने कार्ययोजना बनाइएको छ। यस आयोजनाले वार्षिक रु चौबिस करोड पाँच लाख ९३ हजार ३४ युनिट विद्युत् उत्पादन गर्ने लक्ष्यसहित २०७५ चैतमा विद्युत् खरिद बिक्री सम्झौता (पिपिए) गरेको थियो। सर्वोच्च अदालतको २०७८ असार २९ को आदेस पछि कालीगण्डकी नदीबाट ढुङ्गा, गिट्टि र बालुवा उत्खनन् रोकिदाँ आयोजना निर्माणका लागि आवश्यक नदीजन्य कच्चा पदार्थको अभाव हुनु चुनौतिका रुपमा देखिएको छ।"
आज यी भागमा मेघगर्जन र चट्याङसहित वर्षा हुने,"काठमाडौं: हाल देशमा पश्चिमी न्यूनचापीय प्रणालीको प्रभाव रहेको छ जसका कारण अहिले देशभर आंशिकदेखि सामान्यतया बदली रहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ । आज दिउँसो देशभर आंशिकदेखि सामान्य बदली रहने छ । कोशी र मधेस प्रदेशलगायत देशको पहाडी भूभागको केही स्थानमा तथा मुलुकका बाँकी भूभागका एकदुई स्थानमा मेघगर्जन एवं चट्याङसहित हल्का वर्षाको सम्भावना रहेको छ । देशका उच्च पहाडी तथा हिमाली भेगका केही स्थानमा हल्का हिमपातको सम्भावना रहेको महाशाखाले जनाएको छ । आज राति कोशी, मधेस र बागमती प्रदेशलगायत देशका पहाडी भूभागमा आंशिकदेखि सामान्य बदली रही बाँकी भागमा मौसम सफा रहनेछ । कोशी र गण्डकी प्रदेशका पहाडी क्षेत्रका एकदुई स्थानमा छिटपुट वर्षाको सम्भावना छ । देशका उच्च पहाडी तथा हिमाली हिमाली क्षेत्रका केही स्थानमा हल्का हिमपातको सम्भावना रहेको महाशाखाको पूर्वानुमान छ । आज काठमाडौंको अधिकतम तापक्रम २१ दशमलव पाँच र न्यूनतम तापक्रम नौ दशमलव तीन डिग्री सेल्सियस रहने छ ।"
"प्रतिनिधिसभा बैठक बस्दै, राजनीतिक दलसम्बन्धी दोस्रो संशोधन विधेयक प्रस्तुत हुने","काठमाडौं : संघीय संसद्अन्तर्गतको प्रतिनिधिसभा बैठक बस्दैछ । बैठक बिहान ११ बजेका लागि बोलाइएको संघीय संसदका महासचिव पद्मप्रसाद पाण्डेयले जानकारी दिए। बैठकमा सांसद प्रेम सुवालले राजनीतिक दलसम्बन्धी दोस्रो संशोधन विधेयक,२०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। यसैगरी बैठकमा उपप्रधानमन्त्री एवं गृहमन्त्री नारायणकाजी श्रेष्ठले राजनीतिक दलसम्बन्धी (दोस्रो संशोधन) विधेयक २०८० प्रस्तुत हुने कार्यसूचीमा उल्लेख छ।"
"द्वन्दकालीन धराप विष्फोट, सडक खनिरहेका चारजना घाइते","धनगढी : भीमदत्त राजमार्गको भासु भीर नजिकै सडक खन्ने क्रममा विद्युतीय धराप विष्फोट भएर चार जना घाइते भएका छन। चुरे गाउँपालिका३ को भासुभीरदेखि झण्डै २ किलोमिटर सहजपुरतिर बाटो खन्ने क्रममा बुधबार साँझ विद्युतीय धराप बिष्फोट हुँदा जेसिबी चालक डडेल्धुराको आलिताल गाउँपालिका ८ का २४ वर्षीय विकास थापा, कैलालीका ४५ वर्षीय वसन्त खडायत, सुर्खेतका २२ वर्षीय हिरा थापा र कञ्चनपुरका नवीन देव अवस्थी घाइते भएको जिल्ला प्रहरी कार्यालय कैलालीका प्रवक्ता प्रहरी नायव उपरीक्षक कुलदीप चन्दले बताए। जेसीवी चालक थापाको अवस्था सामान्य रहेको प्रहरीले जनाएको छ। थापाको सहजपुरस्थित स्वास्थ्य चौकीमा उपचार गरिएको छ भने अन्य तीन जना घाइतेको धनगढीको मायामेट्रो अस्पतालमा उपचार भइरहेको छ। बसन्त खडायतको टाउको र अनुहारमा चोट लागेको छ भने रोलर अप्रेटर २२ वर्षीय हिरा थापाको टाउको र अनुहारमा चोट लागेको छ। भीमदत्त राजमार्ग अन्तर्गत पर्ने भासुभीर नजिकै भएको विष्फोट द्वन्दकालीन समयमा राखिएको विद्युतीय धराप (एम्बुस) हुनसक्ने प्रहरीले जनाएको छ। सडक चौडा पार्नेक्रममा भीमदत्त पन्त राजमार्गमा अहिले मोड कटिङको कार्य चलिरहेको छ। जेसिबीले सडक खन्ने क्रममा अचानक एम्बुस बिष्फोट भएको घाइतेहरुले जनाएका छन्। द्वन्द्वकालमा उक्त क्षेत्रमा तत्कालिन विद्रोही र नेपाली सेनाबीच लडाई भएको थियो। नेपाली सेनाको टोलीले घटनाको अवलोकन गरेको छ।"
अन्तरिक्षमा आणविक हतियार राख्ने रुसको कुनै मनसाय छैन : पुटिन,"रुसका राष्ट्रपति भ्लादिमिर पुटिनले अन्तरिक्षमा आणविक हतियार राख्ने मस्कोको कुनै मनसाय नरहेको मङ्गलबार घोषणा गरेका छन्। उनले अमेरिका समान रुसले अन्तरिक्ष क्षमता विकसित गरेको दाबी गरे। रुसले चिन्तित तुल्याउने उपग्रहविरोधी हतियार क्षमता हासिल गरेको ह्वाइट हाउसले गत साताको पुष्टिपछि पुटिनको उक्त भनाइ आएको हो। यद्यपि अहिलेसम्म यस्तो प्रकारको कुनै पनि हतियार सञ्चालनमा छैन। ह्वाइट हाउसका राष्ट्रिय सुरक्षा प्रवक्ता जोन किर्बीले यो अन्तर्राष्ट्रिय बाह्य अन्तरिक्ष सन्धिको उल्लङ्घन हुने बताए। यद्यपि उनले हतियार आणविकसक्षम हो कि होइन भन्नेबारे टिप्पणी गर्न अस्वीकार गरे। रुससहित एक सय ३० भन्दा बढी देशले हस्ताक्षर गरेको सन्धिले अन्तरिक्ष कक्षमा आणविक हतियार वा कुनै पनि अन्य प्रकारका सामूहिक विनाशका हतियार तैनाथ गर्न वा कुनै अन्य तरिकाले बाहिरी अन्तरिक्षमा हतियार राख्न निषेध गर्दछ। ह्वाइट हाउसले चिन्ताहरूबारे रुसीहरूसँग सिधै कुराकानी गर्ने बताएको छ। 'हाम्रो स्थिति बिल्कुल स्पष्ट र पारदर्शी छ : हामी सधैँ अन्तरिक्षमा आणविक हतियारको तैनाथीको स्पष्टरूपमा विरोध गर्दै आएका छौँ र गरिरहने छौँ', पुटिनले भने, 'यसको ठिक विपरीत, हामी सबैसँग यस क्षेत्रमा अवस्थित सबै सम्झौतालाई पालना गर्न आग्रह गरिरहेका छौँ।' आफ्ना रक्षमन्त्री सर्गेई शोइगुसँगको एक बैठकका क्रममा पुटिनले भने, 'रुसले त्यही मात्र अन्तरिक्ष क्षमता विकसित गरेको छ जुन अमेरिकासहित अन्य मुलुकसँग छ, र उनीहरूलाई यो थाहा छ।' शोइगुले भने, 'हामीले उपग्रहहरूविरुद्ध प्रयोग गर्न वा उपग्रहले कुशलतापूर्वक काम गर्न नसक्ने गरी अन्तरिक्षमा कुनै आणविक हतियार वा त्यसको कुनै पनि तत्वलाई तैनाथ गरेका छैनौँ।'"
कार्यसम्पादन मूल्याङ्कनमा भरतपुर उत्कृष्ट घोषित,"चितवन : कार्यसम्पादन मूल्याङ्कनमा भरतपुर महानगरपालिका उत्कृष्ट पालिका घोषित भएको छ । देशभरिका अन्य छ महानगरपालिकाभन्दा भरतपुर उत्कृष्ट भएको हो । प्राकृतिक स्रोत तथा वित्त आयोगले गत आर्थिक वर्ष २०७९८० मा गरेको कार्य सम्पादन मूल्याङ्कनमा भरतपुर महानगर नै पहिलो भएको थियो । आगामी आव २०८१८२ मा सङ्घीय सरकारबाट प्रदेश र स्थानीय तहलाई प्रदान गर्ने वित्तीय समानीकरण अनुदानको प्रयोजनका लागि आयोगले १७ वटा सूचकका आधारमा प्रदेशको मूल्याङ्कन गरेको छ । आयोगले पालिकाले गरेको खर्च, बेरुजु, लेखा परीक्षणले औँल्याएको बेरुजु, स्थानीय सञ्चित कोष व्यवस्था प्रणालीको प्रयोग, आवधिक योजना गरेनगरेको, राजस्वको विभाजन गरेनगरेको लगायतका सूचकमा मूल्याङ्कन गर्ने गरेको महानगरपालिकाका आर्थिक प्रशासन महाशाखा प्रमुख जगन्नाथ अर्यालले जानकारी दिए। असार १० भित्र बजेट ल्याएनल्याएको, असार ३० भित्र बजेट पास गरेनगरेको, घरजग्गा रजिष्ट्रेसन शुल्क, मनोरञ्जन कर तथा विज्ञापन करबापत उठेको रकममध्ये ४० प्रतिशत प्रदेश सरकारलाई मासिकरुपमा दिएनदिएकोलगायत आधारमा मूल्याङ्कन गरिन्छ । आयोग संवैधानिक निकाय हो । सङ्घीयतामा सङ्घ, प्रदेश र स्थानीय तहहरुको राजस्व बाँडफाँड, अन्तरतह वित्तीय हस्तान्तरण, आन्तरिक ऋण सीमा तथा समग्रमा आर्थिक स्थायित्वको काम आयोगले गर्दै आएको छ । स्थानीय तहलाई एकमुष्टरुपमा समानीकरण अनुदान दिन आधारहरु तयार गरेर मूल्याङ्कन गर्ने गर्छ । आयोगले विशेष गरेर लेखा प्रणाली र आर्थिक प्रणालीसँग जोडिएर मूल्याङ्कन गरी नतिजा प्रकाशित गर्छ । आयोगले दिएको जानकारीअनुसार भरतपुरले ५६ दशमलव २९ प्रतिशत अङ्क प्राप्त गरेको अर्यालले बताए। काठमाडौँ महानगरपालिकाले ३९ दशमलव ०२, वीरगञ्ज महानगरपालिकाले ३३ दशमलव ४९, विराटनगर महानगरपालिकाले ३२ दशमलव ८५, ललितपुर महानगरपालिकाले २५ दशमलव १८ र पोखरा महानगरपालिकाले २० दशमलव ७४ प्रतिशत अङ्क पाएका छन् । जिल्लाका सात स्थानीय तहमध्येमा पनि भरतपुर पहिलो भएको छ । भरतपुरले ५६ दशमलव २९ प्रतिशत अङ्क पाउँदा इच्छाकामना गाउँपालिकाले ४२ दशमलव ०६ प्रतिशत, खैरहनी नगरपालिकाले ४० दशमलव ५१ प्रतिशत, रत्ननगर नगरपालिकाले ४० दशमलव ०१ प्रतिशत, कालिका नगरपालिकाले ३५ दशमलव ६८ प्रतिशत, राप्ती नगरपालिकाले ३१ दशमलव ७५ प्रतिशत र माडी नगरपालिकाले २६ दशमलव २० प्रतिशत अङ्क पाएका छन् । भरतपुर महानगरपालिका प्रमुख रेनु दाहालले आयोगले अध्ययन सुरु गरेपछि सधैँ भरतपुर महानगरपालिका अन्य महानगरपालिकाभन्दा अगाडि रहेको बताए। गत वर्ष पनि महानगरले प्रथम स्थान हासिल गरेको र अहिले पनि यो कायम राखेकामा खुसी व्यक्त गरे। महानगरपालिकाले नेपाल सरकारले गर्ने मूल्याङ्कनमा सधैँ उत्कृष्ट राख्दै नयाँ रेकर्ड पनि कायम गर्दै आएको छ । देशभरका सात सय ५३ पालिकामध्ये भरतपुर महानगरले सहरी पूर्वाधार, खेलकुद, न्यायिक समितिमार्फत मुद्दा फछ्र्यौटलगायत विषयमा सधैं उकृष्ट बन्दै आइरहेको छ । रासस"
महाघण्ट उद्घाटनका लागि राष्ट्रपति पौडेल बागलुङको पञ्चकोटमा,"ढोरपाटन : राष्ट्रपति रामचन्द्र पौडेल बागलुङको पञ्चकोटमा आएका छन्। हिजोदेखि यहाँ प्रारम्भ भएको ब्रह्माण्डीय महायज्ञमा सहभागी हुन राष्ट्रपति यहाँ आएका हुन्। राष्ट्रपति पौडेल पञ्चकोटमा राखिएको पाँच हजार पाँच सय ५५ किलोको महाघण्ट उद्घाटनका लागि बागलुङ आएका हुन्। उनलाई प्रमुख जिल्ला अधिकारी खगेन्द्र रिजालले स्वागत गरेका थिए। पञ्चकोटमा अनन्तश्री ब्रह्माण्डीय महायज्ञ सञ्चालन भएको छ। बुधबारदेखि सुरु भएको महायज्ञमा राष्ट्रपति पौडेलले अर्चना गर्ने कार्यक्रम छ। पञ्चकोटलाई धार्मिक पर्यटकीय गन्तव्यका रुपमा विकास गर्न यहाँ महाघण्ट राखिएको हो। विसं २०७१ देखि पञ्चकोटमा धार्मिक संरचना बनाउन सुरु गरिएको थियो। गत साता महाघण्टलाई पञ्चकोट ल्याइएको थियो। पञ्चकोटमा अहिलेसम्म सिस महल, गण्डकीमाताको मन्दिर, यज्ञशाला, हनुमानको विशाल मूर्तिलगायत दर्जनौँ धार्मिक संरचना बनिसकेका छन्। पञ्चकोटमा निर्माण गर्न लागिएको एक सय आठ फिट अग्लो गण्डकी विश्वशान्ति कलशको नजिकै महाघण्ट राखिएको छ। महाघण्ट बनाउन करिब रु दुई करोड खर्च लागेको अनुमान गरिएको छ। रासस"
एमालेबाट निर्वाचित त्रिपुरासुन्दरी नगरपालिकाका वडाध्यक्षको निधन,डोल्पा : डोल्पाको त्रिपुरासुन्दरी नगरपालिका वडा नम्बर ५ का अध्यक्ष नन्दलाल रोकायाको निधन भएको छ। ७० वर्षीय रोकायाको बुधबार साँझ घरमै निधन भएको हो। वडा अध्यक्ष रोकायालाई दमको समस्या रहेको पारिवारिक स्रोतले जनाएको छ। उनी नेकपा एमालेबाट वडा अध्यक्षमा निर्वाचित भएका थिए।
सन्धिखर्क नगरपालिका देशभरकै प्रथम,अर्घाखाँची : कार्यसम्पादन मूल्यांकनमा अर्घाखाँचीको सन्धिखर्क नगरपालिका देश भरकै प्रथम बनेको छ । राष्ट्रिय प्राकृतिक स्रोत तथा वित्त आयोगले आज बुधबार सार्वजनिक गरेको प्रारम्भिक नतिजा अनुसार आर्थिक वर्ष २०७९०८०को कार्य सम्पादन मुल्यांकनमा प्रथम भएको हो। देशभरका ७ सय ५३ स्थानीय तहमध्ये सन्धिखर्क नगरपालिकाले ६१८१ अंक प्राप्त गरी पहिलो भएको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए। स्थानीय तहलाई संघीय संचित कोष तथा प्रदेश संचित कोषबाट प्रदान गर्ने वित्तीय समानीकरण अुनदान अन्तर्गत् कार्यसम्पादन मूल्यांकनका आधारमा अनुदान सिफारिसको लागि आयोगले कार्यसम्पादन मूल्यांकन गर्ने गर्दछ । कार्यसम्पादन मूल्यांकन गर्दा आयोगले स्थानीय तहसँग तथ्यांकहरु मागेर त्यसको आधारमा र उपलब्ध तथ्य सही वा गलत भएको प्रामाणित गरेर सोही आधारमा अंक प्रदान गरिन्छ । गत आर्थिक वर्षमा सन्धिखर्क नगरपालिका देशभरकै ८ औ स्थानमा पर्न सफल भएको थियो। चितवनको भरतपुर महानगरपालिका ५६२९ अंकसहित दोस्रो र गुल्मीको मालिका गाउँपालिका ५५४० अंकसहित तेस्रो भएका छन् । प्रदेश तथा स्थानीय तहको कार्यसम्पादन मूल्यांकन कार्यविधि २०७८ को दफा ७ अनुसार कार्य सम्पादन मूलल्यांकन गरी अंक प्रदान गरिएको हो।
कैलालीमा ४ सय गाईगोरुका कंकाल फेला,"धनगढी : कैलालीको गोदावरी नगरपालिका९ को लक्ष्मी महिला सामुदायिक वनमा चार सयभन्दा बढी गाईगोरुका कंकाल फेला परेका छन् । सामुदायिक वनभित्रको कान्जी हाउस वरिपरि यत्रतत्र छरिएको अवस्थामा चार सय बढी गाईगोरुका कंकाल फेला परेका हुन् । स्थानीयको खेतीपाती नोक्सान गरेको भन्दै वडाध्यक्ष रामलाल रानाको रहोबरमा गत साउन २ गते बसेको बैठकले लक्ष्मी महिला सामुदायिक वनभित्र पशुचौपाया राख्ने निर्णय गरेको थियो । सामुदायिक वनभित्र तारबार लगाएर राखिएका पाँच सयभन्दा बढी चौपायामध्ये चार सय बढी मरेका हुन् । सामुदायिक वनमा तारबार गरेर छाडा पशुचौपाया राख्ने र हरेक घरबाट महिनामा एक सय रुपैयाँ उठाएर हेरालु राख्ने निर्णय भएको थियो । लक्ष्मी सामुदायिक वनकी अध्यक्ष अनिता चौधरीले वडाध्यक्ष रामलाल रानाले छाडा पशुचौयापाका लागि वडामा बजेट नभएको बताएपछि हरेक घरबाट एक सय रुपैयाँ संकलन गरेर ६ जना हेरालुसमेत राखिएको जानकारी दिइन् । मासिक आठ हजार तलब दिने गरी आठ जना हेरालु राखेका थियौं । ती पशुलाई चिसोमा बस्ने ओत र खाना नभएपछि मर्न थालेका हुन्, उनले भनिन् । चार सय बढी चौपाया मरेको खबरपछि वडाध्यक्ष राना आत्तिएका छन् । उनले आफूलाई पशुचौपाया मरेका बारे कसैले जानकारी नगराएको बताए । भदौदेखि मर्न थालेका चौपाया माघसम्म निरन्तर मर्ने क्रम नरोकिँदा पनि वडाध्यक्ष रानाले आफूलाई कुनै जानकारी नै नभएको बताए । वडा नम्बर ९ को कार्यालय र कान्जी हाउस नदीको वारिपारि छ । वडा कार्यालयमा एक जना पशु स्वास्थ्यकर्मी पनि छन् । हेरालुले गाई मरिरहेको खबर गाउँभरि फैलाएको स्थानीय बताउँछन् । भदौदेखि नै कान्जी हाउसका गाईहरू मर्न थालेका छन् भन्ने सुनेको हुँ, स्थानीय ७३ वर्षका डिल्लीसिंह खत्रीले भने । वडा कार्यालयको लापरवाहीकै कारण पशु चौपाया मरेको स्थानीयको आरोप छ । वडा कार्यालयका पशु स्वास्थ्यकर्मी रोशन पन्तले पनि कान्जी हाउसका पशु मरेको कुरा आफूलाई थाहा नभएको बताए । वडा कार्यालयको भवनमै रहेको पशुपन्छी उपचार केन्द्रबाट कान्जीहाउस बढीमा पाँच सय मिटरको दूरीमा छ । स्थानीय विराज विष्टले कान्जी हाउसमा पशुचौपाया हुलेर राखेको र तिनको उपचार, खाना र ओतको ब्यवस्था नगरिएकाले गौहत्या भएको आरोप लगाए । कान्जी हाउसको सबै जिम्मेवारी नगरपालिका र वडाको हो । अहिले वडाका कसैले पनि हामीलाई थाहा छैन भनेर पन्छिरहेका छन् । यो सुनियोजित रूपमा गरिएको गौहत्या हो, विष्टले भने । सामुदायिक वनमा २३ कठ्ठामा तारबार लगाइएको छ । त्यसभित्र पाँच सयभन्दा बढी पशुचौपाया राखिएको थियो । त्यसमध्ये चार सय मरिसकेका छन् । मरेका केही पशुचौपाया तारबारभन्दा बाहिर यत्रतत्र फालिएका छन् भने आधाभन्दा बढी तारबारभित्रै छन् । तारबारभित्र अहिले पनि एक सय २० गाईगोरु राखिएका छन् । ती गाईगोरु मरेका गाई गोरुको सिनो वरिपरि बस्न बाध्य छन् । भदौबाट मर्न थालेका पशुचौपाया माघसम्म लगातार मरेको हेरालु नरबहादुर बोहराले बताए । दानापानी भएन । चिसोमा ओत लाग्ने ठाउँ पनि भएन । शरीरमा फोकाफोका पनि आएका छन् । त्यसपछि चौयापा मर्न थाले, उनले भने । कात्तिक १५ गतेदेखि हेरालुका रूपमा काम गर्न थालेका बोहराले सबैभन्दा बढी गाईगोरु माघमा मरेको बताए । माघमा चिसो धेरै भयो । चरन क्षेत्र पनि सुक्खा बगरजस्तै छ । खानेकुरा पनि केही भएन, उनले भने । उनका अनुसार हिउँदको कठ्यांग्रिँदो चिसोमा पशुचौपाया खुला आकाशमै राखिएका थिए भने खानाका लागि कुनै व्यवस्था नै गरिएको थिएन ।"
८ अर्बको व्यापार घाटा,"चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँ बराबरको डिजेल, पेट्रोललगायतका पेट्रोलियम पदार्थ आयात भएको छ । काठमाडौं : गत आर्थिक वर्ष अत्याधिक आयात बढेर विदेशी मुद्रा सञ्चितिमा दबाब परेको थियो । त्यसपछि सरकारले विदेशी मुद्रा सञ्चितिमा नियन्त्रण गरेको थियो । यसको परिणाम भने अहिले देखिन थालेको छ । अहिले तुलनात्मक रूपमा आयात नियन्त्रित भएको छ । भन्सार विभागले बुधबार सार्वजनिक गरेको चालु आर्थिक वर्ष २०८०८१ को माघ मसान्तसम्मको वैदेशिक व्यापारको तथ्यांकले आयात नियन्त्रित भएको देखाएको छ । यस अवधिमा नेपालको कुल आयात वार्षिक २३१ प्रतिशत अर्थात् २१ अर्ब २२ करोड १४ लाख रुपैयाँले घटेको भन्सार विभागको तथ्यांकमा उल्लेख छ । चालु आवको सात महिनाको अवधिमा नेपालको कुल आयात ८ खर्ब ९७ अर्ब ९४ करोड ३८ लाख रुपैयाँ पुगेको छ । यो गत आवकोभन्दा कम हो । गत आव आयात ९ खर्ब १९ अर्ब १६ करोड ५३ लाख रुपैयाँ बराबरको भएको थियो । यसपटक आयात घटे पनि सोबाट सरकारले उठाउने राजस्व भने गत वर्षको तुलनामा सुधार भएको छ । तुलनात्मक रूपमा राजस्व गत आवको भन्दा ११४३ प्रतिशत (२४ अर्ब साढे २५ करोड) बढेर २ खर्ब ३६ अर्ब ३८ करोड २५ लाख रुपैयाँ राजस्व संकलन भएको छ । जबकी गत वर्षको आयातमार्फत सरकारले २ खर्ब १२ अर्ब १२ करोड ७४ लाख रुपैयाँ राजस्व उठाएको थियो । यसैक्रममा भन्सार विभागका महानिर्देशक शोभाकान्त पौडेल तथ्यांकलाई हेर्दा गत वर्षको तुलनामा आयात घट्नुको कारण बजारमा माग न्यून भएको बताउँछन् । तर, यसबीच पनि भन्सारमा उल्लेख्य सुधार गर्न सम्भव हुनुको कारण प्रशासनिक सुधार भएको दाबी गर्छन् । विभागले नियमन अनुगमन गतिविधि पनि बढाएकाले र समग्रमा प्रशासनिक सुधार गरेका कारण राजस्वमा सुधार ल्याउन सफल भएको हो, महानिर्देशक पौडेलले अन्नपूर्णसँग भने । विभागले आन्तरिक नियन्त्रण प्रणालीमा भित्र कडाइ गरेको उनको भनाइ छ । समग्रमा आयातको सबैभन्दा बढी हिस्सा पेट्रोलियम पदार्थ, फलाम र सवारी साधन बढी छ । यसअवधिमा कुल आयातको २०६० प्रतिशत हिस्सा पेट्रोलियम पदार्थको छ । चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँ बराबरको डिजेल, पेट्रोललगायतका पेट्रोलियम पदार्थ आयात भएको छ । उक्त रकम बराबरको पेट्रोलियम पदार्थ आयात गर्दा सरकारले ६५ अर्ब ७३ करोड ७९ लाख ९९ हजार रुपैयाँ बराबरको भन्सारवापत राजस्व उठाएको छ । यसपछि बढी आयातको दोस्रो स्थानमा फलाम र स्टिल देखिन्छ । यसअवधिमा यसको आयात ७६ अर्ब ५ करोड ५७ लाख ६६ हजार रुपैयाँ बराबरको भएको छ । यो कुल आयातको ८४७ प्रतिशत हिस्सा हो । उक्त बराबरको आयातमा सरकारले १२ अर्ब ९ करोड ३१ लाख ८४ हजार रुपैयाँ बराबरको राजस्व संकलन गरेको छ । यसबाहेक बढी आयात को तेस्रो स्थानमा सवारीसाधन र यातायातका पार्टपुर्जाहरू छन् । माघसम्ममा यी बस्तुको आयात ६० अर्ब ८३ करोड ५२ लाख ७२ हजार रुपैयाँ बराबरको आयात भएको छ । यो कुल आयातको ६७७ प्रतिशत हो । उक्त आकारमा सवारीसाधन आयात हुँदा सरकारले १० अर्ब ६० करोड ४६ लाख ९८ हजार रुपैयाँ बराबरको राजस्व उठाएको छ । तर, पछिल्लो समय सरकारले विद्युतीय सवारीसाधन (ईभी)मा छुट दिएका कारण समग्रमा यातायातको भन्सार राजस्व घटेको महानिर्देशक पौडेलले जानकारी दिए । समग्रमा बजारमा उपभोक्ताहरूको क्रयशक्ति घटेकाले मागमा कमी आएकाले व्यवसाय फस्टाउन नसकेको व्यवसायीहरूले गुनासो गर्दै आएका छन् । आयातको यो प्रवृत्तिले पनि यस्तै पुष्टि गर्छ । त्यसो त नेपालबाट निर्यात हुने वस्तु पनि बढ्न सकेको छैन । उल्टै घटेको छ । चालु आवको माघसम्ममा निर्यात ७०७ प्रतिशतले घटेको छ । नेपालबाट गत वर्षको ७ महिनामा कुल ९३ अर्ब ४३ करोड २३ लाख रुपैयाँ बराबरको निर्यात गरेको थियो । तर, यसपटक निर्यात घटेर ८६ अर्ब ८३ करोड ९ लाख १२ हजार रुपैयाँमा सीमित भएको छ । यसअनुसार गत वर्षको तुलनामा ६ अर्ब ६० करोड १४ लाख रुपैयाँले निर्यात घटेको छ । कुल आयातको तुलनामा निर्यातको हिस्सा धेरै नै कम छ । नेपालको अर्थतन्त्र आयातित वस्तुमै निर्भर छ । जसले गर्दा निर्यातको हिस्सा कुल आयातको करिब १० प्रतिशत हाराहारी मात्रै छ । नेपालले १ लाख रुपैयाँको आयात गर्दा १० हजार रुपैयाँ मात्रै निर्यात गर्न सकेको छ । यसै कारणले नेपालले सधैं व्यापार घाटा बेहोर्नु परेको छ । यसअवधिमा पनि नेपालको आयातको आकारभन्दा निर्यातको आकार झन घटेकाले व्यापार घाटा ८ खर्ब ११ अर्ब ११ करोड २९ लाख ८८ हजार रुपैयाँ बराबरको छ । गत वर्ष व्यापार घाटा अझै बढी थियो । गत आवको ७ महिनामा ८ खर्ब २५ अर्ब ७३ करोड बराबरको थियो ।"
मेलम्चीमा भएको भ्रष्टाचारको पटाक्षेप,"कानुनी छिद्र खोजी दोषीलाई उन्मुक्ति दिने प्रथा अन्त्य हुनुपर्छ। मेलम्चीमा भएको भ्रष्टाचार प्रकरणको बल अदालतको कोर्टमा पुगेको छ। नेपालमा विकासे आयोजना कतिसम्म ढिला हुन्छ भन्ने बिम्ब नै मेलम्ची खानेपानी आयोजना हो। ३० वर्षअघि सुरु भएर पनि अहिलेसम्म स्थायी रूपमा काठमाडौंमा पानी ल्याउन यो परियोजना असफल छ। भ्रष्टाचारको चंगुलले मेलम्चीलाई यसरी गाँजेको छ कि झन्डैझन्डै पूरा भइसकेको आयोजनाबाट १२ महिना नै नियमित तवरले पानी आउने अवस्था छैन। स्थायी संरचनाबाट पानी आउँछ कि आउँदैन भन्ने अन्योल अझै बाँकी छ। किनकि, एसियाली विकास बैंकको पछिल्लो प्रतिवेदनले अहिले बनेको मुख्य बाँध सार्न सुझाएको छ। काठमाडौं उपत्यकावासी सरकारले दिएको भाका पर्खिरहेका छन्, शंकालु नजरले हेरिरहेका छन्। यो आयोजना त्यसै ढिला भएको होइन, भ्रष्टाचारको दलदलमा फँसेर यस्तो भएको हो भन्ने हरकोही नेपालीले पनि भन्न सक्ने गरी छर्लंग भएको छ। अख्तियार दुरुपयोग अनुसन्धान आयोगले हालै ६ अर्ब ४१ करोडभन्दा बढी बिगो दाबी गर्दै खानेपानी मन्त्रालयका तत्कालीन चार सचिवसहित निर्माण व्यवसायीविरुद्ध विशेष अदालतमा मुद्दा दायर गरेपछि त्यसको पटाक्षेप भएको छ। २०४६ सालको राजनीतिक परिवर्तनलगत्तै मेलम्चीको नारा आएको थियो। सरकार फेरिएको फेरियै भयो। तर मेलम्चीको पानी ल्याउने आश्वासन फेरिएन। मात्रै भाका फेरियो। सरकारहरूले भनेको बेला त दशकअघि नै हो। तर अझै राम्ररी पानी झरेको छैन। उद्घाटनसमेत पटकपटक भयो। तर पानी चाहिँ भनेका ठाउँठाउँमा पुगेको छैन। एकातिर समयको भ्रष्टाचार छँदै थियो, त्यसमाथि आर्थिक भ्रष्टाचारले मेलम्चीलाई डुबायो। कमिसनको गोलचक्करमा कहिले ठेकेदार भगाउने, कहिले ठेकेदारलाई भुक्तानी नदिने त कहिले ठेकेदार फेरिरहने लगायत दुर्भाग्य यो आयोजनाले व्यहोयो। अख्तियारले यस आयोजनासँग सम्बन्धित मात्रै नभई राज्यस्रोत दोहनको ठूलो भ्रष्टाचारको लहरो पक्डेको छ। बेथिति र भ्रष्टाचार मौलाउने भनेको दण्डहीनता भएको समाज र मुलुकमा हो। अराजकता भएको ठाउँमा हो। प्रणाली जहाँ छैन त्यहाँ नै धेरै भ्रष्टाचार हुन्छ। दोषी उम्कने र निर्दाेष फस्ने सेटिङ भए भ्रष्टाचार मौलाउँछ। अख्तियारले दायर गरेका अधिकतर मुद्दामा न्यायपालिकाले सफाइ दिँदै आएको छ। यस काण्डमा त्यसो नहोला भनेर नागरिक आश्वस्त हुन सकेका छैनन्। मुलुकमा साँच्चिकै सुशासन कायम गर्ने हो भने अख्तियारको सक्रियता मात्रै काफी हुँदैन। कानुनी छिद्र खोजी दोषीलाई उन्मुक्ति दिने प्रथा अन्त्य हुनुपर्छ। मेलम्चीमा भएको भ्रष्टाचार प्रकरणको बल अदालतको कोर्टमा पुगेको छ। उसले कानुनी कारबाहीको कडा सजायको फैसला पक्कै गर्ने विश्वास गरौं। दोषीहरू कुनै पनि बहानामा नउम्किऊन्। आयोजना पनि पूरा होस् र भ्रष्टाचारीलाई कारबाही हुन्छ भन्ने विश्वास बढोस्।"
मेलम्चीमा भएको भ्रष्टाचारको पटाक्षेप,"कानुनी छिद्र खोजी दोषीलाई उन्मुक्ति दिने प्रथा अन्त्य हुनुपर्छ। मेलम्चीमा भएको भ्रष्टाचार प्रकरणको बल अदालतको कोर्टमा पुगेको छ। नेपालमा विकासे आयोजना कतिसम्म ढिला हुन्छ भन्ने बिम्ब नै मेलम्ची खानेपानी आयोजना हो। ३० वर्षअघि सुरु भएर पनि अहिलेसम्म स्थायी रूपमा काठमाडौंमा पानी ल्याउन यो परियोजना असफल छ। भ्रष्टाचारको चंगुलले मेलम्चीलाई यसरी गाँजेको छ कि झन्डैझन्डै पूरा भइसकेको आयोजनाबाट १२ महिना नै नियमित तवरले पानी आउने अवस्था छैन। स्थायी संरचनाबाट पानी आउँछ कि आउँदैन भन्ने अन्योल अझै बाँकी छ। किनकि, एसियाली विकास बैंकको पछिल्लो प्रतिवेदनले अहिले बनेको मुख्य बाँध सार्न सुझाएको छ। काठमाडौं उपत्यकावासी सरकारले दिएको भाका पर्खिरहेका छन्, शंकालु नजरले हेरिरहेका छन्। यो आयोजना त्यसै ढिला भएको होइन, भ्रष्टाचारको दलदलमा फँसेर यस्तो भएको हो भन्ने हरकोही नेपालीले पनि भन्न सक्ने गरी छर्लंग भएको छ। अख्तियार दुरुपयोग अनुसन्धान आयोगले हालै ६ अर्ब ४१ करोडभन्दा बढी बिगो दाबी गर्दै खानेपानी मन्त्रालयका तत्कालीन चार सचिवसहित निर्माण व्यवसायीविरुद्ध विशेष अदालतमा मुद्दा दायर गरेपछि त्यसको पटाक्षेप भएको छ। २०४६ सालको राजनीतिक परिवर्तनलगत्तै मेलम्चीको नारा आएको थियो। सरकार फेरिएको फेरियै भयो। तर मेलम्चीको पानी ल्याउने आश्वासन फेरिएन। मात्रै भाका फेरियो। सरकारहरूले भनेको बेला त दशकअघि नै हो। तर अझै राम्ररी पानी झरेको छैन। उद्घाटनसमेत पटकपटक भयो। तर पानी चाहिँ भनेका ठाउँठाउँमा पुगेको छैन। एकातिर समयको भ्रष्टाचार छँदै थियो, त्यसमाथि आर्थिक भ्रष्टाचारले मेलम्चीलाई डुबायो। कमिसनको गोलचक्करमा कहिले ठेकेदार भगाउने, कहिले ठेकेदारलाई भुक्तानी नदिने त कहिले ठेकेदार फेरिरहने लगायत दुर्भाग्य यो आयोजनाले व्यहोयो। अख्तियारले यस आयोजनासँग सम्बन्धित मात्रै नभई राज्यस्रोत दोहनको ठूलो भ्रष्टाचारको लहरो पक्डेको छ। बेथिति र भ्रष्टाचार मौलाउने भनेको दण्डहीनता भएको समाज र मुलुकमा हो। अराजकता भएको ठाउँमा हो। प्रणाली जहाँ छैन त्यहाँ नै धेरै भ्रष्टाचार हुन्छ। दोषी उम्कने र निर्दाेष फस्ने सेटिङ भए भ्रष्टाचार मौलाउँछ। अख्तियारले दायर गरेका अधिकतर मुद्दामा न्यायपालिकाले सफाइ दिँदै आएको छ। यस काण्डमा त्यसो नहोला भनेर नागरिक आश्वस्त हुन सकेका छैनन्। मुलुकमा साँच्चिकै सुशासन कायम गर्ने हो भने अख्तियारको सक्रियता मात्रै काफी हुँदैन। कानुनी छिद्र खोजी दोषीलाई उन्मुक्ति दिने प्रथा अन्त्य हुनुपर्छ। मेलम्चीमा भएको भ्रष्टाचार प्रकरणको बल अदालतको कोर्टमा पुगेको छ। उसले कानुनी कारबाहीको कडा सजायको फैसला पक्कै गर्ने विश्वास गरौं। दोषीहरू कुनै पनि बहानामा नउम्किऊन्। आयोजना पनि पूरा होस् र भ्रष्टाचारीलाई कारबाही हुन्छ भन्ने विश्वास बढोस्।"
"५ वर्षमा एनजीओआईएनजीओले ल्याए १० खर्ब, हिसाब भने अपारदर्शी","एनजीओआईएनजीओले पाँच वर्षमा साढे १० खर्ब रकम देशमा भित्र्याएका छन्। सबैभन्दा बढी सुशासन र पारदर्शिताको वकालत पनि उनीहरू नै गर्छन्। तर, उनीहरूको खर्च प्रणाली यति अपारदर्शी छ कि, अख्तियारले पनि अनुसन्धान गर्न पाउँदैन। त्यसैले सामाजिक विकासका लागि सरकारसँग साझेदारी गर्ने संस्थाहरूको खर्च प्रणाली पारदर्शी, व्यवस्थित र अनुगमनको दायरामा ल्याउनुपर्ने सरोकारवाला बताउँछन्। काठमाडौं : एनजीओआईएनजीओले वार्षिक ८५ अर्बभन्दा बढी रकम विदेशबाट भित्र्याउँछन्। विगत ५ वर्षमा मात्रै साढे १० खर्ब बढी रकम औपचारिक रूपमै ल्याएका छन्। अनौपचारिक रूपमा आउने रकमको त हिसाब किताब पनि छैन। तर, यति ठूलो रकम खर्च गर्दा पनि न त्यसको व्यवस्थित अनुगमन छ, न त मूल्यांकन नै। एनजीओआईएनजीओमा आउने विदेशी रकम अनुदान हो। विकासशील मुलुकको उन्नति र प्रगतिका लागि त्यस्तो रकम आउनैपर्छ। तर, त्यसको परिचालन गर्ने राज्यको आफ्नै संयन्त्र र विधि हुनुपर्छ। सबैभन्दा बढी सुशासन र पारदर्शिताको वकालत गर्ने संस्थाहरूको खर्च प्रणाली त झन पारदर्शी हुनैपर्छ। यो वर्ष मात्रै एनजीओआईएनजीओको नाममा डेढ खर्बभन्दा बढी लगानी आएको अनुमान छ। यसरी भित्रिएको रकम सही रूपमा भने सदुपयोग भएको देखिँदैन। खर्बौं रुपैयाँको खर्चको व्यवस्थित रूपमा मूल्यांकन र अनुगमन हुन सकेको देखिँदैन। प्रतिफल भने खासै देखिएको छैन। यस्तो रकम १० प्रतिशत मात्रै लक्षित वर्गमा पुग्ने गरेको सरकारी अधिकारीहरू बताउँछन्। धेरै रकम त जुन बाटोबाट आउँछ, व्यवस्थापन, कर्मचारी, परामर्शको नाममा उतै फर्किएर जाने गरेको छ। विद्यालय भवन, पुल, सडकलगायत पूर्वाधार निर्माणदेखि सचेतनाको नाममा एनजीओआईएनजीओको ठूलो रकम भित्र्याउने गरेका छन्। पछिल्लो समयमा मानव अधिकारको क्षेत्रमा आउने रकमलाई भने समावेशिता, लैंगिकता, अपांगतालगायत क्षेत्रमा रूपान्तरण गरिएको छ। समाजकल्याण परिषद्का पूर्वउपाध्यक्ष डा पदमप्रसाद खतिवडा आईएनजीओ र एनजीओको रकम सदुपयोग हुनु नसकिरहेको स्वीकार गर्छन्। त्यति ठूलो रकम आउँछ, तर, सही सदुपयोग भएको छैन, खतिवडा भन्छन्, त्यसरी आएको रकम व्यवस्थित गरिनुपर्छ। डा खतिवडाका अनुसार उनका पालामा एनजीओमार्फत २० अर्ब र आईएनजीओमार्फत २० अर्ब गरी ४० अर्ब बर्सेनि स्वीकृत हुने गरेको थियो। अहिले प्रतिवर्ष ६० अर्बभन्दा बढी नै आउने गरेको छ। प्रत्येक वर्ष आउने रकम बढिरहेको उनको भनाइ छ। महिला, बालबालिका तथा ज्येष्ठ नागरिक मन्त्रालयका सहसचिव रामकृष्ण लामिछानेले गैससको प्रभावकारिताको विषयमा समस्या भएको बताए। तर, समाजकल्याण परिषद्ले अनुगमन पनि गरिरहेको उनी बताउँछन्। समाज कल्याण तथा संघसंस्था समन्वय महाशाखाका प्रमुख लामिछानेका अनुसार स्थानीय तह र समाज कल्याण परिषद्को समन्वयमा रकम आउने गरेको छ। प्रभावकारिताका समस्या छन्, उनी भन्छन्, सबै एनजीओआईएनजीओ एक्टिभ पनि नभएका हुन सक्छन्, तर राम्रै काम गर्ने पनि छन्। बाहिरबाट आएको रकम लक्षित समूहमा पुग्नुपर्ने मान्यता सरकारको रहेको सहसचिव लामिछाने बताउँछन्। आईएनजीओले पाँच वर्षमा १० खर्ब बढी भित्र्याए विभिन्न आईएनजीओ र समाज कल्याण परिषदबीच औपचारिक रूपमा ०७६७७ देखि ०८० माघ १८ सम्म २ सय ५४ वटा परियोजनामा सम्झौता भएको छ। आर्थिक वर्ष ०८०८१ को माघ १८ सम्ममा ११ अर्ब ८२ करोड २ लाख ५९ हजार ६२० रुपैयाँ विभिन्न आईएनजीओले खर्च गर्ने सम्झौता भइसकेको छ। जसमा २० वटा परियोजना छन्। यो वर्ष एउटा नयाँ थपिएको छ। २०८०८१ को ६ महिनामा १५ वटा परियोजना स्वीकृत भएका थिए। जसको स्वीकृत बजेट ४ अर्ब ३४ करोड ८५ लाख १७ हजार ४ सय ७३ छ। त्यस्तै १६ वटा परियोजना संशोधन भएका छन्। जसको बजेट १ अर्ब ७० करोड ५३ लाख २० हजार २२ रुपैयाँ छ। साधारण सम्झौताअन्तर्गत १ नयाँ परियोजनामा सम्झौता भएको थियो। ५ वटा नवीकरण भएका थिए। त्यस्तै आर्थिक वर्ष ०७९८० मा ५४ वटा परियोजनामा परिषद् र आईएनजीओहरूबीच सम्झौता भएको थियो। जसको बजेट ३० अर्ब ४८ करोड ९१ लाख ३५ हजार ७ सय ८५ थियो। त्यो वर्ष ४ वटा नयाँ र २० सम्झौता नवीकरण भएका थिए। त्यस्तै ०७८७९ मा ९६ वटा परियोजनामा सम्झौता भएको समाज कल्याण परिषद्ले जनाएको छ। जसमा २९ वटा सम्झौता नयाँनवीकरण पनि भएका थिए। त्यो वर्ष ३९ अर्ब ५० करोड ६२ लाख १७ हजार ९ सय ४० रकमको सम्झौता भएको थियो। त्यस्तै ०७७७८ मा ३० वटा परियोजनामा ५ अर्ब ११ करोड ६ लाख ४८ हजार ४ सय ४ रुपैयाँको सम्झौता भएको देखिन्छ। त्यो वर्ष सम्झौताभन्दा धेरै नवीकरण भएका थिए। ४२ वटा परियोजनाको नवीकरण भएको थियो। ०७६७७ मा ५४ वटा परियोजनाको १८ अर्ब ९३ करोड २२ लाख ७ हजार ४१६ सम्झौता भएको थियो। २२ वटा परियोजना नवीकरण पनि भएका थिए। एनजीओले पनि १ खर्ब बढी ल्याए मुलुकमा १ सय २० जति आईएनजीओ छन्। ५५ हजार एनजीओ छन्। सामाजिक सेवाका विभिन्न क्षेत्रमा सरकारको विकास साझेदारको रूपमा एनजीओआईएनजीओ क्रियाशील रहेको परिषद्ले जनाएको छ। वैदेशिक अनुदान ल्याउने एनजीओ झन्डै ५ हजार छन्। विदेशी रकम भित्र्याउने भनेर परिषद्बाट स्वीकृति लिनेमा ४,६०६ एनजीओ छन्। ५ वर्षको अबधिमा उनीहरूले करिब ७ हजार (६,९५५) परियोजनाका लागि पूर्व स्वीकृति लिएका छन्। जसको बजेट १ खर्ब २५ अर्ब ५१ करोड ७८ लाख ७९ हजार ७ सय ८१ रुपैयाँ छ। २०७५७६ मा ७ सय २० वटा एनजीओले १ हजार ६४ परियोजनाको लागि १६ अर्ब ६४ करोड ४३ लाख ५५ हजार ७०५ बजेट पूर्वस्वीकृति पाएका थिए। त्यस्तै ०७६७७ मा ६ सय ७९ गैससले ९ सय ८५ परियोजनाको लागि १७ अर्ब ८६ करोड ४३ लाख ८१ हजार ५ सय ६२ को स्वीकृति लिएका थिए। ०७७७८ मा ६ सय ९९ गैससले १ हजार १ सय १० परियोजनाका लागि १४ अर्ब ६२ करोड ६२ लाख ७१ हजार २ सय ६५, आर्थिक वर्ष ०७८७९ मा ८ सय ६९ गैससले १ हजार ४ सय ५६ परियोजनाका लागि ३१ अर्ब ३४ करोड २७ लाख ३९ हजार ४ सय ५०, आव ०७९८० मा १ हजार २२ गैससले १ हजार ५ सय ८६ परियोजनाको लागि ३१ अर्ब, ४९ करोड ८४ लाख २३ हजार ४ सय ७९ बजेटको पूर्वस्वीकृति लिएका थिए। ०८०८१ को पुस मसान्तसम्म मात्रै ६ सय १७ गैससले ७ सय ५४ परियोजनाका लागि १३ अर्ब ५७ करोड १७ लाख ८ हजार ३ सय २० रुपैयाँ पूर्वस्वीकृति लिएको परिषद्ले जनाएको छ। जसमा २०७५७६ मा ४३ गैससको ४३ परियोजनाका लागि १ अर्ब २६ करोड ५१ लाख ९० हजार ९०६ रुपैयाँ बजेट अनुमोदन भएको थियो। त्यस्तै २०७६७७ मा ५५ गैससकोे ५५ परियोजनाको लागि १८ लाख ९८ हजार २०१ , २०७७७८ मा ८४ गैससको ८४ परियोजनाको लागि २३ करोड १२ लाख ३१ हजार ८२८, २०७८७९ मा १४२ गैससको १४३ परियोजनाका लागि ४ अर्ब ६६ करोड ९५ लाख ७४ हजार २०५, २०७९८० मा १८९ गैससले १९० परियोजनाका लागि ४ अर्ब ६३ करोड १९ लाख ५७ हजार ९८७ रुपैयाँ बजेट अनुमोदन भएको छ। त्यस्तै २०८०८१ को पुस मसान्तसम्म मात्रै ५४ गैससको ५४ परियोजनाका लागि ६ अर्ब ९३ करोड ३७ लाख ३ हजार १७० रुपैयाँ अनुमोदन भएको छ। सबैभन्दा बढी स्वास्थ्यमा, त्यसपछि शिक्षामा आईएनजीओले सबैभन्दा बढी लगानी स्वास्थ्य क्षेत्रमा गरेको देखिन्छ। त्यसपछि उनीहरूले शिक्षा क्षेत्रमा बजेट खर्चेका छन्। समाज कल्याण परिषदको प्रतिवेदनअनुसार २०७९८० मा मात्र ३०४२ अर्ब रकम एनजीओआईएनजीओको नाममा आएको थियो। जसमध्ये १९ अर्ब १८ करोड ३० हजार बढी लगानी कोभिड१९ सहित स्वास्थ्य तथा सरसफाइका क्षेत्रमा भित्रिएको थियो। आईएनजीओमार्फत शिक्षा क्षेत्रमा ३ अर्ब ३५ करोड ९२ लाख लगानी भएको छ। कृषि तथा वातावरणमा क्षेत्रमा १ अर्ब ७३ करोड १६ लाख लगानी छ। बालबालिका तथा सामुदायिक विकासमा ठूलो लगानी भएको छ। खानेपानी तथा सरसफाइ, जीविकोपार्जन तथा रोजगारी, वातावरणतथा जलवायु परिवर्तन, महिला तथा बालबालिका, अपांगता भएको क्षेत्रमा परियोजना सञ्चालित भएका छन्। त्यस्तै भौतिक निर्माण तथा पुनर्निर्माणका साथै जनचेतनाका क्षेत्रमा पनि लगानी गरिएको छ। पूर्वउपाध्यक्ष डा खतिवडा बढी रकम पूर्वाधारकै क्षेत्रमा आउने गरेको र १ करोडभन्दा कमका मात्रै जनचेतना, जनवकालतको क्षेत्रमा आउने गरेको बताए। सचेतना र वकालतमा पनि रकम आएको देखिन्छ। तर, भौतिक पूर्वाधारमा नै धेरै रकम आउँछ, उनले भने,विद्यालय, अस्पताल बनाउन पनि एनजीओआईएनजीओको सहयोग छ। धर्मप्रचारमा पनि खर्च विदेशबाट आएको अनुदानलाई विभिन्न एनजीओआईएनजीओले धर्म प्रचारमा पनि खर्च गरिरहेका छन्। कानुनी रूपमा धर्मका नाममा अनुदान स्वीकृत गर्न मिल्दैन। तर, विभिन्न नामका परियोजना बनाएर पैसा भित्र्याउने र एनजीओआईएनजीओले धर्म प्रचारका काम पनि गर्ने गरेका छन्। बढी मात्रामा क्रिश्चियन धर्म प्रचारमा खर्च भइरहेको परिषद्कै पदाधिकारी पनि स्वीकार गर्छन्। राहतको चामलको बोरामा बाइबल बाँड्नेदेखि धर्म परिवर्तन गराउँदै हिँड्ने घटना सार्वजनिक भइरहेका छन्। तर, यस्ता घटनामा संलग्नलाई कारबाही भएका घटना भने बिरलै सुनिने गरेका छन्। मन्त्रालयका सहसचिव लामिछाने फाटफुट्ट धर्मप्रचारका कुरा आउने गरेको बताउँछन। १२ वटा धर्मप्रचार गरेका घटना पनि आएका छ तर जताततै त्यही भएको छ भन्ने प्रचार गरिन्छ, उनले भने। समाजकल्याण परिषद्का पूर्वउपाध्यक्ष डा खतिवडा आफू परिषद्मा हुँदा धर्मप्रचार गर्ने केहीलाई कारबाही गरिएको सुनाउँछन्। कारबाही पनि भएको छ, उनी भन्छन्, तर कानुन नभएका कारण यस्ता संस्था खारेज नै गर्न सक्ने अवस्था छैन। त्यसका लागि नै तेस्रो पक्षबाट मूल्यांकन, अनुगमन हुनुपर्ने उनको भनाइ छ। सनातन शब्दका कारण गुम्बा बनाउने विषयलाई कानुनी मान्यता नै छ। हिमाली र पहाडी क्षेत्रमा गुम्बा बनाउने नाममा पनि ठूलो रकम आउने गरेको छ। अख्तियारको क्षेत्र पर्दैन, नियमनमा हेलचक्र्याँइ गैरसरकारी संस्थामा हुने भ्रष्टाचारको विषय हेर्न पाउने अधिकार अख्तियारलाई पनि छैन्। अर्थात् गैसस अख्तियार दुरूपयोग अनुसन्धान आयोगको क्षेत्राधिकारभित्र पर्दैन। अख्तियारको क्षेत्राधिकारमा नपर्ने भएकाले पनि एनजीओआईएनजीओमा मनपरी खर्च हुने गरेको सरकारवालाहरू बताउँछन्। त्यसैकारण, गैससलाई भ्रष्टाचारको अखडाकै रूपमा पनि चित्रण गर्ने गरिएको छ। प्रभावकारी नियमनको व्यवस्था पनि छैन। पूर्वउपाध्यक्ष डा खतिवडा अनुगमन, मूल्यांकन प्रभावकारी नरहेको स्वीकार गर्छन्। यस्तो स्वीकृति दिन्छ उसले गरेको मूल्यांकन निष्पक्षता पनि हँुदैन। रोस्टरमा विज्ञ राखेर मूल्यांकन हँुदै आएको छ तर त्यो पनि कर्मचारीको कै मातहतमा हुन्छ। उनले सीमित कर्मचारीले त्यति धेरै एनजीओ आईएनजीओको मूल्यांकन गर्न नभ्याउने बताउँछन्। बर्सेनि १२ सयभन्दा बढी दर्ता हुन्छन्, कहाँ कर्मचारीले सबै हेर्न भ्याउनु नि, उनले भने। उता एकीकृत सामाजिक विकास ऐनको पनि मस्यौदा मात्रै बनेको छ। विभिन्न स्वार्थ समूहको प्रभावमा परेर यो अघि बढ्न सकेको छैन। अहिलेसम्म पनि समाज कल्याण ऐन २०४५ बाटै चलिरहेको अवस्था छ। समाजकल्याण परिषद्बाट हालै सार्वजनिक लेखा समितिमा प्रस्तुत गरेको विवरणअनुसार एकीकृत सामाजिक विकास ऐनको तर्जुमा, एकद्वार नीतिको कार्यान्वयन लगायतका विषयलाई चुनौती र समस्याको रूपमा औंल्याइएको छ। विश्वविद्यालयमार्फत मूल्यांकनका लागि दिने निर्णय अलपत्र पाँचवटा विश्वविद्यालयलाई एनजीओ आईएनजीओको मूल्यांकन गर्न पाउने सम्झौता भएको थियो। तर त्यो कार्यान्वयनमा आउन सकेको छैन। हरेक परियोजनाको मूल्यांकन विश्वविद्यालयका विद्यार्थीबाट गराउने योजना तुहिएको छ। त्रिभुवन विश्वविद्यालय, काठमाडौं विश्वविद्यालय, पूर्वाञ्चल विश्वविद्यालय, मध्यपश्चिम विश्वविद्यालय र संस्कृति विश्वविद्यालय लगायतसँग एमओयू सम्झौता भएको थियो। कर्मचारीले सम्झौता गर्ने, मूल्यांकन पनि गर्ने परिपाटीले निष्पक्षता नहुने हुँदा यो व्यवस्था गर्न खोजिएको थियो। पूर्वउपाध्यक्ष खतिवडा तेस्रो पक्षले अनुगमन मूल्यांकन गर्ने परिपाटी विकास नभएसम्म आईएनजीओ एनजीओमा पारदर्शिता कल्पना गर्न नसकिने बताउँछन्। विश्वविद्यालयसँग भएको सम्झौता कार्यान्वयन भएको भए, सही सदुपयोग भएको छ, छैन, भन्ने थाहा हुन्थ्यो, उनि भन्छन्, अहिले त अनुमानको कुरा मात्रै गर्न सकिन्छ। तेस्रो पक्ष मूल्यांकन नभएसम्म निष्पक्षता देखिँदैन। गृहमन्त्रालयले ७७ वटै जिल्लाका प्रशासन कार्यालयलाई त्यहाँ रहेका एनजीओ र आईएनजीओका पदाधिकारीको सम्पत्ति विवरण माग्न निर्देशन दिएको थियो। त्यसको पनि कार्यान्वयन भएको देखिँदैन। न्यायाधीश र अदालतमा कार्यरत विशिष्ट श्रेणीका पदाधिकारीलार्ई गैरसरकारी संस्थाका कार्यक्रममा सहभागी हुन रोक लगाउने निर्णय पनि सरकारले गरेको थियो। न्यायाधीशहरू कार्यालयको काम छाडेर राष्ट्रिय तथा अन्तर्राष्ट्रिय संस्थाका कार्यक्रममा सहभागी हुने क्रम बाक्लिएपछि रोक लगाइएको थियो। त्यो पनि अहिले अलपत्र नै छ। एनजीओआईएनजीओको खर्चको छानबिन गर्नैपर्छमनिष झासदस्य सार्वजनिक लेखासमिति एनजीओआईएनजीओका नाममा पाँच तरिकाले पैसा आउने गरेको छ। बहुपक्षीय, द्वीपक्षीय, दूतावास, एनजीओ र सीधै (प्रत्यक्ष) मार्फत पैसा आउँछ। सबैभन्दा बढी प्रत्यक्ष रूपमा नै आउने गरेको छ। यो वर्ष मात्रै ३३ अर्ब आएको छ। हाम्रो जनसंख्या ३ करोड मान्ने हो भने पनि प्रतिव्यक्ति प्रतिवर्ष १ हजार १ सय रकम आउँछ। हुन त, यो रकम धेरै नहोला। तर, तीन दिनको रेमिट्यान्स बराबरको रकम हो, यो। रेमिट्यान्स पठाउने दाजुभाइलाई कस्तो व्यवहार गरिन्छ? तर, दातालाई हामीले कस्तो व्यवहार गर्छौं ? देशभक्तिप्रति राज्यको व्यवहार कस्तो छ ? भन्ने पनि यसले पनि स्पष्ट पार्छ। अर्कोतिर समाज कल्याण परिषद् भ्रष्टाचारको अखडा नै भएको छ। यसरी आउने रकमको विषयमा छानबिन गर्नुपर्दैन ? परिषद्ले यी विषयमा छानबिन गर्नुपर्छ। यी विषयमा छानबिन हुनुपर्छ। विदेशबाट आएको रकमको दुरुपयोग हुनुहुँदैन। आएको रकम पनि धेरै धार्मिक संस्थाका लागि आएको देखिन्छ। मनपरि गरिएको छ। व्यापक दुरुपयोग भएको छ। सम्झौताहरूमा देशभक्ति विपरीतका प्रावधानहरू पनि देखिन्छन्। पैसालाई माया गर्ने कि, देशलाई ? यो विषयमा गम्भीर हुनैपर्छ।"
८ अर्बको व्यापार घाटा,"चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँ बराबरको डिजेल, पेट्रोललगायतका पेट्रोलियम पदार्थ आयात भएको छ । काठमाडौं : गत आर्थिक वर्ष अत्याधिक आयात बढेर विदेशी मुद्रा सञ्चितिमा दबाब परेको थियो । त्यसपछि सरकारले विदेशी मुद्रा सञ्चितिमा नियन्त्रण गरेको थियो । यसको परिणाम भने अहिले देखिन थालेको छ । अहिले तुलनात्मक रूपमा आयात नियन्त्रित भएको छ । भन्सार विभागले बुधबार सार्वजनिक गरेको चालु आर्थिक वर्ष २०८०८१ को माघ मसान्तसम्मको वैदेशिक व्यापारको तथ्यांकले आयात नियन्त्रित भएको देखाएको छ । चालु आवको सात महिनाको अवधिमा नेपालको कुल आयात ८ खर्ब ९७ अर्ब ९४ करोड ३८ लाख रुपैयाँ पुगेको छ । यो गत आवकोभन्दा कम हो । गत आव आयात ९ खर्ब १९ अर्ब १६ करोड ५३ लाख रुपैयाँ बराबरको भएको थियो । यसपटक आयात घटे पनि सोबाट सरकारले उठाउने राजस्व भने गत वर्षको तुलनामा सुधार भएको छ । तुलनात्मक रूपमा राजस्व गत आवको भन्दा ११४३ प्रतिशत (२४ अर्ब साढे २५ करोड) बढेर २ खर्ब ३६ अर्ब ३८ करोड २५ लाख रुपैयाँ राजस्व संकलन भएको छ । जबकी गत वर्षको आयातमार्फत सरकारले २ खर्ब १२ अर्ब १२ करोड ७४ लाख रुपैयाँ राजस्व उठाएको थियो । यसैक्रममा भन्सार विभागका महानिर्देशक शोभाकान्त पौडेल तथ्यांकलाई हेर्दा गत वर्षको तुलनामा आयात घट्नुको कारण बजारमा माग न्यून भएको बताउँछन् । तर, यसबीच पनि भन्सारमा उल्लेख्य सुधार गर्न सम्भव हुनुको कारण प्रशासनिक सुधार भएको दाबी गर्छन् । विभागले नियमन अनुगमन गतिविधि पनि बढाएकाले र समग्रमा प्रशासनिक सुधार गरेका कारण राजस्वमा सुधार ल्याउन सफल भएको हो, महानिर्देशक पौडेलले अन्नपूर्णसँग भने । विभागले आन्तरिक नियन्त्रण प्रणालीमा भित्र कडाइ गरेको उनको भनाइ छ । समग्रमा आयातको सबैभन्दा बढी हिस्सा पेट्रोलियम पदार्थ, फलाम र सवारी साधन बढी छ । यसअवधिमा कुल आयातको २०६० प्रतिशत हिस्सा पेट्रोलियम पदार्थको छ । चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँ बराबरको डिजेल, पेट्रोललगायतका पेट्रोलियम पदार्थ आयात भएको छ । उक्त रकम बराबरको पेट्रोलियम पदार्थ आयात गर्दा सरकारले ६५ अर्ब ७३ करोड ७९ लाख ९९ हजार रुपैयाँ बराबरको भन्सारवापत राजस्व उठाएको छ । यसपछि बढी आयातको दोस्रो स्थानमा फलाम र स्टिल देखिन्छ । यसअवधिमा यसको आयात ७६ अर्ब ५ करोड ५७ लाख ६६ हजार रुपैयाँ बराबरको भएको छ । यो कुल आयातको ८४७ प्रतिशत हिस्सा हो । उक्त बराबरको आयातमा सरकारले १२ अर्ब ९ करोड ३१ लाख ८४ हजार रुपैयाँ बराबरको राजस्व संकलन गरेको छ । यसबाहेक बढी आयात को तेस्रो स्थानमा सवारीसाधन र यातायातका पार्टपुर्जाहरू छन् । माघसम्ममा यी बस्तुको आयात ६० अर्ब ८३ करोड ५२ लाख ७२ हजार रुपैयाँ बराबरको आयात भएको छ । यो कुल आयातको ६७७ प्रतिशत हो । उक्त आकारमा सवारीसाधन आयात हुँदा सरकारले १० अर्ब ६० करोड ४६ लाख ९८ हजार रुपैयाँ बराबरको राजस्व उठाएको छ । तर, पछिल्लो समय सरकारले विद्युतीय सवारीसाधन (ईभी)मा छुट दिएका कारण समग्रमा यातायातको भन्सार राजस्व घटेको महानिर्देशक पौडेलले जानकारी दिए । समग्रमा बजारमा उपभोक्ताहरूको क्रयशक्ति घटेकाले मागमा कमी आएकाले व्यवसाय फस्टाउन नसकेको व्यवसायीहरूले गुनासो गर्दै आएका छन् । आयातको यो प्रवृत्तिले पनि यस्तै पुष्टि गर्छ । त्यसो त नेपालबाट निर्यात हुने वस्तु पनि बढ्न सकेको छैन । उल्टै घटेको छ । चालु आवको माघसम्ममा निर्यात ७०७ प्रतिशतले घटेको छ । नेपालबाट गत वर्षको ७ महिनामा कुल ९३ अर्ब ४३ करोड २३ लाख रुपैयाँ बराबरको निर्यात गरेको थियो । तर, यसपटक निर्यात घटेर ८६ अर्ब ८३ करोड ९ लाख १२ हजार रुपैयाँमा सीमित भएको छ । यसअनुसार गत वर्षको तुलनामा ६ अर्ब ६० करोड १४ लाख रुपैयाँले निर्यात घटेको छ । कुल आयातको तुलनामा निर्यातको हिस्सा धेरै नै कम छ । नेपालको अर्थतन्त्र आयातित वस्तुमै निर्भर छ । जसले गर्दा निर्यातको हिस्सा कुल आयातको करिब १० प्रतिशत हाराहारी मात्रै छ । नेपालले १ लाख रुपैयाँको आयात गर्दा १० हजार रुपैयाँ मात्रै निर्यात गर्न सकेको छ । यसै कारणले नेपालले सधैं व्यापार घाटा बेहोर्नु परेको छ । यसअवधिमा पनि नेपालको आयातको आकारभन्दा निर्यातको आकार झन घटेकाले व्यापार घाटा ८ खर्ब ११ अर्ब ११ करोड २९ लाख ८८ हजार रुपैयाँ बराबरको छ । गत वर्ष व्यापार घाटा अझै बढी थियो । गत आवको ७ महिनामा ८ खर्ब २५ अर्ब ७३ करोड बराबरको थियो ।"
सरकारलाई सभामुखको ध्यानाकर्षण : संसदमा उठेका विषय सम्बोधन गर्नू,"काठमाडौं : प्रतिनिधिसभाका सभामुख देवराज घिमिरेले संसद्को शून्य, विशेष र आकस्मिक समयमा उठेका विषयमा सम्बोधन गर्न सरकारको ध्यानाकर्षण गराएका छन्। सभामुख घिमिरेले गत फागुन ६ गतेको बैठकमा पनि आफूले उठेका विषयमा गम्भीरतापूर्वक सम्बोधन गर्न भनेको स्मरण गराए। प्रतिपक्ष दलका सांसदहरुले प्रश्न उठाएर सरकारले जवाफ नदिएसम्म सदन चल्न नसक्ने अडान लिएपछि सभामुख घिमिरेले ध्यानाकर्षण गराएका हुन्। 'भ्रष्टाचार मुद्दामा अख्तियारले बोलायो अब तपाईंहरू राजीनामा गर भन्न नसक्ने नैतिकताहिन र कायर प्रधानमन्त्रीले यो देशलाई भ्रष्टाचारमुक्त बनाउन सक्दैन,' सांसद पन्तले भने,' मन्त्रीहरूलाई कारवाही नगर्नु भनेको यो मन्त्रीलाई फेरि बयानमा नबोलाउ, कारवाही नगर भनेर अख्तियारलाई सरकारले बयान दिएको हो।' उनले मन्त्रीलाई कुनै पनि हालतमा पदमा बसिरहन नैतिकता नदिने बताए। सांसद पन्तले प्रधानमन्त्रीले भ्रष्टाचार नियन्त्रण गर्छु् भनेर संसदमा भाषण गर्नुको कुनै औचित्य नभएको जिकिर गरे।"
अख्तियारमा बयान दिइसकेका व्यक्ति किन अझै मन्त्री ? प्रधानमन्त्रीज्यू जवाफ चाहियो,"काठमाडौं : नेकपा एमालेका सांसद रघुजी पन्तले स्वास्थ्य तथा जनसंख्या मन्त्री मोहनबहादुर बस्नेतलाई तत्काल हटाउन माग गरेका छन्। बिहीबार प्रतिनिधिसभा बैठकमा बोल्दै सांसद पन्तले भ्रष्टाचार मुद्दामा अख्तियारमा बयान दिइसक्दा पनि पदबाट राजीनामा नदिएको भन्दै तत्काल हटाउन सरकारको ध्यानाकर्षण समेत गराए। एमाले सांसद पन्तले बालकुमारीघटनाका दोषी भौतिक पूर्वाधार तथा यातायातमन्त्री प्रकाश ज्वाला र रामग्राम लिज प्रकरणमा पर्यटनमन्त्री सुदन किरातीको समेत राजीनामा माग गरेका हुन्। भ्रष्टाचार मुद्दामा मन्त्री बस्नेतले अख्तियार दुरूपयोग अनुसन्धान आयोगमा बयान दिएको दावी गर्दै सांसद पन्तले तत्काल उनलाई हटाउनुपर्ने माग गरेका हुन्। उनले भ्रष्टाचामा मुछिएका व्यक्तिलाई क्याविनेटमा किन राखेको भन्दै प्रधानमन्त्रीलाई प्रश्न समेत गरे। उनले प्रधानमन्त्री पुष्पकमल दाहाल 'प्रचण्ड' स्वयमं नै भ्रष्टाचारीलाई बचाउनतिर लागेको आरोप लगाए। 'भ्रष्टाचार मुद्दामा अख्तियारले बोलायो अब तपाईंहरू राजीनामा गर भन्न नसक्ने नैतिकताहिन र कायर प्रधानमन्त्रीले यो देशलाई भ्रष्टाचारमुक्त बनाउन सक्दैन,'उनले भने,' मन्त्रीहरूलाई कारवाही नगर्नु भनेको यो मन्त्रीलाई फेरि बयानमा नबोलाउ, कारवाही नगर भनेर अख्तियारलाई सरकारले बयान दिएको हो।' उनले स्वास्थ्यमन्त्रीलाई कुनै पनि हालतमा पदमा बसिरहन नैतिकता नदिने बताए। भने,'विवादमा परेका स्वास्थ्यमन्त्री बस्नेतले राजीनामा दिनुपर्छ। उहाँले कुनै पनि हालतमा बस्नुहुँदैन। नैतिकता छ भने प्रधानमन्त्रीले जवाफ दिनुपर्छ।' सांसद पन्तले प्रधानमन्त्रीले भ्रष्टाचार नियन्त्रण गर्छु् भनेर संसदमा भाषण गर्नुको कुनै औचित्य नभएको जिकिर गरे। यसैगरी उनले लुम्बिनी विकास कोषका ल्हारक्याल लामालाई उपाध्यक्ष नियुक्त गरेर अवैधानिक काम गर्न दिएको र त्यसमा पर्यटनमन्त्री किँरातीको संलग्नता रहेको भन्दै विरोध समेत जनाए। उनले बालकुमारी घटना हुनेबितिकै मन्त्री ज्वालाले नैतिकताका हिसावले राजीनामा दिनुपर्ने भएपनि त्यसो हुन नसकेको धारणा राखे। उनले यस्ता विवादित व्यक्तिहरूलाई तत्काल पदबाट हटाउन आग्रह गरे।"
महासमिति बैठकमा सातै प्रदेशका सभापतिले प्रतिवेदन पेश गर्दै,गोदावरी : नेपाली कांग्रेसको महासमिति बैठकमा आज सातै प्रदेशमा सभापतिहरुले समूहगत प्रतिवेदन पेश गर्ने भएका छन्। महासमिति बैठकको चौथौ दिन आज पनि उपसभापति पूर्णबहादुर खड्का र महामन्त्रीद्वय गगन थापा तथा विश्वप्रकाश शर्माको प्रतिवेदन उपर छलफल भइरहेको प्रचार प्रसार उपसमिति संयोजक मीनबहादुर विश्वकर्माले जानकारी दिए । बुधबार रातिसम्म महासमिति सदस्यहरुले आफ्नो धारणा राख्ने क्रम नसकिएपछि आज पनि महासमिति सदस्यहरुले धारणा प्रस्तुत गर्ने चलिरहेको छ । महासमिति सदस्यहरुले बोलिसकेपश्चात् सातवटै प्रदेशका सभापतिहरुले आआफ्नो प्रदेशबाट उठाइएको सुझाव र धारणलाई प्रतिवेदनसहित मूल हलमा प्रस्तुत गर्ने कार्यतालिका रहेको छ । सोमबारबाट सुरु भएको महासमिति बैठक आजै सक्ने तयारी रहेको संयोजक विश्वकर्माले बताए ।
"महासमिति बैठक : संस्थापन पक्षधर गठबन्धनकै पक्षमा, इतर पक्षविपक्षमै","काठमाडौं : अबका निर्वाचनमा गठबन्धन गर्ने कि नगर्ने ? कांग्रेस महासमिति बैठकको मुख्य विवाद यसैमा छ। संस्थापन पक्षको असहमति बीच महामन्त्री गगन थापाले एक्लै चुनावमा जानुपर्ने प्रस्ताव महासमिति बैठकमा गरेका छन्। उक्त प्रस्तावमा संस्थापन पक्ष र इतर पक्षका नेताहरू गुट मा बाँडिएर धारणा राख्न थालेका छन्। बुधबारको छलफलमा संस्थापन पक्षीय जिल्ला अध्यक्षहरूले गठबन्धनबारे अहिल्यै निर्णय गर्न नहुने धारणा राखे। तर, इतर पक्षीय जिल्ला अध्यक्षहरूले चुनावी गठबन्धनका कारण कांग्रेस कमजोर भएको तर्क गरे। कांग्रेस स्याङ्जाका सभापति राजु थापाले चार वर्षपछिको चुनावका लागि गठबन्धन गर्ने कि नगर्ने भन्ने विषय अहिले नै निर्णय गर्नु उपयुक्त नभएको मत राखे। प्रतिपक्षी दल नेकपा एमाले अहिले गठबन्धन तोड्ने रणनीतिमा छ, थापाले भने, कांग्रेसले गठबन्धन नगर्ने नीति पारित गर्यो भने सत्तागठबन्धन टुट्न सक्छ। कैलाली सभापति नारायणदत्त भट्टले पनि चुनावी गठबन्धनबारे निर्णय गर्ने उपयुक्त बेला नभएको बताए। उनले भने, भावनामा बगेर काम गर्दा पछुताउनुपर्ने परिस्थिति आउन सक्छ, भट्टले भने, गठबन्धन तत्कालीन आवश्यक्ता हो। २०८४ सम्म देशमा केके हुन्छ ? कम्युनिस्टहरू एक हुन्छौं भनेका छन्। अनि के हुन्छ ? कांग्रेस पार्टी भोलि कसरी सफल हुन्छ ? कांग्रेस रौतहटका सभापति सुनीलकुमार यादवले गठबन्धन रणनीतिक विषय भएको बताए। गठबन्धनबारे अहिले निर्णय गर्न आवश्यक छैन, उनले भने, गठबन्धन राजनीतिक स्थायित्वका लागि गरिएको हो। भ्रष्टाचारका बारेमा कडा नीति हुनुपर्छ। सर्लाही सभापति सुरेन्द्र सिंहले गठबन्धनका बारेमा नीतिगत निर्णय गर्न आवश्यक नभएको भन्दै विधान को अक्षरंशः पालना गर्नुपर्ने र गुट उपगुटको अन्त्य गर्नुपर्ने बताए। पर्सा सभापति जनार्दन सिंह क्षेत्रीले गठबन्धनबारे अहिले नै बोल्न आवश्यक नभएको बताए। ०७४ मा गठबन्धन नगर्दा पार्टीको कुन हालत थियो भन्ने कुरा बुझ्न आवश्यक छ, उनले भने, पार्टीका २० हजार क्रियाशील सदस्य छन्। तर, भोट १० हजार मात्रै आउँछ। पार्टीलाई भोट नहाल्ने क्रियाशील सदस्य किन चाहिए ? भनेर उनले प्रश्न गरे। महोत्तरी सभापति नागेश्वर यादवले कांग्रेसलाई सुधार गर्ने विषयमा प्रतिवेदनहरू अपुग भएको बताए। अहिले गठबन्धनको कुरा बेमौसमी भएको भन्दै युवालाई कसरी कांग्रेसलाई समेट्न सकिन्छ भन्नेतिर ध्यान दिनुपर्ने बताए। धनुषाका सभापति योगेन्द्र पन्जियारले भने चुनावी गठबन्धन गर्न नहुने मत राखे। अब गठबन्धन गर्नुहुँदैन, उनले भने, मधेसमा कांग्रेस कमजोर भइसक्यो। हुम्ला सभापति मोहनविक्रम सिंहले केन्द्रीय सभापति र पदाधिकारी जिल्लाबाट चुनिएर आउनुपर्ने बताए। सिरहाका सभापति रामचन्द्र यादवले सरकारमा जान गठबन्धन अनिवार्य भए पनि चुनावअघि गठबन्धन आवश्यक नभएको बताए। रुकुमपश्चिमका सभापति प्रेमप्रकाश ओलीले जाजरकोट र रुकुमपश्चिमको भूकम्पले पुर्याएको क्षतिको विषयलाई प्रतिवेदनमा नसमेटिएको गुनासो गरे। उनले गठबन्धनको विषयमा हतार गरेर निर्णय गर्न नहुने बताए। ललितपुर सभापति जितेन्द्र श्रेष्ठले अहिले नै गठबन्धनबारे निर्णय गर्न नहुने बताए। अहिले नै गठबन्धनबारे निर्णय गरेर अघि बढ्दा उचित हुँदैन, उनले भने, परिस्थितिअनुसार पछि निर्णय गरिनुपर्छ। गोरखा सभापति नन्दु न्यौपानेले पार्टी आफ्नै खुट्टामा उभिन नसकेको बताए। गोरखामा गठबन्धन दलको विचार नमिलेका कारण समस्या भएको छ, उनले भने, नेपाली समाजमा कांग्रेसको ठूलो योगदान छ र आफ्नो विचार र सिद्धान्तमा अडिग रहनुपर्छ। मकवानपुरका सभापति बुद्ध लामाले कांग्रेसलाई विकास निर्माणसँग जोड्ने र भ्रष्टाचार अन्त्यका लागि नेतृत्व गर्नुपर्ने बताए। कांग्रेसले भ्रष्टाचार अन्त्यका लागि नेतृत्व गर्नुपर्छ र परराष्ट्र नीतिको सही कार्यान्वयन गर्न आवश्यक छ। बागलुङ सभापति जितबहादुर शेरचेनले पार्टीमा देखिएको निराशालाई चिर्दै अघि बढ्नुपर्ने बताए। उनले गठबन्धन रणनीति कुरा भएको र त्यो तत्कालीन समयमा निर्णय गर्नुपर्ने धारणा राखे। नवलपरासीका सभापति महेन्द्र जिसीले जनताले प्रदेश सरकारलाई जोकरका रूपमा लिएको बताए। म्याग्दी सभापति खमबहादुर गर्बुजाले म्याग्दीमा गठबन्धन नगरी चुनाव जित्ने अवस्था नरहेको बताए। बर्दिया सभापति अरुण राठौरले गठबन्धन सरकार बनाँउदा मात्रै आवश्यक हुने बताए। बाँके जिल्ला सभापति नारायणप्रसाद गौडेलले पनि कांग्रेस एक्लै निर्वाचनमा जाने आँँट गर्नुपर्ने बताए। प्युठान जिल्ला सभापति विष्णु गिरीले गठबन्धनको विषयले महासमिति बैठकमा प्रवेश पाउनु गलत भएको बताए। दाङ जिल्ला सभापति शंकर डाँगीले गठबन्धनको मर्मलाई बुझेर कार्यकर्ताको व्यवस्थापन गर्नुपर्ने बताए। पाल्पा जिल्ला सभापति हिमाल श्रेष्ठले चुनावी गठबन्धनले गर्दा धेरै कांग्रेस पिडीत बन्नुपरेको बताए। रोल्पा जिल्ला सभापति किशोर आचार्यले गठबन्धनले गर्दा कांग्रेसको चुनाव चिन्ह नै हराउने अवस्था आएको उल्लेख गरे। रसुवाका सभापति पेम्बा छिरिङले केन्द्रले गठबन्धनबारे जबरजस्ती निर्णय लिन नहुने बताए। तनहुँ जिल्ला सभापति जितप्रकाश आलेले युवा पलायन बढ्दै गएको र स्थानीय तहमा पार्टी संरचनामा राख्ने योग्य मान्छे नै नपाउने स्थिति सिर्जना भएको बताए। सुर्खेतका कार्यबाहक सभापति टोपबहादुर रावतले कांग्रेसको नीति नै सहकार्य भएको बताए। जाजरकोट सभापति वेदराज सिंहले गठबन्धन रणनीतिक कुरा नभएको बताए। सल्यान सभापति केशबहादुर विष्टले नीतिगत कुरा लेखेर नभई व्यवहारले पार्टीलाई नीतिमा चलाएर देखाउनुपर्ने बताए। जुम्लाका सभापति कर्णबहादुर शाहीले गठबन्धन कसका लागि गर्ने र कसका लागि नगर्ने भन्ने विषय जिल्लालाई दिनुपर्ने बताए। कांग्रेसको कोशी प्रदेशका जिल्ला सभापतिहरूले कोशीमा भएको पहिचानको आन्दोलनको विषयको उठान गरेका छन्। कांग्रेस धनकुटाका सभापति दिनेश राईले कोशीमा प्रदेशको नामकरण विषय पेचिलो बनिरहँदा कांग्रेस नेतृत्वले चासो नदिएको भन्दै आक्रोश व्यक्त गरे। ताप्लेजुङ सभापति गजेन्द्र तमुले कोशीमा पहिचानको मुद्दा कांग्रेसले मिलाउनुपर्ने बताए।"
प्रदेश ईञ्जार्जको हेरफेर गर्न माओवादी केन्द्रको स्थायी कमिटी बैठक बस्दै,"काठमाडौं : नेकपा माओवादी केन्द्रका प्रदेश ईञ्जार्जको हेरफेर गर्न स्थायी कमिटीको बैठक बस्दैछ। पार्टी केन्द्रीय कार्यालय पेरिसडाँडामा दिउँसो १ बजे बैठक बस्ने नेकपा माओवादी केन्द्रका केन्द्रीय कार्यालय सचिव डोरप्रसाद उपाध्यायले जानकारी दिए। उनका अनुसार विधान अधिवेशन र केन्द्रीय कमिटी बैठकका निर्णयको कार्यान्वयनबारे बैठकमा छलफल हुनेछ। आजको बैठकले समसामयिक राजनीतिक परिस्थितिबारे छलफल गर्ने र दुई महिने अभियानको कार्यतालिका बनाउने उनको भनाई छ। एमालेले मध्यपहाडि लोकमार्गमा समृद्धिका लागि संकल्प यात्राको समापन गरेपछि माओवादी केन्द्रले पनि आगामी चैत १ देखि १५ गतेसम्म हुने तराई मधेश जागरण अभियान र आगामी वैशाख १ देखि १५ गतेसम्म हुने हिमाल, पहाड, तराई एकता अभियान सञ्चालन गर्ने तयारी गरेको छ।"
विमानस्थलहरूको बिजोग,"५२ आन्तरिक विमानस्थलमध्ये दार्चुलादेखि ओखलढुंगासम्मका १८ वटा सञ्चालनमै छैनन्। सामाजिक सञ्जालमा केही समयपहिले एउटा भिडियो भाइरल भयो। धरानका मेयरले एक अन्तर्वार्तामा धरानमा किन विमानस्थल बनाउनुपर्यो भन्ने प्रश्नको जवाफमा भनेका थिए, छिमेकीको घरमा ट्वाइलेट छँदै छ किन मेरोमा बनाउने ! छिमेकीकोमा जानु त जहिले ? त्यो अभिव्यक्तिले मुलुकको नेतृत्व तहमा विमानस्थलप्रतिको बुझाइ कस्तो छ भन्ने सजिलै अनुमान लगाउन सकिन्छ। कुनै दूरदृष्टिबिना लोकरिझाइँ तथा कमिसनको लोभमा बनाइएका धेरै विमानस्थल बिजोग अवस्थामा छन्। कतिपय चलेकै छैनन्। चलेकाहरू पनि घाटामा रहेका विवरण बाहिर आएका छन्। नेपाल नागरिक उड्डयन प्राधिकरणको विवरणअनुसार सन् २०२३ को अन्त्यसम्म आइपुग्दा ३ अन्तर्राष्ट्रियसहित आन्तरिक विमानस्थलको संख्या ५५ पुगेको छ। ५२ वटा आन्तरिकमध्ये दार्चुलादेखि ओखलढुंगासम्मका १८ वटा सञ्चालनमै छैनन्। सञ्चालनमा रहेका भनिएका बैतडीको पाटन र डोटीको दिपायल विमानस्थल बन्द छन्। गुल्मीको रेसुंगा, इलामको फाल्गुनन्द सुकिलुम्बा, सोलुखुम्बुको खिजी चण्डेश्वरी नियमित सञ्चालनमा आउन सकेका छैनन्। अन्य तीन वटा निर्माणाधीन रहेको बताइएको छ। विमानस्थल बनाउन होडबाजी देखिएको छ। आव २०७०७१ देखि ०८०८१ सम्मको बजेट वक्तव्यमा मात्रै कम्तीमा २० स्थानमा नयाँ विमानस्थल प्रस्ताव गरेको देखिन्छ। राजनीतिक अस्थिरताले छिटोछिटो परिवर्तन हुने सरकारमा पुग्ने मन्त्रीदेखि पार्टीका नेताहरूले आफ्नो क्षेत्रमा विमानस्थल बनाउन दबाब दिने गरेका छन्। जसकारण अनावश्यक क्षेत्रमा समेत यस्ता पूर्वाधार निर्माण भएका जानकारहरू बताउँछन्। यस्ता पूर्वाधार निर्माणमा राज्यको ठूलो धनराशि खर्च हुने गरेको छ। हालसम्म राज्यको करिब ५० अर्ब १९ करोड १७ लाख रुपैयाँ लगानी भइसकेको महालेखा नियन्त्रण कार्यालयको कार्यमूलक लेखापरीक्षण प्रतिवेदनमा उल्लेख छ। तथापि, त्यत्रो लगानीमा बनाइएका अधिकांश विमानस्थलले आफ्नो सञ्चालन खर्चसमेत उठाउन नसकेको अवस्था छ। नियमित सञ्चालनमा रहेका मात्र नभई बन्द भइसकेकामा पनि सञ्चालन खर्च नियमित हुने गरेको छ। बन्द रहेका बागलुङ (बलेवा), बैतडी, डोटी, मनाङ, महेन्द्रनगर, मेघौली, रुकुमको चौरजहारी, रुम्जाटार, लामिडाँडा र काँगेलडाँडा गरी १० विमानस्थलमा कार्यालय सञ्चालन खर्च शीर्षकमा पछिल्लो एक दशकमा ९ करोड ५३ लाख खर्च भएको जनाइएको छ। त्रिभुवन अन्तर्राष्ट्रिय र अन्य केही आन्तरिक विमानस्थलको नियमित सञ्चालनबाट प्राप्त आम्दानीले प्राधिकरणलाई धानेको देखिएको छ। प्राधिकरणको २५औं वार्षिकोत्सवको अवसरमा सार्वजनिक प्रतिवेदनमा गत आवमा ३ अर्ब ४९ करोड १५ लाख नाफासमेत आर्जन गरेको उल्लेख छ। आन्तरिक मात्र नभई हालै मात्र निर्माण सम्पन्न दुई ठूला अन्तर्राष्ट्रिय विमानस्थलको हालत पनि उस्तै छ। विसं २००६ मा त्रिभुवन विमानस्थल सञ्चालनमा आएको ७२ वर्षपछि सन् २०२२ मेमा दोस्रो अन्तर्राष्ट्रिय विमानस्थलका रूपमा भैरहवास्थित गौतमबुद्ध र २०२३ जनवरीमा तेस्रो विमानस्थलका रूपमा पोखरा अन्तर्राष्ट्रिय विमानस्थलको उद्घाटन भएको थियो। एउटा मात्र अन्तर्राष्ट्रिय विमानस्थल सञ्चालनमा रहेका बखत अरू थपिएको खण्डमा धेरै समस्या समाधान हुने आशा गरिएको थियो। तर वास्तविकता फरक देखिएको छ। दूरदर्शिताको अभाव र व्यवस्थापकीय कमजोरीका कारण थप विमानस्थलले सोचेअनुरूप प्रतिफल दिन सकिरहेका छैनन्। निर्माणका बखत लिइएको ऋणको सावा ब्याज तिर्न त परको कुरा, नियमित सञ्चालन खर्चसमेत धान्न सकेका छैनन्। जो सेतो हात्ती बनेर बसिरहेका छन्। गौतम बुद्धबाट नियमित रूपमा अन्तर्राष्ट्रिय उडान हुन सकिरहेको छैन। गत वैशाख ६ गतेयता विदेशी वायुसेवाले उडान गरेका छैनन्। केही समयअघिसम्म जजिरा एयरवेजले कुबेत र हिमालय एयरलाइन्सले सिंगापुर उडान गर्दै आएकोमा विभिन्न कारण देखाउँदै दुवैले स्थगन गरेका छन्। नेपाल वायुसेवा निगमले सातामा एकपटक मलेसिया उडान भरिरहेको जनाइएको छ। तथापि, यो विमानस्थलले अघिल्लो आवमा २७ करोड ४३ लाख रुपैयाँ आम्दानी गरेकोमा कुल खर्च भने ३० करोड ४१ लाख पुगेको थियो। यो विमानस्थलको आम्दानीले नियमित सञ्चालन खर्च पनि धान्न नसकेको देखिन्छ। करिब ७ अर्ब १९ करोड लागतमा निर्माण भएको गौतम बुद्ध विमानस्थलमा एसियाली विकास बैंक (एडीबी), ओपेक कोष, नेपाल सरकार र प्राधिकरणले लगानी गरेका थिए। एडीबीको ऋण र अनुदान गरी ४ अर्ब ९१ करोड रुपैयाँ, ओपेक कोषको १ अर्ब ४६ करोड ऋण उक्त विमानस्थलमा प्रयोग भएको छ। एडीबीको ऋणका लागि आठ वर्षको ग्रेस अवधिसहित ३२ वर्षको समय दिइएको छ। ग्रेस अवधिमा एक प्रतिशत ब्याजदर र त्यसपछि १५ प्रतिशत ब्याजदरमा ऋण तिर्नुपर्ने व्यवस्था सम्झौतामा उल्लेख छ। विमानस्थल निर्माण र स्तरोन्नतिसम्बन्धी दस्ताबेजअनुसार प्रतिवर्ष नेपालले एडीबीलाई १५ करोड ३३ लाख रुपैयाँ किस्ता बुझाउनुपर्ने हुन्छ। उक्त विमानस्थल बनाउन लिइएको ऋणको साँवा र ब्याज गरी ४९ करोड रुपैयाँभन्दा बढी सन् २०२७ सम्म तिर्नुपर्ने दायित्व रहेको जनाइएको छ। विमानस्थल भने घाटामा चलिरहेकाले यो रकम तिर्न सक्ने अवस्था देखिँदैन। पोखरा अन्तर्राष्ट्रिय विमानस्थलको पनि उस्तै हालत देखिएको छ। पोखरेली जनताले पाँच दशकअघि देखेको अन्तर्राष्ट्रिय विमानस्थलको सपना पूरा हुने क्रममा रहेको भन्दै उद्घाटनको दिन पोखरा महानगरले खुसीयाली मनाउन सार्वजनिक बिदा घोषणा गर्यो। त्यो खुसी भने धेरै दिन टिक्न सकेन। यो विमानस्थलमा एकाध चार्टरबाहेक नियमित अन्तर्राष्ट्रिय उडान हुन सकेको छैन। पर्यटकीय नगरी पोखराको अन्नपूर्ण हिमशृंखलाको आँगनमै बनेको यो विमानस्थलले त्यस क्षेत्रको आर्थिक विकासमा महत्त्वपूर्ण भूमिका खेल्ने आंकलन थियो। वास्तविकता भने फरक देखिएको छ। आर्थिक लाभको सट्टा आर्थिक भार मात्र बढाउँदै लागेको छ। यो विमानस्थल बनाउन सरकारले चिनियाँ एक्जिम बैंकबाट २८ अर्बभन्दा बढी ऋण लिएको थियो। विमानस्थलले कमाएर ब्याज पनि तिर्ने ढाँचामा सहमति गरिए पनि तिर्न नसकेपछि प्राधिकरणले अघिल्लो वर्षबाट ब्याज तिर्दै आएको छ। चिनियाँ एक्जिम बैंक र नेपाल सरकारबीच भएको सम्झौताअनुसार सात वर्षको ग्रेस अवधि (कुनै पनि ब्याज तिर्नु नपर्ने समय) सहित २० वर्षभित्र ऋण चुक्ता गरिसक्नुपर्छ। हालसम्म ९४ करोड रुपैयाँबराबरको किस्ता चिनियाँ पक्षलाई बुझाएको सरकारले २०८६ देखि साँवा र ब्याज दुवै भुक्तानी गर्नुपर्ने दायित्व हुनेछ। चिनियाँ ऋणको ब्याजदर ५ प्रतिशत तोकिएको छ। व्यवस्थापक शुल्क र व्यावसायिक शुल्कसहित अलग्गै रकम पनि नेपालले तिर्नुपर्ने उल्लेख छ। विमानस्थल सञ्चालनमा आएयता जम्मा सातवटा अन्तर्राष्ट्रिय उडान भएको र यसबापत करिब चार लाख रुपैयाँमात्र आम्दानी गरेको छ। यस्तो अवस्थामा ऋण तिर्न सक्ने सम्भावना नदेखेपछि ऋण र ब्याज भुक्तानीको मापदण्ड संशोधन गर्न चिनियाँ पक्षलाई सरकारले आग्रह गर्यो। चीनले भने त्यसको जवाफ पठाएको छैन। गहिरो अनुसन्धान र दीर्घकालीन सोचबिना कुनै पनि पूर्वाधारमा गरिएको लगानी बालुवामा पानी खन्याएसरह हुनेमा दुई मत छैन। नवनिर्मित दुई अन्तर्राष्ट्रिय विमानस्थलले अपेक्षित परिणाम दिन नसकेका बखत फेरि अर्को बनाउने चर्चा चलिरहेको छ। बाराको निजगढमा चौथो अन्तर्राष्ट्रिय विमानस्थल बनाउनुपर्ने पक्षमा बहस चलिरहेको छ। यो विमानस्थल बनाउन ३ अर्ब ४५ करोड अमेरिकी डलर अर्थात् ४ खर्ब ५८ अर्ब रुपैयाँभन्दा बढी लाग्ने लगानी बोर्डले आकलन गरेको छ। यो रकम हाम्रो परिप्रेक्ष्यमा चानचुने मान्न सकिँदैन। यसको व्यस्थापन आन्तरिक स्रोतबाट असम्भव रहेकाले वैदेशिक ऋणबाहेक अर्को विकल्प देखिँदैन। अहिले थपिएका विमानस्थलहरूको वित्तीय व्यवस्थापन गर्न नसकिरहेका बेला थप अर्को विमानस्थलको निर्माणले राज्यलाई थप आर्थिक भार पर्ने अनुमान लगाउन सकिन्छ। अन्तर्राष्ट्रिय विमानस्थल निर्माण संख्या वृद्धिका लागि मात्र गरिएको खण्डमा यसले मुलुकमा ठूलो आर्थिक दुर्घटना ननिम्त्याउँला भन्न सकिँदैन। नेपालजस्तो सानो र विकासशील मुलुकमा ठूला पूर्वाधार निर्माण आफ्नै लगानीबाट मात्र सम्भव छैन। यसका लागि वैदेशिक ऋण तथा सहयोग आवश्यक पर्छ। वैदेशिक ऋणको साँवा र ब्याज समयावधिभित्रै भुक्तानी गर्नुपर्ने हुन्छ। तसर्थ, कुनै पनि पूर्वाधार निर्माण गर्दा अल्पकाललाई मात्र ध्यान नदिई दीर्घकालीन दृष्टिकोणले समेत सोच्नुपर्ने हुन्छ। व्यावसायिक एवम् वातावरणीय दृष्टिकोणले उपयुक्त नीति तथा कार्यक्रम अवलम्बन गरेको खण्डमा मात्र लगानीले उचित प्रतिफल दिने आशा गर्न सकिन्छ। मुलुकको आर्थिक विकासमा पूर्वाधार निर्माण एउटा आवश्यक सर्त हो। तर पर्याप्त अवस्था भने होइन। यदि निर्माण गरिएका पूर्वाधारको पूर्ण उपयोग गर्न सकिएन भने ती केवल सेतो हात्ती बन्नुबाहेक अरू विकल्प रहँदैन। यसको उदाहरण श्रीलंकाले अघिल्लो वर्ष व्यहोरेको आर्थिक संकटलाई लिन सकिन्छ। अर्बौं वैदेशिक ऋणको सहायतामा निर्माण गरिएका विकासका पूर्वाधारले सोचेअनुरूप प्रतिफल नदिँदा श्रीलंकाले सबैभन्दा कठिन आर्थिक स्थितिको सामना गर्नुपरेको थियो। नेपालको आर्थिक संरचना पनि श्रीलंकासँगै मिल्दोजुल्दो छ। यसैकारण गहिरो अनुसन्धान र दीर्घकालीन सोचबिना बनेका कुनै पनि पूर्वाधारमा गरिएको लगानी बालुवामा पानी खन्याए सरह हुनेमा दुई मत छैन।"
मन्त्री बर्खास्तीको माग गर्दै प्रमुख प्रतिपक्ष दलले गरे संसद बैठक अवरोध,"काठमाडौं : प्रमुख प्रतिपक्ष दलले संसद बैठक अवरोध गरेका छन्। अख्तियारमा बयान दिएका मन्त्री र बालकुमारी घटनामा संलग्न मन्त्रीलाई प्रधानमन्त्रीले बर्खास्त नगरेको भन्दै एमाले, रास्वपा र राप्रपाका सांसदले संसद बैठक अवरोध गरेका हुन्। नेकपा एमालेका सांसद रघुजी पन्तले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेका थिए। बिहीबार प्रतिनिधिसभा बैठकमा बोल्दै सांसद पन्तले भ्रष्टाचार मुद्दामा अख्तियारमा बयान दिइसक्दा पनि पदबाट राजीनामा नभएको भन्दै प्रधानमन्त्रीले बर्खास्त गर्नुपर्ने माग गरेका हुन्। विपक्षी दलहरुले ललितपुरको बालकुमारीमा दुईजनाको ज्यान जाने गरी भएको घटनाको अनुसन्धान गर्न गठित जाँचबुझ आयोगले भौतिक मन्त्री प्रकाश ज्वालाकै कमजोरीका कारण घटना घटेको निष्कर्ष निकाल्दा पनि कारवाही नगरेको भन्दै आक्रोश व्यक्त गरेका हुन्। राष्ट्रिय स्वतन्त्र पार्टीको उपनेतामा विराजभक्त श्रेष्ठ, राप्रपाका सचेतक ज्ञानेन्द्र शाहीले पनि विवादमा परेका स्वास्थ्य मन्त्री, गृहमन्त्री, पर्यटन मन्त्री र भौतिक पूर्वाधार मन्त्रीले राजीनामा दिनुपर्ने माग गरेका थिए। सांसदले उठेर विरोध गरेपछि बैठकमा सभामुख देवराज घिमिरेले सरकारको गम्भीर ध्यानाकर्षण भएको बताएपछि बैठक सञ्चालन भएको छ।"
प्रतिनिधिसभा बैठक सुरू,"काठमाडौं : प्रतिनिधिसभा बैठक सुरू भएको छ। बैठकमा सांसद प्रेम सुवालले राजनीतिक दलसम्बन्धी दोस्रो संशोधन विधेयक,२०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। यसैगरी बैठकमा उपप्रधानमन्त्री एवं गृहमन्त्री नारायणकाजी श्रेष्ठले राजनीतिक दलसम्बन्धी (दोस्रो संशोधन) विधेयक २०८० प्रस्तुत हुने कार्यसूचीमा उल्लेख छ।"
"५ वर्षमा एनजीओआईएनजीओले ल्याए १० खर्ब, हिसाब भने अपारदर्शी","एनजीओआईएनजीओले पाँच वर्षमा साढे १० खर्ब रकम देशमा भित्र्याएका छन्। सबैभन्दा बढी सुशासन र पारदर्शिताको वकालत पनि उनीहरू नै गर्छन्। तर, उनीहरूको खर्च प्रणाली यति अपारदर्शी छ कि, अख्तियारले पनि अनुसन्धान गर्न पाउँदैन। त्यसैले सामाजिक विकासका लागि सरकारसँग साझेदारी गर्ने संस्थाहरूको खर्च प्रणाली पारदर्शी, व्यवस्थित र अनुगमनको दायरामा ल्याउनुपर्ने सरोकारवाला बताउँछन्। काठमाडौं : एनजीओआईएनजीओले वार्षिक ८५ अर्बभन्दा बढी रकम विदेशबाट भित्र्याउँछन्। विगत ५ वर्षमा मात्रै साढे १० खर्ब बढी रकम औपचारिक रूपमै ल्याएका छन्। अनौपचारिक रूपमा आउने रकमको त हिसाब किताब पनि छैन। तर, यति ठूलो रकम खर्च गर्दा पनि न त्यसको व्यवस्थित अनुगमन छ, न त मूल्यांकन नै। एनजीओआईएनजीओमा आउने विदेशी रकम अनुदान हो। विकासशील मुलुकको उन्नति र प्रगतिका लागि त्यस्तो रकम आउनैपर्छ। तर, त्यसको परिचालन गर्ने राज्यको आफ्नै संयन्त्र र विधि हुनुपर्छ। सबैभन्दा बढी सुशासन र पारदर्शिताको वकालत गर्ने संस्थाहरूको खर्च प्रणाली त झन पारदर्शी हुनैपर्छ। यो वर्ष मात्रै एनजीओआईएनजीओको नाममा डेढ खर्बभन्दा बढी लगानी आएको अनुमान छ। यसरी भित्रिएको रकम सही रूपमा भने सदुपयोग भएको देखिँदैन। खर्बौं रुपैयाँको खर्चको व्यवस्थित रूपमा मूल्यांकन र अनुगमन हुन सकेको देखिँदैन। प्रतिफल भने खासै देखिएको छैन। यस्तो रकम १० प्रतिशत मात्रै लक्षित वर्गमा पुग्ने गरेको सरकारी अधिकारीहरू बताउँछन्। धेरै रकम त जुन बाटोबाट आउँछ, व्यवस्थापन, कर्मचारी, परामर्शको नाममा उतै फर्किएर जाने गरेको छ। विद्यालय भवन, पुल, सडकलगायत पूर्वाधार निर्माणदेखि सचेतनाको नाममा एनजीओआईएनजीओको ठूलो रकम भित्र्याउने गरेका छन्। पछिल्लो समयमा मानव अधिकारको क्षेत्रमा आउने रकमलाई भने समावेशिता, लैंगिकता, अपांगतालगायत क्षेत्रमा रूपान्तरण गरिएको छ। समाजकल्याण परिषद्का पूर्वउपाध्यक्ष डा पदमप्रसाद खतिवडा आईएनजीओ र एनजीओको रकम सदुपयोग हुनु नसकिरहेको स्वीकार गर्छन्। त्यति ठूलो रकम आउँछ, तर, सही सदुपयोग भएको छैन, खतिवडा भन्छन्, त्यसरी आएको रकम व्यवस्थित गरिनुपर्छ। डा खतिवडाका अनुसार उनका पालामा एनजीओमार्फत २० अर्ब र आईएनजीओमार्फत २० अर्ब गरी ४० अर्ब बर्सेनि स्वीकृत हुने गरेको थियो। अहिले प्रतिवर्ष ६० अर्बभन्दा बढी नै आउने गरेको छ। प्रत्येक वर्ष आउने रकम बढिरहेको उनको भनाइ छ। महिला, बालबालिका तथा ज्येष्ठ नागरिक मन्त्रालयका सहसचिव रामकृष्ण लामिछानेले गैससको प्रभावकारिताको विषयमा समस्या भएको बताए। तर, समाजकल्याण परिषद्ले अनुगमन पनि गरिरहेको उनी बताउँछन्। समाज कल्याण तथा संघसंस्था समन्वय महाशाखाका प्रमुख लामिछानेका अनुसार स्थानीय तह र समाज कल्याण परिषद्को समन्वयमा रकम आउने गरेको छ। प्रभावकारिताका समस्या छन्, उनी भन्छन्, सबै एनजीओआईएनजीओ एक्टिभ पनि नभएका हुन सक्छन्, तर राम्रै काम गर्ने पनि छन्। बाहिरबाट आएको रकम लक्षित समूहमा पुग्नुपर्ने मान्यता सरकारको रहेको सहसचिव लामिछाने बताउँछन्। आईएनजीओले पाँच वर्षमा १० खर्ब बढी भित्र्याए विभिन्न आईएनजीओ र समाज कल्याण परिषदबीच औपचारिक रूपमा ०७६७७ देखि ०८० माघ १८ सम्म २ सय ५४ वटा परियोजनामा सम्झौता भएको छ। आर्थिक वर्ष ०८०८१ को माघ १८ सम्ममा ११ अर्ब ८२ करोड २ लाख ५९ हजार ६२० रुपैयाँ विभिन्न आईएनजीओले खर्च गर्ने सम्झौता भइसकेको छ। जसमा २० वटा परियोजना छन्। यो वर्ष एउटा नयाँ थपिएको छ। २०८०८१ को ६ महिनामा १५ वटा परियोजना स्वीकृत भएका थिए। जसको स्वीकृत बजेट ४ अर्ब ३४ करोड ८५ लाख १७ हजार ४ सय ७३ छ। त्यस्तै १६ वटा परियोजना संशोधन भएका छन्। जसको बजेट १ अर्ब ७० करोड ५३ लाख २० हजार २२ रुपैयाँ छ। साधारण सम्झौताअन्तर्गत १ नयाँ परियोजनामा सम्झौता भएको थियो। ५ वटा नवीकरण भएका थिए। त्यस्तै आर्थिक वर्ष ०७९८० मा ५४ वटा परियोजनामा परिषद् र आईएनजीओहरूबीच सम्झौता भएको थियो। जसको बजेट ३० अर्ब ४८ करोड ९१ लाख ३५ हजार ७ सय ८५ थियो। त्यो वर्ष ४ वटा नयाँ र २० सम्झौता नवीकरण भएका थिए। त्यस्तै ०७८७९ मा ९६ वटा परियोजनामा सम्झौता भएको समाज कल्याण परिषद्ले जनाएको छ। जसमा २९ वटा सम्झौता नयाँनवीकरण पनि भएका थिए। त्यो वर्ष ३९ अर्ब ५० करोड ६२ लाख १७ हजार ९ सय ४० रकमको सम्झौता भएको थियो। त्यस्तै ०७७७८ मा ३० वटा परियोजनामा ५ अर्ब ११ करोड ६ लाख ४८ हजार ४ सय ४ रुपैयाँको सम्झौता भएको देखिन्छ। त्यो वर्ष सम्झौताभन्दा धेरै नवीकरण भएका थिए। ४२ वटा परियोजनाको नवीकरण भएको थियो। ०७६७७ मा ५४ वटा परियोजनाको १८ अर्ब ९३ करोड २२ लाख ७ हजार ४१६ सम्झौता भएको थियो। २२ वटा परियोजना नवीकरण पनि भएका थिए। एनजीओले पनि १ खर्ब बढी ल्याए मुलुकमा १ सय २० जति आईएनजीओ छन्। ५५ हजार एनजीओ छन्। सामाजिक सेवाका विभिन्न क्षेत्रमा सरकारको विकास साझेदारको रूपमा एनजीओआईएनजीओ क्रियाशील रहेको परिषद्ले जनाएको छ। वैदेशिक अनुदान ल्याउने एनजीओ झन्डै ५ हजार छन्। विदेशी रकम भित्र्याउने भनेर परिषद्बाट स्वीकृति लिनेमा ४,६०६ एनजीओ छन्। ५ वर्षको अबधिमा उनीहरूले करिब ७ हजार (६,९५५) परियोजनाका लागि पूर्व स्वीकृति लिएका छन्। जसको बजेट १ खर्ब २५ अर्ब ५१ करोड ७८ लाख ७९ हजार ७ सय ८१ रुपैयाँ छ। २०७५७६ मा ७ सय २० वटा एनजीओले १ हजार ६४ परियोजनाको लागि १६ अर्ब ६४ करोड ४३ लाख ५५ हजार ७०५ बजेट पूर्वस्वीकृति पाएका थिए। त्यस्तै ०७६७७ मा ६ सय ७९ गैससले ९ सय ८५ परियोजनाको लागि १७ अर्ब ८६ करोड ४३ लाख ८१ हजार ५ सय ६२ को स्वीकृति लिएका थिए। ०७७७८ मा ६ सय ९९ गैससले १ हजार १ सय १० परियोजनाका लागि १४ अर्ब ६२ करोड ६२ लाख ७१ हजार २ सय ६५, आर्थिक वर्ष ०७८७९ मा ८ सय ६९ गैससले १ हजार ४ सय ५६ परियोजनाका लागि ३१ अर्ब ३४ करोड २७ लाख ३९ हजार ४ सय ५०, आव ०७९८० मा १ हजार २२ गैससले १ हजार ५ सय ८६ परियोजनाको लागि ३१ अर्ब, ४९ करोड ८४ लाख २३ हजार ४ सय ७९ बजेटको पूर्वस्वीकृति लिएका थिए। ०८०८१ को पुस मसान्तसम्म मात्रै ६ सय १७ गैससले ७ सय ५४ परियोजनाका लागि १३ अर्ब ५७ करोड १७ लाख ८ हजार ३ सय २० रुपैयाँ पूर्वस्वीकृति लिएको परिषद्ले जनाएको छ। जसमा २०७५७६ मा ४३ गैससको ४३ परियोजनाका लागि १ अर्ब २६ करोड ५१ लाख ९० हजार ९०६ रुपैयाँ बजेट अनुमोदन भएको थियो। त्यस्तै २०७६७७ मा ५५ गैससकोे ५५ परियोजनाको लागि १८ लाख ९८ हजार २०१ , २०७७७८ मा ८४ गैससको ८४ परियोजनाको लागि २३ करोड १२ लाख ३१ हजार ८२८, २०७८७९ मा १४२ गैससको १४३ परियोजनाका लागि ४ अर्ब ६६ करोड ९५ लाख ७४ हजार २०५, २०७९८० मा १८९ गैससले १९० परियोजनाका लागि ४ अर्ब ६३ करोड १९ लाख ५७ हजार ९८७ रुपैयाँ बजेट अनुमोदन भएको छ। त्यस्तै २०८०८१ को पुस मसान्तसम्म मात्रै ५४ गैससको ५४ परियोजनाका लागि ६ अर्ब ९३ करोड ३७ लाख ३ हजार १७० रुपैयाँ अनुमोदन भएको छ। सबैभन्दा बढी स्वास्थ्यमा, त्यसपछि शिक्षामा आईएनजीओले सबैभन्दा बढी लगानी स्वास्थ्य क्षेत्रमा गरेको देखिन्छ। त्यसपछि उनीहरूले शिक्षा क्षेत्रमा बजेट खर्चेका छन्। समाज कल्याण परिषदको प्रतिवेदनअनुसार २०७९८० मा मात्र ३०४२ अर्ब रकम एनजीओआईएनजीओको नाममा आएको थियो। जसमध्ये १९ अर्ब १८ करोड ३० हजार बढी लगानी कोभिड१९ सहित स्वास्थ्य तथा सरसफाइका क्षेत्रमा भित्रिएको थियो। आईएनजीओमार्फत शिक्षा क्षेत्रमा ३ अर्ब ३५ करोड ९२ लाख लगानी भएको छ। कृषि तथा वातावरणमा क्षेत्रमा १ अर्ब ७३ करोड १६ लाख लगानी छ। बालबालिका तथा सामुदायिक विकासमा ठूलो लगानी भएको छ। खानेपानी तथा सरसफाइ, जीविकोपार्जन तथा रोजगारी, वातावरणतथा जलवायु परिवर्तन, महिला तथा बालबालिका, अपांगता भएको क्षेत्रमा परियोजना सञ्चालित भएका छन्। त्यस्तै भौतिक निर्माण तथा पुनर्निर्माणका साथै जनचेतनाका क्षेत्रमा पनि लगानी गरिएको छ। पूर्वउपाध्यक्ष डा खतिवडा बढी रकम पूर्वाधारकै क्षेत्रमा आउने गरेको र १ करोडभन्दा कमका मात्रै जनचेतना, जनवकालतको क्षेत्रमा आउने गरेको बताए। सचेतना र वकालतमा पनि रकम आएको देखिन्छ। तर, भौतिक पूर्वाधारमा नै धेरै रकम आउँछ, उनले भने,विद्यालय, अस्पताल बनाउन पनि एनजीओआईएनजीओको सहयोग छ। धर्मप्रचारमा पनि खर्च विदेशबाट आएको अनुदानलाई विभिन्न एनजीओआईएनजीओले धर्म प्रचारमा पनि खर्च गरिरहेका छन्। कानुनी रूपमा धर्मका नाममा अनुदान स्वीकृत गर्न मिल्दैन। तर, विभिन्न नामका परियोजना बनाएर पैसा भित्र्याउने र एनजीओआईएनजीओले धर्म प्रचारका काम पनि गर्ने गरेका छन्। बढी मात्रामा क्रिश्चियन धर्म प्रचारमा खर्च भइरहेको परिषद्कै पदाधिकारी पनि स्वीकार गर्छन्। राहतको चामलको बोरामा बाइबल बाँड्नेदेखि धर्म परिवर्तन गराउँदै हिँड्ने घटना सार्वजनिक भइरहेका छन्। तर, यस्ता घटनामा संलग्नलाई कारबाही भएका घटना भने बिरलै सुनिने गरेका छन्। मन्त्रालयका सहसचिव लामिछाने फाटफुट्ट धर्मप्रचारका कुरा आउने गरेको बताउँछन। १२ वटा धर्मप्रचार गरेका घटना पनि आएका छ तर जताततै त्यही भएको छ भन्ने प्रचार गरिन्छ, उनले भने। समाजकल्याण परिषद्का पूर्वउपाध्यक्ष डा खतिवडा आफू परिषद्मा हुँदा धर्मप्रचार गर्ने केहीलाई कारबाही गरिएको सुनाउँछन्। कारबाही पनि भएको छ, उनी भन्छन्, तर कानुन नभएका कारण यस्ता संस्था खारेज नै गर्न सक्ने अवस्था छैन। त्यसका लागि नै तेस्रो पक्षबाट मूल्यांकन, अनुगमन हुनुपर्ने उनको भनाइ छ। सनातन शब्दका कारण गुम्बा बनाउने विषयलाई कानुनी मान्यता नै छ। हिमाली र पहाडी क्षेत्रमा गुम्बा बनाउने नाममा पनि ठूलो रकम आउने गरेको छ। अख्तियारको क्षेत्र पर्दैन, नियमनमा हेलचक्र्याँइ गैरसरकारी संस्थामा हुने भ्रष्टाचारको विषय हेर्न पाउने अधिकार अख्तियारलाई पनि छैन्। अर्थात् गैसस अख्तियार दुरूपयोग अनुसन्धान आयोगको क्षेत्राधिकारभित्र पर्दैन। अख्तियारको क्षेत्राधिकारमा नपर्ने भएकाले पनि एनजीओआईएनजीओमा मनपरी खर्च हुने गरेको सरकारवालाहरू बताउँछन्। त्यसैकारण, गैससलाई भ्रष्टाचारको अखडाकै रूपमा पनि चित्रण गर्ने गरिएको छ। प्रभावकारी नियमनको व्यवस्था पनि छैन। पूर्वउपाध्यक्ष डा खतिवडा अनुगमन, मूल्यांकन प्रभावकारी नरहेको स्वीकार गर्छन्। यस्तो स्वीकृति दिन्छ उसले गरेको मूल्यांकन निष्पक्षता पनि हँुदैन। रोस्टरमा विज्ञ राखेर मूल्यांकन हँुदै आएको छ तर त्यो पनि कर्मचारीको कै मातहतमा हुन्छ। उनले सीमित कर्मचारीले त्यति धेरै एनजीओ आईएनजीओको मूल्यांकन गर्न नभ्याउने बताउँछन्। बर्सेनि १२ सयभन्दा बढी दर्ता हुन्छन्, कहाँ कर्मचारीले सबै हेर्न भ्याउनु नि, उनले भने। उता एकीकृत सामाजिक विकास ऐनको पनि मस्यौदा मात्रै बनेको छ। विभिन्न स्वार्थ समूहको प्रभावमा परेर यो अघि बढ्न सकेको छैन। अहिलेसम्म पनि समाज कल्याण ऐन २०४५ बाटै चलिरहेको अवस्था छ। समाजकल्याण परिषद्बाट हालै सार्वजनिक लेखा समितिमा प्रस्तुत गरेको विवरणअनुसार एकीकृत सामाजिक विकास ऐनको तर्जुमा, एकद्वार नीतिको कार्यान्वयन लगायतका विषयलाई चुनौती र समस्याको रूपमा औंल्याइएको छ। विश्वविद्यालयमार्फत मूल्यांकनका लागि दिने निर्णय अलपत्र पाँचवटा विश्वविद्यालयलाई एनजीओ आईएनजीओको मूल्यांकन गर्न पाउने सम्झौता भएको थियो। तर त्यो कार्यान्वयनमा आउन सकेको छैन। हरेक परियोजनाको मूल्यांकन विश्वविद्यालयका विद्यार्थीबाट गराउने योजना तुहिएको छ। त्रिभुवन विश्वविद्यालय, काठमाडौं विश्वविद्यालय, पूर्वाञ्चल विश्वविद्यालय, मध्यपश्चिम विश्वविद्यालय र संस्कृति विश्वविद्यालय लगायतसँग एमओयू सम्झौता भएको थियो। कर्मचारीले सम्झौता गर्ने, मूल्यांकन पनि गर्ने परिपाटीले निष्पक्षता नहुने हुँदा यो व्यवस्था गर्न खोजिएको थियो। पूर्वउपाध्यक्ष खतिवडा तेस्रो पक्षले अनुगमन मूल्यांकन गर्ने परिपाटी विकास नभएसम्म आईएनजीओ एनजीओमा पारदर्शिता कल्पना गर्न नसकिने बताउँछन्। विश्वविद्यालयसँग भएको सम्झौता कार्यान्वयन भएको भए, सही सदुपयोग भएको छ, छैन, भन्ने थाहा हुन्थ्यो, उनि भन्छन्, अहिले त अनुमानको कुरा मात्रै गर्न सकिन्छ। तेस्रो पक्ष मूल्यांकन नभएसम्म निष्पक्षता देखिँदैन। गृहमन्त्रालयले ७७ वटै जिल्लाका प्रशासन कार्यालयलाई त्यहाँ रहेका एनजीओ र आईएनजीओका पदाधिकारीको सम्पत्ति विवरण माग्न निर्देशन दिएको थियो। त्यसको पनि कार्यान्वयन भएको देखिँदैन। न्यायाधीश र अदालतमा कार्यरत विशिष्ट श्रेणीका पदाधिकारीलार्ई गैरसरकारी संस्थाका कार्यक्रममा सहभागी हुन रोक लगाउने निर्णय पनि सरकारले गरेको थियो। न्यायाधीशहरू कार्यालयको काम छाडेर राष्ट्रिय तथा अन्तर्राष्ट्रिय संस्थाका कार्यक्रममा सहभागी हुने क्रम बाक्लिएपछि रोक लगाइएको थियो। त्यो पनि अहिले अलपत्र नै छ। एनजीओआईएनजीओको खर्चको छानबिन गर्नैपर्छमनिष झासदस्य सार्वजनिक लेखासमिति एनजीओआईएनजीओका नाममा पाँच तरिकाले पैसा आउने गरेको छ। बहुपक्षीय, द्वीपक्षीय, दूतावास, एनजीओ र सीधै (प्रत्यक्ष) मार्फत पैसा आउँछ। सबैभन्दा बढी प्रत्यक्ष रूपमा नै आउने गरेको छ। यो वर्ष मात्रै ३३ अर्ब आएको छ। हाम्रो जनसंख्या ३ करोड मान्ने हो भने पनि प्रतिव्यक्ति प्रतिवर्ष १ हजार १ सय रकम आउँछ। हुन त, यो रकम धेरै नहोला। तर, तीन दिनको रेमिट्यान्स बराबरको रकम हो, यो। रेमिट्यान्स पठाउने दाजुभाइलाई कस्तो व्यवहार गरिन्छ? तर, दातालाई हामीले कस्तो व्यवहार गर्छौं ? देशभक्तिप्रति राज्यको व्यवहार कस्तो छ ? भन्ने पनि यसले पनि स्पष्ट पार्छ। अर्कोतिर समाज कल्याण परिषद् भ्रष्टाचारको अखडा नै भएको छ। यसरी आउने रकमको विषयमा छानबिन गर्नुपर्दैन ? परिषद्ले यी विषयमा छानबिन गर्नुपर्छ। यी विषयमा छानबिन हुनुपर्छ। विदेशबाट आएको रकमको दुरुपयोग हुनुहुँदैन। आएको रकम पनि धेरै धार्मिक संस्थाका लागि आएको देखिन्छ। मनपरि गरिएको छ। व्यापक दुरुपयोग भएको छ। सम्झौताहरूमा देशभक्ति विपरीतका प्रावधानहरू पनि देखिन्छन्। पैसालाई माया गर्ने कि, देशलाई ? यो विषयमा गम्भीर हुनैपर्छ।"
"विश्वविद्यालयको उपकुलपतिको नियुक्ति प्रक्रिया गलत छ, यसलाई रोकौं : योगेश भट्टराई","काठमाडौं : नेकपा एमालेका सांसद योगेश भट्टराईले त्रिभुवन विश्वविद्यालयको उपकुलपतिको नियुक्ति गलत ढंगबाट हुन लागेको भन्दै आपत्ती जनाएका छन्। बिहीबार प्रतिनिधिसभा बैठकमा बोल्दै नेता भट्टराईले विश्वविद्यालयको उपकुलपतिको छनोट प्रक्रिया नै गलत भएकाले तुरुन्त बन्द गरेर स्वतन्त्र र निष्पक्ष ढंगले प्रक्रिया अघि बढाउनुपर्ने बताएका हुन्। 'प्रधानमन्त्रीज्यूले स्वच्छ र स्वतन्त्ररुपले उपकुलपति नियुक्ति गर्ने भनेर प्रक्रिया अगाडि बढाउनुभयो। बिडम्बना त्यो प्रक्रियामा कुनै स्वच्छ,निष्पक्ष र पारदर्शिता कुनै पनि थिएन,'उनले भने,'यसैले यसलाई रोकौं।' विश्वविद्यालयको उपकुलपतिको नियुक्ति प्रक्रिया विपरीत नै नयाँ उपकुलपति नियुक्त हुन लागेको उनले दावी गरे । उनले भने,'उपकुलपति नियुक्ति प्रक्रिया विपरीत नियुक्ति अगाडि बढाएको छ। अनुसन्धान र प्रस्तुतिमा कम नम्बर दिएर अन्तरवार्तामा बढी नम्बर राख्ने अनि अन्तरवार्ताले कसले लिने भन्दा शिक्षामन्त्री, शिक्षा सचिवले। यो हुनै सक्दैन। ' उपकुलपति नियुक्तिका लागि तीनजनाको नाम सिफारिस गरिएको छ। प्रा डा चित्रबहादुर बुढाथोकी, प्रा डा केशरजंग बराल र प्रा डा टंकनाथ धमलाको नाम उपकुलपतिका लागि सिफारिस भएको हो। सहकुलपति समेत रहेका शिक्षामन्त्री अशोक राई नेतृत्वको उपकुलपति छनोट तथा सिफारिस समितिले नाम सिफारिस गरेको हो। उपकुलपतिका लागि ४३ जनाले आवेदन दिएकामा (सर्टलिस्ट) मा १४ जना परेका थिए। तीमध्ये तीनजनाको नाम कुलपति समेत रहेका प्रधानमन्त्री पुष्पकमल दाहाल 'प्रचण्ड)लाई सिफारिस गरिएको हो। उनले यस्तो समस्या पश्चिमाञ्चल र सुदूरपश्चिमाञ्चल विश्वविद्यालयमा रहेको बताउँदै त्यहाँ निष्पक्ष ढंगले नियुक्त गर्न समेत माग गरे। सांसद भट्टराईले पार्टीभित्रका गुटउपगुटको लडाइँमा विश्वविद्यालयलाई बन्धक बनाइएको आरोप लगाए।"
महाघण्ट उद्घाटनका लागि राष्ट्रपति पौडेल बागलुङको पञ्चकोटमा,"ढोरपाटन : राष्ट्रपति रामचन्द्र पौडेल बागलुङको पञ्चकोटमा आएका छन्। हिजोदेखि यहाँ प्रारम्भ भएको ब्रह्माण्डीय महायज्ञमा सहभागी हुन राष्ट्रपति यहाँ आएका हुन्। राष्ट्रपति पौडेल पञ्चकोटमा राखिएको पाँच हजार पाँच सय ५५ किलोको महाघण्ट उद्घाटनका लागि बागलुङ आएका हुन्। उनलाई प्रमुख जिल्ला अधिकारी खगेन्द्र रिजालले स्वागत गरेका थिए। पञ्चकोटमा अनन्तश्री ब्रह्माण्डीय महायज्ञ सञ्चालन भएको छ। बुधबारदेखि सुरु भएको महायज्ञमा राष्ट्रपति पौडेलले अर्चना गर्ने कार्यक्रम छ। पञ्चकोटलाई धार्मिक पर्यटकीय गन्तव्यका रुपमा विकास गर्न यहाँ महाघण्ट राखिएको हो। विसं २०७१ देखि पञ्चकोटमा धार्मिक संरचना बनाउन सुरु गरिएको थियो। गत साता महाघण्टलाई पञ्चकोट ल्याइएको थियो। पञ्चकोटमा अहिलेसम्म सिस महल, गण्डकीमाताको मन्दिर, यज्ञशाला, हनुमानको विशाल मूर्तिलगायत दर्जनौँ धार्मिक संरचना बनिसकेका छन्। पञ्चकोटमा निर्माण गर्न लागिएको एक सय आठ फिट अग्लो गण्डकी विश्वशान्ति कलशको नजिकै महाघण्ट राखिएको छ। महाघण्ट बनाउन करिब रु दुई करोड खर्च लागेको अनुमान गरिएको छ। रासस"
सांसद चन्द्र भण्डारीको व्यङ्ग्य : किसानको अनुदान खाने बाँदरलाई के गर्ने ?,"काठमाडौं : सांसद चन्द्र भण्डारीले किसानको अनुदान खाने बाँदरलाई के गर्ने ? भन्दै प्रश्न गरेका छन्। प्रतिनिधि सभाको आजको बैठकमा बोल्दै उनले बाँदरको बन्ध्याकरण गर्ने चर्चा चलेको भन्दै किसानको अनुदान खाने बाँदरलाई के गर्दै भन्दै व्यङ्ग्य गरेका हुन्। किसान मल बीउ सिचाईं र बजार देउ भनिरहेका छन्। हामीले योजना बनाउन सकिरहेका छैनौं। उनले भने,किसानलाई बाँदरले दुख दिइरहेको छ। बाँदरले दुख नदिने बाली के प्रयोग गर्ने हामीसँग सोच छैनौं। एकातिर त किसानलाई बाँदरले दुख दिएको छ अर्कोतिर अहिले मैले सुन्दैछु। बाँदरको बन्ध्याकरण गर्ने ! कृषि, सहकारी तथा प्राकृतिक स्रोत समितिले बन्ध्याकरणमार्फत बाँदरको नियन्त्रणबारे अध्ययनका लागि सांसदहरूको टोली भारत जाने निर्णय गरेको छ। सोहि विषयलाई लिएर उनले यस्तो बताएका हुन्। भण्डारीले थपे, किसानले पाउने अनुदान खाने बाँदरलाई के गर्ने त ?, किसानले बजारमा लैजाने सामानलाई लैजाँदा सिमाना नाकामा छाडिदिनेलाई के गर्ने त ?, किसानलाई सस्तो मूल्य दिएर चर्को मूल्यमा बजारमा बजारमा लैजाने बाँदरलाई के गर्ने त ?, के लगाएमा फाइदा हुन्छ ? के गरेमा मुलुक बन्छ भन्ने कुरामा छैनौं। भण्डारीले समय अनुसार देशमा नीति निर्माण गर्न नसकिरहेको धारणा राखे। उनले नेपालमा गाँजा खेती गर्न दिनुपर्ने माग गरे। कानून बनाउँ, गाँजा खेती गर्न दिउँ।उनले भने,न्यूयोर्क सिटीका मेयरले गाँजा खान दिन्छ। अनि हामीले खेती गर्नसम्म नदिने ? मुलुक कसरी माथि उठ्छ ? यसरी हुन्छ त ?"
"प्रतिनिधिसभा बैठक बस्दै, राजनीतिक दलसम्बन्धी दोस्रो संशोधन विधेयक प्रस्तुत हुने","काठमाडौं : संघीय संसद्अन्तर्गतको प्रतिनिधिसभा बैठक बस्दैछ । बैठक बिहान ११ बजेका लागि बोलाइएको संघीय संसदका महासचिव पद्मप्रसाद पाण्डेयले जानकारी दिए। बैठकमा सांसद प्रेम सुवालले राजनीतिक दलसम्बन्धी दोस्रो संशोधन विधेयक,२०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। यसैगरी बैठकमा उपप्रधानमन्त्री एवं गृहमन्त्री नारायणकाजी श्रेष्ठले राजनीतिक दलसम्बन्धी (दोस्रो संशोधन) विधेयक २०८० प्रस्तुत हुने कार्यसूचीमा उल्लेख छ।"
नमूना स्कुलमा विज्ञान तथा कला प्रदर्शनी मेला,"उदयपुर : ऊर्जा जलस्रोत तथा सिँचाईमन्त्री शक्तिबहादुर बस्नेतले संबैधानिक व्यवस्था अनुरुप प्रदेश र स्थानीय तहलाई अधिकार दिने बताएका छन्। उदयपुरको रौतामाई गाउँपालिका ७ स्थित नमुना माध्यमिक विद्यालय मुर्कुचीको ६२औं वार्षिकोत्सव तथा दोस्रो रौतामाई विज्ञान तथा कला प्रर्दशनी २०८० को उद्घाटन गर्दै मन्त्री बस्नेतले उक्त कुरा बताएका हुन्। देश संघीयतामा गईसकेकाले अब कसैले अधिकार प्राप्तीको लागि आन्दोलन गर्नु आवश्य नरहेको बताउँदै मन्त्री बस्नेतले वर्तमान सरकार आर्थिक विकास र सामाजिक न्यायको पक्षमा काम गरिरहेको बताए। देशको अर्थतन्त्र लयमा फर्किएको र मुलुक समृद्धि र विकासको बाटोमा अघि बढिरहेको उनले बताए। गतवर्ष भन्दा यस वर्ष प्रदेश सरकारको बजेटको सिलिङ बढ्ने बताउँदै संघीयताका तिनवटै सरकारहरु तालमेल गराउने गरि कानुन निर्माण गरिने बताए। कार्यक्रममा प्रतिनिधिसभाका सदस्य अम्बरबहादुर रायमाझी, प्रदेश सरकारका कृषी, उद्योग तथा सहकारी मन्त्री रामकुमार खत्री र खानेपानी, उर्जा र सिँचाई मन्त्री नारायणबहादुर मगर लगायतले बोलेका थिए। मन्त्री बस्नेतले २५ मेघावाटको लाईसेन्स प्रदेश सरकारले नै प्रदान गर्न सक्ने गरि विद्युत विद्ययेक ल्याउने तयारी गरेको जानकारी दिए। जिल्ला भरका ३२ वटा विद्यालयका विद्यार्थीले विज्ञान, वातावरण, समाजिक र कला विधामा सृजना गरेका सामाग्रीहरु ९९ वटा स्टल प्रदर्शनीमा राखिएको प्रधानाध्यापक खड्ग थापाले जानकारी दिए। रौतामाई गाउँपालिकाको सहयोग तथा नमुना मावि मुर्कुचीको आयोजनामा भएको प्रदर्शनीमा प्रथम हुनेलाई प्रतिविधा १० हजार, द्वितीयलाई ८ हजार र तेस्रोहुनेलाई ५ हजारको दरले पुरस्कृत गरिने आयोजकले जनाएको छ। प्रर्दशनीमा बिद्यार्थीहरुले सुबिधा सम्पन्न नमुना बस्ति, स्मार्ट सहर, हाईड्रोलिक पिच सडक, व्यवस्थित पार्किङ, घर, पानी मिल, हाईड्रोपावर, वाईन जेनेरेटर, हावाबाट विजुली निकाल्ने प्रविधि, माउण्टेन एरिया, स्काईभेटर, लिफ्ट, जलविद्युत, थोपा सिचाई, सोलार, स्मार्ट मुर्कुची बजारका नक्सा तथा प्रविधिहरु देखाइएको छ। त्यसैगरी सोलार प्रविधिबाट खानापकाउने तरिका, मोवाईलबाट लक हुने र खुल्ने गरी स्मार्ट घर, स्वस्थकर खाना, जडिवुटी, झोला, वालविवाह न्युनिकरण सम्बन्धि सन्देशमुलक प्रचार पम्पप्लेट लगायतका सामग्री प्रर्दशनीमा राखिएको उनले बताए। २०७८ सालदेखि नमुना विद्यालयकोरुपमा स्थापित सो विद्यालयले वार्षिकोत्सव दोस्रोपटक विज्ञान प्रर्दशनी मेला आयोजना गरेको हो।"
झापामा ब्राउन सुगरसहित चार जना पक्राउ,झापा : झापामा एकैदिन लागुऔषध ब्राउन सुगरसहित चारजना पक्राउ परेका छन्। दमक र बिर्तामोडबाट उनीहरूलाई पक्राउ गरिएको जिल्ला प्रहरी कार्यालय झापाले जनाएको छ। बिहीबार दिउँसो साढे ४ बजे दमक नगरपालिका६ स्थित पश्चिम जेसीस चोकबाट पशुहाट बजारतर्फ पैदल जाँदै गरेका गौरीगञ्ज३ रिमाल टोलका १९ वर्षीय गगन ऋषिदेवलाई विशेष सूचनाका आधारमा इलाका प्रहरी कार्यालय दमकबाट खटिएको प्रहरी टोलीले पक्राउ गरेको हो। उनले बोकेको कालो झोलाभित्र सेतो प्लास्टिकमा सिल गरेको अवस्थामा पानीले भिजेको १०२ ग्राम २६० मिलिग्राम ब्राउन सुगर फेला परेको थियो। प्रारम्भिक सोधपुछका ब्राउन सुगरको कारोबार सोही ठाउँका २७ वर्षीय रविन पासवान समेत संलग्न रहेको खुलेको थियो। त्यसपछि प्रहरीले खोजतलास गर्ने क्रममा दमक६ थाना लाइनको चिया पसलमा बसिरहेको अवस्थामा पासवानलाई पनि पक्राउ गरिएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले बताए। पक्राउ परेका दुवै जनालाई इलाका प्रहरी कार्यालय दमकमा राखेर अनुसन्धान भइरहेको जनाइएको छ। त्यस्तै बिहीबार साँझ ५:१५ बजे बिर्तामोड नगरपालिका४ आदर्श पार्टी प्यालेस अगाडी शंकास्पद अवस्थामा हिँडडुल गरिरहेका बिर्तामोड नगरपालिका५ घर बताउने अन्दाजी १९ वर्षीय निराज मण्डल र बिर्तामोड६ घर बताउने अन्दाजी १९ वर्षीय राहुल चौधरीलाई इलाका प्रहरी कार्यालय अनारमनिबाट खटिएको प्रहरी टोलीले पक्राउ गरेको छ। प्रहरीले उनीहरूको साथबाट ४ ग्राम ब्राउन सुगर फेला पारेको थियो।
खाना सर्किएर पुरुषको मृत्यु,नुवाकोट : नुवाकोटको ठुलोगाउँका एक जना पुरुषको खाना सर्किएर ज्यान गएको छ। विदुर नगरपालिका५ ठुलोगाउँका ५५ वर्षीय रस्से कुमालको आफ्नै घरमा खाना सर्किएर ज्यान गएको हो। खाना सर्किएर अत्यधिक खोकी लागेपछि परिवारजन तथा स्थानीयवासीले उपचारका लागि नुवाकोट जिल्ला अस्पताल लगिएकोमा तत्काल चिकित्सकले उनको मृत्यु भएको घोषणा गरेको उनका छिमेकी तथा वडासदस्य होमबहादुर कुमालले जानकारी दिए। शव परीक्षणका लागि नुवाकोट जिल्ला अस्पताल त्रिशूलीमा राखिएको छ।
साम्बाको ५ गोलमा इराकविरुद्ध नेपालको शानदार जित,"काठमाडौं : वाफ वुमेन्स फुटबल च्याम्पियनसिपको दोस्रो खेलमा पनि नेपालले फराकिलो जित निकालेको छ। बिहीबार साउदी अरेबियामा भएको समूह चरणको आफ्नो दोस्रो खेलमा नेपालले इराकलाई ५० गोलले पराजित गरेको हो। नेपालको फराकिलो जितमा पाँचै गोल सावित्रा भण्डारी (साम्बा)ले गरेकी थिइन्। पहिलो हाफमा चार गोल गरेकी सावित्राले दोस्रो हाफमा एक गोल थपेकी थिइन्। उनले ४४ अन्तर्राष्ट्रिय खेलमा आफ्नो गोल संख्या ४९ पुर्याएकी छन्। सावित्रा सन् २०१४ देखि राष्ट्रिय टोलीमा छिन्। १४औं मिनेटमा नेपाललाई अग्रता बनाएको थियो। रेखा पौडेलले उपलब्ध गराएको पासलाई नियन्त्रणमा लिँदै सावित्राले उत्कृष्ट गोल गरेकी थिइन्। त्यसपछि १६औं मिनेटमा सावित्राले नेपालको अग्रता दोब्बर पारेकी थिइन्। खेलको ३७औं मिनेटमा सावित्राले तेस्रो गोल गर्दै ह्याट्रिक पूरा गरेकी थिइन्। पूजा रानाले उपलब्ध गराएको पासमा उनले हेड गोल गरेकी थिइन्। त्यसपछि ४४औं मिनेटमा उनले अर्को गोल थपेकी थिइन् । रेखा पौडेलको पासलाई नियन्त्रणमा लिँदै उनले व्यक्तिगत चौथो गोल गरेकी थिइन्। पहिलो हाफमा लगातार गोलको अवसर बनाए पनि दोस्रो हाफमा भने नेपालले गोल गर्न लामो समय कुर्नुपरेको थियो। खेलको ८०औं मिनेटमा सावित्राले पाँचौं गोल गर्दै नेपाललाई फराकिलो जित दिलाइन्। लगातार दोस्रो जितसँगै नेपालले ६ अंक जोडेको छ। नेपालले समूह चरणको पहिलो खेलमा सिरियालाई ४औ१ गोलले पराजित गरेको थियो। प्रतियोगितामा आठ टोलीको सहभागी छन् । नेपाल समूह बीमा छ। यस समूहमा नेपालसँगै सिरिया, प्यालेस्टाइन र इराक छन्। समूह एमा आयोजक साउदी अरेबिया, जोर्डन, ग्वाम र लेबनान छन्। नेपालले अब समूह चरणको अन्तिम खेलमा प्यालेस्टाइनसँग शनिबार खेल्नेछ।"
दोलखाको कालिञ्चोकमा हिमपात,"दोलखा : दोलखामा रहेको प्रसिद्ध धार्मिकस्थल कालिञ्चोक, शैलुङ लगायतका उच्च हिमाली भेगमा बिहीबार हिमपात भएको छ। कालिञ्चोक क्षेत्रमा ५ बजेबाट हिमपात सुरु भएको हो भने शैलुङ क्षेत्रमा दिउँसो तीन बजेबाटै हिमपात भइरहेको छ। त्यस्तै हनुमन्तेश्वर, खाँवा, चेर्दङ लगायतका उच्च हिमाली क्षेत्रमा हिमपात भइरहेको छ। हिउँ परेपछि कालिञ्चोक पुगेका पर्यटकहरू रमाएका छन्। हिमपात भए पनि सवारी साधन भने नरोकिएको स्थानीयले बताएका छन्। तीन हजार आठ सय ४२ मिटर उचाइमा रहेको कालिञ्चोकमा गत वर्ष फागुनको दोस्रो साता मात्र हिमपात भएकोमा यो वर्ष फागुनको दोस्रो सातासम्म चार पटक हिमपात भइसकेको छ।"
वैद्यनाथ धामलाई पर्यटकीय गन्तव्यका रूपमा विकास गर्नुपर्छ : राष्टपति पौडेल,"अछाम : राष्ट्रपति रामचन्द्र पौडेलले वैद्यनाथ धामलाई पर्यटकीय गन्तव्यका रूपमा विकास गर्नुपर्ने बताएका छन्। वैद्यनाथ धाममा आजबाट सुरु भएको कोटीहोम महायज्ञको उद्घाटनका क्रममा उनले थप पूर्वाधार निर्माण गरेर पर्यटकीय गन्तव्यका रूपमा विकास गर्नुपर्ने बताएका हुन्। यसबारे विस्तृत अध्ययन गरी गुरुयोजना तयार पारेर अल्प, मध्य र दीर्घकालिन रुपमा पूर्वाधार निर्माण गर्नुपर्ने उनको भनाइ थियो। राष्ट्रपति पौडेलले चार धाम मध्येको एक बैद्यनाथ धामको महत्व र महिमाका विषयमा स्कन्द पुराण मानसखण्डमा उल्लेख भएको भन्दै वैद्यनाथ तथा ज्वाला क्षेत्रको दर्शन गर्दा सयौं गुणा बढी पुण्य प्राप्त हुने जनविश्वास रहेको बताए। वैद्यनाथ धाम जस्ता ऐतिहासिक तथा धार्मिक क्षेत्रको संरक्षरणका लागि तीनै तहका सरकारले आफ्नो नीति तथा कार्यक्रम र बजेटमा समावेश गर्नुपर्नेमा जोड दिए । वैद्यनाथ धाममा १४४ वर्षपछि कोटीहोम महायज्ञ आजबाट सुरु भएको हो। महायज्ञ २५ गतेसम्म सञ्चालन हुनेछ। पौराणिक, धार्मिक, ऐतिहासिक,सांस्कृतिक र पर्यटकिय दृष्टिकोणले महत्वपूर्ण वैद्यनाथ धाममा ६६ वर्षमा गरिने लक्षहोमसहितको अर्धकुम्भ मेला, १२१२ वर्षमा गरिने महालक्षहोम सहितको कुम्भमेला र १४४ वर्षमा गरिने कोटीहोम महायज्ञसहित महाकुम्भ मेलाको परम्परालाई कायम राख्न तयारी थालिएको मुल आयोजक समितिले जनाएको छ ।"
एमालेले अर्को वर्ष शुद्धीकरण र सुदृढीकरण अभियान चलाउने,"काठमाडौं : नेकपा एमालेले आगामी वर्षलाई पार्टीको शुद्धीकरण र सुदृढीकरणको वर्षको रूपमा अघि बढाउने निर्णय गरेको छ। बिहीबार पार्टी कार्यालयमा सम्पन्न केन्द्रीय कमिटीको बैठकले पार्टीलाई नयाँ उचाइमा पुर्याउने लक्ष्यका साथ पार्टीलाई अघि बढाउने निर्णय गरेको उपमहासचिव प्रदीप ज्ञवालीले जानकारी दिए। त्यस्तै बैठकले जनसरोकारको मुद्दामा जनदबाब र जनपरिचालको एजेण्डा छिट्टै सार्वजनिक गर्ने बताए। बैठकले गठबन्धनका कारण राज्य संकट पर्दै गएको निष्कर्ष निकाल्दै संकटबाट मुक्त गर्न एमालेले निर्णायक भूमिका निर्वाह गर्ने संकल्प गरेको ज्ञवालीले बताए। त्यस्तै विभिन्न २२ वटा प्रस्ताव पारित गर्दै एमालेले गठबन्धन सरकार र गतल प्रवृत्तिका पात्रको राष्ट्रिय हितमा आघात पुर्याएको निष्कर्ष निकालेको छ। सरकारको भ्रष्टाचार नियन्त्रणको नारा स्टण्टबाजीमा परिणत भएको एमालेको ठहर छ। विभिन्न काण्डहरूको छानबिनमा व्यवसायीहरूपिच्छे दोहोरो मापदण्ड अपनाइएको र आफ्ना मान्छेहरूलाई अपराधबाट उन्मुक्ति दिन न्यायालयलाई प्रभावित र महान्यायाधिवक्ता कार्यालयको दुरूपयोग गरिएको पार्टीको निष्कर्ष रहेको ज्ञवालीले बताए। बैठकले तस्करी र भ्रष्टाचारलाई संरक्षण गर्ने सरकार र शासन सञ्चालनमा उसको द्वैध चरित्रको विरोध गरेको छ भने टेरामक्स काण्डमा मुछिएका, बालकुमारी घटनामा दोषी देखिएका र विभिन्न विवादमा मुछिएका मन्त्रीहरूलाई तत्काल बर्खास्त गर्न माग गरेको छ। यस्ता छन् निर्णयहरू"
"काठमाडौंमा वर्षा, भारतबाट आएको विमान लखनऊ 'डाइभर्ट'","काठमाडौं : काठमाडौंलगायत देशका विभिन्न स्थानमा हल्का वर्षा भएको छ । जल तथा मौसम विज्ञान विभाग, मौसम पूर्वानुमान महाशाखाका मौसमविद शान्ति कँडेलले बागमती, गण्डकी र कर्णाली प्रदेश आसपासमा हल्का वर्षा भइरहेको जानकारी दिएका छन्। काठमाडौंमा पछिल्लो एक घण्टादेखि विभिन्न स्थानमा हल्का वर्षा भइरहेको छ । काठमाडौंको उत्तरी भेग आसपासमा पानी परिरहेको छ । महाशाखाका अनुसार पछिल्लो छ घण्टामा पाल्पाको अर्चलेमा चार दशमलव आठ मिलिमिटर वर्षा भएको छ । 'अहिले देशभर आंशिकदेखि साधारणतया बदली रहेको छ । केही स्थानमा मात्रै हल्का वर्षा भइरहेको छ । आज राति पनि वर्षाको सम्भावना छ,' मौसमविद कँडेलले रासससँग भने । शुक्रबारदेखि देशको पश्चिमभेगबाट मौसम क्रमिक रुपमा सुधार हुदै जाने उनले उल्लेख गरे। 'भारी वर्षा र हिमपात हुने सम्भावना छैन, तर, वर्षाले तापक्रम घटेर चिसो बढ्ने भएकाले सतर्कता अपनाउनुपर्ने हुन्छ', मौसमविद् कँडेलले भने। काठमाडौंको प्रतिकूल मौसमका कारण काठमाडौंबाट हुने अन्तर्राष्ट्रिय उडानहरू प्रभावित भएका छन् । आज अपराह्न्न भारतको मुम्बईबाट काठमाडौं आएको इण्डिगो एयरलाइन्सको जहाज काठमाडौं अवतरण गर्न नसकेपछि भारतको लखनऊ डाइभर्ट भएको विमानस्थलका प्रवक्ता सुवास झाले जानकारी दिए । उनका अनुसार आन्तरिकतर्फ भने हवाई उडान सामान्य अवरोध रहेको छ । प्रवक्ता झाले भने,'आन्तरिकतर्फ उडान केही ढिलो भए पनि सामान्य छ तर अहिले इन्स्ट्रयुमेन्टल फ्लाइट रुल्स (आइएफआर)बाट मात्रै उडान भइरहेको छ ।'"
"काम नगर्ने मन्त्रीलाई विश्राम दिउँ, दाग लागेकालाई घर पठाउँ : गगन थापा","काठमाडौं : नेपाली कांग्रेसका महामन्त्री गगनकुमार थापाले काम नगर्ने मन्त्रीलाई विश्राम दिनुपर्ने बताएका छन्। ललितपुरको गोदावरीमा पार्टीको महासमिति बैठकको समापन समारोहमा बोल्दै महामन्त्री थापाले काम नगर्ने मन्त्रीलाई विश्राम र दाग लागेका मन्त्रीलाई घर पठाउनुपर्ने बताए। उनले स्थानीय तहदेखि केन्द्रसम्मै राम्रो काम नगर्ने नेताहरूलाई १० वर्षसम्म घरमा राख्नुपर्ने बताए। 'हामी निर्वाचन लड्छौं। सरकारमा जान्छौं। सरकारमा यस्तो काम गरौं कि अर्कोपटक चिन्ता गर्न नपरोस्। बरु काम नगर्ने मन्त्रीलाई विश्राम दिउँ। दाग लागेका मन्त्रीलाई घर पठाउँ। हामीले काम गरेर देखाउँ। काम देखाउन नसक्नेलाई अर्को वर्ष १० वर्ष घर बसाउँछु भनौं। अनि हाम्रो शक्ति आफैं बढ्दै जान्छ,' उनले भने। उनले कानुन बदलेर भए पनि ठूला माछाहरू समातिनुपर्ने बताए। उनले भोट बढाउनुमात्रै कांग्रेसको कर्तव्य नभएर देश र समाजप्रतिको जिम्मेवारी पहिलो प्राथमकिता रहेको बताए। उनले कांग्रेस जनताका अभिभावक र सेवक दुवै बताएको बताए। उनले अहिले पनि लाखौं मान्छे कांग्रेसप्रति आस्था राख्नेगरेको भन्दै कांग्रेसले आफ्नो धर्म छाड्नु नहुने बताए। उनले आम नागरिकको हित गर्नु कांग्रेसको धर्म रहेको भन्दै पार्टीभित्र कठोर अनुशासन पालना गराउन जरुरी रहेको बताए। त्यस्तो गरे कोहीसँग कुम जोड्न नपर्ने उनको भनाइ छ।"
त्रिभुवन विश्वविद्यालयको उपकुलपतिमा प्रा डा केशरजंग बराल नियुक्त,काठमाडौं : त्रिभुवन विश्वविद्यालयका उपकुलपतिमा प्रा डा केशरजंग बराल नियुक्त भएका छन्। प्रधानमन्त्री पुष्पकमल दाहालले बिहीबार बराललाई उपकुलपतिमा नियुक्त गरेका हुन्। प्रधानमन्त्रीका प्रेस संयोजक हरि लामिछानेले प्राडा बराललाई त्रिभुवन विश्वविद्यालयको उपकुलपतिमा नियुक्त गरिएको अन्नपूर्णसँग बताए। प्राडा बराल यसअघि पोखरा विश्वविद्यालयका उपकुलपति रहेका थिए। त्रिभुवन विश्वविद्यालयको उपकुलपतिका लागि नाम सिफारिस गठित समितिले तीन जनालाई सिफारिस गरेको थियो। जसमा बरालसहित प्रा डा चित्रबहादुर बुढाथोकी र प्राडा टंकनाथ धमला रहेका थिए।
"बजार अनुगमनकर्ता बनेर १० हजार ठगी, २ जना पक्राउ","काभ्रे : काभ्रेमा बजार अनुमगनकर्ता बनेर ठगी गर्ने २ जना पक्राउ परेका छन्। पक्राउ पर्नेमा भक्तपुरको सूर्यबिनायक नगरपालिका७ का ५० वर्षीय वासुदेव न्यौपाने र काठमाडौं महानगरपालिका२९ घर भई हाल भक्तपुरको सूर्यबिनायक७ बस्ने ५२ वर्षीय रोशन पोखरेल रहेका छन्। बुधबार दिउँसो १२ बजे जिल्लाको बनेपा५ घसिला मार्ग स्थित बेकरी पसलमा पुगेर उनीहरूले आफूहरू उपभोक्ता हित संरक्षण मञ्चबाट अनुगमनका लागि आएको पसलको दर्ता प्रमाणपत्र र नम्बर, खाद्यको प्रमाणपत्र मागेका थिए। पसलले मोबाइलमा देखाउँदा पसलमा किन नराखेको तपाईंलाई कारबाही हुन्छ तपाईंको पसल सिल गरिदिन्छु भनेर डर देखाएर १५ हजारमा मिलाउने बताएका थिए। पछि १० हजारमा कुरा मिलाएका थिए। बनेपामा बेकरी पसल अनुगमन गर्न भनि अर्को बेकरीमा प्रवेश गरेकोदेखि प्रहरीलाई खबर गरेपश्चात तत्काल इलाका प्रहरी कार्यालय बनेपाबाट प्रहरी टोलीले पक्राउ गरेको हो। प्रहरीले नक्कली बजार अनुगमन गर्ने उनी हरु बाट उपभोक्ता मञ्च नेपाल संस्थाको परिचय र ४ वटा मोबाइल फोन र नगद ३ हजार ५०० समेत बरामद गरिएको थप अनुसन्धान जारी रहेको डीएसपी राजकुमार श्रेष्ठले जानकारी दिए।"
एनसेलले तिर्यो २ अर्ब बढी रोयल्टी,"काठमाडौं : एनसेलले गत आर्थिक वर्षमा सबैभन्दा बढी रोयल्टी र ग्रामीण दूरसञ्चार विकास कोष (आरटीडीएफ)मा योगदान गरेको छ। नेपाल दूरसञ्चार प्राधिकरणका अनुसार एनसेलले गत आर्थिक वर्षमा यी दुवै शीर्षकमा २ अर्बभन्दा बढी राजश्व तिरेको छ। यो कम्पनीले गत आर्थिक वर्ष २०७९८० मा रोयल्टीअन्तर्गत १ अर्ब ४७ करोड रूपैयाँ बुझाएको छ भने आरटीडीएफबापत ७३ करोड ७५ लाख रुपैयाँ सरकारलाई बुझाएको छ। आर्थिक वर्ष २०७८७९ मा सरकारलाई बुझाएको यस्तो रकममा रोयल्टी १ अर्ब ५८ करोड रूपैयाँ रहेको थियो। त्यसैगरी आरटीडीएफमा योगदान ७९ करोड १ लाख थियो। प्राधिकरणको प्रावधान अनुसार वर्षेनि पुस मसान्तभित्र दूरसञ्चार ऐन २०५३ तथा दूरसञ्चार नियमावली २०५४ अनुसार सबै सेवाप्रदायकले अनिवार्यरूपमा वार्षिकरूपमा आम्दानीको ४ प्रतिशत रोयल्टी र २ प्रतिशत आरटीडीएफ तिर्नुपर्छ। प्राधिकरणका अनुसार पुस मसान्तसम्ममा ३१ वटा कम्पनीले मात्रै गत आर्थिक वर्ष २०७९८० को रोयल्टी र आरटीडीएफ बुझाएका छन्। यस्तो शुल्क बुझाउनेमा नेपाल टेलिकम, एनसेल, वर्ल्डलिंक, सुविसुसहित कूल ३१ वटा कम्पनी रहेका छन्। नेपाल दूरसञ्चार प्राधिकरणबाट अनुमति लिएर १२१ वटा कम्पनीहरूले सेवा सञ्चालन गरिहेका छन् र अझै ९० वटाले शुल्क बुझाउन बाँकी रहेको छ। शुल्क बुझाउने ३१ कम्पनीले ४ अर्ब ८२ करोड १८ लाख रूपैयाँ तिरेको प्राधिकरणले जानकारी दिएको छ। प्राधिकरणका अनुसार सेवाप्रदायकहरूले अघिल्लो आर्थिक वर्ष २०७८७९ मा ३ अर्ब ५० करोड ८९ लाख रुपैयाँ रोयल्टी र आरटीडीएफमा १ अर्ब ७५ करोड २७ लाख गरी ५ अर्ब २५ करोड २७ लाख रुपैयाँ बुझाएका थिए। सेवा प्रदायकको आयमा आएको गिरावटसँगै रोयल्टी लगायतका शीर्षकमा राजश्व योगदान वर्षेनि घटिरहेको छ। सरकारी स्वामित्व रहेको नेपाल टेलिकमले गत आर्थिक वर्ष २०७९८० मा रोयल्टीबापत १ अर्ब ४३ करोड रुपैयाँ बुझाएको प्राधिकरणले जनाएको छ। त्यसैगरी टेलिकमले आरटीडीएफबापतको ७१ करोड ९३ लाख ५३ हजार रुपैयाँ बुझाएको छ। टेलिकमले अघिल्लो आर्थिक वर्ष २०७८ ७९ मा रोयल्टीबापत रु १ अर्ब ५० करोड रोयल्टी र आरटीडीएफमा ७४ करोड ९९ लाख रुपैयाँ योगदान गरेको थियो। एनसेल र नेपाल टेलिकम दुवै सरकारलाई सबैभन्दा बढी कर तिर्ने संस्थामा पर्छन्। प्राधिकरणका अनुसार यो वर्ष अहिलेसम्म ४ अर्ब ८२ करोड १८ लाख रोयल्टी र आरटीडीएफ रकम उठेको छ। प्राधिकरणका अनुसार ठूला र धेरै राजस्व भएका कम्पनीले जरीवाना लाग्नु अगाडि नै रोयल्टी र आरटीडीएफ तिरिसकेका छन् र अब बाँकी रहेकाहरू साना र थोरै दायित्य भएका कम्पनीहरूले रहेका छन्।"
"उत्पादनको अन्तिम तयारीमा मध्यभोटेकोसी, सबस्टेशन नबन्दा बिजुली खेर जाने डर","सिन्धुपाल्चोक : सिन्धुपाल्चोकको भोटेकोशी गाउँपालिका र बाह्रबिसे नगरपालिकाको सीमा क्षेत्र चाकुमा निर्माणाधीन १०२ मेगावाटको मध्य भोटेकोसी जलविद्युत आयोजना विद्युत उत्पादनको अन्तिम चरणमा पुगेको छ। तर विद्युत उत्पादनको अन्तिम चरणमा पुगेको आयोजनाको सुरुङ परीक्षणका क्रममा पानी चुहिएको छ। निर्माणको जिम्मा पाएको कम्पनीले गुणस्तरहीन सामग्री प्रयोग गर्दा पानी चुहिएको स्थानीयको आरोप छ। मध्यभोटेकोसी जलविद्युत आयोजनाका प्रमुख कार्यकारी अधिकृत रामगोपाल सिवाकोटीले पनि सुरुङ परीक्षणका क्रममा पानी चुहिएको स्वीकारे।अहिले हामी सुरुङ टेस्टिङका क्रममा छौं, अडिट १ बाट ठूलै मात्रामा पानी लिकेज भएको छ। पानी लिकेज भएको ठाउँमा केमिकल प्रयोग गरेर ग्राउण्डेड गर्छौं, उनले भने। बाह्रविसे नगरपालिका५ जम्बुमा रहेको पावर हाउसमा पेनस्टक पाइपबाट पानी खसालिएको आयोजनाले जानकारी दिएको छ। पानी फूल प्रेसरमा हाल्दा मात्रै चुहिएको तर कम प्रेसरमा हाल्दा समस्या नदेखिएको सिवाकोटीले बताए। अब आयोजनाको टीम, विज्ञ र ठेकेदारको संयुक्त टोलीले थप अध्ययन गरेर निचोड निकाल्ने उनले बताए। यस्ता सुरुङमा अन्यत्र पनि पानी चुहिएको बताउँदै उनले यसअघि चिलिमे ग्रुपले बनाएको अन्य आयोजनामा पनि पानी चुहिएको बताए। हामी त्यसलाई मर्मत गर्छौं, मर्मत कुन लेभलको गर्ने हो, त्यो हेरेपछि मात्रै थाहा हुन्छ, उनले भने यसले विद्युत् उत्पादनको पछिल्लो लक्ष्यमा कुनै फेरबदल हुँदैन। हामीले वैशाखभित्र उत्पादनको टार्गेट राखेका छौं। आयोजना २०७३ मा सक्ने लक्ष्य लिइएको थियो तर २०७२ सालको भूकम्प, नाकाबन्दी, २०७३ सालको जुरे पहिरो तथा पटकपटक निर्माणस्थलमा आएको बाढी पहिरोका कारण आयोजना प्रभावित हुँदै आएको थियो। आयोजनाको अनुमानित सुरुवाती लागत १२ अर्ब २८ करोड ३३ लाख रुपैयाँ रहेकोमा हाल आयोजनाको अद्यावधिक अनुमानित लागत निर्माण अवधिको ब्याजबाहेक १५ अर्ब ३ करोड २ लाख पुगेको छ। निर्माणाधीन आयोजनाको सुरुको कुल लागतमध्ये ५० प्रतिशत स्वपुँजीबाट र ५० प्रतिशत ऋणबाट जुटाइएको छ। कम्पनीको जारी पूँजीको ५१ प्रतिशत संस्थापक सेयरधनीमध्ये प्राधिकरणको १० प्रतिशत, चिलिमे जलविद्युत कम्पनी लिमिटेडको ३७ प्रतिशत, सिन्धुपाल्चोक हाइड्रोपावर कम्पनी, नेपाल अरनिको हाइड्रो पावर कम्पनी, सिन्धु इन्भेस्टमेन्ट कम्पनी र सिन्धु भोटेकोसी हाइड्रो पावर लिमिटेडको ११ प्रतिशत सेयर छ। ४९ प्रतिशत साधारण सेयरधनी समूहको सेयर छ। कम्पनीले साधारण सेयर निष्कासन गरी रकम संकलन गरिसकेको छ। साधारण लगानीकर्ता १० लाख ७५ हजार छन्। आयोजनाबाट वार्षिक ५४ करोड २२ लाख युनिट विद्युत् उत्पादन हुनेछ। प्राधिकरणले आयोजनाको विद्युत् हिउँद र वर्षायाममा प्रतियुनिट क्रमशः ८४० र ४८० रुपैयाँमा खरिद गर्नेछ। यसबाट कम्पनीलाई वार्षिक दुई अर्ब ८० करोड रुपैयाँ आम्दानी हुनेछ। बिजुली खेर जाने डर आयोजना निर्माण सम्पन्न हुने चरणमा पुगिसकेको भए पनि बिजुली प्रवाह गर्ने सबस्टेशन निर्माण सम्पन्न नहुँदा नेपाल विद्युत् प्राधिकरणलाई समस्या परेको छ। बाह्रबिसेमा निर्माणाधीन २२०१३२ केभी सबस्टेसनको निर्माण तत्काल सम्पन्न गर्न प्राधिकरणको कार्यकारी निर्देशक कुलमान घिसिङले ताकेता गरेको भएपनि आयोजना व्यवस्थापन र निर्माण व्यवसायीसँग निर्माणमा देखिएका समस्याका कारण निर्माण कार्य अघि बढ्न सकेको छैन। कार्यकारी निर्देशक कुलमान घिसिङ र आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान सम्मिलित प्राधिकरणको उच्चस्तरीय टोलीले सबस्टेसनको निर्माण माघको पहिलो हप्ताभित्र सम्पन्न गर्ने तालिका तय गरेको भएपनि समयसीमा कटेको १ महिना बितिसक्दा पनि निर्माणकार्य सम्पन्न हुन सकेको छैन। सबस्टेसन निर्माणको ठेक्का पाएको चिनियाँ कम्पनी ग्वाङ्सी ट्रान्समिसन एण्ड सबस्टेसन कन्ट्रक्सन तथा सेन्जेन क्लाउ इलेक्ट्रोनिक्सको संयुक्त उपक्रमको कमजोर कार्यसम्पादनका कारण सबस्टेसनको निर्माण ढिलाइ हुँदै आएको छ। प्राधिकरणले कार्यसम्पादनमा सुधार्न पटकपटक दिएको निर्देशन निर्माण व्यवयासीले पालना नगर्दा सबस्टेसन निर्माण सम्पन्न हुने तालिका प्रभावित हुँदै आएको छ। समयमा नै सबस्टेसनको निर्माण सम्पन्न नभएर मध्यभोटेकोशीको विद्युत् जोड्न नसकिए सोको क्षतिपूर्ति निर्माण व्यवसायीबाट भराउने चेतावनी प्राधिकरणले दिँदै आएको छ। समस्या समाधानका लागि पटकपटक प्रयास गरिए पनि निर्माण व्यवसायीले तोकिएको समयमा काम सम्पन्न गर्न सकेको छैन। मध्यकोसीको निर्माण एक महिनाभित्र सम्पन्न गर्ने गरी अन्तिम चरणका काम भइरहेको छ। मध्यभोटेकोसीबाट उत्पादित विद्युत् दुई सय २० केभी प्रसारण लाइनमार्फत बाह्रबिसे सबस्टेसनमा जोडिनेछ। तर सबस्टेशनको निर्माण पूरा नहुँदा एकातिर बिजुली खेर जाने चिन्ता र अर्कोतर्फ लगानी बढ्ने अवस्था सिर्जना भएको छ। मध्यभोटेकोसी विद्युत् उत्पादन सुरु गर्ने अवस्थामा पुगेको छ, आयोजनाबाट विद्युत् उत्पादन सुरु हुनुभन्दा पहिले नै सबस्टेसन निर्माण सम्पन्न गर्नुपर्छ। समयमै निर्माण सम्पन्न नभए मध्यभोटेकोशीको विद्युत् खेर फाल्नुपर्ने पीडादायी अवस्था आउन सक्ने भएकाले यसलाई ध्यान दिएर काम गरौँ, उनले भने मध्यभोटेकोसीले यस वर्षको सुख्खायामको विद्युतको माग धान्नका लागि ठूलो सहयोग गर्छ, त्यसैले सबै गम्भीर भएर सबस्टेसन निर्माणमा लागेर आयोजनाको विद्युत जतिसक्दो छिट्टो जोड्ने अवस्थामा पुगौँ, हाम्रोतर्फबाट आवश्यक सहयोग र सहजीकरण गर्न तयार छौं। सबस्टेसनमा राखिने पावर ट्रान्सफर्मरहरू जडान भइसकेका छन्। सबस्टेसनमा २२०१३२ केभी, १६० एमभीए र १३२११ केभी, ५ एमभीएका पावर ट्रान्सफर्मरहरू राखिएका छन्। ग्याँस इन्सुलेटेड प्रणाली ९जिआइएस० प्रविधिमा आधारित सबस्टेसनका उपकरणहरू जडान भइरहेका छन्। नियन्त्रण कक्षमा रहने सम्पूर्ण उपकरणहरू निर्माणस्थलमा आपूर्ति भइसकेका छन् भने भने जडान बाँकी छ। सिभिलतर्फको फिनिसिङ काम बाँकी छ। २२०१३२ केभी सबस्टेसन निर्माणको समग्र प्रगति करिब ९० प्रतिशत छ। बाह्रबिसेमै ४०० केभीको अर्को सबस्टेसन पनि निर्माणाधीन छ।"
२४औं बुढासुब्बा गोल्डकप फागुन २६ देखि,"धरान : २४औं अन्तर्राष्ट्रिय आमन्त्रण बुढासुब्बा गोल्डकप फुटबल प्रतियोगिता यही फागुन २६ गतेदेखि धरान रंगशालामा हुने भएको छ। आयोजक धरान फुटबल क्लबले बिहीबार पत्रकार सम्मेलन गर्दै फागुन २६ गतेदेखि चैत ३ गतेसम्म प्रतियोगिता सञ्चालन हुने जानकारी गराएको छ। गोल्डकप प्रतियोगितामा ८ वटा क्लबले सहभागिता जनाउने क्लबका अध्यक्ष प्रताप तामाङले बताए। उनले प्रतियोगितामा टिममा लिग च्याम्पियन चर्च ब्वाइज, थ्रीस्टार क्लब, धरान फुटबल क्लब, एनआरटी काठमाडौं, त्रिभुवन आर्मी क्लब, काँकडभिट्टा फुटबल ट्रेनिङ सेन्टर, जिल्ला फुटबल संघ मोरङ र भारतीय क्लब युके एफसीले सहभागिता जनाउने बताए। प्रतियोगिताको विजेतालाई नगद १० लाख र नगद ५ लाख पुरस्कार वितरण गरिने क्लबका महासचिव नवीन राईले बताए। त्यस्तै विधागत खेलाडीलाई पनि पुरस्कार प्रदान गरिने छ। प्रतियोगिताको उत्कृष्ट खेलाडीले नगद १ लाख, प्रत्येक खेलको म्यान अफ दि म्याचले १० हजार, उत्कृष्ट गोलरक्षक, उत्कृष्ट डिफेन्स, उत्कृष्ट मिडफिल्डर, उत्कृष्ट स्ट्राइकर र उत्कृष्ट प्रशिक्षकले जनही नगद २५ हजार पुरस्कार प्राप्त गर्ने क्लबका उपाध्यक्ष घनश्याम बुढाथोकीले बताए। उनले प्रतियोगिताको सर्वाधिक गोलकर्ताले नगद ३५ हजार पाउने उनको भनाइ छ। प्रतियोगिता सम्पन्न गर्न ६६ लाख ५५ हजार खर्च लाग्ने छ। प्रतियोगितामा ७७ लाख ६० हजार आम्दानी हुने क्लबले जनाएको छ।"
तराईमधेस र उत्तर दक्षिण अभियान सञ्चालन गर्ने माओवादी निर्णय,"काठमाडौं : नेकपा माओवादी केन्द्रले चैत १ गतेबाट विभिन्न अभियान सञ्चालन गर्ने भएको छ। पार्टी कार्यालय पेरिसडाँडामा बिहीबार बसेको स्थायी कमिटी बैठकले तराई मधेस जागरण अभियान, उत्तर दक्षिण अभियान सञ्चालन गर्ने निर्णय गरेको हो। त्यस्तै प्रदेशले आफ्नै तरिकाले वृहंगम जनपरिचालन गर्नेगरी प्रदेशकै योजना कार्यक्रम सञ्चालन हुने प्रवक्ता अग्नि सापकोटाले जानकारी दिए। त्यस्तै माओवादीले जनतासँग माओवादी विशेष रूपान्तरण अभियानअन्तर्गत खट्ने कार्यकता र नेतालाई सम्मान गर्ने उनले बताए। उनले पार्टी अभियानमा राम्रो गर्नेलाई सम्मानपत्र दिने, ठीकै गर्नेलाई धन्यवाद दिने, राम्रो गर्नुस् भन्ने, नराम्रो गर्नेलाई कारबाही गर्ने, घटुवा निलम्बन, चेतावनीसम्म हुनसक्ने जिकिर गरे। मधेसमा विश्वासको मत, सिराहा समस्या लगाएतका विषयमा आगामी बैठकमा छलफल हुने प्रवक्ता सापकोटले जानकारी दिए। त्यस्तै उनले कांग्रेसको महासमितिलाई पार्टीले नियालीरहेको भन्दै कांग्रेसभित्रको गठबन्धनको छलफलले कुनै अन्तर नपर्ने जिकिर गरे।"
गठबन्धनलाई निरन्तरता दिँदै कांग्रेस महासमिति बैठकको ११ बुँदे निष्कर्ष,"काठमाडौं : नेपाली कांग्रेसको महासमिति बैठकले वर्तमान गठबन्धनलाई निरन्तरता दिँदै ११ बुँदे निष्कर्ष निकालेको छ। पार्टीका प्रचार प्रसार उपसमितिका संयोजक मीनबहादुर विश्वकर्माले गठबन्धनलाई निरन्तरता दिई वर्तमान सरकारमार्फत भ्रष्ट्राचार, बेथिति र विसंगतिविरुद्ध वैधानिकरूपमै अभियान सञ्चालन गरी सुशासन र राष्ट्रिय सदाचार पद्दति स्थापित गर्ने निष्कर्ष निकालिएको बताए। त्यस्तै शान्ति प्रक्रियाका बाँकी काम पूरा गर्ने र संक्रमणकालीन न्यायका विषय चाँडै टुंग्याउने निष्कर्ष निकालिएको उनले बताए। यी हुन् ११ निष्कर्ष १ नेपाली राजनीतिको महत्वपूर्ण ऐतिहासिक दिन फागुन ७ अर्थात प्रजातन्त्र दिवसको अवसर पारेर २०८० फागुन ७ गते ललितपुरको गोदावरीमा पार्टी सभापती श्री शेरबहादुर देउवाले समुद्घाटन गरी १० गते सम्पन्न नेपाली कांग्रेसको महासमिति बैठकले, २ नेपालको राष्ट्रिय स्वाधिनता र नागरिक स्वतन्त्रताका लागि पटकपटकका क्रान्ति, संघर्ष र आन्दोलनमा सहादत प्राप्त गर्ने वीर शहिदहरुप्रति हार्दिक श्रद्धा सुमन अर्पण एवं सम्पूर्ण अग्रज नेताहरु तथा देश, लोकतन्त्र र कांग्रेसकालागि जीवन अर्पीत गर्ने सवै पार्टी सदस्य प्रति उच्च सम्मान प्रकट गर्दै, ३ नेपाली जनताले गरेको पटक पटकको क्रान्ति, संर्घष र आन्दोलनवाट प्राप्त उपलव्धी एवं हरुको रक्षा गर्दै संस्थागत विकास एवं संविधानले निर्दिष्ठ गरेका विषयलाई आत्मसाथ गरि, ४ नेपालको संविधानको रक्षा, संघीय समावेसी लोकतान्त्रिक गणतन्त्रको सुदृढीकरण र संविधानको सार्थक कार्यान्वयन आजको राष्ट्रिय दायित्व भएको तथ्य हृदयङ्गमसाथ नागरिकको अवस्था रुपान्तरण गर्ने प्रण गर्दै ५ शान्ति प्रक्रियाका वाँकी काम, संक्रमणकालिन न्यायका विषय चाँडै टुङ्याउँने प्रतिवद्धता जाहेर गर्दै, ६ नेपाली कांग्रेसको महत्वपूर्ण उपस्थिीति सहित निर्माण भएको गठवन्धनलाई निरन्तरता दिई वर्तमान सरकार मार्फत भ्रष्ट्राचार, वेथिती र विसंगतिका विरुद्ध वैधानिकरुपमै अभियान संचालन गरि सुशासन र राष्ट्रिय सदाचार पद्दती स्थापित गर्न सम्पूर्ण रुपले कृतसंकल्पित रहने अठोट गर्दै, अर्थतन्त्रमा देखिएका विविध समस्या र चुनौतिहरुलाई समाधान गर्ने जिम्मेवारी वोध गर्दै, ७ मुलूकमा विद्यमान सवैखाले सामाजिक एवं जातीय क्षेत्रीय तथा लैङ्गिक विभेद र हिंसा विरुद्ध कार्यक्रमिक अभियान संचालन गर्ने प्रतिवद्धता गर्दै, ८ तीनै तहका सरकार संचालनमा देखिएका समस्याहरुलाई समाधानका लागि नेतृत्वदायी भूमिका प्रति सचेत रहदै, ९ किसान, सहकारी वचतकर्ता, मीटरव्याज र लघुबित्त पिडितहरुले भोग्दै आएका पिडालाई अभिलम्व समाधान गरि पिडितलाई न्याय दिलाउँन सरकारको गंभिर ध्यानाकर्षण गराउँदै, १० महासमितिको वैठकमा उपसभापति पूर्ण वहादुर खड्काले प्रस्तुत गर्नुभएको नीति प्रस्ताव, महामन्त्री गगन कुमार थापाले प्रस्तुत गर्नु भएका सांगठानिक प्रस्ताव, महामन्त्री विश्वप्रकाश शर्माले प्रस्तुत गर्नुभएको समसामयीक राजनीतिक प्रस्ताव नेपाली कांग्रेसको नीति, सांगठानिक कार्ययोजना र समसामयिक सन्दर्भमा स्पष्ट दृष्किोण निर्माण गरेको छ । बन्द सत्रमा प्रस्तुत प्रस्तावमा सहभागी सदस्यहरुवाट अत्यन्तै महत्वपूर्ण सुझावहरु प्राप्त भएका छन् । प्राप्त सुझावहरुका आधारमा केन्द्रीय कार्यसमितले परिमार्जन सहित अन्तिम रुप दिने गरि तीनवटै प्रस्ताव महासमितिको यो बैठक सर्वसम्मतिले पारित गर्दछ । साथै नेपाली कांग्रेसका प्रवक्ता एवं अर्थ मन्त्री डा प्रकाशसरण महतले प्रसतुत गर्नुभएको आर्थिक प्रतिवेदन सुझाव सहित ग्रहण गर्नुका साथै लेखा समितिका संयोजक श्याम प्रसाद घिमिरेले प्रस्तुत गर्नुभएको लेखा परिक्षण प्रतिवेदन वैठकले अनुमोदन गरेकोछ । ११ राजनीतिक स्थायीत्व, रुपान्तरण नविनता । स्वतन्त्रता, न्याय र समानता ।। नेपाली कांग्रेसको नीतिगत प्रतिवद्धता ।।। उद्धघोषका साथ प्रारम्भ भई उत्साहकासाथ सम्पन्न यो बैठकबाट हासिल नविन उर्जालाई सम्पूर्ण एकताका साथ संगठन निर्माण र विस्तारमा जुट्दै नेपाल र नेपालीको उज्यालो भविष्यका लागि समर्पित हुने साझा प्रतिवद्धताका साथ यो ऐतिहासिक महासमितिको वैठक सम्पन्न भएको छ । यो एतिहासिक महासमितिको बैठकका सहभागि केन्द्रीय पदाधिकारी तथा सदस्यहरु, प्रदेश कार्यसमितिका पदाधिकारी तथा सदस्यहरु, जिल्ला सभापतिहरु, महासमिति सदस्यहरु, बैठक सफल पार्न विभिन्न उपसमितिमा रही अहोरात्र कार्य गर्नुहुने साथिहरु, भातृ तथा शुभेच्छुक संघ संस्थाका अध्यक्ष एवं प्रतिनिधिहरु, सुरक्षाकर्मीहरु, यातायात व्यवसायिहरु, नेपाली कांग्रेस ललितपुरका सभापति सहित विभिन्न तहमा रही काममा संलग्न स्थानीय साथीहरु, जनप्रतिनिधिहरु र विशेष भुमिकामा रही अविछिन्न समाचार संकलन तथा संप्रेषणमा योगदान गर्नुहुने सम्पूर्ण संचार माध्यम तथा संचारकर्मी साथिहरुमा नेपाली कांग्रेस केन्द्रीय कार्य समिति तथा प्रचार प्रसार उपसमितिको तर्फबाट हार्दिक धन्यवाद एवं आभार व्यक्त गर्दछ । मीन बहादुर विश्वकर्मा संयोजक प्रचार प्रसार उपसमिति"
पुनर्निर्माणमा छुटेका ४५ परिवारको घर निर्माण हुने,दोलखा : जिल्लाको विगु गाउँपालिका८ थामीचाँगूका ४५ घर परिवारको घर निर्माण हुने भएको छ। सहरी विकास कार्यालयले पुनर्निर्माणमा छुटेका उनीहरूको घर निर्माण गर्न लागेको हो। भूकम्पबाट छुटेका परिवारको घर निर्माणका लागि आवास निर्माणका लागि ४५ जनासँग सम्झौता गरेको सहरी विकास तथा भवन कार्यालय धुलिखेलका प्रमुख सन्तोष निरौलाले बताए। जनता आवास कार्यक्रम कार्यान्वयन कार्यविधि २०७५ अनुसार प्रभावितले चार पटक गरेर ३ लाख ५० हजार रुपैयाँ रकम पाउने छन्।
नारायणगढमुग्लिन सडक फागुन १३ गतेदेखि बन्द नहुने,चितवन : दैनिक चार घण्टा सवारी रोकेर पुल निर्माणका लागि भित्तो काटिँदै आएको नारायणगढमुग्लिन सडकखण्ड फागुन १३ गतेदेखि बन्द नगरिने भएको छ। तेस्रो पटक थपेको म्याद यही फागुन १२ गते सकिँदैछ। पुल निर्माणका लागि भित्तो काट्नुपर्ने काम अन्तिम चरणमा पुगेकाले अबको कामका लागि सवारी रोक्नु नपर्ने भएको हो। नागढुङ्गामुग्लिन सडक आयोजना पश्चिम खण्ड (नारायणगढमुग्लिन)का प्रमुख केदार नेपालका अनुसार पुस ७ गतेदेखि क्रमशः २१ दिनका दरले तेस्रो पटक सडक बन्द गरेर काम गरिएको हो। कूल ६३ दिनमा माघे सङ्क्रान्तिमा दुई दिनमा अर्को एक दिन गरी तीन दिनबाहेक ६० दिन दिउँसो १२ बजेदेखि ४ बजेसम्म सडक बन्द गरेर काम गरिएको हो। त्यहाँको ढिस्को भत्काउने काम अब तीन मिटर मात्रै बाँकी छ। फागुन १२ गतेसम्म थप एक मिटर भत्काउन सकिने अनुमान छ। अबको काम निकै कडा भएकाले समय लाग्ने देखिएको छ। बाँकी दुई मिटर सडक नरोकेरै भत्काउन मिल्ने उनको भनाइ छ। पुलको जगको काम अघि बढाउन मिल्ने भएकाले समय अनुकूल मिलाएर बाँकी ढिस्को भत्काइने उनले जानकारी दिए। प्रमुख जिल्ला अधिकारी भूपेन्द्र थापाले निर्माण कम्पनीले माग गरेको समय सकिएकाले अब सडक नरोकेरै काम गर्न भनिएको बताए। ढिस्को होचो मात्रै बाँकी रहेकाले हेरेर काम गर्न मिल्ने उनको भनाइ छ। त्यहाँको ढिस्को ६० मिटर हाराहारी अग्लो थियो। गत साल २५ मिटर तल झारिएको थियो। बाँकी ३५ मिटर यो वर्ष भत्काउन सुरु गरिएको हो। गत साल कडा चट्टान आएपछि विस्फोट गर्ने भन्दै काम रोकिएको थियो। विस्फोट गर्दा पुलसमेत भत्कनसक्ने भएकाले पुनः एक पटक भत्काउने प्रयास गरिएको हो। सो सडकका १९ वटा पुलमध्ये चार वटा पुल चार वर्षअघि निर्माण गरिएको थियो। बाँकी १५ पुल एकैसाथ ठेक्का लगाइएको थियो। २०७६ चैत १० गतेदेखि पुलको निर्माण थालिएको हो। पुलको लागत एक अर्ब २८ करोड छ। अनक कन्सट्रक्सनले पुलको ठेक्का पाएको थियो। यो राजमार्गलाई एसियाली विकास बैंक (एडिबी) को सहयोगमा एसियन मापदण्डअनुसार बनाइएको हो। पुल ११ मिटर चौडा छन्। सडक विस्तार गरेसँगै नौदेखि ११ मिटर फराकिलो बनेको छ। राजधानी बाहिरिने र भित्रने प्रमुख सडकका रुपमा यो सडक रहेको छ। यो सडक हुँदै दैनिक १० हजारभन्दा बढी सवारीसाधन आवतजावत गर्छन्।
मन्त्री ज्वालाको विषयमा प्रतिवेदन सार्वजनिक भएपछिमात्रै नेकपा एसले धारणा तय गर्ने,"काठमाडौं : नेकपा एकीकृत समाजवादीले पार्टीका तर्फबाट मन्त्री भएका प्रकाश ज्वालाको विषयमा छानविन समितिको प्रतिवेदन सार्वजनिक भएपछि धारणा तय गर्ने जनाएको छ। बिहीबार पार्टी कार्यालय आलोकनगरमा बसेको सचिवालय बैठकले बालकुमारी घटनाको प्रतिवेदन प्रधानमन्त्रीले बुझेको तर सार्वजनिक नभएको अवस्थामा सार्वजनिक भए पनि मात्रै पार्टीको धारणा तय गर्ने निष्कर्ष निकालेको प्रवक्ता जगन्नाथ खतिवडाले जानकारी दिए। बालकुमारी घटना श्रम मन्त्रालयसँग सम्बन्धित रहेको, गोली हान्न आदेश दिने गृहमन्त्रालय भएको भन्दै उहाले प्रतिवेदनमा कसलाई कुन कारणले दोषी देखाइएको भन्ने पत्ता लाग्न नसकेको उनले बताए। प्रवक्ता खतिवडाले यस विषयमा आन्तरिकरूपमा छलफल भए पनि प्रतिवेदनलाई पर्खने निर्णय रहेको जिकिर गरे। बैठकमा समसामयिक विषय, पार्टीको आन्तरिक नीतिगत विषय र महाधिवेशन तयारीका बारेमा छलफल भएको उनले बताए। सचिवालय बैठक फागुन १४ गते पुन बस्ने उनको भनाइ छ।"
"विभिन्न काण्डमा मुछिएका मन्त्रीहरूलाई बर्खास्त गर्न एमालेको माग, यस्ता छन् २२ बुँदे निर्णय","काठमाडौं : नेकपा एमालेले विभिन्न काण्डमा मुछिएका मन्त्रीहरूलाई तत्काल बर्खास्त गर्न माग गरेको छ। पार्टी कार्यालयमा च्यासलमा बसेको केन्द्रीय कमिटी बैठकले २२ बुँदे निर्णय गर्दै मन्त्रीहरूको बर्खास्ती माग गरेको हो। एमालेले टेरामक्स काण्डमा मुछिएका, बालकुमारी घटनामा दोषी देखिएका र विवादमा मुछिएका मन्त्रीहरूलाई तत्काल बर्खास्त गर्नुपर्ने माग गरेको हो। । सरकारले तस्करी र भ्रष्टाचारलाई संरक्षण गरेको र शासन सञ्चालनमा द्वैध चरित्र देखाएको एमालेको आरोप छ। 'मुलुक तस्करी र भ्रष्टाचारको गहिरो दलदलमा फस्दै गएको छ। सञ्चारमन्त्री टेरामक्स खरिद प्रक्रियाको अनियमिततामा मुछिएका छन्। बालकुमारी घटना छानबिन आयोगले दोषी देखाएका भौतिक पूर्वाधार मन्त्री निर्लज्जतापूर्वक झण्डा हल्लाएर हिंडिरहेका छन्। सरकारको भ्रष्टाचार नियन्त्रणको नारा स्टण्टबाजीमा परिणत भएको छ। गठबन्धनमा आबद्ध भएकै कारण ललितानिवास काण्डका मुख्य निर्णयकर्ताहरूलाई उन्मुक्ति दिइएको छ। सुन तस्करीमा मुछिएका आफ्नो पार्टीका नेतालाई सफाइ दिइएको छ। विभिन्न काण्डहरूको छानविनमा व्यवसायीहरूपिच्छे दोहोरो मापदण्ड अपनाइएको छ र आफ्ना मान्छेहरूलाई अपराधबाट उन्मुक्ति दिन न्यायालयलाई प्रभावित र महान्यायाधिवक्ता कार्यालयको दुरूपयोग गर्दै गरिएको छ। गठबन्धनका मान्छे मुछिएका मुद्दाहरूमा पक्षपातपूर्ण न्यायनिरूपण आम विषय बनेको छ,' निर्णयमा भनिएको छ। त्यस्तै एमालेले सरकारका गलत नीति र भ्रष्ट क्रियाकलापका कारण मुलुकको अर्थतन्त्र मन्दीमा फस्दै गएको आरोप लगाएको छ। आर्थिक वर्षको ७ महिना बित्दा पुँजीगत खर्च २१ प्रतिशतमा सीमित भएको र राजस्वले चालू खर्चसमेत धान्नसकेको अवस्था नरहेको भन्दै एमालेले सरकारको चर्को आलोचना गरेको छ। 'सरकार आर्थिक वर्षको पहिलो महिनादेखि नै आन्तरिक ऋण उठाइरहेको छ। विकास निर्माणका काम ठप्प छन्। निर्माण व्यवसायीहरूले सम्पन्न भइसकेका कामको भुक्तानी पाउनसकेका छैनन्। चर्को ब्याजदर, झन्झटिलो कर प्रशासन र सरकारका दोहनकारी नीतिका कारण व्यवसायीहरू हतोत्साही अवस्थामा छन्। धेरै व्यवसायहरू बन्द भएका छन् र व्यवसायीहरू पलायन हुने अवस्थामा पुगेका छन्। यो बैठक गहिरिँदो आर्थिक संकट र विग्रँदो व्यवसायिक वातावरणप्रति गहिरो चिन्ता व्यक्त गर्दछ,' निर्णयमा भनिएको छ।"
नोर्बु र कुमार भारतमा निर्णायक,काठमाडौं : नेपालका अन्तर्राष्ट्रिय तेक्वान्दो निर्णायक नोर्बु लामा र कुमार लामा घिसिङले भारतको नोयडामा अफिसियल रेफ्रीजर्जको भूमिका निर्वाह गरेका छन्। नोयडा तेक्वान्दो संघको आयोजनामा भारतको नयाँ दिल्लीमा सञ्चालन भएको प्रथम प्रधानमन्त्री कप तेक्वान्दो च्याम्पियनसिपमा नोर्बु र कुमारले अफिसियल रेफ्रीजर्जको भूमिका निर्वाह गरेका हुन्। ग्रेटर नोयडाको सुरजपुरमा गत आइतबारदेखि तीन दिनसम्म सञ्चालन भएको च्याम्पियनसिपमा दुई अन्तर्राष्ट्रिय रेफ्रीसँगै २० जना खेलाडीले प्रतिस्पर्धा गरेका थिए। जसमा ११ स्वर्ण र नौ रजत पदक जितेको च्याम्पियनसिपका निर्णायक कुमार लामा घिसिङले जानकारी दिए। तेक्वान्दोका वरिष्ठ प्रशिक्षकसमेत रहेका नोर्बु ग्योरोगी र पुम्से विधाका अन्तर्राष्ट्रिय रेफ्री हुन्। पुम्सेको उनी सेकेन्ड क्लास अन्तर्राष्ट्रिय रेफ्री हुन्। उनी सन् २०२० मा पुम्सेको सेकेन्ड क्लास अन्तर्राष्ट्रिय रेफ्री बनेका थिए। उनले विभिन्न मुलुकमा भएको अन्तर्राष्ट्रिय रेफ्री रिफ्रेसर कोर्समा सहभागिता जनाउनुका साथै विभिन्न राष्ट्रमा भएका अन्तर्राष्ट्रिय प्रतियोगितामा अफिसियल रेफ्रीजर्जको भूमिका निर्वाह गर्दै आएका छन्। यसैगरी विगत तीन दशकदेखि नेपाली खेलकुदमा सक्रिय कुमार नेपाल तेक्वान्दो संघका केन्द्रीय सदस्य एवं जुनियर राष्ट्रिय टिम तयारी उपसमितिका संयोजक पनि हुन्। कुमारले युनाइटेड तेक्वान्दो डोजाङमार्फत राष्ट्रिय तथा अन्तर्राष्ट्रिय खेलाडी उत्पादन गरिरहेका छन्। उनकै पहलमा काठमाडौं अन्तर्राष्ट्रिय ग्योरोगी तथा पुम्से च्याम्पियनसिप पनि आयोजना हुँदै आएको छ। उनले २०७९ फागुनमा यूएईमा सञ्चालन भएको अन्तर्राष्ट्रिय ग्योरोगी रेफ्री कोर्स उत्तीर्ण गरेका थिए। उनले विभिन्न मुलुका अन्तर्राष्ट्रिय प्रतियोगितामा रेफ्रीजर्जको भूमिका निर्वाह गर्दै आएका छन्।
"जिल्ला अदालतको फैसलाविरुद्ध सन्दीपले दिएको पुनरावेदन दर्ता, चैत १२ गते तारिख","काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदन दर्ता भएको छ। लामिछानेका वकिल सरोजकृष्ण घिमिरेले पुनरावेदन दर्ता भएको र चैत १२ गतेका लागि तारिख तोकिएको जानकारी दिए। उनले बलात्कार मुद्दामा लामिछाने निर्दोष रहेको र उच्च अदालतबाट न्याय पाउने विश्वास व्यक्त गरे। जिल्ला अदालत काठमाडौंको फैसला बदरको माग गर्दै लामिछाने बिहीबार आफ्ना वकिल घिमिरेसँग उच्च पुगेका थिए। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको छ। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्। सोही उजुरीका आधारमा प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी मुद्दा अगाडि बढाएको थियो।"
सन्दीप लामिछानेलाई जेल बाहिरै बसेर मुद्दा लड्ने अनुमति,"काठमाडौं : बलात्कार मुद्दामा जिल्ला अदालतबाट दोषी ठहर भएका क्रिकेटर सन्दीप लामिछानेले जेल बाहिरै बसेर मुद्दा लड्न पाउने भएका छन्। पुनरावेदनका लागि उच्च अदालत पाटन पुगेका क्रिकेटर लामिछानेले जेल बाहिरै बसेर मुद्दा लड्न पाउने भएका हुन्। उच्च अदालतका प्रवक्तासमेत रहेका उपरजिस्ट्रार तीर्थराज भट्टराईले लामिछानेलाई उक्त अनुमति दिएको बताए। 'मुलुकी फौजदारी कार्यविधि संहिता ऐन २०७४ अनुसार उहाँले जेल बाहिरै बसेर मुद्दा लड्ने अनुमति पाउनुभएको हो,' अन्नपूर्णसँग उनले भने। जिल्ला अदालत काठमाडौंको फैसला बदरको माग गर्दै लामिछाने बिहीबार आफ्ना वकिलसहित उच्च अदालत पुगेका थिए। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो।"
कांग्रेस महासमितिमा पेस भएका ४ वटै प्रस्ताव सर्वसम्मतिले पारित,"ललितपुर : नेपाली कांग्रेसको जारी महासमिति बैठकमा पेस गरिएका चार वटा प्रस्तावहरू सर्वसम्मतिले पारित भएका छन्। उपसभापति पूर्णबहादुर खड्काले पेस गरेको नीति प्रस्ताव, महामन्त्री गगन थापाले पेस गरेको सांगठनिक प्रस्ताव, महामन्त्री विश्वप्रकाश शर्माले पेस गरेको समसामयिक राजनीतिक प्रस्ताव र लेखा समिति संयोजक श्याम घिमिरेले पेस गरेको लेखा परीक्षण प्रतिवेदन सर्वसम्मतिले पारित भएका हुन्। महामन्त्री थापाले चार वटै प्रस्ताव पारित गरिदिन गरेको आग्रहमा महासमिति सदस्यहरूले ताली बजाएर कांग्रेस केन्द्रीय समितिले अनुमोदन गर्ने गरी चारवटै प्रस्ताव सर्वसम्मतिले पारित गरेको हो।"
कञ्चनपुरमा भुस्याहा कुकुरले खोरमै गएर मारे ६सय कुखुरा,"कञ्चनपुर : शुक्लाफाँटा नगरपालिका११ अमरपुरस्थति आशा ऐरको कुखरा फार्मभित्र छिरेका भुस्याहा कुकुरले चार लाख मूल्य बढीका कुखुरा मारेर नोक्सानी पुर्याएका छन् । आज बिहान कुखुरा फार्मको तारजाली तोडेर भित्र पसेको भुस्याहा कुकुरको हुलले अण्डा दिने लेयर्स जातका छ सय कुखुरा मारिदिएको हो । सय बढी कुखुरा घाइते छन् । 'बैंकबाट रु १२ लाख बढी कर्जा निकालेर एक हजार दुई सय अण्डा दिने कुखुरा पालेका थियौँ', फार्म सञ्चालक आशाले भने, 'दैनिक कुखुराले चार पेटी जति अण्डा दिँदै आएका थिए, भुस्याहा कुकुर फार्मभित्र छिरेर कुखुरा मारिदिएपछि निकै ठुलो नोक्सानी व्यहोर्न बाध्य भएका छौँ ।' फार्ममा पाँच सय जति कुखुरामात्रै बाँकी रहेको उनले बताए। फार्मभित्र कुकुरले कुखुरा मारेर खान थालेपछि कुखुराको आवाज सुनी कुकुरलाई भगाउन सकिएको उनले बताए। वडाध्यक्षको रोहवरमा प्रहरी मुचुल्का तयार गरिएको उनको भनाइ छ । नगरपालिका क्षेत्रमा भुस्याहा कुकुर नियन्त्रण नहुँदा किसानले निकै सास्ती खेप्नुपरेको स्थानीय जयबहादुर ऐरले बताए। 'पोल्ट्री फार्मभित्रै छिरेर आज ठूलो सङ्ख्यामा कुखुरा मारिदिए, बाटो हिँडने व्यक्तिाई पनि झम्टिने गरेको छ', उनले भने, 'धेरै व्यक्तिलाई टोक्दा रेबिजको खोप लगाइरहेका छन् ।' नगरपालिकाले भुस्याहा कुकुर नियन्त्रण गरिदिनुपर्ने उनको भनाइ छ । कुखुरा फार्म सञ्चालकले सम्बन्धित निकायलाई क्षतिपूर्तिको व्यवस्था गरिदिनका लागि पनि आग्रह गरेका छन् । रासस"
सरकारको काम ठेक्कापट्टा र स्वार्थ पूरा गर्नेमात्रै होइन : कांग्रेस नेता भण्डारी (भिडियो),काठमाडौं : नेपाली कांग्रेसका नेता चन्द्र भण्डारीले जनताका लागि काम गर्न नसकेका कारण व्यवस्थामाथि प्रश्न उठ्न थालेको बताएका छन्। प्रतिनिधिसभा बैठकको बिशेष समयमा बोल्दै भण्डारीले मुलुकमा अधिकारसम्पन्न संविधान बनेपनि तीनै तहका सरकारले जनताका लागि काम गर्न नसकेका कारण व्यवस्थामाथि प्रश्न उठ्न थालेको बताए। उनले सरकारको काम ठेक्कापट्टा र स्वार्थ पूरा गर्नेमात्रै नभएको जिकिर गरे।
कुपोषण घटाउन दुर्गममा पोषिलो चामल,"सुर्खेत : कर्णालीको दुर्गम क्षेत्रका नागरिकले अब पोषिलो चामल (पौष्टिक तत्व मिसाएर स्तरोन्नति गरिएको चामल) पाउने भएका छन्। चाडबाडको बेलामा समेत चामल नपाउने समस्या बेहोर्दै आएका दुर्गमका नागरिकलाई अब पौष्टिक तत्व मिलाएर स्तरोन्नति गरिएको पोषिलो चामल उपलब्ध गराइने भएको हो। खाद्य व्यवस्था तथा व्यापार कम्पनीले कर्णालीका ५ जिल्लामा पोषिलो चामल वितरण थालिएको जनाएको छ। दुर्गम जिल्ला हुम्ला, डोल्पा, जुम्ला, मुगु र कालिकोटमा यो चामल वितरण हुनेछ। यी जिल्लाले वर्षौंदेखि खाद्य संकट भोग्दै आएका छन्। खाद्यान्नको अभाव झेल्दै आएका यी जिल्लामा कम्पनीले अनुदानमा चामल ढुवानी गरेर बिक्री तथा वितरण गर्दै आएको छ। तर ती जिल्लाहरूमा पौष्टिक तत्वको अभावमा कुपोषणको समस्या बल्झिएपछि त्यसलाई न्यूनीकरण गर्न अब पोषिलो चामल उत्पादन गरेर वितरण सुरु गरिएको कम्पनीले जनाएको छ। कुपोषणको समस्यालाई न्यूनीकरण गर्न पहिलो चरणमा ५ जिल्लाका लागि ६ सय क्वीन्टल पोषिलो चामल वितरण गर्न लागिएको खाद्य व्यवस्था तथा व्यापार कम्पनीका विभागीय प्रमुख भीम थापाले बताए। उनका अनुसार विश्व खाद्य कार्यक्रमको प्राविधिक र आर्थिक सहयोगमा पौष्टिक तत्व स्तरोन्नति गरिएको चामल उत्पादन गरिएको हो। उनले भने,बर्दियाको राजापुरमा पौष्टिक तत्व मिलाइएको चामल उत्पादन सुरु भएको छ, चामलमा पौष्टिक तत्व मिलाउनका लागि मेसिन जडान गरेका छौं। भिटामिन र खनिजको मिश्रणलाई चामलको पिठोमा मिलाइ मेसिनबाट चामलको जस्तै आकार र रङ हुनेगरी यो चामल उत्पादन हुन्छ, यही पोषिलो चामल दुर्गमका बासिन्दालाई उपलब्ध गराउने छौं। यो चामलको प्रयोगले दुर्गममा कुपोषणका कारण हुने बाल मृत्युदरलाई कम गर्न सहयोग पुग्ने बताइएको छ। यस्तै गर्भवती, वृद्धवृद्धा र बालबालिकाका लागि यो चामल बढी उपयोगी हुनेछ। खाद्य कम्पनीका अनुसार २०७४ मा यो चामलको बाजुरामा परीक्षण भइसकेको छ। स्थानीयले यो चामललाई रुचाएको र सकारात्मक प्रभावहरू देखिएपछि कर्णालीका ५ जिल्लामा पनि वितरण गर्न थालिएको थापाले बताए। स्तरोन्नति गरिएको पोषिलो चामलमा आइरन, जिंक, भिटामिन ए, फोलिक एसिड, भिटामिन बी१२, थायमिन, नियासिन र पाइरिडक्सिन लगायतका पौष्टिक तत्व मिसाइएको छ। पहिलो चरणमा सन् २०२४ को अक्टोबरसम्म ७ हजार मेट्रिकटन पोषिलो चामल वितरण गर्ने लक्ष्य रहेको कम्पनीले जनाएको छ। दोस्रो चरणमा कर्णालीका अन्य जिल्लामा समेत यो चामल वितरण गर्ने योजना कम्पनीको छ। कर्णालीका दुर्गम जिल्लामा यो चामल सहज र समयमै उपलब्ध गराउनका लागि ढुवानी र वितरणलाई प्रभावकारी बनाइने कम्पनीले जनाएको छ। कम्पनीका अनुसार पोषिलो चामल र यसअघि वितरण हुँदै आएको चामलको मूल्यमा धेरै अन्तर छैन। यसकारण पनि स्थानीयले सहज रुपमा यो चामलको उपभोग गर्ने र यसले कुपोषण घटाउन सहयोग पुग्ने कम्पनीको दाबी छ। पोषण तत्वको कमीका कारण कर्णालीका दुर्गम क्षेत्रका बालबालिकामा हाल पुड्कोपना, ख्याउटेपना, रक्तअल्पता र शरीरमा रोगसँग लड्ने प्रतिरक्षा शक्तिको अभाव लगायतका समस्या छन्। दुर्गममा रहेको कुपोषणको यही समस्या समाधानका लागि सरकारले पोषिलो चामल बजारमा पठाउने तयारी गरेको खाद्य व्यवस्था तथा व्यापार कम्पनीका विभागीय प्रमुख थापाको भनाइ छ। पोषिलो चामलको उपभोगले दुर्गम जिल्लाहरूमा देखिएको कुपोषणको समस्या न्यूनीकरण हुने कर्णाली प्रदेश योजना आयोगको विश्वास छ। आयोगका उपाध्यक्ष योगन्द्रबहादुर शाहीले पोषिलो चामलसँगै कर्णालीमै उत्पादन हुने रैथाने बालीको महत्वलाई पनि बुझाउनुपर्ने बताए। स्थानीय स्तरमा नै उत्पादन हुने र धेरै पौष्टिक तत्व पाइने चिनो, कागुनो, उवा, फापर, मार्से तथा मार्सी चामल लगायतका खाद्यान्नको प्रयोग बढाउन सकेमा कुपोषणको समस्यालाई कम गर्न सकिने उनको भनाइ छ।"
"२० अंकले घटेर बन्द भयो सेयर बजार, ३ अर्बको कारोबार","काठमाडौं : सेयर कारोबार साताको अन्तिम दिन बिहीबार नेप्से परिसूचक दोहोरो अंकले घटेर बन्द भएको छ। साताको चार कारोबार दिन (आइतबार, मंगलबार,बुधबार र बिहीबार) नेप्से परिसूचक लगातार घटेको हो। सोमबार सार्वजनिक बिदा परेकाले सेयर कारोबार भएन। यसदिन नेप्से परिसूचक २०७६ अंकले घटेर २००५८३ विन्दुमा कायम भएको छ। सेन्सेटिभ इण्डेक्स ३४९ अंकले घटेर ३५९५७ विन्दुमा कायम भएको छ। यसदिन ३०९ कम्पनीको ९५ लाख १८ हजार ७५ कित्ता सेयर ३ अर्ब २० करोड ६१ लाख ६७ हजार २५ रुपैयाँमा खरिदबिक्री भए। सेयर बजार दोहोरो अंकले घटेपनि कारोबार रकम भने बुधबारको तुलनामा बढेको छ। बुधबार २ अर्ब २४ करोड मूल्य बराबरको सेयर कारोबार भयो। आज एउटा मात्रै कम्पनीको सेयर सकारात्मक सर्किट लेभलमा कारोबार भयो। समाज लघुवित्त वित्तीयको सेयर १० प्रतिशतले बढेको हो। जोशी हाइड्रोपावरको ९८७ प्रतिशतले बढ्दा सालिङ पावरको ९८५,बोटलर्स नेपाल (बालाजु)को ८२४ र बोटलर्स नेपाल (तराई)को ५७३ प्रतिशतले मूल्य बढेको हो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको १४ करोड ८७ लाख ९७ हजार १७८ रुपैयाँको सेयर खरिदबिक्री भयो। यसैगरी गुराँस फाइनान्सको १४ करोड १ लाख,जोशी हाइड्रोपावरको ८ करोड ९३ लाख,एनआईसी एसिया बैंकको ६ करोड ४० लाख र नगदी ग्रुपको ६ करोड २४ लाख मूल्य बराबरको सेयर कारोबार भयो। कारोबारमा आएका ४९ कम्पनीको मूल्य बढ्दा १९७ वटाको घट्यो भने २ कम्पनीको मूल्य स्थिर रह्यो।"
"अतिक्रमित सरकारी जग्गाको विवरण संकलन गर्दै गृह, ७७ जिल्लाकै सिडिओलाई काट्यो पत्र","काठमाडौं : गृह मन्त्रालयले अतिक्रमणमा परेका सरकारी जग्गाको विवरण माग गरेको छ। गृहले कानुन विपरीत सरकारी जग्गा अतिक्रमण गरी व्यक्तिगत प्रयोजनमा रहेकाको विवरण संकलन गरी पठाउन ७७ जिल्लाका प्रमुख जिल्ला अधिकारी (सिडिओ)लाई निर्देशन दिएको हो। सरकारी वा सार्वजनिक वा निश्चित प्रयोजनका लागि उपयोग गर्न दिइएका जग्गा गैरकानुनी वा अनधिकृतरूपमा दर्ता वा दाखिल खारेज गरी अतिक्रमण वा कब्जा गरेको एवं तोकिएको उद्देश्यभन्दा फरक प्रयोजनका लागि प्रयोग भएका घटनाहरू देखिएको गृहले बताएको छ। त्यसरी अतिक्रमण वा कब्जा भएका जग्गा फिर्ता ल्याउने तथा गैर कानुनीरूपमा जग्गा अतिक्रमण वा कब्जा गर्ने व्यक्तिलाई प्रचलित कानुनबमोजिम कारबाही गर्ने कार्यलाई सरकारले प्राथमिकता साथ अघि बढाएको भन्दै कसैको निजी हक दर्ता भोगचलनमा रहेको बाहेकको सार्वजनिक एवं सरकारी स्वामित्व रहेको ऐलानी, सन्धिसर्पन, गौचरन, घाट आदी जग्गाहरू कानुन विपरीत कसैले आफ्नो नाममा दर्ता गरेको वा खास उद्देश्य वा प्रयोजनका लागि कुनै संस्थाको भोगचलन वा नियन्त्रणमा रहने गरी सुम्पेको वा जिम्मा दिएका जग्गाहरूको विवरण माग गरिएको गृहका प्रवक्ता नारायणप्रसाद भट्टराईले जानकारी दिए। 'सरकारी वा सार्वजनिक जग्गा दुरुपयोग गरी दर्ता स्रेष्ता कायम गर्ने गरी निर्णय गरेको र सो को आधारमा दाखिल खारेज गरेको वा हक स्वामित्व कायम गरेको वा त्यसरी कायम भएको स्वामित्वबाट बिक्री वितरण गरेको, समय तोकी वा नतोकी भोगाधिकार सिर्जना गरेको, धितो बन्धक राखेको आदि जुनसुकै प्रकारको गैर कानुनी काम कारबाही सम्बन्धी आफूसँग भएको सूचना वा प्रमाण सम्बन्धित जिल्ला प्रशासन कार्यालयमा जानकारी दिनुहुन सम्बन्धित सबैमा अनुरोध छ,' पत्रमा आह्वान गरिएको छ।"
इन्जिनियरका मुद्दाले पायो कांग्रेस महासमितिमा प्रवेश,"काठमाडौं : ललितपुरको गोदावरीमा जारी नेपाली कांग्रेसको महासमिति बैठकमा पहिलोपटक इन्जिनियरहरूका मुद्दाले स्थान पाएको छ। महामन्त्रीद्वय गगन थापा र विश्व प्रकाश शर्माको सांगठनिक र समसायिक प्रस्तावमा शुभेच्छुक संस्था र विकास निर्माण कार्यहरू तीन सिफ्टमा सञ्चालन गर्ने भन्ने दफाहरू उपर छलफल गर्ने क्रममा सेन्टर फर डेमोक्रेटिक इन्जिनियर्स नेपाल (सिडेन)बाट प्रतिनिधत्व गर्ने महासमिति सदस्य प्रकाश केसीले आफ्ना प्रस्तावहरू राखेका हुन्। उनले इन्जिनियरिङ क्षेत्रका सम्बन्धमा इन्जिनियरहरूको क्षमता अभिवृद्धिका लागि इन्जिनियरिङ स्टाफ कलेज स्थापना गर्नुपर्ने, निजी तथा गैर सरकारी क्षेत्रमा कार्यरत इन्जिनियर र आर्किटेक्टहरूको न्युनतम पारिश्रमिकमा एकरूपता कायम गर्न राष्ट्रिय तथा अन्तर्राष्ट्रिय मापदण्डलाई ध्यानमा राखी राज्यस्तरबाट नै नयुनतम पारिश्रमिक निर्धारण गर्नुपर्ने प्रस्तावहरू राखेका छन्। त्यस्तै योजना आयोग, अर्थमन्त्रालयजस्ता महत्वपूर्ण निकायमा अनिवार्यरूपमा इन्जिनियरकै नेतृत्वमा छुट्टै प्राविधिक शाखा स्थापना गर्नुपर्ने, स्थानीय सरकारका कार्यकारी अधिकृत इन्जिनियर राख्नुपर्ने र नेपाली कांग्रेसमा र पार्टीबाट प्रतिनिधत्व गर्ने हरेक निकायमा २० प्रतिशत पेसागत क्षेत्रबाट वैधानिक व्यवस्था गर्नुपर्ने प्रस्तावहरू महासमिति बैठकमा राखिएको छ।"
कांग्रेस महासमिति बैठक : प्रदेश सभापतिहरूले सुझाव प्रस्तुत गर्दै,"काठमाडौं : नेपाली कांग्रेसको जारी महासमिति बैठकको चौथो दिन महासमितिको समूहगत छलफलमा उठेका सुझावहरूलाई प्रदेश सभापतिहरूले महासमिति बैठकमा प्रस्तुत गर्ने क्रम सुरु भएको छ। ललितपुरको गोदावरीमा सोमबारदेखि सुरु भएको महासमिति बैठकको चौथो दिन बन्द सत्रमा महासमिति बैठकमा उठेका सुझावहरूलाई केन्द्रीय पदाधिकारीसहितको संयुक्त बैठकमा प्रस्तुत गर्ने क्रम सुरु भएको हो। मंगलबार उपप्रधान तथा रक्षामन्त्रीसमेत रहेका उपसभापति पूर्णबहादुर खड्काले प्रस्तुत गरेको नीति प्रस्ताव, महामन्त्री गगन कुमार थापाले प्रस्तुत गरेको सांगठनिक प्रस्ताव, महामन्त्री विश्वप्रकाश शर्माले प्रस्तुत गरेको समसामयिक राजनीतिक प्रस्ताव, अर्थमन्त्री डा प्रकाशशरण महतले प्रस्तुत गरेको आर्थिक प्रतिवेदन र लेखा समिति संयोजक श्याम घिमिरेले प्रस्तुत गरेको लेखा परीक्षण प्रतिवेदनमाथि बुधबार दिनभरी महासमिति सदस्यहरूले चार समूहमा रहेर समूहगत छलफल गरेका हुन्। महासमिति सदस्यहरूले गठबन्धनको विषय, सामाजिक तथा आर्थिक मुद्दाहरू, शिक्षा, स्वास्थ्य र रोजगारीलगायतका विषयमा नेपाली कांग्रेसले विशेष पहल गर्नुपर्ने सुझावहरू प्रस्तुत गरेका थिए। महासमिति बैठकको समापन पनि आज नै गरिने नेपाली कांग्रेसका महासमिति बैठकका प्रचार प्रसार संयोजक मीनबहादुर विश्वकर्माले जानकारी दिएका छन्।"
कांग्रेस नेता भण्डारीले हिन्दू राष्ट्र घोषणा गर्नुपर्ने मागसहित देउवालाई बुझाए हस्ताक्षर,काठमाडौं : कांग्रेसका केन्द्रीय सदस्य शंकर भण्डारीले हिन्दू राष्ट्रका लागि गरेको हस्ताक्षर सभापति शेरबहादुर देउवालाई बुझाएका छन्। बिहीबार गोदावरीस्थित महासमिति बैठकमा एक हजार ६३ जना महासमिति सदस्यको हस्ताक्षर देउवालाई बुझाएको भण्डारीले बताए। भण्डारीले महासमिति बैठकको बन्दसत्रमै सभापति देउवालाई हस्ताक्षर बुझाएका हुन्। सबै धर्मलाई सम्मान गर्दै नेपाल हिन्दू राष्ट्र बनाउनुपर्ने उनले बताए। उनले धर्म निरपेक्ष खारेज गरी हिन्दू राष्ट्र घोषणा गरिनुपर्ने बताए। महासमिति बैठकस्थलमा पनि सनातन हिन्दु राष्ट्र नेपाल स्थापना महाअभियानका लागि मंगलबार साँझसम्म झन्डै एक हजार प्रतिनिधिले हस्ताक्षर गरेका थिए।
पूर्वी अफगानिस्तानमा दुई जनालाई सार्वजनिकरूपमा मृत्युदण्ड,"पूर्वी अफगानिस्तानको एउटा फुटबल रङ्गशालामा बिहीबार दुई व्यक्तिलाई सार्वजनिकरूपमा मृत्युदण्ड दिएको छ। तालिबान सत्तामा फर्केपछिको यो तेस्रो र चौथो मृत्युदण्डको सजाय हो । गजनी प्रान्तका सूचना तथा संस्कृति विभागले एक सार्वजनिक सूचनामा आँखाको बदला आँखा सरहको किसास सजायको मृत्युदण्ड भएको बताएको छ । यद्यपि प्रारम्भमा कैदी वा उनीहरूको अपराधका बारेमा विवरण दिइएको थिएन । सन् १९९६ देखि सन् २००१ सम्म तालिबानको पहिलो शासनको समयमा सार्वजनिक मृत्युदण्ड सामान्य थियो । सन् २०२१ अगस्टमा सत्तामा फिर्ता भएपछि तालिबानले अन्य दुई जनालाई मात्र मृत्युदण्ड दिएको छ । दुवै मृत्युदण्ड हत्याको अपराधका लागि थिए । चोरी, व्यभिचार र मदिरा सेवनसहित अन्य अपराधहरूका लागि नियमितरूपमा सार्वजनिकरूपमा कोर्रा हान्ने सजाय दिइने गरिएको छ । तालिबानका सर्वोच्च नेता हिबतुल्लाह अखुन्दजादाले गत वर्ष न्यायाधीशहरूलाई शरियाका सबै पक्षहरू पूर्णरूपमा कार्यान्वयन गर्न आदेश दिएका थिए। यसमा किसासको सजाय पनि सामेल छ । अन्तिमपटक सन् २०२३ जुनमा मृत्युदण्ड दिइएको थियो । एक दोषी हत्यारालाई करिब दुई हजार मानिसको अगाडि लघमान प्रान्तको मस्जिदको मैदानमा गोली हानी मारिएको थियो ।"
४० लाख लगानीमा जडान गरिएका सीसीटीभी प्रयोगविहीन,"कालीकोट : सदरमुकाम मान्म र आसपास बजार क्षेत्रमा जडान गरिएका सीसी क्यामरा प्रयोगविहीन अवस्थामा छन्। जडान गरिएका २८ वटा सीसी क्यामरामध्ये हाल ६ वटा मात्र सञ्चालनमा छन्। अपराध नियन्त्रणमा सघाउ पुर्याउने उद्देश्यले जिल्लाका विभिन्न स्थानमा जडान गरिएका सीसी क्यामरा चल्न छाडेको २१ महिनाभन्दा बढी भइसकेको छ। बिग्रेका क्यामरा कसले मर्मत गर्ने भन्ने स्पष्ट नहुँदा ४० लाखभन्दा बढीको लगानी बालुवामा पानी हाले सरह भएको उद्योग वाणिज्य संघ कालीकोटका अध्यक्ष रतनबहादुर शाहीले बताए। हालसम्म कर्णाली प्रदेश सरकारको २० लाख, खाँडाचक्र नगरपालिकाको १० लाख, वित्तीय संघ संस्थाको १० लाख गरी जम्मा ४० लाख बढी खर्च भइसकेको छ। जडान गरिएका सडक बत्ती पनि बिग्रिएका छन्। शान्ति, सुरक्षालाई मध्यनजर गरी चोरी तथा आपराधिक घटना हुन नदिने उद्देश्यले जडान गरिएका सीसी क्यामरा मर्मत सम्भार नहुँदा प्रयोगविहीन भएको प्रहरी निरीक्षक तथा सूचना अधिकारी पोषण थापाले बताए। आर्थिक वर्ष २०७६२०७७ मा खाँडाचक्र नगरपालिकाले सीसी क्यामेरा जडान गरेको हो। बजारमा जडान गरिएका सीसी क्यामराबाट केही घटनाको अनुसन्धान गर्न सजिलो भएपनि हाल प्रयोगमा नआउँदा समस्या सिर्जना भएको छ। खाँडाचक्र नगरपालिका प्रमुख कमलबहादुर शाहीले पहिलो पटक बिग्रेमा साही कम्पनीले बनाउने सम्झौता नगरमा भएकाले आफूहरूले निरन्तर ताकेता गरिरहेको बताए।"
जिल्ला अदालतको फैसलाविरुद्ध उच्च अदालत पुगे सन्दीप,"काठमाडौं : जिल्ला अदालत काठमाडौंको फैसलाविरुद्ध पुनरावेदनका लागि क्रिकेटर सन्दीप लामिछाने उच्च अदालत पाटन पुगेका छन्। अदालतको निर्णयमा असन्तुष्टि जनाउँदै लामिछाने पुनरावेदनका लागि आफ्ना वकिलसँग बिहीबार अदालत पुगेका हुन्। अहिले मुद्दा दर्ताको प्रक्रियामा रहेको अदालत स्रोतले जनाएको छ। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको छ। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्। सोही उजुरीका आधारमा प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी मुद्दा अगाडि बढाएको थियो।"
हुम्लाको चंखेली गाउँपालिकाका तत्कालीन प्रमुख प्रशासकीय अधिकृतसहित ७ जनाविरुद्ध मुद्दा दायर,"काठमाडौं : हुम्लाको चंखेली गाउँपालिकाका तत्कालीन प्रमुख प्रशासकीय अधिकृतसहित ७ जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले चंखेली गाउँपालिकाको वडा नम्बर ३ स्थित मिमि वडा कार्यालयको फिल्ड निर्माण योजनामा अनियमितता गरेको आरोपमा तत्कालीन निमित्त प्रमुख प्रशासकीय अधिकृत विष्णुबहादुर शाही, इन्जिनियर रुद्र बहादुर वली,असिस्टेन्ट सब इन्जिनियर हर्कधन बुढालगायत ७ जनाविरुद्ध भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेका अनुसार आर्थिक वर्ष २०७४०७५मा संचालित चंखेली गाउँपालिका३ को वडा कार्यालयको फिल्ड निर्माणमा वास्तविक भए गरेको कार्यभन्दा बढि मूल्यांकन गरी साइटमा नगरेको परिमाणको झुट्टा बिल बनाइ ११ लाख ९४ हजार ४२६ रुपैयाँ हिनामिना गरेको पुष्टि हुन आएकाले निमित्त प्रमुख शाही,इन्जिनियर वली र असिस्टेन्ट सब इन्जिनियर बुढाविरुद्ध आज विशेष अदालत काठमाडौंमा मुद्दा दायर गरेको हो। उनीहरूविरुद्ध सोही रकम बराबरको बिगो, कैद र जरिवाना माग गरिएको अख्तियारले जनाएको छ। यसैगरी तत्कालीन उपभोक्ता समितिका अध्यक्ष गोर्ख बुढा,सचिव मानबहादुर ऐडी र कोषाध्यक्ष डल्ली बुढाले वडा कार्यालयको निर्माण कार्यमा फिल्डको वास्तविक निर्माणस्थलमा भए गरेको कार्यभन्दा बढी तथा साइटमा नगरेको नगराएको परिमाणकाको मूल्यांकन गराइ वास्तविक रुपमा भएको कार्यभन्दा बढीको भुक्तानी गरी ११ लाख ९४ हजार ४२६ रुपैयाँ भ्रष्टाचार गरेको भन्दै उनीहरूविरुद्ध सोही रकम बराबरको बिगो माग गर्दै आरोप पत्र दायर भएको अख्तियारले जनाएको छ। चंखेली गाउँपालिकाको वडा नम्बर ३का वडा अध्यक्ष सालिग्राम ऐडीले फिल्ड निर्माण कार्यमा नभए नगरेको कार्यलाई समेत भए गरेको भनी सिफारिस तथा प्रतिवेदनसहित दिइ भ्रष्टाचार निवारण ऐन २०५९ को दफा ८ को (उपदफा) ३ बमोजिमको कसुर गरेको ठहर गर्दै ऐडीलाई सोही दफा ८ को (३) बमोजिमको सजाय माग गर्दै आरोपपत्र दायर भएको छ।"
नेपाल एलाई हराउँदै क्यानडा११ ले जित्यो एक दिवसीय सिरिज,"काठमाडौं : नेपाल एविरुद्धको सिरिज क्यानडा११ ले जितेको छ। मूलपानी क्रिकेट मैदानमा भएको निर्णायक खेलमा क्यानडा११ ले नेपाल एलाई ४ विकेटले हराएको हो। एक दिवसीय सिरिजमा क्यानडा११ ले नेपाल एलाई २१ ले हराएको हो। पहिलो खेलमा क्यानडा११ ले नेपाल एलाई ४ विकेटले पराजित गरेको थियो भने दोस्रो खेलमा नेपाल ए २ विकेटले विजयी भएको थियो। बिहीबार भएको निर्णायक खेलमा टस हारेर ब्याटिङको निम्तो पाएको नेपाल एले ४७ ओभरलमा अलआउट हुँदै १८१ रनमात्र बनाउन सक्यो। नेपालका लागि सन्दीप जोराले २४, अर्जुन कुमालले २७, बसिर अहमदले २५, अशुतोस घिरैयाले २८, प्रतिश जिसीले १९, रसिद खानले १९ र सुजन थपलियाले २० रन बनाए। १८२ रनको लक्ष्य पछ्याएको क्यानडा११ ले ३८५ ओभरमा ६ विकेट गुमाएर जित सुनिश्चित गरेको थियो। क्यानडा११ का लागि निकोलसले सर्वाधिक ५८ रन बनाए। त्यस्तै नवनितले ३८ र आरोजले ३६ रन बनाए।"
फेसबुकमा गोप्य फोटो मागेर चरित्र हत्या गर्ने युवक पक्राउ,काठमाडौं : सामाजिक सञ्जालमार्फत चरित्रहत्या गर्ने एक जना पक्राउ परेका छन्। पक्राउ पर्नेमा नुवाकोट घर भई काठमाडौंको टोखा बस्दै आएका २७ वर्षीय किरण थापा छन्। उनले फेसबुकमा साथी बनाएर पीडित महिलालाई प्रलोभनमा पारेर गोप्य फोटो तथा भिडियो सामग्री लिएको प्रहरीको भनाइ छ। उनीहरूबीच सम्बन्ध बिग्रिएपछि ती युवकले पीडित महिलाको आफन्तलाई फोटो र भिडियो पठाइ व्यक्तिगत जीवनमा गम्भीर असर पुर्याएको प्रहरीको भनाइ छ। पक्राउ परेका थापालाई अदालती कारबाहीको लागि काठमाडौं जिल्ला अदालतमा पेस गरिएको साइबर व्युरोका प्रहरी उपरीक्षक दीपक राज अवस्थीले बताए।
हामीले धोती लगाउँदा पनि यहाँ षडयन्त्र देख्छन् : सीके राउत,"काठमाडौं : जनमत पार्टीका अध्यक्ष डाचन्द्रकान्त राउत (सिके राउत) ले पछिल्ला दिनमा जनतामा चरम निरासा बढिरहेको बताएका छन्। बिहीबार प्रतिनिधिसभा बैठकमा बोल्दै नेता राउतले शासकको कार्यशैलीले वितृष्णा पैदा भएपछि युवाहरूले विदेश पलायनको बाटो रोजेको बताएका हुन्। 'जता जान्छु। देशमा चरम निराश व्याप्त देख्छु। देशमा मात्र नभइ विदेशमा पनि उत्तिकै निराशा छाएको देख्छु,'उनले भने,'सरकारप्रति, व्यवस्थाप्रति, देशप्रति राजनीति पार्टीप्रति,नेताहरूप्रति चर्को उदासिनता देख्छु।' जनतामा न्यायपालिकाबाट न्याय पाउने आश मर्दै हुँदै गएको उनको भनाइ छ। 'देशका प्रमुख अंगहरू व्यवस्थापिका,न्यायपालिका र कार्यपालिका असफलत दिशातिर गइरहेको प्रतित भइरहेको छ,'उनले भने,'प्रतिनिधिसभा चार नेताहरूको रबरस्ट्याम्प जस्तै प्रयोग भइरहेको छ। न्यायपालिकामा बेन्च सपिङ भइरहेको छ। त्यहाँबाट न्याय पाउने आशा गर्न नसकिने अवस्था छ।' उनले जंगबहादुर राणाको प्रसंग निकाल्दै पार्टीहरू सुध्रिएन भने राणाले जस्तै भोग्नु परेको हविगत नेताहरूले पनि भोग्नुपर्ने अवस्था आउने जिकिर गरे। अध्यक्ष राउतले भने,'जसरी जंगबहादुर राणाले रगतको आहाल टेकेर आफ्नो राज्य व्यवस्था ल्याएका थिए तर, अन्तिम अवस्थामा आफ्नो सेतो बाघबाट तर्सित हुनुपरेको थियो। यसैगरी अहिलेको शासन व्यवस्थाबाट शासन ल्याउनेहरू नै त्रसित भएको देख्छु।' नेता राउतले अहिले पनि दुई चारजना भेला हुँदा गणतन्त्र ढाल्न आयो कि भनेर शासकहरूमा सेतो बाघ देखिन थालेको टिप्पणी गरे। 'दुईजना युवाहरूले विदेश जान पाउँ भनेर अनुरोध गर्दा पनि गणतन्त्र ढाल्न आयो कि भनेर सेतो बाघ देख्ने षडयन्त्र शासकीयहरूमा देखिन्छ,'उनले भने,'हामीले जंगबहादुरको हविगत देखेकै छौं। कतै हामी सुध्रिएनौं भने ती हविगत भोग्नु नपरोस भनेर सचेत गराउन चाहन्छु।' उनले सरकारले जनसरोकारवालाका मुद्दालाई वेवास्ता गरेको आरोप लगाए। 'सरकारले जनसरोकारवालाका मुद्दामा छलफल गर्दैन। चाहे त्यो राजनीतिक पार्टीको बैठक होस् कि गठडबन्धनको बैठक होस् । सत्तामा कसरी टिक्ने ? गठबन्धनलाई कसरी जोगाउने? कसरी विरोधीहरूलाई समाप्त पार्ने त्यतातिर मात्रै ध्यान गएको देख्छु।' संवैधानिक निकायहरू सरकारको निर्देशनमा जिउहजुर गर्नमा मात्रै व्यस्त रहेको भन्दै नेता राउतले कार्यपालिकाले जनतालाई सहज तरिकाले कुनै सेवा दिन नसकेको दावी गरे। नेता राउतले धोती लगाउँदा पनि षडयन्त्र देख्ने गरेको आरोप लगाए। उनले भने,'यहासम्म कि हामी कसैले धोती लगाउँदा पनि त्यसमा षडयन्त्र देख्छन्। हाम्रो मधेश प्रदेशको शिक्षामन्त्रीले प्रमुख अतिथिलाई फूल दिन जाँदा गठबन्धन भत्काउन लाग्यो भनेर गृहमन्त्रालयले लाठी चार्ज गर्न लगाएर टाउको फुटाउन आदेश दिन्छ।'"
सुर्खेतले जित्यो रनिङ शिल्डको उपाधि,"सुर्खेत : कर्णाली प्रदेशस्तरीय राष्ट्रपति रनिङ शिल्ड छनौट प्रतियोगिताको उपाधि सुर्खेतले जितेको छ। वीरेन्द्रनगरमा सम्पन्न १४ औं राष्ट्रपति रनिङ शिल्ड छनौट प्रतियोगितामा सर्वाधिक ४५ स्वर्णसहित सुर्खेतले उपाधि हात पारेको हो। कर्णाली प्रदेश खेलकुद विकास परिषद्को आयोजनामा प्रतियोगितामा सम्पन्न भएको हो। यही फागुन ७ गतेदेखि सञ्चालन भएको प्रतियोगितामा ६ वटा खेल समावेश गरिएको थियो। जसमा सुर्खेतले ४५ स्वर्णसहित उपाधि जितेको परिषद्ले जनाएको छ। प्रतियोगितामा सुर्खेतले ४५ स्वर्ण, १४ रजत र ७ कास्यसहित १४ औं राष्ट्रपति रनिङ शिल्ड छनौट प्रतियोगिताको उपाधि हात पारेको हो। जसअन्तर्गत छात्रतर्फ सुर्खेतले २० स्वर्ण, ५ रजत र ४ कास्य जित्यो भने छात्रातर्फ २५ स्वर्ण, ९ रजत र ३ वटा कास्य जित्न सफल भयो। यस्तै प्रतियोगितामा रुकुमपश्चिम दोस्रो बन्न सफल भएको छ। रुकुमपश्चिमले ५ स्वर्ण जितेको छ। यस्तै १३ रजत र १७ कास्य जितेर रुकुमपश्चिम दोस्रो बनेको परिषद्ले जनाएको छ। यस्तै सल्यान ५ स्वर्ण, १२ रजत र १८ कास्यसहित तेस्रो बनेको कर्णाली प्रदेश खेलकुद विकास परिषद्का प्रशिक्षण विभाग प्रमुख प्रदीप राईले जानकारी दिए।"
मुआब्जाको रकम माग्दै तामागढीसिम्रौनगढ सडक अवरुद्ध,"सिमरा : योजना सम्पन्न भएको चार वर्ष पुग्न लागिसक्दा पनि मुआब्जा वापतको रकम नपाएपछि तामागढीसिम्रौनगढ हुलाकी सडक योजना प्रभावित आन्दोलनरत छन्। सरकारले निर्धारण गरेको मुआब्जा वापतको रकम पटकपटक माग गर्दा समेत नपाएपछि उनीहरुले दवावमूलक आन्दोलन गर्दै आएका छन्। सरकारको ध्यानाकर्षण गराउँदै चरणबद्धरुपमा संघर्ष गर्दै आएको तामागढीसिम्रौनगढ संघर्ष समितिले बिहीबार तामागढीमा सडक अवरुद्ध पारेका हुन्। पूर्वपश्चिम राजमार्ग अन्तर्गत तामागढीबाट हुलाकी सडक प्रवेश गर्ने स्थानमा मुआब्जा नपाएका स्थानीयले यातायातमा अवरोध पुर्याएका हुन्। सयौंको संख्यामा रहेका स्थानीय हुलाकी सडक हुँदै मुख्य राजमार्गमा प्रवेश गर्न सक्ने देखेपछि तामागढी क्षेत्रमा ठुलो संख्यामा प्रहरी परिचालन गरिएको छ। नेपाल प्रहरी र सशस्त्र प्रहरीले आन्दोलित स्थानीयलाई पूर्वपश्चिम राजमार्ग प्रवेश गर्न रोक लगाइरहेका छन्। तमागढीसिम्रौनगढ सडक निर्माण गर्ने क्रममा सरकारले कोल्हबी नगरपालिका, सिम्रौनगढ नगरपालिका, बारागढी गाउँपालिका र आदर्शकोतवाल गाउँपालिकाका स्थानीयको करिब ७० बिगाह जग्गा अधिग्रहण गरेको थियो। स्थानीयको जग्गा अधिग्रहण गरेर सडक निर्माण गरेवापत् सरकारले झण्डै तीन अर्ब मुआब्जा रकम दिनुपर्नेछ। तर योजना सम्पन्न भएको चार वर्ष पुग्न लागिसक्दा पनि सडकका लागि जग्गा छाडेका स्थानीयले मुआब्जावापतको रकम पाउन सकेका छैनन्। हुलाकी मार्ग आयोजना अन्तर्गत निर्माण भएको उक्त सडक करिब ४० किलोमिटर लम्बाइ र सात मिटर चौडाइको छ। उक्त योजना निर्माण गर्न सडकको दायाँबायाँ दुवैतर्फबाट १५१५ मिटर अधिग्रहण गरिएको थियो। अधिग्रहण गर्ने क्रममा नम्बरी जग्गामा बसोबास गर्दै आएका स्थानीयलाई प्रति कठ्ठा २० लाखका दरले मुआब्जा दिने निर्णय सरकारले गरेको थियो। स्थानीयले मुआब्जा नपाएपछि बारा क्षेत्र नम्बर १ का सांसद अच्युत मैनालीले संसद्मा पटकपटक उक्त विषयमा आवाज उठाउँदै आएका छन्। मैनालीले प्रधानमन्त्री पुष्पकमल दाहाल प्रचण्डसँग संसदमा प्रत्यक्ष प्रश्नोत्तर कार्यक्रममा समेत तामागढीसिम्रौनगढ हुलाकी सडकको मुआब्जाको विषयमा ध्यानाकर्षण गराएका थिए। सरकारले चालु आर्थिक वर्षमा मुआब्जा वितरणको काम सुरु गर्ने गरी १० करोड ३० लाख बजेट विनियोजन गरेको छ। तर मुआब्जा वितरणको काम भने सुरु हुन सकेको छैन।"
"बैतडीमा मलामी बोकेको जीप दुर्घटना, १ जनाको मृत्यु, ५ घाइते",बैतडी : बैतडीमा मलामी बोकेको जीप दुर्घटना हुँदा एक जनाको मृत्यु भएको छ। ५ जना घाइते भएका छन्। मृत्यु हुनेमा डिलाशैनी गाउँपालिका१ का ५० वर्षीय गोपाल बोहरा रहेका छन्। जिल्ला प्रहरी कार्यालयका अनुसार जिल्लाको डिलाशैनी गाउँपालिका१ घारडा भन्ने ठाउँमा सुप्रप ०१००१ च ३१४६ नम्बरको जीप दुर्घटनामा परेको हो। घाइते ५ जनाको गोकुलेश्वर अस्पतालमा उपचार भइरहेको कार्यालयका प्रवक्ता प्रहरी निरीक्षक नन्दराज जोशीले बताए। जीपमा १३ जना सवार रहेका थिए। जीप सडकमै पल्टिएको र घटनाबारे अनुसन्धान भइरहेको प्रहरीले जनाएको छ।
सार्वजनिक निष्कासनको अनुमति अन्योलमा,"काठमाडौं : नेपाल धितोपत्र बोर्डको अध्यक्ष पद रिक्त भएको ७ हप्ता बित्न लागेको छ। रमेश हमालको कार्यकाल सकिएपछि निमित्तको जिम्मेवारी डा नवराज अधिकारीले सम्हालिरहेका छन्। अध्यक्ष नहुँदा बोर्डको कामकारबाही रोकिएका छन्। तीमध्ये मुख्य विषय हो, सार्वजनिक निष्कासन। आईपीओ, एफपीओ, हकप्रदजस्ता सार्वजनिक निकाय सेयर बजारलाई चलायमान बनाइराख्ने औजार हुन्। नयाँ लगानी भित्र्याउने माध्यम हो, दोस्रो बजारको पूरक हो। तर, सेयर बजारको मुख्य नियामकमा प्रमुख नहुँदा निष्कासनको स्वीकृति दिने आँट हुन सकेको छैन। आईपीओ, हकप्रदजस्ता सार्वजनिक निष्कासनको स्वीकृति दिने अधिकार बोर्ड सञ्चालक समितिमा निहित छ। तर, सञ्चालकबीच छलफल हुने गरे पनि अनुमति दिने विषयमा एकमत हुन सकेको छैन। निवर्तमान अध्यक्ष हमालको अग्रसरता पछिल्लो समय सार्वजनिक निष्कासनमा लहर चलेको थियो। तर, पुसको तेस्रो साता यता यो लहरमा अल्पविराम लागेको देखिन्छ। बोर्डका अनुसार गत मंसिरयता आईपीओ निष्कासनको प्रक्रिया थालेका कम्पनीको फाइल हेरिएको छैन। त्यसयता अर्किड होल्डिङ, विकास हाइड्रो, रिज लाइन इनर्जी, लाफिङ बुद्ध पावर नेपाल, ह्याम्स अस्पताल, सौर्य सिमेन्ट, अन्नपूर्ण केबलकार, बरुण इन्भेस्टमेन्ट, मारुती सिमेन्ट, कालिञ्चोक हाइड्रो, रिलायन्स स्पिनिङ मिल्स, स्वस्तिक लघुवित्त, हिमरिभर पावर र पियोर इनर्जी आईपीओ निष्कासनको अनुमति माग्दै बोर्डमा पुगेका छन्। यी कम्पनीको आवेदनमाथि प्रारम्भिक अध्ययनसमेत भएको देखिँदैन। त्यसअघि पाइपलाइनमा बसेका डिस मिडिया नेटवर्क, याम्बलिङ हाइड्रो, एपेक्स हस्पिटालिटी र एसवाई प्यानल नेपाललाई भने थप कागजात पेस गर्न पत्राचार भएको छ। बोर्डमा हमाल हुँदै ती कम्पनीलाई पत्राचार गरिएको थियो। यसअघि उल्लेखित १४ कम्पनीलाई थप कागजात माग्ने आँट बोर्डले गर्न सकेको छैन। यी १४ भन्दा अघि प्रक्रियामा गएका अन्य १६ कम्पनीका विषयमा पनि बोर्डले थप निर्णय गरेको छैन। १६ मध्ये बेनी हाइड्रोलाई बोर्डले प्रतिक्रिया पठाएको छ भने बाँकी १५ को हकमा पटकपटक प्रतिक्रिया र जवाफ आदानप्रदान भइरहेको थियो। बोर्डका अनुसार सबैभन्दा पछिल्लोपल्ट जगदम्बा स्टिल्ससँग बोर्डले संवाद गरेको थियो। त्यसयता प्रतिक्रिया र जवाफ आदानप्रदानको काम रोकिएको छ। आईपीओ निष्कासनको अनुमति पाउने सूचीमा सबैभन्दा अगाडि रहेका १५ कम्पनी हुन्, एकर्ड फार्मास्युटिकल्स, ट्रेड टावर, सानिमा हाइड्रो, कान्तिपुर टीभी, आईएमई, भुजुङ हाइड्रो, जगदम्बा स्टिल्स, सोलु हाइड्रो, सान्भी ऊर्जा, हिमस्टार ऊर्जा, रिचेट जवि, होटल फरेस्ट, माबिलुङ इनर्जी, टक्सार पिखुवा खोला हाइड्रो, दरामखोला हाइड्रो इनर्जी हुन्।"
बुटवल बहुमुखी क्याम्पस प्रमुखको कुर्सी रुखमा,प्यूठान : बुटवल बहुमुखी क्याम्पस प्रमुखको कुर्सी रुखमा राखिएको छ। क्याम्पसको मुल गेटमा अनेरास्ववियूको स्वागत बोर्ड राखिएको भन्दै क्याम्पस प्रमुखको कुर्सी रुखमा लगेर राखिएको छ। नेपाल विद्यार्थी संघ र अखिल छैठौँ बुटवल बहुमुखी क्याम्पसले क्याम्पस प्रमुख डाखिमानन्द न्यौपानेको मिलोमतोमा स्वागत बोर्ड राखिएको आरोप लगाएका छन्। उनीहरूले क्याम्पस प्रमुखको समेत राजीनामा मागेका छन्। क्याम्पस प्रशासन र विद्यार्थी संगठनबीच भएको छलफलमा अखिलको स्वागत बोर्ड हटाउने निर्णय भएको नेविसंघले जनाएको छ।
विमानस्थलहरूको बिजोग,"५२ आन्तरिक विमानस्थलमध्ये दार्चुलादेखि ओखलढुंगासम्मका १८ वटा सञ्चालनमै छैनन्। सामाजिक सञ्जालमा केही समयपहिले एउटा भिडियो भाइरल भयो। धरानका मेयरले एक अन्तर्वार्तामा धरानमा किन विमानस्थल बनाउनुपर्यो भन्ने प्रश्नको जवाफमा भनेका थिए, छिमेकीको घरमा ट्वाइलेट छँदै छ किन मेरोमा बनाउने ! छिमेकीकोमा जानु त जहिले ? त्यो अभिव्यक्तिले मुलुकको नेतृत्व तहमा विमानस्थलप्रतिको बुझाइ कस्तो छ भन्ने सजिलै अनुमान लगाउन सकिन्छ। कुनै दूरदृष्टिबिना लोकरिझाइँ तथा कमिसनको लोभमा बनाइएका धेरै विमानस्थल बिजोग अवस्थामा छन्। कतिपय चलेकै छैनन्। चलेकाहरू पनि घाटामा रहेका विवरण बाहिर आएका छन्। नेपाल नागरिक उड्डयन प्राधिकरणको विवरणअनुसार सन् २०२३ को अन्त्यसम्म आइपुग्दा ३ अन्तर्राष्ट्रियसहित आन्तरिक विमानस्थलको संख्या ५५ पुगेको छ। ५२ वटा आन्तरिकमध्ये दार्चुलादेखि ओखलढुंगासम्मका १८ वटा सञ्चालनमै छैनन्। सञ्चालनमा रहेका भनिएका बैतडीको पाटन र डोटीको दिपायल विमानस्थल बन्द छन्। गुल्मीको रेसुंगा, इलामको फाल्गुनन्द सुकिलुम्बा, सोलुखुम्बुको खिजी चण्डेश्वरी नियमित सञ्चालनमा आउन सकेका छैनन्। अन्य तीन वटा निर्माणाधीन रहेको बताइएको छ। विमानस्थल बनाउन होडबाजी देखिएको छ। आव २०७०७१ देखि ०८०८१ सम्मको बजेट वक्तव्यमा मात्रै कम्तीमा २० स्थानमा नयाँ विमानस्थल प्रस्ताव गरेको देखिन्छ। राजनीतिक अस्थिरताले छिटोछिटो परिवर्तन हुने सरकारमा पुग्ने मन्त्रीदेखि पार्टीका नेताहरूले आफ्नो क्षेत्रमा विमानस्थल बनाउन दबाब दिने गरेका छन्। जसकारण अनावश्यक क्षेत्रमा समेत यस्ता पूर्वाधार निर्माण भएका जानकारहरू बताउँछन्। यस्ता पूर्वाधार निर्माणमा राज्यको ठूलो धनराशि खर्च हुने गरेको छ। हालसम्म राज्यको करिब ५० अर्ब १९ करोड १७ लाख रुपैयाँ लगानी भइसकेको महालेखा नियन्त्रण कार्यालयको कार्यमूलक लेखापरीक्षण प्रतिवेदनमा उल्लेख छ। तथापि, त्यत्रो लगानीमा बनाइएका अधिकांश विमानस्थलले आफ्नो सञ्चालन खर्चसमेत उठाउन नसकेको अवस्था छ। नियमित सञ्चालनमा रहेका मात्र नभई बन्द भइसकेकामा पनि सञ्चालन खर्च नियमित हुने गरेको छ। बन्द रहेका बागलुङ (बलेवा), बैतडी, डोटी, मनाङ, महेन्द्रनगर, मेघौली, रुकुमको चौरजहारी, रुम्जाटार, लामिडाँडा र काँगेलडाँडा गरी १० विमानस्थलमा कार्यालय सञ्चालन खर्च शीर्षकमा पछिल्लो एक दशकमा ९ करोड ५३ लाख खर्च भएको जनाइएको छ। त्रिभुवन अन्तर्राष्ट्रिय र अन्य केही आन्तरिक विमानस्थलको नियमित सञ्चालनबाट प्राप्त आम्दानीले प्राधिकरणलाई धानेको देखिएको छ। प्राधिकरणको २५औं वार्षिकोत्सवको अवसरमा सार्वजनिक प्रतिवेदनमा गत आवमा ३ अर्ब ४९ करोड १५ लाख नाफासमेत आर्जन गरेको उल्लेख छ। आन्तरिक मात्र नभई हालै मात्र निर्माण सम्पन्न दुई ठूला अन्तर्राष्ट्रिय विमानस्थलको हालत पनि उस्तै छ। विसं २००६ मा त्रिभुवन विमानस्थल सञ्चालनमा आएको ७२ वर्षपछि सन् २०२२ मेमा दोस्रो अन्तर्राष्ट्रिय विमानस्थलका रूपमा भैरहवास्थित गौतमबुद्ध र २०२३ जनवरीमा तेस्रो विमानस्थलका रूपमा पोखरा अन्तर्राष्ट्रिय विमानस्थलको उद्घाटन भएको थियो। एउटा मात्र अन्तर्राष्ट्रिय विमानस्थल सञ्चालनमा रहेका बखत अरू थपिएको खण्डमा धेरै समस्या समाधान हुने आशा गरिएको थियो। तर वास्तविकता फरक देखिएको छ। दूरदर्शिताको अभाव र व्यवस्थापकीय कमजोरीका कारण थप विमानस्थलले सोचेअनुरूप प्रतिफल दिन सकिरहेका छैनन्। निर्माणका बखत लिइएको ऋणको सावा ब्याज तिर्न त परको कुरा, नियमित सञ्चालन खर्चसमेत धान्न सकेका छैनन्। जो सेतो हात्ती बनेर बसिरहेका छन्। गौतम बुद्धबाट नियमित रूपमा अन्तर्राष्ट्रिय उडान हुन सकिरहेको छैन। गत वैशाख ६ गतेयता विदेशी वायुसेवाले उडान गरेका छैनन्। केही समयअघिसम्म जजिरा एयरवेजले कुबेत र हिमालय एयरलाइन्सले सिंगापुर उडान गर्दै आएकोमा विभिन्न कारण देखाउँदै दुवैले स्थगन गरेका छन्। नेपाल वायुसेवा निगमले सातामा एकपटक मलेसिया उडान भरिरहेको जनाइएको छ। तथापि, यो विमानस्थलले अघिल्लो आवमा २७ करोड ४३ लाख रुपैयाँ आम्दानी गरेकोमा कुल खर्च भने ३० करोड ४१ लाख पुगेको थियो। यो विमानस्थलको आम्दानीले नियमित सञ्चालन खर्च पनि धान्न नसकेको देखिन्छ। करिब ७ अर्ब १९ करोड लागतमा निर्माण भएको गौतम बुद्ध विमानस्थलमा एसियाली विकास बैंक (एडीबी), ओपेक कोष, नेपाल सरकार र प्राधिकरणले लगानी गरेका थिए। एडीबीको ऋण र अनुदान गरी ४ अर्ब ९१ करोड रुपैयाँ, ओपेक कोषको १ अर्ब ४६ करोड ऋण उक्त विमानस्थलमा प्रयोग भएको छ। एडीबीको ऋणका लागि आठ वर्षको ग्रेस अवधिसहित ३२ वर्षको समय दिइएको छ। ग्रेस अवधिमा एक प्रतिशत ब्याजदर र त्यसपछि १५ प्रतिशत ब्याजदरमा ऋण तिर्नुपर्ने व्यवस्था सम्झौतामा उल्लेख छ। विमानस्थल निर्माण र स्तरोन्नतिसम्बन्धी दस्ताबेजअनुसार प्रतिवर्ष नेपालले एडीबीलाई १५ करोड ३३ लाख रुपैयाँ किस्ता बुझाउनुपर्ने हुन्छ। उक्त विमानस्थल बनाउन लिइएको ऋणको साँवा र ब्याज गरी ४९ करोड रुपैयाँभन्दा बढी सन् २०२७ सम्म तिर्नुपर्ने दायित्व रहेको जनाइएको छ। विमानस्थल भने घाटामा चलिरहेकाले यो रकम तिर्न सक्ने अवस्था देखिँदैन। पोखरा अन्तर्राष्ट्रिय विमानस्थलको पनि उस्तै हालत देखिएको छ। पोखरेली जनताले पाँच दशकअघि देखेको अन्तर्राष्ट्रिय विमानस्थलको सपना पूरा हुने क्रममा रहेको भन्दै उद्घाटनको दिन पोखरा महानगरले खुसीयाली मनाउन सार्वजनिक बिदा घोषणा गर्यो। त्यो खुसी भने धेरै दिन टिक्न सकेन। यो विमानस्थलमा एकाध चार्टरबाहेक नियमित अन्तर्राष्ट्रिय उडान हुन सकेको छैन। पर्यटकीय नगरी पोखराको अन्नपूर्ण हिमशृंखलाको आँगनमै बनेको यो विमानस्थलले त्यस क्षेत्रको आर्थिक विकासमा महत्त्वपूर्ण भूमिका खेल्ने आंकलन थियो। वास्तविकता भने फरक देखिएको छ। आर्थिक लाभको सट्टा आर्थिक भार मात्र बढाउँदै लागेको छ। यो विमानस्थल बनाउन सरकारले चिनियाँ एक्जिम बैंकबाट २८ अर्बभन्दा बढी ऋण लिएको थियो। विमानस्थलले कमाएर ब्याज पनि तिर्ने ढाँचामा सहमति गरिए पनि तिर्न नसकेपछि प्राधिकरणले अघिल्लो वर्षबाट ब्याज तिर्दै आएको छ। चिनियाँ एक्जिम बैंक र नेपाल सरकारबीच भएको सम्झौताअनुसार सात वर्षको ग्रेस अवधि (कुनै पनि ब्याज तिर्नु नपर्ने समय) सहित २० वर्षभित्र ऋण चुक्ता गरिसक्नुपर्छ। हालसम्म ९४ करोड रुपैयाँबराबरको किस्ता चिनियाँ पक्षलाई बुझाएको सरकारले २०८६ देखि साँवा र ब्याज दुवै भुक्तानी गर्नुपर्ने दायित्व हुनेछ। चिनियाँ ऋणको ब्याजदर ५ प्रतिशत तोकिएको छ। व्यवस्थापक शुल्क र व्यावसायिक शुल्कसहित अलग्गै रकम पनि नेपालले तिर्नुपर्ने उल्लेख छ। विमानस्थल सञ्चालनमा आएयता जम्मा सातवटा अन्तर्राष्ट्रिय उडान भएको र यसबापत करिब चार लाख रुपैयाँमात्र आम्दानी गरेको छ। यस्तो अवस्थामा ऋण तिर्न सक्ने सम्भावना नदेखेपछि ऋण र ब्याज भुक्तानीको मापदण्ड संशोधन गर्न चिनियाँ पक्षलाई सरकारले आग्रह गर्यो। चीनले भने त्यसको जवाफ पठाएको छैन। गहिरो अनुसन्धान र दीर्घकालीन सोचबिना कुनै पनि पूर्वाधारमा गरिएको लगानी बालुवामा पानी खन्याएसरह हुनेमा दुई मत छैन। नवनिर्मित दुई अन्तर्राष्ट्रिय विमानस्थलले अपेक्षित परिणाम दिन नसकेका बखत फेरि अर्को बनाउने चर्चा चलिरहेको छ। बाराको निजगढमा चौथो अन्तर्राष्ट्रिय विमानस्थल बनाउनुपर्ने पक्षमा बहस चलिरहेको छ। यो विमानस्थल बनाउन ३ अर्ब ४५ करोड अमेरिकी डलर अर्थात् ४ खर्ब ५८ अर्ब रुपैयाँभन्दा बढी लाग्ने लगानी बोर्डले आकलन गरेको छ। यो रकम हाम्रो परिप्रेक्ष्यमा चानचुने मान्न सकिँदैन। यसको व्यस्थापन आन्तरिक स्रोतबाट असम्भव रहेकाले वैदेशिक ऋणबाहेक अर्को विकल्प देखिँदैन। अहिले थपिएका विमानस्थलहरूको वित्तीय व्यवस्थापन गर्न नसकिरहेका बेला थप अर्को विमानस्थलको निर्माणले राज्यलाई थप आर्थिक भार पर्ने अनुमान लगाउन सकिन्छ। अन्तर्राष्ट्रिय विमानस्थल निर्माण संख्या वृद्धिका लागि मात्र गरिएको खण्डमा यसले मुलुकमा ठूलो आर्थिक दुर्घटना ननिम्त्याउँला भन्न सकिँदैन। नेपालजस्तो सानो र विकासशील मुलुकमा ठूला पूर्वाधार निर्माण आफ्नै लगानीबाट मात्र सम्भव छैन। यसका लागि वैदेशिक ऋण तथा सहयोग आवश्यक पर्छ। वैदेशिक ऋणको साँवा र ब्याज समयावधिभित्रै भुक्तानी गर्नुपर्ने हुन्छ। तसर्थ, कुनै पनि पूर्वाधार निर्माण गर्दा अल्पकाललाई मात्र ध्यान नदिई दीर्घकालीन दृष्टिकोणले समेत सोच्नुपर्ने हुन्छ। व्यावसायिक एवम् वातावरणीय दृष्टिकोणले उपयुक्त नीति तथा कार्यक्रम अवलम्बन गरेको खण्डमा मात्र लगानीले उचित प्रतिफल दिने आशा गर्न सकिन्छ। मुलुकको आर्थिक विकासमा पूर्वाधार निर्माण एउटा आवश्यक सर्त हो। तर पर्याप्त अवस्था भने होइन। यदि निर्माण गरिएका पूर्वाधारको पूर्ण उपयोग गर्न सकिएन भने ती केवल सेतो हात्ती बन्नुबाहेक अरू विकल्प रहँदैन। यसको उदाहरण श्रीलंकाले अघिल्लो वर्ष व्यहोरेको आर्थिक संकटलाई लिन सकिन्छ। अर्बौं वैदेशिक ऋणको सहायतामा निर्माण गरिएका विकासका पूर्वाधारले सोचेअनुरूप प्रतिफल नदिँदा श्रीलंकाले सबैभन्दा कठिन आर्थिक स्थितिको सामना गर्नुपरेको थियो। नेपालको आर्थिक संरचना पनि श्रीलंकासँगै मिल्दोजुल्दो छ। यसैकारण गहिरो अनुसन्धान र दीर्घकालीन सोचबिना बनेका कुनै पनि पूर्वाधारमा गरिएको लगानी बालुवामा पानी खन्याए सरह हुनेमा दुई मत छैन।"
"महासमिति बैठक : संस्थापन पक्षधर गठबन्धनकै पक्षमा, इतर पक्षविपक्षमै","काठमाडौं : अबका निर्वाचनमा गठबन्धन गर्ने कि नगर्ने ? कांग्रेस महासमिति बैठकको मुख्य विवाद यसैमा छ। संस्थापन पक्षको असहमति बीच महामन्त्री गगन थापाले एक्लै चुनावमा जानुपर्ने प्रस्ताव महासमिति बैठकमा गरेका छन्। उक्त प्रस्तावमा संस्थापन पक्ष र इतर पक्षका नेताहरू गुट मा बाँडिएर धारणा राख्न थालेका छन्। बुधबारको छलफलमा संस्थापन पक्षीय जिल्ला अध्यक्षहरूले गठबन्धनबारे अहिल्यै निर्णय गर्न नहुने धारणा राखे। तर, इतर पक्षीय जिल्ला अध्यक्षहरूले चुनावी गठबन्धनका कारण कांग्रेस कमजोर भएको तर्क गरे। कांग्रेस स्याङ्जाका सभापति राजु थापाले चार वर्षपछिको चुनावका लागि गठबन्धन गर्ने कि नगर्ने भन्ने विषय अहिले नै निर्णय गर्नु उपयुक्त नभएको मत राखे। प्रतिपक्षी दल नेकपा एमाले अहिले गठबन्धन तोड्ने रणनीतिमा छ, थापाले भने, कांग्रेसले गठबन्धन नगर्ने नीति पारित गर्यो भने सत्तागठबन्धन टुट्न सक्छ। कैलाली सभापति नारायणदत्त भट्टले पनि चुनावी गठबन्धनबारे निर्णय गर्ने उपयुक्त बेला नभएको बताए। उनले भने, भावनामा बगेर काम गर्दा पछुताउनुपर्ने परिस्थिति आउन सक्छ, भट्टले भने, गठबन्धन तत्कालीन आवश्यक्ता हो। २०८४ सम्म देशमा केके हुन्छ ? कम्युनिस्टहरू एक हुन्छौं भनेका छन्। अनि के हुन्छ ? कांग्रेस पार्टी भोलि कसरी सफल हुन्छ ? कांग्रेस रौतहटका सभापति सुनीलकुमार यादवले गठबन्धन रणनीतिक विषय भएको बताए। गठबन्धनबारे अहिले निर्णय गर्न आवश्यक छैन, उनले भने, गठबन्धन राजनीतिक स्थायित्वका लागि गरिएको हो। भ्रष्टाचारका बारेमा कडा नीति हुनुपर्छ। सर्लाही सभापति सुरेन्द्र सिंहले गठबन्धनका बारेमा नीतिगत निर्णय गर्न आवश्यक नभएको भन्दै विधान को अक्षरंशः पालना गर्नुपर्ने र गुट उपगुटको अन्त्य गर्नुपर्ने बताए। पर्सा सभापति जनार्दन सिंह क्षेत्रीले गठबन्धनबारे अहिले नै बोल्न आवश्यक नभएको बताए। ०७४ मा गठबन्धन नगर्दा पार्टीको कुन हालत थियो भन्ने कुरा बुझ्न आवश्यक छ, उनले भने, पार्टीका २० हजार क्रियाशील सदस्य छन्। तर, भोट १० हजार मात्रै आउँछ। पार्टीलाई भोट नहाल्ने क्रियाशील सदस्य किन चाहिए ? भनेर उनले प्रश्न गरे। महोत्तरी सभापति नागेश्वर यादवले कांग्रेसलाई सुधार गर्ने विषयमा प्रतिवेदनहरू अपुग भएको बताए। अहिले गठबन्धनको कुरा बेमौसमी भएको भन्दै युवालाई कसरी कांग्रेसलाई समेट्न सकिन्छ भन्नेतिर ध्यान दिनुपर्ने बताए। धनुषाका सभापति योगेन्द्र पन्जियारले भने चुनावी गठबन्धन गर्न नहुने मत राखे। अब गठबन्धन गर्नुहुँदैन, उनले भने, मधेसमा कांग्रेस कमजोर भइसक्यो। हुम्ला सभापति मोहनविक्रम सिंहले केन्द्रीय सभापति र पदाधिकारी जिल्लाबाट चुनिएर आउनुपर्ने बताए। सिरहाका सभापति रामचन्द्र यादवले सरकारमा जान गठबन्धन अनिवार्य भए पनि चुनावअघि गठबन्धन आवश्यक नभएको बताए। रुकुमपश्चिमका सभापति प्रेमप्रकाश ओलीले जाजरकोट र रुकुमपश्चिमको भूकम्पले पुर्याएको क्षतिको विषयलाई प्रतिवेदनमा नसमेटिएको गुनासो गरे। उनले गठबन्धनको विषयमा हतार गरेर निर्णय गर्न नहुने बताए। ललितपुर सभापति जितेन्द्र श्रेष्ठले अहिले नै गठबन्धनबारे निर्णय गर्न नहुने बताए। अहिले नै गठबन्धनबारे निर्णय गरेर अघि बढ्दा उचित हुँदैन, उनले भने, परिस्थितिअनुसार पछि निर्णय गरिनुपर्छ। गोरखा सभापति नन्दु न्यौपानेले पार्टी आफ्नै खुट्टामा उभिन नसकेको बताए। गोरखामा गठबन्धन दलको विचार नमिलेका कारण समस्या भएको छ, उनले भने, नेपाली समाजमा कांग्रेसको ठूलो योगदान छ र आफ्नो विचार र सिद्धान्तमा अडिग रहनुपर्छ। मकवानपुरका सभापति बुद्ध लामाले कांग्रेसलाई विकास निर्माणसँग जोड्ने र भ्रष्टाचार अन्त्यका लागि नेतृत्व गर्नुपर्ने बताए। कांग्रेसले भ्रष्टाचार अन्त्यका लागि नेतृत्व गर्नुपर्छ र परराष्ट्र नीतिको सही कार्यान्वयन गर्न आवश्यक छ। बागलुङ सभापति जितबहादुर शेरचेनले पार्टीमा देखिएको निराशालाई चिर्दै अघि बढ्नुपर्ने बताए। उनले गठबन्धन रणनीति कुरा भएको र त्यो तत्कालीन समयमा निर्णय गर्नुपर्ने धारणा राखे। नवलपरासीका सभापति महेन्द्र जिसीले जनताले प्रदेश सरकारलाई जोकरका रूपमा लिएको बताए। म्याग्दी सभापति खमबहादुर गर्बुजाले म्याग्दीमा गठबन्धन नगरी चुनाव जित्ने अवस्था नरहेको बताए। बर्दिया सभापति अरुण राठौरले गठबन्धन सरकार बनाँउदा मात्रै आवश्यक हुने बताए। बाँके जिल्ला सभापति नारायणप्रसाद गौडेलले पनि कांग्रेस एक्लै निर्वाचनमा जाने आँँट गर्नुपर्ने बताए। प्युठान जिल्ला सभापति विष्णु गिरीले गठबन्धनको विषयले महासमिति बैठकमा प्रवेश पाउनु गलत भएको बताए। दाङ जिल्ला सभापति शंकर डाँगीले गठबन्धनको मर्मलाई बुझेर कार्यकर्ताको व्यवस्थापन गर्नुपर्ने बताए। पाल्पा जिल्ला सभापति हिमाल श्रेष्ठले चुनावी गठबन्धनले गर्दा धेरै कांग्रेस पिडीत बन्नुपरेको बताए। रोल्पा जिल्ला सभापति किशोर आचार्यले गठबन्धनले गर्दा कांग्रेसको चुनाव चिन्ह नै हराउने अवस्था आएको उल्लेख गरे। रसुवाका सभापति पेम्बा छिरिङले केन्द्रले गठबन्धनबारे जबरजस्ती निर्णय लिन नहुने बताए। तनहुँ जिल्ला सभापति जितप्रकाश आलेले युवा पलायन बढ्दै गएको र स्थानीय तहमा पार्टी संरचनामा राख्ने योग्य मान्छे नै नपाउने स्थिति सिर्जना भएको बताए। सुर्खेतका कार्यबाहक सभापति टोपबहादुर रावतले कांग्रेसको नीति नै सहकार्य भएको बताए। जाजरकोट सभापति वेदराज सिंहले गठबन्धन रणनीतिक कुरा नभएको बताए। सल्यान सभापति केशबहादुर विष्टले नीतिगत कुरा लेखेर नभई व्यवहारले पार्टीलाई नीतिमा चलाएर देखाउनुपर्ने बताए। जुम्लाका सभापति कर्णबहादुर शाहीले गठबन्धन कसका लागि गर्ने र कसका लागि नगर्ने भन्ने विषय जिल्लालाई दिनुपर्ने बताए। कांग्रेसको कोशी प्रदेशका जिल्ला सभापतिहरूले कोशीमा भएको पहिचानको आन्दोलनको विषयको उठान गरेका छन्। कांग्रेस धनकुटाका सभापति दिनेश राईले कोशीमा प्रदेशको नामकरण विषय पेचिलो बनिरहँदा कांग्रेस नेतृत्वले चासो नदिएको भन्दै आक्रोश व्यक्त गरे। ताप्लेजुङ सभापति गजेन्द्र तमुले कोशीमा पहिचानको मुद्दा कांग्रेसले मिलाउनुपर्ने बताए।"
सन्धिखर्क नगरपालिका देशभरकै प्रथम,अर्घाखाँची : कार्यसम्पादन मूल्यांकनमा अर्घाखाँचीको सन्धिखर्क नगरपालिका देश भरकै प्रथम बनेको छ । राष्ट्रिय प्राकृतिक स्रोत तथा वित्त आयोगले आज बुधबार सार्वजनिक गरेको प्रारम्भिक नतिजा अनुसार आर्थिक वर्ष २०७९०८०को कार्य सम्पादन मुल्यांकनमा प्रथम भएको हो। देशभरका ७ सय ५३ स्थानीय तहमध्ये सन्धिखर्क नगरपालिकाले ६१८१ अंक प्राप्त गरी पहिलो भएको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए। स्थानीय तहलाई संघीय संचित कोष तथा प्रदेश संचित कोषबाट प्रदान गर्ने वित्तीय समानीकरण अुनदान अन्तर्गत् कार्यसम्पादन मूल्यांकनका आधारमा अनुदान सिफारिसको लागि आयोगले कार्यसम्पादन मूल्यांकन गर्ने गर्दछ । कार्यसम्पादन मूल्यांकन गर्दा आयोगले स्थानीय तहसँग तथ्यांकहरु मागेर त्यसको आधारमा र उपलब्ध तथ्य सही वा गलत भएको प्रामाणित गरेर सोही आधारमा अंक प्रदान गरिन्छ । गत आर्थिक वर्षमा सन्धिखर्क नगरपालिका देशभरकै ८ औ स्थानमा पर्न सफल भएको थियो। चितवनको भरतपुर महानगरपालिका ५६२९ अंकसहित दोस्रो र गुल्मीको मालिका गाउँपालिका ५५४० अंकसहित तेस्रो भएका छन् । प्रदेश तथा स्थानीय तहको कार्यसम्पादन मूल्यांकन कार्यविधि २०७८ को दफा ७ अनुसार कार्य सम्पादन मूलल्यांकन गरी अंक प्रदान गरिएको हो।
"विश्वविद्यालयको उपकुलपतिको नियुक्ति प्रक्रिया गलत छ, यसलाई रोकौं : योगेश भट्टराई","काठमाडौं : नेकपा एमालेका सांसद योगेश भट्टराईले त्रिभुवन विश्वविद्यालयको उपकुलपतिको नियुक्ति गलत ढंगबाट हुन लागेको भन्दै आपत्ती जनाएका छन्। बिहीबार प्रतिनिधिसभा बैठकमा बोल्दै नेता भट्टराईले विश्वविद्यालयको उपकुलपतिको छनोट प्रक्रिया नै गलत भएकाले तुरुन्त बन्द गरेर स्वतन्त्र र निष्पक्ष ढंगले प्रक्रिया अघि बढाउनुपर्ने बताएका हुन्। 'प्रधानमन्त्रीज्यूले स्वच्छ र स्वतन्त्ररुपले उपकुलपति नियुक्ति गर्ने भनेर प्रक्रिया अगाडि बढाउनुभयो। बिडम्बना त्यो प्रक्रियामा कुनै स्वच्छ,निष्पक्ष र पारदर्शिता कुनै पनि थिएन,'उनले भने,'यसैले यसलाई रोकौं।' विश्वविद्यालयको उपकुलपतिको नियुक्ति प्रक्रिया विपरीत नै नयाँ उपकुलपति नियुक्त हुन लागेको उनले दावी गरे । उनले भने,'उपकुलपति नियुक्ति प्रक्रिया विपरीत नियुक्ति अगाडि बढाएको छ। अनुसन्धान र प्रस्तुतिमा कम नम्बर दिएर अन्तरवार्तामा बढी नम्बर राख्ने अनि अन्तरवार्ताले कसले लिने भन्दा शिक्षामन्त्री, शिक्षा सचिवले। यो हुनै सक्दैन। ' उपकुलपति नियुक्तिका लागि तीनजनाको नाम सिफारिस गरिएको छ। प्रा डा चित्रबहादुर बुढाथोकी, प्रा डा केशरजंग बराल र प्रा डा टंकनाथ धमलाको नाम उपकुलपतिका लागि सिफारिस भएको हो। सहकुलपति समेत रहेका शिक्षामन्त्री अशोक राई नेतृत्वको उपकुलपति छनोट तथा सिफारिस समितिले नाम सिफारिस गरेको हो। उपकुलपतिका लागि ४३ जनाले आवेदन दिएकामा (सर्टलिस्ट) मा १४ जना परेका थिए। तीमध्ये तीनजनाको नाम कुलपति समेत रहेका प्रधानमन्त्री पुष्पकमल दाहाल 'प्रचण्ड)लाई सिफारिस गरिएको हो। उनले यस्तो समस्या पश्चिमाञ्चल र सुदूरपश्चिमाञ्चल विश्वविद्यालयमा रहेको बताउँदै त्यहाँ निष्पक्ष ढंगले नियुक्त गर्न समेत माग गरे। सांसद भट्टराईले पार्टीभित्रका गुटउपगुटको लडाइँमा विश्वविद्यालयलाई बन्धक बनाइएको आरोप लगाए।"
महासमिति बैठकमा सातै प्रदेशका सभापतिले प्रतिवेदन पेश गर्दै,गोदावरी : नेपाली कांग्रेसको महासमिति बैठकमा आज सातै प्रदेशमा सभापतिहरुले समूहगत प्रतिवेदन पेश गर्ने भएका छन्। महासमिति बैठकको चौथौ दिन आज पनि उपसभापति पूर्णबहादुर खड्का र महामन्त्रीद्वय गगन थापा तथा विश्वप्रकाश शर्माको प्रतिवेदन उपर छलफल भइरहेको प्रचार प्रसार उपसमिति संयोजक मीनबहादुर विश्वकर्माले जानकारी दिए । बुधबार रातिसम्म महासमिति सदस्यहरुले आफ्नो धारणा राख्ने क्रम नसकिएपछि आज पनि महासमिति सदस्यहरुले धारणा प्रस्तुत गर्ने चलिरहेको छ । महासमिति सदस्यहरुले बोलिसकेपश्चात् सातवटै प्रदेशका सभापतिहरुले आआफ्नो प्रदेशबाट उठाइएको सुझाव र धारणलाई प्रतिवेदनसहित मूल हलमा प्रस्तुत गर्ने कार्यतालिका रहेको छ । सोमबारबाट सुरु भएको महासमिति बैठक आजै सक्ने तयारी रहेको संयोजक विश्वकर्माले बताए ।
"धर्म, संस्कृतिले समाजलाई बाँधेर राखेको छ : राष्ट्रपति पौडेल","बागलुङ : राष्ट्रपति पौडेलले हाम्रो संस्कृति, धर्म, परम्परा, मान्यता र मुल्यहरुले समाजलाई बाँधेर राखेको र अनुशासित बनाएको बताएका छन् । बागलुङको धार्मिक तथा पर्यटकीयस्थल सर्वसिद्धिधाम पञ्चकोटमा संचालित अनन्तश्री ब्रह्माण्डीय महायज्ञमा उपस्थित भएका राष्ट्रपति उक्त कुरा बताएका हुन्। राष्ट्रपति पौडेलले महायज्ञमा बोल्दै नेपाल तप भुमिको रुपमा रहेको बताउँदै ठूला ऋषिमुनीहरुले तपस्या गर्ने ठाउँको रुपमा चिनिने उल्लेख गरे। नेपाल भूमि सबैभन्दा ठूला ऋषिमुनीहरुले तपस्या गर्ने ठाउँ हो, राष्ट्रपति पौडेलले भने,यो जमिन, यो भुमि, नदीहरु, गण्डकी, कर्णालीहरु सबै पवित्र अविरल धारा बगाइ रहेका छन् । यसले सारा जीवन सिंचित भइरहेको छ । राष्ट्रपति पौडेलले महायज्ञमा आफूले अत्यन्त आह्लादित, आनन्दित र उन्मुक्त अवस्थाको अनुभव गरेको बताए । पञ्चकोट प्रकृतिले सिंगारिएको ठाउँ छ । यहाँ आउँदा मन अत्यन्त आनन्दित, उन्मुत्तः अवस्थाको मैले अनुभव गरेको छु, उनले भने,प्रकृतिलाई शान्त गराउने, राष्ट्रलाई शान्ति दिने, उन्नति दिने काम महायज्ञले गर्नेछ । महायज्ञले सबैलाई पवित्र बनाउँछ। मानिस आस्थावान रहेको राष्ट्रपति पौडेलको भनाई छ । सबै मानिस आस्थावान छन् । ईश्वरीय आस्था, भगवानको आस्था सबै नेपालीमा रहेको छ, उनले भने,वास्तबमा आज यो शिवको मुलुक शंकरको मुलुक, सिता र बुद्धको मुलुक, धर्म, आध्यत्मा र आस्थाको केन्द्र नेपाल भूमी हो । महायज्ञले आत्मिक अवधारणा प्रदान गरोस् भन्ने शुभकामना दिन चाहन्छु । राष्ट्रपति पौडेलले पञ्चकोटमा पाँच हजार पाँच सय ५५ किलो मुक्तिनाथ महाघण्टको अनावरण पनि गरेका छन् । फागुन ९ गतेदेखि सुरु भएको अनन्तश्री ब्रह्माण्डीय महायज्ञको अवसरमा पञ्चकोटमा आएका राष्ट्रपति पौडेलले महाघण्टको विधिपूर्वक रुपमा प्राणप्रतिष्ठाको कार्य गरेका हुन् । गतसाता महाघण्टलाई पञ्चकोट ल्याइएको थियो । पञ्चधातु सुन, चाँदी, तामा, पित्तल र फलाम मिसाएर बनाइएकाले यो घण्टीलाई महाघण्टी नाम दिइएको मुक्तिनाथ बाबा स्वामी कमलनयनाचार्यले बताए । महाघण्टी बनाउन आठ वर्ष लागेको थियो । पञ्चकोटलाई धार्मिक पर्यटकीयस्थलका रूपमा विकास गर्ने योजनाअनुसार उक्त महाघण्ट राखिएको स्वामी कमलनयनाचार्यले बताए । महाघण्टबाट शान्तिको ध्वनि निस्किने स्वामी कमलनयनाचार्यले बताए । महाघण्टको विधिवत् रुपमा प्राणप्रतिष्ठान गरिएको छ,उनले भने,महाघण्टबाट निस्किएको ध्वनि साविक धौलागिरीका बागलुङ, पर्वत, म्याग्दी र मुस्ताङका अधिकांश बस्तीमा सुन्न सकिन्छ । धेरै समय खर्चिएर बनाइएको महाघण्ट बनाउन करिव दुई करोड खर्च लागेको अनुमान गरिएको स्वामी कमलनयनाचार्यले बताए ।"
"आयातमा नियन्त्रण, झनै घट्यो निर्यात","काठमाडौं : गत आर्थिक वर्ष अत्यधिक आयात बढेर विदेशी मुद्रा सञ्चितिमा दबाब परेपछि सरकारले नियन्त्रण गरेको परिणाम अहिले देखिन थालेको छ। अहिले तुलनात्मक रूपमा आयात नियन्त्रण भएको छ। भन्सार विभागले बुधबार सार्वजनिक गरेको चालु आर्थिक वर्ष २०८००८१ को माघ मसान्तसम्मको वैदेशिक व्यापारको तथ्यांकले यस्तो देखाएको हो। यस अवधिमा नेपालको कुल आयात वार्षिक २३१ प्रतिशत अर्थात २१ अर्ब २२ करोड १४ लाख रुपैयाँले घटेको विभागको तथ्यांकमा उल्लेख छ। चालु आवको सात महिनाको अवधिमा नेपालको कुल आयात ८ खर्ब ९७ अर्ब ९४ करोड ३८ लाख रुपैयाँ पुगेको छ। यो गत आवको भन्दा कम हो। गत आव आयात ९ खर्ब १९ अर्ब १६ करोड ५३ लाख रुपैयाँबराबरको भएको थियो। यस पटक आयात घटे पनि यसबाट सरकारले उठाउने राजस्व भने गत वर्षको तुलनामा सुधार भएको छ। तुलनात्मक रूपमा राजस्व गत आवको भन्दा ११४३ प्रतिशत (२४ अर्ब साढे २५ करोड) बढेर २ खर्ब ३६ अर्ब ३८ करोड २५ लाख रुपैयाँ राजस्व संकलन भएको छ। जबकि गत वर्षको आयातमार्फत सरकारले २ खर्ब १२ अर्ब १२ करोड ७४ लाख रुपैयाँ राजस्व उठाएको थियो। यसै क्रममा भन्सार विभागका महानिर्देशक शोभाकान्त पौडेल तथ्यांकलाई हेर्दा गत वर्षको तुलनामा आयात घट्नुको कारण बजारमा माग न्यून भएको बताउँछन्। तर यसबीच पनि भन्सारमा उल्लेख्य सुधार गर्न सम्भव हुनुको कारण प्रशासनिक सुधार भएको दाबी गर्छन्। विभागले नियमन अनुगमन गतिविधि पनि बढाएकाले र समग्रमा प्रशासनिक सुधार गरेका कारण राजस्वमा सुधार ल्याउन सफल भएको हो, महानिर्देशक पौडेलले अन्नपूर्णसँग भने। विभागले आन्तरिक नियन्त्रण प्रणालीमा भित्र कडाइ गरेको उनको भनाइ छ। समग्रमा आयातको सबैभन्दा बढी हिस्सा पेट्रोलियम पदार्थ, फलाम र सवारीसाधनमा छ। यस अवधिमा कुल आयातको २०६० प्रतिशत हिस्सा पेट्रोलियम पदार्थको रहेको छ। चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँबराबरको डिजेल, पेट्रोललगायतका पेट्रोलियम पदार्थ आयात भएको छ। उक्त रकमबराबरको पेट्रोलियम पदार्थ आयात गर्दा सरकारले ६५ अर्ब ७३ करोड ७९ लाख ९९ हजार रुपैयाँबराबरको भन्सारबापत राजस्व उठाएको छ। यसपछि बढी आयातको दोस्रो स्थानमा फलाम र स्टिल देखिन्छ। यस अवधिमा यसको आयात ७६ अर्ब ५ करोड ५७ लाख ६६ हजार रुपैयाँबराबरको भएको छ। यो कुल आयातको ८४७ प्रतिशत हिस्सा हो। उक्तबराबरको आयातमा सरकारले १२ अर्ब ९ करोड ३१ लाख ८४ हजार रुपैयाँबराबरको राजस्व संकलन गरेको छ। आयातको तेस्रो स्थानमा सवारीसाधन र यातायातका पार्टपुर्जा रहेका छन्। माघसम्ममा यी वस्तुको आयात ६० अर्ब ८३ करोड ५२ लाख ७२ हजार रुपैयाँबराबरको आयात भएको छ। यो कुल आयातको ६७७ प्रतिशत हो। उक्त आकारमा सवारीसाधन आयात हुँदा सरकारले १० अर्ब ६० करोड ४६ लाख ९८ हजार रुपैयाँबराबरको राजस्व उठाएको छ। तर पछिल्लो समय सरकारले विद्युतीय सवारीसाधन (ईभी)मा छुट दिएका कारण समग्रमा यातायातको भन्सार राजस्व घटेको महानिर्देशक पौडेलले जानकारी दिए। समग्रमा बजारमा उपभोक्ताको क्रयशक्ति घटेकाले मागमा कमी आएकाले व्यवसाय फस्टाउन नसकेको व्यवसायीले गुनासो गर्दै आएका छन्। गत आर्थिक वर्षको तुलनामा आयात घट्नुको कारण बजारमा माग न्यून भएकाले हुन सक्छ। यद्यपि आयातमा कमी आए पनि भन्सार राजस्वमा सुधार भएको छ। यसको कारण प्रशासनिक सुधार हो। शोभाकान्त पौडेल,महानिर्देशक, भन्सार विभाग आयातको यो प्रवृत्तिले पनि यस्तै पुष्टि गर्छ। त्यसो त नेपालबाट निर्यात हुने वस्तु पनि बढ्न सकेको छैन। उल्टै घटेको छ। चालु आवको माघसम्ममा निर्यात ७०७ प्रतिशतले घटेको छ। नेपालबाट गत वर्षको सात महिनामा कुल ९३ अर्ब ४३ करोड २३ लाख रुपैयाँबराबरको निर्यात गरेको थियो। तर यसपटक निर्यात घटेर ८६ अर्ब ८३ करोड ९ लाख १२ हजार रुपैयाँमा सीमित भएको छ। यसअनुसार गत वर्षको तुलनामा ६ अर्ब ६० करोड १४ लाख रुपैयाँले निर्यात घटेको हो। कुल आयातको तुलनामा निर्यातको हिस्सा धेरै नै कम छ। नेपालको अर्थतन्त्र आयातीत वस्तुमै निर्भर छ। जसले गर्दा निर्यातको हिस्सा कुल आयातको करिब १० प्रतिशत हाराहारीमात्रै छ। नेपालले एक लाख रुपैयाँको आयात गर्दा १० हजार रुपैयाँमात्रै निर्यात गर्न सकेको छ। यसै कारणले नेपालले सधैं व्यापार घाटा व्यहोर्नु परेको छ। यस अवधिमा पनि नेपालको आयातको आकारभन्दा निर्यातको आकार झन् घटेकाले व्यापार घाटा ८ खर्ब ११ अर्ब ११ करोड २९ लाख ८८ हजार रुपैयाँबराबरको छ। गत वर्ष व्यापार घाटा अझै बढी थियो। गत आवको ७ महिनामा ८ खर्ब २५ अर्ब ७३ करोड रुपैयाँबराबरको थियो। गत आवको तुलनामा व्यापार घाटामा भने झिनो सुधार अर्थात १७७ प्रतिशतले घटेको छ। यसअनुरूप नेपालको कुल वैदेशिक व्यापार ९ खर्ब ८४ अर्ब ७७ करोड ४८ लाख ११ हजार रुपैयाँ कायम छ। यो गत वर्षको भन्दा २७५ प्रतिशतले कम हो। जबकि गत आर्थिक वर्ष १० खर्ब १२ अर्ब ५९ करोड ७६ लाख ८६ हजार रुपैयाँबराबरको वैदेशिक व्यापार गरेको थियो।"
सरकारलाई सभामुखको ध्यानाकर्षण : संसदमा उठेका विषय सम्बोधन गर्नू,"काठमाडौं : प्रतिनिधिसभाका सभामुख देवराज घिमिरेले संसद्को शून्य, विशेष र आकस्मिक समयमा उठेका विषयमा सम्बोधन गर्न सरकारको ध्यानाकर्षण गराएका छन्। प्रतिनिधिसभाको आजको बैठकमा प्रतिपक्षी दलहरु नेकपा (एमाले), राष्ट्रिय स्वतन्त्र पार्टी र राष्ट्रिय प्रजातन्त्र पार्टीका सांसदले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र गृहमन्त्री नारायणकाजी श्रेष्ठ र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेपछि उनले ध्यानाकर्षण भएको जनाएका हुन्। सभामुख घिमिरेले गत फागुन ६ गतेको बैठकमा पनि आफूले उठेका विषयमा गम्भीरतापूर्वक सम्बोधन गर्न भनेको स्मरण गराए। प्रतिपक्ष दलका सांसदहरुले प्रश्न उठाएर सरकारले जवाफ नदिएसम्म सदन चल्न नसक्ने अडान लिएपछि सभामुख घिमिरेले ध्यानाकर्षण गराएका हुन्। 'भ्रष्टाचार मुद्दामा अख्तियारले बोलायो अब तपाईंहरू राजीनामा गर भन्न नसक्ने नैतिकताहिन र कायर प्रधानमन्त्रीले यो देशलाई भ्रष्टाचारमुक्त बनाउन सक्दैन,' सांसद पन्तले भने,' मन्त्रीहरूलाई कारवाही नगर्नु भनेको यो मन्त्रीलाई फेरि बयानमा नबोलाउ, कारवाही नगर भनेर अख्तियारलाई सरकारले बयान दिएको हो।' उनले मन्त्रीलाई कुनै पनि हालतमा पदमा बसिरहन नैतिकता नदिने बताए। सांसद पन्तले प्रधानमन्त्रीले भ्रष्टाचार नियन्त्रण गर्छु् भनेर संसदमा भाषण गर्नुको कुनै औचित्य नभएको जिकिर गरे। यो पनि पढ्नुहोस मन्त्री ज्वालालाई बर्खास्त गर्नुपर्ने मागसहित अनेरास्ववियुको मसाल जुलुस मन्त्री बर्खास्तीको माग गर्दै प्रमुख प्रतिपक्ष दलले गरे संसद बैठक अवरोध 'अख्तियारमा बयान दिइसकेका व्यक्ति किन अझैं मन्त्री ? प्रधानमन्त्रीज्यू जवाफ चाहियो '"
लुम्बिनी प्रादेशिक अस्पताल उत्कृष्ठ,"बुटवल : लुम्बिनी प्रादेशिक अस्पताल बुटवल न्यूनतम सेवा मापदण्डमा नेपालकै पहिलो भएको छ । ८८ प्रतिशत अंक लिएर नेपालका सेकेण्डरी बि तहका अस्पतालहरुबीचको मूल्यांकनमा अस्पताल नेपालकै पहिलो भएको हो । स्वास्थ्य तथा जनसंख्या मन्त्रालय, प्रदेश स्वास्थ्य निर्देशनालय लुम्बिनी प्रदेश र निक साइमन्स इन्सिच्यूटले संयूक्त रुपमा गरेको मूल्यांकनमा पहिलो सहित सर्वोत्कृष्ट घोषणा भएको अस्पतालका मेडिकल सुपरिटेण्डेन्ट डासुदर्शन थापाले जानकारी दिए । सर्वोत्कृष्ट घोषणाले अस्पताल परिवारलाई उत्साहित बनाएको थापाले प्रतिक्रिया दिए । अस्पतालको शुसासन तथा व्यवस्थापन, क्लिनिकल व्यवस्थापन र अस्पताल सर्पोट सर्भिस मापदण्डका आधारमा नेपालकै पहिलो घोषणा गरिएको हो । प्रदेश स्वास्थ्य निर्देशनालय लुम्बिनी प्रदेशले बुटवलमा आयोजना गरेको समिक्षा गोष्ठीमा प्रथम भएको घोषणा गरिएको हो । सरकारी क्षेत्रमा लुम्बिनी प्रादेशिक अस्पताल यस क्षेत्रकै सवैभन्दा ठूलो अस्पताल हो । लुम्बिनी प्रदेशका १२ वटा जिल्ला सहित स्याङ्जा, बाग्लुङ, पूर्वी नवलपरासी लगायत जिल्लाका नागरिकहरु यहाँ उपचारका लागि आउने गर्छन् ।"
माझी समुदायको परम्परा जोगाउन 'मझेसाबा',"रामेछाप : जिल्लाको तामाकोसी र सुनकोसी नदि किनारामा बस्दै आएका अति सीमान्तकृत माझी समुदायले आफ्नो पुरानो परम्परा जोगाउन'मझेसाबा' गर्ने भएका छन्। माझी भाषामा मझेको अर्थ अध्यक्ष वा नाइके भन्ने हुन्छ र साबा भनेको सभा भन्ने लाग्दछ। माझी समुदायको उत्पत्ति कालदेखि एउटालाई अध्यक्ष वा नाइके मानेर उसैको निर्णयमा आफ्ना गतिविधि संचालन गर्ने गर्दथे। मझेसाबा गर्नुको मुख्य उद्देश्य रामेछाप जिल्लामा माझी जातिको प्रचलित परम्परागत सभ्यता र संस्कृतिलाई जगेर्ना गर्न र निरन्तरता दिने रहेको आदिवासी जनजाती महासंघ रामेछापका संयोजक श्रीबहादुर माझीले जानकारी दिए। अन्य जातजातिको भन्दा भिन्न र पृथक संस्कृति भएका माझी समुदायको नेतृत्व नै मझे रहेको र हरेक निर्णय उसैको सभाले पास गरेपछि लागू हुने भएकाले मझेसाबा भनिएको पनि संयोजक माझीले बताए। श्रीबहादुर माझीको अध्यक्षतामा सदरमुकाम मन्थलीको तीनलाल पर्कमा बसेको बैठकले यही फाल्गुन १ गते मझेसाबा गर्ने निर्णय गरेको माझी समुदायका अगुवा बालकृष्ण माझीले जानकारी दिए। पछिल्लो समय भौतिक पूर्वाधारको विकास भएसंगै आफ्नो पुर्ख्यौली पेसा संकटमा परेपछि भने माझी समुदाय चिन्तित भएका छन्। नदि किनारमा बसेर माछा मार्ने र डुङ्गा चलाएर आफ्नो जिविकोपार्जन गर्दै आएका माझी समुदायको पेशा डेढ दशकदेखि लोप नै भएको छ। आफ्नो संस्कार, संस्कृति र परम्परालाई जोगाउन माझी समुदायका युवा एक जुट हुने गरेका छन्। मझेसाबा भनेको माझी जातीको परम्परागत जातीय संस्थाको नाम हो। प्रत्येक माझी गाउँमा मझेसाबा गठन गर्ने गरिएको पनि बालकृष्ण माझीले बताए।"
प्रदेश ईञ्जार्जको हेरफेर गर्न माओवादी केन्द्रको स्थायी कमिटी बैठक बस्दै,"काठमाडौं : नेकपा माओवादी केन्द्रका प्रदेश ईञ्जार्जको हेरफेर गर्न स्थायी कमिटीको बैठक बस्दैछ। पार्टी केन्द्रीय कार्यालय पेरिसडाँडामा दिउँसो १ बजे बैठक बस्ने नेकपा माओवादी केन्द्रका केन्द्रीय कार्यालय सचिव डोरप्रसाद उपाध्यायले जानकारी दिए। उनका अनुसार विधान अधिवेशन र केन्द्रीय कमिटी बैठकका निर्णयको कार्यान्वयनबारे बैठकमा छलफल हुनेछ। आजको बैठकले समसामयिक राजनीतिक परिस्थितिबारे छलफल गर्ने र दुई महिने अभियानको कार्यतालिका बनाउने उनको भनाई छ। एमालेले मध्यपहाडि लोकमार्गमा समृद्धिका लागि संकल्प यात्राको समापन गरेपछि माओवादी केन्द्रले पनि आगामी चैत १ देखि १५ गतेसम्म हुने तराई मधेश जागरण अभियान र आगामी वैशाख १ देखि १५ गतेसम्म हुने हिमाल, पहाड, तराई एकता अभियान सञ्चालन गर्ने तयारी गरेको छ।"
अख्तियारमा बयान दिइसकेका व्यक्ति किन अझै मन्त्री ? प्रधानमन्त्रीज्यू जवाफ चाहियो,"काठमाडौं : नेकपा एमालेका सांसद रघुजी पन्तले स्वास्थ्य तथा जनसंख्या मन्त्री मोहनबहादुर बस्नेतलाई तत्काल हटाउन माग गरेका छन्। बिहीबार प्रतिनिधिसभा बैठकमा बोल्दै सांसद पन्तले भ्रष्टाचार मुद्दामा अख्तियारमा बयान दिइसक्दा पनि पदबाट राजीनामा नदिएको भन्दै तत्काल हटाउन सरकारको ध्यानाकर्षण समेत गराए। एमाले सांसद पन्तले बालकुमारीघटनाका दोषी भौतिक पूर्वाधार तथा यातायातमन्त्री प्रकाश ज्वाला र रामग्राम लिज प्रकरणमा पर्यटनमन्त्री सुदन किरातीको समेत राजीनामा माग गरेका हुन्। भ्रष्टाचार मुद्दामा मन्त्री बस्नेतले अख्तियार दुरूपयोग अनुसन्धान आयोगमा बयान दिएको दावी गर्दै सांसद पन्तले तत्काल उनलाई हटाउनुपर्ने माग गरेका हुन्। उनले भ्रष्टाचामा मुछिएका व्यक्तिलाई क्याविनेटमा किन राखेको भन्दै प्रधानमन्त्रीलाई प्रश्न समेत गरे। उनले प्रधानमन्त्री पुष्पकमल दाहाल 'प्रचण्ड' स्वयमं नै भ्रष्टाचारीलाई बचाउनतिर लागेको आरोप लगाए। 'भ्रष्टाचार मुद्दामा अख्तियारले बोलायो अब तपाईंहरू राजीनामा गर भन्न नसक्ने नैतिकताहिन र कायर प्रधानमन्त्रीले यो देशलाई भ्रष्टाचारमुक्त बनाउन सक्दैन,'उनले भने,' मन्त्रीहरूलाई कारवाही नगर्नु भनेको यो मन्त्रीलाई फेरि बयानमा नबोलाउ, कारवाही नगर भनेर अख्तियारलाई सरकारले बयान दिएको हो।' उनले स्वास्थ्यमन्त्रीलाई कुनै पनि हालतमा पदमा बसिरहन नैतिकता नदिने बताए। भने,'विवादमा परेका स्वास्थ्यमन्त्री बस्नेतले राजीनामा दिनुपर्छ। उहाँले कुनै पनि हालतमा बस्नुहुँदैन। नैतिकता छ भने प्रधानमन्त्रीले जवाफ दिनुपर्छ।' सांसद पन्तले प्रधानमन्त्रीले भ्रष्टाचार नियन्त्रण गर्छु् भनेर संसदमा भाषण गर्नुको कुनै औचित्य नभएको जिकिर गरे। यसैगरी उनले लुम्बिनी विकास कोषका ल्हारक्याल लामालाई उपाध्यक्ष नियुक्त गरेर अवैधानिक काम गर्न दिएको र त्यसमा पर्यटनमन्त्री किँरातीको संलग्नता रहेको भन्दै विरोध समेत जनाए। उनले बालकुमारी घटना हुनेबितिकै मन्त्री ज्वालाले नैतिकताका हिसावले राजीनामा दिनुपर्ने भएपनि त्यसो हुन नसकेको धारणा राखे। उनले यस्ता विवादित व्यक्तिहरूलाई तत्काल पदबाट हटाउन आग्रह गरे।"
१०८ कन्याले उद्घाटन गरे अनन्त श्री ब्रह्माण्डीय महायज्ञ,"बागलुङ : बागलुङमा बृहत् ब्रह्माण्डीय महायज्ञको सुरुवात गरिएको छ। धार्मिक तथा पर्यटकीय स्थल पञ्चकोटमा सुरु भएको महायज्ञको ९ वर्ष उमेरका १ सय ८ जना कन्याले सामूहिक रूपमा उद्घाटन गरेका हुन्। कन्याहरूले कलशमा कालीगण्डकीको जल भरेर महायज्ञको शुभारम्भ गरेका थिए। बुधबारबाट सुरु भएको महायज्ञ फागुन २३ गतेसम्म सञ्चालन हुनेछ। महायज्ञको पहिलो दिन जल, ऊर्जा, विकास तथा वातावरण सम्मेलनसमेत गरिएको महायज्ञका मूल संयोजक मुक्तिनाथ बाबा स्वामी कमलनयनाचार्यले बताए। उनले १५ दिनसम्म विभिन्न कार्यक्रम र सम्मेलन गरिने जनाए। जल, ऊर्जा, विकास तथा वातावरण सम्मेलनमा अवधारणा पत्र प्रस्तुत गर्दै नेपाल सरकारका पूर्वसचिव पूर्ण केडियाले महायज्ञको प्रभावले समाज, सरकार र जनस्तरमा सकारात्मक प्रभाव पर्न गई देशमा शान्ति, सुरक्षा र समृद्धि छाउनुको साथै देश विकासमा सहयोग पुग्ने बताए। जल सम्पदाको संरक्षण, कालीगण्डकी तथा यसका सहायक नदीहरूको मुहान, जलाधर र बहाव क्षेत्रलाई सफा गरी संरक्षण गर्ने, विश्व शान्ति गण्डकी कलशको महत्वका बारेमा प्रचारप्रसार गर्ने, यस क्षेत्रको भूसंरक्षण, पोखरी संरक्षण, हिम तथा हिमनदीहरूको संरक्षण, हिमशृंखलाहरूको संरक्षण, वृक्षरोपण तथा वनजंगल संरक्षण गर्ने, बाढी तथा पहिरोबाट हुन सक्ने क्षति न्यूनीकरण तथा नियन्त्रण गर्ने, फोहोरमैलाको वैज्ञानिक व्यवस्थापन तथा सचेताको विकास गर्ने, वैज्ञानिक बसोबास प्रणालीको विकास गर्ने, वैज्ञानिक जल उपयोग तथा ढल व्यवस्थापन र प्रशोधनको विकास गर्ने, वातावरण संरक्षण, जल, संरक्षणलगायत ऊर्जा विकास गर्ने विषयमा पूर्वसचिव केडियाले अवधारणा प्रस्तुत गरेका थिए। उनले समुन्नतिका लक्षण प्राप्त गर्ने होडबाजीका कारण विश्वमा वातावरण विनाश भई समस्त जीवनको अस्तित्व नै जोखिममा परेको बताए। उनले आणविक अस्त्रहरू उत्पादन गर्नेलगायतका कार्यले पृथ्वीको अस्तित्वमाथि खतरा बढिरहेको बताउँदै नेपालले जल र जंगलको संरक्षण गरेर पृथ्वीको रक्षा गरिरहेको धारणा राखे। गण्डकी प्रदेशका सचिव शंकरप्रसाद पण्डितले देशमा वातावरणलाई कम क्षति हुने गरी विकास निर्माणमा जोड दिइएको बताए। सम्मेलनमा गैरआवासीय नेपाली संघका सोम सापकोटाले कालीगण्डकीको जललाई प्रशोधन गरी विश्वका सबै नागरिकले प्रयोग गर्ने सक्ने बनाएर विश्वभर पुर्याउन सकेमा अझै यसको महत्व बढ्ने बताए। उनले विकास सँगसँगै विनाश पनि आइरहेको बताउँदै वायु प्रदूषणका कारण हिमशृंखलाबाट हिउँ पग्लिँदै गएको बताए। नेपालको हरियाली जंगलले संसारलाई बचाइरहेको सापकोटाको भनाइ छ। नेपाल निर्माण व्यवसायी संघ गण्डकी प्रदेशका उपाध्यक्ष खिमप्रसाद मल्लले विकास सँगसँगै विनाश आउन नहुने बताउँदै त्यसतर्फ सम्पूर्ण नागरिक सचेत हुनुपर्ने बताए। महायज्ञमा बिहीबार राष्ट्रपति रामचन्द्र पौडेल र राष्ट्रिय राजनीतिज्ञ एवं कर्मचारीसहितको उपस्थितिमा पञ्चकोटको महत्वबारे प्रकाश पारिने स्वामी कमलनयनाचार्यले बताए। राष्ट्रपति पौडेलले ५ हजार ५ सय ५५ केजीको महाघण्टको अनावरण गर्ने स्वामी कमलनयनाचार्यले जानकारी दिए। राष्ट्रपति रामचन्द्र पौडेलले पञ्चकोटमा पूजाअर्चना गर्नुहुनेछ, उनले भने, भोलि नै पञ्चकोटमा स्थापना गरिएको महाघण्टको अनावरणसमेत राष्ट्रपति पौडेलले गर्नु हुनेछ। ब्रह्माण्डीय महायज्ञको मुख्य उद्देश्य केवल धार्मिक कार्यक्रम मात्र नभई जल जोगाउन राष्ट्रिय आह्वान भएको कमलनयनाचार्यको भनाइ छ। जल र गौ जोगाउन सक्यौं भने नेपाल समृद्ध हुन्छ, उनले भने, यो महायज्ञ मात्र होइन ब्रह्माण्डीय महायज्ञ हो। यहाँ जल, ऊर्जा, विकास तथा वातावरण, देश विकासको अवधारणा र कार्यान्वयनका साथै राजनीति र सुशासनका बारेमा सम्मेलन हुनेछन्। १५ दिनसम्म चल्ने महायज्ञमा २५ फिट अग्लो मौलो २१ हजार कर्ताबाट धान अर्पण गरेर पुरिनेछ। पञ्चकोटमा विश्वशान्ति कलश निर्माणका लागि २०७१ सालमा शिलान्यास भए पनि काम पूरा हुन सकेको छैन। १५१ फिट अग्लो कलशमा करिब एक हजार पाँच सय व्यक्तिहरू अटाउने गरी कलश निर्माण भइरहेको छ। कसल निर्माणका लागि ४० फिट जमिनमुनिबाट फाउन्डेसन तयार पार्ने काम भइसकेको उनले बताए।"
"५,५५५ किलोको मुक्तिनाथ महाघण्टको राष्ट्रपतिले गरे उद्घाटन","बागलुङ : राष्ट्रपति रामचन्द्र पौडेलले बागलुङको सर्वसिद्धिधाम पञ्चकोटमा स्थापना गरिएको पाँच हजार ५५५ किलोको मुक्तिनाथ महाघण्ट उद्घाटन छन्। बिहीबार राष्ट्रपति पौडेलले करिब दुई करोड लागतमा निर्माण भएको महाघण्टको उद्घाटन गरेका हुन्। पञ्चकोटधामका परिकल्पनाकार एवं संस्थापक मुक्तिनाथ पीठाधीश्वर स्वामी कमलनयनाचार्यको सङ्कल्पमा बागलुङ नगरपालिका५ स्थित पञ्चकोटलाई धार्मिक पर्यटकीय गन्तव्यका रूपमा विकास गर्न यो महाघण्ट स्थापना गरिएको थियो । पञ्चकोटमा बुधबारदेखि अनन्तश्री ब्रह्माण्डीय महायज्ञ सुरू भएको छ । फागुन ९ देखि सुरु भएको महायज्ञमा पनि राष्ट्रपति पौडेल सहभागी भएका हुन् । सो क्रममा पौडेलले सोहि स्थानमा बन्दै गरेको १०८ फिट गण्डकी कलशकोसमेत अवलोकन गरेका थिए। दश वर्षअघि स्थापना भएको पञ्चकोटमा निर्माण भएका धार्मिक संरचनाका साथै निर्माणाधीन सो कलसका बारेमा स्वामी कमलनयनाचार्यले राष्ट्रपति पौडेललाई जानकारी गराएका थिए । मुक्तिनाथ महाघण्ट पञ्चधातु सुन, चाँदी, तामा, पित्तल र फलाम मिसाएर बनाइएकाले यो घण्टीलाई महाघण्ट भनिएको हो । महाघण्ट बनाउन आठ वर्ष लागेको जानकारी पनि स्वामी कमलनयनाचार्यले बताए । जलसम्पदाको संरक्षण गर्न सो कलश तथा विश्वमा शान्तिको सन्देश फैलाउन सो महाघण्टको स्थापना गरिएको उनले जानकारी दिए। विसं २०७२ देखि पञ्चकोटमा धार्मिक संरचना बनाउन सुरु गरिएको थियो । पञ्चकोटमा अहिलेसम्म सिसमहल, गण्डकीमाताको मन्दिर, यज्ञशाला, हनुमानको विशाल मूर्तिलगायत दर्जनौँ धार्मिक संरचना बनिसकेका छन् । विभिन्न दाताको सहयोग, महायज्ञबाट सङ्कलन भएको रकम र सरकारबाट भएको करोडौँको लगानीले अहिले पञ्चकोट देशव्यापीरूपमा चर्चित बनेको छ । पञ्चकोटमा निर्माण गर्न लागिएको एक सय आठ फिट अग्लो गण्डकी विश्वशान्ति कलशको नजिकै महाघण्ट राखिएको छ ।"
नेपाल एले क्यानडा११ लाई दियो १८२ रनको लक्ष्य,"काठमाडौं : एकदिवसीय सिरिजको निर्णायक खेलमा नेपाल ए ले क्यानडा११ लाई १८२ रनको लक्ष्य दिएको छ। मुलपानी क्रिकेट मैदानमा जारी खेलमा टस हारेर ब्याटिङ गरेको नेपाल ४७ ओभरमा १८१ रनमा समेटिएको हो। नेपालका लागि अशुन्तोष घिरैयाले सर्वाधिक २८ रन बनाए । त्यसैगरी अर्जुन कुमारले २७ रन, कप्तान सन्दीप जोराले २४ रन, बसिर अहमदले २५ रन, सुजन थपलियाले २० रन, रसिद खान र प्रतिश जिसीले १९१९ रन बनाए। अन्य खेलाडीले दोहोरो अंक बनाउन सकेनन्। क्यानडाका लागि हर्ष ठाकर, डिलोन हेलिगर र निकोलस किर्तोनले २२ विकेट, कलिम साना र साद बिन जफरले ११ विकेट लिए । क्यानडाले केहि समयपश्चात जवाफी ब्याटिङ गर्दैछ।"
मन्त्री बर्खास्तीको माग गर्दै प्रमुख प्रतिपक्ष दलले गरे संसद बैठक अवरोध,"काठमाडौं : प्रमुख प्रतिपक्ष दलले संसद बैठक अवरोध गरेका छन्। अख्तियारमा बयान दिएका मन्त्री र बालकुमारी घटनामा संलग्न मन्त्रीलाई प्रधानमन्त्रीले बर्खास्त नगरेको भन्दै एमाले, रास्वपा र राप्रपाका सांसदले संसद बैठक अवरोध गरेका हुन्। नेकपा एमालेका सांसद रघुजी पन्तले बालकुमारी घटनाका दोषी भौतिक पूर्वाधार तथा यातायातमन्त्री प्रकाश ज्वाला, टेरामक्स प्रकरणमा मुछिएका स्वास्थ्य मन्त्री मोहन बस्नेत र रामग्राम लिज प्रकरणमा पर्यटनमन्त्री सुदन किरातीको राजीनामा माग गरेका थिए। बिहीबार प्रतिनिधिसभा बैठकमा बोल्दै सांसद पन्तले भ्रष्टाचार मुद्दामा अख्तियारमा बयान दिइसक्दा पनि पदबाट राजीनामा नभएको भन्दै प्रधानमन्त्रीले बर्खास्त गर्नुपर्ने माग गरेका हुन्। विपक्षी दलहरुले ललितपुरको बालकुमारीमा दुईजनाको ज्यान जाने गरी भएको घटनाको अनुसन्धान गर्न गठित जाँचबुझ आयोगले भौतिक मन्त्री प्रकाश ज्वालाकै कमजोरीका कारण घटना घटेको निष्कर्ष निकाल्दा पनि कारवाही नगरेको भन्दै आक्रोश व्यक्त गरेका हुन्। राष्ट्रिय स्वतन्त्र पार्टीको उपनेतामा विराजभक्त श्रेष्ठ, राप्रपाका सचेतक ज्ञानेन्द्र शाहीले पनि विवादमा परेका स्वास्थ्य मन्त्री, गृहमन्त्री, पर्यटन मन्त्री र भौतिक पूर्वाधार मन्त्रीले राजीनामा दिनुपर्ने माग गरेका थिए। सांसदले उठेर विरोध गरेपछि बैठकमा सभामुख देवराज घिमिरेले सरकारको गम्भीर ध्यानाकर्षण भएको बताएपछि बैठक सञ्चालन भएको छ।"
विद्यार्थी बेहोस हुन थालेपछि विद्यालय बन्द,"कृष्णनगर : कपिलवस्तुको एक विद्यालयका विद्यार्थी एकाएक बेहोस हुन थालेपछि दुई दिनका लागि विद्यालय बन्द गरिएको छ । जिल्लाको शिवराज नगरपालिका १ शिवपुरमा रहेको नेपाल आदर्श उच्च माध्यमिक विद्यालयका विद्यार्थी बेहोस हुन थालेपछि विद्यालय बन्द गरिएको शिवराज नगरपालिकाका शिक्षा शाखा प्रमुख दिनेश चौधरीले राससलाई जानकारी दिए। पठनपाठनकै समयमा केही दिनयता बेहोस हुने, चिच्च्याउने, रुनेलगायत समस्या देखिन थालेपछि विद्यालय बन्द गरिएको हो । विद्यार्थीको स्वास्थ्य अवस्थालाई दृष्टिगत गरी विद्यालय बन्द गरेको विद्यालयका प्रधानाध्यापक मुक्तिनाथ पोख्रेलले बताए। बुधबार मात्र १० जनाभन्दा धेरै छात्रामा त्यस्तो समस्या देखिएपछि चिकित्सकको सल्लाहमा आइतबारसम्मका लागि विद्यालय बन्द गरिएको प्रधानाध्यापक पोखरेलले बताए। विद्यालयमा समस्या देखिएपछि मनोविश्षेलकहरूसँग परामर्श गरिएको नगरप्रमुख अजय थापाले बताए। केही बेर बेहोस हुने, कराउने गरेपछि आफैँ ठीक हुने गरेको बताइएको छ । केही समयपछि फेरि अरू विद्यार्थीलाई पनि यस्तो समस्या देखिएपछि विद्यालयको पठनपाठन बन्द भएको हो । केही समयअघि सरस्वती आधारभूत विद्यालयमा पनि यस्तै समस्या भएको थियो । छात्रामा देखिएको समस्या मास हिस्टेरिया भएको चिकित्सकहरू बताउँछन् । छात्रामा देखिएको समस्या मास हिस्टेरिया भएकाले केही दिन विद्यालय बन्द गरेर सम्पर्क विच्छेद गरेमा समस्या आफैँ समाधान हुने मनोविश्षेलकहरूको दाबी छ । रासस"
सांसद चन्द्र भण्डारीको व्यङ्ग्य : किसानको अनुदान खाने बाँदरलाई के गर्ने ?,"काठमाडौं : सांसद चन्द्र भण्डारीले किसानको अनुदान खाने बाँदरलाई के गर्ने ? भन्दै प्रश्न गरेका छन्। प्रतिनिधि सभाको आजको बैठकमा बोल्दै उनले बाँदरको बन्ध्याकरण गर्ने चर्चा चलेको भन्दै किसानको अनुदान खाने बाँदरलाई के गर्दै भन्दै व्यङ्ग्य गरेका हुन्। किसान मल बीउ सिचाईं र बजार देउ भनिरहेका छन्। हामीले योजना बनाउन सकिरहेका छैनौं। उनले भने,किसानलाई बाँदरले दुख दिइरहेको छ। बाँदरले दुख नदिने बाली के प्रयोग गर्ने हामीसँग सोच छैनौं। एकातिर त किसानलाई बाँदरले दुख दिएको छ अर्कोतिर अहिले मैले सुन्दैछु। बाँदरको बन्ध्याकरण गर्ने ! कृषि, सहकारी तथा प्राकृतिक स्रोत समितिले बन्ध्याकरणमार्फत बाँदरको नियन्त्रणबारे अध्ययनका लागि सांसदहरूको टोली भारत जाने निर्णय गरेको छ। सोहि विषयलाई लिएर उनले यस्तो बताएका हुन्। भण्डारीले थपे, किसानले पाउने अनुदान खाने बाँदरलाई के गर्ने त ?, किसानले बजारमा लैजाने सामानलाई लैजाँदा सिमाना नाकामा छाडिदिनेलाई के गर्ने त ?, किसानलाई सस्तो मूल्य दिएर चर्को मूल्यमा बजारमा बजारमा लैजाने बाँदरलाई के गर्ने त ?, के लगाएमा फाइदा हुन्छ ? के गरेमा मुलुक बन्छ भन्ने कुरामा छैनौं। भण्डारीले समय अनुसार देशमा नीति निर्माण गर्न नसकिरहेको धारणा राखे। उनले नेपालमा गाँजा खेती गर्न दिनुपर्ने माग गरे। कानून बनाउँ, गाँजा खेती गर्न दिउँ।उनले भने,न्यूयोर्क सिटीका मेयरले गाँजा खान दिन्छ। अनि हामीले खेती गर्नसम्म नदिने ? मुलुक कसरी माथि उठ्छ ? यसरी हुन्छ त ?"
जलवायु परिवर्तनले विद्युत् उत्पादनमा उच्च ह्रास,"काठमाडौं : जलवायु परिवर्तनको असर जलविद्युत्मा देखिएको छ। नेपाल विद्युत् प्राधिकरणका कार्यकारी निर्देशक कुलमान घिसिङका अनुसार विद्युत् उत्पादन क्षमता करिब १० प्रतिशतमा झरेको छ। गत वर्ष एकदम नै सुक्खा भनिएको थियो, तर यस वर्षको सुक्खायाम गत वर्षको भन्दा पनि बढ्दै गएको उनको भनाइ छ। काबेली करिडोरको क्षमता करिब दुई सय मेगावाट छ। अहिले जम्मा २० मेगावाट मात्र उत्पादन भइरहेको छ। क्यू ४० मा विद्युत् उत्पादन गर्दा ३० देखि ४० प्रतिशतसम्म हिउँदमा उत्पादन हुन्छ भन्ने मान्यता हो, भन्दै घिसिङले यस पटक अहिलेसम्म पानी र हिउँ नपर्दा सुक्खापन बढेको सुनाए। नदी प्रवाहमा आधारित विद्युत् आयोजनाको हिस्सा बढी भएकाले हिउँदमा उत्पादनमा उच्च ह्रास आउने गरेको हो। अहिले विद्युत्को कुल जडित क्षमता करिब ३ हजार मेगावाट छ। तर, जडित क्षमताबाट करिब साढे ७ सय मेगावाट मात्र उत्पादन भइरहेको छ। दैनिक सरदर ५ सय मेगावाट बिजुली भारतबाट आयात हुन थालिसकेको उनले जनाए। अर्धजलाशयुक्त प्रकृत्तिको माथिल्लो तामाकोशी (४ सय ५६ मेगावाट) अहिले २४सैं घण्टा चलाउँदा सरदर ६० देखि ६५ मेगावाट क्षमतामा झरेको छ। जबकि यस आयोजनाको हिउँदयाममा ९० मेगावाटसम्म झर्छ भन्ने मात्रै आंकलन गरिएको थियो। तर प्राधिकरणले अहिले माथिल्लो तामाकोशीको पानीलाई जम्मा गरेर उच्च माग भएको बेलामा ४ सय ५६ मेगावाट क्षमतामा नै चलाइरहेको घिसिङले जानकारी दिए। माथिल्लो तामाकोशीको पानी ४ घण्टाको रिजर्भमा राख्न सकिन्छ। यसपालि सुक्खायाममा माग बढ्दै गएकोे प्राधिकरण बताउँछ। गत वर्षको यही समयको दैनिक माग २८ हजार मेगावाट आवर अर्थात् सरदर १ हजार १ सय ६६ मेगावाट (२ करोड ८० लाख युनिट ) थियो। यो वर्षको अहिलेको दैनिक माग ३५ हजार मेगावाट आवर अर्थात् सरदर १ हजार ४ सय ५८ मेगावाट (३ करोड ५० लाख युनिट) पुगेको छ। करिब ३ सय मेगावाटले सरदर विद्युत्को माग बढेको घिसिङ बताउँछन्। नेपालको अहिलेको उच्च माग करिब १ हजार ८ आठ २१ मेगावाट छ। हिउँद लागेसँगै खोलामा पानीको सतह घट्दै गएपछि प्राधिकरणले मंसिरको अन्तिमबाट भारतबाट बिजुली आयात गर्न सुरु गरेको हो। माघ महिनासम्म करिब २ अर्ब ५० करोड रुपैयाँको बिजुली आयात भइसकेको कार्यकारी निर्देशक घिसिङले जानकारी दिए। फागुन, चैत्र र वैशाखमा आयात बढाउनुपर्ने भन्दै उनले अबको तीन महिनामा प्रत्येक महिना करिब ३ देखि ४ अर्ब रुपैयाँको विद्युत् आयात गर्नुपर्ने बताए। अहिले भारतको सरदर बिजुलीको दर करिब ६ भारु (भारतीय रुपैयाँ) छ। बिहान र साँझको उच्च मागको समयमा प्रतियुनिट बिजुलीको मूल्य १० रुपैयाँ भारुसम्म पुग्ने गरेको छ। भारतीय बजारको प्रतियुनिट बिजुलीको सबैभन्दा बढी मूल्य १२ भारुमा सीमित गरिएको छ। निजी प्रवद्र्धकसँगको पीपीए दर भने सुक्खायाम (१६ मंसिर१५ जेठ) र वर्षायाम (१६ जेठ१५ मंसिर)का क्रमशः ८४० रुपैयाँ र ४८० रुपैयाँ प्रतियुनिट निर्धारण गरिएको छ। प्राधिकरणले दिनमा र रातिको समयको कम मूल्यको बिजुली किनेर उच्च मागको समयमा कम बिजुली आयातको नीति लिएको जनाएको छ। गत वर्षको सुक्खायाममा करिब १९ अर्ब रुपैयाँबराबरको विद्युत् आयात गरिएको थियो। यस वर्ष खुद निर्यातकर्ता बन्ने भनिरहेको प्राधिकरणले यसै वर्षको वर्षायाममा करिब १४ अर्ब रुपैयाँको बिजुली भारत निर्यात गरेको छ। अबको डेढ महिना अर्थात् चैत्रसम्ममा करिब ४ सय मेगावाट थपिँदा करिब ३४ सय मेगावाट जडित क्षमता पुग्दैछ। करिब ३ हजार मेगावाट निर्माणको विभिन्न चरणमा छन्। करिब १० हजार मेगावाटको थप विद्युत् व्यापार सम्झौता (पीपीए) भएको प्राधिकरणको तथ्यांक छ।"
प्रतिनिधिसभा बैठक सुरू,"काठमाडौं : प्रतिनिधिसभा बैठक सुरू भएको छ। बैठकमा सांसद प्रेम सुवालले राजनीतिक दलसम्बन्धी दोस्रो संशोधन विधेयक,२०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। यसैगरी बैठकमा उपप्रधानमन्त्री एवं गृहमन्त्री नारायणकाजी श्रेष्ठले राजनीतिक दलसम्बन्धी (दोस्रो संशोधन) विधेयक २०८० प्रस्तुत हुने कार्यसूचीमा उल्लेख छ।"
"द्वन्दकालीन धराप विष्फोट, सडक खनिरहेका चारजना घाइते","धनगढी : भीमदत्त राजमार्गको भासु भीर नजिकै सडक खन्ने क्रममा विद्युतीय धराप विष्फोट भएर चार जना घाइते भएका छन। चुरे गाउँपालिका३ को भासुभीरदेखि झण्डै २ किलोमिटर सहजपुरतिर बाटो खन्ने क्रममा बुधबार साँझ विद्युतीय धराप बिष्फोट हुँदा जेसिबी चालक डडेल्धुराको आलिताल गाउँपालिका ८ का २४ वर्षीय विकास थापा, कैलालीका ४५ वर्षीय वसन्त खडायत, सुर्खेतका २२ वर्षीय हिरा थापा र कञ्चनपुरका नवीन देव अवस्थी घाइते भएको जिल्ला प्रहरी कार्यालय कैलालीका प्रवक्ता प्रहरी नायव उपरीक्षक कुलदीप चन्दले बताए। जेसीवी चालक थापाको अवस्था सामान्य रहेको प्रहरीले जनाएको छ। थापाको सहजपुरस्थित स्वास्थ्य चौकीमा उपचार गरिएको छ भने अन्य तीन जना घाइतेको धनगढीको मायामेट्रो अस्पतालमा उपचार भइरहेको छ। बसन्त खडायतको टाउको र अनुहारमा चोट लागेको छ भने रोलर अप्रेटर २२ वर्षीय हिरा थापाको टाउको र अनुहारमा चोट लागेको छ। भीमदत्त राजमार्ग अन्तर्गत पर्ने भासुभीर नजिकै भएको विष्फोट द्वन्दकालीन समयमा राखिएको विद्युतीय धराप (एम्बुस) हुनसक्ने प्रहरीले जनाएको छ। सडक चौडा पार्नेक्रममा भीमदत्त पन्त राजमार्गमा अहिले मोड कटिङको कार्य चलिरहेको छ। जेसिबीले सडक खन्ने क्रममा अचानक एम्बुस बिष्फोट भएको घाइतेहरुले जनाएका छन्। द्वन्द्वकालमा उक्त क्षेत्रमा तत्कालिन विद्रोही र नेपाली सेनाबीच लडाई भएको थियो। नेपाली सेनाको टोलीले घटनाको अवलोकन गरेको छ।"
"प्रतिनिधिसभा बैठक बस्दै, राजनीतिक दलसम्बन्धी दोस्रो संशोधन विधेयक प्रस्तुत हुने","काठमाडौं : संघीय संसद्अन्तर्गतको प्रतिनिधिसभा बैठक बस्दैछ । बैठक बिहान ११ बजेका लागि बोलाइएको संघीय संसदका महासचिव पद्मप्रसाद पाण्डेयले जानकारी दिए। बैठकमा सांसद प्रेम सुवालले राजनीतिक दलसम्बन्धी दोस्रो संशोधन विधेयक,२०८० लाई प्रस्तुत गर्न अनुमति माग्ने प्रस्तावमाथि राखेको विरोधको सूचनालाई निर्णयार्थ प्रस्तुत गरिने कार्यसूची रहेको छ। यसैगरी बैठकमा उपप्रधानमन्त्री एवं गृहमन्त्री नारायणकाजी श्रेष्ठले राजनीतिक दलसम्बन्धी (दोस्रो संशोधन) विधेयक २०८० प्रस्तुत हुने कार्यसूचीमा उल्लेख छ।"
आज यी भागमा मेघगर्जन र चट्याङसहित वर्षा हुने,"काठमाडौं: हाल देशमा पश्चिमी न्यूनचापीय प्रणालीको प्रभाव रहेको छ जसका कारण अहिले देशभर आंशिकदेखि सामान्यतया बदली रहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ । आज दिउँसो देशभर आंशिकदेखि सामान्य बदली रहने छ । कोशी र मधेस प्रदेशलगायत देशको पहाडी भूभागको केही स्थानमा तथा मुलुकका बाँकी भूभागका एकदुई स्थानमा मेघगर्जन एवं चट्याङसहित हल्का वर्षाको सम्भावना रहेको छ । देशका उच्च पहाडी तथा हिमाली भेगका केही स्थानमा हल्का हिमपातको सम्भावना रहेको महाशाखाले जनाएको छ । आज राति कोशी, मधेस र बागमती प्रदेशलगायत देशका पहाडी भूभागमा आंशिकदेखि सामान्य बदली रही बाँकी भागमा मौसम सफा रहनेछ । कोशी र गण्डकी प्रदेशका पहाडी क्षेत्रका एकदुई स्थानमा छिटपुट वर्षाको सम्भावना छ । देशका उच्च पहाडी तथा हिमाली हिमाली क्षेत्रका केही स्थानमा हल्का हिमपातको सम्भावना रहेको महाशाखाको पूर्वानुमान छ । आज काठमाडौंको अधिकतम तापक्रम २१ दशमलव पाँच र न्यूनतम तापक्रम नौ दशमलव तीन डिग्री सेल्सियस रहने छ ।"
८ अर्बको व्यापार घाटा,"चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँ बराबरको डिजेल, पेट्रोललगायतका पेट्रोलियम पदार्थ आयात भएको छ । काठमाडौं : गत आर्थिक वर्ष अत्याधिक आयात बढेर विदेशी मुद्रा सञ्चितिमा दबाब परेको थियो । त्यसपछि सरकारले विदेशी मुद्रा सञ्चितिमा नियन्त्रण गरेको थियो । यसको परिणाम भने अहिले देखिन थालेको छ । अहिले तुलनात्मक रूपमा आयात नियन्त्रित भएको छ । भन्सार विभागले बुधबार सार्वजनिक गरेको चालु आर्थिक वर्ष २०८०८१ को माघ मसान्तसम्मको वैदेशिक व्यापारको तथ्यांकले आयात नियन्त्रित भएको देखाएको छ । यस अवधिमा नेपालको कुल आयात वार्षिक २३१ प्रतिशत अर्थात् २१ अर्ब २२ करोड १४ लाख रुपैयाँले घटेको भन्सार विभागको तथ्यांकमा उल्लेख छ । चालु आवको सात महिनाको अवधिमा नेपालको कुल आयात ८ खर्ब ९७ अर्ब ९४ करोड ३८ लाख रुपैयाँ पुगेको छ । यो गत आवकोभन्दा कम हो । गत आव आयात ९ खर्ब १९ अर्ब १६ करोड ५३ लाख रुपैयाँ बराबरको भएको थियो । यसपटक आयात घटे पनि सोबाट सरकारले उठाउने राजस्व भने गत वर्षको तुलनामा सुधार भएको छ । तुलनात्मक रूपमा राजस्व गत आवको भन्दा ११४३ प्रतिशत (२४ अर्ब साढे २५ करोड) बढेर २ खर्ब ३६ अर्ब ३८ करोड २५ लाख रुपैयाँ राजस्व संकलन भएको छ । जबकी गत वर्षको आयातमार्फत सरकारले २ खर्ब १२ अर्ब १२ करोड ७४ लाख रुपैयाँ राजस्व उठाएको थियो । यसैक्रममा भन्सार विभागका महानिर्देशक शोभाकान्त पौडेल तथ्यांकलाई हेर्दा गत वर्षको तुलनामा आयात घट्नुको कारण बजारमा माग न्यून भएको बताउँछन् । तर, यसबीच पनि भन्सारमा उल्लेख्य सुधार गर्न सम्भव हुनुको कारण प्रशासनिक सुधार भएको दाबी गर्छन् । विभागले नियमन अनुगमन गतिविधि पनि बढाएकाले र समग्रमा प्रशासनिक सुधार गरेका कारण राजस्वमा सुधार ल्याउन सफल भएको हो, महानिर्देशक पौडेलले अन्नपूर्णसँग भने । विभागले आन्तरिक नियन्त्रण प्रणालीमा भित्र कडाइ गरेको उनको भनाइ छ । समग्रमा आयातको सबैभन्दा बढी हिस्सा पेट्रोलियम पदार्थ, फलाम र सवारी साधन बढी छ । यसअवधिमा कुल आयातको २०६० प्रतिशत हिस्सा पेट्रोलियम पदार्थको छ । चालु आवको ७ महिनामा १ खर्ब ८४ अर्ब ९३ करोड ८७ लाख २९ हजार रुपैयाँ बराबरको डिजेल, पेट्रोललगायतका पेट्रोलियम पदार्थ आयात भएको छ । उक्त रकम बराबरको पेट्रोलियम पदार्थ आयात गर्दा सरकारले ६५ अर्ब ७३ करोड ७९ लाख ९९ हजार रुपैयाँ बराबरको भन्सारवापत राजस्व उठाएको छ । यसपछि बढी आयातको दोस्रो स्थानमा फलाम र स्टिल देखिन्छ । यसअवधिमा यसको आयात ७६ अर्ब ५ करोड ५७ लाख ६६ हजार रुपैयाँ बराबरको भएको छ । यो कुल आयातको ८४७ प्रतिशत हिस्सा हो । उक्त बराबरको आयातमा सरकारले १२ अर्ब ९ करोड ३१ लाख ८४ हजार रुपैयाँ बराबरको राजस्व संकलन गरेको छ । यसबाहेक बढी आयात को तेस्रो स्थानमा सवारीसाधन र यातायातका पार्टपुर्जाहरू छन् । माघसम्ममा यी बस्तुको आयात ६० अर्ब ८३ करोड ५२ लाख ७२ हजार रुपैयाँ बराबरको आयात भएको छ । यो कुल आयातको ६७७ प्रतिशत हो । उक्त आकारमा सवारीसाधन आयात हुँदा सरकारले १० अर्ब ६० करोड ४६ लाख ९८ हजार रुपैयाँ बराबरको राजस्व उठाएको छ । तर, पछिल्लो समय सरकारले विद्युतीय सवारीसाधन (ईभी)मा छुट दिएका कारण समग्रमा यातायातको भन्सार राजस्व घटेको महानिर्देशक पौडेलले जानकारी दिए । समग्रमा बजारमा उपभोक्ताहरूको क्रयशक्ति घटेकाले मागमा कमी आएकाले व्यवसाय फस्टाउन नसकेको व्यवसायीहरूले गुनासो गर्दै आएका छन् । आयातको यो प्रवृत्तिले पनि यस्तै पुष्टि गर्छ । त्यसो त नेपालबाट निर्यात हुने वस्तु पनि बढ्न सकेको छैन । उल्टै घटेको छ । चालु आवको माघसम्ममा निर्यात ७०७ प्रतिशतले घटेको छ । नेपालबाट गत वर्षको ७ महिनामा कुल ९३ अर्ब ४३ करोड २३ लाख रुपैयाँ बराबरको निर्यात गरेको थियो । तर, यसपटक निर्यात घटेर ८६ अर्ब ८३ करोड ९ लाख १२ हजार रुपैयाँमा सीमित भएको छ । यसअनुसार गत वर्षको तुलनामा ६ अर्ब ६० करोड १४ लाख रुपैयाँले निर्यात घटेको छ । कुल आयातको तुलनामा निर्यातको हिस्सा धेरै नै कम छ । नेपालको अर्थतन्त्र आयातित वस्तुमै निर्भर छ । जसले गर्दा निर्यातको हिस्सा कुल आयातको करिब १० प्रतिशत हाराहारी मात्रै छ । नेपालले १ लाख रुपैयाँको आयात गर्दा १० हजार रुपैयाँ मात्रै निर्यात गर्न सकेको छ । यसै कारणले नेपालले सधैं व्यापार घाटा बेहोर्नु परेको छ । यसअवधिमा पनि नेपालको आयातको आकारभन्दा निर्यातको आकार झन घटेकाले व्यापार घाटा ८ खर्ब ११ अर्ब ११ करोड २९ लाख ८८ हजार रुपैयाँ बराबरको छ । गत वर्ष व्यापार घाटा अझै बढी थियो । गत आवको ७ महिनामा ८ खर्ब २५ अर्ब ७३ करोड बराबरको थियो ।"
स्याङ्जाको वालिङमा हल गोरु पाल्नेलाई पाँच हजार,"स्याङ्जा : स्याङ्जाको वालिङ५ वडा कार्यालयले हल गोरु पाल्ने किसानलाई अनुदान दिने भएको छ । बढ्दो यान्त्रिकीकरणसँगै गोरु पाल्ने चलन हराउँदै गएकाले हल गोरु पालन प्रोत्साहन एवं प्रवर्द्धनामत्मक कार्यक्रमअन्तर्गत किसानलाई रु पाँच हजार अनुदान उपलब्ध गराउने वडाअध्यक्ष छविलाल आलेले बताए। हाते ट्र्याक्टर तथा प्रविधिको बढ्दो प्रयोगका कारण पुस्तौँदेखि चल्दै आएको हाम्रो परम्परा पनि हराउँदै गएकाले त्यसको संरक्षणका लागि वडाले अभियानका रुपमा हल गोरु पाल्ने किसानलाई अनुदान दिने नीति अगाडि सारेको उनले बताए। 'नयाँ पुस्ता प्रविधितर्फ आकर्षित हुँदै गर्दा गोरुपालनका लागि वडाले बजेट विनियोजन गरेको छ,' उनले भने, 'हाम्रो परम्पराको संरक्षणका लागि पनि यसले महत्वपूर्ण भूमिका खेल्ने विश्वास लिएका छौँ ।' वडा कार्यालयले आर्थिक वर्ष २०८०८१ को वडास्तरीय स्वीकृत योजनाबाट वडाभित्रका हल गोरु पालेका किसानलाई अनुदान दिइने उनले बताए। वडाभित्र अनुमानित ५०७० हल गोरु हुनसक्ने अनुमान वडाको छ । 'कृषि प्रयोजन तथा प्राङ्गारिक मलका लागि गोरु पाल्दै आउनुभएका किसानलाई गोरुको संरक्षण तथा प्रोत्साहनस्वरुप न्यूनतम रु पाँच हजार उपलब्ध गराउँछौँ,' उनले भने, 'हल गोरुपालन प्रवद्र्धन कार्यक्रममा सहभागी हुन वडामा अनुदानका लागि निवेदन दिनुपर्नेछ ।' किसानले गोठमा हलगोरुसँग स्पष्ट देखिने गरी खिचेको तस्बिर, एकीकृत सम्पत्ति कर तिरेको रसिद, कृषि प्रयोजनका लागि एक महिनाअघि हलगोरुको व्यवस्था गरेको स्वघोषणा गरेको हुनुपर्ने वडासचिव डोलजङ्ग गुरुङले बताउनुभयो । वडा कार्यालयले किसानको गोठमा हल गोरुपालन गरेनगरेको, स्थानीय टोलबासी तथा जनप्रतिनिधिको स्थलगत अनुगमनपछि मात्रै अनुदान दिइने सचिव गुरुङले बताए। रासस"
कैलालीमा ४ सय गाईगोरुका कंकाल फेला,"धनगढी : कैलालीको गोदावरी नगरपालिका९ को लक्ष्मी महिला सामुदायिक वनमा चार सयभन्दा बढी गाईगोरुका कंकाल फेला परेका छन् । सामुदायिक वनभित्रको कान्जी हाउस वरिपरि यत्रतत्र छरिएको अवस्थामा चार सय बढी गाईगोरुका कंकाल फेला परेका हुन् । स्थानीयको खेतीपाती नोक्सान गरेको भन्दै वडाध्यक्ष रामलाल रानाको रहोबरमा गत साउन २ गते बसेको बैठकले लक्ष्मी महिला सामुदायिक वनभित्र पशुचौपाया राख्ने निर्णय गरेको थियो । सामुदायिक वनभित्र तारबार लगाएर राखिएका पाँच सयभन्दा बढी चौपायामध्ये चार सय बढी मरेका हुन् । सामुदायिक वनमा तारबार गरेर छाडा पशुचौपाया राख्ने र हरेक घरबाट महिनामा एक सय रुपैयाँ उठाएर हेरालु राख्ने निर्णय भएको थियो । लक्ष्मी सामुदायिक वनकी अध्यक्ष अनिता चौधरीले वडाध्यक्ष रामलाल रानाले छाडा पशुचौयापाका लागि वडामा बजेट नभएको बताएपछि हरेक घरबाट एक सय रुपैयाँ संकलन गरेर ६ जना हेरालुसमेत राखिएको जानकारी दिइन् । मासिक आठ हजार तलब दिने गरी आठ जना हेरालु राखेका थियौं । ती पशुलाई चिसोमा बस्ने ओत र खाना नभएपछि मर्न थालेका हुन्, उनले भनिन् । चार सय बढी चौपाया मरेको खबरपछि वडाध्यक्ष राना आत्तिएका छन् । उनले आफूलाई पशुचौपाया मरेका बारे कसैले जानकारी नगराएको बताए । भदौदेखि मर्न थालेका चौपाया माघसम्म निरन्तर मर्ने क्रम नरोकिँदा पनि वडाध्यक्ष रानाले आफूलाई कुनै जानकारी नै नभएको बताए । वडा नम्बर ९ को कार्यालय र कान्जी हाउस नदीको वारिपारि छ । वडा कार्यालयमा एक जना पशु स्वास्थ्यकर्मी पनि छन् । हेरालुले गाई मरिरहेको खबर गाउँभरि फैलाएको स्थानीय बताउँछन् । भदौदेखि नै कान्जी हाउसका गाईहरू मर्न थालेका छन् भन्ने सुनेको हुँ, स्थानीय ७३ वर्षका डिल्लीसिंह खत्रीले भने । वडा कार्यालयको लापरवाहीकै कारण पशु चौपाया मरेको स्थानीयको आरोप छ । वडा कार्यालयका पशु स्वास्थ्यकर्मी रोशन पन्तले पनि कान्जी हाउसका पशु मरेको कुरा आफूलाई थाहा नभएको बताए । वडा कार्यालयको भवनमै रहेको पशुपन्छी उपचार केन्द्रबाट कान्जीहाउस बढीमा पाँच सय मिटरको दूरीमा छ । स्थानीय विराज विष्टले कान्जी हाउसमा पशुचौपाया हुलेर राखेको र तिनको उपचार, खाना र ओतको ब्यवस्था नगरिएकाले गौहत्या भएको आरोप लगाए । कान्जी हाउसको सबै जिम्मेवारी नगरपालिका र वडाको हो । अहिले वडाका कसैले पनि हामीलाई थाहा छैन भनेर पन्छिरहेका छन् । यो सुनियोजित रूपमा गरिएको गौहत्या हो, विष्टले भने । सामुदायिक वनमा २३ कठ्ठामा तारबार लगाइएको छ । त्यसभित्र पाँच सयभन्दा बढी पशुचौपाया राखिएको थियो । त्यसमध्ये चार सय मरिसकेका छन् । मरेका केही पशुचौपाया तारबारभन्दा बाहिर यत्रतत्र फालिएका छन् भने आधाभन्दा बढी तारबारभित्रै छन् । तारबारभित्र अहिले पनि एक सय २० गाईगोरु राखिएका छन् । ती गाईगोरु मरेका गाई गोरुको सिनो वरिपरि बस्न बाध्य छन् । भदौबाट मर्न थालेका पशुचौपाया माघसम्म लगातार मरेको हेरालु नरबहादुर बोहराले बताए । दानापानी भएन । चिसोमा ओत लाग्ने ठाउँ पनि भएन । शरीरमा फोकाफोका पनि आएका छन् । त्यसपछि चौयापा मर्न थाले, उनले भने । कात्तिक १५ गतेदेखि हेरालुका रूपमा काम गर्न थालेका बोहराले सबैभन्दा बढी गाईगोरु माघमा मरेको बताए । माघमा चिसो धेरै भयो । चरन क्षेत्र पनि सुक्खा बगरजस्तै छ । खानेकुरा पनि केही भएन, उनले भने । उनका अनुसार हिउँदको कठ्यांग्रिँदो चिसोमा पशुचौपाया खुला आकाशमै राखिएका थिए भने खानाका लागि कुनै व्यवस्था नै गरिएको थिएन ।"
बेलायतद्वारा नाभाल्नीको मृत्यु भएको रुसी जेलका ६ जना अधिकारी माथि प्रतिबन्ध,"बेलायतले नाभाल्नीको मृत्यु भएको रुसी जेलका ६ जना अधिकारी माथि प्रतिबन्ध लगाएको छ। बेलायतका विदेशमन्त्री डेभिड क्यामरुनले बुधबार बेलायतले रुसी विपक्षी नेता एलेक्सी नाभाल्नीको मृत्यु भएको 'पेनल कोलोनी' का प्रमुख छ जना अधिकारी माथि प्रतिबन्ध लगाएको हो। 'नभाल्नी प्रतिको क्रूर व्यवहारका लागि जिम्मेवार व्यक्तिहरू कुनै भ्रममा नपरे हुन्छ, हामी उनीहरूलाई जवाफदेही बनाउँछौं,' क्यामरुनले भने।"
राजनीति नियुक्ति कसरी ?,"राजनीतिक नियुक्तिहरूमा पेसा निजामती कर्मचारीहरूको तुलनामा कम जवाफदेहिता हुन सक्छ। उनीहरू जनताको आवश्यकता र चासोभन्दा पनि राजनीतिक विचारबाट बढी प्रभावित हुन सक्छन्। राजनीतिक नियुक्ति योग्यताभन्दा पनि वरिष्ठताका आधारमा मात्रै हुने हो भने त्यसले सुशासन र सार्वजनिक प्रशासनमा नकारात्मक असर पार्न सक्छ। प्रभावकारी नेतृत्वका लागि आवश्यक सीप, योग्यता वा नवीन सोच नभएका व्यक्तिहरूको नियुक्ति हुन सक्छ। यसले सरकारी संस्थाहरूको समग्र क्षमतामा ह्रास ल्याउन सक्छ। जटिल चुनौतीहरूलाई सम्बोधन गर्ने उनीहरूको क्षमतामा बाधा पुग्न सक्छ। थप रूपमा यस्तो अभ्यासले सन्तुष्टता बढाउन सक्छ। र, युवा, अधिक योग्य व्यक्तिलाई सक्रिय रूपमा राजनीतिमा भाग लिनबाट निरुत्साहित गर्न सक्छ। यसले त्यस्तो वातावरणमा पनि योगदान पुर्याउन सक्छ जहाँ पार्टीप्रतिको वफादारी वा लामो समयदेखिको सम्बन्ध सकारात्मक र सूचित नीतिहरू लागू गर्ने क्षमताभन्दा बढी मूल्यवान् हुन्छ। समग्रमा, केवल वरिष्ठतामा आधारित अधिकारीहरू नियुक्तिको नतिजाहरूमा कमजोर सरकारी कार्यसम्पादन, कम जनविश्वास र नयाँ दृष्टिकोण र प्रगतिशील निर्णय गर्ने सम्भावित दमन समावेश हुन सक्छ। सरकारी र राजनीतिक नियुक्तिमा शक्ति बाँडफाँड वा भनौं भागबन्डाले फाइदा र बेफाइदा दुवै हुन सक्छ। सरकारमा शक्ति बाँडफाँडका फाइदा समावेशिता : शक्ति बाँडफाँटले विभिन्न चासो र दृष्टिकोण प्रतिनिधित्व गर्ने बहुसरोकारवालाहरू निर्णय प्रक्रियामा संलग्न छन् भनी सुनिश्चित गर्दछ। यो समावेशिताले थप प्रतिनिधि र निष्पक्ष शासनको नेतृत्व गर्न सक्छ। स्थायित्व र सामाजिक एकता : विभिन्न समूह र चासोहरूलाई समायोजन गरेर, शक्ति साझेदारीले द्वन्द्व रोक्न र सामाजिक एकता प्रवद्र्धन गर्न मद्दत गर्न सक्छ। यसले वार्ता र सम्झौतामार्फत विवादहरू समाधान गर्न र गुनासोहरू सम्बोधन गर्ने संयन्त्र प्रदान गर्दछ। चेक र ब्यालेन्स : शक्ति बाँडफाँड व्यवस्थाले एकल व्यक्ति वा समूहको हातमा शक्तिकेन्द्रित हुनबाट रोक्ने जाँच र सन्तुलन समावेश गर्न सक्छ। यसले शक्तिको दुरुपयोग, भ्रष्टाचार र अधिनायकवादी प्रवृत्तिलाई रोक्न मद्दत गर्न सक्छ। राम्रो नीति तर्जुमा : जब धेरै सरोकारवाला संलग्न हुन्छन्, शक्ति बाँडफाँडले थप व्यापक र सन्तुलित नीति निर्माण गर्न सक्छ। विभिन्न परिप्रेक्ष्य र विशेषज्ञतालाई विचार गर्न सकिन्छ। जसले गर्दा राम्रो निर्णय गर्ने र परिणामहरू प्राप्त हुन्छन्। सरकारमा शक्ति बाँडफाँडको हानि ढिलो निर्णय लिने : शक्ति साझेदारी प्रबन्धहरूमा प्राय : सहमतिनिर्माण र वार्तालापहरू समावेश हुन्छन्। जसले ढिलो निर्णय प्रक्रियाको नेतृत्व गर्न सक्छ। यसले सरकारको अत्यावश्यक मुद्दाहरू वा संकटहरूमा द्रुत रूपमा प्रतिक्रिया दिन सक्ने क्षमतामा बाधा पुग्न सक्छ। जवाफदेहिताको अभाव : जब शक्ति धेरै कारकहरूबीच बाँडिएको हुन्छ, जवाफदेहिताको स्पष्ट रेखाहरू स्थापित गर्न चुनौतीपूर्ण हुन सक्छ। निर्णय र कार्यहरूको लागि जिम्मेवारी फैलिएको हुन सक्छ। यसले व्यक्ति वा समूहहरूलाई तिनीहरूको कार्यसम्पादनको लागि जवाफदेही बनाउन गाह्रो बनाउँछ। राजनीतिक ग्रिडलक : शक्ति बाँडफाँडले कहिलेकाहीँ राजनीतिक गडबडी निम्त्याउन सक्छ। विशेषगरी यदि पार्टी वा समूह महत्त्वपूर्ण मुद्दाहरूमा सहमतिमा पुग्न असमर्थ छन्। यसले नीतिगत पक्षाघात हुन सक्छ। र, प्रभावकारी शासनमा बाधा पुर्याउन सक्छ। आदर्शहरूमा सम्झौता : शक्ति बाँडफाँडका लागि प्राय : विभिन्न सरोकारवालाहरूबीच सम्झौता र व्यापारहरू आवश्यक पर्दछ। यसले निश्चित वैचारिक वा नीतिगत उद्देश्यहरूको कार्यान्वयनलाई कमजोर वा सम्झौता गर्न सक्छ। जसले निश्चित समूह वा व्यक्तिहरूबीच असन्तुष्टि निम्त्याउँछ। राजनीतिक नियुक्तिको फाइदा र बेफाइदाहरू विशेषज्ञता र योग्यता : राजनीतिक नियुक्तिहरूले प्रमुख पदहरूको लागि विशिष्ट विशेषज्ञता र योग्यता भएका व्यक्तिहरूलाई चयन गर्न नेताहरूलाई अनुमति दिन्छ। यसले सुनिश्चित गर्न सक्छ कि सही व्यक्तिहरू महत्त्वपूर्ण क्षेत्रहरू जस्तै वित्त, स्वास्थ्य सेवा, वा शिक्षाको जिम्मेवारीमा छन्। वफादारी र पंक्तिबद्धता : राजनीतिक नियुक्तिहरूले नेताहरूलाई उनीहरूको दृष्टिकोण, नीतिहरू र उद्देश्यहरूसँग मिल्दोजुल्दो व्यक्तिहरू नियुक्त गर्न सक्षम बनाउँछ। यसले सरकारी कार्यक्रमहरूको प्रभावकारी समन्वय र कार्यान्वयनमा सहजीकरण गर्न सक्छ। लचिलोपन र दक्षता : राजनीतिक नियुक्तिहरूले सरकारको कार्यकारी टोलीलाई आकार दिन लचिलोपन प्रदान गर्दछ। नेताहरूले व्यक्तिहरूलाई छनोट गर्न सक्छन् जसले चाँडै आफ्नो नीति एजेन्डा कार्यान्वयन गर्न सक्छन्, परिणामस्वरूप अधिक कुशल निर्णय र कार्यान्वयन। विपक्ष नातावाद र पक्षपात : राजनीतिक नियुक्तिहरू नातावाद र पक्षपातको लागि संवेदनशील हुन सक्छ। जहाँ व्यक्तिहरू योग्यताको सट्टा व्यक्तिगत सम्बन्धको आधारमा चयन गरिन्छ। यसले सरकारप्रतिको निष्पक्षता र जनताको विश्वासलाई कम गर्न सक्छ। जवाफदेहिताको अभाव : राजनीतिक नियुक्तिहरूमा पेसा निजामती कर्मचारीहरूको तुलनामा कम जवाफदेहिता हुन सक्छ। उनीहरू जनताको आवश्यकता र चासोभन्दा पनि राजनीतिक विचारबाट बढी प्रभावित हुन सक्छन्। सीमित विविधता र प्रतिनिधित्व : राजनीतिक नियुक्तिहरूमा सम्भावित रूपमा विविधता र प्रतिनिधित्वको कमी हुन सक्छ, किनभने तिनीहरूले व्यापक जनसांख्यिकी र जनसंख्याको दृष्टिकोणलाई प्रतिविम्बित गर्न सक्दैनन्। यसले निर्णय प्रक्रियामा समावेशिताको कमी निम्त्याउन सक्छ। यो नोट गर्न महत्त्वपूर्ण छ कि शक्ति बाँडफाँड र राजनीतिक नियुक्तिहरूको प्रभावकारिता र प्रभाव विशिष्ट सन्दर्भ, संस्थागत रूपरेखा, र संलग्न व्यक्तिहरूको निष्ठा र अभिप्रायसहित विभिन्न कारकहरूमा निर्भर गर्दछ।"
महाघण्ट उद्घाटनका लागि राष्ट्रपति पौडेल बागलुङको पञ्चकोटमा,"ढोरपाटन : राष्ट्रपति रामचन्द्र पौडेल बागलुङको पञ्चकोटमा आएका छन्। हिजोदेखि यहाँ प्रारम्भ भएको ब्रह्माण्डीय महायज्ञमा सहभागी हुन राष्ट्रपति यहाँ आएका हुन्। राष्ट्रपति पौडेल पञ्चकोटमा राखिएको पाँच हजार पाँच सय ५५ किलोको महाघण्ट उद्घाटनका लागि बागलुङ आएका हुन्। उनलाई प्रमुख जिल्ला अधिकारी खगेन्द्र रिजालले स्वागत गरेका थिए। पञ्चकोटमा अनन्तश्री ब्रह्माण्डीय महायज्ञ सञ्चालन भएको छ। बुधबारदेखि सुरु भएको महायज्ञमा राष्ट्रपति पौडेलले अर्चना गर्ने कार्यक्रम छ। पञ्चकोटलाई धार्मिक पर्यटकीय गन्तव्यका रुपमा विकास गर्न यहाँ महाघण्ट राखिएको हो। विसं २०७१ देखि पञ्चकोटमा धार्मिक संरचना बनाउन सुरु गरिएको थियो। गत साता महाघण्टलाई पञ्चकोट ल्याइएको थियो। पञ्चकोटमा अहिलेसम्म सिस महल, गण्डकीमाताको मन्दिर, यज्ञशाला, हनुमानको विशाल मूर्तिलगायत दर्जनौँ धार्मिक संरचना बनिसकेका छन्। पञ्चकोटमा निर्माण गर्न लागिएको एक सय आठ फिट अग्लो गण्डकी विश्वशान्ति कलशको नजिकै महाघण्ट राखिएको छ। महाघण्ट बनाउन करिब रु दुई करोड खर्च लागेको अनुमान गरिएको छ। रासस"
त्रिपक्षीय वार्तामा गोर्खाका मागमा विषयगत छलफल गर्ने सहमति,"लन्डन : भूतपूर्व गोर्खाहरुका मुद्दामा जारी त्रिपक्षीय वार्तामा हरेक मागका विषयमा छुट्टाछुट्टै छलफल गर्ने सहमति बनेको छ। लन्डनस्थित बेलायती रक्षा मन्त्रालयमा सम्पन्न वर्किङ कमिटी (प्राविधिक स्तर) को बैठकमा आगामी मार्च २७ मा तय मन्त्रीस्तरीय वार्ताअघि विषयगत छलफलहरु गर्ने सहमति भएको हो। लन्डनस्थित नेपाली दूतावासकी उपनियोग प्रमुख रोशन खनालले प्राविधिक समितिको बैठकमा पेन्सन, अध्यागमनलगायतका सबै प्रमुख मुद्दामा छलफल भएको जानकारी दिइन्। सबै मुद्दामा छलफल भएको छ। यसअघि बेलायत राजी नभएका पेन्सनसहितका मुद्दामा पनि भूतपूर्व गोर्खा र नेपाल सरकारका तर्फबाट हामीहरुले काउन्टर आर्गुमेन्ट राखेका छौँ, खनालले भनिन्, हामीले राखेका विषयमा बेलायती पक्षले सम्बन्धित निकाय र मन्त्रीको तहमा सल्लाह गरेर जवाफ दिने आश्वासन दिएको छ। वार्तामा गोर्खाहरुका तर्फबाट नेगोसिएटर मेजर जुदबहादुर गुरुङले पनि सबै मुद्दामा छुट्टाछुट्टै छलफल गर्न बेलायत तयार भएको जानकारी दिए। मार्च २७ को मन्त्रीस्तरीय वार्ताअघि हरेक मुद्दामा आवश्यकताअनुसार छुट्टाछुट्टै छलफल गर्ने हाम्रो प्रस्ताव बेलायती पक्षले स्वीकार गरेको छ, उनले भने, सबै मागहरुबारे पर्याप्त अध्ययन र छलफलपछि मार्च २७ मा हामी बेलायतको जवाफ माग्नेछौँ। वार्तामा बेलायतबाट रक्षा र गृह मन्त्रालयका अधिकारी, नेपालको तर्फबाट दूतावासकी उपनियोग प्रमुख खनाल र सैन्य सहचारी अनुप शाह तथा भूतपूर्व गोर्खाका तर्फबाट नेगोसिएटर मेजर जुदबहादुर गुरुङ, मेजर उदयबहादुर गुरुङ र अनसनकर्ता पुष्पा राणा घले सहभागी थिए। करिब डेढ घण्टा बैठक चलिरहँदा सयौँ भूतपूर्व गोर्खाहरुले बाहिर शान्तिपूर्ण प्रदर्शन गरेका थिए। गोर्खा मुद्दामा जारी त्रिपक्षीय वार्ताअन्तर्गत अब आगामी मार्च २७ मा मन्त्रीस्तरमा वार्ता गर्ने तयारी छ। उक्त वार्तामा बेलायत सरकारबाट रक्षा राज्यमन्त्रीको सहभागिता पक्का भइसकेको छ। गोर्खाहरुले नेपाल सरकारबाट पनि मन्त्रीस्तरकै सहभागिता हुनुपर्ने माग गरेका छन्। विगत तीन दशकदेखि आन्दोलनरत भूतपूर्व गोर्खाहरुले समान पेन्सन नै आफ्नो प्रमुख माग बनाउँदै आएका छन्। अन्य थुप्रै विषयमा सहमति हुन बाँकी रहेपनि मुख्य विषय पेन्सन रहेको छ।"
"क्यानडा११ ले टस जित्यो, ब्याटिङ गर्दै नेपाल ए","काठमाडौं : एकदिवसीय सिरिजको निर्णायक खेलमा क्यानडा११ ले टस जितेर फिल्डिङ गरेको छ। मुलपानी क्रिकेट मैदानमा जारी खेलमा नेपाल एविरुद्धको खेलमा क्यानडा११ का कप्तान साद बिन जफरले नेपाललाई ब्याटिङको निम्तो दिएका हुन्। नेपाल ए कप्तानी सन्दीप जोराले गरेका छन्। पहिलो खेलमा क्यानडा र दोस्रो खेलमा नेपाल विजयी भएको थियो। नेपालले टोलीमा आज रिजन ढकाल, मयन यादव, किरण ठगुन्ना र विवेक यादव बेञ्चमा छन्। आज आशुतोष घिरैया, हेमन्त धामी, सुजन थपलिया र प्रतिश जिसीलाई खेलाइएको छ। अहिले क्रिजमा अर्जुन कुमाल र आशुतोष घिरैया छन्। नेपालले अहिले ६ ओभरमा १९ रन बनाएर खेलिरहेको छ। नेपाली टोली : अर्जुन कुमाल, बसीर अहमद, राशीद खान, सागर ढकाल, शाहब आलम, सन्दीप जोरा (कप्तान), शेर मल्ल, सुजन थपलिया, हेमन्त धामी, आशुतोष घिरैया, प्रतिश जिसी बेञ्च : रिजन ढकाल, विवेक यादव, किरण ठगुन्ना, मयन यादव, विनोद भण्डारी"
मेलम्चीमा भएको भ्रष्टाचारको पटाक्षेप,"कानुनी छिद्र खोजी दोषीलाई उन्मुक्ति दिने प्रथा अन्त्य हुनुपर्छ। मेलम्चीमा भएको भ्रष्टाचार प्रकरणको बल अदालतको कोर्टमा पुगेको छ। नेपालमा विकासे आयोजना कतिसम्म ढिला हुन्छ भन्ने बिम्ब नै मेलम्ची खानेपानी आयोजना हो। ३० वर्षअघि सुरु भएर पनि अहिलेसम्म स्थायी रूपमा काठमाडौंमा पानी ल्याउन यो परियोजना असफल छ। भ्रष्टाचारको चंगुलले मेलम्चीलाई यसरी गाँजेको छ कि झन्डैझन्डै पूरा भइसकेको आयोजनाबाट १२ महिना नै नियमित तवरले पानी आउने अवस्था छैन। स्थायी संरचनाबाट पानी आउँछ कि आउँदैन भन्ने अन्योल अझै बाँकी छ। किनकि, एसियाली विकास बैंकको पछिल्लो प्रतिवेदनले अहिले बनेको मुख्य बाँध सार्न सुझाएको छ। काठमाडौं उपत्यकावासी सरकारले दिएको भाका पर्खिरहेका छन्, शंकालु नजरले हेरिरहेका छन्। यो आयोजना त्यसै ढिला भएको होइन, भ्रष्टाचारको दलदलमा फँसेर यस्तो भएको हो भन्ने हरकोही नेपालीले पनि भन्न सक्ने गरी छर्लंग भएको छ। अख्तियार दुरुपयोग अनुसन्धान आयोगले हालै ६ अर्ब ४१ करोडभन्दा बढी बिगो दाबी गर्दै खानेपानी मन्त्रालयका तत्कालीन चार सचिवसहित निर्माण व्यवसायीविरुद्ध विशेष अदालतमा मुद्दा दायर गरेपछि त्यसको पटाक्षेप भएको छ। २०४६ सालको राजनीतिक परिवर्तनलगत्तै मेलम्चीको नारा आएको थियो। सरकार फेरिएको फेरियै भयो। तर मेलम्चीको पानी ल्याउने आश्वासन फेरिएन। मात्रै भाका फेरियो। सरकारहरूले भनेको बेला त दशकअघि नै हो। तर अझै राम्ररी पानी झरेको छैन। उद्घाटनसमेत पटकपटक भयो। तर पानी चाहिँ भनेका ठाउँठाउँमा पुगेको छैन। एकातिर समयको भ्रष्टाचार छँदै थियो, त्यसमाथि आर्थिक भ्रष्टाचारले मेलम्चीलाई डुबायो। कमिसनको गोलचक्करमा कहिले ठेकेदार भगाउने, कहिले ठेकेदारलाई भुक्तानी नदिने त कहिले ठेकेदार फेरिरहने लगायत दुर्भाग्य यो आयोजनाले व्यहोयो। अख्तियारले यस आयोजनासँग सम्बन्धित मात्रै नभई राज्यस्रोत दोहनको ठूलो भ्रष्टाचारको लहरो पक्डेको छ। बेथिति र भ्रष्टाचार मौलाउने भनेको दण्डहीनता भएको समाज र मुलुकमा हो। अराजकता भएको ठाउँमा हो। प्रणाली जहाँ छैन त्यहाँ नै धेरै भ्रष्टाचार हुन्छ। दोषी उम्कने र निर्दाेष फस्ने सेटिङ भए भ्रष्टाचार मौलाउँछ। अख्तियारले दायर गरेका अधिकतर मुद्दामा न्यायपालिकाले सफाइ दिँदै आएको छ। यस काण्डमा त्यसो नहोला भनेर नागरिक आश्वस्त हुन सकेका छैनन्। मुलुकमा साँच्चिकै सुशासन कायम गर्ने हो भने अख्तियारको सक्रियता मात्रै काफी हुँदैन। कानुनी छिद्र खोजी दोषीलाई उन्मुक्ति दिने प्रथा अन्त्य हुनुपर्छ। मेलम्चीमा भएको भ्रष्टाचार प्रकरणको बल अदालतको कोर्टमा पुगेको छ। उसले कानुनी कारबाहीको कडा सजायको फैसला पक्कै गर्ने विश्वास गरौं। दोषीहरू कुनै पनि बहानामा नउम्किऊन्। आयोजना पनि पूरा होस् र भ्रष्टाचारीलाई कारबाही हुन्छ भन्ने विश्वास बढोस्।"
राहुघाटको दोस्रो र तेस्रो अडिट जोड्ने सुरुङ ब्रेक थ्रु,"बेनी : म्याग्दीमा निर्माणाधीन ४० मेगावाट क्षमताको राहुघाट जलविद्युत आयोजनाको दोस्रो र तेस्रो अडिट जोड्ने सुरुङ ब्रेक थ्रु जोडिएको छ। जलविद्युत आयोजनामा सुरुङ निर्माणलाई महत्वपूर्ण कार्य मानिन्छ। राहुघाटको प्रर्वद्धक नेपाल विद्युत प्राधिकरणको सत प्रतिशत लगानीमा स्थापित रघुगंगा हाइड्रोपावर लिमिटेड हो। रघुगङ्गा हाइड्रोपावरका प्रबन्ध सञ्चालक गणेश केसीले दोस्रो र तेस्रो अडिट जोड्ने ३ हजार ८३६ मिटर लामो सुरुङ जोडिएको जानकारी दिए। रघुगंगा गाउँपालिकाको अधेरीखोलामा रहेको दोस्रो अडिटबाट एक हजार ९३९ मिटर र पिप्लेको तेस्रो अडिट बाट १ हजार ८९७ मिटर सुरुङ खनिएको छ, उनले भने राहुघाटको कुल ६ हजार २७० मिटर मध्य हालसम्म ५ हजार ९१७ मिटर सुरुङ निर्माण सकिएको छ। ३५३ मिटर सुरुङ खन्न बाँकी छ। चार वर्षअघि देखि बाँध, अधेरीखोला, पिप्ले र तिल्केनीचौरको चार वटा अडिटबाट राहुघाटको सुरुङ निर्माण शुरु गरिएको थियो। पहिलो र दोस्रो अडिट जोड्ने २ हजार ३३२ मिटर लामो सुरुङ मध्य ३५१ मिटर खन्न बाँकी छ। बाँध र पहिलो अडिट जोड्ने ७७ मिटर लामो सुरुङ मध्य ७५ मिटर खनिएको छ। पिप्ले स्थित तेस्रो अडित देखि सर्ज साफ्ट जोड्ने २५ मिटर लामो सुरुङको यसअघिनै ब्रेक थ्रु भएको थियो। सुरुङबाट आउने पानीलाई विद्युतगृहमा खसाल्ने १९६ मिटर ठाडो सुरुङलाई फिनिसिङ गर्ने काम अन्तिम चरणमा पुगेको छ। पिप्लेमा ६१ मिटर गहिरो सर्च सफा्ट निर्माण सकिएको छ। विद्युतगृह निर्माण स्थलबाट भर्टिकल प्रेसर साफ्टसँग जोड्ने ३२९ मिटर वटम प्रेसर साफ्टको सुरुङ यसअघिनै जोडिएको थियो। सर्ज सफा्टदेखि टप प्रेसर साफ्ट जोड्ने ५४१ मिटर मध्ये ४८ मिटर खन्न बाँकी छ। टप प्रेसर सफटदेखि भर्टिकल सर्ज सफट जोड्ने १७१ र भर्टिकल प्रेसर सफटदेखि वटम प्रेसर सफट जोड्ने ३२९ मिटर सुरुङ यसअघिनै निर्माण भएको थियो। विद्युतगृहबाट निस्कने पानी कालीगण्डकीमा मिसाउने १२८ मिटर लामो टेलरेस मध्य २८ मिटर निर्माण सकिएको, ६३ मिटरमा काम भैरहेको र ३७ मिटर बाँकी रहेको छ। राहुघाटको ७० प्रतिशत भौतिक र ५५ प्रतिशत वित्तीय प्रगति भएको आयोजनाका व्यवस्थापक राज विष्टले बताए। आगामी सन २०२५ मार्च महिनाभित्र विद्युत उत्पादन शुरु गर्ने कार्ययोजना सहित काम भैरहेको छ, उनले भने सिभिल ठेकेदार जयप्रकाश एसोशियट्सले बाँध, सुरुङ र विद्युतगृह निर्माणको कामलाई एकैसाथ तिब्रता दिएको छ। बाँध निर्माण स्थलमा ११९७ मिटर लामो, ३१ मिटर चौडाई र १६ मिटर अग्लो डिसेन्टर बनाउन थालिएको छ। ११२ मिटर लामो, ११९७ मिटर अग्लो र पाँच मिटर फराकिलो अण्डर सुलुसबाट खोला डाइभर्सन गरेर डिसेन्डर बनाउन थालिएको हो। १७ मिटर अग्लो र ३१ मिटर लामो अर्धजलाशययुक्त (पिआरओआर) प्रबिधिको बाँध निर्माणको काम ६० प्रतिशत भन्दा बढी सकिएको छ। विद्युतगृहको संरचना निर्माण सकेर टर्वाइनका उपकरण जडान गर्न थालिएको छ। इलेक्ट्रोमेकानीकल सम्बन्धी काम गर्न विसं २०७६ कात्तिकमा एक करोड दुई लाख ९३ हजार २२३५ अमेरिकी डलरमा भारत हेभी इलेक्ट्रिकल्स लिमिटेड (भेल) सँग ठेक्का सम्झौता भएको थियो। भेलसँगको ठेक्का सम्झौताको म्याद सन २०२४ नोभेम्बर महिनासम्म थपिएको छ। भारतीय आयात निर्यात (एक्जीम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र सरकारको संयुक्त लगानीमा कम्पनीको अवधारणा र इन्जिनियरिङ प्रक्युमेन्ट एन्ड कन्ट्रयाक्ट (इपीसी) प्रारुपमा राहुघाट जलबिद्युत आयोजना निर्माण भइरहेको छ। कमजोर आर्थिक अवस्थाका कारण २०७२ मा पुरानो ठेकेदार आइभिआरसिएल सँगको ठेक्का तोडेर कम्पनीको अवधारणा र इन्जिनियरिङ प्रक्युमेन्ट एन्ड कन्ट्रयाक्ट (इपीसी) प्रारुपमा राहुघाट जलबिद्युत आयोजना निर्माण अघि बढाइएको थियो। बिस २०७४ मंसिरमा छ अर्ब रुपैयाँमा ठेक्का सम्झौता गरेको यस आयोजनाको सिभिल ठेकेदार जेपीले २०७५ असारमा पहुँचमार्ग र २०७६ असारमा सुरुङ खन्न सुरु गरेको थियो। जेपीका निर्देशक प्रविणकुमार सिंहले राहुघाट निर्माणलाई पूर्णता दिने प्रतिवद्धता जनाए। रघुगंगा गाउँपालिकाका अध्यक्ष भबबहादुर भण्डारीले शंकाका बिच राहुघाट जलविद्युत आयोजना निर्माणले गति लिएकोमा खुसी व्यक्त गरे। परामर्शदाता कम्पनी वाकफोसका परामर्शदाता रमेश बाबुले दोस्रो र तेस्रो अडिटको टनेल जोडिएकोमा ठेकेदार, आयोजनालाई बधाई दिए। पहिलो र दोस्रो अडिट जोड्न बाँकी ३५१ मिटर सुरुङ आगामी जुन र ४८ मिटर बाँकी प्रेसर साफ्ट अप्रिल महिनामा ब्रेक थ्रु गर्ने कार्ययोजना बनाइएको छ। यस आयोजनाले वार्षिक रु चौबिस करोड पाँच लाख ९३ हजार ३४ युनिट विद्युत् उत्पादन गर्ने लक्ष्यसहित २०७५ चैतमा विद्युत् खरिद बिक्री सम्झौता (पिपिए) गरेको थियो। सर्वोच्च अदालतको २०७८ असार २९ को आदेस पछि कालीगण्डकी नदीबाट ढुङ्गा, गिट्टि र बालुवा उत्खनन् रोकिदाँ आयोजना निर्माणका लागि आवश्यक नदीजन्य कच्चा पदार्थको अभाव हुनु चुनौतिका रुपमा देखिएको छ।"
अन्तरिक्षमा आणविक हतियार राख्ने रुसको कुनै मनसाय छैन : पुटिन,"रुसका राष्ट्रपति भ्लादिमिर पुटिनले अन्तरिक्षमा आणविक हतियार राख्ने मस्कोको कुनै मनसाय नरहेको मङ्गलबार घोषणा गरेका छन्। उनले अमेरिका समान रुसले अन्तरिक्ष क्षमता विकसित गरेको दाबी गरे। रुसले चिन्तित तुल्याउने उपग्रहविरोधी हतियार क्षमता हासिल गरेको ह्वाइट हाउसले गत साताको पुष्टिपछि पुटिनको उक्त भनाइ आएको हो। यद्यपि अहिलेसम्म यस्तो प्रकारको कुनै पनि हतियार सञ्चालनमा छैन। ह्वाइट हाउसका राष्ट्रिय सुरक्षा प्रवक्ता जोन किर्बीले यो अन्तर्राष्ट्रिय बाह्य अन्तरिक्ष सन्धिको उल्लङ्घन हुने बताए। यद्यपि उनले हतियार आणविकसक्षम हो कि होइन भन्नेबारे टिप्पणी गर्न अस्वीकार गरे। रुससहित एक सय ३० भन्दा बढी देशले हस्ताक्षर गरेको सन्धिले अन्तरिक्ष कक्षमा आणविक हतियार वा कुनै पनि अन्य प्रकारका सामूहिक विनाशका हतियार तैनाथ गर्न वा कुनै अन्य तरिकाले बाहिरी अन्तरिक्षमा हतियार राख्न निषेध गर्दछ। ह्वाइट हाउसले चिन्ताहरूबारे रुसीहरूसँग सिधै कुराकानी गर्ने बताएको छ। 'हाम्रो स्थिति बिल्कुल स्पष्ट र पारदर्शी छ : हामी सधैँ अन्तरिक्षमा आणविक हतियारको तैनाथीको स्पष्टरूपमा विरोध गर्दै आएका छौँ र गरिरहने छौँ', पुटिनले भने, 'यसको ठिक विपरीत, हामी सबैसँग यस क्षेत्रमा अवस्थित सबै सम्झौतालाई पालना गर्न आग्रह गरिरहेका छौँ।' आफ्ना रक्षमन्त्री सर्गेई शोइगुसँगको एक बैठकका क्रममा पुटिनले भने, 'रुसले त्यही मात्र अन्तरिक्ष क्षमता विकसित गरेको छ जुन अमेरिकासहित अन्य मुलुकसँग छ, र उनीहरूलाई यो थाहा छ।' शोइगुले भने, 'हामीले उपग्रहहरूविरुद्ध प्रयोग गर्न वा उपग्रहले कुशलतापूर्वक काम गर्न नसक्ने गरी अन्तरिक्षमा कुनै आणविक हतियार वा त्यसको कुनै पनि तत्वलाई तैनाथ गरेका छैनौँ।'"
५०० र १००० का नोट प्रतिबन्ध गरौं,"अर्थव्यवस्था संकटापन्न अवस्थामा छ । ठूला उद्योगपतिदेखि मध्यम र निम्न वित्तीय स्तरका उद्योगी व्यवसायीहरू निराश र हतोत्साही छन् । राजनीतिमा लागेका हामीजस्ता व्यक्तिहरूले बोराकाबोरा पैसा लुकाएर राखेका छन् । कोठाभरि पैसाको गोदाम नै बनाएका छन् भन्ने जनतामा भ्रमपूर्ण सन्देश पुर्याइएको छ । माफिया, बिचौलिया, कालोधनका धनपतिहरूले सत्तामा पकड जमाएका छन् भन्ने आम विश्वास छ । देशको मुद्रालाई कालोधनको माध्यम बन्न नदिन बिमुद्रीकरण गर्नुपर्ने आवश्यकता छ । त्यसैले एक हजार र पाँच सयका नोटमा प्रतिबन्ध लगाउनेसम्मको कदम चलाउन सरकार तयार हुनुपर्छ, र कांग्रेसले नै यसको नेतृत्व लिने आँट गर्नुपर्छ । वित्तीय अराजकता र अनुशासनहिनता पराकाष्ठामा पुगेको छ । भ्रष्टाचार विरोधको नारा भाषणमा मात्र सीमित छ । तसर्थ सम्पूर्ण चर्चित भ्रष्टाचारका काण्डहरूको छानबिनका लागि पूर्वप्रधानन्यायाधीशको संयोजकत्वमा देशले भरोसा गर्न सक्ने व्यक्तिहरूको शक्तिसम्पन्न न्यायिक आयोग गठनको प्रतिबद्धता गर्नुपर्छ । भ्रष्टाचार, दण्डहिनता तथा विधिविहीनताको अन्त्य आज आमजनताको चासो बनेको छ । भ्रष्टाचारमुक्त समाजले मात्र सुशासन कायम हुन्छ । सुशासनको रटानले सुशासन हुँदैन । तसर्थ भ्रष्टाचारमुक्त समाज निर्माण हाम्रो प्रतिबद्धता हुनुपर्छ । अर्थव्यवस्था संकटापन्न अवस्थामा छ । ठूला उद्योगपतिदेखि मध्यम र निम्न वित्तीय स्तरका उद्योगी व्यवसायीहरू निराश र हतोत्साही छन् । ५० प्रतिशत सटरहरू बन्द छन् । विप्रेषणले प्राणप्रतिष्ठा दिइरहेको अवस्थालाई आर्थिक परिस्थितिमा देशभित्रै सुधार हुँदै गएको भनी जनताका आँखामा छारो हाल्ने काम गर्नुहुँदैन । जनता मिटरब्याजको मार, लघुवित्त र सहकारीको मार, उखु किसान, दुग्ध उत्पादक किसान हुनुको मार, रूसको युद्ध वा वैदेशिक रोजगारको दुरुपयोग गरी मानव बेचबिखन गर्ने बिचौलियाको मारबाट जनतालाई न्यायपूर्ण शान्तिको अवस्था बनाउनुपर्ने कर्तव्यका लागि सत्तालाई हामीले कसरी परिचालित गरिरहेका छौं ? २०४७ देखि आजसम्म गठित २७ वटा सरकारमध्ये १३ वटामा कांग्रेसकै नेतृत्व रह्यो । राष्ट्रिय विकास, समृद्धि, प्रजातान्त्रिक समाजको निर्माण, आधुनिकीकरण जस्ता वर्तमानका व्यापक उपलब्धिहरू नेपाली कांग्रेसकै नेतृत्व र समन्वयमा भएका हुन् । कमजोरी पक्षलाई आत्मसात गर्दै विगतको समीक्षा र गम्भीर सिंहावलोकनका साथ जनभावनाअनुरूप राजनीतिक, आर्थिक र सामाजिक पक्षमा नयाँ अठोट र नयाँ विश्वास दिलाउने, इतिहासदेखिका हरेक समस्याको समाधान दिने दायित्व बोकेको कांग्रेसले आज पुनः देशमा देखिएको संकट समाधानको नेतृत्व गर्नुपर्छ । (केसी, कांग्रेस केन्द्रीय सदस्य हुन्।)"
अमेरिकी भिटोले गाजाको अवस्थालाई अझ खतरपूर्ण अवस्थामा धकेलेको चीनको आरोप,"गाजामा तत्काल मानवीय युद्धविरामको माग गर्ने संयुक्त राष्ट्रसंघ सुरक्षा परिषद्मा पेश मस्यौदा प्रस्तावमा संयुक्त राज्य अमेरिकाले फेरि एकपटक भिटो प्रयोग गरेकामा चीनलगायत विभिन्न पक्षहरूले कडा निराशा र असन्तुष्टि व्यक्त गरेका छन्। चिनियाँ विदेश मन्त्रालयका प्रवक्ताले बुधबार अमेरिकी भिटोले गाजाको अवस्थालाई अझ खतरनाक अवस्थामा धकेल्ने बताएका छन् । प्रवक्ता माओ निङले दैनिक प्रेस ब्रिफिङमा अल्जेरियाको मस्यौदा प्रस्तावको विरुद्धमा अमेरिकी मतदान बारे टिप्पणी गर्न सोध्दा सो धारणा राखेका हुन्। गाजा द्वन्द्वसँग सम्बन्धित मस्यौदा प्रस्तावमा अमेरिकाले भिटो लगाएको यो तेस्रो पटक हो। माओले लामो समयदेखि प्यालेस्टाइनइजरायली द्वन्द्वले गाजामा विनाशकारी मानवीय अवस्था निम्त्याएको र क्षेत्रीय शान्ति र स्थायित्वमा गम्भीर असर पारेको बताएका छन्। अरब राष्ट्रहरूको तर्फबाट अल्जेरियाले पेश गरेको मस्यौदा प्रस्तावमा गाजामा तत्काल युद्धविराम, सबै बन्धकहरूको तत्काल रिहाइ, मानवीय आपूर्तिको सुनिश्चितता पहुँच र जबरजस्ती विस्थापन अस्वीकार गर्न माग गरिएको छ । त्यहाँको परिस्थितिले तुरुन्तै आवश्यक कदम चाल्न माग गरेको र मानवताको न्यूनतम आवश्यकताको आधारमा मस्यौदा प्रस्तावलाई सुरक्षा परिषद्का सदस्यहरूको अत्यधिक बहुमतले समर्थन गरेको थियो र चीनले यसको पक्षमा मतदान गरेको माओले बताएका छन्। प्रवक्ता माओले सुरक्षा परिषद्लाई थप जिम्मेवार र अर्थपूर्ण कार्यहरू गर्दै गाजामा युद्धविरामका लागि अथक प्रयास गर्न, मानवीय अवस्थालाई सहज बनाउन चीन अन्तरराष्ट्रिय समुदायका सबै पक्षहरूसँग मिलेर काम गर्न तयार रहेको धारणा राखेका छन्।"
एमालेबाट निर्वाचित त्रिपुरासुन्दरी नगरपालिकाका वडाध्यक्षको निधन,डोल्पा : डोल्पाको त्रिपुरासुन्दरी नगरपालिका वडा नम्बर ५ का अध्यक्ष नन्दलाल रोकायाको निधन भएको छ। ७० वर्षीय रोकायाको बुधबार साँझ घरमै निधन भएको हो। वडा अध्यक्ष रोकायालाई दमको समस्या रहेको पारिवारिक स्रोतले जनाएको छ। उनी नेकपा एमालेबाट वडा अध्यक्षमा निर्वाचित भएका थिए।
"५ वर्षमा एनजीओआईएनजीओले ल्याए १० खर्ब, हिसाब भने अपारदर्शी","एनजीओआईएनजीओले पाँच वर्षमा साढे १० खर्ब रकम देशमा भित्र्याएका छन्। सबैभन्दा बढी सुशासन र पारदर्शिताको वकालत पनि उनीहरू नै गर्छन्। तर, उनीहरूको खर्च प्रणाली यति अपारदर्शी छ कि, अख्तियारले पनि अनुसन्धान गर्न पाउँदैन। त्यसैले सामाजिक विकासका लागि सरकारसँग साझेदारी गर्ने संस्थाहरूको खर्च प्रणाली पारदर्शी, व्यवस्थित र अनुगमनको दायरामा ल्याउनुपर्ने सरोकारवाला बताउँछन्। काठमाडौं : एनजीओआईएनजीओले वार्षिक ८५ अर्बभन्दा बढी रकम विदेशबाट भित्र्याउँछन्। विगत ५ वर्षमा मात्रै साढे १० खर्ब बढी रकम औपचारिक रूपमै ल्याएका छन्। अनौपचारिक रूपमा आउने रकमको त हिसाब किताब पनि छैन। तर, यति ठूलो रकम खर्च गर्दा पनि न त्यसको व्यवस्थित अनुगमन छ, न त मूल्यांकन नै। एनजीओआईएनजीओमा आउने विदेशी रकम अनुदान हो। विकासशील मुलुकको उन्नति र प्रगतिका लागि त्यस्तो रकम आउनैपर्छ। तर, त्यसको परिचालन गर्ने राज्यको आफ्नै संयन्त्र र विधि हुनुपर्छ। सबैभन्दा बढी सुशासन र पारदर्शिताको वकालत गर्ने संस्थाहरूको खर्च प्रणाली त झन पारदर्शी हुनैपर्छ। यो वर्ष मात्रै एनजीओआईएनजीओको नाममा डेढ खर्बभन्दा बढी लगानी आएको अनुमान छ। यसरी भित्रिएको रकम सही रूपमा भने सदुपयोग भएको देखिँदैन। खर्बौं रुपैयाँको खर्चको व्यवस्थित रूपमा मूल्यांकन र अनुगमन हुन सकेको देखिँदैन। प्रतिफल भने खासै देखिएको छैन। यस्तो रकम १० प्रतिशत मात्रै लक्षित वर्गमा पुग्ने गरेको सरकारी अधिकारीहरू बताउँछन्। धेरै रकम त जुन बाटोबाट आउँछ, व्यवस्थापन, कर्मचारी, परामर्शको नाममा उतै फर्किएर जाने गरेको छ। विद्यालय भवन, पुल, सडकलगायत पूर्वाधार निर्माणदेखि सचेतनाको नाममा एनजीओआईएनजीओको ठूलो रकम भित्र्याउने गरेका छन्। पछिल्लो समयमा मानव अधिकारको क्षेत्रमा आउने रकमलाई भने समावेशिता, लैंगिकता, अपांगतालगायत क्षेत्रमा रूपान्तरण गरिएको छ। समाजकल्याण परिषद्का पूर्वउपाध्यक्ष डा पदमप्रसाद खतिवडा आईएनजीओ र एनजीओको रकम सदुपयोग हुनु नसकिरहेको स्वीकार गर्छन्। त्यति ठूलो रकम आउँछ, तर, सही सदुपयोग भएको छैन, खतिवडा भन्छन्, त्यसरी आएको रकम व्यवस्थित गरिनुपर्छ। डा खतिवडाका अनुसार उनका पालामा एनजीओमार्फत २० अर्ब र आईएनजीओमार्फत २० अर्ब गरी ४० अर्ब बर्सेनि स्वीकृत हुने गरेको थियो। अहिले प्रतिवर्ष ६० अर्बभन्दा बढी नै आउने गरेको छ। प्रत्येक वर्ष आउने रकम बढिरहेको उनको भनाइ छ। महिला, बालबालिका तथा ज्येष्ठ नागरिक मन्त्रालयका सहसचिव रामकृष्ण लामिछानेले गैससको प्रभावकारिताको विषयमा समस्या भएको बताए। तर, समाजकल्याण परिषद्ले अनुगमन पनि गरिरहेको उनी बताउँछन्। समाज कल्याण तथा संघसंस्था समन्वय महाशाखाका प्रमुख लामिछानेका अनुसार स्थानीय तह र समाज कल्याण परिषद्को समन्वयमा रकम आउने गरेको छ। प्रभावकारिताका समस्या छन्, उनी भन्छन्, सबै एनजीओआईएनजीओ एक्टिभ पनि नभएका हुन सक्छन्, तर राम्रै काम गर्ने पनि छन्। बाहिरबाट आएको रकम लक्षित समूहमा पुग्नुपर्ने मान्यता सरकारको रहेको सहसचिव लामिछाने बताउँछन्। आईएनजीओले पाँच वर्षमा १० खर्ब बढी भित्र्याए विभिन्न आईएनजीओ र समाज कल्याण परिषदबीच औपचारिक रूपमा ०७६७७ देखि ०८० माघ १८ सम्म २ सय ५४ वटा परियोजनामा सम्झौता भएको छ। आर्थिक वर्ष ०८०८१ को माघ १८ सम्ममा ११ अर्ब ८२ करोड २ लाख ५९ हजार ६२० रुपैयाँ विभिन्न आईएनजीओले खर्च गर्ने सम्झौता भइसकेको छ। जसमा २० वटा परियोजना छन्। यो वर्ष एउटा नयाँ थपिएको छ। २०८०८१ को ६ महिनामा १५ वटा परियोजना स्वीकृत भएका थिए। जसको स्वीकृत बजेट ४ अर्ब ३४ करोड ८५ लाख १७ हजार ४ सय ७३ छ। त्यस्तै १६ वटा परियोजना संशोधन भएका छन्। जसको बजेट १ अर्ब ७० करोड ५३ लाख २० हजार २२ रुपैयाँ छ। साधारण सम्झौताअन्तर्गत १ नयाँ परियोजनामा सम्झौता भएको थियो। ५ वटा नवीकरण भएका थिए। त्यस्तै आर्थिक वर्ष ०७९८० मा ५४ वटा परियोजनामा परिषद् र आईएनजीओहरूबीच सम्झौता भएको थियो। जसको बजेट ३० अर्ब ४८ करोड ९१ लाख ३५ हजार ७ सय ८५ थियो। त्यो वर्ष ४ वटा नयाँ र २० सम्झौता नवीकरण भएका थिए। त्यस्तै ०७८७९ मा ९६ वटा परियोजनामा सम्झौता भएको समाज कल्याण परिषद्ले जनाएको छ। जसमा २९ वटा सम्झौता नयाँनवीकरण पनि भएका थिए। त्यो वर्ष ३९ अर्ब ५० करोड ६२ लाख १७ हजार ९ सय ४० रकमको सम्झौता भएको थियो। त्यस्तै ०७७७८ मा ३० वटा परियोजनामा ५ अर्ब ११ करोड ६ लाख ४८ हजार ४ सय ४ रुपैयाँको सम्झौता भएको देखिन्छ। त्यो वर्ष सम्झौताभन्दा धेरै नवीकरण भएका थिए। ४२ वटा परियोजनाको नवीकरण भएको थियो। ०७६७७ मा ५४ वटा परियोजनाको १८ अर्ब ९३ करोड २२ लाख ७ हजार ४१६ सम्झौता भएको थियो। २२ वटा परियोजना नवीकरण पनि भएका थिए। एनजीओले पनि १ खर्ब बढी ल्याए मुलुकमा १ सय २० जति आईएनजीओ छन्। ५५ हजार एनजीओ छन्। सामाजिक सेवाका विभिन्न क्षेत्रमा सरकारको विकास साझेदारको रूपमा एनजीओआईएनजीओ क्रियाशील रहेको परिषद्ले जनाएको छ। वैदेशिक अनुदान ल्याउने एनजीओ झन्डै ५ हजार छन्। विदेशी रकम भित्र्याउने भनेर परिषद्बाट स्वीकृति लिनेमा ४,६०६ एनजीओ छन्। ५ वर्षको अबधिमा उनीहरूले करिब ७ हजार (६,९५५) परियोजनाका लागि पूर्व स्वीकृति लिएका छन्। जसको बजेट १ खर्ब २५ अर्ब ५१ करोड ७८ लाख ७९ हजार ७ सय ८१ रुपैयाँ छ। २०७५७६ मा ७ सय २० वटा एनजीओले १ हजार ६४ परियोजनाको लागि १६ अर्ब ६४ करोड ४३ लाख ५५ हजार ७०५ बजेट पूर्वस्वीकृति पाएका थिए। त्यस्तै ०७६७७ मा ६ सय ७९ गैससले ९ सय ८५ परियोजनाको लागि १७ अर्ब ८६ करोड ४३ लाख ८१ हजार ५ सय ६२ को स्वीकृति लिएका थिए। ०७७७८ मा ६ सय ९९ गैससले १ हजार १ सय १० परियोजनाका लागि १४ अर्ब ६२ करोड ६२ लाख ७१ हजार २ सय ६५, आर्थिक वर्ष ०७८७९ मा ८ सय ६९ गैससले १ हजार ४ सय ५६ परियोजनाका लागि ३१ अर्ब ३४ करोड २७ लाख ३९ हजार ४ सय ५०, आव ०७९८० मा १ हजार २२ गैससले १ हजार ५ सय ८६ परियोजनाको लागि ३१ अर्ब, ४९ करोड ८४ लाख २३ हजार ४ सय ७९ बजेटको पूर्वस्वीकृति लिएका थिए। ०८०८१ को पुस मसान्तसम्म मात्रै ६ सय १७ गैससले ७ सय ५४ परियोजनाका लागि १३ अर्ब ५७ करोड १७ लाख ८ हजार ३ सय २० रुपैयाँ पूर्वस्वीकृति लिएको परिषद्ले जनाएको छ। जसमा २०७५७६ मा ४३ गैससको ४३ परियोजनाका लागि १ अर्ब २६ करोड ५१ लाख ९० हजार ९०६ रुपैयाँ बजेट अनुमोदन भएको थियो। त्यस्तै २०७६७७ मा ५५ गैससकोे ५५ परियोजनाको लागि १८ लाख ९८ हजार २०१ , २०७७७८ मा ८४ गैससको ८४ परियोजनाको लागि २३ करोड १२ लाख ३१ हजार ८२८, २०७८७९ मा १४२ गैससको १४३ परियोजनाका लागि ४ अर्ब ६६ करोड ९५ लाख ७४ हजार २०५, २०७९८० मा १८९ गैससले १९० परियोजनाका लागि ४ अर्ब ६३ करोड १९ लाख ५७ हजार ९८७ रुपैयाँ बजेट अनुमोदन भएको छ। त्यस्तै २०८०८१ को पुस मसान्तसम्म मात्रै ५४ गैससको ५४ परियोजनाका लागि ६ अर्ब ९३ करोड ३७ लाख ३ हजार १७० रुपैयाँ अनुमोदन भएको छ। सबैभन्दा बढी स्वास्थ्यमा, त्यसपछि शिक्षामा आईएनजीओले सबैभन्दा बढी लगानी स्वास्थ्य क्षेत्रमा गरेको देखिन्छ। त्यसपछि उनीहरूले शिक्षा क्षेत्रमा बजेट खर्चेका छन्। समाज कल्याण परिषदको प्रतिवेदनअनुसार २०७९८० मा मात्र ३०४२ अर्ब रकम एनजीओआईएनजीओको नाममा आएको थियो। जसमध्ये १९ अर्ब १८ करोड ३० हजार बढी लगानी कोभिड१९ सहित स्वास्थ्य तथा सरसफाइका क्षेत्रमा भित्रिएको थियो। आईएनजीओमार्फत शिक्षा क्षेत्रमा ३ अर्ब ३५ करोड ९२ लाख लगानी भएको छ। कृषि तथा वातावरणमा क्षेत्रमा १ अर्ब ७३ करोड १६ लाख लगानी छ। बालबालिका तथा सामुदायिक विकासमा ठूलो लगानी भएको छ। खानेपानी तथा सरसफाइ, जीविकोपार्जन तथा रोजगारी, वातावरणतथा जलवायु परिवर्तन, महिला तथा बालबालिका, अपांगता भएको क्षेत्रमा परियोजना सञ्चालित भएका छन्। त्यस्तै भौतिक निर्माण तथा पुनर्निर्माणका साथै जनचेतनाका क्षेत्रमा पनि लगानी गरिएको छ। पूर्वउपाध्यक्ष डा खतिवडा बढी रकम पूर्वाधारकै क्षेत्रमा आउने गरेको र १ करोडभन्दा कमका मात्रै जनचेतना, जनवकालतको क्षेत्रमा आउने गरेको बताए। सचेतना र वकालतमा पनि रकम आएको देखिन्छ। तर, भौतिक पूर्वाधारमा नै धेरै रकम आउँछ, उनले भने,विद्यालय, अस्पताल बनाउन पनि एनजीओआईएनजीओको सहयोग छ। धर्मप्रचारमा पनि खर्च विदेशबाट आएको अनुदानलाई विभिन्न एनजीओआईएनजीओले धर्म प्रचारमा पनि खर्च गरिरहेका छन्। कानुनी रूपमा धर्मका नाममा अनुदान स्वीकृत गर्न मिल्दैन। तर, विभिन्न नामका परियोजना बनाएर पैसा भित्र्याउने र एनजीओआईएनजीओले धर्म प्रचारका काम पनि गर्ने गरेका छन्। बढी मात्रामा क्रिश्चियन धर्म प्रचारमा खर्च भइरहेको परिषद्कै पदाधिकारी पनि स्वीकार गर्छन्। राहतको चामलको बोरामा बाइबल बाँड्नेदेखि धर्म परिवर्तन गराउँदै हिँड्ने घटना सार्वजनिक भइरहेका छन्। तर, यस्ता घटनामा संलग्नलाई कारबाही भएका घटना भने बिरलै सुनिने गरेका छन्। मन्त्रालयका सहसचिव लामिछाने फाटफुट्ट धर्मप्रचारका कुरा आउने गरेको बताउँछन। १२ वटा धर्मप्रचार गरेका घटना पनि आएका छ तर जताततै त्यही भएको छ भन्ने प्रचार गरिन्छ, उनले भने। समाजकल्याण परिषद्का पूर्वउपाध्यक्ष डा खतिवडा आफू परिषद्मा हुँदा धर्मप्रचार गर्ने केहीलाई कारबाही गरिएको सुनाउँछन्। कारबाही पनि भएको छ, उनी भन्छन्, तर कानुन नभएका कारण यस्ता संस्था खारेज नै गर्न सक्ने अवस्था छैन। त्यसका लागि नै तेस्रो पक्षबाट मूल्यांकन, अनुगमन हुनुपर्ने उनको भनाइ छ। सनातन शब्दका कारण गुम्बा बनाउने विषयलाई कानुनी मान्यता नै छ। हिमाली र पहाडी क्षेत्रमा गुम्बा बनाउने नाममा पनि ठूलो रकम आउने गरेको छ। अख्तियारको क्षेत्र पर्दैन, नियमनमा हेलचक्र्याँइ गैरसरकारी संस्थामा हुने भ्रष्टाचारको विषय हेर्न पाउने अधिकार अख्तियारलाई पनि छैन्। अर्थात् गैसस अख्तियार दुरूपयोग अनुसन्धान आयोगको क्षेत्राधिकारभित्र पर्दैन। अख्तियारको क्षेत्राधिकारमा नपर्ने भएकाले पनि एनजीओआईएनजीओमा मनपरी खर्च हुने गरेको सरकारवालाहरू बताउँछन्। त्यसैकारण, गैससलाई भ्रष्टाचारको अखडाकै रूपमा पनि चित्रण गर्ने गरिएको छ। प्रभावकारी नियमनको व्यवस्था पनि छैन। पूर्वउपाध्यक्ष डा खतिवडा अनुगमन, मूल्यांकन प्रभावकारी नरहेको स्वीकार गर्छन्। यस्तो स्वीकृति दिन्छ उसले गरेको मूल्यांकन निष्पक्षता पनि हँुदैन। रोस्टरमा विज्ञ राखेर मूल्यांकन हँुदै आएको छ तर त्यो पनि कर्मचारीको कै मातहतमा हुन्छ। उनले सीमित कर्मचारीले त्यति धेरै एनजीओ आईएनजीओको मूल्यांकन गर्न नभ्याउने बताउँछन्। बर्सेनि १२ सयभन्दा बढी दर्ता हुन्छन्, कहाँ कर्मचारीले सबै हेर्न भ्याउनु नि, उनले भने। उता एकीकृत सामाजिक विकास ऐनको पनि मस्यौदा मात्रै बनेको छ। विभिन्न स्वार्थ समूहको प्रभावमा परेर यो अघि बढ्न सकेको छैन। अहिलेसम्म पनि समाज कल्याण ऐन २०४५ बाटै चलिरहेको अवस्था छ। समाजकल्याण परिषद्बाट हालै सार्वजनिक लेखा समितिमा प्रस्तुत गरेको विवरणअनुसार एकीकृत सामाजिक विकास ऐनको तर्जुमा, एकद्वार नीतिको कार्यान्वयन लगायतका विषयलाई चुनौती र समस्याको रूपमा औंल्याइएको छ। विश्वविद्यालयमार्फत मूल्यांकनका लागि दिने निर्णय अलपत्र पाँचवटा विश्वविद्यालयलाई एनजीओ आईएनजीओको मूल्यांकन गर्न पाउने सम्झौता भएको थियो। तर त्यो कार्यान्वयनमा आउन सकेको छैन। हरेक परियोजनाको मूल्यांकन विश्वविद्यालयका विद्यार्थीबाट गराउने योजना तुहिएको छ। त्रिभुवन विश्वविद्यालय, काठमाडौं विश्वविद्यालय, पूर्वाञ्चल विश्वविद्यालय, मध्यपश्चिम विश्वविद्यालय र संस्कृति विश्वविद्यालय लगायतसँग एमओयू सम्झौता भएको थियो। कर्मचारीले सम्झौता गर्ने, मूल्यांकन पनि गर्ने परिपाटीले निष्पक्षता नहुने हुँदा यो व्यवस्था गर्न खोजिएको थियो। पूर्वउपाध्यक्ष खतिवडा तेस्रो पक्षले अनुगमन मूल्यांकन गर्ने परिपाटी विकास नभएसम्म आईएनजीओ एनजीओमा पारदर्शिता कल्पना गर्न नसकिने बताउँछन्। विश्वविद्यालयसँग भएको सम्झौता कार्यान्वयन भएको भए, सही सदुपयोग भएको छ, छैन, भन्ने थाहा हुन्थ्यो, उनि भन्छन्, अहिले त अनुमानको कुरा मात्रै गर्न सकिन्छ। तेस्रो पक्ष मूल्यांकन नभएसम्म निष्पक्षता देखिँदैन। गृहमन्त्रालयले ७७ वटै जिल्लाका प्रशासन कार्यालयलाई त्यहाँ रहेका एनजीओ र आईएनजीओका पदाधिकारीको सम्पत्ति विवरण माग्न निर्देशन दिएको थियो। त्यसको पनि कार्यान्वयन भएको देखिँदैन। न्यायाधीश र अदालतमा कार्यरत विशिष्ट श्रेणीका पदाधिकारीलार्ई गैरसरकारी संस्थाका कार्यक्रममा सहभागी हुन रोक लगाउने निर्णय पनि सरकारले गरेको थियो। न्यायाधीशहरू कार्यालयको काम छाडेर राष्ट्रिय तथा अन्तर्राष्ट्रिय संस्थाका कार्यक्रममा सहभागी हुने क्रम बाक्लिएपछि रोक लगाइएको थियो। त्यो पनि अहिले अलपत्र नै छ। एनजीओआईएनजीओमा आउने विदेशी रकम अनुदान हो। विकासशील मुलुकको उन्नति र प्रगतिका लागि त्यस्तो रकम आउनै पर्छ। तर, त्यसको परिचालन गर्ने राज्यको आफ्नै संयन्त्र र विधि हुनुपर्छ। आईएनजीओ र समाज कल्याण परिषद्बीच औपचारिक रूपमा ०७६७७ देखि ०८० माघ १८ सम्म २५४ वटा परियोजनामा सम्झौता भएको छ। मुलुकमा १ सय २० जति आईएनजीओ छन्। ५५ हजार एनजीओ छन्। सामाजिक सेवाका विभिन्न क्षेत्रमा सरकारको विकास साझेदारको रूपमा एनजीओआईएनजीओ क्रियाशील रहेको परिषद्ले जनाएको छ। विदेशी रकम भित्र्याउने भनेर परिषद्बाट स्वीकृति लिनेमा ४६०६ एनजीओ छन्। जसको बजेट १ खर्ब २५ अर्ब ५१ करोड ७८ लाख ७९ हजार ७८१ रुपैयाँ छ। एनजीओआईएनजीओको खर्चको छानबिन गर्नैपर्छ मनिष झा सदस्य सार्वजनिक लेखासमिति एनजीओआईएनजीओका नाममा पाँच तरिकाले पैसा आउने गरेको छ। बहुपक्षीय, द्वीपक्षीय, दूतावास, एनजीओ र सीधै (प्रत्यक्ष) मार्फत पैसा आउँछ। सबैभन्दा बढी प्रत्यक्ष रूपमा नै आउने गरेको छ। यो वर्ष मात्रै ३३ अर्ब आएको छ। हाम्रो जनसंख्या ३ करोड मान्ने हो भने पनि प्रतिव्यक्ति प्रतिवर्ष १ हजार १ सय रकम आउँछ। हुन त, यो रकम धेरै नहोला। तर, तीन दिनको रेमिट्यान्स बराबरको रकम हो, यो। रेमिट्यान्स पठाउने दाजुभाइलाई कस्तो व्यवहार गरिन्छ? तर, दातालाई हामीले कस्तो व्यवहार गर्छौं ? देशभक्तिप्रति राज्यको व्यवहार कस्तो छ ? भन्ने पनि यसले पनि स्पष्ट पार्छ। अर्कोतिर समाज कल्याण परिषद् भ्रष्टाचारको अखडा नै भएको छ। यसरी आउने रकमको विषयमा छानबिन गर्नुपर्दैन ? परिषद्ले यी विषयमा छानबिन गर्नुपर्छ। कसले पैसा पठाएको हो ? के उद्देश्यले पठाएको हो ? पठाउनेको आम्दानीको स्रोत के हो ? धर्मका नाममा आउने रकम किन नरोक्ने ? त्यसरी आएको पैसाबाट के परिमाण आयो त ? यी विषयमा छानबिन हुनुपर्छ। विदेशबाट आएको रकमको दुरुपयोग हुनुहुँदैन। आएको रकम पनि धेरै धार्मिक संस्थाका लागि आएको देखिन्छ। मनपरि गरिएको छ। व्यापक दुरुपयोग भएको छ। सम्झौताहरूमा देशभक्ति विपरीतका प्रावधानहरू पनि देखिन्छन्। पैसालाई माया गर्ने कि, देशलाई ? यो विषयमा गम्भीर हुनैपर्छ।"
कार्यसम्पादन मूल्याङ्कनमा भरतपुर उत्कृष्ट घोषित,"चितवन : कार्यसम्पादन मूल्याङ्कनमा भरतपुर महानगरपालिका उत्कृष्ट पालिका घोषित भएको छ । देशभरिका अन्य छ महानगरपालिकाभन्दा भरतपुर उत्कृष्ट भएको हो । प्राकृतिक स्रोत तथा वित्त आयोगले गत आर्थिक वर्ष २०७९८० मा गरेको कार्य सम्पादन मूल्याङ्कनमा भरतपुर महानगर नै पहिलो भएको थियो । आगामी आव २०८१८२ मा सङ्घीय सरकारबाट प्रदेश र स्थानीय तहलाई प्रदान गर्ने वित्तीय समानीकरण अनुदानको प्रयोजनका लागि आयोगले १७ वटा सूचकका आधारमा प्रदेशको मूल्याङ्कन गरेको छ । आयोगले पालिकाले गरेको खर्च, बेरुजु, लेखा परीक्षणले औँल्याएको बेरुजु, स्थानीय सञ्चित कोष व्यवस्था प्रणालीको प्रयोग, आवधिक योजना गरेनगरेको, राजस्वको विभाजन गरेनगरेको लगायतका सूचकमा मूल्याङ्कन गर्ने गरेको महानगरपालिकाका आर्थिक प्रशासन महाशाखा प्रमुख जगन्नाथ अर्यालले जानकारी दिए। असार १० भित्र बजेट ल्याएनल्याएको, असार ३० भित्र बजेट पास गरेनगरेको, घरजग्गा रजिष्ट्रेसन शुल्क, मनोरञ्जन कर तथा विज्ञापन करबापत उठेको रकममध्ये ४० प्रतिशत प्रदेश सरकारलाई मासिकरुपमा दिएनदिएकोलगायत आधारमा मूल्याङ्कन गरिन्छ । आयोग संवैधानिक निकाय हो । सङ्घीयतामा सङ्घ, प्रदेश र स्थानीय तहहरुको राजस्व बाँडफाँड, अन्तरतह वित्तीय हस्तान्तरण, आन्तरिक ऋण सीमा तथा समग्रमा आर्थिक स्थायित्वको काम आयोगले गर्दै आएको छ । स्थानीय तहलाई एकमुष्टरुपमा समानीकरण अनुदान दिन आधारहरु तयार गरेर मूल्याङ्कन गर्ने गर्छ । आयोगले विशेष गरेर लेखा प्रणाली र आर्थिक प्रणालीसँग जोडिएर मूल्याङ्कन गरी नतिजा प्रकाशित गर्छ । आयोगले दिएको जानकारीअनुसार भरतपुरले ५६ दशमलव २९ प्रतिशत अङ्क प्राप्त गरेको अर्यालले बताए। काठमाडौँ महानगरपालिकाले ३९ दशमलव ०२, वीरगञ्ज महानगरपालिकाले ३३ दशमलव ४९, विराटनगर महानगरपालिकाले ३२ दशमलव ८५, ललितपुर महानगरपालिकाले २५ दशमलव १८ र पोखरा महानगरपालिकाले २० दशमलव ७४ प्रतिशत अङ्क पाएका छन् । जिल्लाका सात स्थानीय तहमध्येमा पनि भरतपुर पहिलो भएको छ । भरतपुरले ५६ दशमलव २९ प्रतिशत अङ्क पाउँदा इच्छाकामना गाउँपालिकाले ४२ दशमलव ०६ प्रतिशत, खैरहनी नगरपालिकाले ४० दशमलव ५१ प्रतिशत, रत्ननगर नगरपालिकाले ४० दशमलव ०१ प्रतिशत, कालिका नगरपालिकाले ३५ दशमलव ६८ प्रतिशत, राप्ती नगरपालिकाले ३१ दशमलव ७५ प्रतिशत र माडी नगरपालिकाले २६ दशमलव २० प्रतिशत अङ्क पाएका छन् । भरतपुर महानगरपालिका प्रमुख रेनु दाहालले आयोगले अध्ययन सुरु गरेपछि सधैँ भरतपुर महानगरपालिका अन्य महानगरपालिकाभन्दा अगाडि रहेको बताए। गत वर्ष पनि महानगरले प्रथम स्थान हासिल गरेको र अहिले पनि यो कायम राखेकामा खुसी व्यक्त गरे। महानगरपालिकाले नेपाल सरकारले गर्ने मूल्याङ्कनमा सधैँ उत्कृष्ट राख्दै नयाँ रेकर्ड पनि कायम गर्दै आएको छ । देशभरका सात सय ५३ पालिकामध्ये भरतपुर महानगरले सहरी पूर्वाधार, खेलकुद, न्यायिक समितिमार्फत मुद्दा फछ्र्यौटलगायत विषयमा सधैं उकृष्ट बन्दै आइरहेको छ । रासस"
खाना सर्किएर पुरुषको मृत्यु,नुवाकोट : नुवाकोटको ठुलोगाउँका एक जना पुरुषको खाना सर्किएर ज्यान गएको छ। विदुर नगरपालिका५ ठुलोगाउँका ५५ वर्षीय रस्से कुमालको आफ्नै घरमा खाना सर्किएर ज्यान गएको हो। खाना सर्किएर अत्यधिक खोकी लागेपछि परिवारजन तथा स्थानीयवासीले उपचारका लागि नुवाकोट जिल्ला अस्पताल लगिएकोमा तत्काल चिकित्सकले उनको मृत्यु भएको घोषणा गरेको उनका छिमेकी तथा वडासदस्य होमबहादुर कुमालले जानकारी दिए। शव परीक्षणका लागि नुवाकोट जिल्ला अस्पताल त्रिशूलीमा राखिएको छ।
"बजार अनुगमनकर्ता बनेर १० हजार ठगी, २ जना पक्राउ","काभ्रे : काभ्रेमा बजार अनुमगनकर्ता बनेर ठगी गर्ने २ जना पक्राउ परेका छन्। पक्राउ पर्नेमा भक्तपुरको सूर्यबिनायक नगरपालिका७ का ५० वर्षीय वासुदेव न्यौपाने र काठमाडौं महानगरपालिका२९ घर भई हाल भक्तपुरको सूर्यबिनायक७ बस्ने ५२ वर्षीय रोशन पोखरेल रहेका छन्। बुधबार दिउँसो १२ बजे जिल्लाको बनेपा५ घसिला मार्ग स्थित बेकरी पसलमा पुगेर उनीहरूले आफूहरू उपभोक्ता हित संरक्षण मञ्चबाट अनुगमनका लागि आएको पसलको दर्ता प्रमाणपत्र र नम्बर, खाद्यको प्रमाणपत्र मागेका थिए। पसलले मोबाइलमा देखाउँदा पसलमा किन नराखेको तपाईंलाई कारबाही हुन्छ तपाईंको पसल सिल गरिदिन्छु भनेर डर देखाएर १५ हजारमा मिलाउने बताएका थिए। पछि १० हजारमा कुरा मिलाएका थिए। बनेपामा बेकरी पसल अनुगमन गर्न भनि अर्को बेकरीमा प्रवेश गरेकोदेखि प्रहरीलाई खबर गरेपश्चात तत्काल इलाका प्रहरी कार्यालय बनेपाबाट प्रहरी टोलीले पक्राउ गरेको हो। प्रहरीले नक्कली बजार अनुगमन गर्ने उनी हरु बाट उपभोक्ता मञ्च नेपाल संस्थाको परिचय र ४ वटा मोबाइल फोन र नगद ३ हजार ५०० समेत बरामद गरिएको थप अनुसन्धान जारी रहेको डीएसपी राजकुमार श्रेष्ठले जानकारी दिए।"
"काठमाडौंमा वर्षा, भारतबाट आएको विमान लखनऊ 'डाइभर्ट'","काठमाडौं : काठमाडौंलगायत देशका विभिन्न स्थानमा हल्का वर्षा भएको छ । जल तथा मौसम विज्ञान विभाग, मौसम पूर्वानुमान महाशाखाका मौसमविद शान्ति कँडेलले बागमती, गण्डकी र कर्णाली प्रदेश आसपासमा हल्का वर्षा भइरहेको जानकारी दिएका छन्। काठमाडौंमा पछिल्लो एक घण्टादेखि विभिन्न स्थानमा हल्का वर्षा भइरहेको छ । काठमाडौंको उत्तरी भेग आसपासमा पानी परिरहेको छ । महाशाखाका अनुसार पछिल्लो छ घण्टामा पाल्पाको अर्चलेमा चार दशमलव आठ मिलिमिटर वर्षा भएको छ । 'अहिले देशभर आंशिकदेखि साधारणतया बदली रहेको छ । केही स्थानमा मात्रै हल्का वर्षा भइरहेको छ । आज राति पनि वर्षाको सम्भावना छ,' मौसमविद कँडेलले रासससँग भने । शुक्रबारदेखि देशको पश्चिमभेगबाट मौसम क्रमिक रुपमा सुधार हुदै जाने उनले उल्लेख गरे। 'भारी वर्षा र हिमपात हुने सम्भावना छैन, तर, वर्षाले तापक्रम घटेर चिसो बढ्ने भएकाले सतर्कता अपनाउनुपर्ने हुन्छ', मौसमविद् कँडेलले भने। काठमाडौंको प्रतिकूल मौसमका कारण काठमाडौंबाट हुने अन्तर्राष्ट्रिय उडानहरू प्रभावित भएका छन् । आज अपराह्न्न भारतको मुम्बईबाट काठमाडौं आएको इण्डिगो एयरलाइन्सको जहाज काठमाडौं अवतरण गर्न नसकेपछि भारतको लखनऊ डाइभर्ट भएको विमानस्थलका प्रवक्ता सुवास झाले जानकारी दिए । उनका अनुसार आन्तरिकतर्फ भने हवाई उडान सामान्य अवरोध रहेको छ । प्रवक्ता झाले भने,'आन्तरिकतर्फ उडान केही ढिलो भए पनि सामान्य छ तर अहिले इन्स्ट्रयुमेन्टल फ्लाइट रुल्स (आइएफआर)बाट मात्रै उडान भइरहेको छ ।'"
"बैतडीमा मलामी बोकेको जीप दुर्घटना, १ जनाको मृत्यु, ५ घाइते",बैतडी : बैतडीमा मलामी बोकेको जीप दुर्घटना हुँदा एक जनाको मृत्यु भएको छ। ५ जना घाइते भएका छन्। मृत्यु हुनेमा डिलाशैनी गाउँपालिका१ का ५० वर्षीय गोपाल बोहरा रहेका छन्। जिल्ला प्रहरी कार्यालयका अनुसार जिल्लाको डिलाशैनी गाउँपालिका१ घारडा भन्ने ठाउँमा सुप्रप ०१००१ च ३१४६ नम्बरको जीप दुर्घटनामा परेको हो। घाइते ५ जनाको गोकुलेश्वर अस्पतालमा उपचार भइरहेको कार्यालयका प्रवक्ता प्रहरी निरीक्षक नन्दराज जोशीले बताए। जीपमा १३ जना सवार रहेका थिए। जीप सडकमै पल्टिएको र घटनाबारे अनुसन्धान भइरहेको प्रहरीले जनाएको छ।
"जिल्ला अदालतको फैसलाविरुद्ध सन्दीपले दिएको पुनरावेदन दर्ता, चैत १२ गते तारिख","काठमाडौं : काठमाडौं जिल्ला अदालतको फैसलाविरुद्ध क्रिकेटर सन्दीप लामिछानेले उच्च अदालत पाटनमा दिएको पुनरावेदन दर्ता भएको छ। लामिछानेका वकिल सरोजकृष्ण घिमिरेले पुनरावेदन दर्ता भएको र चैत १२ गतेका लागि तारिख तोकिएको जानकारी दिए। उनले बलात्कार मुद्दामा लामिछाने निर्दोष रहेको र उच्च अदालतबाट न्याय पाउने विश्वास व्यक्त गरे। जिल्ला अदालत काठमाडौंको फैसला बदरको माग गर्दै लामिछाने बिहीबार आफ्ना वकिल घिमिरेसँग उच्च पुगेका थिए। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको छ। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्। सोही उजुरीका आधारमा प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी मुद्दा अगाडि बढाएको थियो।"
दोलखाको कालिञ्चोकमा हिमपात,"दोलखा : दोलखामा रहेको प्रसिद्ध धार्मिकस्थल कालिञ्चोक, शैलुङ लगायतका उच्च हिमाली भेगमा बिहीबार हिमपात भएको छ। कालिञ्चोक क्षेत्रमा ५ बजेबाट हिमपात सुरु भएको हो भने शैलुङ क्षेत्रमा दिउँसो तीन बजेबाटै हिमपात भइरहेको छ। त्यस्तै हनुमन्तेश्वर, खाँवा, चेर्दङ लगायतका उच्च हिमाली क्षेत्रमा हिमपात भइरहेको छ। हिउँ परेपछि कालिञ्चोक पुगेका पर्यटकहरू रमाएका छन्। हिमपात भए पनि सवारी साधन भने नरोकिएको स्थानीयले बताएका छन्। तीन हजार आठ सय ४२ मिटर उचाइमा रहेको कालिञ्चोकमा गत वर्ष फागुनको दोस्रो साता मात्र हिमपात भएकोमा यो वर्ष फागुनको दोस्रो सातासम्म चार पटक हिमपात भइसकेको छ।"
वैद्यनाथ धामलाई पर्यटकीय गन्तव्यका रूपमा विकास गर्नुपर्छ : राष्टपति पौडेल,"अछाम : राष्ट्रपति रामचन्द्र पौडेलले वैद्यनाथ धामलाई पर्यटकीय गन्तव्यका रूपमा विकास गर्नुपर्ने बताएका छन्। वैद्यनाथ धाममा आजबाट सुरु भएको कोटीहोम महायज्ञको उद्घाटनका क्रममा उनले थप पूर्वाधार निर्माण गरेर पर्यटकीय गन्तव्यका रूपमा विकास गर्नुपर्ने बताएका हुन्। यसबारे विस्तृत अध्ययन गरी गुरुयोजना तयार पारेर अल्प, मध्य र दीर्घकालिन रुपमा पूर्वाधार निर्माण गर्नुपर्ने उनको भनाइ थियो। राष्ट्रपति पौडेलले चार धाम मध्येको एक बैद्यनाथ धामको महत्व र महिमाका विषयमा स्कन्द पुराण मानसखण्डमा उल्लेख भएको भन्दै वैद्यनाथ तथा ज्वाला क्षेत्रको दर्शन गर्दा सयौं गुणा बढी पुण्य प्राप्त हुने जनविश्वास रहेको बताए। वैद्यनाथ धाम जस्ता ऐतिहासिक तथा धार्मिक क्षेत्रको संरक्षरणका लागि तीनै तहका सरकारले आफ्नो नीति तथा कार्यक्रम र बजेटमा समावेश गर्नुपर्नेमा जोड दिए । वैद्यनाथ धाममा १४४ वर्षपछि कोटीहोम महायज्ञ आजबाट सुरु भएको हो। महायज्ञ २५ गतेसम्म सञ्चालन हुनेछ। पौराणिक, धार्मिक, ऐतिहासिक,सांस्कृतिक र पर्यटकिय दृष्टिकोणले महत्वपूर्ण वैद्यनाथ धाममा ६६ वर्षमा गरिने लक्षहोमसहितको अर्धकुम्भ मेला, १२१२ वर्षमा गरिने महालक्षहोम सहितको कुम्भमेला र १४४ वर्षमा गरिने कोटीहोम महायज्ञसहित महाकुम्भ मेलाको परम्परालाई कायम राख्न तयारी थालिएको मुल आयोजक समितिले जनाएको छ ।"
पुनर्निर्माणमा छुटेका ४५ परिवारको घर निर्माण हुने,दोलखा : जिल्लाको विगु गाउँपालिका८ थामीचाँगूका ४५ घर परिवारको घर निर्माण हुने भएको छ। सहरी विकास कार्यालयले पुनर्निर्माणमा छुटेका उनीहरूको घर निर्माण गर्न लागेको हो। भूकम्पबाट छुटेका परिवारको घर निर्माणका लागि आवास निर्माणका लागि ४५ जनासँग सम्झौता गरेको सहरी विकास तथा भवन कार्यालय धुलिखेलका प्रमुख सन्तोष निरौलाले बताए। जनता आवास कार्यक्रम कार्यान्वयन कार्यविधि २०७५ अनुसार प्रभावितले चार पटक गरेर ३ लाख ५० हजार रुपैयाँ रकम पाउने छन्।
झापामा ब्राउन सुगरसहित चार जना पक्राउ,झापा : झापामा एकैदिन लागुऔषध ब्राउन सुगरसहित चारजना पक्राउ परेका छन्। दमक र बिर्तामोडबाट उनीहरूलाई पक्राउ गरिएको जिल्ला प्रहरी कार्यालय झापाले जनाएको छ। बिहीबार दिउँसो साढे ४ बजे दमक नगरपालिका६ स्थित पश्चिम जेसीस चोकबाट पशुहाट बजारतर्फ पैदल जाँदै गरेका गौरीगञ्ज३ रिमाल टोलका १९ वर्षीय गगन ऋषिदेवलाई विशेष सूचनाका आधारमा इलाका प्रहरी कार्यालय दमकबाट खटिएको प्रहरी टोलीले पक्राउ गरेको हो। उनले बोकेको कालो झोलाभित्र सेतो प्लास्टिकमा सिल गरेको अवस्थामा पानीले भिजेको १०२ ग्राम २६० मिलिग्राम ब्राउन सुगर फेला परेको थियो। प्रारम्भिक सोधपुछका ब्राउन सुगरको कारोबार सोही ठाउँका २७ वर्षीय रविन पासवान समेत संलग्न रहेको खुलेको थियो। त्यसपछि प्रहरीले खोजतलास गर्ने क्रममा दमक६ थाना लाइनको चिया पसलमा बसिरहेको अवस्थामा पासवानलाई पनि पक्राउ गरिएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले बताए। पक्राउ परेका दुवै जनालाई इलाका प्रहरी कार्यालय दमकमा राखेर अनुसन्धान भइरहेको जनाइएको छ। त्यस्तै बिहीबार साँझ ५:१५ बजे बिर्तामोड नगरपालिका४ आदर्श पार्टी प्यालेस अगाडी शंकास्पद अवस्थामा हिँडडुल गरिरहेका बिर्तामोड नगरपालिका५ घर बताउने अन्दाजी १९ वर्षीय निराज मण्डल र बिर्तामोड६ घर बताउने अन्दाजी १९ वर्षीय राहुल चौधरीलाई इलाका प्रहरी कार्यालय अनारमनिबाट खटिएको प्रहरी टोलीले पक्राउ गरेको छ। प्रहरीले उनीहरूको साथबाट ४ ग्राम ब्राउन सुगर फेला पारेको थियो।
हुम्लाको चंखेली गाउँपालिकाका तत्कालीन प्रमुख प्रशासकीय अधिकृतसहित ७ जनाविरुद्ध मुद्दा दायर,"काठमाडौं : हुम्लाको चंखेली गाउँपालिकाका तत्कालीन प्रमुख प्रशासकीय अधिकृतसहित ७ जनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले चंखेली गाउँपालिकाको वडा नम्बर ३ स्थित मिमि वडा कार्यालयको फिल्ड निर्माण योजनामा अनियमितता गरेको आरोपमा तत्कालीन निमित्त प्रमुख प्रशासकीय अधिकृत विष्णुबहादुर शाही, इन्जिनियर रुद्र बहादुर वली,असिस्टेन्ट सब इन्जिनियर हर्कधन बुढालगायत ७ जनाविरुद्ध भ्रष्टाचार मुद्दा दायर गरेको हो। आयोगका प्रवक्ता नरहरि घिमिरेका अनुसार आर्थिक वर्ष २०७४०७५मा संचालित चंखेली गाउँपालिका३ को वडा कार्यालयको फिल्ड निर्माणमा वास्तविक भए गरेको कार्यभन्दा बढि मूल्यांकन गरी साइटमा नगरेको परिमाणको झुट्टा बिल बनाइ ११ लाख ९४ हजार ४२६ रुपैयाँ हिनामिना गरेको पुष्टि हुन आएकाले निमित्त प्रमुख शाही,इन्जिनियर वली र असिस्टेन्ट सब इन्जिनियर बुढाविरुद्ध आज विशेष अदालत काठमाडौंमा मुद्दा दायर गरेको हो। उनीहरूविरुद्ध सोही रकम बराबरको बिगो, कैद र जरिवाना माग गरिएको अख्तियारले जनाएको छ। यसैगरी तत्कालीन उपभोक्ता समितिका अध्यक्ष गोर्ख बुढा,सचिव मानबहादुर ऐडी र कोषाध्यक्ष डल्ली बुढाले वडा कार्यालयको निर्माण कार्यमा फिल्डको वास्तविक निर्माणस्थलमा भए गरेको कार्यभन्दा बढी तथा साइटमा नगरेको नगराएको परिमाणकाको मूल्यांकन गराइ वास्तविक रुपमा भएको कार्यभन्दा बढीको भुक्तानी गरी ११ लाख ९४ हजार ४२६ रुपैयाँ भ्रष्टाचार गरेको भन्दै उनीहरूविरुद्ध सोही रकम बराबरको बिगो माग गर्दै आरोप पत्र दायर भएको अख्तियारले जनाएको छ। चंखेली गाउँपालिकाको वडा नम्बर ३का वडा अध्यक्ष सालिग्राम ऐडीले फिल्ड निर्माण कार्यमा नभए नगरेको कार्यलाई समेत भए गरेको भनी सिफारिस तथा प्रतिवेदनसहित दिइ भ्रष्टाचार निवारण ऐन २०५९ को दफा ८ को (उपदफा) ३ बमोजिमको कसुर गरेको ठहर गर्दै ऐडीलाई सोही दफा ८ को (३) बमोजिमको सजाय माग गर्दै आरोपपत्र दायर भएको छ।"
जिल्ला अदालतको फैसलाविरुद्ध उच्च अदालत पुगे सन्दीप,"काठमाडौं : जिल्ला अदालत काठमाडौंको फैसलाविरुद्ध पुनरावेदनका लागि क्रिकेटर सन्दीप लामिछाने उच्च अदालत पाटन पुगेका छन्। अदालतको निर्णयमा असन्तुष्टि जनाउँदै लामिछाने पुनरावेदनका लागि आफ्ना वकिलसँग बिहीबार अदालत पुगेका हुन्। अहिले मुद्दा दर्ताको प्रक्रियामा रहेको अदालत स्रोतले जनाएको छ। जिल्ला अदालत काठमाडौंले जबरजस्ती करणी मुद्दामा लामिछानेलाई ८ वर्ष कैद सजाय सुनाएको थियो। न्यायाधीश शिशिरराज ढकालको इजलासले लामिछानेबाट ५ लाख रुपैयाँ क्षतिपूर्ति पीडितलाई भराउनुपर्ने फैसला गरेको थियो। नाबालिग बलात्कार गरेको आरोपमा गौशाला२६ ले लामिछानेविरुद्ध गत वर्ष भदौ २१ गते गौशाला प्रहरी कार्यालयमा उजुरी दिएकी थिइन्। तर,अदालतले जबरजस्ती करणीको जाहेरी दिने किशोरी नाबालिग नरहेको ठहर गरेको छ। काठमाडौंको गौशालास्थित एक होटलमा लगेर बलात्कार गरेको आरोपमा पीडितले उजुरी दिएकी थिइन्। सोही उजुरीका आधारमा प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी मुद्दा अगाडि बढाएको थियो।"
नारायणगढमुग्लिन सडक फागुन १३ गतेदेखि बन्द नहुने,चितवन : दैनिक चार घण्टा सवारी रोकेर पुल निर्माणका लागि भित्तो काटिँदै आएको नारायणगढमुग्लिन सडकखण्ड फागुन १३ गतेदेखि बन्द नगरिने भएको छ। तेस्रो पटक थपेको म्याद यही फागुन १२ गते सकिँदैछ। पुल निर्माणका लागि भित्तो काट्नुपर्ने काम अन्तिम चरणमा पुगेकाले अबको कामका लागि सवारी रोक्नु नपर्ने भएको हो। नागढुङ्गामुग्लिन सडक आयोजना पश्चिम खण्ड (नारायणगढमुग्लिन)का प्रमुख केदार नेपालका अनुसार पुस ७ गतेदेखि क्रमशः २१ दिनका दरले तेस्रो पटक सडक बन्द गरेर काम गरिएको हो। कूल ६३ दिनमा माघे सङ्क्रान्तिमा दुई दिनमा अर्को एक दिन गरी तीन दिनबाहेक ६० दिन दिउँसो १२ बजेदेखि ४ बजेसम्म सडक बन्द गरेर काम गरिएको हो। त्यहाँको ढिस्को भत्काउने काम अब तीन मिटर मात्रै बाँकी छ। फागुन १२ गतेसम्म थप एक मिटर भत्काउन सकिने अनुमान छ। अबको काम निकै कडा भएकाले समय लाग्ने देखिएको छ। बाँकी दुई मिटर सडक नरोकेरै भत्काउन मिल्ने उनको भनाइ छ। पुलको जगको काम अघि बढाउन मिल्ने भएकाले समय अनुकूल मिलाएर बाँकी ढिस्को भत्काइने उनले जानकारी दिए। प्रमुख जिल्ला अधिकारी भूपेन्द्र थापाले निर्माण कम्पनीले माग गरेको समय सकिएकाले अब सडक नरोकेरै काम गर्न भनिएको बताए। ढिस्को होचो मात्रै बाँकी रहेकाले हेरेर काम गर्न मिल्ने उनको भनाइ छ। त्यहाँको ढिस्को ६० मिटर हाराहारी अग्लो थियो। गत साल २५ मिटर तल झारिएको थियो। बाँकी ३५ मिटर यो वर्ष भत्काउन सुरु गरिएको हो। गत साल कडा चट्टान आएपछि विस्फोट गर्ने भन्दै काम रोकिएको थियो। विस्फोट गर्दा पुलसमेत भत्कनसक्ने भएकाले पुनः एक पटक भत्काउने प्रयास गरिएको हो। सो सडकका १९ वटा पुलमध्ये चार वटा पुल चार वर्षअघि निर्माण गरिएको थियो। बाँकी १५ पुल एकैसाथ ठेक्का लगाइएको थियो। २०७६ चैत १० गतेदेखि पुलको निर्माण थालिएको हो। पुलको लागत एक अर्ब २८ करोड छ। अनक कन्सट्रक्सनले पुलको ठेक्का पाएको थियो। यो राजमार्गलाई एसियाली विकास बैंक (एडिबी) को सहयोगमा एसियन मापदण्डअनुसार बनाइएको हो। पुल ११ मिटर चौडा छन्। सडक विस्तार गरेसँगै नौदेखि ११ मिटर फराकिलो बनेको छ। राजधानी बाहिरिने र भित्रने प्रमुख सडकका रुपमा यो सडक रहेको छ। यो सडक हुँदै दैनिक १० हजारभन्दा बढी सवारीसाधन आवतजावत गर्छन्।
बुटवल बहुमुखी क्याम्पस प्रमुखको कुर्सी रुखमा,प्यूठान : बुटवल बहुमुखी क्याम्पस प्रमुखको कुर्सी रुखमा राखिएको छ। क्याम्पसको मुल गेटमा अनेरास्ववियूको स्वागत बोर्ड राखिएको भन्दै क्याम्पस प्रमुखको कुर्सी रुखमा लगेर राखिएको छ। नेपाल विद्यार्थी संघ र अखिल छैठौँ बुटवल बहुमुखी क्याम्पसले क्याम्पस प्रमुख डाखिमानन्द न्यौपानेको मिलोमतोमा स्वागत बोर्ड राखिएको आरोप लगाएका छन्। उनीहरूले क्याम्पस प्रमुखको समेत राजीनामा मागेका छन्। क्याम्पस प्रशासन र विद्यार्थी संगठनबीच भएको छलफलमा अखिलको स्वागत बोर्ड हटाउने निर्णय भएको नेविसंघले जनाएको छ।
फेसबुकमा गोप्य फोटो मागेर चरित्र हत्या गर्ने युवक पक्राउ,काठमाडौं : सामाजिक सञ्जालमार्फत चरित्रहत्या गर्ने एक जना पक्राउ परेका छन्। पक्राउ पर्नेमा नुवाकोट घर भई काठमाडौंको टोखा बस्दै आएका २७ वर्षीय किरण थापा छन्। उनले फेसबुकमा साथी बनाएर पीडित महिलालाई प्रलोभनमा पारेर गोप्य फोटो तथा भिडियो सामग्री लिएको प्रहरीको भनाइ छ। उनीहरूबीच सम्बन्ध बिग्रिएपछि ती युवकले पीडित महिलाको आफन्तलाई फोटो र भिडियो पठाइ व्यक्तिगत जीवनमा गम्भीर असर पुर्याएको प्रहरीको भनाइ छ। पक्राउ परेका थापालाई अदालती कारबाहीको लागि काठमाडौं जिल्ला अदालतमा पेस गरिएको साइबर व्युरोका प्रहरी उपरीक्षक दीपक राज अवस्थीले बताए।
नमूना स्कुलमा विज्ञान तथा कला प्रदर्शनी मेला,"उदयपुर : ऊर्जा जलस्रोत तथा सिँचाईमन्त्री शक्तिबहादुर बस्नेतले संबैधानिक व्यवस्था अनुरुप प्रदेश र स्थानीय तहलाई अधिकार दिने बताएका छन्। उदयपुरको रौतामाई गाउँपालिका ७ स्थित नमुना माध्यमिक विद्यालय मुर्कुचीको ६२औं वार्षिकोत्सव तथा दोस्रो रौतामाई विज्ञान तथा कला प्रर्दशनी २०८० को उद्घाटन गर्दै मन्त्री बस्नेतले उक्त कुरा बताएका हुन्। देश संघीयतामा गईसकेकाले अब कसैले अधिकार प्राप्तीको लागि आन्दोलन गर्नु आवश्य नरहेको बताउँदै मन्त्री बस्नेतले वर्तमान सरकार आर्थिक विकास र सामाजिक न्यायको पक्षमा काम गरिरहेको बताए। देशको अर्थतन्त्र लयमा फर्किएको र मुलुक समृद्धि र विकासको बाटोमा अघि बढिरहेको उनले बताए। गतवर्ष भन्दा यस वर्ष प्रदेश सरकारको बजेटको सिलिङ बढ्ने बताउँदै संघीयताका तिनवटै सरकारहरु तालमेल गराउने गरि कानुन निर्माण गरिने बताए। कार्यक्रममा प्रतिनिधिसभाका सदस्य अम्बरबहादुर रायमाझी, प्रदेश सरकारका कृषी, उद्योग तथा सहकारी मन्त्री रामकुमार खत्री र खानेपानी, उर्जा र सिँचाई मन्त्री नारायणबहादुर मगर लगायतले बोलेका थिए। मन्त्री बस्नेतले २५ मेघावाटको लाईसेन्स प्रदेश सरकारले नै प्रदान गर्न सक्ने गरि विद्युत विद्ययेक ल्याउने तयारी गरेको जानकारी दिए। जिल्ला भरका ३२ वटा विद्यालयका विद्यार्थीले विज्ञान, वातावरण, समाजिक र कला विधामा सृजना गरेका सामाग्रीहरु ९९ वटा स्टल प्रदर्शनीमा राखिएको प्रधानाध्यापक खड्ग थापाले जानकारी दिए। रौतामाई गाउँपालिकाको सहयोग तथा नमुना मावि मुर्कुचीको आयोजनामा भएको प्रदर्शनीमा प्रथम हुनेलाई प्रतिविधा १० हजार, द्वितीयलाई ८ हजार र तेस्रोहुनेलाई ५ हजारको दरले पुरस्कृत गरिने आयोजकले जनाएको छ। प्रर्दशनीमा बिद्यार्थीहरुले सुबिधा सम्पन्न नमुना बस्ति, स्मार्ट सहर, हाईड्रोलिक पिच सडक, व्यवस्थित पार्किङ, घर, पानी मिल, हाईड्रोपावर, वाईन जेनेरेटर, हावाबाट विजुली निकाल्ने प्रविधि, माउण्टेन एरिया, स्काईभेटर, लिफ्ट, जलविद्युत, थोपा सिचाई, सोलार, स्मार्ट मुर्कुची बजारका नक्सा तथा प्रविधिहरु देखाइएको छ। त्यसैगरी सोलार प्रविधिबाट खानापकाउने तरिका, मोवाईलबाट लक हुने र खुल्ने गरी स्मार्ट घर, स्वस्थकर खाना, जडिवुटी, झोला, वालविवाह न्युनिकरण सम्बन्धि सन्देशमुलक प्रचार पम्पप्लेट लगायतका सामग्री प्रर्दशनीमा राखिएको उनले बताए। २०७८ सालदेखि नमुना विद्यालयकोरुपमा स्थापित सो विद्यालयले वार्षिकोत्सव दोस्रोपटक विज्ञान प्रर्दशनी मेला आयोजना गरेको हो।"
मुआब्जाको रकम माग्दै तामागढीसिम्रौनगढ सडक अवरुद्ध,"सिमरा : योजना सम्पन्न भएको चार वर्ष पुग्न लागिसक्दा पनि मुआब्जा वापतको रकम नपाएपछि तामागढीसिम्रौनगढ हुलाकी सडक योजना प्रभावित आन्दोलनरत छन्। सरकारले निर्धारण गरेको मुआब्जा वापतको रकम पटकपटक माग गर्दा समेत नपाएपछि उनीहरुले दवावमूलक आन्दोलन गर्दै आएका छन्। सरकारको ध्यानाकर्षण गराउँदै चरणबद्धरुपमा संघर्ष गर्दै आएको तामागढीसिम्रौनगढ संघर्ष समितिले बिहीबार तामागढीमा सडक अवरुद्ध पारेका हुन्। पूर्वपश्चिम राजमार्ग अन्तर्गत तामागढीबाट हुलाकी सडक प्रवेश गर्ने स्थानमा मुआब्जा नपाएका स्थानीयले यातायातमा अवरोध पुर्याएका हुन्। सयौंको संख्यामा रहेका स्थानीय हुलाकी सडक हुँदै मुख्य राजमार्गमा प्रवेश गर्न सक्ने देखेपछि तामागढी क्षेत्रमा ठुलो संख्यामा प्रहरी परिचालन गरिएको छ। नेपाल प्रहरी र सशस्त्र प्रहरीले आन्दोलित स्थानीयलाई पूर्वपश्चिम राजमार्ग प्रवेश गर्न रोक लगाइरहेका छन्। तमागढीसिम्रौनगढ सडक निर्माण गर्ने क्रममा सरकारले कोल्हबी नगरपालिका, सिम्रौनगढ नगरपालिका, बारागढी गाउँपालिका र आदर्शकोतवाल गाउँपालिकाका स्थानीयको करिब ७० बिगाह जग्गा अधिग्रहण गरेको थियो। स्थानीयको जग्गा अधिग्रहण गरेर सडक निर्माण गरेवापत् सरकारले झण्डै तीन अर्ब मुआब्जा रकम दिनुपर्नेछ। तर योजना सम्पन्न भएको चार वर्ष पुग्न लागिसक्दा पनि सडकका लागि जग्गा छाडेका स्थानीयले मुआब्जावापतको रकम पाउन सकेका छैनन्। हुलाकी मार्ग आयोजना अन्तर्गत निर्माण भएको उक्त सडक करिब ४० किलोमिटर लम्बाइ र सात मिटर चौडाइको छ। उक्त योजना निर्माण गर्न सडकको दायाँबायाँ दुवैतर्फबाट १५१५ मिटर अधिग्रहण गरिएको थियो। अधिग्रहण गर्ने क्रममा नम्बरी जग्गामा बसोबास गर्दै आएका स्थानीयलाई प्रति कठ्ठा २० लाखका दरले मुआब्जा दिने निर्णय सरकारले गरेको थियो। स्थानीयले मुआब्जा नपाएपछि बारा क्षेत्र नम्बर १ का सांसद अच्युत मैनालीले संसद्मा पटकपटक उक्त विषयमा आवाज उठाउँदै आएका छन्। मैनालीले प्रधानमन्त्री पुष्पकमल दाहाल प्रचण्डसँग संसदमा प्रत्यक्ष प्रश्नोत्तर कार्यक्रममा समेत तामागढीसिम्रौनगढ हुलाकी सडकको मुआब्जाको विषयमा ध्यानाकर्षण गराएका थिए। सरकारले चालु आर्थिक वर्षमा मुआब्जा वितरणको काम सुरु गर्ने गरी १० करोड ३० लाख बजेट विनियोजन गरेको छ। तर मुआब्जा वितरणको काम भने सुरु हुन सकेको छैन।"
"उत्पादनको अन्तिम तयारीमा मध्यभोटेकोसी, सबस्टेशन नबन्दा बिजुली खेर जाने डर","सिन्धुपाल्चोक : सिन्धुपाल्चोकको भोटेकोशी गाउँपालिका र बाह्रबिसे नगरपालिकाको सीमा क्षेत्र चाकुमा निर्माणाधीन १०२ मेगावाटको मध्य भोटेकोसी जलविद्युत आयोजना विद्युत उत्पादनको अन्तिम चरणमा पुगेको छ। तर विद्युत उत्पादनको अन्तिम चरणमा पुगेको आयोजनाको सुरुङ परीक्षणका क्रममा पानी चुहिएको छ। निर्माणको जिम्मा पाएको कम्पनीले गुणस्तरहीन सामग्री प्रयोग गर्दा पानी चुहिएको स्थानीयको आरोप छ। मध्यभोटेकोसी जलविद्युत आयोजनाका प्रमुख कार्यकारी अधिकृत रामगोपाल सिवाकोटीले पनि सुरुङ परीक्षणका क्रममा पानी चुहिएको स्वीकारे।अहिले हामी सुरुङ टेस्टिङका क्रममा छौं, अडिट १ बाट ठूलै मात्रामा पानी लिकेज भएको छ। पानी लिकेज भएको ठाउँमा केमिकल प्रयोग गरेर ग्राउण्डेड गर्छौं, उनले भने। बाह्रविसे नगरपालिका५ जम्बुमा रहेको पावर हाउसमा पेनस्टक पाइपबाट पानी खसालिएको आयोजनाले जानकारी दिएको छ। पानी फूल प्रेसरमा हाल्दा मात्रै चुहिएको तर कम प्रेसरमा हाल्दा समस्या नदेखिएको सिवाकोटीले बताए। अब आयोजनाको टीम, विज्ञ र ठेकेदारको संयुक्त टोलीले थप अध्ययन गरेर निचोड निकाल्ने उनले बताए। यस्ता सुरुङमा अन्यत्र पनि पानी चुहिएको बताउँदै उनले यसअघि चिलिमे ग्रुपले बनाएको अन्य आयोजनामा पनि पानी चुहिएको बताए। हामी त्यसलाई मर्मत गर्छौं, मर्मत कुन लेभलको गर्ने हो, त्यो हेरेपछि मात्रै थाहा हुन्छ, उनले भने यसले विद्युत् उत्पादनको पछिल्लो लक्ष्यमा कुनै फेरबदल हुँदैन। हामीले वैशाखभित्र उत्पादनको टार्गेट राखेका छौं। आयोजना २०७३ मा सक्ने लक्ष्य लिइएको थियो तर २०७२ सालको भूकम्प, नाकाबन्दी, २०७३ सालको जुरे पहिरो तथा पटकपटक निर्माणस्थलमा आएको बाढी पहिरोका कारण आयोजना प्रभावित हुँदै आएको थियो। आयोजनाको अनुमानित सुरुवाती लागत १२ अर्ब २८ करोड ३३ लाख रुपैयाँ रहेकोमा हाल आयोजनाको अद्यावधिक अनुमानित लागत निर्माण अवधिको ब्याजबाहेक १५ अर्ब ३ करोड २ लाख पुगेको छ। निर्माणाधीन आयोजनाको सुरुको कुल लागतमध्ये ५० प्रतिशत स्वपुँजीबाट र ५० प्रतिशत ऋणबाट जुटाइएको छ। कम्पनीको जारी पूँजीको ५१ प्रतिशत संस्थापक सेयरधनीमध्ये प्राधिकरणको १० प्रतिशत, चिलिमे जलविद्युत कम्पनी लिमिटेडको ३७ प्रतिशत, सिन्धुपाल्चोक हाइड्रोपावर कम्पनी, नेपाल अरनिको हाइड्रो पावर कम्पनी, सिन्धु इन्भेस्टमेन्ट कम्पनी र सिन्धु भोटेकोसी हाइड्रो पावर लिमिटेडको ११ प्रतिशत सेयर छ। ४९ प्रतिशत साधारण सेयरधनी समूहको सेयर छ। कम्पनीले साधारण सेयर निष्कासन गरी रकम संकलन गरिसकेको छ। साधारण लगानीकर्ता १० लाख ७५ हजार छन्। आयोजनाबाट वार्षिक ५४ करोड २२ लाख युनिट विद्युत् उत्पादन हुनेछ। प्राधिकरणले आयोजनाको विद्युत् हिउँद र वर्षायाममा प्रतियुनिट क्रमशः ८४० र ४८० रुपैयाँमा खरिद गर्नेछ। यसबाट कम्पनीलाई वार्षिक दुई अर्ब ८० करोड रुपैयाँ आम्दानी हुनेछ। बिजुली खेर जाने डर आयोजना निर्माण सम्पन्न हुने चरणमा पुगिसकेको भए पनि बिजुली प्रवाह गर्ने सबस्टेशन निर्माण सम्पन्न नहुँदा नेपाल विद्युत् प्राधिकरणलाई समस्या परेको छ। बाह्रबिसेमा निर्माणाधीन २२०१३२ केभी सबस्टेसनको निर्माण तत्काल सम्पन्न गर्न प्राधिकरणको कार्यकारी निर्देशक कुलमान घिसिङले ताकेता गरेको भएपनि आयोजना व्यवस्थापन र निर्माण व्यवसायीसँग निर्माणमा देखिएका समस्याका कारण निर्माण कार्य अघि बढ्न सकेको छैन। कार्यकारी निर्देशक कुलमान घिसिङ र आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान सम्मिलित प्राधिकरणको उच्चस्तरीय टोलीले सबस्टेसनको निर्माण माघको पहिलो हप्ताभित्र सम्पन्न गर्ने तालिका तय गरेको भएपनि समयसीमा कटेको १ महिना बितिसक्दा पनि निर्माणकार्य सम्पन्न हुन सकेको छैन। सबस्टेसन निर्माणको ठेक्का पाएको चिनियाँ कम्पनी ग्वाङ्सी ट्रान्समिसन एण्ड सबस्टेसन कन्ट्रक्सन तथा सेन्जेन क्लाउ इलेक्ट्रोनिक्सको संयुक्त उपक्रमको कमजोर कार्यसम्पादनका कारण सबस्टेसनको निर्माण ढिलाइ हुँदै आएको छ। प्राधिकरणले कार्यसम्पादनमा सुधार्न पटकपटक दिएको निर्देशन निर्माण व्यवयासीले पालना नगर्दा सबस्टेसन निर्माण सम्पन्न हुने तालिका प्रभावित हुँदै आएको छ। समयमा नै सबस्टेसनको निर्माण सम्पन्न नभएर मध्यभोटेकोशीको विद्युत् जोड्न नसकिए सोको क्षतिपूर्ति निर्माण व्यवसायीबाट भराउने चेतावनी प्राधिकरणले दिँदै आएको छ। समस्या समाधानका लागि पटकपटक प्रयास गरिए पनि निर्माण व्यवसायीले तोकिएको समयमा काम सम्पन्न गर्न सकेको छैन। मध्यकोसीको निर्माण एक महिनाभित्र सम्पन्न गर्ने गरी अन्तिम चरणका काम भइरहेको छ। मध्यभोटेकोसीबाट उत्पादित विद्युत् दुई सय २० केभी प्रसारण लाइनमार्फत बाह्रबिसे सबस्टेसनमा जोडिनेछ। तर सबस्टेशनको निर्माण पूरा नहुँदा एकातिर बिजुली खेर जाने चिन्ता र अर्कोतर्फ लगानी बढ्ने अवस्था सिर्जना भएको छ। मध्यभोटेकोसी विद्युत् उत्पादन सुरु गर्ने अवस्थामा पुगेको छ, आयोजनाबाट विद्युत् उत्पादन सुरु हुनुभन्दा पहिले नै सबस्टेसन निर्माण सम्पन्न गर्नुपर्छ। समयमै निर्माण सम्पन्न नभए मध्यभोटेकोशीको विद्युत् खेर फाल्नुपर्ने पीडादायी अवस्था आउन सक्ने भएकाले यसलाई ध्यान दिएर काम गरौँ, उनले भने मध्यभोटेकोसीले यस वर्षको सुख्खायामको विद्युतको माग धान्नका लागि ठूलो सहयोग गर्छ, त्यसैले सबै गम्भीर भएर सबस्टेसन निर्माणमा लागेर आयोजनाको विद्युत जतिसक्दो छिट्टो जोड्ने अवस्थामा पुगौँ, हाम्रोतर्फबाट आवश्यक सहयोग र सहजीकरण गर्न तयार छौं। सबस्टेसनमा राखिने पावर ट्रान्सफर्मरहरू जडान भइसकेका छन्। सबस्टेसनमा २२०१३२ केभी, १६० एमभीए र १३२११ केभी, ५ एमभीएका पावर ट्रान्सफर्मरहरू राखिएका छन्। ग्याँस इन्सुलेटेड प्रणाली ९जिआइएस० प्रविधिमा आधारित सबस्टेसनका उपकरणहरू जडान भइरहेका छन्। नियन्त्रण कक्षमा रहने सम्पूर्ण उपकरणहरू निर्माणस्थलमा आपूर्ति भइसकेका छन् भने भने जडान बाँकी छ। सिभिलतर्फको फिनिसिङ काम बाँकी छ। २२०१३२ केभी सबस्टेसन निर्माणको समग्र प्रगति करिब ९० प्रतिशत छ। बाह्रबिसेमै ४०० केभीको अर्को सबस्टेसन पनि निर्माणाधीन छ।"
४० लाख लगानीमा जडान गरिएका सीसीटीभी प्रयोगविहीन,"कालीकोट : सदरमुकाम मान्म र आसपास बजार क्षेत्रमा जडान गरिएका सीसी क्यामरा प्रयोगविहीन अवस्थामा छन्। जडान गरिएका २८ वटा सीसी क्यामरामध्ये हाल ६ वटा मात्र सञ्चालनमा छन्। अपराध नियन्त्रणमा सघाउ पुर्याउने उद्देश्यले जिल्लाका विभिन्न स्थानमा जडान गरिएका सीसी क्यामरा चल्न छाडेको २१ महिनाभन्दा बढी भइसकेको छ। बिग्रेका क्यामरा कसले मर्मत गर्ने भन्ने स्पष्ट नहुँदा ४० लाखभन्दा बढीको लगानी बालुवामा पानी हाले सरह भएको उद्योग वाणिज्य संघ कालीकोटका अध्यक्ष रतनबहादुर शाहीले बताए। हालसम्म कर्णाली प्रदेश सरकारको २० लाख, खाँडाचक्र नगरपालिकाको १० लाख, वित्तीय संघ संस्थाको १० लाख गरी जम्मा ४० लाख बढी खर्च भइसकेको छ। जडान गरिएका सडक बत्ती पनि बिग्रिएका छन्। शान्ति, सुरक्षालाई मध्यनजर गरी चोरी तथा आपराधिक घटना हुन नदिने उद्देश्यले जडान गरिएका सीसी क्यामरा मर्मत सम्भार नहुँदा प्रयोगविहीन भएको प्रहरी निरीक्षक तथा सूचना अधिकारी पोषण थापाले बताए। आर्थिक वर्ष २०७६२०७७ मा खाँडाचक्र नगरपालिकाले सीसी क्यामेरा जडान गरेको हो। बजारमा जडान गरिएका सीसी क्यामराबाट केही घटनाको अनुसन्धान गर्न सजिलो भएपनि हाल प्रयोगमा नआउँदा समस्या सिर्जना भएको छ। खाँडाचक्र नगरपालिका प्रमुख कमलबहादुर शाहीले पहिलो पटक बिग्रेमा साही कम्पनीले बनाउने सम्झौता नगरमा भएकाले आफूहरूले निरन्तर ताकेता गरिरहेको बताए।"
माझी समुदायको परम्परा जोगाउन 'मझेसाबा',"रामेछाप : जिल्लाको तामाकोसी र सुनकोसी नदि किनारामा बस्दै आएका अति सीमान्तकृत माझी समुदायले आफ्नो पुरानो परम्परा जोगाउन'मझेसाबा' गर्ने भएका छन्। माझी भाषामा मझेको अर्थ अध्यक्ष वा नाइके भन्ने हुन्छ र साबा भनेको सभा भन्ने लाग्दछ। माझी समुदायको उत्पत्ति कालदेखि एउटालाई अध्यक्ष वा नाइके मानेर उसैको निर्णयमा आफ्ना गतिविधि संचालन गर्ने गर्दथे। मझेसाबा गर्नुको मुख्य उद्देश्य रामेछाप जिल्लामा माझी जातिको प्रचलित परम्परागत सभ्यता र संस्कृतिलाई जगेर्ना गर्न र निरन्तरता दिने रहेको आदिवासी जनजाती महासंघ रामेछापका संयोजक श्रीबहादुर माझीले जानकारी दिए। अन्य जातजातिको भन्दा भिन्न र पृथक संस्कृति भएका माझी समुदायको नेतृत्व नै मझे रहेको र हरेक निर्णय उसैको सभाले पास गरेपछि लागू हुने भएकाले मझेसाबा भनिएको पनि संयोजक माझीले बताए। श्रीबहादुर माझीको अध्यक्षतामा सदरमुकाम मन्थलीको तीनलाल पर्कमा बसेको बैठकले यही फाल्गुन १ गते मझेसाबा गर्ने निर्णय गरेको माझी समुदायका अगुवा बालकृष्ण माझीले जानकारी दिए। पछिल्लो समय भौतिक पूर्वाधारको विकास भएसंगै आफ्नो पुर्ख्यौली पेसा संकटमा परेपछि भने माझी समुदाय चिन्तित भएका छन्। नदि किनारमा बसेर माछा मार्ने र डुङ्गा चलाएर आफ्नो जिविकोपार्जन गर्दै आएका माझी समुदायको पेशा डेढ दशकदेखि लोप नै भएको छ। आफ्नो संस्कार, संस्कृति र परम्परालाई जोगाउन माझी समुदायका युवा एक जुट हुने गरेका छन्। मझेसाबा भनेको माझी जातीको परम्परागत जातीय संस्थाको नाम हो। प्रत्येक माझी गाउँमा मझेसाबा गठन गर्ने गरिएको पनि बालकृष्ण माझीले बताए।"
महाघण्ट उद्घाटनका लागि राष्ट्रपति पौडेल बागलुङको पञ्चकोटमा,"ढोरपाटन : राष्ट्रपति रामचन्द्र पौडेल बागलुङको पञ्चकोटमा आएका छन्। हिजोदेखि यहाँ प्रारम्भ भएको ब्रह्माण्डीय महायज्ञमा सहभागी हुन राष्ट्रपति यहाँ आएका हुन्। राष्ट्रपति पौडेल पञ्चकोटमा राखिएको पाँच हजार पाँच सय ५५ किलोको महाघण्ट उद्घाटनका लागि बागलुङ आएका हुन्। उनलाई प्रमुख जिल्ला अधिकारी खगेन्द्र रिजालले स्वागत गरेका थिए। पञ्चकोटमा अनन्तश्री ब्रह्माण्डीय महायज्ञ सञ्चालन भएको छ। बुधबारदेखि सुरु भएको महायज्ञमा राष्ट्रपति पौडेलले अर्चना गर्ने कार्यक्रम छ। पञ्चकोटलाई धार्मिक पर्यटकीय गन्तव्यका रुपमा विकास गर्न यहाँ महाघण्ट राखिएको हो। विसं २०७१ देखि पञ्चकोटमा धार्मिक संरचना बनाउन सुरु गरिएको थियो। गत साता महाघण्टलाई पञ्चकोट ल्याइएको थियो। पञ्चकोटमा अहिलेसम्म सिस महल, गण्डकीमाताको मन्दिर, यज्ञशाला, हनुमानको विशाल मूर्तिलगायत दर्जनौँ धार्मिक संरचना बनिसकेका छन्। पञ्चकोटमा निर्माण गर्न लागिएको एक सय आठ फिट अग्लो गण्डकी विश्वशान्ति कलशको नजिकै महाघण्ट राखिएको छ। महाघण्ट बनाउन करिब रु दुई करोड खर्च लागेको अनुमान गरिएको छ। रासस"
विद्यार्थी बेहोस हुन थालेपछि विद्यालय बन्द,"कृष्णनगर : कपिलवस्तुको एक विद्यालयका विद्यार्थी एकाएक बेहोस हुन थालेपछि दुई दिनका लागि विद्यालय बन्द गरिएको छ । जिल्लाको शिवराज नगरपालिका १ शिवपुरमा रहेको नेपाल आदर्श उच्च माध्यमिक विद्यालयका विद्यार्थी बेहोस हुन थालेपछि विद्यालय बन्द गरिएको शिवराज नगरपालिकाका शिक्षा शाखा प्रमुख दिनेश चौधरीले राससलाई जानकारी दिए। पठनपाठनकै समयमा केही दिनयता बेहोस हुने, चिच्च्याउने, रुनेलगायत समस्या देखिन थालेपछि विद्यालय बन्द गरिएको हो । विद्यार्थीको स्वास्थ्य अवस्थालाई दृष्टिगत गरी विद्यालय बन्द गरेको विद्यालयका प्रधानाध्यापक मुक्तिनाथ पोख्रेलले बताए। बुधबार मात्र १० जनाभन्दा धेरै छात्रामा त्यस्तो समस्या देखिएपछि चिकित्सकको सल्लाहमा आइतबारसम्मका लागि विद्यालय बन्द गरिएको प्रधानाध्यापक पोखरेलले बताए। विद्यालयमा समस्या देखिएपछि मनोविश्षेलकहरूसँग परामर्श गरिएको नगरप्रमुख अजय थापाले बताए। केही बेर बेहोस हुने, कराउने गरेपछि आफैँ ठीक हुने गरेको बताइएको छ । केही समयपछि फेरि अरू विद्यार्थीलाई पनि यस्तो समस्या देखिएपछि विद्यालयको पठनपाठन बन्द भएको हो । केही समयअघि सरस्वती आधारभूत विद्यालयमा पनि यस्तै समस्या भएको थियो । छात्रामा देखिएको समस्या मास हिस्टेरिया भएको चिकित्सकहरू बताउँछन् । छात्रामा देखिएको समस्या मास हिस्टेरिया भएकाले केही दिन विद्यालय बन्द गरेर सम्पर्क विच्छेद गरेमा समस्या आफैँ समाधान हुने मनोविश्षेलकहरूको दाबी छ । रासस"
आज यी भागमा मेघगर्जन र चट्याङसहित वर्षा हुने,"काठमाडौं: हाल देशमा पश्चिमी न्यूनचापीय प्रणालीको प्रभाव रहेको छ जसका कारण अहिले देशभर आंशिकदेखि सामान्यतया बदली रहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ । आज दिउँसो देशभर आंशिकदेखि सामान्य बदली रहने छ । कोशी र मधेस प्रदेशलगायत देशको पहाडी भूभागको केही स्थानमा तथा मुलुकका बाँकी भूभागका एकदुई स्थानमा मेघगर्जन एवं चट्याङसहित हल्का वर्षाको सम्भावना रहेको छ । देशका उच्च पहाडी तथा हिमाली भेगका केही स्थानमा हल्का हिमपातको सम्भावना रहेको महाशाखाले जनाएको छ । आज राति कोशी, मधेस र बागमती प्रदेशलगायत देशका पहाडी भूभागमा आंशिकदेखि सामान्य बदली रही बाँकी भागमा मौसम सफा रहनेछ । कोशी र गण्डकी प्रदेशका पहाडी क्षेत्रका एकदुई स्थानमा छिटपुट वर्षाको सम्भावना छ । देशका उच्च पहाडी तथा हिमाली हिमाली क्षेत्रका केही स्थानमा हल्का हिमपातको सम्भावना रहेको महाशाखाको पूर्वानुमान छ । आज काठमाडौंको अधिकतम तापक्रम २१ दशमलव पाँच र न्यूनतम तापक्रम नौ दशमलव तीन डिग्री सेल्सियस रहने छ ।"
कुपोषण घटाउन दुर्गममा पोषिलो चामल,"सुर्खेत : कर्णालीको दुर्गम क्षेत्रका नागरिकले अब पोषिलो चामल (पौष्टिक तत्व मिसाएर स्तरोन्नति गरिएको चामल) पाउने भएका छन्। चाडबाडको बेलामा समेत चामल नपाउने समस्या बेहोर्दै आएका दुर्गमका नागरिकलाई अब पौष्टिक तत्व मिलाएर स्तरोन्नति गरिएको पोषिलो चामल उपलब्ध गराइने भएको हो। खाद्य व्यवस्था तथा व्यापार कम्पनीले कर्णालीका ५ जिल्लामा पोषिलो चामल वितरण थालिएको जनाएको छ। दुर्गम जिल्ला हुम्ला, डोल्पा, जुम्ला, मुगु र कालिकोटमा यो चामल वितरण हुनेछ। यी जिल्लाले वर्षौंदेखि खाद्य संकट भोग्दै आएका छन्। खाद्यान्नको अभाव झेल्दै आएका यी जिल्लामा कम्पनीले अनुदानमा चामल ढुवानी गरेर बिक्री तथा वितरण गर्दै आएको छ। तर ती जिल्लाहरूमा पौष्टिक तत्वको अभावमा कुपोषणको समस्या बल्झिएपछि त्यसलाई न्यूनीकरण गर्न अब पोषिलो चामल उत्पादन गरेर वितरण सुरु गरिएको कम्पनीले जनाएको छ। कुपोषणको समस्यालाई न्यूनीकरण गर्न पहिलो चरणमा ५ जिल्लाका लागि ६ सय क्वीन्टल पोषिलो चामल वितरण गर्न लागिएको खाद्य व्यवस्था तथा व्यापार कम्पनीका विभागीय प्रमुख भीम थापाले बताए। उनका अनुसार विश्व खाद्य कार्यक्रमको प्राविधिक र आर्थिक सहयोगमा पौष्टिक तत्व स्तरोन्नति गरिएको चामल उत्पादन गरिएको हो। उनले भने,बर्दियाको राजापुरमा पौष्टिक तत्व मिलाइएको चामल उत्पादन सुरु भएको छ, चामलमा पौष्टिक तत्व मिलाउनका लागि मेसिन जडान गरेका छौं। भिटामिन र खनिजको मिश्रणलाई चामलको पिठोमा मिलाइ मेसिनबाट चामलको जस्तै आकार र रङ हुनेगरी यो चामल उत्पादन हुन्छ, यही पोषिलो चामल दुर्गमका बासिन्दालाई उपलब्ध गराउने छौं। यो चामलको प्रयोगले दुर्गममा कुपोषणका कारण हुने बाल मृत्युदरलाई कम गर्न सहयोग पुग्ने बताइएको छ। यस्तै गर्भवती, वृद्धवृद्धा र बालबालिकाका लागि यो चामल बढी उपयोगी हुनेछ। खाद्य कम्पनीका अनुसार २०७४ मा यो चामलको बाजुरामा परीक्षण भइसकेको छ। स्थानीयले यो चामललाई रुचाएको र सकारात्मक प्रभावहरू देखिएपछि कर्णालीका ५ जिल्लामा पनि वितरण गर्न थालिएको थापाले बताए। स्तरोन्नति गरिएको पोषिलो चामलमा आइरन, जिंक, भिटामिन ए, फोलिक एसिड, भिटामिन बी१२, थायमिन, नियासिन र पाइरिडक्सिन लगायतका पौष्टिक तत्व मिसाइएको छ। पहिलो चरणमा सन् २०२४ को अक्टोबरसम्म ७ हजार मेट्रिकटन पोषिलो चामल वितरण गर्ने लक्ष्य रहेको कम्पनीले जनाएको छ। दोस्रो चरणमा कर्णालीका अन्य जिल्लामा समेत यो चामल वितरण गर्ने योजना कम्पनीको छ। कर्णालीका दुर्गम जिल्लामा यो चामल सहज र समयमै उपलब्ध गराउनका लागि ढुवानी र वितरणलाई प्रभावकारी बनाइने कम्पनीले जनाएको छ। कम्पनीका अनुसार पोषिलो चामल र यसअघि वितरण हुँदै आएको चामलको मूल्यमा धेरै अन्तर छैन। यसकारण पनि स्थानीयले सहज रुपमा यो चामलको उपभोग गर्ने र यसले कुपोषण घटाउन सहयोग पुग्ने कम्पनीको दाबी छ। पोषण तत्वको कमीका कारण कर्णालीका दुर्गम क्षेत्रका बालबालिकामा हाल पुड्कोपना, ख्याउटेपना, रक्तअल्पता र शरीरमा रोगसँग लड्ने प्रतिरक्षा शक्तिको अभाव लगायतका समस्या छन्। दुर्गममा रहेको कुपोषणको यही समस्या समाधानका लागि सरकारले पोषिलो चामल बजारमा पठाउने तयारी गरेको खाद्य व्यवस्था तथा व्यापार कम्पनीका विभागीय प्रमुख थापाको भनाइ छ। पोषिलो चामलको उपभोगले दुर्गम जिल्लाहरूमा देखिएको कुपोषणको समस्या न्यूनीकरण हुने कर्णाली प्रदेश योजना आयोगको विश्वास छ। आयोगका उपाध्यक्ष योगन्द्रबहादुर शाहीले पोषिलो चामलसँगै कर्णालीमै उत्पादन हुने रैथाने बालीको महत्वलाई पनि बुझाउनुपर्ने बताए। स्थानीय स्तरमा नै उत्पादन हुने र धेरै पौष्टिक तत्व पाइने चिनो, कागुनो, उवा, फापर, मार्से तथा मार्सी चामल लगायतका खाद्यान्नको प्रयोग बढाउन सकेमा कुपोषणको समस्यालाई कम गर्न सकिने उनको भनाइ छ।"
स्याङ्जाको वालिङमा हल गोरु पाल्नेलाई पाँच हजार,"स्याङ्जा : स्याङ्जाको वालिङ५ वडा कार्यालयले हल गोरु पाल्ने किसानलाई अनुदान दिने भएको छ । बढ्दो यान्त्रिकीकरणसँगै गोरु पाल्ने चलन हराउँदै गएकाले हल गोरु पालन प्रोत्साहन एवं प्रवर्द्धनामत्मक कार्यक्रमअन्तर्गत किसानलाई रु पाँच हजार अनुदान उपलब्ध गराउने वडाअध्यक्ष छविलाल आलेले बताए। हाते ट्र्याक्टर तथा प्रविधिको बढ्दो प्रयोगका कारण पुस्तौँदेखि चल्दै आएको हाम्रो परम्परा पनि हराउँदै गएकाले त्यसको संरक्षणका लागि वडाले अभियानका रुपमा हल गोरु पाल्ने किसानलाई अनुदान दिने नीति अगाडि सारेको उनले बताए। 'नयाँ पुस्ता प्रविधितर्फ आकर्षित हुँदै गर्दा गोरुपालनका लागि वडाले बजेट विनियोजन गरेको छ,' उनले भने, 'हाम्रो परम्पराको संरक्षणका लागि पनि यसले महत्वपूर्ण भूमिका खेल्ने विश्वास लिएका छौँ ।' वडा कार्यालयले आर्थिक वर्ष २०८०८१ को वडास्तरीय स्वीकृत योजनाबाट वडाभित्रका हल गोरु पालेका किसानलाई अनुदान दिइने उनले बताए। वडाभित्र अनुमानित ५०७० हल गोरु हुनसक्ने अनुमान वडाको छ । 'कृषि प्रयोजन तथा प्राङ्गारिक मलका लागि गोरु पाल्दै आउनुभएका किसानलाई गोरुको संरक्षण तथा प्रोत्साहनस्वरुप न्यूनतम रु पाँच हजार उपलब्ध गराउँछौँ,' उनले भने, 'हल गोरुपालन प्रवद्र्धन कार्यक्रममा सहभागी हुन वडामा अनुदानका लागि निवेदन दिनुपर्नेछ ।' किसानले गोठमा हलगोरुसँग स्पष्ट देखिने गरी खिचेको तस्बिर, एकीकृत सम्पत्ति कर तिरेको रसिद, कृषि प्रयोजनका लागि एक महिनाअघि हलगोरुको व्यवस्था गरेको स्वघोषणा गरेको हुनुपर्ने वडासचिव डोलजङ्ग गुरुङले बताउनुभयो । वडा कार्यालयले किसानको गोठमा हल गोरुपालन गरेनगरेको, स्थानीय टोलबासी तथा जनप्रतिनिधिको स्थलगत अनुगमनपछि मात्रै अनुदान दिइने सचिव गुरुङले बताए। रासस"
१०८ कन्याले उद्घाटन गरे अनन्त श्री ब्रह्माण्डीय महायज्ञ,"बागलुङ : बागलुङमा बृहत् ब्रह्माण्डीय महायज्ञको सुरुवात गरिएको छ। धार्मिक तथा पर्यटकीय स्थल पञ्चकोटमा सुरु भएको महायज्ञको ९ वर्ष उमेरका १ सय ८ जना कन्याले सामूहिक रूपमा उद्घाटन गरेका हुन्। कन्याहरूले कलशमा कालीगण्डकीको जल भरेर महायज्ञको शुभारम्भ गरेका थिए। बुधबारबाट सुरु भएको महायज्ञ फागुन २३ गतेसम्म सञ्चालन हुनेछ। महायज्ञको पहिलो दिन जल, ऊर्जा, विकास तथा वातावरण सम्मेलनसमेत गरिएको महायज्ञका मूल संयोजक मुक्तिनाथ बाबा स्वामी कमलनयनाचार्यले बताए। उनले १५ दिनसम्म विभिन्न कार्यक्रम र सम्मेलन गरिने जनाए। जल, ऊर्जा, विकास तथा वातावरण सम्मेलनमा अवधारणा पत्र प्रस्तुत गर्दै नेपाल सरकारका पूर्वसचिव पूर्ण केडियाले महायज्ञको प्रभावले समाज, सरकार र जनस्तरमा सकारात्मक प्रभाव पर्न गई देशमा शान्ति, सुरक्षा र समृद्धि छाउनुको साथै देश विकासमा सहयोग पुग्ने बताए। जल सम्पदाको संरक्षण, कालीगण्डकी तथा यसका सहायक नदीहरूको मुहान, जलाधर र बहाव क्षेत्रलाई सफा गरी संरक्षण गर्ने, विश्व शान्ति गण्डकी कलशको महत्वका बारेमा प्रचारप्रसार गर्ने, यस क्षेत्रको भूसंरक्षण, पोखरी संरक्षण, हिम तथा हिमनदीहरूको संरक्षण, हिमशृंखलाहरूको संरक्षण, वृक्षरोपण तथा वनजंगल संरक्षण गर्ने, बाढी तथा पहिरोबाट हुन सक्ने क्षति न्यूनीकरण तथा नियन्त्रण गर्ने, फोहोरमैलाको वैज्ञानिक व्यवस्थापन तथा सचेताको विकास गर्ने, वैज्ञानिक बसोबास प्रणालीको विकास गर्ने, वैज्ञानिक जल उपयोग तथा ढल व्यवस्थापन र प्रशोधनको विकास गर्ने, वातावरण संरक्षण, जल, संरक्षणलगायत ऊर्जा विकास गर्ने विषयमा पूर्वसचिव केडियाले अवधारणा प्रस्तुत गरेका थिए। उनले समुन्नतिका लक्षण प्राप्त गर्ने होडबाजीका कारण विश्वमा वातावरण विनाश भई समस्त जीवनको अस्तित्व नै जोखिममा परेको बताए। उनले आणविक अस्त्रहरू उत्पादन गर्नेलगायतका कार्यले पृथ्वीको अस्तित्वमाथि खतरा बढिरहेको बताउँदै नेपालले जल र जंगलको संरक्षण गरेर पृथ्वीको रक्षा गरिरहेको धारणा राखे। गण्डकी प्रदेशका सचिव शंकरप्रसाद पण्डितले देशमा वातावरणलाई कम क्षति हुने गरी विकास निर्माणमा जोड दिइएको बताए। सम्मेलनमा गैरआवासीय नेपाली संघका सोम सापकोटाले कालीगण्डकीको जललाई प्रशोधन गरी विश्वका सबै नागरिकले प्रयोग गर्ने सक्ने बनाएर विश्वभर पुर्याउन सकेमा अझै यसको महत्व बढ्ने बताए। उनले विकास सँगसँगै विनाश पनि आइरहेको बताउँदै वायु प्रदूषणका कारण हिमशृंखलाबाट हिउँ पग्लिँदै गएको बताए। नेपालको हरियाली जंगलले संसारलाई बचाइरहेको सापकोटाको भनाइ छ। नेपाल निर्माण व्यवसायी संघ गण्डकी प्रदेशका उपाध्यक्ष खिमप्रसाद मल्लले विकास सँगसँगै विनाश आउन नहुने बताउँदै त्यसतर्फ सम्पूर्ण नागरिक सचेत हुनुपर्ने बताए। महायज्ञमा बिहीबार राष्ट्रपति रामचन्द्र पौडेल र राष्ट्रिय राजनीतिज्ञ एवं कर्मचारीसहितको उपस्थितिमा पञ्चकोटको महत्वबारे प्रकाश पारिने स्वामी कमलनयनाचार्यले बताए। राष्ट्रपति पौडेलले ५ हजार ५ सय ५५ केजीको महाघण्टको अनावरण गर्ने स्वामी कमलनयनाचार्यले जानकारी दिए। राष्ट्रपति रामचन्द्र पौडेलले पञ्चकोटमा पूजाअर्चना गर्नुहुनेछ, उनले भने, भोलि नै पञ्चकोटमा स्थापना गरिएको महाघण्टको अनावरणसमेत राष्ट्रपति पौडेलले गर्नु हुनेछ। ब्रह्माण्डीय महायज्ञको मुख्य उद्देश्य केवल धार्मिक कार्यक्रम मात्र नभई जल जोगाउन राष्ट्रिय आह्वान भएको कमलनयनाचार्यको भनाइ छ। जल र गौ जोगाउन सक्यौं भने नेपाल समृद्ध हुन्छ, उनले भने, यो महायज्ञ मात्र होइन ब्रह्माण्डीय महायज्ञ हो। यहाँ जल, ऊर्जा, विकास तथा वातावरण, देश विकासको अवधारणा र कार्यान्वयनका साथै राजनीति र सुशासनका बारेमा सम्मेलन हुनेछन्। १५ दिनसम्म चल्ने महायज्ञमा २५ फिट अग्लो मौलो २१ हजार कर्ताबाट धान अर्पण गरेर पुरिनेछ। पञ्चकोटमा विश्वशान्ति कलश निर्माणका लागि २०७१ सालमा शिलान्यास भए पनि काम पूरा हुन सकेको छैन। १५१ फिट अग्लो कलशमा करिब एक हजार पाँच सय व्यक्तिहरू अटाउने गरी कलश निर्माण भइरहेको छ। कसल निर्माणका लागि ४० फिट जमिनमुनिबाट फाउन्डेसन तयार पार्ने काम भइसकेको उनले बताए।"
लुम्बिनी प्रादेशिक अस्पताल उत्कृष्ठ,"बुटवल : लुम्बिनी प्रादेशिक अस्पताल बुटवल न्यूनतम सेवा मापदण्डमा नेपालकै पहिलो भएको छ । ८८ प्रतिशत अंक लिएर नेपालका सेकेण्डरी बि तहका अस्पतालहरुबीचको मूल्यांकनमा अस्पताल नेपालकै पहिलो भएको हो । स्वास्थ्य तथा जनसंख्या मन्त्रालय, प्रदेश स्वास्थ्य निर्देशनालय लुम्बिनी प्रदेश र निक साइमन्स इन्सिच्यूटले संयूक्त रुपमा गरेको मूल्यांकनमा पहिलो सहित सर्वोत्कृष्ट घोषणा भएको अस्पतालका मेडिकल सुपरिटेण्डेन्ट डासुदर्शन थापाले जानकारी दिए । सर्वोत्कृष्ट घोषणाले अस्पताल परिवारलाई उत्साहित बनाएको थापाले प्रतिक्रिया दिए । अस्पतालको शुसासन तथा व्यवस्थापन, क्लिनिकल व्यवस्थापन र अस्पताल सर्पोट सर्भिस मापदण्डका आधारमा नेपालकै पहिलो घोषणा गरिएको हो । प्रदेश स्वास्थ्य निर्देशनालय लुम्बिनी प्रदेशले बुटवलमा आयोजना गरेको समिक्षा गोष्ठीमा प्रथम भएको घोषणा गरिएको हो । सरकारी क्षेत्रमा लुम्बिनी प्रादेशिक अस्पताल यस क्षेत्रकै सवैभन्दा ठूलो अस्पताल हो । लुम्बिनी प्रदेशका १२ वटा जिल्ला सहित स्याङ्जा, बाग्लुङ, पूर्वी नवलपरासी लगायत जिल्लाका नागरिकहरु यहाँ उपचारका लागि आउने गर्छन् ।"
कैलालीमा ४ सय गाईगोरुका कंकाल फेला,"धनगढी : कैलालीको गोदावरी नगरपालिका९ को लक्ष्मी महिला सामुदायिक वनमा चार सयभन्दा बढी गाईगोरुका कंकाल फेला परेका छन् । सामुदायिक वनभित्रको कान्जी हाउस वरिपरि यत्रतत्र छरिएको अवस्थामा चार सय बढी गाईगोरुका कंकाल फेला परेका हुन् । स्थानीयको खेतीपाती नोक्सान गरेको भन्दै वडाध्यक्ष रामलाल रानाको रहोबरमा गत साउन २ गते बसेको बैठकले लक्ष्मी महिला सामुदायिक वनभित्र पशुचौपाया राख्ने निर्णय गरेको थियो । सामुदायिक वनभित्र तारबार लगाएर राखिएका पाँच सयभन्दा बढी चौपायामध्ये चार सय बढी मरेका हुन् । सामुदायिक वनमा तारबार गरेर छाडा पशुचौपाया राख्ने र हरेक घरबाट महिनामा एक सय रुपैयाँ उठाएर हेरालु राख्ने निर्णय भएको थियो । लक्ष्मी सामुदायिक वनकी अध्यक्ष अनिता चौधरीले वडाध्यक्ष रामलाल रानाले छाडा पशुचौयापाका लागि वडामा बजेट नभएको बताएपछि हरेक घरबाट एक सय रुपैयाँ संकलन गरेर ६ जना हेरालुसमेत राखिएको जानकारी दिइन् । मासिक आठ हजार तलब दिने गरी आठ जना हेरालु राखेका थियौं । ती पशुलाई चिसोमा बस्ने ओत र खाना नभएपछि मर्न थालेका हुन्, उनले भनिन् । चार सय बढी चौपाया मरेको खबरपछि वडाध्यक्ष राना आत्तिएका छन् । उनले आफूलाई पशुचौपाया मरेका बारे कसैले जानकारी नगराएको बताए । भदौदेखि मर्न थालेका चौपाया माघसम्म निरन्तर मर्ने क्रम नरोकिँदा पनि वडाध्यक्ष रानाले आफूलाई कुनै जानकारी नै नभएको बताए । वडा नम्बर ९ को कार्यालय र कान्जी हाउस नदीको वारिपारि छ । वडा कार्यालयमा एक जना पशु स्वास्थ्यकर्मी पनि छन् । हेरालुले गाई मरिरहेको खबर गाउँभरि फैलाएको स्थानीय बताउँछन् । भदौदेखि नै कान्जी हाउसका गाईहरू मर्न थालेका छन् भन्ने सुनेको हुँ, स्थानीय ७३ वर्षका डिल्लीसिंह खत्रीले भने । वडा कार्यालयको लापरवाहीकै कारण पशु चौपाया मरेको स्थानीयको आरोप छ । वडा कार्यालयका पशु स्वास्थ्यकर्मी रोशन पन्तले पनि कान्जी हाउसका पशु मरेको कुरा आफूलाई थाहा नभएको बताए । वडा कार्यालयको भवनमै रहेको पशुपन्छी उपचार केन्द्रबाट कान्जीहाउस बढीमा पाँच सय मिटरको दूरीमा छ । स्थानीय विराज विष्टले कान्जी हाउसमा पशुचौपाया हुलेर राखेको र तिनको उपचार, खाना र ओतको ब्यवस्था नगरिएकाले गौहत्या भएको आरोप लगाए । कान्जी हाउसको सबै जिम्मेवारी नगरपालिका र वडाको हो । अहिले वडाका कसैले पनि हामीलाई थाहा छैन भनेर पन्छिरहेका छन् । यो सुनियोजित रूपमा गरिएको गौहत्या हो, विष्टले भने । सामुदायिक वनमा २३ कठ्ठामा तारबार लगाइएको छ । त्यसभित्र पाँच सयभन्दा बढी पशुचौपाया राखिएको थियो । त्यसमध्ये चार सय मरिसकेका छन् । मरेका केही पशुचौपाया तारबारभन्दा बाहिर यत्रतत्र फालिएका छन् भने आधाभन्दा बढी तारबारभित्रै छन् । तारबारभित्र अहिले पनि एक सय २० गाईगोरु राखिएका छन् । ती गाईगोरु मरेका गाई गोरुको सिनो वरिपरि बस्न बाध्य छन् । भदौबाट मर्न थालेका पशुचौपाया माघसम्म लगातार मरेको हेरालु नरबहादुर बोहराले बताए । दानापानी भएन । चिसोमा ओत लाग्ने ठाउँ पनि भएन । शरीरमा फोकाफोका पनि आएका छन् । त्यसपछि चौयापा मर्न थाले, उनले भने । कात्तिक १५ गतेदेखि हेरालुका रूपमा काम गर्न थालेका बोहराले सबैभन्दा बढी गाईगोरु माघमा मरेको बताए । माघमा चिसो धेरै भयो । चरन क्षेत्र पनि सुक्खा बगरजस्तै छ । खानेकुरा पनि केही भएन, उनले भने । उनका अनुसार हिउँदको कठ्यांग्रिँदो चिसोमा पशुचौपाया खुला आकाशमै राखिएका थिए भने खानाका लागि कुनै व्यवस्था नै गरिएको थिएन ।"
"द्वन्दकालीन धराप विष्फोट, सडक खनिरहेका चारजना घाइते","धनगढी : भीमदत्त राजमार्गको भासु भीर नजिकै सडक खन्ने क्रममा विद्युतीय धराप विष्फोट भएर चार जना घाइते भएका छन। चुरे गाउँपालिका३ को भासुभीरदेखि झण्डै २ किलोमिटर सहजपुरतिर बाटो खन्ने क्रममा बुधबार साँझ विद्युतीय धराप बिष्फोट हुँदा जेसिबी चालक डडेल्धुराको आलिताल गाउँपालिका ८ का २४ वर्षीय विकास थापा, कैलालीका ४५ वर्षीय वसन्त खडायत, सुर्खेतका २२ वर्षीय हिरा थापा र कञ्चनपुरका नवीन देव अवस्थी घाइते भएको जिल्ला प्रहरी कार्यालय कैलालीका प्रवक्ता प्रहरी नायव उपरीक्षक कुलदीप चन्दले बताए। जेसीवी चालक थापाको अवस्था सामान्य रहेको प्रहरीले जनाएको छ। थापाको सहजपुरस्थित स्वास्थ्य चौकीमा उपचार गरिएको छ भने अन्य तीन जना घाइतेको धनगढीको मायामेट्रो अस्पतालमा उपचार भइरहेको छ। बसन्त खडायतको टाउको र अनुहारमा चोट लागेको छ भने रोलर अप्रेटर २२ वर्षीय हिरा थापाको टाउको र अनुहारमा चोट लागेको छ। भीमदत्त राजमार्ग अन्तर्गत पर्ने भासुभीर नजिकै भएको विष्फोट द्वन्दकालीन समयमा राखिएको विद्युतीय धराप (एम्बुस) हुनसक्ने प्रहरीले जनाएको छ। सडक चौडा पार्नेक्रममा भीमदत्त पन्त राजमार्गमा अहिले मोड कटिङको कार्य चलिरहेको छ। जेसिबीले सडक खन्ने क्रममा अचानक एम्बुस बिष्फोट भएको घाइतेहरुले जनाएका छन्। द्वन्द्वकालमा उक्त क्षेत्रमा तत्कालिन विद्रोही र नेपाली सेनाबीच लडाई भएको थियो। नेपाली सेनाको टोलीले घटनाको अवलोकन गरेको छ।"
"धर्म, संस्कृतिले समाजलाई बाँधेर राखेको छ : राष्ट्रपति पौडेल","बागलुङ : राष्ट्रपति पौडेलले हाम्रो संस्कृति, धर्म, परम्परा, मान्यता र मुल्यहरुले समाजलाई बाँधेर राखेको र अनुशासित बनाएको बताएका छन् । बागलुङको धार्मिक तथा पर्यटकीयस्थल सर्वसिद्धिधाम पञ्चकोटमा संचालित अनन्तश्री ब्रह्माण्डीय महायज्ञमा उपस्थित भएका राष्ट्रपति उक्त कुरा बताएका हुन्। राष्ट्रपति पौडेलले महायज्ञमा बोल्दै नेपाल तप भुमिको रुपमा रहेको बताउँदै ठूला ऋषिमुनीहरुले तपस्या गर्ने ठाउँको रुपमा चिनिने उल्लेख गरे। नेपाल भूमि सबैभन्दा ठूला ऋषिमुनीहरुले तपस्या गर्ने ठाउँ हो, राष्ट्रपति पौडेलले भने,यो जमिन, यो भुमि, नदीहरु, गण्डकी, कर्णालीहरु सबै पवित्र अविरल धारा बगाइ रहेका छन् । यसले सारा जीवन सिंचित भइरहेको छ । राष्ट्रपति पौडेलले महायज्ञमा आफूले अत्यन्त आह्लादित, आनन्दित र उन्मुक्त अवस्थाको अनुभव गरेको बताए । पञ्चकोट प्रकृतिले सिंगारिएको ठाउँ छ । यहाँ आउँदा मन अत्यन्त आनन्दित, उन्मुत्तः अवस्थाको मैले अनुभव गरेको छु, उनले भने,प्रकृतिलाई शान्त गराउने, राष्ट्रलाई शान्ति दिने, उन्नति दिने काम महायज्ञले गर्नेछ । महायज्ञले सबैलाई पवित्र बनाउँछ। मानिस आस्थावान रहेको राष्ट्रपति पौडेलको भनाई छ । सबै मानिस आस्थावान छन् । ईश्वरीय आस्था, भगवानको आस्था सबै नेपालीमा रहेको छ, उनले भने,वास्तबमा आज यो शिवको मुलुक शंकरको मुलुक, सिता र बुद्धको मुलुक, धर्म, आध्यत्मा र आस्थाको केन्द्र नेपाल भूमी हो । महायज्ञले आत्मिक अवधारणा प्रदान गरोस् भन्ने शुभकामना दिन चाहन्छु । राष्ट्रपति पौडेलले पञ्चकोटमा पाँच हजार पाँच सय ५५ किलो मुक्तिनाथ महाघण्टको अनावरण पनि गरेका छन् । फागुन ९ गतेदेखि सुरु भएको अनन्तश्री ब्रह्माण्डीय महायज्ञको अवसरमा पञ्चकोटमा आएका राष्ट्रपति पौडेलले महाघण्टको विधिपूर्वक रुपमा प्राणप्रतिष्ठाको कार्य गरेका हुन् । गतसाता महाघण्टलाई पञ्चकोट ल्याइएको थियो । पञ्चधातु सुन, चाँदी, तामा, पित्तल र फलाम मिसाएर बनाइएकाले यो घण्टीलाई महाघण्टी नाम दिइएको मुक्तिनाथ बाबा स्वामी कमलनयनाचार्यले बताए । महाघण्टी बनाउन आठ वर्ष लागेको थियो । पञ्चकोटलाई धार्मिक पर्यटकीयस्थलका रूपमा विकास गर्ने योजनाअनुसार उक्त महाघण्ट राखिएको स्वामी कमलनयनाचार्यले बताए । महाघण्टबाट शान्तिको ध्वनि निस्किने स्वामी कमलनयनाचार्यले बताए । महाघण्टको विधिवत् रुपमा प्राणप्रतिष्ठान गरिएको छ,उनले भने,महाघण्टबाट निस्किएको ध्वनि साविक धौलागिरीका बागलुङ, पर्वत, म्याग्दी र मुस्ताङका अधिकांश बस्तीमा सुन्न सकिन्छ । धेरै समय खर्चिएर बनाइएको महाघण्ट बनाउन करिव दुई करोड खर्च लागेको अनुमान गरिएको स्वामी कमलनयनाचार्यले बताए ।"
कार्यसम्पादन मूल्याङ्कनमा भरतपुर उत्कृष्ट घोषित,"चितवन : कार्यसम्पादन मूल्याङ्कनमा भरतपुर महानगरपालिका उत्कृष्ट पालिका घोषित भएको छ । देशभरिका अन्य छ महानगरपालिकाभन्दा भरतपुर उत्कृष्ट भएको हो । प्राकृतिक स्रोत तथा वित्त आयोगले गत आर्थिक वर्ष २०७९८० मा गरेको कार्य सम्पादन मूल्याङ्कनमा भरतपुर महानगर नै पहिलो भएको थियो । आगामी आव २०८१८२ मा सङ्घीय सरकारबाट प्रदेश र स्थानीय तहलाई प्रदान गर्ने वित्तीय समानीकरण अनुदानको प्रयोजनका लागि आयोगले १७ वटा सूचकका आधारमा प्रदेशको मूल्याङ्कन गरेको छ । आयोगले पालिकाले गरेको खर्च, बेरुजु, लेखा परीक्षणले औँल्याएको बेरुजु, स्थानीय सञ्चित कोष व्यवस्था प्रणालीको प्रयोग, आवधिक योजना गरेनगरेको, राजस्वको विभाजन गरेनगरेको लगायतका सूचकमा मूल्याङ्कन गर्ने गरेको महानगरपालिकाका आर्थिक प्रशासन महाशाखा प्रमुख जगन्नाथ अर्यालले जानकारी दिए। असार १० भित्र बजेट ल्याएनल्याएको, असार ३० भित्र बजेट पास गरेनगरेको, घरजग्गा रजिष्ट्रेसन शुल्क, मनोरञ्जन कर तथा विज्ञापन करबापत उठेको रकममध्ये ४० प्रतिशत प्रदेश सरकारलाई मासिकरुपमा दिएनदिएकोलगायत आधारमा मूल्याङ्कन गरिन्छ । आयोग संवैधानिक निकाय हो । सङ्घीयतामा सङ्घ, प्रदेश र स्थानीय तहहरुको राजस्व बाँडफाँड, अन्तरतह वित्तीय हस्तान्तरण, आन्तरिक ऋण सीमा तथा समग्रमा आर्थिक स्थायित्वको काम आयोगले गर्दै आएको छ । स्थानीय तहलाई एकमुष्टरुपमा समानीकरण अनुदान दिन आधारहरु तयार गरेर मूल्याङ्कन गर्ने गर्छ । आयोगले विशेष गरेर लेखा प्रणाली र आर्थिक प्रणालीसँग जोडिएर मूल्याङ्कन गरी नतिजा प्रकाशित गर्छ । आयोगले दिएको जानकारीअनुसार भरतपुरले ५६ दशमलव २९ प्रतिशत अङ्क प्राप्त गरेको अर्यालले बताए। काठमाडौँ महानगरपालिकाले ३९ दशमलव ०२, वीरगञ्ज महानगरपालिकाले ३३ दशमलव ४९, विराटनगर महानगरपालिकाले ३२ दशमलव ८५, ललितपुर महानगरपालिकाले २५ दशमलव १८ र पोखरा महानगरपालिकाले २० दशमलव ७४ प्रतिशत अङ्क पाएका छन् । जिल्लाका सात स्थानीय तहमध्येमा पनि भरतपुर पहिलो भएको छ । भरतपुरले ५६ दशमलव २९ प्रतिशत अङ्क पाउँदा इच्छाकामना गाउँपालिकाले ४२ दशमलव ०६ प्रतिशत, खैरहनी नगरपालिकाले ४० दशमलव ५१ प्रतिशत, रत्ननगर नगरपालिकाले ४० दशमलव ०१ प्रतिशत, कालिका नगरपालिकाले ३५ दशमलव ६८ प्रतिशत, राप्ती नगरपालिकाले ३१ दशमलव ७५ प्रतिशत र माडी नगरपालिकाले २६ दशमलव २० प्रतिशत अङ्क पाएका छन् । भरतपुर महानगरपालिका प्रमुख रेनु दाहालले आयोगले अध्ययन सुरु गरेपछि सधैँ भरतपुर महानगरपालिका अन्य महानगरपालिकाभन्दा अगाडि रहेको बताए। गत वर्ष पनि महानगरले प्रथम स्थान हासिल गरेको र अहिले पनि यो कायम राखेकामा खुसी व्यक्त गरे। महानगरपालिकाले नेपाल सरकारले गर्ने मूल्याङ्कनमा सधैँ उत्कृष्ट राख्दै नयाँ रेकर्ड पनि कायम गर्दै आएको छ । देशभरका सात सय ५३ पालिकामध्ये भरतपुर महानगरले सहरी पूर्वाधार, खेलकुद, न्यायिक समितिमार्फत मुद्दा फछ्र्यौटलगायत विषयमा सधैं उकृष्ट बन्दै आइरहेको छ । रासस"
कञ्चनपुरमा भुस्याहा कुकुरले खोरमै गएर मारे ६सय कुखुरा,"कञ्चनपुर : शुक्लाफाँटा नगरपालिका११ अमरपुरस्थति आशा ऐरको कुखरा फार्मभित्र छिरेका भुस्याहा कुकुरले चार लाख मूल्य बढीका कुखुरा मारेर नोक्सानी पुर्याएका छन् । आज बिहान कुखुरा फार्मको तारजाली तोडेर भित्र पसेको भुस्याहा कुकुरको हुलले अण्डा दिने लेयर्स जातका छ सय कुखुरा मारिदिएको हो । सय बढी कुखुरा घाइते छन् । 'बैंकबाट रु १२ लाख बढी कर्जा निकालेर एक हजार दुई सय अण्डा दिने कुखुरा पालेका थियौँ', फार्म सञ्चालक आशाले भने, 'दैनिक कुखुराले चार पेटी जति अण्डा दिँदै आएका थिए, भुस्याहा कुकुर फार्मभित्र छिरेर कुखुरा मारिदिएपछि निकै ठुलो नोक्सानी व्यहोर्न बाध्य भएका छौँ ।' फार्ममा पाँच सय जति कुखुरामात्रै बाँकी रहेको उनले बताए। फार्मभित्र कुकुरले कुखुरा मारेर खान थालेपछि कुखुराको आवाज सुनी कुकुरलाई भगाउन सकिएको उनले बताए। वडाध्यक्षको रोहवरमा प्रहरी मुचुल्का तयार गरिएको उनको भनाइ छ । नगरपालिका क्षेत्रमा भुस्याहा कुकुर नियन्त्रण नहुँदा किसानले निकै सास्ती खेप्नुपरेको स्थानीय जयबहादुर ऐरले बताए। 'पोल्ट्री फार्मभित्रै छिरेर आज ठूलो सङ्ख्यामा कुखुरा मारिदिए, बाटो हिँडने व्यक्तिाई पनि झम्टिने गरेको छ', उनले भने, 'धेरै व्यक्तिलाई टोक्दा रेबिजको खोप लगाइरहेका छन् ।' नगरपालिकाले भुस्याहा कुकुर नियन्त्रण गरिदिनुपर्ने उनको भनाइ छ । कुखुरा फार्म सञ्चालकले सम्बन्धित निकायलाई क्षतिपूर्तिको व्यवस्था गरिदिनका लागि पनि आग्रह गरेका छन् । रासस"
"५,५५५ किलोको मुक्तिनाथ महाघण्टको राष्ट्रपतिले गरे उद्घाटन","बागलुङ : राष्ट्रपति रामचन्द्र पौडेलले बागलुङको सर्वसिद्धिधाम पञ्चकोटमा स्थापना गरिएको पाँच हजार ५५५ किलोको मुक्तिनाथ महाघण्ट उद्घाटन छन्। बिहीबार राष्ट्रपति पौडेलले करिब दुई करोड लागतमा निर्माण भएको महाघण्टको उद्घाटन गरेका हुन्। पञ्चकोटधामका परिकल्पनाकार एवं संस्थापक मुक्तिनाथ पीठाधीश्वर स्वामी कमलनयनाचार्यको सङ्कल्पमा बागलुङ नगरपालिका५ स्थित पञ्चकोटलाई धार्मिक पर्यटकीय गन्तव्यका रूपमा विकास गर्न यो महाघण्ट स्थापना गरिएको थियो । पञ्चकोटमा बुधबारदेखि अनन्तश्री ब्रह्माण्डीय महायज्ञ सुरू भएको छ । फागुन ९ देखि सुरु भएको महायज्ञमा पनि राष्ट्रपति पौडेल सहभागी भएका हुन् । सो क्रममा पौडेलले सोहि स्थानमा बन्दै गरेको १०८ फिट गण्डकी कलशकोसमेत अवलोकन गरेका थिए। दश वर्षअघि स्थापना भएको पञ्चकोटमा निर्माण भएका धार्मिक संरचनाका साथै निर्माणाधीन सो कलसका बारेमा स्वामी कमलनयनाचार्यले राष्ट्रपति पौडेललाई जानकारी गराएका थिए । मुक्तिनाथ महाघण्ट पञ्चधातु सुन, चाँदी, तामा, पित्तल र फलाम मिसाएर बनाइएकाले यो घण्टीलाई महाघण्ट भनिएको हो । महाघण्ट बनाउन आठ वर्ष लागेको जानकारी पनि स्वामी कमलनयनाचार्यले बताए । जलसम्पदाको संरक्षण गर्न सो कलश तथा विश्वमा शान्तिको सन्देश फैलाउन सो महाघण्टको स्थापना गरिएको उनले जानकारी दिए। विसं २०७२ देखि पञ्चकोटमा धार्मिक संरचना बनाउन सुरु गरिएको थियो । पञ्चकोटमा अहिलेसम्म सिसमहल, गण्डकीमाताको मन्दिर, यज्ञशाला, हनुमानको विशाल मूर्तिलगायत दर्जनौँ धार्मिक संरचना बनिसकेका छन् । विभिन्न दाताको सहयोग, महायज्ञबाट सङ्कलन भएको रकम र सरकारबाट भएको करोडौँको लगानीले अहिले पञ्चकोट देशव्यापीरूपमा चर्चित बनेको छ । पञ्चकोटमा निर्माण गर्न लागिएको एक सय आठ फिट अग्लो गण्डकी विश्वशान्ति कलशको नजिकै महाघण्ट राखिएको छ ।"
सन्धिखर्क नगरपालिका देशभरकै प्रथम,अर्घाखाँची : कार्यसम्पादन मूल्यांकनमा अर्घाखाँचीको सन्धिखर्क नगरपालिका देश भरकै प्रथम बनेको छ । राष्ट्रिय प्राकृतिक स्रोत तथा वित्त आयोगले आज बुधबार सार्वजनिक गरेको प्रारम्भिक नतिजा अनुसार आर्थिक वर्ष २०७९०८०को कार्य सम्पादन मुल्यांकनमा प्रथम भएको हो। देशभरका ७ सय ५३ स्थानीय तहमध्ये सन्धिखर्क नगरपालिकाले ६१८१ अंक प्राप्त गरी पहिलो भएको सन्धिखर्क नगरपालिकाका प्रमुख प्रशासकीय अधिकृत खुमलाल भुसालले बताए। स्थानीय तहलाई संघीय संचित कोष तथा प्रदेश संचित कोषबाट प्रदान गर्ने वित्तीय समानीकरण अुनदान अन्तर्गत् कार्यसम्पादन मूल्यांकनका आधारमा अनुदान सिफारिसको लागि आयोगले कार्यसम्पादन मूल्यांकन गर्ने गर्दछ । कार्यसम्पादन मूल्यांकन गर्दा आयोगले स्थानीय तहसँग तथ्यांकहरु मागेर त्यसको आधारमा र उपलब्ध तथ्य सही वा गलत भएको प्रामाणित गरेर सोही आधारमा अंक प्रदान गरिन्छ । गत आर्थिक वर्षमा सन्धिखर्क नगरपालिका देशभरकै ८ औ स्थानमा पर्न सफल भएको थियो। चितवनको भरतपुर महानगरपालिका ५६२९ अंकसहित दोस्रो र गुल्मीको मालिका गाउँपालिका ५५४० अंकसहित तेस्रो भएका छन् । प्रदेश तथा स्थानीय तहको कार्यसम्पादन मूल्यांकन कार्यविधि २०७८ को दफा ७ अनुसार कार्य सम्पादन मूलल्यांकन गरी अंक प्रदान गरिएको हो।
एमालेबाट निर्वाचित त्रिपुरासुन्दरी नगरपालिकाका वडाध्यक्षको निधन,डोल्पा : डोल्पाको त्रिपुरासुन्दरी नगरपालिका वडा नम्बर ५ का अध्यक्ष नन्दलाल रोकायाको निधन भएको छ। ७० वर्षीय रोकायाको बुधबार साँझ घरमै निधन भएको हो। वडा अध्यक्ष रोकायालाई दमको समस्या रहेको पारिवारिक स्रोतले जनाएको छ। उनी नेकपा एमालेबाट वडा अध्यक्षमा निर्वाचित भएका थिए।

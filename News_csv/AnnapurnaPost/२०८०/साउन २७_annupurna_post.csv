शीर्षक,विवरण
खै उर्मिला र प्रल्हाद ?,"ऐँठन पढिसकेपछि बोल्ने कुनै शब्द रहँदैनन्। नबोली मनको छट्पटी शान्त हुने हो कसरी ? विश्व शान्तिको चाहना राख्दै द्वन्द्वबाट सिर्जित वियोग कुँदिएको सुन्दर क्यानभास हो ऐँठन ! ऐँठन छिचोल्ने हरेकले आफूलाई दसवर्षे जनयुद्धसँग जोड्छन् नै। छिचोल्नु भने त्यति सहज छैन। छिचोलिसकेपछि पाठक शब्दविहीन र भावविहीन हुन्छन्। भएनन् भने हृदय तिनको पाषण हो पक्का। आख्यानले बोलेको बियोगान्त कथानकमात्रै हो भनेर कोही पनि चुप रहन सक्दैनन्। म पनि अछूतो रहिनँ, माफ गर्नुस् ! बीबीएस दोस्रो वर्ष पढ्दै थिएँ। मध्यबानेश्वरस्थित मेलम्ची खानेपानी कार्यालयको ठीक अघिल्तिर सानो छाप्रोमा हाम्रो चिया पसल थियो। बाहिर चिया पसलभित्र टेम्पो, ट्याक्सीको ग्यारेज। ग्यारेजको पनि बुवाले रेखदेख गर्नु पर्थ्यो। नाटक सिक्दै गरेको कलाकार र कराँते खेल्दै गरेको खेलाडी थिएँ। जोसैजोसमा काम खोज्ने चटारो कहिल्यै लिइनँ। वरिपरि दुइवटा गार्मेन्ट थिए। खाना, चिया खाजाले गर्दा होटल खुब चल्थ्यो। सानो ठाउँ बिहान ४ बजेदेखि बेलुका १० बजेसम्म काम गथ्र्याैं। टेबल जोडेर सुत्थ्यौं। पकाउने, भाँडा माझ्ने सबै आफैं। केटा तँ केही दिन यता नबस्। घर गएर बस्। भाँडा माझ्दै गर्दा बुवाले धेरै दिन अघिदेखिको खसखस पोख्नु भयो। सेतो गाडी परपर रोकेर धेरै दिन भयो सुराकी लागेको। नयाँनयाँ मान्छे घुम्न थालेका छन्। आमाको डर पनि प्रस्ट भयो। मेलम्ची खानेपानी आयोजनाको कार्यालयमा बम पड्किएको समय हो। यस्तो हट्टाकट्टा, सुहाउँदै नसुहाउने मान्छे भाँडा माझेर बसेको देखेपछि शंका गरिहाल्छन् नि ! एकजना ड्राइभरले भने। ड्राइभरहरू झन् भयकम्पित थिए। त्यही रात सटरमा कसैले हान्यो। बीबीएसको परीक्षा आइरहेको बेला होटलमै बसेर अभ्यास गर्दागर्दै रातको ११ बजेको हुँदो हो। बाटोमा मादक पदार्थ पिएर हिँड्ने हुनाले आवाजलाई अलि चर्काे बनाएँ। को हो बाहिर ? भित्र हाम्रो मोटरसाइकल छुट्यो। गेट खोल्नु पर्यो। बाहिरको आवाजले बोल्यो। मोटरसाइकल भित्र नभएको जानकारी गराएँ। बाहिरबाट जिद्दी सुनिन छोडेन। बुवाआमा भित्र सुत्नु भएको थियो। किताबकापी र कलम टेबलमै छोडेर ठूलो गेटपट्टि गएँ। जस्ता गाँसेर बनाएको ठूलो गेटको बीचमा ठुलाठुला प्वालबाट भित्र सजिलै चिहाउन सकिन्थ्यो। प्वालबाट बाहिर चिहाउँदै सोधें। उही मोटरसाइकल छुटेको जिकिर आयो मान्छे अगाडि नभए पनि। पिउनेको जिकिर ठानेर गेट नखोल्ने निधो सुनाएँ। खुरुक्क गेट खोल्छस् कि, तँलाई यहीँ सिध्याइदिउँ ? गेटको प्वालअगाडि मान्छे देखिनु र प्वालबाट बन्दुकको चुच्चोभित्र पस्नु एकैपटक भयो। थरथरी कामेँ। बोली लर्बररियो। त्यो रात बुवाले गेटमा ताल्चा लगाउन बिर्सिनु भएको रहेछ। म साँचो खोज्न जानु परेको भए ती आउनेहरूले त्यहीँ सुट गर्थे। बेहोसीमै गेट खोलें। अनुहार ढाकेका चारपाँच जनाभित्र पसे। यसलाई कभर गर्। आदेश पाएपछि एकजना मेरो पछिपछि लाग्यो। कोही ट्याक्सीको मुनि सबैतिर हेर्न थाले। हल्लाखल्लाले बुवाआमा उठ्नु भयो। पढ्दै गरेका किताबहरू ओल्टाइपल्टाइ हेरे। ड्राइभरहरूसम्बन्धी जानकारी लिए। फोनको सेट लिएर गए। भाग्यले साथ दिएको हुनाले ठूलो दुर्दशा टर्यो। को, कहाँबाट आएका हुन् केही बताएनन्। त्यही रात तीनजना ट्याक्सी ड्राइभरलाई कोठाबाटै समातेको खबर बिहान चियाको कप समाउनुअघि नै फैलियो। जनयुद्धको अवशान भनियो तर यसका ज्वारभाटाहरू सेलाएका छैनन्। लेखक विवेक ओझाले द्वन्द्वको गहिराइमा पुगेर यो आख्यान सिर्जना गरेका छन्, जुन भुक्तभोगीबाट मात्रै सम्भव छ। तपाईंको हृदय बलियो छ भने यो आख्यान पढ्न सक्नुहुन्छ। कोमल हृदयको हुनुहुन्छ भने पुस्तक बाहिरबाटै सुम्सुम्याउनुस्। फोटो खिचेर सामाजिक सञ्जालमा सेयर गर्नुस् र पुस्तक कसैलाई उपहार दिनुस्। कोमल मन भएकाहरूले यो पुस्तक छिचोल्न सक्दैनन्। यो पुस्तक समाएर पहिलो च्याप्टर सुरु गरेपछि टाउको दुख्न थाल्यो र अन्त्यपछि मात्रै शीतल भयो। यसको कारण हो विवेकको कल्पनाशक्ति र दसवर्षे जनयुद्धको वास्तविक चित्रण। पुस्तकमा विवेकले गरेको चित्रण हुबहु यहाँ गरेर आपूलाई मुर्ख सावित गर्नु छैन मलाई। विवेकभित्र जुन आक्रोश छ त्यो आक्रोश मभित्र पनि छ। दसवर्षे जनयुद्ध भोग्ने, समृद्ध नेपाल चाहने हरकोहीमा छ। दसवर्षे जनयुद्ध सत्ता प्राप्ति र भोगविशालका लागि मात्र थियो त ? आफूले कल्पना गरेको समाज र राज्य व्यवस्था निर्माण गर्न नसकेपछि जनताप्रति जवाफदेही हुनु पर्दैन ? फर्गट एस्टडेमा पुगेर दसवर्षे जनयुद्धको उपलब्धि अवशान होला भनेर कुनै नेपालीले चाहेका थिए ? छोरी पढाउन सहयोग पर्खिरहेका गोकुल र मायाँ कामरेडले हेलिकप्टरबाट आएर सयर गरी उसै फर्केलान्् भनेर राकेश कामरेडलाई लाग्ने गोली आफूले थापेका थिए त ? बबनकुमारमात्रै हैन, ऊजस्तै धेरै नेपाली सिजोफ्रेनिक छौं, पागल, अर्धपागल वा मूच्र्छित यस्तै। शान्त, सुन्दर ठाउँ, कमाइ हुने ठाउँको खोजीमा विदेशी रहेका छौं अनि सन्तानलाई विदेश पठाइरहेका छौं। अहिले नेपालीका लागि छोराछोरी विदेश पठाउनु नै एक उत्तम विकल्प हो। नयाँ नेपाल बन्यो भनेर निर्माण भएको यो राज्य व्यवस्थाको उद्देश्य यही हो ? त्यो देश कहिल्यै पनि बस्न लायक हुँदैन। गुरु, तपाईं पछुताउनु हुन्छ, अझै समय छ फर्किनुस्। युरोपवासी एक मित्रले भने। नेपालको यो परिचय कहिलेसम्म हुने ? प्र्रेम आचार्यको अवशानमा यो राज्य व्यवस्थाको जवाफदेहिता रहँदैन ? यस्ता अनेकअनेक प्रश्न ऐँठन पढ्दा तपाईंको मनमा उब्जिएनन भने, आँखा रसाएनन् भने तपाईंको हृदय पाषण हो, माफ गर्नुस् ! जनतामा आक्रोश जीवित छ र नै ऐँठन जन्मिएको हो। भाषाको पकड बलियो नभएको भए ३८० पृष्ठको पुस्तक सजिलै छिचोल्न सकिँदैनथ्यो। विषयवस्तुको गहनता छँदैछ, पुस्तक लेखनमा पुनर्लेखनको महत्त्वबारे थाहा पाउन पनि यो पुस्तक पढ्नै पर्छ। ऐँठनमार्फत विवेक कल्पनाशीलता र कलात्मकतामा अग्रभागमा रहेका धावक ठहरिए। कुरु क्षेत्र अनि दोस्रो विश्वयुद्धको संयोजन दसवर्षे जनयुद्धमा ल्याएर गराउन सक्नु कुशल कालिगढीबाट मात्रै सम्भव हुन्छ। हिरोसिमा आक्रमणबाट जीवित सोरामार्फत दोस्रो विश्वयुद्धको दुर्लभ चित्रण मात्रै गरेनन्, विश्वमा शक्ति सम्पन्न राष्ट्रहरूको हतियार मोह, शक्ति प्र्रदर्शनको होडबाजीमा चर्किरहेको द्वन्द्व र सम्पूर्ण हतियारको निष्क्रियतासँगै विश्वशान्तिको चाहना व्यक्त गर्न समेत सफल भए लेखक। स्कुल पढाउने मास्टर बबनकुमारकी श्रीमतीलाई रातको प्रहरमा भएको भिडन्तमा घरभित्र खाटमुनि लुकेको अवस्थामा गोली लाग्छ। छोरोलाई पनि गोली लागेको हुन्छ। उपचारका लागि दौडिँदै स्वास्थ्यचौकीतिर लाग्दा बाटैमा भेट्छन् छापामारहरूले। मरेसकेकी श्रीमती उर्मिला र धुकधुकी बाँकी रहेको छोरो प्रल्हादलाई छापामारले थुत्छन्, बबनकुमारको शरीरबाट अनि कैद गर्छन् उसलाई। त्यसपछि बबनकुमारलाई छापामारहरूले आफूसँगै हिँडाउँछन्। मृत्युलाई हत्केलामा बोकेर पछ्याउन बाध्य बबनकुमारले छापामारहरूको ताण्डव भोग्छ। कहाँकहाँ कसरी छापामारहरूले आक्रमण गरे, कोकोलाई कुन तरिकाले मारे थाहा पाउन पुस्तक नै पढ्नुपर्छ। लगभग छापामारकै नियतिमा दाङ, सल्यानहुँदै साँफेबगर पुग्दा छापामार र तिनको संरचना, कार्बाहीका तौरतरिका खुलस्त पारिदिएका छन्। मृत्युको मुखमा पुगेर छापामारबाट कुन हविगतमा उम्किन सफल भयो बबनकुमार र आर्मीको कब्जामा पर्यो यसको गहन प्रस्तुति नै ऐँठनको मुटु हो। तर, उर्मिला र प्रल्हाद खोइ ? छापामारहरूले कहाँ गाडे ? कहाँ बेपत्ता पारे ? बबनकुमारसँगै पाठक अन्तिमसम्म खोजिरहन्छन् तर भेट्दैनन्। अनि आक्रोशित नहुन सकिन्छ ? पाठकहरूलाई समेत बारम्बार खोजी भइरहन्छ उर्मिला र प्रल्हादको। बबनकुमार हरकोहीमा उर्मिला र प्रल्हाद खोज्छ। खोइ त उर्मिला र प्रल्हाद ? पुस्तकमा यस्तो अस्पतालको कल्पना छ जहाँ द्वन्द्वपीडित अनेक मानिस भेट हुन्छन्। सारा भेट हुने अस्पताल पनि त्यही हो। एउटा रेस्टुरेन्टमा मान्छेको मासुबाट बनेका परिकारहरू निःशुल्क उपलब्ध छन्। संसारमा भइरहेका द्वन्द्वमा कति धेरै मानिस मरिरहेका छन् कल्पना गर्नुस् ! मानिस मरेका मर्यै, तिनीहरूको खपत खोइ ? होटलको फुच्चेमार्फत लेखकले गरेको यो अभिव्यक्तिको मूल्य कति हो ? पुस्तकको समापनतिर छोरीलाई स्कुल पढाउने, पानी पिउने धाराको खोजी, यस्तै सानासाना इच्छाको सम्बोधन नगरी फर्किएको राकेश काम्रेड चढेको हेलिकप्टर मानिसले हेर्दाहेर्दै कालो गिद्धमा रूपान्तरण हुन्छ र सारा आकाश ढाक्छ। कुरु क्षेत्रमा पाण्डव विजयी हुन्छन्। आकाशभरि गिद्धहरू घुमेका छन्। घाइतेलाई बीभत्स तरिकाले लुछ्दै छन् गिद्धहरू। शरीरमा बसेको गिद्धलाई समेत टुलुटुलु हेर्नु र चित्कार सुन्नुबाहेक विकल्प छैन घाइतेहरूमा। सुरुदेखि अन्तसम्म तपाईं चित्कार, पीडा, रोदन, छटपटीमा यात्रा गर्नुहुन्छ। देश र जनताको परिवर्तनको नाममा लडेर परिवार अनि विलासितामा मग्न यी कथित कम्रेडहरू यो चित्कारको कारण हैनन् ? चक समाउने बबनकुमार छोरा प्रल्हादमार्फत विश्वका सबै बारुदी शक्ति निष्क्रिय पार्ने उपकरण सिर्जना गर्ने सपना देखिरहेको छ। यही इच्छा होटलमा भेटिएको फुच्चे र सोरामार्फत पनि आएको छ। यस अर्थमा विवेक विश्व शान्तिको पक्षमा छन्। संसारभर हतियार, लडाइँमा खर्च भइरहेको बजेट पृथ्वी सुन्दर बनाउन खर्च हुने भए मानिसहरूले स्वर्गको कल्पना गर्दै बस्नु पर्दैनथ्यो। चेस, गिद्ध र नौरंगी माछामार्फत लेखकले बुझाउन खोजेको कुराले यो किताबलाई उत्कृष्ट मापन गरिदिएको छ। ऐँठन पढिसकेपछि बोल्ने कुनै शब्द रहँदैनन्। नबोली मनको छट्पटी शान्त हुने हो कसरी ? विश्व शान्तिको चाहना राख्दै द्वन्द्वबाट सिर्जित वियोग कुँदिएको सुन्दर क्यानभास हो ऐँठन !"
सुस्तायो वेतन कर्णाली जलविद्युत् आयोजना,"आयोजनाको गति सुस्ताएपछि स्थानीय बासिन्दा र जनप्रतिनिधिले तत्काल काम अघि बढाउन दबाब दिन थालेका छन्। सुर्खेत : कर्णाली र सुदूरपश्चिम प्रदेशको समृद्धिमा महत्त्वपूर्ण मानिएको वेचन कर्णाली जलविद्युत् आयोजनाको काम सुस्ताएको छ। कुल ४३९ मेगावाट क्षमताको अर्धजलाशययुक्त यो आयोजनामा पूर्वतयारीका काम सम्पन्न भए पनि निर्माणको मुख्य कार्य अघि बढ्न नसकेको हो। पछिल्लो समय आयोजनाको गति सुस्ताएपछि स्थानीय बासिन्दा र जनप्रतिनिधिले तत्काल काम अघि बढाउन दबाब दिन थालेका छन्। पश्चिम नेपालकै गौरवको आयोजनाको रूपमा लिइएको यो आयोजनाका सुरुवाती प्रक्रिया र पूर्वतयारीअन्तर्गतका अधिकांश कार्य सम्पन्न भएका छन्। तर आयोजना निर्माणका लागि प्रमुख मानिएका वातावरणीय प्रभाव मूल्यांकन (ईआईए) प्रतिवेदनको स्वीकृति, प्रभावित क्षेत्रका बासिन्दालाई मुआब्जा वितरण, वित्तीय व्यवस्थापनको सुनिश्चितता, पीपीए सम्झौता र अन्तर्राष्ट्रिय परामर्शदाताको छनोटलगायतका काम अघि बढ्न सकेका छैनन्। यसकारण आयोजनाले पछिल्लो समय गति लिन नसकेको हो। आयोजनाको मुख्य काम अगाडि बढाउनका लागि हाल पहुँचमार्ग, बेस क्याम्प, आवासगृहलगायतका पूर्वाधार बनाउने काम सम्पन्न भइसकेका छन्। आयोजनाका प्रबन्धक उपेन्द्र न्यौपानेले आयोजनाको डीपीआर निर्माण भई पूर्वतयारीको अधिकांश काम पनि सकिएको जानकारी दिए। तर, आयोजनाको ईआईए प्रतिवेदन भने वन तथा वातावरण मन्त्रालयमै थन्किएको छ। मन्त्रालयले उक्त प्रतिवेदन स्वीकृत गरेपछि मात्र आयोजनाले गति लिने न्यौपानेको भनाइ छ। उनले भने, हामीले ईआईए प्रतिवेदन मन्त्रालयमा पेस गरेका छौं, त्यो स्वीकृत हुने अन्तिम चरणमा रहेको जानकारी हामीले पाएका छौं। ईआईए प्रतिवेदन स्वीकृत भएपछि आयोजनाको बाँकी कामले पनि गति लिने उनको भनाइ छ। यो आयोजना सम्पन्न गर्न ८८ अर्ब रुपैयाँँ लागत लाग्नेछ। निर्माणमा ७४ अर्ब लागत हुने भए पनि लगानीमा खर्च हुने ऋण रकमको ब्याजसमेत जोड्दा भने यो आयोजनाको कुल लागत ८८ अर्ब पुग्ने अनुमान गरिएको छ। तर पछिल्लो समय देखिएको आर्थिक संकटका कारण वित्तीय व्यवस्थापन गर्न कठिन भइरहेको आयोजनाले जनाएको छ। वेचन कर्णाली सञ्चयकर्ता हाइड्रोपावर कम्पनीमा गत पुसबाट प्रमुख नभएकाले पनि आयोजनाका काम प्रभावित भएका छन्। कम्पनीमा नयाँ प्रमुख छनोट नहुँदा वित्तीय व्यवस्थापन, पीपीए सम्झौता र अन्य महत्त्वपूर्ण काम अगाडि बढ्न नसकेको आयोजनाले जनाएको छ। यद्यपि अब चाँडै अन्तर्राष्ट्रिय परामर्शदाताको छनोट, पीपीए सम्झौता र मुआब्जा वितरणलगायतका काम अगाडि बढाइने आयोजनाको दाबी छ। मुआब्जा वितरण अन्योलमा यो आयोजना सुर्खेतको चौकुने गाउँँपालिका र अछामको ढकारी गाउँँपालिकाबीच भएर बग्ने कर्णाली नदीमा बन्न लागेको छ। आयोजनाबाट सुर्खेतको चौकुने गाउँँपालिका६, पञ्चपुरी नगरपालिकाको वडा नं ७ र अछामको ढकारी गाउँँपालिकाको वडा नं ६ र तुर्माखाँद गाउँँपालिकाका वडा नं ३, ४ र ५ वडाका बासिन्दा प्रभावित हुनेछन्। यद्यपि आयोजनाले हालसम्म प्रभावितलाई मुआब्जा वितरणसमेत गर्न सकेको छैन। आयोजनाका प्रबन्धक न्यौपानेले भने, अछाम र सुर्खेतमा गरी करिब ४ सय ५० परिवारलाई मुआब्जा वितरण गर्नुपर्ने हुन्छ, त्यसका लागि डेढ अर्ब बजेट चाहिन्छ। मुआब्जाका लागि आवश्यक पर्ने बजेट हामीसँग उपलब्ध छ, तर केही प्राविधिक कारणले यो काम पनि सुरु हुन सकेको छैन। मुआब्जामा मात्र १ अर्ब ५४ करोड रकम खर्च हुनेछ। आयोजनाका निर्माणका लागि देशभित्रकै आर्थिक स्रोत जुटाइने न्यौपानेले बताए। हाल अछाम खण्डबाट आयोजनास्थलमा पुग्ने १८ किलोमिटर र सुर्खेत खण्डबाट १५ किलोमिटर सडक पनि निर्माण भइसकेका छन्। अब उक्त स्थानमा नदीमा एउटा पुल निर्माण गर्न बाँकी छ। यो आयोजनाका लागि कर्णाली नदीमा १ सय ४० मिटर अग्लो बाँध बाँधेर सुरुङमार्फत विद्युत्गृहमा पानी पुर्याइनेछ। यसको जलाशयमा १ करोड २५ लाख घनमिटर पानी सञ्चय गर्न सकिनेछ। यसरी जम्मा भएको पानी ६६ किलोमिटर लामो हेडरेस टनेल र ३ सय ४५ मिटर लामो पेनस्टल पाइपबाट टर्बाइनमा खसालिने छ। तत्काल काम थाल्न दबाब लामो समयदेखि आयोजनाको काम अघि नबढेको र आयोजनाको भविष्य नै अन्योलमा पर्ने त्रासका कारण स्थानीयले दबाब दिन थालेका छन्। तत्काल काम अघि बढाउन सुर्खेत र अछामका जनप्रतिनिधिले दबाब नै दिएका छन्। दुवै जिल्लाका प्रतिनिधिसभाका सांसद, प्रदेशसभाका सांसद, स्थानीय तहका जनप्रतिनिधि र स्थानीय राजनीतिक दलका प्रतिनिधिहरूले काठमाडौंमै पुगेर तत्काल काम थाल्न वेचन कर्णाली सञ्चयकर्ता हाइड्रोपावर कम्पनीको संयुक्त रूपमा ध्यानाकर्षण गराएको सुर्खेत क्षेत्र नं २ का सांसद हृदयराम थानीले बताए। यो आयोजनाले कर्णाली र सुदूरपश्चिमको समृद्धिमा ठूलो योगदान गर्ने भन्दै उनले तत्काल निर्माणको काम थाल्न कम्पनीलाई दबाब दिएको जानकारी दिए। आयोजनामा मुख्य भौतिक निर्माणको काम थालिएको पाँच वर्षभित्र सम्पन्न गरिसक्ने लक्ष्य छ।"
विद्युत् निर्यातभन्दा आयात झन्डै दोब्बर,"प्राधिकरणले १० अर्ब ४५ करोडको विद्युत् बेचेको छ भने १९ अर्ब ४४ करोड रुपैयाँको बिजुली किनेको हो। काठमाडौं : नेपाल विद्युत् प्राधिकरणले आर्थिक वर्ष २०७९०८० मा विद्युत् निर्यातभन्दा झन्डै दोब्बरले आयात गरेको छ। प्राधिकरणले १० अर्ब ४५ करोडको विद्युत् बेचेको छ भने १९ अर्ब ४४ करोड रुपैयाँको बिजुली किनेको हो। गत आवमा प्राधिकरणको नाफा १ अर्ब रुपैयाँले खुम्चिएको छ। प्राधिकरणका अनुसार आव २०७९०८० मा खुद नाफा १२ अर्ब ३३ करोड रुपैयाँ रहेको छ। जबकि अघिल्लो आव २०७८७९ मा खुद नाफा १३ अर्ब ३७ करोड रुपैयाँ पुगेको थियो। अघिल्लो आर्थिक वर्षमा विद्युत् आयात बढ्दा नाफा प्रभावित भएको प्राधिकरणको भनाइ छ। अघिल्लो वर्ष सुक्खायाम लामो समयसम्म रहिरहँदा खोला तथा नदीनालामा पानीको बहाव घट्दा प्राधिकरण र निजी क्षेत्रका जलविद्युत् केन्द्रको विद्युत् उत्पादनमा ह्रास आएकोले आन्तरिक माग धान्नकै लागि बढी विद्युत् आयात गर्नु परेको प्राधिकरणले जनाएको छ। प्राधिकरणको नाफा आव २०७७०७८ मा ६ अर्ब १० करोड रुपैयाँ थियो। प्राधिकरणको तेस्रो वित्तीय पुनर्संरचना तयार गरी प्राधिकरण ऐन २०४१ बमोजिम प्राधिकरणको सेयर सर्वसाधारणमा जारी गर्ने प्रक्रिया अगाडि बढाइएको पनि जानकारी दिएको छ। विद्युत् निर्यात नेपालले २०७८ कात्तिकदेखि ३९ मेगावाट विद्युत् भारत निर्यात सुरु गरेको थियो। हाल करिब ४५० मेगावाट विद्युत् निर्यात भइरहेको छ। भारतको मन्त्रालयसँग करिब ६ सय मेगावाट विद्युत् निर्यातको लागि सहमतिको प्रक्रियामा अघि बढिरहेको प्राधिकरणले जनाएको छ। बिहार र नेपालका विभिन्न स्थानमा जोडिएका १३२ केभी प्रसारण लाइनबाट बिहारको ग्रिड हुँदै भारतको केन्द्रीय ग्रिड प्रणालीबाट करिब ३०० मेगावाट विद्युत् बिक्री गर्न पीटीसी इन्डिया, बिहार स्टेट पावर कर्पोरेसन र प्राधिकरणबीच त्रिपक्षीय सहमति भएको छ। भारतको हरियाणा राज्यलाई विद्युत् सप्लाई गर्ने गरी भारतीय विद्युत् व्यापार कम्पनी एनभीभीएनसँग पाँच वर्षको लागि २०० मेगावाटको मध्यकालीन विद्युत् बिक्री सम्झौता सम्पन्न भएको छ। सो को समहतिको लागि भारतीय ऊर्जा मन्त्रालयमा पठाइएको छ। जडित क्षमता २८२२ मेगावाट हालसम्म प्रणालीको जडित क्षमता कुल २८२२ मेगावाट पुगेको छ। हालसम्म जलविद्युत् तथा सौर्य आयोजनाबाट ७५१ मेगावाट र ६३२३७ मेगावाट गरी जम्मा १३८३३७ मेगावाटका उत्पादन सुरु भएको प्राधिकरणले बताएको छ। हालसम्म करिब ८ हजार ५२ मेगावाट विद्युत् खरिद बिक्री सम्झौता (पीपीए) सम्पन्न भएकोमा गत दुई वर्षमा मात्र करिब १ हजार ७ सय ७४ मेगावाटको विद्युत् खरिद बिक्री सम्पन्न भएको छ। यसको अलावा प्राधिकरणले करिब २ हजार २ सय ९० मेगावाटको मस्यौदा विद्युत् खरिद बिक्री सम्झौता सम्पन्न गरिसकेको छ। सौर्य विद्युत्को आधार मूल्य ५९४ रुपैयाँ पैसा तोकी पहिलोपल्ट बोलपत्रमार्फत प्रतिस्पर्धा गरी करिब १०० मेगावाटको सौर्य विद्युत्को खरिद सम्झौता गर्ने चरणमा रहेको प्राधिकरणले जनाएको छ। चुहावट घट्यो आर्थिक वर्ष २०७७०७८ मा १७३८ प्रतिशत रहेको विद्युत् चुहावट ३९२ प्रतिशतले घटेको छ। हाल विद्युत् चुहावट १३४६ प्रतिशतमा रहेको छ। वितरणतर्फको विद्युत् चुहावट ९७६ प्रतिशतमा सीमित गरिएको प्राधिकरणले जनाएको छ। करिब दुई वर्षअघि ८९ प्रतिशत नागरिकले राष्ट्रिय प्रसारण लाइनको विद्युत्् पाएकोमा अहिले ९५ प्रतिशत पुगेको छ। मधेस, बागमती र गण्डकी प्रदेशमा सारभूतरूपमा पूर्ण विद्युतीकरण भएका छन्। कोसी प्रदेशमा ९५, लुम्बिनीमा ९८, कर्णालीमा ६७ र सुदूरपश्चिममा ८२ प्रतिशत विद्युतीकरण भएको छ। ७ सय ५३ स्थानीय तहमध्ये प्राधिकरणको प्रणालीबाट ५ सय ५ सारभूतरूपमा पूर्ण विद्युतीकरण, २ सय २७ स्थानीय तहहरूका अधिकांश स्थानमा र २१ स्थानीय तहका अधिकांश स्थानमा सोलार, साना तथा लघु जलविद्युत्मार्फत विद्युतीकरण भएका छन्। प्रतिव्यक्ति ऊर्जा खपत करिब २ सय ३५ युनिट रहेकोमा अहिले बढेर ३ सय ८० पुगेको छ। विगत दुई वर्षमा उद्योगको ८०० एमभीए विद्युत् लोड स्वीकृत गरिएको छ।"
कुन विश्वासले लिने स्वास्थ्य सेवा !,"काठमाडौं : डा अमित चौधरी  डारञ्जितकुमार यादवठेगाना : महोत्तरी आबद्ध : इन्टर्न, त्रिवि शिक्षण अस्पताल, महाराजगन्ज ।अभियोग : शैक्षिक प्रमाणपत्र किर्ते  डा श्रद्धा शिल्पकारठेगाना : ललितपुरआबद्ध : ईशान बाल अस्पताल अभियोग : शैक्षिक प्रमाणपत्र किर्ते  नाम अघि डाक्टर झुन्ड्याउने रहर पूरा गर्न नक्कली शैक्षिक प्रमाणपत्र पेस गरेको आरोपमा प्रहरीले पक्राउ गरेका ८ जनामध्ये सुनीलकुमार शर्मा हिरासत बाहिरै छन्। जिल्ला अदालत काठमाडौंले नेपाली कांग्रेसका सांसदसमेत रहेका सांसद शर्मालाई हिरासत बाहिरै राखेर अनुसन्धान गर्न आदेश दिएको छ। प्रहरीले अमृत चौधरी, रञ्जित यादव, श्रद्धा शिल्पकार, पुनम थापा चौधरी, रामबाबु यादव र एरिना शाहलाई भने पक्राउ गरी हिरासतमा लिएको छ। नेपाल प्रहरीको केन्द्रीय अनुसन्धान ब्युरो (सीआईबी) र नेपाल मेडिकल काउन्सिलको समन्वयमा प्रहरीले नक्कली शैक्षिक प्रमाणपत्र पेस गरेर डाक्टरी उपाधि लिनेहरूलाई दुई दिनयता ७ जनालाई पक्राउ गरिसकेको छ। नेपाल प्रहरीको केन्द्रीय अनुसन्धान ब्युरो (सीआईबी) की प्रमुख किरण बज्राचार्यका अनुसार, भारतीय नक्कली प्रमाणपत्र पेस गरी नेपाल मेडिकल काउन्सिलमा दर्ता भएको पाइएको छ। काउन्सिलद्वारा सञ्चालित दर्ता प्रमाणपत्र परीक्षामा सहभागीसमेत भएको पाइएको छ। नेपाल मेडिकल काउन्सिलका रजिस्ट्रार डा कृष्ण अधिकारीका अनुसार पक्राउ परेकाहरू दोषी ठहर नभइसकेकोले लाइसेन्स खारेज नहुने बताउँछन्। अहिले पक्राउ परेकाहरूको लाइसेन्स खारेज गर्न हतारिँदैनौं। अदालतबाट पुष्टि हुनै बाँकी छ, उनले भने। काउन्सिलले केही वर्षअघि योग्यताबिना नै चिकित्सा सेवामा संलग्न दुई जनालाई कारबाहीस्वरूप लाइसेन्स खारेज गरेको डा अधिकारीले जानकारी दिए। भारतबाट किर्ते प्रमाणपत्र नेपाली कांग्रेसका सांसदसमेत रहेका काठमाडौं मेडिकल कलेजका सञ्चालक शर्माले प्रवीणता प्रमाणपत्र तह (आईएस्सी) को शैक्षिक प्रमाणपत्र किर्ते गरेको पाइएको छ। बिहारस्थित बीडीबीकेएस कलेजबाट फारबिसगन्जबाट आईएस्सी शैक्षिक प्रमाणपत्र ल्याएको प्रहरी दाबी छ। सोही शैक्षिक प्रमाणपत्र पेस गरेर उनले चीनबाट एमबीबीएस गरेका थिए। उनलाई फौजदारी कसुरको अनुसन्धानको क्रममा पक्राउ गरेको प्रहरी अतिरिक्त महानिरीक्षक बज्राचार्यले जानकारी दिइन् । शर्माका स्वकीय सचिव विवेक लिम्बूले प्रेस विज्ञप्ति जारी गर्दै शर्माको निवास गोल्फुटारबाट पक्राउ गरिएको जनाएका छन्। संसद् अधिवेशन चालू रहेको अवस्थामा बहालवाला सांसदलाई पक्राउ गरेको उल्लेख गर्दै लिम्बूले पक्राउ पुर्जीसमेत जारी नगरिएको जानकारी दिए । प्रहरीले त्रिभुवन विश्वविद्यालय शिक्षण अस्पताल महाराजगन्जमा इन्टर्न डाक्टरको रूपमा कार्यरत दुई जनालाई समेत पक्राउ गरेको छ। उनीहरूले पनि आईएस्सीको शैक्षिक प्रमाणपत्र किर्ते गरेको जनाइएको छ। त्रिवि शिक्षण अस्पतालका निर्देशक डा दिनेशकुमार काफ्लेले महाराज मेडिकल क्याम्पसबाट प्राक्टिकल गर्न आएका दुई जना विद्यार्थी पक्राउ परेको जानकारी दिए। प्रहरीले किर्तेमा हो वा ठगीमा हो आफूले केही थाहा नपाएको उनले बताए। ठगेको हो भने कुन बिरामीलाई ठगेको हो ? बिरामीको उजुरी देखिनु पर्यो। किर्ते हो भने शैक्षिक प्रमाणपत्रबाट पुष्टि हुनुपर्ने होला, उनले भने। प्रहरीले किर्ते शैक्षिक प्रमाणपत्रको अभियोगमा पक्राउ गरेको यो पहिलो पटक होइन। यस अघि २०७२ र २०७३ सालमा पनि सीआईबीले पक्राउ गरेको थियो। तर, अभियोग भने किर्तेमा नभई ठगीमा लगाएर मुद्दा दायर गर्यो। जुन मुद्दामा काठमाडौं जिल्ला अदालतको आदेशले अधिकांशले सफाइ पाए। केही धरौटीमा रिहा भए। मेडिकल काउन्सिल र सीआईबीले शैक्षिक प्रमाणपत्रको अनुसन्धान गर्न तत्कालीन उच्च माध्यमिक शिक्षा परिषद् (एचएसईबी) सँग सहयोगसमेत लिएको थियो। मेडिकल काउन्सिलका कानुनी सल्लाहकार नारायण खनाल बिरामीको जाँचै नगरे पनि किर्ते गरेर शैक्षिक प्रमाणपत्र बनाउन नमिल्ने बताउँछन्। अधिवक्ता खनाल भन्छन्, नक्कली नोट बनाएर घरमा राख्न पाइन्छ र ? नेपाल मेडिकल काउन्सिलका रजिस्टार डा कृष्ण अधिकारी किर्ते शैक्षिक प्रमाणपत्र बनाएकाहरूको छानबिन अघि बढाएको कार्य नौलो नभएको बताउँछन्। सांसदसमेत पक्राउ परेका कारण चर्चा भएको हो। यस्तो छानबिन र अनुसन्धान त पहिले पनि भइरहेको नै थियो, उनले भने । पक्राउ शैलीप्रति आपत्ति नक्कली शैक्षिक प्रमाणपत्र पेस गरी एमबीबीएस उत्तीर्ण गरेकाहरूमध्ये कतिपयले एनएमसी नम्बर (नेपाल मेडिकल काउन्सिलले दिने चिकित्सा पेसा अनुमतिपत्र नम्बर) प्रयोग गरेर चिकित्सा पेसा गरिरहेका छन्। नेपाल चिकित्सक संघका अध्यक्ष डा अनिलविक्रम कार्कीले प्रहरीले गरेको पक्राउ शैलीप्रति असन्तुष्टि व्यक्त गरे। एमबीबीएसको शैक्षिक प्रमाणपत्र किर्ते गरेर एनएमसी नम्बर लिएको भए मात्र नक्कली चिकित्सक हो, डा कार्कीले भने, उच्च माध्यमिक शिक्षा परिषद् र नेपाल मेडिकल काउन्सिलले नै आवश्यक छानबिनपश्चात् दोषी पाइएमा कारबाही गरे भइहाल्यो नि । शिक्षण अस्पताल महाराजगन्जका निर्देशक डा काफ्लेले पनि पक्राउ शैलीप्रति असन्तुष्टि जनाए। डा काफ्लेले प्रश्न गर्दै भने, अनुसन्धानका पनि प्रक्रिया पूरा गर्नुपर्छ होला। एक्कासि पक्राउ गरिएको छ। यसरी ह्युमिलियट किन गर्नु पर्यो ? शैक्षिक प्रमाणपत्र कहाँ छ ? त्यो हेरेर उपचार गर्ने अनुमतिपत्र (लाइसेन्स) खारेज गरेर भइहाल्यो नि ।"
कांग्रेसद्वारा पोलिसी ह्याकाथन कार्यक्रम घोषणा,"काठमाडौं : नेपाली कांग्रेसले नेपाली युवाले सामना गरिरहेका चुनौती र आवश्यकताहरूलाई सम्बोधन गर्ने नीति तयार पार्न पोलिसी ह्याकाथन कार्यक्रम घोषणा गरेको छ। शनिबार पार्टी कार्यालय सानेपामा पत्रकार सम्मेलन गर्दै कांग्रेसले युवा र नीति निर्माण प्रक्रिया बीचको खाडल हटाउन पोलिसी ह्याकाथनको घोषणा गरेको हो। प्रतियोगितामा नीति विज्ञ, प्राज्ञ, अनुसन्धानकर्ता, प्राविधिक, डिजाइनर र स्वदेश वा विदेशमा बस्ने नेपाली विद्यार्थीलगायत ४० वर्ष उमेरसम्मका नेपाली नागरिकले भाग लिन पाउने कांग्रेस सहमहामन्त्री जीवन परियारले जनकारी दिउ। अन्तर्राष्ट्रिय युवा दिवसका अवसरमा खुला गरिएको आवदेन भाद्र ३ गते बन्द हुने, भाद्र पाँच गते १० टोली छनोट हुने र भाद्र ९ गते पार्टी कार्यालयमा फाइनल हुने परियारले बताए। प्रतियोगितामा तीन हजारदेखि पाँच हजारसम्मको नीतिपत्र तोकिएको ढाँचामा प्रस्तुत गर्नुपर्ने उनले बताए। प्रतियोगितामा पहिलो हुनेले तीन लाख, दोस्रो हुनेले डेढ लाख र तेस्रो हुनेले ५० हजार पुरस्कार प्राप्त गनेछन्। शीर्ष तीन टोलीको अवधाराणापत्र र उत्कृष्ट विचार नीति निर्माणका क्रममा ग्रहण गर्ने सहमहामन्त्री परियारले जानकारी दिए।"
संघीय निजामती ऐन मन्त्रिपरिषद्मा लैजाने प्रक्रियामा छ : मन्त्री मोदी,"विराटनगर : संघीय मामिला तथा सामान्य प्रशासनमन्त्री अमनलाल मोदीले आगामी निर्वाचनमा दुई तिहाई नजिक आए संविधान संशोधन गरेर पहिचान सहितको संघीयता लागू गर्न कुनै अफ्ठ्यारो नरहेको बताएका छन्। नेपाल आदिवासी जनजाती पत्रकार महासंघ(फोनिज)को २४औं स्थापना दिवसका अवसरमा शनिबार विराटनगरमा आयोजित कार्यक्रममा मन्त्री मोदीले माओवादीले पहिचानसहितको संघीयताको आवाज उठाए पनि निर्णायक हुन नसकेकाले लागू गर्न नसकिएको भन्दै दुई तिहाई नजिकको मत आए पहिचान सहितको संघीयता लागू गर्न कुनै अफ्ठ्यारो नरहेको बताए। पहिचानसहितको अधिकारको माग गर्नेहरुले नै निर्वाचनका बेला अन्य पार्टीलाई मत दिँदा समस्या भएको उनको भनाइ छ। मन्त्री मोदीले प्रदेशको नामाकरणको अधिकार सम्बन्धित प्रदेशसभालाई हुने भए पनि एक नम्बर प्रदेशको नामकरण पहिचानका आधारमा हुनुपर्ने आफ्नो धारणा रहेको जिकिर गरे। पहिचान सहितको संघीयता लागू गर्नका लागि माओवादीबाट भएका त्रुटिहरूको समीक्षा भइरहेको उनले बताए। त्यस्तै मन्त्री मोदीले वर्षौंदेखि बन्न नसकेको संघीय निजामती ऐन आफू आए पनि स्वीकृतिका लागि मन्त्रिपरिषद्मा पुग्ने प्रक्रियामा रहेको जानकारी दिए। कार्यक्रममा फोनिज राष्ट्रिय पत्रकारिता सम्मान २०८० पत्रकार दिलीप थापा मगरलाई प्रदान गरिएको थियो। त्यस्तै फोनिज मातृभाषा पत्रकारिता सम्मान२०८० काठमाडौंबाट प्रकाशित हुँदै आएको नेपाल भाषा टाइम्स दैनिकलाई प्रदान गरिएको छ। त्यसैगरी फोनिज राष्ट्रिय पत्रकारिता पुरस्कार२०८० स्व किसन राई (मरणोपरान्त), देव पचभैया पाल्पा, जीवन लामा दोलखा र उन्नति चौधरी कैलालीलाई प्रदान गरिएको छ।"
मुलुक आर्थिक समृद्धिको दिशामा अघि बढेको छ : अर्थमन्त्री महत,"काठमाडौं : अर्थमन्त्री प्रकाशशरण महतले मुलुक आर्थिक समृद्धिको दिशामा तीव्ररूपमा अघि बढ्ने बताएका छन्। अन्तर्राष्ट्रिय युवा दिवसको अवसरमा नेपाल युवा संजाल (आयोन) ले शनिबार ललितपुरमा आयोजना मन्त्री महतले कोरोना, अन्तराष्ट्रिय परिस्थितिलगायतका कुराले आर्थिक क्षेत्रमा देखिएको समस्या अस्थायी भएको भन्दै अव मुलुक आर्थिक समृद्धिको दिशामा तीव्र रुपमा अघि बढ्ने बताए। उनले मुलुक विकासको बाटोतर्फ अघि बढेको र यही प्रयाप्त अवसर रहेकाले स्वदेशमा नै अवसरको खोजी गर्न युवाहरूलाई आग्रह गरे। लामो समय विदेशमा बसेर फर्केकाहरूले पनि नयाँ नयाँ प्रविधिको प्रयोग गरेर नेपालमा नै व्यवसाय गरिरहेको उनले बताए। मन्त्री महतले युवा उद्यमशिलता र सूचना प्रविधि क्षेत्रमा ठूलो रकम छुट्टाएको जानकारी दिए। त्यस्तै मन्त्री महतले अहिले मुलुकमा विदेशी लगानी र सहयोग लिनका लागी प्राथमिकता निर्धारण गर्ने र आन्तरिक स्रोतलाई बलियो बनाउने गरि अर्थमन्त्रालयले काम गरिरहेको बताए।"
सुन प्रकरण फासफुस पार्न एमालेले सदन अवरुद्ध पार्यो : पोखरेल,"महोत्तरी : माओवादी केन्द्रका मधेस प्रदेशका इन्चार्ज लिलामणि पोखरेलले एमालेले सुन प्रकरण फासफुस पार्न सदन अवरुद्ध पारेको बताएका छन्। शनिबार प्रेस सेन्टरले जनकपुरमा आयोजना गरेको १९औं सधारणसभालाई उद्घाटन गर्दै ईन्चार्ज पोखरेलले यस्तो बताएका छन्। उनले भने, 'सिआईबीले पक्राउ गरेको १ सय किलो सुन प्रकरणको सम्बन्धमा अनुसन्धान गर्दा एमाले नेता फस्न सक्छ। आफ्ना कार्यकर्तालाई बचाउन एमालेले निरन्तररूपमा सदन अवरुद्ध गर्दैछ।' प्रधानमन्त्री पुष्पकमल दाहाल नेतृत्वको सरकारले शुरु गरेको अनुसन्धान प्रक्रियामा नेकपा माओवादी सहयोग गर्ने उनको भनाइ रहेको छ । आफ्ना कार्यकर्ता फसेपनि आफ्ना पार्टीले अनुसन्धान प्रक्रियावाट पछाडि नहटने नेता पोखरेलले धारणा राखेका छन् ।"
कोसी सरकारले विश्वासको मत प्राप्त गर्छ : ऊर्जामन्त्री सुनुवार,"धनकुटा : कोसी प्रदेशका खानेपानी, सिँचाइ तथा ऊर्जामन्त्री प्रदीप सुनुवारले प्रदेश सरकारले विश्वासको मत प्राप्त गर्ने दावी गरेका छन्। शनिबार नेपाली कांग्रेस धनकुटा नगर समितिले सञ्चालन गरेको आन्तरिक विशेष अभियान अन्तर्गत पहिलो चरणको समापन कार्यक्रममा बोल्दै मन्त्री सुनुवारले विश्वासको मत पाएपछि सरकार २ वर्षसम्म चल्ने बताए। विश्वासको मत प्राप्त गरेपछि २ वर्षसम्म अविश्वासको प्रस्ताव राख्न नपाउने संवैधानिक व्यवस्था रहेको उनले बताए। उनले गठबन्धनको ४७ सिटसहित ५१ प्रतिशत भएर यो सरकार बनेको र त्यही आधारमा विश्वासको मत पाउने बताए। विश्वासको मतका विषयमा राप्रपा र एमालेसँग कुरा भइरहेको र मत लिने बेलासम्ममा विश्वासको मत दिने विश्वास रहेको उनको भनाइ छ। मन्त्री सुनुवारले उपसभामुखले राजीनामा दिँदा पनि एमाले र राप्रपाको ४६ सिट मात्रै हुने हुँदा र उपसभामुखले नै सभामुख चलाउन पाउने हुँदा एमालेले उपसभामुखको राजीनामा नगराउने विश्वास रहेको बताए।"
विद्युतीय सवारी साधनको प्रयोग बढाउनुपर्छ : मन्त्री बस्नेत,"काठमाडौं : ऊर्जा, जलस्रोत तथा सिँचाइमन्त्री शक्तिबहादुर बस्नेतले स्वच्छ वातावरणका लागि विद्युतीय सवारी साधनको प्रयोग बढाउनुपर्ने बताएका छन्। नेपाल विद्युत् प्राधिकरणको ३८औँ वार्षिकोत्सवको पूर्वसन्ध्यामा आयोजित कार्यक्रममा सञ्चारकर्मीसँग कुरा गर्दै उनले स्वच्छ वातावरणका लागि विद्युतीय सवारी साधनको प्रयोग आवश्यक भएको उल्लेख गरे। 'विद्युतीकरणको माध्यमबाट देशको आर्थिक विकास र समुन्नति सम्भव छ,' मन्त्री बस्नेतले भने। विद्युतीकरणको माध्यमबाट देशको आर्थिक विकास, समुन्नति र स्वच्छ वातावरणको क्षेत्रमा प्राधिकरणले महत्वपूर्ण योगदान गरेको उनले बताए। विद्युत्को खपत बढाउन र विद्युतीय सवारी साधनको प्रयोग बढाउनका लागि विद्युतीय सामाग्रीको प्रचारप्रसारमा लाग्नुपर्ने मन्त्री बस्नेतको भनाइ थियो। प्राधिकरणले आगामी भदौ १ गते आफ्नो ३८औँ वार्षिकोत्सव मनाउँदै छ। वार्षिकोत्सवको अवसरमा प्राधिकरणले साताव्यापी विभिन्न कार्यक्रम आयोजना गरेको छ।"
सरकारविरुद्ध संघर्ष गर्ने झलनाथ खनालको चेतावनी,काठमाडौं : नेकपा एकीकृत समाजवादीका सम्मानित नेता झलनाथ खनालले पार्टी निकट खेलकुद संगठनलाई राखेपमा समावेश नगरेको भन्दै सरकारविरुद्ध संघर्ष गर्ने चेतावनी दिएका छन्। शनिबार काठमाडौंमा नेपाल खेलकुद महासंघ समाजवादीको केन्द्रीय भेला उद्घाटन गर्दै खनालले खेलकुद महासंघलाई राखेपमा अहिलेसम्म समावेश नगरिएको भन्दै सरकारविरुद्ध संघर्ष गर्ने चेतावनी दिए। उनले सरकारलाई समर्थन गरिरहको पार्टीको संगठनलाई राखेपमा समावेश नगरे सरकारमा बसिरहन कुनै आवश्यक नरहेको बताए। खेलकुद क्षेत्रमा मानवजीवनलाई स्वस्थ बनाउनेमात्रै नभएर देशको नाम स्थापित गर्ने भएकाले यसलाई स्थापीत गर्नुपर्ने उनले बताए। उनले देशका सबै तहमा महासंघलाई विस्तार गर्न निर्देशन दिए।
दाहाल नेतृत्वको सरकारले पाकिस्तानी राजनीति सुरु गर्यो : केपी ओली,काठमाडौं : नेकपा एमालेका अध्यक्ष केपी शर्मा ओलीले पुष्पकमल दाहाल नेतृत्वको सरकारले पाकिस्तानी राजनीति सुरु गरेको बताएका छन्। शनिबार काठमाडौंमा गुरु लुइटेल अध्ययन तथा विकास केन्द्र नेपालको साधारणसभालाई सम्बोधन गर्दै अध्यक्ष ओलीले वर्तमान सरकारले पाकिस्तानी राजनीति सुरु गरेको भन्दै पाकिस्तानी राजनीति र प्रतिशोधको राजनीति नगर्न प्रधानमन्त्रीलाई सुझाव दिएको बताए। उनले सरकारलाई धेरै नहौसिन र अधिनायकवाद नदेखाउन सुझाव दिए। कांग्रेस सांसद सुनिल शर्मालाई पक्राउ गर्दै सरकारविरुद्ध बोल्नेको मुख बन्द गर्न खोजेको र अरुलाई तर्साउन खोजेको उनले बताए। सुन तस्करीको विरोध गर्दा सुनिल शर्माले स्कुल पढ्दाको कुरा उठाएर गिरफ्तार गर्नु नांगो नाच भएको तर्क गरे। सांसद शर्मालाई अहिलको अवस्थामा पक्राउ गर्नु सामान्य विषय नभएको उनको भनाइ छ। अध्यक्ष ओलीले सुन प्रकरणमा उच्चस्तरीय छानविन आयोग बनाउन नमानेर सरकारले आफू छानविन गर्छु भन्नु रहस्यमय रहेको बताए। उनले एमालेले सुन प्रकरणमा उठेर बोल्न खोल्दा सत्तपक्षहरुले होहल्ला गरेर बोल्न नदिएको जिकिर गरे। त्यस्तै उनले कांग्रेस के र कसका लागिपछि लागेको हो भन्ने बुझ्न नसकेको भन्दै देशको नेतृत्व गर्न सक्छु भन्ने आत्मबल नै गुमाइसकेको बताए। उनले चार वटा मन्त्री लिएर साना पार्टीको पछि लाग्ने रहर कांग्रेसमा देखिएको उल्लेख गरे।
"चीनसँग पनि विद्युतीय व्यापार सम्झौता गर्ने सरकारको तयारी, प्रधानमन्त्रीले भने अर्थतन्त्रमा गेमचेन्जर हुँदैछ","चितवन : प्रधानमन्त्री पुष्पकमल दाहालले चीन र बंगलादेशसँग विद्युतीय व्यपारको सम्झौता हुने बताएका छन्। दुई देशबीचको मित्रताको आधारमा विद्युतको उत्पादन बढाएर व्यापार गर्न लागेको उनले बताए। यसबारे दुई देशबीच सकारात्मक कुराकानी भएको बताउँदै उनले सहमति पत्रमा हस्ताक्षर हुने बताए। युवा दिवसको अवसर पारेर शनिबार भरतपुर महानगरपालिकाले पटिहानीमा आयोजना गरेको कार्यक्रममा बोल्दै उनले भारतको बाटो हुँदै बंगलादेशमा विद्युत बिक्री गर्ने विषयमा सहमति भएको बताए। उनले काठमाडौंमा विशेष समारोहबीच हस्ताक्षर हुने बताए। बुढी गण्डकी र कर्णाली चिसापानीलाई जलविद्युत आयोजना अघि बढाउन ठोस पहल भएको उनको भनाइ छ। विद्युतको व्यापारबाट अर्थतन्त्रमा ठूलो परिवर्तन ल्याउन दाबी गर्दै उनले विद्युत उत्पादन बढाएर त्यसको व्यापारले नेपालको अर्थतन्त्रमा परिवर्तन ल्याउन गेम चेनन्जर ल्याउन लागेको बताए। 'दश हजार मेगावाट विद्युत उत्पादन गर्न सकियो भने ठूलो क्रान्ती ल्याउने नेपालको अर्थतन्त्रको गेमचेन्जर हुनसक्छ। युवालाई विदेश जान नपर्ने, देशभित्रै रोजगारी सिर्जना गर्न सरकारको ध्यान गएको छ,' उनले भने। रसुवा नाकामा क्रस बोर्डर ट्रान्समिसन बनाउने कुरामा सहमति भएको बताउँदै अबको भ्रमणमा चीनसँग दुई देशीय हस्ताक्षर हुने उनले बताए। भारतको बाटो हुँदै बंगलादेशमा विद्युतको ब्यापार गर्ने सहमति भएको छ। भोलिको दिनमा नेपालको भविष्यलाई अझ सुदृढ गर्छ भन्ने हाम्रो विश्वास छ। अब म चीन भ्रमणमा जाँदैछु। चीनसँग विद्युत र भौतिक पूर्वाधारको निमार्णको क्षेत्रमा नयाँ सहमति हुने स्थिति छ,' उनले भने। उनले भारतसँग जस्तै रसुवा नाकाबाट क्रस बोर्डर ट्रान्समिसन बनाउने कुरामा सहमति भएको बताए। उक्त सम्झौता चीन भ्रमणको क्रममा हस्ताक्षर हुने उनले बताए। कर्णाली चिसापानी र बुढीगण्डकी लगायतका ठूला परियोजनाहरूको निर्माण सरकारको प्राथमिकतामा रहेको उनको भनाइ छ। उनले अन्तर्राष्ट्रिय सम्बन्धको सहकार्यमा नेपालमा व्यापार बढाउन लागेको बताए । चीनसँग कृषिमा क्रान्ति कसरी ल्याउने भन्नेमा आफू केन्द्रित रहेको उनले बताए। प्रधानमन्त्रीका अनुसार चीनले पशुपालनसँगसहित अन्य कुरामा सहयोग गर्ने इच्छा गरेको छ। कृषिको आधुनिकीरण र उत्पादन वृद्धिका लागि कुराकानी भएको दाहालको भनाइ छऽ"
सबै भ्रष्टाचारका विषयमा उच्चस्तरीय छानबिन हुनुपर्छ : पूर्वप्रधानमन्त्री भट्टराई,"प्रधानमन्त्रीकै विरुद्धमै छानबिन भएछ भने पनि छानबिनका लागि तयार हुनुपर्ने उनले बताए। सबै प्रकरणको उच्चस्तरीय छानबिन हुनुपर्छ, म त्यसका लागि तयार छु, उनले भने। बुटवल : पूर्वप्रधानमन्त्री डा बाबुराम भट्टराईले भ्रष्टाचारका विषयमा उच्चस्तरीय छानबिन समिति आवश्यक हुने बताएका छन्। सुन काण्डमा नेकपा एमालेले छानबिन समितिको विषयमा गरेको माग सैद्धान्तिक रूपमा सही भएको भन्दै अन्य विषयमा पनि छानबिन समिति आवश्यक रहेको बताए। भ्रष्टाचार नियन्त्रणका लागि व्यक्तिलाई मात्रै कारबाही गरेर नहुने भन्दै संरचनागत रूपमा परिवर्तन आवश्यक रहेको उनले बताए। देशको विकासका लागि स्पष्ट मार्गचित्र आवश्यक छ, सुशासनका विषयमा सरकार दृढ हुनुपर्छ, शुक्रबार बुटवलमा बोल्दै उनले भने, वैचारिक आधारबिनाका चुनाव जित्ने दलीय गठबन्धनले मुलुकमा परिवर्तन हुँदैन। समाजवाद केन्द्रित वैकल्पिक शक्ति आवश्यक छ। ललिता निवास, जहाज खरिदका घोटला, परियोजना निर्माणका घोटलामा निष्पक्ष छानबिन हुनुपर्छ उनले बताए। यस्ता समितिले राष्ट्रपति र प्रधानमन्त्रीमाथि पनि छानबिन गर्ने हैसियत राख्नुपर्ने उनले बताए। ललिता निवास प्रकरणमा आफूले छानबिनमा सघाउने भन्दै त्यो निर्णय आफ्नो व्यक्तिगत स्वार्थमा नभएको उनको जिकिर थियो। छानबिनको स्वागत गर्छु, मबाटै उच्चस्तरीय छानबिन सुरु हुन्छ भने म सघाउन तयार छु, उनले भने। प्रधानमन्त्रीकै विरुद्धमै छानबिन भएछ भने पनि छानबिनका लागि तयार हुनुपर्ने उनले बताए। सबै प्रकरणको उच्चस्तरीय छानबिन हुनुपर्छ, म त्यसका लागि तयार छु, उनले भने।"
एकीकृत समाजवादीकी वैकल्पिक केन्द्रीय सदस्य एमालेमा प्रवेश,काठमाडौं : नेकपा एकीकृत समाजवादीकी वैकल्पिक केन्द्रीय सदस्य कमला तुलाधर एमालेमा प्रवेश गरेकी छन्। शनिबार बिहान बालकोटमा एमाले अध्यक्ष केपीशर्मा ओलीले उनलाई पार्टी प्रवेश गराएका हुन्। पछिल्लो समयमा एकीकृत समाजवादीबाट नेता तथा कार्यकर्ता एमालेमा फर्किन थालेका छन्। पार्टी र आफ्नो राजनीतिक भविष्यमाथि प्रश्न चिह्न खडा गर्दै पार्टीका जिम्मेवार नेता तथा कार्यकर्ताहरूले नै पार्टी परित्याग गरी पुरानै दल नेकपा (एमाले)मा फर्कने लहर चलेको हो। एकीकृत समाजवादीको वरिष्ठ उपाध्यक्षसहित ३० जना केन्द्रीय सदस्य र १३ जिल्लाभन्दा बढीका जिल्ला अध्यक्ष पुन: एमालेमै समाहित भएका छन्। एमालेबाट छुट्टिएर एक वर्षअघि पार्टी गठन गरेका नेपालले नयाँ पार्टी बनाउनुपर्नेमा नेता कार्यकर्तालाई ओचित्य पुष्टि नगरी समाजवादी मोर्चामार्फत माओवादीमा मिलाउन लागिएको भन्दै असन्तुष्टि बढेको छ।
जनताका लागि स्वास्थ्य र शिक्षा सहज हुनुपर्छ : महामन्त्री थापा,भक्तपुर : नेपाली कांग्रेसका महामन्त्री गगनकुमार थापाले शिक्षा र स्वास्थ्यमा जनताको सहज पहुँचको व्यवस्था गर्नुपर्ने बताएका छन् । स्वर्गीय कार्कीले प्रजातन्त्र स्थापनाका लागि पुर्याउनु भएको योगदानको स्मरण गर्दै महामन्त्री थापाले सामाजिक योगदानमा पनि कांग्रेस अगाडि बढ्नुपर्ने बताए । कार्यक्रममा कांग्रेस केन्द्रीय सदस्य रमा कोइरालाले राजनीतिक मात्रै नभई सामाजिक व्यक्तित्वका रुपमा चिनिनुहुने कार्कीलाई पार्टीले सधैँ सम्झिने बताए।  रासस
कात्तिकसम्म सबै कमिटीलाई लेखा परीक्षण गराउन एमालेको निर्देशन,"काठमाडौं : नेकपा एमालेले पार्टीका सबै कमिटीलाई आगामी कात्तिक मसान्तसम्ममा अनिवार्य लेखा परीक्षण गराउन निर्देशन दिएको छ। दोलखामा सम्पन्न केन्द्रीय लेखा आयोगको सातौं पूर्ण बैठकले मातहतका सबै कमिटीलाई आर्थिक वर्ष २०७९८० सम्मको लेखा परीक्षण आयोगमार्फत अनिवार्यरूपमा गराउन निर्देशन दिएको हो। आयोगका अध्यक्ष डा पुष्प कँडेलका अनुसार पार्टी कमिटीले आर्थिक हिसाबको लेखा व्यवस्थित गराई वित्तीय विवरण तयार गरी कमिटीबाट पारित र आयोगमार्फत अनिवार्यरूपमा लेखापरीक्षण गराउन निर्देशन दिइएको छ। उनका अनुसार बैठकले यथाशीघ्र पार्टीका प्रदेश तहका कमिटीहरूको लेखापरीक्षण सम्पन्न गरी प्रदेश अधिवेशनमा आयोगको तर्फबाट प्रतिवेदन पेश गर्ने, आगामी दिनमा सबै पार्टी कमिटी र जनसंगठनहरूले अनिवार्य रुपमा लेखा आयोगले निर्धारण गरेको ढाँचामा लेखा राख्नुपर्ने, सबै पार्टी कमिटीले आर्थिक वर्ष २०७९०८० सम्मको आर्थिक हिसाबको लेखा व्यवस्थित गराई वित्तीय विवरणहरु तयार गरी कमिटीबाट पारित गराउने र आयोगमार्फत आगामी कार्तिक मसान्तसम्ममा अनिवार्यरूपमा लेखापरीक्षण गराइसक्न निर्देशन दिने निर्णय गरेको छ। बैठकले पार्टी केन्द्रीय कोषको आन्तरिक लेखा परीक्षण र आर्थिक बर्ष २०७९८० को अन्तिम लेखापरीक्षण सम्पन्न गर्ने, पार्टी स्कुल विभागसँग आवश्यक समन्वय गरी प्रदेश तहमा लेखा व्यवस्थापन सम्बन्धी तालिम सञ्चालन गर्ने, पार्टीको स्थिर सम्पत्तिको अभिलेख तयार गर्ने र उत्कृष्ट आर्थिक कारोवार र लेखा व्यवस्थापन गर्ने जिल्लाप्रदेश घोषणा गर्ने, लेखा निर्देशिका, लेखा ढाँचा र लेखा परीक्षण प्रतिवेदनको ढाँचामा आवश्यक परिमार्जन गर्ने निर्णय गरेको छ। बैठकमा आयोगका अध्यक्ष कँडेलले पार्टी केन्द्रीय कमिटीको पाचौं बैठकका निर्णयहरू कार्यान्वयनको अवस्था, समसामयिक राजनीतिक परिस्थिति, आर्थिक सवालमा पार्टीले गर्नुपर्ने कामहरू, आयोगले सञ्चालन गरेको लेखा अनुगमन अभियानमा देखिएका मूल प्रवृत्तिहरू र आगामी दिनमा आयोगले गर्नुपर्ने कामका बारेमा बैठकलाईमार्गदर्शनसहितको जानकारी गराएका थिए। बैठकमा पार्टीको केन्द्रीय संगठन विभागका प्रमुख काशीनाथ अधिकारीले लेखा व्यवस्थापनका सन्दर्भमा पार्टीको तर्फबाट गर्नुपर्ने कामका साथै आयोग र संगठन विभागबीचको अन्तरसम्बन्धबारे विचार व्यक्त गरे।"
सबै काण्डहरुको एकमुष्ट छानबिन गरौं : बाबुराम भट्टराई,"वीरेन्द्रनगर : नेपाल समाजवादी पार्टीका केन्द्रीय अध्यक्ष एवं पूर्वप्रधानमन्त्री डा बाबुराम भट्टराईले मुलुकमा भएका सबै भ्रष्टाचारका काण्डहरुको एकमुष्ट छानबिन गर्नुपर्ने बताएका छन् । पार्टीको प्रशिक्षण अभियानका क्रममा सुर्खेत आएका नेता भट्टराईले यस्तो बताएका हुन् । उनले बहुदलकालका लाउडा काण्डदेखि ललिता निवास प्रकरण, नक्कली भुटानी सणरार्थी हुँदै सुनकाण्डसम्मका सबै खाले भ्रष्टाचारका काण्डहरु छानबिन गर्न स्वतन्त्र उच्च स्तरीय छानबिन गर्ने निकाय बनाएर एकमुष्ट छानबिन गर्नुपर्ने बताए । उनले भने, 'मैले नियतबस कुनै गल्ती गरेको छैन। मेरो नेतृत्वको मन्त्रीपरिषद बैठकले सानो निर्णय गरेको रहेछ । सबै कुरा प्रधानमन्त्रीले थाहा पाउँदैनन् । पशुपतिको गुठीको जग्गा ललिता निवास भन्ने रहेछ । राजाको पालामा बिरताको बकसका नाममा दिएको रहेछ । त्यो जग्गा गुठीकै जग्गा गल्ती भएर समरजंग कम्पनीलाई ४ रोपनी फिर्ता गर्ने प्रस्ताव आएको रहेछ । त्यो निर्णय भएको हो । त्यो त्रुटि भएको हो भने छानबिन गरौँ । म छानबिनलाई सहयोग गर्छु ।' उनले भने, 'मुलुकमा भएको सबै अनियमितताका काण्डहरुलाई एकमुष्ट छानबिन गरौँ । त्यो छानबिन गर्ने निकाय मुलुकको कार्यकारीको छायामा पर्नु हुँदैन। त्यसले न्यायसँगत निर्णय गर्दैन । जो सत्तामा रहन्छ उसलाई जोगाएर सत्ता बाहिर रहेका इमान्दार व्यक्तिहरुलाई पनि फसाउने समस्या छ । यस्तो हुनु हुँदैन । दलभन्दा माथि उठेर छानबिन गर्ने र दोषीलाई सजाय र निर्दोषलाई उन्मुति दिनुपर्छ । जिम्मेबार निकायबाटै गैर जिम्मेबार व्यवहार हुनु हुँदैन।' उनले अहिलेको निर्वाचन प्रर्णाली र व्यवस्थाले मुलुकलाई राजनीतिक स्थायित्व र समृद्धि दिन नसक्ने बताए । उनले भने, 'अब पूर्ण प्रत्यक्ष निर्वाचन प्रर्णालीमा जानुपर्छ । प्रत्यक्ष निर्वाचन प्रणालीमा जाँदा महिलाको ठाँउमा महिला, दलितको ठाउमा दलित, जनताजिको ठाँउमा जनजाति बीच नै प्रतिस्पर्धा गराउनुपर्छ ।' उनले मुलुकमा बैकल्पिक शक्तिको खाँचो झन बढ्दै गएको भन्दै नेपाल समाजवादी पाटी नेपालको बैकल्पिक शक्तिका रुपमा विकास हुँदै गएको दाबी गरे । उनले भने, 'विगतका दिनहरुमा हामी हतारिएर विभिन्न शक्तिसँग गठबन्धन गर्ने, अर्कोको चुनाब चिह्रमा चुनाव लड्ने जस्ता कार्य गरियो । अब त्यो गर्दैनौँ ।'"
समयअनुसार नचल्ने पार्टी इतिहासमा सीमित हुन्छन् : उपमहासचिव पुन,"काठमाडौं : नेकपा माओवादी केन्द्रका उपमहासचिव वर्षमान पुन अनन्तले समयअनुसार चल्न नसक्ने पार्टी इतिहासमा सीमित हुने गरेको बताएका छन्। महिला संगठन अखिल नेपाल महिला संघ (क्रान्तिकारी) ले काठमाडौंमा आयोजना गरेको कार्यक्रममा पुनले समयअनुसार पार्टी निर्माण अगाडि बढाउनुपर्ने बताएका हुन्। समयअनुसार चल्न नसक्ने पार्टीहरु इतिहासमा सीमित भएका छन्,पुनले भने, अहिलेको साइबर युगमा स्मार्ट पार्टी बनाउन जरुरी छ, त्यस्तो पार्टीले मात्र आजको युगको सही प्रतिनिधित्व गर्न सक्छ। कार्यक्रममा पुनले स्मार्ट पार्टी बनाउने कार्ययोजनाको चर्चासमेत गरे। पुनले वर्तमान साइबर युग सुहाउँदो स्मार्ट पार्टीले मात्र अहिलेको अवस्थामा मुलुकको नेतृत्व गर्न सक्ने बताए। विश्व चौथों चरणको औद्योगिक क्रान्तिको सम्मुखमा रहेको भन्दै उनले यस्तो अवस्थामा कम्युनिष्टहरुले डिजिट प्रविधि र कृत्रिम बौद्धिकताको समेत प्रयोग गरेर स्मार्ट पार्टी निर्माण गर्नुपर्ने औंल्याए। लेनिनले कम्युनिष्ट पार्टीहरुको निम्ति संगठनको रुप सर्वथा अचुक र अपरिवर्तनशील हुन नसक्ने उल्लेख गरेको चर्चा गर्दै पुनले संघर्षको स्थिति र विकासको प्रक्रिया अनुरुप संगठनको रुपहरुको खोजी गरिएको बताए। पूर्वमन्त्री पुनले महिला अधिकार स्थापित गर्न र समाजमा महिलाहरुको सम्मान तथा सहभागिता वृद्धि गर्न आफूहरुको आन्दोलनले धेरै ठूलो योगदान गरेको बताए। उनले नेपालको संविधानले राज्यका सबै तहमा कम्तिमा ३३ प्रतिशत महिला सहभागिता ग्यारेण्टी गरेको उल्लेख गरे।"
सरकारले उपेन्द्र यादवलाई गौर हत्याकाण्डमा फसाउन खोज्यो : जसपा,"चैत्र ७ गते गौर घटनामा २७ जनाको मृत्यु भएको थियो। काठमाडौं : जनता समाजवादी पार्टीले गौर हत्याकाण्डलाई छानबिन गर्न उच्चस्तरीय संसदीय छानबिन समिति गठन गर्नुपर्ने माग गरेको छ। जनता समाजवादी पार्टीका अध्यक्ष उपेन्द्र यादवलाई गौर हत्याकाण्डमा सरकारले फसाउन खोजेको आरोप लगाउँदै उनीहरूले यो घटनाकै उच्चस्तरीय छानबिन हुनुपर्ने बताएका छन्। तत्कालिक मधेसी जनअधिकार फोरमका अध्यक्ष उपेन्द्रलाई प्रहरीमा दर्ता भएको उजुरीका आधारमा गौर हत्याकाण्डमा मुछिँदै फसाउन षड्यन्त्र भइरहेको पार्टी प्रवक्ता मनिष सुमनले बताए। शुक्रबार काठमाडौंमा आयोजित पत्रकार सम्मेलनमा बोल्दै सुमनले पीडितहरूसँग सरकारले साउन २३ गते गरेको सम्झौताको पहिलो बुँदामा आफूहरूको आपत्तिसमेत रहेको बताए। उक्त सम्झौतामा भनिएको छ, त्यसबेला प्रहरीमा दर्ता भएको जाहेरीमा छानबिन अगाडि बढाइनेछ। जहाँ हाम्रो पार्टीको अध्यक्षमाथि पूर्वाग्राही ढंगले नाम राखिएको छ। २०६३ चैत्र ७ गते मधेसी जनअधिकार फोरमले १२ दिन अगाडिको पूर्वनिर्धारित कार्यक्रमअनुसार गौरको राइस मिलमा शान्तिपूर्ण राजनीतिक सभा आयोजना गरेको थियो। तर, माओवादीको भ्रातृ संगठन मधेसी राष्ट्रिय मुक्ति मोर्चाका महासचिव प्रभु साहसहितको हठका कारण गौर घटना भएको जसपाले विज्ञप्ति निकाल्दै जनाएको छ। चैत्र ७ गते गौर घटनामा २७ जनाको मृत्यु भएको थियो। २०६३ माघ १ गते जारी अन्तरिम संविधान २०६३ मा असहमति जनाउँदै मधेसमा उपेन्द्र यादवले मधेस विद्रोह सुरु गरेका थिए। त्यसैअन्तर्गतको सभा गौरमा आयोजना गरिएको थियो। तत् समयमा दर्ता गरिएको जाहेरी नै पूर्वाग्रही छन्। त्योभन्दा माथि उठेर आयोगको प्रतिवेदन आएको छ। जाहेरीको आधारमा छानबिन प्रारम्भ गरिँदैछ। त्यो चाहिँ गलत र पूर्वाग्राही छ, उनले भने, तर, हामी राजनीति व्यक्ति हो। यस्ता झुटा मुद्दासँग डराउँदैनौं। यो हाम्रा अध्यक्षसहित १ सय ३० जनाभन्दा बढीलाई फसाउने दुष्प्रयास हो। त्यसप्रति हामी खेद प्रकट गर्दैछौं। पीडित परिवारसँग सम्झौता गरेर सरकारले विगतमा गरेको सम्झौता उल्लंघन गरेको जसपाका अर्का नेता राजकिशोर यादवले बताए। भने, तत्कालीन मधेसी जनअधिकार फोरम र सरकारबीच मधेस आन्दोलनका क्रममा भएका घटनाहरूलाई राजनीतिक रूपमा समाधान गर्ने दुईपक्षीय सम्झौता भएको थियो। तर, सरकारले त्यो सम्झौतालाई लत्याएर गौर घटनालाई पूर्वग्राही र बदनियतपूर्वक तत्कालीन समयमा दर्ता भएको उजुरीमाथि छानबिन अगाडि बढाउनु शान्ति, अमनचयनलाई भड्काउन खोजेको छ। उनी थप्छन्, मधेस आन्दोलनको क्रममा भएका घटनाहरूलाई राजनीतिक रूपमा समाधान गर्नुपर्छ। सरकारले हामीसँग ८ बुँदे र २२ बुँदे सम्झौता गरेको थियो। त्यो पालना हुनुपर्छ भनेर आशामा थियौंं। तर, अहिले सरकारले घटनालाई अपराधीकरण गर्ने प्रयास गर्दैछ। त्योप्रति हाम्रो बिमति छ। विगतमा पूर्वाग्रही ढंगबाट दर्ता भएका उजुरीलाई नै मुख्य आधार मानेर प्रहरीले छानबिन गर्दा घटनाको सत्यतथ्य बाहिर नआउने नेता यादवको भनाइ छ। जसपा नेत्री रेणु यादवले माओवादीले गौर हत्या काण्डको योजना बुनेर आफ्ना नेता तथा कार्यकर्ताहरूलाई फसाउन खोजेको दाबी गरिन्। हुन सक्छ माओवादीले आफैं घटना गराएर हामीलाई आरोपित गर्न खोज्दैछ, उनले भनिन्, यो घटना कसले घटायो ? कसको हठले भयो ? हाम्रो पूर्वनिर्धारित कार्यक्रममा कसले डिस्टर्ब गर्यो ? यो घटना घटाउने मुख्य पात्र को हुन् ? त्यो बाहिर ल्याउनु पर्छ। जसपाका प्रवक्ता सुमनका अनुसार गौर घटनामा प्रहरीले गरेको भन्दा पनि उच्चस्तरीय प्रकारको अनुसन्धान भएको छ। घटनाको अध्ययन तथा छानबिन गर्न संयुक्त राष्ट्रसंघीय मानवअधिकार उच्चायुक्तको कार्यालय, राष्ट्रिय मानवअधिकार आयोग, तत्कालीन जिल्ला प्रशासन, प्रहरीको प्रतिवेदन, विभिन्न जाँचबुझ आयोगहरूले सरकारलाई प्रतिवेदन दिइसकेको छ। तर, ती प्रतिवेदनहरू एक अर्कासँग बाझिएको छ। तात्कालिक सर्वोच्चका न्यायाधीश खिलराज र हरिप्रसाद नेतृत्वको छानबिन आयोगले प्रतिवेदन दिएको छ। लाल आयोगले पनि प्रतिवेदन दिएको छ। यी सबै प्रतिवेदनलाई गोप्य राखेर सरकारले निर्दोषलाई फसाउने बदनियतपूर्ण व्यवहार गर्दैछ भन्ने हाम्रो ठहर छ, प्रवक्ता सुमनले भने, प्रतिवेदनहरू आफैंमा विवादस्पद छन्। चार, पाँच प्रकारका प्रतिवेदन आएका छन्। कतिपय प्रतिवेदन सार्वजनिक भए। कतिपय सार्वजनिक गर्नै डराइरहेका छन्। सबै प्रतिवेदनहरू सरकारले सार्वजनिक गर्नुपर्छ। सरकारले गौर घटनामा छानबिन अगाडि बढाए पछि त्यसको प्रभाव सत्ता गठबन्धनमा परेको छ। अब सरकारमा जसपा रहन्छ कि बाहिरिन्छ भन्ने प्रश्न उब्जिएको छ। प्रवक्ता सुमन भन्छन्, हामी सरकारमा छौं। गठबन्धनमा पनि छौं। सँगै समाजवादी मोर्चामा छौं। तर, सरकारमा रहने र नरहने कुरो अब सरकार पक्षबाट क्लियर हुन्छ। उनका अनुसार संसदीय छानबिन समितिले ल्याएको प्रतिविदेनका आधारमा सरकारले गौर घटनाका बारेमा कदम चाल्नुपर्ने जसपाको माग हो।"
आइतबार यी स्थानमा हुने छ वर्षा,"काठमाडौं : आइतबार देशभर पूर्ण बदली रहनेछ। मौसम पूर्वानुमान महाशाखाका अनुसार देशका अधिकांश स्थानहरूमा हल्कादेखि मध्यम वर्षाको सम्भावना रहेको छ। कोशी, बागमती, गण्डकी, लुम्बिनी, कर्णाली र सुदूरपश्चिम प्रदेशका थोरै साथै मधेश प्रदेशको एकदुई स्थानहरूमा मेघ गर्जनचट्याङसहित भारीदेखि धेरै भारी वर्षाको समेत सम्भावना रहेको छ। आइतबार राति देशभर सामान्यदेखि पूर्ण बदली रहनेछ। देशका अधिकांश स्थानहरूमा हल्कादेखि मध्यम वर्षाको सम्भावना रहेको छ। कर्णाली र सुदूरपश्चिम प्रदेशका केही तथा कोशी, बागमती, गण्डकी र लुम्बिनी प्रदेशका थोरै स्थानहरूमा मेघ गर्जनचट्याङसहित भारीदेखि धेरै भारी वर्षाको समेत सम्भावना रहेको छ। साथै सुदूरपश्चिम प्रदेशको एकदुई स्थानमा अति भारी वर्षाको समेत सम्भावना रहेको महाशाखाले जनाएको छ।"
"गोरखाको चुम्चेतमा एक घर पहिरोले पुरियो, १० घर जोखिममा","गोरखा : चुमनुब्री गाउँपालिका६ ताजुस्थित बुम टोलका नांगा छिरिङको घर पहिरोले पुरिएको छ। गत बिहीबार बेलुका घरमाथिबाट आएको पहिरोले लामाको घर पुरिएको चुम्चेत लोक्पाका सेराप गुरुङले जानकारी दिए। मेलाबाट आएर थकाइ मारेर बसेका बेला पहिरो आएको देखेर लामा दम्पती भागेर ज्यान बचाएका उनले बताए। सोही दिनको दिउँसो चुम्चेत खारुङ टोलका लाक्पा लामाको घर जलेर नष्ट भएको पनि उनले बताए। त्यस्तै सोही दिन वडा नं ७ छेकम्पारको झोङमा बस्तीमाथिबाट खसेको पहिरोले त्यहाँका १० भन्दा धेरै घर जोखिममा परेका छन्। पहिरोसँगै आएको ठूलो परिमाणको लेदो घरभित्र पस्दा खाद्यान्न तथा लत्ताकपडाहरू समेत नष्ट भएको गाउँपालिकाका अध्यक्ष निमा लामाले जानकारी दिए। साथै नजिकैको खेतबारीको फापर, तोरी र चरन क्षेत्र पनि पहिरोले पुरिएको उनले बताए।"
अझै खुलेन कालीगण्डकी करिडोर,"ढोरपाटन (बागलुङ) : भारी वर्षासँगै झरेको पहिराका कारण राष्ट्रिय गौरवको आयोजना कालीगण्डकी करिडोर पुनः अवरुद्ध भएको छ। आयोजानको बागलुङकुश्मीसेरा खण्डअन्तर्गत बागलुङ नगरपालिका१० दब्ल्याङमा सडकमाथिबाट झरेको पहिराले करिडोर अवरुद्ध बनाएको हो। शुक्रबार दिउँसो करिब २० घन्टापछि सञ्चालनमा आएको उक्त सडक गएराति १२ बजेदेखि पुनः अवरुद्ध भएको जिल्ला प्रहरी कार्यालय बागलुङका सूचना अधिकारी प्रहरी नायब उपरीक्षक मदन केसीले जानकारी दिए। उनका अनुसार अहिले पनि भारी वर्षा भइरहेकाले सडक खुलाउन समस्या भइरहेको छ। वर्षा रोकिएपछि सडक सञ्चालनका लागि पहल गरिने प्रहरी नायब उपरीक्षक केसीले बताए। उनका अनुसार सडक अवरुद्ध हुँदा कालीगण्डकी करिडोरमा चल्ने जिल्लाको दक्षिणको जैमिनी, बलेवा र बरेङ क्षेत्रका सवारीसाधन ठप्प भएका छन्। दिनदिनै सडक अवरुद्ध हुन थालेपछि दक्षिण क्षेत्रमा सामान ढुवानी गर्न तथा आवागमनमा समस्या भइरहेको जैमिनी नगरपालिकाका उपप्रमुख हरिहर शर्माले बताए। पहिराले करिडोरका साथै वैकल्पिक सडकलाई पनि क्षति पुर्याएको छ।"
सुन तस्करी प्रकरणमा पक्राउ परेका दुई चिनियाँ नागरिक थुनामुक्त,"काठमाडौं : एक सय किलो सुन तस्करी प्रकरणमा गत समातिएका दुई चिनियाँ नागकिरलाई प्रहरीले रिहा गरेको छ। सुन तस्करीमा संलग्न भएको आशंकामा समातिएका उनीहरू संलग्न भएको नदेखिएकाले छाडिएको नेपाल प्रहरीका प्रवक्ता प्रहरी नायब महानिरीक्षक कुबेर कडायतले बताए। 'उनीहरूको नाम मिल्दो जुल्दो भएकाले अध्यागमन विभागले नियन्त्रणमा लिएर सिआईबीमा बुझाएका थियो। तर अनुसन्धान गर्दा उनीहरू त्यसमा संलग्न नभएको पाइएपछि छाडिएको हो,' प्रवक्ता कडायतले भने। रिहा हुनेमा ली जियालिङ र लिउ फुयान रहेका छन्। शुक्रबार बिहान हिमालय एयरको उडानबाट चीन जान लागेका बेला उनीहरूलाई नियन्त्रणमा लिइएको थियो। त्यसअघि पक्राउ परेकाहरू भने प्रहरी हिरासतमै रहेका छन्। उनीहरूमाथि अनुसन्धान जारी रहेको जनाइएको छ। हङकङबाट ल्याइएको करिब एक सय किलो सुन साउन ३ गते राजस्व अनुसन्धान विभागको टोली नियन्त्रणमा लिएको थियो। प्रधानमन्त्रीको निर्देशनपछि अहिले उक्त प्रकरणमा सिआईबीले अनुसन्धान गरिरहेको छ।"
प्रभावकारी न्यायसम्पादन गर्न न्यायपालिका गम्भीर छ : कामु प्रधानन्यायाधीश,"काठमाडौं : कामु प्रधानन्यायाधीश विश्वम्भरप्रसाद श्रेष्ठले नागरिकलाई स्वच्छ, निष्पक्ष र छिटोछरितो तथा प्रभावकारी न्यायसम्पादन प्रदान गर्न न्यायपालिका गम्भीर र संवेदनशील रहेको बताएका छन्। नेपाल कानुन व्यवसायी परिषद्को ३० औं वार्षिकोत्सवका अवसरमा शनिबार काठमाडौंमा आयोजित कार्यक्रममा श्रेष्ठले योजनाबद्ध सुधार तथा विशेष अभियान तथा न्यायाधीश लगायत सरोकारवालासवैको प्रतिवद्धता र लगनका कारण न्यायसम्पादनमा सकारात्मक उपलब्धिहरू देखा पर्न थालेको समेत बताए। कोरोनाका कारण लामो समयसम्म पर्न गएको प्रभावको व्यवस्थापनको चुनौती रहेको र अदालतमा लामो समयदेखि न्यायाधीशको दरबन्दी रिक्त रहेको अवस्थाकाबीच गत आर्थिक वर्षमा देशैभरका अदालतको मुद्दा फछर्यौटको अवस्था उत्साहपूर्ण रहेको उनले बताए। स्वतन्त्र निष्पक्ष र सक्षम न्यायपालिकाका लागि कानुन व्यवसायीहरूको भूमिका महत्वपूर्ण रहेको बताए। उनले परिषद्को सिमित स्रोत साधानका बाबजुत गरेको कार्यसम्पादन सन्तोषजनक रहेको भन्दै परिषद्को कामकारबाहीलाई प्रभावकारी बनाउन आवश्यक पर्ने सहयोगका लागि पहल गर्ने जिकिर गरे।"
पत्रकारहरूको मौन जुलुस,"राजविराज : प्रेस स्वतन्त्रताको रक्षा र पत्रकारमाथि आक्रमण गर्नेलाई कारवाहीको माग गर्दै सप्तरीका पत्रकारहरूले राजविराजमा शनिबार मौन जुलुस प्रदर्शन गरेका छन्। अन्नपूर्णकर्मी मनोहर पोखरेलमाथि आक्रमण गर्ने दोषी प्रहरी माथि कारवाही र प्रेस स्वतन्त्रता हनन हुने गरी जिल्ला प्रशासन कार्यालयले जारी गरेको सूचना क्षमायाचनासहित फिर्ताको माग गर्दै पत्रकारहरूले आन्दोलनको चौथो दिन मौन जुलुस प्रदर्शन गरेका हुन्। नेपाल पत्रकार महासंघ सप्तरीको अगुवाइमा महासंघ कार्यालयबाट व्यानरसहित सुरु भएको मौन जुलुस नगर परिक्रमा गर्दै महासंघकै कार्यालयमा पुगेर समापन भएको छ। महासंघ सप्तरीका अध्यक्ष श्रवण देव, उपाध्यक्ष बैद्यनाथ यादव, सचिव रामनारायण विश्वास, कोषाध्यक्ष नविन गुप्तासहित ३ दर्जन पत्रकारहरू सहभागी मौन जुलुस प्रदर्शनमा नगरवासीले समर्थन जनाएका छन्। श्रृखंलाबद्ध रुपमा पत्रकारहरूलाई आक्रमण, धम्की, जिल्ला प्रशासन कार्यालयमा प्रवेश निषेध र जिल्ला प्रशासन कार्यालयमा अनुमति बिना फोटो, भिडियो लिए कारवाही गर्ने चेतावनीसहितको जारी सूचनाका कारण पत्रकारहरू असुरक्षित भएकाले त्यसको विरुद्धमा आन्दोलन गर्नुपरेको महासंघका सप्तरी उपाध्यक्ष यादवले बताए। आन्दोलित पत्रकार महासंघ सप्तरीले आइतबार मैनबत्ती जुलुस प्रदर्शन, सोमबार सिट्टी जुलुस प्रदर्शन, मंगलबार जिल्ला प्रशासन कार्यालयमा १ घण्टा धर्ना, बुधबार २ घण्टा धर्ना र बिहीबार ३ घण्टा धर्ना दिने आन्दोलनको कार्यक्रम तय गरेको छ। यसैगरी शुक्रबारदेखि रिले अनसन गर्ने कार्यक्रम घोषणा गरिएको सचिव रामनारायण विश्वासले विज्ञप्तिमार्फत सार्वजनिक गरेका छन्। पत्रकारमाथि श्रृंखलावद्ध आक्रमण गर्दै आएको सप्तरी प्रहरीले शनिबार मेमो खबर अनलाइनका सम्पादक चन्दन यादवमाथि समेत दुर्व्यवहार गरेका छन्। राजविराज नगरपालिकास्थित कुनौलीहनुमाननगर छुट्टिने सडकमा रहेको प्रहरी बिटको तस्विर खिचेपछि बिटमा रहेका प्रहरी अर्जुन कुमार यादवले फोटो डिलिट गर्न भन्दै मोबाइल खोस्ने प्रयास गरेको पत्रकार यादवले बताए। सूचना पाएलगत्तै भेला भएका पत्रकारहरूले उक्त कार्यको प्रतिकार्य गर्दै फोटो डिलिट नगर्ने अडान राख्दै मोबाइल फिर्ता गराएका छन्। पत्रकार सुरक्षा र प्रेस स्वतन्त्रताको खोजी गर्दै मैनबत्ती बालेर आनदोलनको उद्घोष गरेको नेपाल पत्रकार महासंघ सप्तरीले चार दिनदेखि लगातार जुलुस प्रदर्शन र धर्ना गरेको छ। समाचार संकलन गरेर जिल्ला प्रहरी कार्यालयबाट फर्किन लागेका अन्नपूर्णकर्मी पोखरेलमाथि साउन १५ गते प्रहरी सहायक निरीक्षक राजेश्वर महतोले कुटपिट र दुव्र्यवहार गरेका थिए। यस्तै जिल्ला प्रशासन कार्यालयले साउन २४ गते सूचना जारी गर्दै बिना अनुमति प्रशासन कार्यालय परिसरको फोटो, भिडियो खिची सामाजिक सञ्जाल, अनलाइन तथा पत्रपत्रिकामा राखेमा कारवाही गर्ने सूचना जारी गरेको थियो। उक्त सूचना प्रशासन कार्यालयले विज्ञप्तिमार्फत फिर्ता लिएपनि महासंघले क्षमायाचनासहित फिर्ता लिनुपर्ने र पत्रकार पोखरेलमाथि आक्रमण गर्ने दोषी प्रहरीलाई कारवाही गर्नुपर्ने अडान राख्दै आएको छ।"
कर्णालीका युवाले भनेविदेश पलायन रोकियोस्,"दैलेख : कर्णालीका युवाहरूले युवाहरूलाई विदेश पलायन हुनबाट रोक्नुपर्ने माग गरेका छन्। तीनै तहका सरकारले युवा स्वरोजगारका कार्यक्रमलाई पहिलो प्राथमिकतामा राखेर युवाहरूलाई विदेश पलायनबाट रोक्नुपर्ने माग गरेका हुन्। अन्तर्राष्ट्रिय युवा दिवसका अवसरमा सुर्खेतमा आयोजित प्रदेश युवा भेलामा युवाहरूले कर्णालीमा स्थानीय स्तरमै रोजगारीको अवसर प्राप्त हुन नसकेको गुनासो गरेका छन्। दैलेखका बिमल उपाध्यायले अहिलेको अवस्थामा युवा पलायन देशकै जटिल एवं पेचिलो समस्या बन्दै गएको बताए। सत्ताको बागडोर सम्हालेका नेताहरूले युवाहरूको कुरा नै सुन्न चाहेको देखिँदैन, दिवसको दिनमा मात्रै अधिकारको कुरा गर्ने प्रवृत्ति त्याग्नुपर्छ, उनले भने। सुर्खेतका प्रविन बयकले युवाहरू क्षमतावान हुँदा हुँदै सरकारले पर्याप्त अवसर नदिएको गुनासो गरेका छन्। युवाहरू क्षमतावान् छन् आफ्नो क्षमताले भ्यायसम्म योगदान दिईरहेका छन् तर, सरकारले दिने अवसर पर्याप्त छैन, अवसरका लागि युवाहरू पनि अग्रसर हुनुपर्छ, उनले भने। सरकारले युवाहरूलाई विदेश पलायनबाट रोक्न ठोस् कदम चाल्नुपर्ने उनको माग छ। विदेश पलायनबाट रोक्नका लागि रोजगारी सिर्जना नै प्रमुख उपाय भएको बयकको भनाइ छ।"
कैदी मृत्यु प्रकरण : आफन्तले शव बुझ्न मानेनन्,"खाँदबारी : जिल्ला कारागार संखुवासभामा बुधबार राति कुटपिटबाट मृत्यु भएका दुई कैदीको शव आफन्तले बुझ्न मानेका छैनन्। आज (शनिबार) आफन्तको किटानी जाहेरीपछि शवको पोष्टर्माट गरिए पनि घटनामा संलग्नको नाम सार्वजनिक नगरेको भन्दै आफन्तले शव बुझेनन्। पीडितले किटानी जाहेरी दिएका आधारमा कारागारमा खटिएका प्रहरी सहायक निरीक्षक लक्ष्मी चौधरी र कारागार प्रमुख राजेन्द्र घिमिरेको नाम मात्र जिल्ला प्रहरी कार्यालयले शनिबार दिउँसो नाम सार्वजनिक गरेको छ। शुक्रबार जिल्ला प्रशासन कार्यालय र पीडित पक्षबीच शुक्रबार भएको समझदारीमा पोष्टर्माटमा पछि घटनामा संलग्नहरूको नाम सार्वजनिक गर्ने सहमति भएपनि प्रहरी कार्यालयले झारोटार्ने गरी दुई जनाको मात्र नाम सार्वजनिक गरेको मृतक विनोद तोलाङ्गीकी दिदि भिमा रम्तेलले बताइन्। रम्तेलले भनिन्, 'घटना घटेको चार दिनसम्म दोषीलाई सार्वजनिक नगर्नु राज्यको गैरजिम्मेवारी हो। सुरक्षा घेराभित्रको घटनाको छानविन गर्न नसक्नेले कसरी बाहिरको छानविन गर्नसक्छ।' अनुसान्धान टोलीले सीसी फुटेज बरामद गरे पनि घटनामा संलग्नलाई सार्वजनिक गर्न ढिलाई गर्नु शंकास्पद रहेको पीडितको गुनासो छ। सीसी फुटेजका आधारमै कैदीलाई प्रहरीले कुटपिट गरेको तथ्य बाहिरिएको थियो। कागारको तल्लो ब्लकको झ्यालको रड काटेर भाग्ने क्रममा डीउटीमा रहेका प्रहरीले कारागार प्रशासनमा जानकारी गराई बाहिर निस्किएका कैदीलाई नियन्त्रणमा लिने क्रममा प्रहरीद्वारा कुटपिट गरिएको थियो। प्रहरीले कुटपिट गरेपछि दुबै कैदीलाई पुनः उनीहरू बस्ने ब्लकमा बुझाइएको र त्यसपछि कुटपिट गरी सख्त घाइते बनाएको जिल्ला प्रहरी कार्यालयले सार्वजनिक गरेको विज्ञप्तिमा भनिएको छ। घाइते कैदीहरूको उपचारको क्रममा जिल्ला अस्पतालमा मृत्यु भएको थियो। प्रहरीको कुटपिटपछि बुधबार विहान संखुवासभाको मादीका २० वर्षीय विनोद तोलाङ्गी र नुवाकोट ककनीका २७ वर्षीय आकाश बलामीको मृत्यु भएको थियो।"
खाद्य कम्पनीमा चामल आउनै छाड्यो,"रुकुमपश्चिम : खाद्य व्यवस्था तथा व्यापार कम्पनी लिमिटेड रुकुमपश्चिम शाखाबाट स्टिम जिरा, सोना मन्सुली, अरुवा मोटो र बास्मती चामल बिक्री हुँदै आएको थियो। यीमध्येका केही सस्तोमा पाइने भएपछि खाद्यको चामलप्रति उपभोक्ताको आकर्षण थियो। रुकुमपश्चिम शाखाबाट अहिले स्टिम जिरा मात्रै बिक्री हुने गरेको जनाइएको छ। 'बजारको तुलनामा खाद्यमा चामल केही सास्तो पाइन्छ। यहाँबाट किन्दा प्रतिकिलो ३० देखि ४० सम्म फरक पर्छ', शाखा प्रमुख विनोद चन्दले भने, 'अहिले खाद्यमा भनेजति चामल छैन। स्टिम जिरा मात्रै मौज्दात छ।' चन्दका अनुसार अहिले गोदाममा पाँच सय ३५ क्विन्टल चामल मौज्दात छ। 'गत आर्थिक वर्ष २०७९८० मा कम्पनीमा ३६ हजार ९४ क्विन्टल ६५ केजी आएको थियो, सोही चामल अहिले पनि मौज्दनत छ', उनले भने। चालु आवमा पनि नेपालगञ्ज र तुलसीपुरबाट चामल ल्याउने तयारी भइरहेको शाखा प्रमुख चन्दले जानकारी दिए। 'पहिलाका वर्ष तुलसीपुरबाट मात्रै ढुवानी हुने गरेकामा यस वर्ष नेपालगन्जबाट पनि आउने भएको छ', उनले भने, 'जिल्लामा १५ हजार क्विन्टल कोटा भए पनि कोटा थप हुनसक्छ।' सोना मन्सुली, अरुवा मोटो र बास्मती कम्पनीको शाखामा नआएको बताउँदै चन्दले यहाँबाट उक्त चामल बेच्न छोडिएको जानकारी दिए। त्यस्तै बिक्री केन्द्र स्यालाखदीमा बर्खामा चामल पठाउन नसकिएको जिल्ला शाखाले जनाएको छ। गत आवमा नौ सय ९९ क्विन्टल चामल पुगेकामा यस अवका लागि एक हजार कोटाको ठेक्का आह्वान भएको शाखा प्रमुख चन्दले बताए। भारतबाट हुने चामल निर्यात बन्द गरेकाले यस वर्ष कति चामल आउने हो भन्न नसकिने उनको भनाइ थियो। जिल्लामा रहेका पाँच सहकारीले शाखाबाट चामल लिएर गाउँमा बिक्री गर्न थालेपछि खाद्यको चामल गाउँसम्म पुग्न थालेको चन्दले बताए। उनका अनुसार अहिले कम्पनी र दुई सहकारीबीच सम्झौता भएकाले उक्त सहकारीले मात्रै चामल बेच्ने गरेका छन्। 'सहकारीमार्फत गाउँमै सस्तोमा पाएपछि सर्वसाधारण खुसी भएका थिए', उनले भने, 'अहिले केही सहकारीले ढुवानीको समस्याका कारण बेच्न छाडेका छन्।'"
हात्ती दिवसमा सौराहामा वनभोज,"भरतपुर : सौराहामा हात्तीलाई वनभोज खुवाइएको छ। अन्तर्राष्ट्रिय हात्ती दिवसका अवसरमा युनाइटेड हात्ती सञ्चालन सहकारीले हात्तीको वनभोजको आयोजना गरेको हो। चितवन राष्ट्रिय निकुञ्ज र सौराहाका व्यवसायीले पालेका सहित ६५ वटा हात्तीलाई वनभोज खुवाइएको हो। निकुञ्जका प्रमुख संरक्षण अधिकृत डिलबहादुर पुर्जा पुनले हात्तीलाई केक खुवाएका थिए। हात्तीलाई खीर, केक , उखु , कुची , सख्खर खुवाइएको थियो। पर्यटनमा पहिचान बोकेको हात्तीलाई बिदा दिएर वनभोज खुवाइएको युनाइटेड हात्ती सञ्चालन सहकारीका अध्यक्ष दिपेन्द्र खतिवडाले बताए। निकुञ्जका वरिष्ठ पशु चिकित्सक डा विजय कुमार श्रेष्ठले नेपालमा हात्तीको अवस्था, महत्त्व, रहनसहन र स्याहार सुसारका विषयमा जानकारी गराएका थिए। बासस्थानकै कारण हात्तीको संरक्षणमा चुनौती देखिए पनि संख्याको हिसाबमा चित्त बुझ्ने अवस्था भएको प्रमुख संरक्षण अधिकृत पुनले बताए। खुम्चिँदै गएको वन क्षेत्रका कारण हात्तीको वासस्थान, वनविनाश, खानेकुरा र पानीको अभावले हात्ती संकटमा रहेको संरक्षणकर्मी रामकुमार अर्यालले बताए। हरेक वर्ष अगष्ट १२ मा अन्तर्राष्ट्रिय हात्ती दिवस मनाइन्छ।"
कैलालीमा ११८ जनाले गरे रक्तदान,धनगढी : कैलालीमा आयोजना गरिएको खीर खाने तथा रक्तदान महोत्सवमा ११८ जनाले रक्तदान गरेका गरेका छन्। बैतडी समाज कैलालीले आयोजना गरेको कार्यक्रममा शनिबार १० जना महिलासहित ११८ जनाले रक्तदान गरेको संयोजक राजबहादुर चन्दले जानकारी दिए। समाजले वर्षको दुई पटक बृहत् रक्तदान कार्यक्रमको आयोजना गर्दै आएको छ। बर्खाका बेला बिरामीको चाप बढी रहेकाले समाजले रक्तदान कार्यक्रमको आयोजना गरेको हो।
सुक्खा पहिरोमा खसेको ढुङ्गाले लागेर प्रहरीको मृत्यु,"मकवानपुरको भिमफेदी गाउँपालिका२ भैँसेमा सुक्खा पहिरासँगै खसेको ढुङ्गाले लागेर घाइते भएका नेपालीलाई उपचारका लागि हेटौँडा अस्पताल ल्याइएकामा उपचारका क्रममा मृत्यु भएको प्रवक्ता कार्कीले जानकारी दिए। मनहरी : मकवानपुरमा सुक्खा पहिरोमा खसेको ढुङ्गा लागेर घाइते भएका प्रहरी जवानको मृत्यु भएको छ । जिल्ला प्रहरी नायब उपरीक्षक एवं प्रहरी प्रवक्ता टेकबहादुर कार्कीका अनुसार प्रहरी चौकी भैँसेमा कार्यरत २२ वर्षीय प्रहरी जवान कीर्तिबहादुर नेपालीको शुक्रबार साँझ मृत्यु भएको हो । मकवानपुरको भिमफेदी गाउँपालिका२ भैँसेमा सुक्खा पहिरासँगै खसेको ढुङ्गाले लागेर घाइते भएका नेपालीलाई उपचारका लागि हेटौँडा अस्पताल ल्याइएकामा उपचारका क्रममा मृत्यु भएको प्रवक्ता कार्कीले जानकारी दिए। 'बिहीबार भैँसेस्थित प्रहरी पोष्टमा काम गरिरहेका समयमा उहाँ चिप्लिएर घाइते हुनुभएको थियो', उनले भने, 'हेटौँडा अस्पतालमा उपचारपछि फर्किने क्रममा शुक्रबार दिउँसो ढुङ्गा लागेर नेपाली पुनःघाइते भएपछि घटनास्थलबाटै अस्पताल पुर्याइएको थियो ।' नेपालीसँगै प्रहरी जवान सुनिल मेचे पनि घाइते भएकामा उनको भने अवस्था सामान्य रहेको कार्कीले बताए। मृतक नेपाली जाजरकोटको शिवालय नगरपालिका८ का स्थायी बासिन्दा रहेको प्रहरीले जनाएको छ । उनको शव आज परिवारलाई जिम्मा लगाइ जाजरकोट पठाउने तयारी भइरहेको प्रहरी प्रवक्ता कार्कीले जानकारी दिए। रासस"
बागमतीको १० जिल्लामा दुर्घटनामा परी २९९ जनाको मृत्यु,"हेटौंडा : बागमती प्रदेशमा गत आर्थिक वर्ष २०७९०८० मा सवारी दुर्घटनाबाट २९९ जनाले ज्यान गुमाएका छन्। प्रदेशको काठमाडौं, ललितपुर र भक्तपुरबाहेकका १० जिल्लामा विभिन्न समयमा भएको दुर्घटनाको क्षतिबारे प्रदेश प्रहरी कार्यालय हेटौंडाले तथ्यांक सार्वजनिक गरेको हो। सो अवधिमा १ हजार ३ सय ६१ वटा दुर्घटना हुँदा ठूलो संख्यामा मानिसहरूको मृत्यु भएको र २ हजार ८ सय ९१ जना घाइते भएको प्रदेश प्रहरी कार्यालय हेटौंडाले जनाएको छ। अघिल्लो आर्थिक वर्ष २०७८०७९ को तुलनामा दुर्घटना र मृतकको संख्या कम भए पनि यसलाई अझै न्यूनीकरण गर्दै लैजान प्रहरीले प्रयास गरिएको कार्यालयले जनाएको छ। आर्थिक वर्ष २०७८०७९ मा १ हजार ७ सय ९८ वटा दुर्घटना हुँदा ४१३ जनाको मृत्यु भएको थियो। त्यस्तै ३ हजार ९ सय ९५ जना घाइते भएका थिए। सवारी चालकले मादक पदार्थ सेवन गर्नु, सवारीको अवस्था अकस्मात् बिग्रनु, साँघुरो सडक, तीव्र गति, ट्राफिक नियमको पालना नगर्नु जस्ता कारणबाट अधिकांश दुर्घटना भएको प्रहरीको भनाइ छ।"
मकवानपुरमा पहिरोले दुई घर पुरियो,हेटौंडा : अविरल वर्षाका कारण पहिरो जाँदा मकवानपुरमा दुई वटा घर पुरिएको छ। शनिबार दिउँसो त्रिभुवन राजपथअन्तर्गत पर्ने भीमफेदी गाउँपालिका२ भैंसेस्थित सडक खण्ड नजिकै रहेको दुईवटा घरमा पहिरोले पूर्ण क्षति पुर्याएको हो। पहिरोले स्थानीय ७० वर्षीय रामकृष्ण देउलाको ब्लकले बनाएको टिनको छाना भएको २ वटा कच्ची घरमा क्षति पुर्याएको जिल्ला प्रहरी कार्यालय मकवानपुरका प्रहरी नायव उपरीक्षक टेकबहादुर कार्कीले जानकारी दिए। सो घटनामा मानवीय क्षति भने नभएको प्रहरीको भनाइ छ। पहिरोको कारण हेटौंडा भैंसे पालुङ नौबिसे हुँदै काठमाडौं जोड्ने त्रिभुवन राजपथ अवरुद्ध भएको छ।
कालोपत्रे सडकमाथि थुपारिएको माटोले स्थानीयलाई सास्ती,"टीकापुर : कैलालीको टीकापुर नगरपालिका१ मा निर्माण गरिएको सतही ढलको माटो सडकबाट नहटाउँदा स्थानीयलाई सास्ती भएको छ। वडा नम्बर १ को ब्लक नम्बर १३, १४, ६ र ७ मा सतही ढल निर्माण गर्दा सडकमा थुपारिएको माटो नहटाउँदा स्थानीयलाई आवतजावतमा सास्ती भएको हो। ब्लक नम्बर १४ मा ढल निर्माण गर्दा पक्की सडकमा झण्डै दुई फिट बढी माटो थुपारिएको छ। टीकापुर बजार क्षेत्र प्रवेश गर्ने मुख्य सडकका रुपमा रहेको उक्त बाटोमा वर्षायाममा पानी परेको दिन आउजाउ गर्न सास्ती हुने गरेको स्थानीय व्यवसायी प्रदीप विष्टले बताए। पक्की रहेको सडकमा ढल निर्माण गर्दा थुपारिएको माटो छ, दैनिक जसो दुर्घटनाहरु भइरहेका छन् विष्टले भने व्यापार व्यवसाय गर्न समेत समस्या छ, ग्राहक आउने बाटो नै हिलाम्ये छ। विष्टले ढलको ढक्कन मै मोटरसाइकल, साइकल चलाउनु पर्ने वाध्यता हुँदा समेत स्थानीय सरकारले ध्यान नदिएको बताए। उक्त सडकमा कालोपत्रे र आरसीसी गरिएको बाटोमाथि माटो थुपारिएको छ। दैनिक ५६ हजार मान्छे हिँड्ने सडकमा यसरी माटो थुपार्दा समेत कोही केही बोल्दैन स्थानीय रवी सुनारले भने ढल निर्माण गरिसकेपछि निर्माण कम्पनीले तत्काल हटाउनु पर्ने माटो वर्षदिन हुँदा समेत उठाएको छैन। टीकापुर बजार क्षेत्रमा तुँदी कन्स्ट्रक्सन प्रालिले २९ किलोमिटरको सतही ढल निर्माण गरेको हो। टीकापुर नगरपालिकाका नगर प्रमुख रामलाल डगौरा थारुले ब्लक नम्बर १४ लगायतका सडकमा आवतजावत सहज होस् भन्नका लागि ग्राभेल खसाल्ने काम भइरहेको बताए। तत्कालका लागि हामीले पानी जमेको सडकमा ग्राभेल खसाल्ने काम गरिरहेका छौं नगर प्रमुख थारुले भने नाला भन्दा सडक गहिरो भएका कारण समेत हामी यही वर्षभित्र कालोपत्रे सडक निर्माण गर्ने गरी योजना अगाडि बढाएका छौं। उता, निर्माण कम्पनी तुँदी कन्स्ट्रक्सनका परियोजना प्रमुख इञ्जिनियर उदय पोखरेलले नाला निर्माणका क्रममा सडकमा थुपारिएको माटो तत्काल हटाइने बताए। हामी ढलको ढक्कन राख्ने काममा लागेकाले केही ढिलो भएको हो उनले भने तत्काल नै सडकका थुपारिएको माटो हामी हटाउने छौं। निर्माण कम्पनीले ६० करोड रुपैयाँमा सतही नाला र मलमुत्र व्यवस्थापन केन्द्र निर्माणका लागि सम्झौता गरेको थियो।"
सशस्त्र प्रहरीद्वारा मकवानपुरमा ५ करोड ५५ लाख राजश्व संकलन,"हेटौंडा : सशस्त्र प्रहरी बल नेपाल १४ नम्बर गण हेडक्वार्टर मकवानपुरले पछिल्लो ३ महिनामा साँढे ५ करोडभन्दा बढी बराबरको राजश्व संकलन गरेको छ। सशस्त्र प्रहरीले यो अवधिमा मकवानपुरमा एक दर्जनबढी उद्धारका कार्य गरेको छ। गणले अवैध सामानहरू बरामद गर्नुको साथै ३३ वटा सवारी साधन नियन्त्रणमा लिएको जनाएको छ। अवैध सामान ओसारपसार गर्ने ३२ वटा ट्रकबाट ५ करोड २० लाख ४० हजार ७ सय ६४ रुपैयाँ राजस्व र एउटा पिकअप भ्यानसहित अवैध सामान बरामदबाट ३४ लाख ६४ हजार ९० रुपैयाँ गरी जम्मा ५ करोड ५५ लाख ४ हजार ८ सय ५४ रुपैयाँ बराबरको अवैध सामान बरामद गरी जरिवाना गराइएको गणका प्रमुख अनिल कार्कीले जानकारी दिएका छन्। नियन्त्रणमा लिइएका १४ वटा ट्रकलाई राजश्व अनुसन्धान विभाग हरिहरभवन काठमाडौंमा पठाइएको, १८ वटा ट्रक र अवैध सामानलाई राजश्व अनुसन्धान कार्यालय पथलैयाको जिम्मा लगाइएको, एउटा पिक अपभ्यानसहित अवैध सामानलाई वीरगंज भन्सार कार्यालय पठाइएको उनले बताए। त्यस्तै जिल्लाका विभिन्न स्थानमा पुगेर विपदको जोखिम न्यूनीकरण, खोज तथा उद्धार कार्य गर्नुको साथै विपद् व्यवस्थापन सम्बन्धी जनचेतनामुलक अभिमुखीकरण कक्षा सञ्चालन, जलवायु परिवर्तन सम्बन्धी अभिमुखीकरण लगायतका सचेतनामुलक कार्यक्रम आयोजना गरिएको कार्कीले बताए।"
क्यानका कार्यवाहक सचिवलाई हेटौंडामा मोबिल छ्यापियो,हेटौंडा : क्रिकेट एसोसिएसन अफ नेपाल (क्यान) का कार्यवाहक सचिव दुर्गाराज पाठकलाई हेटौँडामा मोबिल छ्यापिएको छ। खाना खाने क्रममा पाठकलाई २ जनाले मोबिल छ्यापेर भागेका हुन्। उनी आज संघको आठौ वार्षिक साधारण सभा तथा चौथो अधिवेशन कार्यक्रममा सहभागी हुन हेटौंडा आएका थिए। अधिवेशनको उद्घाटन कार्यक्रम सकिए लगत्तै खाना खाइरहेको समयमा पाठकमाथि स्कुटरमा आएका दुई जना व्यक्तिले मोबिल छ्यापेर भागेको मकवानपुरका प्रहरी नायव उपरीक्षक टेकबहादुर कार्कीले बताए। मोबिल छ्यापेर भाग्नेहरूको विरुद्ध उजुरी प्राप्त भएको र अहिले खोजी कार्य चलिरहेको कार्कीले बताए।
सेतीमा युवक बेपत्ता,बझाङ : बझाङमा सेती नदीमा माछा मार्न गएका एक युवक बेपत्ता भएका छन्। दुर्गाथली गाउँपालिकाको मौरीबगरस्थित सेती नदीमा शुक्रबार साँझ माछा मार्ने क्रममा कैलालीको लम्कीचुहा नगरपालिका९ प्रतापपुरका ३० वर्षीय प्रकाश बम बेपत्ता भएका जिल्ला प्रहरी कार्यालयका सूचना अधिकारी तथा प्रहरी निरीक्षक रमेशदत्त अवस्थीले जानकारी दिए। बेपत्ता बम दुर्गाथली२ मौरीबगरमा मजदुरी गर्दै आएका थिए। प्रहरीले उनको खोजी गरिरहेको छ।
कैलालीको बुढीतोलामा एकतर्फी सडक सञ्चालन,"बैतडी : कैलालीको बुढीतोलामा अवरुद्ध भीमदत्त राजमार्ग आंशिक रूपमा सुरु भएको छ। विगत ५ दिनदेखि लगातार मर्मतको काम गरिएकोमा शनिबार दिउँसो आंशिक रूपमा मात्रै ट्याक खोल्न सकिएको प्रादेशिक ट्राफिक प्रहरी कार्यालय अत्तरियाका प्रहरी सहायक निरीक्षक जनकबहादुर धानुकले जानकारी दिए। गत सोमबार रातिको अविरल वर्षाका कारण कैलालीको गोदावरी नगरपालिका४ को बुढीतोलमा सडक भाँसिनुका साथै सडकमाथिबाट पहिरो समेत खसेको थियो। मर्मत गरिएको सडक पनि लगातार भइरहेको वर्षाका कारण हिलाम्मे भएकाले सहज आवतजावत भने भइरहेको छैन। खाली सवारी साधनलाई मात्रै एकतर्फी रूपमा सञ्चालन गर्न दिइएको प्रादेशिक ट्राफिक प्रहरी कार्यालय अत्तरियाले जनाएको छ। खाली बस, ट्रक, जीप मोटरसाइकल लगायतका साधनलाई एकतर्फी सञ्चालन गर्न दिइएको छ। खाली सवारी साधनपनि हिलोमा फस्ने जोखिम बढेको बताइएको छ। मालवाहक सवारी साधन सञ्चालन गर्न नदिएका प्रहरीको भनाइ छ। सुदूरपश्चिम लगायतका देशका विभिन्न ठाउँमा मंगलबारसम्म नै वर्षाको सम्भावना रहेकाले पूर्णरूपमा राजमार्ग सुरु हुन समय लाग्ने बताइएको छ। त्यसयता सुदूरपश्चिम प्रदेशका तराईका जिल्ला प्रदेश राजधानी कैलाली र कञ्चनपुरबाट महाडका ७ जिल्ला आउने सवारी साधन तथा पहाडी ७ जिल्ला डोटी, अछाम, बाजुरा, डडेल्धुरा, बझाङ, बैतडी र दार्चुलाबाट कैलाली तथा कञ्चनपुर जाने सवारी साधन पूर्ण रूपमा ठप्प थिए।"
विद्युतीय सवारी साधनको प्रयोग प्रोत्साहन र प्रवर्द्धन गर्न र्याली,"काठमाडौं : नेपाल विद्युत् प्राधिकरणले देशभित्र उत्पादित स्वच्छ हरित ऊर्जाको यही खपत बढाउनका लागि विद्युतीय सवारी साधनको प्रयोगलाई प्रोत्साहन र प्रवर्द्धन गर्न र्याली आयोजना गरेको छ। आफ्नो ३८औँ वार्षिकोत्सवको अवसरमा प्राधिकरणले आज विद्युतीय सवारी साधनको प्रयोग र प्रवर्द्धनका लागि र्याली आयोजना गरेको हो। प्राधिकरणको प्रधान कार्यालय रत्नपार्कबाट सुरु भएको विद्युतीय सवारी साधनको र्याली माइतीघर, नयाँ बानेश्वर, तीनकुने, सिनामङ्गल, एयरपोर्ट, गौशाला, चावहिल, महाराजगञ्ज, लाजिम्पाट, लैनचौर, दरबारमार्ग हुँदै पुनः रत्पार्कमा पुगी सम्पन्न भएको थियो। र्यालीको उद्घाटन गर्दै ऊर्जा, जलस्रोत तथा सिँचाइमन्त्री शक्तिबहादुर बस्नेतले देशभित्र उत्पादित विद्युत्को खपत बढाउन र स्वच्छ वातावरणका लागि विद्युतीय सामाग्री तथा सवारी साधनको प्रयोगलाई प्रोत्साहन र प्रवर्द्धन गर्ने नीति सरकारको रहेको बताए। उनले पेट्रोलियम पदार्थको आयात कम गर्न विद्युतीय सवारी साधन र सामग्रीको प्रयोग बढाउनुपर्नेमा जोड दिए। कार्यक्रममा ऊर्जा, जलस्रोत तथा सिँचाइ मन्त्रालयका सचिव दिनेशकुमार घिमिरे, प्राधिकरणका कार्यकारी निर्देशक कुलमान घिसिङ, नाडा अटोमोबाइल्स एशोसिएशन अफ नेपालका पदाधिकारी, विद्युतीय सवारी साधनका प्रयोकर्तालगायतको उपस्थिति थियो। प्राधिकरणले सहरी क्षेत्रका लागि विद्युतीय गाडी मात्र किन्ने नीति लिएको छ। पेट्रोल र डिजेलबाट चल्ने गाडीलाई विद्युतीय बनाउने कार्यक्रम अगाडि बढाइएको छ। प्राधिकरणले विद्युत् खपत अझ बढाउन तथा विद्युतीय सवारी साधनलाई प्रोत्साहित गर्न देशभरका विभिन्न ठाउँमा ५१ चार्जिङ स्टेसन निर्माण गरेको छ। थप १३ स्टेसन निर्माण प्रक्रिया अगाडि बढाइएको छ। त्यस्तै, निजी क्षेत्रलाई प्रवर्द्धन गर्ने नीतिअनुरुप देशका विभिन्न ठाउँमा एक सयभन्दा बढी चार्जिङ स्टेसन जडान भइरहेका छन्। चार्जिङ स्टेसनको महसुलमा विशेष सहुलियत प्रदान गरिएको प्राधिकरणले जनाएको छ। चार्जिङ स्टेसन रहने स्थानसम्म लाइन निःशुल्क निर्माण गरिदिने र दुई सय केभिएसम्मको विद्युत् प्राधिकरणको ट्रान्सफर्मरबाट दिने व्यवस्था गरिएको छ। विद्युतीय सवारी साधनको प्रयोग पनि बढ्दै गएको छ। आव २०७७७८ मा चार पाङग्रे सवारी साधन (कार, जिप) दुई सय ४९ आयात गरिएकामा गत आर्थिक वर्षमा चार हजार पाँच सय ७० आयात गरिएका थिए। तीन वर्षमा आयात भएका विद्युतीय सवारी साधनको संख्या छ हजार छ सय २६ रहेको छ। साथै, ६० विद्युतीय बस आयात गरिएका प्राधिकरणले जनाएको छ। तीन वर्षमा नौ हजार सात सय ९० दुई पाङग्रे सवारी साधन आयात गरिएका छन्।"
तरकारी बेचेर आत्मनिर्भर बन्दै महिला,"गलेश्वर (म्याग्दी) : म्याग्दीको बेनी नगरपालिका२ खबराकी ५४ वर्षीया पवित्रा कार्कीको दैनिकी दुई किलोमिटरको दूरी पार गर्दै आफ्नै बारीमा फलेको तरकारी लिएर बेनी बजारमा बेच्नमै व्यस्त हुन्छ। प्रत्येक साँझ बारीमा फलेको तरकारी टिपेर घरको छानामाथि शीतमा राख्ने र भोलिपल्ट बिहानै ती तरकारीलाई डोकोमा बोकेर बजारसम्म पुर्याएर बिक्री गर्ने उनको दैनिकी नै बनेको छ। उनले मौसमअनुसार तरकारी खेती गरेकी छन्। दैनिक कति किलो तरकारी बिक्री हुन्छ यसको कुनै हिसाब नै छैन उनीसँग। 'आफ्ने बारीमा फलाएको तरकारीको के हिसाब राख्नु र ? बारीबाट टिप्यो, डोकोमा हाल्यो, भोलिपल्ट बिहानै बजार ल्यायो, बेच्यो, सिद्धियो', कार्कीले भनिन्, 'अन्तबाट खरिद गरेर बेच्ने भए पो यति किलो खरिद गरेँ भन्ने हिसाब हुन्छ। यी सबै आफ्नै बारीमा फलाइएका हुन्।' कार्कीले १० वर्षदेखि यसैगरी डोकोमा बोकेर तरकारी बेच्दै आएकी छन्। बेनी बजारमा उनीलाई तरकारी आमै भनेर चिन्ने र बोलाउने गरेका अनुभव सुनाइन्। बिहान बेनी बजारका घरघरमा तरकारी पुर्याउने कार्कीले दैनिक एक डोका तरकारी बिक्री गरेर दुई हजारदेखि तीन हजारसम्म कमाउने गरेको बताइन्। उनका अनुसार गत जेठदेखि साउनको तेस्रो सातासम्म बर्खे तरकारी बेचेर दुई लाख बढी कमाइ भएको छ। मौसम अनुसारका तरकारी बढी बिक्री गरे पनि साग र धनियाँ भने कहिल्यै नछुट्ने कार्कीले बताइन्। 'दैनिक थोरै भनेको दुई हजार आम्दानी हुन्छ। प्रायः तीन हजार पाँचसयसम्म भइरहन्छ। बर्खे तरकारी बेचेर दुई लाख ६५ हजार कमाएछु', उनले भनिन्। तरकारीबाट कमाएको पैसाले कार्कीले म्याग्दीको पर्यटकीय स्थल लभ्लीहिलमा चारतले पक्की घर बनाएकी छन्। कार्कीका पति चन्द्रबहादुर र छोरा नारायणले गाउँमा नै तरकारी खेती गर्छन्। न्द्रबहादुर जिल्लाकै अगुवा कृषक छन्। कार्कीले झैँ आफ्नै बारीमा फलेको तरकारी बेचेर विगत पाँच वर्षदेखि घर चलाउँदै आएकी छन् मंगला गाउँपालिकाकी चन्द्रमाया सापकोटाले पनि। ३८ वर्षिया सापकोटाको दैनिक सात सयदेखि एक हजारसम्म आम्दानी हुने गर्दछ। उनले बर्खे बालीभन्दा हिउँदे बालीबाट बढी आम्दानी गर्ने गरेको बताइन्। 'हिजोआजको समयमा फलेको तरकारीबाट भन्दा हिउँदे बाली चना, केराउ, साग, जाँतोमा पिसेको दाल र अन्य गेडागुडीबाट मैले दिनको एक हजार पाँच सयसम्म आम्दानी गरेको छु', उनले भनिन्। कार्की र सापकोटा जस्तै जिल्लाका धेरै महिला पछिल्लो समय तरकारी खेतीबाट आत्मनिर्भर बन्दै गएका छन्। जिल्लाका कृषकले अहिले गोलभेँडा प्रतिकिलो एक सय ५० सम्ममा बिक्री गर्दै आएका छन्। वर्षाको समयमा यहाँका किसानले आलु, प्याज, बर्खे खुर्सानी, भेन्टा रायोको सागलगायत हरियो तरकारी बेच्ने गर्दछन्। साथीले गरेको देखेर आफूले पनि सकिँदो रहेछ भनेर तरकारी खेती सुरु गरेको स्थानीय अप्सरा घिमिरेले बताइन्। बारीमा फलेको तरकारीलाई नजिकको बजारसम्म ल्याएर बेच्न सुरुसुरुमा लाज लागेको भन्दै उनले अहिले त उमेरले साथ दिएसम्म यही व्यापार गर्ने बताइन्। 'बजारका घरघरमा डुलाएर बेच्न मलाई पहिला त लाज लागेको थियो। अहिले आफ्नो पेसाव्यापार हो भन्ने बुझेको छु। अब सकुञ्जेल यही काम गर्ने हो', अप्सराले भनिन्। उनका अनुसार बेनी बजारमा प्रत्येक बिहान अर्गानिक तरकारी किन्ने ग्राहकको भीड देख्न सकिन्छ। प्रायः मर्निङ वाक गर्नेले तरकारी किनेर लैजाने गर्दछन्।"
सौराहाका हात्तीलाई वनभोज,"सौरहा : १२औँ अन्तर्राष्ट्रिय हात्ती दिवसको अवसरमा चितवनको सौराहामा हात्तीलाई वनभोज खुवाइएको छ। युनाइटेड हात्ती सञ्चालन सहकारी संस्थाले बाघमारा मध्यवर्ती सामुदायिक वनको प्रांगणमा वनभोज खुवाइएको हो। हात्ती दिवसको अवसरमा हरेक वर्ष हात्तीलाई फलफूल, सखरसहितको भोजन खुवाइने गरिन्छ। सौराहामा निजी स्तरमा सञ्चालित तथा सरकारी र राष्ट्रिय प्रकृति संरक्षण कोषका हात्तीलाई वनभोज खुवाइएको हो। हात्तीलाई पोष्टिक आहारको रूपमा केरा, स्याउ, उखु, खर्बुजा, चना खुवाइएको थियो। कार्यक्रममा सहभागीहरुले हात्तीलाई लोप हुनबाट बचाउन यसको आवश्यकता महसुस गरी संरक्षणमा नीतिगत व्यवस्था गर्नुपर्ने बताएका थिए। नेपालमा जंगली तथा घरपालुवा गरी करिब ५ सय हात्ती रहेको तथ्यांक छ। सन् २०१२ देखि क्यानडाबाट हात्ती दिवस मनाउन सुरु गरिएको थियो।"
आकर्षणको केन्द्र बेथानचोक नारायणथान,"काठमाडौं : काभ्रेको बेथानचोक गाउँपालिकाको दक्षिणी भेग एवं महाभारत पर्वत शृंखलाको उच्चविन्दुमा रहेको नारायण थान मल्लकालमा नै राजपरिवारको आकर्षणको केन्द्र रहेको पाइएको छ। पालिकाको केन्द्र ढुंखर्कबाट करिब ४ घण्टाको पैदलमार्गबाट पुग्न सकिने नारायणथान जान केही माथिसम्म मोटरबाटो पनि बनेको छ। मोटरबाट जाँदा सवारी रोकेपछि कम्तीमा ४५ मिनेटको पैदल यात्रापछि नारायणथान पुग्न सकिने यो क्षेत्र मध्यकालदेखि हालसम्म पनि पर्यटकीय एवं धार्मिक महत्वको केन्द्रको रूपमा रहेको हो। संस्कृति तथा पुरातत्व अध्ययन केन्द्रले तीन महिना लगाएर गरेको अध्ययनबाट यस क्षेत्रको ऐतिहासिक महत्वबारे जानकारी प्राप्त भएको हो। महाभारत डाँडोमा कचौरा आकारको भूबनोटमा एउटा नारायणको मन्दिर छ। त्यसको पश्चिमपट्टि गणेशको मन्दिर छ। सोभित्र गणेशको साढे १३ इन्च अग्लो ढुंगाको मूर्ति छ। त्यसकै छेउमा दक्षिणपट्टि विष्णुको मन्दिर छ। यो मन्दिर करिब १० फिट अग्लो छ। त्योभित्र ३५ इन्च अग्लो र २३ इन्च चौडा हातमा शंखचक्र गदा पद्म लिएको स्थान आसनमा रहेको विष्णुको शिलाको मूर्ति छ। त्योसँगै २१ इन्च अग्लो लक्ष्मीको र २३ इन्च अग्लो विष्णुको अर्को मूर्ति रहेको छ। यो मन्दिर उत्तरतिर फर्किएको छ। त्यसको उत्तरपूर्वमा विशाल सत्तल बनाइएको छ। पाटीसँगै वैवा स्वामी १००८ राघवेन्द्रको शालिक बनाइएको छ। स्थानीय ज्ञानप्रसाद आचार्यका अनुसार २०४२ सालमा वैष्णव गुरु राघवेन्द्राचार्यले यहाँ आएर विशेष पूजा एवं धार्मिक कार्यक्रम गररेका थिए। त्यही सम्झनामा उनको मूर्ति बनाइएको हो। ऐतिहासिक स्रोतमा उल्लेख भएअनुसार राजमाता भाउजु रिद्धिलक्ष्मी र चौतारा लक्ष्मीनारायणको चर्तिकला हेर्न बाध्य महीपतेन्द्र यताउता भड्किन थाले। कुनै बेला पाटनमा बसेका उनी पछिल्लो समय पशुपति क्षेत्रमा गई बसेका थिए। लक्ष्मीनारायणले उनलाई त्यहाँबाट धपाउन अनुरोध गर्दा पनि पशुपतिका पुजारी राघवेन्द्र स्वामीले मानेका थिएनन्। तर लक्ष्मीनारायणले सिपाही पठाई महीपतेन्द्रलाई मारे। महीपतेन्द्रलाई बलजफ्ती मारेपछि यस्ता पापीको राज्यमा बस्दिनँ भनी राघवानन्द स्वामी काठमाडौं राज्य छाडी हिँडेको इतिहास भेटिन्छ। कतिपय इतिहासकारले उनी त्यहाँबाट हिँडेर महाभारतको डाँडोमा तपस्या गरेर बसे भन्ने उल्लेख गरेका छन्। तर यसमा आधिकारिकता भने भेटिएको छैन। मन्दिरभित्र स्तम्भको जस्तो देखिने तीनवटा खण्डित टुक्राहरू भेटिएका छन्। ती कुनै मूर्तिको पादपीठका लागि बनाइएको जस्ता देखिन्छन्। विष्णुको अघि राखिएको गरुढस्तम्भ भर्खरै बनाएको हो। आसपासमा पोलिएका र नपोलिएका केही माटोका भाँडाका टुक्राहरू पनि भेटिएका छन्। मन्दिरको करिब २० मिटर दक्षिणतिर एउटा गुफा रहेको छ। सो गुफा कतैबाट भूभाग फाटेर बनेको जस्तो बनेको छ। तर करिब छ दशकअघि उल्लेखित पुस्तकमा उल्लेख गरिएको जस्तो बनोटमा भने यो गुफा भेटिँदैन। बेथानचोक नारायणथान भूपतीन्द्र मल्लको समयभन्दापूर्वदेखि नै राजा महाराजाको रोजाइको क्षेत्र थियो। १८औँ शताब्दीको तेस्रो दशकमा भक्तपुरको राजा बनेका जगज्योतिर् मल्ललाई राज्यबाट निकाला गरेपछि उनी यही नारायणथानमा शरण लिन आएको कुरा कृष्णप्रसाद पराजुलीले आफ्नो पुस्तक पूर्व एकनम्बरमा उल्लेख गरेका छन्। तर अन्य कतिपय इतिहासकारहरूले उनी भागेको नभई आफ्नो राज्यकाल बीचैमा छाडेर छोरालाई जिम्मेवारी दिएको उल्लेख गर्ने गरेका छन् । तर उनको जीवनकालमै छोरा भूपतीन्द्र मल्ल राजा बनेको इतिहास भने अकाट्य छ। यो क्षेत्रमा मध्यकालमा राजामहाराजाहरूको आवतजावतको इतिहासले यो राजनीतिक महत्वको एक क्षेत्र हो भन्ने प्रमाण पाइन्छ। यहाँ जयज्योतिर् मल्लको राज्यकालपछि उनलाई सोही क्षेत्रमा धपाएको इतिहास, भूपतीन्द्र मल्लले सपनामा चाँगुनारायण बेथानचोकमा बसेको भनेर सपना देखेपछि उनी नारायणथान आएका थिए भन्ने इतिहास छ। यसले पनि यो क्षेत्र ऐतिहासिक महत्वको क्षेत्र थियो भन्ने देखिएको हो।"
सुर्तीजन्य पदार्थको कुलतबाट युवालाई जोगाऔं,"१५ देखि २५ वर्ष उमेरसमूहका युवायुवतीमा सुर्तीजन्य पदार्थको प्रयोग बढी छ। यसको बढ्दो सेवनबाट युवालाई जोगाउन अभियान नै सुरु गर्नुपर्ने विज्ञ बताउँँछन्। चुरोट र खैनीमात्र होइन, आजभोलि युवामाझ हुक्का र भेप (इलेक्ट्रिक सिगरेट) को सेवन फेसन बनिरहेको छ। १५ देखि २५ वर्ष उमेरसमूहका युवायुवतीमा सुर्तीजन्य पदार्थको प्रयोग बढी छ। यसको बढ्दो सेवनबाट युवालाई जोगाउन अभियान नै सुरु गर्नुपर्ने विज्ञ बताउँँछन्। एक तथ्यांकका अनुसार विश्वमा १० लाख २० हजार (१२ मिलियन) मानिसहरू धूमपान सेवनका कारण बर्सेनि अकालमा मृत्युवरण गरिरहेका छन्। नेपाल विकास अनुसन्धान प्रतिष्ठानका अनुसार नेपालमा पनि बर्सेनि ३७ हजार ५ सय २९ जनाले सुर्तीजन्य पदार्थको सेवनका कारण ज्यान गुमाउने गरेका छन्। सुर्तीजन्य पदार्थको बढ्दो प्रयोग विश्वव्यापी रूपमै जनस्वास्थ्यका लागि चुनौती बन्दै गइरहेको छ। सुर्तीजन्य पदार्थमा चुरोट, खैनी, गुट्खा, भेप, हुक्का आदि पर्छन्। युवा पुस्तामा सुर्तीजन्य पदार्थको सेवनलाई संस्कार कै रूपमा लिन थालिएको भन्दै सरोकारवाला चिन्ता व्यक्त गर्छन्। अन्नपूर्ण पोस्ट्ले सुुर्तीजन्य पदार्थबाट युवालाई कसरी जोगाउने भन्ने विषयमा सरोकारवालाहरूसँग गरेको अन्तक्रिया कार्यक्रममा समेत उनीहरूले यस्तै धारणा राखे । तिनै सरोकारवालाहरूको धारणा आजको अन्नपूर्ण पोस्ट्मा । धूमपानतिर युवा किन लागे भनेर अध्ययन जरुरी  कुमारप्रसाद दाहाल, प्रवक्ता, युवा तथा खेलकुद मन्त्रालय सुर्तीजन्य पदार्थ सेवनको नतिजा भनेको क्यान्सर रोगको निमन्त्रणा हो। यसबारेमा सरकारले २०औं वर्षदेखि जनतालाई सुुसूचित गराइरहेको छ। यति गर्दा पनि युवाले चुरोट, गुट्खा, हुक्का किन सेवन गर्छन् भनेर अध्ययन गर्नुपर्ने खाँचो छ। हुन त यो यो चार सय वर्ष अगाडिदेखिको सोधखोजको विषय हो। तत्कालीन श्री ५ को सरकारदेखि हालको नेपाल सरकार कुनैले पनि सुर्तीजन्य पदार्थको सेवनका विषयमा प्रोत्साहन गरेको छैन। सरकारले चुरोट कारखाना नै बन्द गर्यो। निजी क्षेत्रबाट सूर्य टोबाको कम्पनी चलिरहेको छ। सुर्तीजन्य पदार्थको जथाभावी प्रयोग रोक्नका लागि कसलाई कारबाही गर्ने ? उत्पादक, वितरक वा प्रयोगकर्ता ? यो महत्त्वपूर्ण कुरा हो। युवा मन्त्रालयले युवा परिषद्मार्पत युवालाई सशक्तीकरण र रोजगारीका कार्यक्रमहरू ल्याएको छ। युवा मन्त्रालय सीधै टोबाकोको विषयलाई लिएर जनतामाझ जाँदैन। तर पनि यो कुलत हो। यसमा फस्यौं भने जीवन बर्बाद हुन्छ, भनेर जनचेतनामूलक कार्यक्रमहरू लिएर जनतामाझ जान्छौं। अर्को कुरा धूमपान अथवा टोबाको सेवन भनेको कोही कसैले नजानेको विषय होइन। बाजेको पालादेखि बुवा र अहिले नातिले पनि यसको सेवन गरिरहेका छन्। त्यसैले यसको रोकथाम भनेको तिमीले यो खायौं भने पुरस्कारका रूपमा मृत्यु नै पाउँछौ भनेर जनचेतना फैलाउने हो। न्यून आर्थिक अवस्था भएका परिवार टोबाकोको सेवनबाट समस्याग्रस्त छन्। हजुरबुवादेखि नातिसँगै बसेर चुरोट पिउँछन्। त्यस्ता क्षेत्रमा सरकारले विशेष ध्यान दिनुपर्छ। स्वास्थ्य मन्त्रालयले हालैमात्र सार्वजनिक स्थलमा चुरोट सेवन गर्न पाइँदैन भनेर विज्ञप्ति निकाल्यो। त्यसले पनि यसको नियन्त्रणमा धेरै नै भूमिका खेलेको छ। विश्वका अरू देशको अवस्था हेर्दा नेपालमा यसको धेरै नै नियन्त्रण देखिन्छ। सार्वजनिक स्थलमा चुरोटको सेवन निकै कम छ। नेपालमा त चुरोट खासै खाँदैनन् कि भन्ने अवस्था छ। टोबाकोको प्रयोग हिमाली भेग र श्रमिकहरूमा एकदमै बढी छ। गाउँघरमा किसान र श्रमिकहरू चुरोट नखाई बस्नै सक्दैनन्। चितवनको माडी र ठोरीमा सुर्ती नै धेरै उत्पादन हुने रहेछ। त्यहाँ व्यवसायीले निःशुल्क बिउ दिनेदेखि सुर्ती तयार भएपछि किन्नका लागि पहिल्यै पैसा दिने रहेछन्। तर, दुःखलाग्दो कुरा, त्यहाँ सबैभन्दा बढी क्यान्सर पीडित रहेछन्। हामीले उत्पादनबाट नाफा त खोज्छौं, तर त्यसको असर निकै डरलाग्दो छ भन्नेतर्फ ध्यान दिन सकेनौं। हामीले फिजिकलभन्दा पनि मानसिक रूपमा सचेत गर्नेमा ध्यान दिनुपर्छ। अहिलेका युवामा एक किसिमको उद्देश्य हुन्छ। अभिभावकले पनि बढी प्रगति खोज्ने प्रवृत्ति छ। युवाहरू बढी स्मार्ट हुन चाहन्छन्। तर आफ्ना कुरा सेयरिङ गर्ने पाटर्नर पाउँदैनन्। पहिलेपहिले एउटै घरमा धेरै बच्चा हुन्थे, एकापसमा कुरा सेयर गर्थे। आजभोलि त्यस्तो अवस्था छैन। कुरा सुन्ने र राख्ने ठाउँँ नपाएपछि युवाहरू सुर्तीजन्य पदार्थको सेवनतिर अग्रसर हुन थाल्छन्। टोबाकोको लतको प्रमुख उपचार भनेको सोसियल साइकोलोजी हो। पोलिसीसँगै सोसियल साइकोलोजी ट्रिटमेन्टको आवश्यकता छ। बेरोजगारका कारण, मानसिक स्वास्थ्य, पारिवारिक कारण हुन्छन्। अब हामीले अर्को पक्ष किन खान्छ ? भन्नेतर्प ध्यान दिनुपर्ने जरुरी छ। यो पेचिलो छ। टिनएजलाई फेसन बन्यो  हरि मैनाली, महासचिव, उपभोक्ता अधिकार संरक्षण मञ्च नेपाल उपभोक्ता अधिकारको कुरा गर्दा हामी गुणस्तरीय वस्तु तथा सेवा भन्छौं तर सुर्तीजन्य पदार्थजस्तो कुलत भने जस्तो सेवन गर्दा पनि हुन्छ। यसमा सर्वप्रथम सरकारको नीति कस्तो छ भन्ने बुझ्नुपर्छ। सुर्तीजन्य पदार्थको हकमा राज्य वा सरकारले यसलाई प्रतिबन्धभन्दा पनि नियन्त्रण गर्न खोजिरहेको छ। प्रतिबन्ध गर्दा पनि यो साँच्चिकै प्रतिबन्धित हुन्छ कि हुँदैन त। यसलाई पूर्ण रूपमा प्रतिबन्ध गर्ने सामथ्र्य सरकारको छ कि छैन भन्ने पनि प्रश्न आउँछ। खुल्ला सिमानाका कारण नेपालमा प्रतिबन्ध गरिएको वस्तुहरूको आयात अनौपचारिक च्यानलबाट खुल्ला गरिएको समयमा भन्दा बढी हुने गरेको पहिलाका उदाहरण छन्। हामीले नियन्त्रण गर्ने नीति लिइरहँदा नियन्त्रणको हद कति र राज्यको रणनीति कस्तो छ भन्नेमा भर पर्छ। उच्च वर्गलाई नियन्त्रण गर्ने हो कि न्यून वर्गलाई नियन्त्रण गर्ने ? विशेषगरी ग्रामीण भेगमा अहिले पनि चुरोटभन्दा पनि खोस्लामा वा सालको पातमा बेरेर बिँडी खाने चलन छ। त्यो पनि सुर्तीजन्य पदार्थभन्दा कम त होइन। यी विशेषमा कानुनले समेट्न सकेको छ कि छैन। सहरमा महँगोमा बिक्ने पदार्थ मात्रै सुर्तीजन्य हुने कि बिँडी पनि हुने कि नहुने भन्ने छ। ग्रामीण क्षेत्रका हाट बजारमा मर्चा, सुर्ती खेलेआम बिक्री हुने गर्छ। यी कुरालाई पनि ऐनले समेट्नु पर्ला जस्तो लाग्छ। नियन्त्रण गर्ने पक्षमा भने मुख्यतया राज्यको संयन्त्र र अर्को भनेको सचेतना हो। सरकारी निकायको सक्रियताभन्दा महत्त्वपूर्ण सचेतना नै हुन्छ। यो ऐनले पनि यसको व्यवस्था गरेको पाइन्छ। ऐनलाई प्रभावकारी बनाउनका लागि संशोधन गरेर आवश्यक व्यवस्था लागू गर्ने हो। अहिले सुर्तीजन्य पदार्थको प्रयोग संस्कारको रूपमा भइरहेको छ। अहिले १२ कक्षामा पढ्ने विद्यार्थीमा हेर्ने हो भने छात्र वा छात्रा दुवैले बराबर रूपमा यसको प्रयोग गरिरहेको पाइन्छ। उनीहरूका अनुसार जसले चुरोट खाएन ऊ हेपिने, पुरातनवादी हुने भन्ने देखिन्छ। हामीले ऐन वा कानुनमार्फत ल्याएका नियन्त्रणका उपकरणहरूलाई समय सान्दर्भिक र प्रभावकारी रूपमा कार्यान्वयन गर्न जरुरी छ। यस्तै प्रयोग भएका विधिहरूको प्रभावकारिता कस्तो छ भनेर पनि मूल्यांकन गर्ने संयन्त्र बनाउन जरुरी छ। सुर्तीजन्य पदार्थको सचेतना बढाउनुपर्छ, तर त्यसको मतलव यो प्रयोग नगर यसले ज्यान जोखिममा पर्छ भन्ने थाहा नभएर प्रयोग गरिएको होइन। उनीहरूले टेन्डको रूपमा प्रयोग गरिएका छन् भने कति अन्य सामाजिक तथा आर्थिक कारणले पनि प्रयोग गरिरहेको हुन सक्छ। यसलाई कसरी परिवर्तन गर्न सकिन्छ भनेर रचनात्मक योजना बनाउनतिर पनि ध्यान दिन जरुरी छ। ऐनमासंशोधन आवश्यक  डा भक्तबहादुर केसी, प्रमुख स्वास्थ्य प्रवद्र्धन र सुर्तीजन्य पदार्थ नियन्त्रण विभाग, स्वास्थ्य तथा जनसंख्या मन्त्रालय सुर्तीजन्य पदार्थ नियन्त्रण तथा नियमनका लागि हाम्रा कानुनहरू छन्। ऐन तथा नियमावली छन्। ऐनमा भएका सबै पक्ष कार्यान्वयनमा फितलो भए भन्ने होइन। ऐनका थुप्रै बुँदा कार्यान्वयन भएका छन्। कार्यान्वयन नभएको भनेको सार्वजनिक स्थलमा धूमपान निषेध गर्ने पाटो हो। ऐनले १२ स्थानलाई सार्वजनिक स्थल भनेर वर्गीकरण गरेको छ। यसमा पनि केही सार्वजनिक स्थलमा कार्यान्वयनमा भएको छ, जस्तो सरकारी तथा निजी कार्यालय परिसर, सपिङ मल, सार्वजनिक सवारीसाधनमा धूमपान पूर्णतया निषेध छ। विद्यालय तथा शैक्षिक संस्थाको एक सय किलोमिटर वरपर सुर्तीजन्य पदार्थको प्रयोग गरिँदैन। तर, साना र घरेलु होटल तथा रेस्टुँरामा भने यसको प्रयोग निषेध गर्ने भनिए पनि कार्यान्वयन हुन सकेको छैन। दुई तारेभन्दा माथिका होटलमा भने यसको प्रयोग निषेध नै गरेको पाइन्छ। यस्तै, पार्कहरू सार्वजनिक स्थल भए पनि त्यहाँ पनि सुर्तीजन्य पदार्थको प्रयोग रोकिएको छैन। अहिलेको ऐनले सुर्तीजन्य पदार्थ प्रयोग नियमन गर्ने सम्बन्धमा स्थानीय सरकारको प्रमुख प्रशासकीय अधिकृतलाई निरीक्षक तोकिएको छ। त्यो पालिकाभित्रको सबै अधिकार उक्त निरीक्षकलाई हुन्छ। केन्द्रीय सरकारले सबै ठाउँँँमा हेर्न नसक्ने भएर स्थानीय तहलाई अधिकार दिइएको हो। यस्तै सार्वजनिकस्थल भनी तोकिएका सम्बिन्धत कार्यालय वा सवारीसाधनको व्यवस्थापकले पनि यसको नियन्त्रणका लागि भूमिका खेल्न सक्छ। आफ्नो क्षेत्रमा धूमपान गरेको पाइएमा पाँच हजार जरिवाना गर्न सक्ने अधिकार कानुनले प्रत्याभूत गरेको छ। ती स्थानमा धूमपान निषेध गरिएको सूचना टाँसेको हुनुपर्छ। सुर्तीजन्य पदार्थअन्तर्गतको कानुन फौजदारी कानुन हो तर सिभिल लको रूपमा आमबुझाइ छ। चुरोट खानु कानुन उल्लंघन होइन यो सामान्य कुरा हो भन्ने बुझाइ छ। सार्वजनिक स्थलमा धूमपान गर्दा एक सय रुपैयाँँ मात्र जरिबाना तोकिएको छ। यसलाई सिभिल लको रूपमा हेरिन्छ। त्यसका कारण कानुनमा नै कडाइ गर्नका लागि सुर्तीजन्य पदार्थको नियन्त्रण तथा नियमक ऐन, २०६८ कोे पहिलो संशोधन २०७६ ल्यायौं। मन्त्रिपरिषद्मा पेस गरियो। यसमा प्रमुख प्रशासकीय अधिकृतसँगै प्रहरीको भूमिकालाई पनि समावेश गरेका छौं। तर, त्यो मस्यौदा प्रधानमन्त्री कार्यालयबाट फिर्ता आयो। अब फेरि उक्त ऐन संशोधनको प्रक्रिया अघि बढाइनेछ। अब विश्वमा नै सुर्तीजन्य पदार्थको प्रयोग निषेधमुखी छैन। नियन्त्रण र नियमनमा केन्द्रित छन्। सुर्तीजन्य नियन्त्रणमा दण्डनीय व्यवस्था चाहिन्छ डा जयकुमार गुरुङ, वरिष्ठ अनुसन्धानविज्ञ, नेपाल विकास अनुसन्धान प्रतिष्ठान सुर्तीजन्य पदार्थको नियन्त्रण र नियमनका लागि सरकारका नीतिनियम धेरै नै फितला छन््। अर्कोतिर यसको प्रयोग गर्ने थोरैलाई मात्र नीति नियमबारे जानकारी छ, होला। बिक्रेतादेखि सेवन गर्नेले कुन दायरामा रहने भन्नेबारे जानकारी नै छैन। टोबाकोको बिक्री गर्ने सम्बन्धी ऐनकानुनमा भएका व्यवस्थाहरू लागू भएका छैनन्। जस्तै, यसको बिक्री वितरणका लागि इजाजत लिनुपर्ने व्यवस्था छ। तर कति जनाले इजाजत लिएर व्यवसाय गरिरहेका छन् त ? प्रश्न यो हो। यस्तै, १८ वर्ष नपुगेका र गर्भवती महिलालाई सुर्तीजन्य पदार्थको बिक्रीवितरणमा रोक लगाउने व्यवस्था ऐनमा छ। तर यसको पालना भएको छ त ? ऐनका यी प्रावधानको पसलेहरूले कत्तिको हेक्का गरेका छन् ? त्यसको अवलोकन गरिएको छ कि छैन ? अर्को सार्वजनिक स्थल, विद्यालय, अस्पताल वरपरको एक सय मिटरभित्र बेचबिखन गर्न नपाइने व्यवस्था छ। तर यो व्यवस्था कति लागू भएको छ ? उल्टै, विद्यालय र अस्पतालको गेटमै सुर्तीजन्य पदार्थको बेचबिखन बढी भइरहेको छ। अर्कोतिर सुर्तीजन्य पदार्थको नियन्त्रण र नियमनसम्बन्धी निर्देशिका नै पुरानो भयो। अन्तरिम संविधान २०६२०६३ लाई आधार मानेर निर्देशिका बनाइएको थियो। त्यसबेलाको परिवेश र अहिलेकोमा धेरै परिवर्तन आइसक्यो। नयाँ निर्देशिका बनाउनैपर्ने भएको छ। पुरानो निर्देशिकाअनुसार नियन्त्रण गर्ने निकाय फितलो भए। हाम्रो समाजको चरित्र नै यस्तो छ कि, सुर्तीजन्य पदार्थको नियन्त्रण र नियमनका लागि दण्डनीय व्यवस्था मा जानैपर्छ। दण्ड र कारबाहीको व्यवस्था गर्यौं भने मात्रै यसको जथाभावी प्रयोग र सेवनलाई नियन्त्रण गर्न सकिन्छ। स्वास्थ्य मन्त्रालयले सुर्तीजन्य पदार्थको अनुगमन र नियन्त्रणका लागि स्थानीय तहका कार्यकारी अधिकृतलाई भूमिका दिएको छ। तर त्यसले मात्र पुग्दैन। कार्यकारी अधिकृतको मातहतमा प्रभावकारी टिम बनाएर यसको अनुगमन र नियन्त्रणको काम गर्नुपर्छ। नत्र पहिलाकै निर्देशिकामा तोकिएजस्तो सहायक प्रमुख जिल्ला अधिकारीलाई औपचारिक जिम्मा दिए जस्तै हुन्छ। जनकपुर चुरोट कारखाना बन्द भयो। त्यो कुनै चेतना भएर होइन, त्यसको आफ्नै कहानी छ। त्यस्तो विडम्बना काम सरकारले गर्ने हैन। विद्यालय शिक्षामा पनि टोबाकोको विषयमा उपयुक्त पाठ्यसामग्री छैन। ६ र ७ कक्षामा छ। ८ कक्षामा छैन। राख्नुपर्छ भन्ने हिसाबमा मात्र राखिएको छ। ९ कक्षाको किताबमा त चुरोटमा ट्याक्सको विषय राखिएको छ। यो विषय त वयष्क व्यक्तिले पनि बुझ्न सकेका छैनन्। यसमा सुधारको जरुरी छ। अमेरिकामा एउटा प्रयास भएको छ। शिक्षक, अभिभावक र बच्चाको एउटा क्लब बनाएर नजिकबाट उनीहरूलाई कुलतमा फस्नबाट जोगाउन सकिन्छ भन्नका लागि पाठ्यक्रममा राखिएको रैछ। नेपालमा पनि यस्तो काम सुरु गर्न सक्छौं। अहिले सामाजिक विवाह, पार्टीहरूमा अभिभावकले बच्चाहरूलाई २, ४ सर्का लिए हुन्छ भन्छन्। त्यहीँबाट लत सुरु हुन्छ। समग्रमा सरकारले जुन नीति नियम बनाएको छ त्यसलाई फलो मात्र गर्दा पनि केही न केही सुधार हुन्छ। तर सम्बन्धित क्षेत्रलाई फोकस गरिनुपर्छ। प्रस्तुति : सुनिता कार्की, राधा खनाल, तस्बिर : अशोक दुलाल"
"साउने भेलमा सोलुखोलामा अवैध उत्खनन, डोजर चालक फरार","बस्नेतले सोलुदुधकुण्ड नगरपालिका ४ बोल्दोका बुलु तामाङसँग वार्षिक रुपमा भाडामा लिएको जमिनाको नाममा खोलामा अवैध उत्खनन गरेको पाइएको हो। सोलुखुम्बु : सोलुखुम्बुको सोलुदुधकुण्ड नगरपालिका ४ बोल्दो स्थित सोलुखोलामा नदीजन्य पदार्थ अवैध उत्खनन भइरहेको पाइएको छ। नदीजन्य पदार्थ उत्खनन ऐन विपरीत वर्षातको समयमा अवैध उत्खनन भइरहेको तथ्य फेला पारेको हो। सो विषयमा सञ्चारकर्मी स्थलगत रिपोर्टिङमा पुगेपछि डोजर चालक कार्यक्षेत्रमै मेसिन छोडेर फरार भएका छन्। उक्त अवैध उत्खनन कार्य सोलुदुकुण्ड नगरपालिका ११ तिङ्ला घइ हाल सल्लेरी नयाँ बजारमा बस्दै आएका दिलकुमार बस्नेतले गरेको खुल्न आएको छ। बस्नेतले सोलुदुधकुण्ड नगरपालिका ४ बोल्दोका बुलु तामाङसँग वार्षिक रुपमा भाडामा लिएको जमिनाको नाममा खोलामा अवैध उत्खनन गरेको पाइएको हो। उत्खननमा प्रयोग भएको डोजर प्रहरी र सोलुदुधकुण्ड नगरपालिका ४ को कार्यालयले नियन्त्रणमा लिएको छ भने चालक अझै सम्पर्कमा नआएको प्रहरीले जनाएको छ। असार, साउन र भदौमा बाढी पहिरो जान सक्ने भएकाले नदीजन्य पदार्थ उत्खनन गर्न नपाउने नोपाल सरकारको नदीजन्य पदार्थ उत्खन्न ऐनमा उल्लेख छ तर व्यवसायी बस्नेतले भने ऐनलाई नै ठाँडो चुनौती दिदै खोलाबाट डोजर लगाएर धमाधम उत्खनन गरिरहेका छन्। सोलुदुधकुण्ड नगरपालिकाले समेत सुचना नै जारी गरेर वर्षातको समयमा नदीजन्य पदार्थ उत्खननमा रोक लगाएको छ। तर बस्नेतले भने नियमको उल्लंघन गर्दै गैरकानुनी काम गरेको पाइएको सोलुदुधकुण्ड नगरपालिका ४ का वडाध्यक्ष युवास तामाङले बताए। नियमको खिल्ली उडाउँदै खोला भित्रैबाट उत्खनन गरेकाले कारबाही प्रकृया अघि बढ्ने वडाध्यक्ष तामाङले बताए। सो विषयमा आइतबार थप छलफल गरी कानुनी कारबाही प्रकृया अघि बढाइने सोलुखुम्बुका प्रमुख जिल्ला अधिकारी बसन्त भट्टराईले बताए। नदिजन्य पदार्थ उत्खनन ऐन विपरितका कार्य भएकाले कारबाही हुने उनको भनाइ छ।"
१३४ किलो गाँजासहित २ जना पक्राउ,"सिन्धुली : सिन्धुलीमा लागु औषध गाँजासहित दुईजना पक्राउ परेका छन।गौर नगरपालिका  ७ रौतहटका विकास प्रसाद यादव र गौर नगरपालिका ५ रौतहटका अभयकुमार गुप्ता पक्राउ परेका हुन्। उनीहरुलाई इलाका प्रहरी कार्यालय भिमानमा चेकजाँच गर्ने क्रममा विआर ०६ पा ६१८४ नम्बरको भारतिय नम्बर प्लेटको स्कारपियोसहित प्रहरीले नियन्त्रणमा लिइएको जिल्ला प्रहरी कार्यालय सिन्धुलीका प्रहरी नायव उपरिक्षक तथा प्रवक्ता चिरन्जीबी दाहालले जानकारी दिए। काठमाण्डौंबाट रौतहटतर्फ जाँदै गरेको स्कारपियो गाडि विपि राजमार्गअन्तर्गत भिमानमा चेकजाँच गर्नेक्रममा छतमा प्याक गरेको अवस्थामा १ सय ३३ दशमलव ९८८ किलो गाँजा फेला परेपछि प्रहरीले गाडिसहित चालक यादव र त्यसमा सवार गुप्तालाई नियन्त्रणमा लिएर आवश्यक अनुसन्धान थालिएको हो, दाहालले भने। जिल्लामा केही दिन अघिमात्र लागु औषधसहित पाँच जना र पाँचवटा मोटरसाइकल नियन्त्रणमा लिइएको थियो।"
पहिरोमा पुरिएर भोजपुरमा एक जनाको मृत्यु,"परिवारसँग निगुरो टिप्न झ्यालसिङे जङ्गलमा गएका तामाङलाई बिहीबार बिहान १० बजे सडकभन्दा करिब दुई सय मिटरमाथिबाट आएको पहिरोले पुरेको थियो । ठूलो पहिरोमा परेर बेपत्ता भएका तामाङको बिहीबारदेखि नै सुरक्षा निकाय र स्थानीयले खोजी जारी राखेका थिए । भोजपुर : पहिरोमा पुरिएर भोजपुरमा एक जनाको ज्यान गएको छ । जङ्गलमा निगुरो टिप्न गएका नगरपालिका२ हेलौछाका स्थानीय ४७ वर्षीय पासाङ तामाङको पहिरोमा पुरिएर ज्यान गएको हो । परिवारसँग निगुरो टिप्न झ्यालसिङे जङ्गलमा गएका तामाङलाई बिहीबार बिहान १० बजे सडकभन्दा करिब दुई सय मिटरमाथिबाट आएको पहिरोले पुरेको थियो । ठूलो पहिरोमा परेर बेपत्ता भएका तामाङको बिहीबारदेखि नै सुरक्षा निकाय र स्थानीयले खोजी जारी राखेका थिए । खोजी गर्ने क्रममा नयाँ श्रीनाथ गण भोजपुरका सहसेनानी, सञ्जीव खत्री, नेपाल प्रहरीका प्रहरी निरीक्षक अर्जुन अधिकारी र सशस्त्र प्रहरी बल ५ नम्बर गुल्म टक्सारका प्रहरी निरीक्षक हरिकृष्ण गिरीको कमाण्डमा गएको सुरक्षा निकायको संयुक्त टोली र स्थानीयको समूहले शुक्रबार तामाङलाई मृतावस्थामा फेला परेका हुन् । मृतक तामाङको शवलाई कानुनी प्रक्रिया पूरा गरी परीक्षणका लागि जिल्ला अस्पताल ल्याइएको प्रहरीले जनाएको छ ।"
विश्व हात्ती दिवस : नेपालमा बासस्थान जोगाउने चुनौती,"गुलरिया : हात्तीहरुलाई मद्दत गर्न संसारलाई सँगै ल्याउने प्रतिबद्धतासहितको नारा लिएर अगस्ट १२ का दिन विश्वभर हात्ती दिवस मनाइँदैछ। नेपालका हात्ती पाइने निकुञ्जलगायत हात्तीसारहरुमा विविध कार्यक्रम गर्दै विश्व हात्ती दिवस २०८० मनाइएको छ। बर्दियाको पर्यटकीय गन्तव्य ठाकुरद्वाराको हात्तीसार नजिक नेपालमा रहेको विश्वकै ठूलो एसियन हात्ती राजागजको सम्झनामा बनाइएको राजागज स्तम्भ अर्थात हात्ती बाध्ने (खमारी) मा विश्व हात्ती दिवस मनाइएको छ। राजागज बर्दियाबाट हराएको छ। हात्तीसारमा रहेका हात्तीहरुलाई फलफूल खुवाउँदै चरा अवलोकन तथा सचेतनात्मक कार्यक्रम गरिएको छ। बर्दियामा जंगली हात्तीको संख्या बढेतापनि बासस्थान वृद्धि नहुँदा समस्या पर्ने बर्दिया राष्ट्रिय निकुञ्जका प्रमुख संरक्षण अधिकृत अशोक भण्डारी बताउँछन्। १ सय २० भन्दा बढी हात्ती यहाँ छन्। ५० वटा जति हात्ती रैथाने छन् उनीहरु बर्दिया छाड्दैनन्। बाँकी हात्ती ३४ महिना भारततर्फ बसाई सराई गर्छन्। उनले भने 'खाता जैविकमार्ग, बर्दिया र बाँके राष्ट्रिय निकुञ्ज हात्तीको प्रमुख बासस्थान बनेको छ। जंगलमा आहाराको राम्रो व्यवस्था छ तर बासस्थान व्यवस्थापन गर्नुपर्ने चुनौती छ। हात्ती झुण्डमा मिल्न नसक्दा, आहारा नपाउँदा र मात्तिएको अवस्थामा जंगल बाहिर निस्किने गर्छ।' बासस्थान व्यवस्थापन नगरेसम्म पर्खाल वा तारवारको कुनै काम नभएको अधिकृत भण्डारीको भनाई छ। विश्व हात्ती दिवसको अवसर पारेर ब्रिटिश र आयरीश एसोसिएसनले संसारका हात्तीहरुको सुरक्षा गर्न जनताका प्रतिनिधिहरुलाई पत्र लेख्न आग्रह गरेका छन्। कम कल्याणकारी र अमानविय अवस्थामा संसारका हात्तीहरुको अवस्थाहरुलाई सम्बोधन गर्दै संघले विश्व हात्ती दिवसको अवसरमा अभियान सुरु गरेको छ। युके सरकारले कम कल्याणकारी जनावर गतिविधिहरुको विज्ञापनमा प्रतिवन्ध लगाएर संसारभरका हात्तीहरुलाई मद्दत गर्न सक्ने कानून बनाउने प्रतिबद्धता गरेको ब्रिटिश एण्ड आईरीश एसोसिएसन अफ जुज एण्ड एक्वेरियम्स (वीआजा) वेभ साइडले उल्लेख गरेको छ।"
नेपालमा मनाइयो अन्तर्राष्ट्रिय युवा दिवस,"काठमाडौं : अन्तर्राष्ट्रिय युवा दिवस, नेपालमा पनि विभिन्न कार्यक्रम गरी मनाइको छ। दिगो विकासको लक्ष्य प्राप्तिमा युवाको साथ : नवप्रवर्तन र उद्यमशीलतामा हरित सिप विकास' भन्ने नाराका साथ शनिबार अन्तर्राष्ट्रिय युवा दिवस मनाइएको हो। दिवसका अवसरमा राष्ट्रिय युवा परिषद्ले काठमाडौंमा मूल समारोहको आयोजना गरेको थियो। कार्यक्रममा युवा तथा खेलकुदमन्त्री डिग बहादुर लिम्बुले देशलाई समृद्धिको दिशातर्फ लैजान युवाहरु तयार हुनुपर्ने बताए। उनले मुलुकबाट युवाहरूले खोजेका विषयहरू प्रदान गर्न युवा नीति परिमार्जन गर्न सरकार तयार रहेको जिकिर गरे। युवाहरूलाई उद्यमशिल बनाउन चालू आर्थिक वर्षलाई युवा उद्यमशिल वर्षमा रुपमा मनाउने उनले बताए। युवाका सबाललाई सम्बोधन गर्ने उद्देश्यले संयुक्त राष्ट्र संघले सन् १९९९ देखि हरेक वर्षको अगस्ट १२ लाई अन्तर्राष्ट्रिय युवा दिवसका रूपमा मनाउने निर्णय गरेसँगै सन् २००० देखि विश्वभरि युवा दिवस मनाउन थालिएको हो। नेपालमा भने युवासँग काम गर्ने संघसंस्थाको अगुवाइमा पहिलोपटक सन् २००४ देखि दिवस मनाउन थालिएको हो।"
अर्घाखाँचीमा चुनढुङगा बोक्ने टिपरमा टाइम कार्ड लागू,अर्घाखाँची : सन्धिखर्कगोरुसिंगे सडक खण्डको नरपानीदेखि पत्थरकोटसम्म चुनढुङ्गा बोक्ने ट्याक्टर र टिपरमा टाइम कार्ड लागू भएको छ। चुनढुंगा बोकेका लोड बोकेका गाडीहरू स्पिडमा हिँड्दा दुर्घटना बढ्ने भएपछि चुनढुङ्गा बोक्ने ट्याक्टर र टिपरमा टाइमकार्ड लागू भएको जिल्ला प्रहरी कार्यालय अर्घाखाँचीका प्रहरी नायव उपरीक्षक मुकुन्द रिजालले बताए। टाइम कार्ड लागू भएपछि चुनढुंगा बोकेका लोड गाडीहरू नरपानीबाट ४ घण्टामा पत्थरकोट पुग्नु पर्ने भएको छ। जिल्ला प्रहरी कार्यालय अर्घाखाँचीको वार्षिक समीक्षा कार्यक्रममा तीव्र गतिमा गुड्ने हुँदा सवारी असुरक्षा हुने भन्दै दुर्घटना न्यूनीकरण गर्न टाइम कार्ड लागू गरिएको उनको भनाइ छ। आर्थिक वर्ष २०७९८० मा जिल्लाभरमा सवारी दुर्घटनामा परि १३ जनाको मृत्यु भएको प्रहरी नायव उपरीक्षक रिजालले बताए। यस्तै ट्राफिक नियम उल्लंघन गर्ने ६ हजार २ सय १२ सवारी कारबाहीबाट एक वर्षमा ३७ लाख २१ हजार राजस्व उठेको छ। यता घरेलु हिंसा ठाडो उजुरी ९५ परेकोमा ६९ मिलापत्र भएको छ। भने २२ उजुरी अदालत पठाएको छ। अब काम बाँकी रहेको संख्या ७ पुगेको प्रहरी नायव उपरीक्षक रिजालले बताएका छन्। वनमा आगो लगाउने ३ जनालाई पक्राउ गरिएको छ। गाँजाका बोट १३ हजार ३ सय ५५ नष्ट गरिएको प्रहरी नायव निरीक्षक रिजालले बताए।
गिठीदेवीलाई ८९ वर्षमा नागरिकता,"मष्टा : जिल्ला सदरमुकाम चैनपुरबाट डेढ घण्टाको दूरीमा पर्छ मष्टा गाउँपालिका । गाउँपालिकाको कार्यालय भातेखोला गाउँमा छ । सोही गाउँमा छपन्, ८९ वर्षीया गिठीदेवी जोशी । गिठीदेवीले शुक्रबार मात्रै नागरिकता पाइन् भन्दा धेरैलाई पत्यार नलाग्न सक्छ । सदरमुकाम नजिकै बस्नेले जन्मेको नौ दशकसम्म पनि नागरिकता नपाएकोबारे मनमा प्रश्न उब्जनु स्वाभाविक हो तर, प्रश्नको जवाफ सोही गिठीदेवी हुन् । उनी नागरिकताको आवश्यकताबारे थाहा नहुँदा नागरिकताबिहीन थिइन्। सरकारले दिने सेवाबारे उनी जानकार थिइनन् जसले उनले सरकारबाट प्राप्त हुने सेवा सुविधाबाट वञ्चित हुनुपरेको थियो । प्रमुख जिल्ला अधिकारी नारायण पाण्डेयको टोलीले घरमै गएर नागरिकता दिएपछि भने प्रशासनको कामप्रति स्थानीय खुसी देखिए । 'आमाले नागरिकता नपाएको बारेमा छोरा गौरीलालले जिल्ला प्रशासनमा खबर गर्नुभएको थियो । त्यसपछि सम्पूर्ण कागजात तयार गरेर घरमै पुगी नागरिकता दिएका हौँ', प्रमुख जिल्ला अधिकारी पाण्डेयले भने। नातिभन्दा पछि बज्यैको नागरिकता मष्टा गाउँपालिका३ भातेखोलाका कृष्णप्रसादले २०२० सालमा कान्छी श्रीमतीको रूपमा गिठीदेवीलाई भित्र्याए । जेठी श्रीमतीबाट एउटा मात्र छोरा हुँदा थप सन्तान प्राप्त गर्न गिठीदेवीलाई ल्याएका थिए। तर, उनीबाट सन्तान भएनन् । जेठी श्रीमतीबाट २०१९ सालमै जन्मिएका थिए गौरीलाल । उनी अहिले ६१ वर्षको भए। गौरीलालले २०४२ सालमै नागरिकता लिए। गौरीका छोरा छोरी पनि नागरिकता लिइसकेका छन्। कान्छी श्रीमतीलाई नागरिकता दिनेबारे कृष्णप्रसादले पनि चासो देखाएनन् । पञ्चायतकालमा सरकारले दिएको अस्थायी निस्साको कागजले सानोतिनो काम चल्दै आएको हुँदा नागरिकता नबनाएको गौरीलालको भनाइ छ । उनले भने, 'सानोतिनो काम चिनारीको रूपमा त्यसै कागजले चलिहाल्थ्यो । अरू आवश्यकता केही भएन । त्यसैले बनाउन पाइएन ।' गाउँमा धेरै जनाले सदरमुकाम गएर नागरिकता बनाउन सुझाव दिएपछि प्रशासनलाई जानकारी गराएर उनीहरूले घरमै आएर नागरिकता दिएका गौरीलालले बताए। रासस"
बाँकेमा डुबेर बेपत्ता भएका किशोर मृत फेला,"जेठी नालामा पौडी खेल्न गएका खजुरा गाउँपालिका६ सिमलघारी निवासी १५ वर्षीय विकास सुनार बुधबार अपराह्न ४ बजेतिर बेपत्ता भएका थिए । राँझा : बाँकेको खजुरा गाउँपालिका७ स्थित जेठी नालामा डुबेर बेपत्ता भएका एक किशोर तीन दिनपछि मृतावस्थामा फेला परेका छन् । जेठी नालामा पौडी खेल्न गएका खजुरा गाउँपालिका६ सिमलघारी निवासी १५ वर्षीय विकास सुनार बुधबार अपराह्न ४ बजेतिर बेपत्ता भएका थिए । बेपत्ता भएको स्थानबाट करिब दुई सय मिटर तल रहेको पिविसी इँटाभट्टा नजिक नालामा गए राति सुनारको शव फेला परेको इलाका प्रहरी कार्यालय धनौलीका प्रहरी निरीक्षक सन्दीप बेल्वासेले जानकारी दिए। बेपत्ता सुनारको शव धनौली इलाका प्रहरी कार्यालयबाट खटिएको सुरक्षाकर्मीको टोलीसहित रहेका स्थानीय गोपाल तामाङले नालाबाट निकालेका थिए। सुनारको शव शुक्रबार नै भेरी अस्पताल नेपालगञ्जमा परीक्षणका लागि ल्याइएको इलाका प्रहरी कार्यालय धनौलीका प्रहरी निरीक्षक बेल्बासेले बताए। जनकल्याण माध्यमिक विद्यालयमा कक्षा ९ मा अध्ययनरत सुनार खोलामा बाढी आएको समयमा पौडी खेल्दा बेपत्ता भएको विद्यालयको व्यवस्थापन समिति अध्यक्ष दलकृष्ण सुनारले जानकारी दिए। लगातारको बर्सातले बाँकेको खजुरा गाउँपालिका क्षेत्रमा बग्ने जेठी नाला, किरण नाला र पेडारी नालामा बाढी आएको छ । बर्सातमा बाढी आउने खोला नाला, पोखरी, पानी जमेको ठाँउमा दुर्घटना हुनसक्ने भएकाले सतर्कता अपनाउन आग्रह गरिएको खजुरा गाउँपालिकाका प्रमुख प्रशासकीय अधिकृत अर्जुन सुवेदीले जानकारी दिए।"
९ वर्षदेखि ढलेको सीमा स्तम्भ कसैले उठाएनन्,"सीमा सुरक्षाको विषयमा समयसमयमा चीनको वैदेशिक मामिला प्रमुखसँग पनि स्न्याप च्याटमार्फत संवाद हुने गरेको छ। सोलुखुम्बु : नेपाल र तिब्बतको नाका सोलुखुम्बुको खुम्बु पासाङ ल्हामु गाउँपालिका ५ स्थित नाङ्गपालामा रहेको नेपालतर्फको सीमा स्तम्भ ढलेको ९ वर्ष भयो। यतिका समय भइसक्दा पनि यसतर्फ सम्बन्धित निकायको ध्यान जान सकेको छैन। साथै उक्त नाका वर्षौंदेखि नेपाली सुरक्षा निकायविहीन बनेको छ। उक्त नाकामा रहेको आरजी ५९७०९८ को ६२ नम्बरको एकमात्र सिमेन्टेड पिलर तिब्बततर्फ ढलेर नम्बरसमेत छोपिएको याक आनुवंशिक स्रोत केन्द्र स्याङ्बोचेका निमित्त प्रमुख रामललन यादवले जानकारी दिए। यादवसहितको टोली याक तथा नाक खरिदका लागि चीन जाने क्रममा २०७१ जेठ २ गते नै उक्त स्तम्भ ढलेको पाइएको उनको भनाइ छ। हिमाल हुँदै बग्ने हिमनदीका कारण उक्त स्तम्भ ढलेको हुन सक्ने प्रत्यक्षदर्शी यादवले बताए। नदिकै कारण सीमा स्तम्भ ढलेको सोलुखुम्बुका प्रमुख जिल्ला अधिकारी बसन्त भट्टराईले पुष्टि गरे। उनले भने, सो विषयमा हामीले मन्त्रालयमा पनि रिपोर्टिङ गरिसकेका छांै। अहिले नै त्यहाँ गएर सीमा खडा गर्ने सम्भावना छैन। तर, सीमा सार्नेलगायतका नेपाललाई असुरक्षा हुने त्यस्तो कुनै सम्भावना भने छैन। सीमा सुरक्षाका विषयमा जानकारी लिन समयसमयमा चीनको सीमा हेर्ने निकाय वैदेशिक मामिला प्रमुखसँग हाम्रो संवाद भइरहेको छ। नेपाल र तिब्बतको सिमाना नाङ्गपाला नाका नेपाली सुरक्षाको उपस्थितीविहीन बनेको पनि वर्षौं भइसक्यो। नाम्चेबाट ८० किलोमिटरको दूरीमा रहेको सिमानाका नजिकै चीनतर्फको सुरक्षा फोर्स छ। नेपालको भने कुनै पनि उपस्थिति नरहेको याक आनुवंशिक स्रोत केन्द्र स्याङ्बोचे सोलुखुम्बुका निमित्त प्रमुख यादवले बताए। उनका अनुसार सो नाकाबाट करिब दुई किलोमिटर अगाडि चीनको मोटर बाटो छ भने करिब १५ किलोमिटर अगाडि चीनको सुरक्षा पोस्ट छ। त्यसैगरी २० किलोमिटर अगाडि चीनको थिङ्ग्रे बजार छ। नेपालतर्फको सीमा नाकाको सबैभन्दा नजिक करिब ६२ किलोमिटरको दूरीमा थामे प्रहरी चौकी छ। खुम्बु पासाङ ल्हामु गाउँपालिका ५ थामे भन्ज्याङलुङ्गदे भन्दा माथि मानव बस्ती नरहेको नाम्चेका लामाकाजी शेर्पाले बताए। समुद्री सतहबाट ५ हजार ८ सय ८७ मिटरको उचाइमा रहेको सो नाकामा २०६७ सालपछि नेपालीको आउजाउ करिब बन्द नै भएको बताइन्छ। २०६७ सालसम्म चीन र नेपालबीच मानिसको आवतजावत हुने गरेको नाका त्यसपश्चात् चीनले बन्द गरेको हो। सोही बाटो हुँदै तिब्बतीहरू नेपाल प्रवेश गरेका र सोलुखुम्बुसहितको क्षेत्रमा शरण लिएर बसेको स्थानीय जानकारहरू बताउँछन्। जसका कारण उक्त नाका चीनले बन्द गराएको उनीहरूको भनाइ छ। भौगोलिक कठिनाइका कारण नाकामै सीमा सुरक्षा पोस्ट राख्न नसकिएको सोलुखुम्बुका प्र्रमुख जिल्ला अधिकारी बसन्त भट्टराईले बताए। उनले भने, त्यो नाका सामान्यतः पिक नै हो, त्यहाँ पूरै हिउँ पर्छ र जमेर पूरै आइस बनेको छ। चाइनापट्टिको भूभाग अलिक सजिलो छ भनिएको छ तर नेपालतर्फको क्षेत्र असाध्यै कठिन छ, त्यसैले त्यहाँ सुरक्षा पोस्ट खडा गर्न सम्भव छैन। सीमा सुरक्षालाई मध्यनजर गर्दै नाम्चेमा प्रहरी निरीक्षकको कमान्डमा सशस्त्र प्रहरीको पोस्ट खडा गर्ने तयारी भइरहेको प्रमुख जिल्ला अधिकारी भट्टराईले जानकारी दिए। साथै सीमा सुरक्षाको विषयमा समयसमयमा चीनको वैदेशिक मामिला प्रमुखसँग पनि स्न्याप च्याटमार्फत संवाद हुने गरेको छ। केही दिनमा पुनः दुई देशबीचको सुरक्षा टिमको बैठक बस्ने तयारी भइरहेको प्रमुख जिल्ला अधिकारी भट्टराईको भनाइ छ। २०७१ सालमा याक आनुवंशिक स्रोत केन्द्रले तीन महिनाको प्रयासपछि प्रक्रिया पूरा गरी २४ जनाको टोली नाक तथा याक खरिदका लागि नाङ्गपाला नाका हुँदै चीन पुगेका थिए। उनीहरूले सोही बाटो हुँदै २५ नाक र ५ याक सोलुखुम्बुको स्याङ्बोचे ल्याएका थिए। त्यसयता सो क्षेत्रमा कुनै पनि नेपालीको उपस्थिति नरहेको याक आनुवंशिक स्रोत केन्द्र स्याङ्बोचेका निमित्त प्रमुख यादवले बताए। उनले भने, निक्कै लामो प्रक्रियापछि हामीहरू त्यही नाका हुँदै तिब्बत पुगेका थियौं। २५ दिन लगाएर हामीले याक तथा नाक लिएर स्याङ्बोचे झर्यौं। तर यति धेरै कठिनाइ छ कि सामान्य पिक आरोहण गरे सरह नै हो त्यो नाका। पहिला त बाटो नै थियो रे पछि नाका बन्द भएपछि बाटो पूरै हिउँले बन्द भएछ। त्यही भएर गाह्रो भएको हो नत्र पहिले त सजिलै थियो भनिन्छ। नाका बन्द भएपछि नेपालतर्फको सिमानामा कुनै मानवीय आउजाउ नहुँदा हिउँले बाटो पुरिएको बताइन्छ। सो पिलरबाट करिब दुई किलोमिटर अगाडि चीनको मोटर बाटो छ भने करिब १५ किलोमिटर अगाडि चीनको सुरक्षा पोस्ट तथा २० किलोमिटर अगाडि चीनको थिङ्ग्रे बजार छ।"
"आगामी तीन दिन देशभर वर्षा, सतर्कता अपनाउन अनुरोध","महाशाखाका अनुसार मनसनुको न्यून चापीय रेखा नेपाल नजिकसँगै भारतको विहारको उत्तर पश्चिम भूभाग तथा आसपासमा रहेको न्यून चापीय प्रणालीको पनि प्रभाव रहेकाले आगामी केही दिनसम्म मनसुनको न्यून चापीय रेखा अझै नेपाल नजिक सर्ने सम्भावना छ । काठमाडौं : आगामी तीन दिनसम्म देशका धेरैजसो स्थानमा वर्षा हुने सम्भावना रहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाका अनुसार मनसनुको न्यून चापीय रेखा नेपाल नजिकसँगै भारतको विहारको उत्तर पश्चिम भूभाग तथा आसपासमा रहेको न्यून चापीय प्रणालीको पनि प्रभाव रहेकाले आगामी केही दिनसम्म मनसुनको न्यून चापीय रेखा अझै नेपाल नजिक सर्ने सम्भावना छ । जसका कारण आज राति देशभर सामान्यदेखि पूर्ण बदली रही देशका धेरै स्थानमा हल्कादेखि मध्यम वर्षा हुनुका साथै कोशी, मधेस, बागमती, गण्डकी र लुम्बिनी प्रदेशका थोरै स्थानमा मेघ गर्जनचट्याङसहित भारी वर्षा तथा एकदुई स्थानमा धेरै भारी वर्षाको सम्भावना छ । कर्णाली र सुदूरपश्चिम प्रदेशका एकदुई स्थानमा मेघ गर्जनचट्याङसहित भारी वर्षाको सम्भावना छ । महाशाखाले विशेष मनसुन बुलेटिन जारी गर्दै शनिबारदेखि सोमबारसम्म देशको पहाडी भूभागमा पहिरो तथा गेग्रान बहावको जोखिम रहेकोले आवश्यक सतर्कता अपनाउन अनुरोध गरेको छ । साथै, सहरी क्षेत्रमा डुबानको जोखिम रहेको, ठूला तथा साना नदी नाला र खोलामा पानीको सतह बढ्न सक्ने, दैनिक जनजीवन तथा सडक तथा हवाई यातायात समेत प्रभावित हुनसक्ने भएकाले आवश्यक सतर्कता तथा पूर्वतयारी अपनाउन सर्वसाधारण तथा सबै सरोकारवाला निकायमा अनुरोध गरिएको छ । भोलि आइतबार पनि देशभर पूर्णतया बदली रही धेरै स्थानमा हल्कादेखि मध्यम वर्षा हुनुको साथै कोशी, बागमती, गण्डकी, कर्णाली र सुदूरपश्चिम प्रदेशका थोरै स्थानमा साथै मधेस र लुम्बिनी प्रदेशका एकदुई स्थानमा मेघ गर्जनचट्याङसहित भारीदेखि धेरै भारी वर्षाको समेत सम्भावना रहेको छ । त्यसैगरी साउन २९ गते सोमबार देशभर सामान्यदेखि पूर्णतया बदली रही गण्डकी, लुम्बिनी, कर्णाली र सुदूरपश्चिम प्रदेशका धेरै स्थानमा तथा कोशी, मधेस र बागमती प्रदेशका थोरै स्थानमा हल्कादेखि मध्यम वर्षा हुनुका साथै गण्डकी, लुम्बिनी, कर्णाली र सुदूरपश्चिम प्रदेशका थोरै स्थानमा मेघ गर्जनचट्याङसहित भारीदेखि धेरै भारी वर्षाको सम्भावना रहेको छ । कोशी र बागमती प्रदेशको एकदुई स्थानमा भारी वर्षाको सम्भावना रहेको महाशाखाले जारी गरेको विशेष मनसुन बुलेटिनमा उल्लेख छ ।"
स्वास्थ्यमा अनधिकृतको हालीमुहाली,"अभिभावकले छोराछोरीलाई पढ्नका लागि प्रेरित गर्ने एउटा चलेको भनाइ छ, राम्रो पढ्नु, धेरै पढेर डाक्टर बन्नुपर्छ है। बालबालिकाको मनस्थितिमा त्यही कुरा आउँछ राम्रो र धेरै पढेपछि डाक्टर बनिन्छ। अर्थात्, डाक्टर बन्न धेरै पढ्नुपर्छ, पढेको प्रमाण चाहिन्छ। अनि, उनीहरूको ध्यान पढ्नमा जान्छ। तर, यस्तो सम्मानित पेसामा लागेकाहरू पनि नक्कली भेटिएका छन्। उनीहरूको अनुभवकै प्रमाणपत्र नक्कली छ। पछिल्ला घटनाक्रमले स्वास्थ्यजस्तो संवेदनशील क्षेत्रमा काम गर्ने केही डाक्टर नै नक्कली रहेको पुष्टि भएको हो। केही प्रहरी अनुसन्धान प्रक्रियामा छ। शैक्षिक प्रमाणपत्र नक्कली बनाएको आरोपमा पछिल्ला दिनमा संघीय राजधानी काठमाडौंबाटै आठ जना डाक्टर पक्राउ परे। नेपाल प्रहरीको केन्द्रीय अनुसन्धान ब्युरोका प्रमुख एआईजी किरण बज्राचार्यका अनुसार यो प्रकरणमा प्रहरीले बिहीबार ५ र शुक्रबार ३ जनालाई नियन्त्रणमा लिएको छ। थप १५ जना डाक्टरको प्रमाणपत्रमाथि प्रहरीले अनुसन्धान अगाडि बढाएको छ। अनुसन्धान उपत्यका र बाहिरी जिल्लामा पनि केन्द्रित रहेको सीआईबी स्रोतले बताएको छ। बिहीबार पक्राउ पर्नेमा मोरङ३ बाट निर्वाचित नेपाली कांग्रेसका सांसद सुनीलकुमार शर्मा, महोत्तरीको पिपरा८ घर भएका रञ्जितकुमार यादव, त्रिवि शिक्षण अस्पतालमा कार्यरत डा अमित चौधरी, डा रामबाबु यादव र डा एरिना साह रहेका छन्। सांसदसमेत रहेका शर्मा अदालतको आदेशपछि शुक्रबार छुटेका छन्। प्रहरीले नक्कली शैक्षिक प्रमाणपत्र बनाउने विरुद्ध सञ्चालन गरिएको अपरेसनको नाम फोक्सट्रोट चार्ली राखिएको छ। सीआईबीका डीएसपी डा तपन दाहालको कमान्डमा यो अपरेसन चलिरहेको छ। शुक्रबारमात्रै थप तीन जना पक्राउ परेका छन्। पक्राउ पर्नेमा एक जना काठमाडौंको गोठाटारबाट सुमेरु सिटी अस्पतालमा कार्यरत डा पुनम थापा चौधरी छन्। अन्यमा डा श्रद्धा शिल्पकार र डा मनित चौधरी छन्। मनित मोरङमा क्लिनिक सञ्चालन गरिरहेका थिए। जिल्ला जिल्लामा नक्कली डाक्टर २०८० साल जेठ महिनायता कैलाली र कञ्चनपुरका सीमा क्षेत्रमा नक्कली डाक्टर बनेर क्लिनिक चलाइरहेका भारतीय नागरिकसहित दुई दर्जनभन्दा बढी नक्कली स्वास्थ्यकर्मी पक्राउ परेका हुन्। असार ३१ गते कञ्चनपुर प्रहरीले भीमदत्त नगरपालिकाभित्र इजाजत नलिई सञ्चालनमा रहेका मेडिकलमा छापा मारेर चार जनालाई पक्राउ गरेको थियो। प्रहरीले पाएको विशेष सूचनाका आधारमा ६ स्थानमा छापा मारिएको थियो। प्रहरीले भीमदत्त नगरपालिका७ की विमला उपाध्याय, १६ मझगाउँका राजेन्द्रबहादुर चन्द, १० सुकासालका सुरेश पाण्डेय र मोहनबहादुर रोकायालाई अवैध रूपमा मेडिकल सञ्चालन गरेको आरोपमा पक्राउ गरेको हो। उनीहरूसँग मेडिकल सञ्चालन अनुमतिपत्र नभएको भन्दै प्रहरीले पक्राउ गरेको हो। उनीहरूले क्लिनिक चलाएको, बिरामी चेकजाँच गर्ने र औषधि बिक्री गर्दै आएको प्रहरीले जनाएको छ। असार १६ गते बैतडीको पञ्चेश्वर गाउँपालिकाका स्वास्थ्य संयोजक रामसागर साहकी पत्नी श्यामा साहलाई प्रहरीले पक्राउ गर्यो। प्रहरीले यसअघि नै अवैध रूपमा बिरामी चेकजाँच गर्ने गरेको भन्दै उनको मेडिकल सिल गरेको थियो। मेडिकल सिल गरेपछि पनि औषधि बिक्री गरिरहेको अवस्थामा श्यामा साह पक्राउ परेकी हुन्। प्रहरीले उनलाई मुद्दा चलाएको छ। उनको पनि मेडिकल सञ्चालनको अनुमति पत्र नभएको प्रहरीले जनाएको छ। जेठ ३१ गते कञ्चनपुरको दोधाराचाँदनी नगरपालिकामा ९ जना भारतीय नक्कली स्वास्थ्यकर्मीलाई प्रहरीले पक्राउ गर्यो। दोधाराचाँदनी नगरपालिकाका विभिन्न वडामा बिरामी चेकजाँच गरिरहेका, मेडिकल सञ्चालन गरिरहेका र इजाजतबिना नै औषधि पसल राखेर बिक्री गरिरहेको भन्दै दोधाराचाँदनी नगरपालिका ७ कञ्चभोजमा मेडिकल पसल सञ्चालन गर्दै आएका भारतको उद्धमसिंह नगर जिल्लाको खटिमाका २६ वर्षीय सञ्जय विश्वास, भारतकै पिलिभित नौजलियाका ४६ वर्षीय राजेश विश्वास, भारतको पिलिभितकै ४५ वर्षीय सन्तोष सरकार पक्राउ परेका हुन्। दोधाराचाँदनी नगरपालिका ४ लट्ठाघाट चौराहामा मेडिकल सञ्चालन गर्दै आएका भारतको पिलिभित जिल्लाको मजौलाका ४४ वर्षीय सुधांशु हल्दार, दोधाराचाँदनी नगरपालिका४ खल्ला चोकमा मेडिकल सञ्चालन गर्दै आएका भारतको उद्धमसिंह नगर जिल्लाको खटिमाका २३ वर्षीय रवि विश्वास, दोधाराचाँदनी नगरपालिका ४ श्रेष्ठ चौराहामा मेडिकल सञ्चालन गर्दै आएका भारतको उद्धमसिंह नगर खटिमाका ३२ वर्षीय कार्तिक सरदार पक्राउ परेका हुन्। वडा नम्बर१ मिलन चौराहामा मेडिकल सञ्चालन गर्दै आएका भारतको उद्धमसिंह नगरका ३८ वर्षीय निवास गाइन, भारतको उद्धमसिंह नगरको कुतियाकभरका ३८ वर्षीय निवास गाइन, वडा नम्बर ३ मा मेडिकल सञ्चालन गर्दै आएका भारतको उद्धमसिंह नगर खटिमाका ४९ वर्षीय निरञ्जन अधिकारी र दोधाराचाँदनी नगरपालिका३ देवीस्थानमा मेडिकल सञ्चालन गर्दै आएका भारतको उद्धमसिंह नगर खटिमाका २५ वर्षीय भूपेन्द्र पुरी पक्राउ परेका हुन्। कैलालीमा पनि पछिल्लो दुई महिनामा ६ जनाविरुद्ध मुद्दा दर्ता गरिएको जिल्ला प्रहरी कार्यालय कैलालीले जनाएको छ। धनगढी उपमहानगरपालिका३ मा मेडिकल सञ्चालन गरी औषधि बिक्री गर्ने, बिरामी चेकजाँच गर्ने अर्जुन थापा, कमला बोहरा, नवीन धामी, अम्मर चौधरी, दीपक महता र वडा नम्बर २ का गोरखबहादुर श्रेष्ठविरुद्ध मुलुकी फौजदारी संहिता २०७४ को परिच्छेद १९ मा उल्लेख भएअनुसार इलाजसम्बन्धी मुद्दा दर्ता गरिएको प्रहरी नायब उपरीक्षक कुलदीप चन्दले जानकारी दिए। भारतीय स्वास्थ्यकर्मी फरार २०७६ साल मंसिर ९ मा बाँकेको नरैनापुर गाउँपालिका५ मटेहियामा अवैध मेडिकल सञ्चालन गरेका भारतीय राजेशसिंह ठाकुरको गलत उपचारले एकै दिन दुई जनाले ज्यान गुमाए। नातामा भिनाजु र साला पर्ने नरैनापुर गाउँपालिका५ मटेहियाका २८ वर्षका गयाराज धोबी र राप्ती सोनारी७ गेदवाका २७ वर्षका मालिकराम धोबीको अकालमा ज्यान गयो। १८ मंसिरमा इलाका प्रहरी कार्यालय भगवानपुरले ठाकुरविरुद्ध ज्यान मुद्दा दर्ता गर्यो। तर, अभियुक्त ठाकुर अहिलेसम्म फरार सूचीमा छन्। इप्रका भगवानपुरका इन्चार्ज प्रहरी निरीक्षक राजन रायमाझी भन्छन्, भारतीय नागरिक हो। घटनापछि नेपाल नआएकाले पक्राउ गर्न सकिएको छैन। ज्यान मारेको मुद्दामा हद म्याद हुन्छ। बाँकेको सीमावर्ती भारतीय जिल्ला श्रावस्ती थाना मन्हिपुरको मनकौरा गाउँका बासिन्दा ठाकुरले नरैनापुर५ मा डेढ दशकभन्दा बढी समयदेखि औषधि पसल सञ्चालन गरेका थिए। हाईस्कुल पनि पास नगरेका उनले बहराइचमा चिकित्सकको सहयोगी भएर काम गरेको आधारमा अवैध औषधि पसल चलाएर बसेका थिए। उनले पर्चामा डाक्टर लेख्थे। बाँकेको कर्णाली उपमा पाएको नरैनापुर जिल्ला सदरमुकाम नेपालगन्जबाट ४४ किलोमिटर पूर्वमा छ। तत्कालीन समयमा भारतीय बजारमा आश्रित यहाँका बासिन्दा भारतीय झोले डाक्टरबाट उपचार गर्न बाध्य थिए। अधिकांश जिल्लाका औषधि पसलमा छन् नक्कली स्वास्थ्यकर्मी सीमा क्षेत्रका जिल्लामा भारतबाट समेत आएर नक्कली स्वास्थ्यकर्मीले चलाए औषधि पसल भान्जा (गयाराजका छोरा)को मुण्डन कार्यक्रममा सहभागी हुन मालिकराम मटेहिया गएका थिए। राति २ बजेतिर पेट दुखेका उनीहरूलाई ठाकुरले चार बोतल सलाइन पानी र औषधि खान दिएका थिए। मृत्यु भएको थाहा पाएपछि भागेका ठाकुर फर्केर नआएको प्रहरीले जनाएको छ। भारतीय झोले डाक्टरले एकैदिन दुई जना मारेपछि मात्र नरैनापुरमा झोले डाक्टरविरुद्ध कारबाही सुरु भएको थियो। घटनाको अर्को दिन मृतकको परिवारलाई भेटेर बाँके १ की प्रदेशसभा सदस्य कृष्णा केसी नमुनाको रोहवरमा प्रहरीले झोले डाक्टरको मेडिकलको ताला तोडेको थियो। उनको पसलमा इजाजत नै नलिएका भारतीय कम्पनीका औषधि मात्र पाइएको थियो। सांसद नमुनाको निर्देशनमा नरैनापुर क्षेत्रमा पहिलो पटक बाँकेका सहायक प्र्रमुख जिल्ला अधिकारीकोे नेतृत्वमा औषधि व्यवस्था विभागको टोलीले अनुगमन गरेर भारतीय झोले डाक्टरका क्लिनिकबाट औषधि जफत गरेको थियो। यो घटनापछि नरैनापुरमा भारतीय झोले डाक्टरको बिगबिगी रोकिएको प्रहरीको दाबी छ। खुला बोर्डर भएकाले कति त झोलामा औषधि बोकेर गाउँगाउँ डुलेर उपचार गर्थे। इप्रका प्रमुख रायमाझी भन्छन्, स्थानीय तह भए पनि स्वास्थ्य संस्थामा निःशुल्क औषधि उपलब्ध हुन थालेको र हुलाकी राजमार्गले नेपालगन्जसँग सीधा सम्पर्क जोडेकाले अहिले झोले डाक्टर आउन छोडेका छन्। अनुगमन नहुँदा सेवाग्राही मारमा चिकित्सकहरूको नक्कली योग्यताको सबालमा सम्बन्धित सरोकारवाला निकायले अनुगमन नगरेकै कारण महोत्तरीका सेवाग्राही मारमा परेका छन्। यहाँका सहर, बजारलगायतका स्थानमा खोलिएको निजी स्वास्थ्य संस्थाको होर्डिङ बोर्डमा स्वास्थ्यकर्मीको नामको अगाडि योग्यताभन्दा बढीको दक्षता देखाएर सर्वसाधारण बिरामीहरूलाई ठग्दै आएका छन्। त्यस सम्बन्धमा अनुगमनको जिम्मेवारी पाएका पक्षले सूक्ष्म रूपमा कारबाही प्रक्रिया अगाडि नबढाएका कारण सेवाग्राहीहरू प्रत्यक्ष रूपमा ठगीमा पर्दै आएका महोत्तरीका सञ्चारकर्मी रवीन्द्र उप्रेतीले बताए। उनले भने, यहाँका निजी क्लिनिक र निजीस्तरको स्वास्थ्य संस्थामा सेवा लिन गएकाहरू ठगीमा पर्दै आएका छन्। योग्यता कम अनि सेवासुविधा नरहेको क्लिनिकमा पुगेका सेवाग्राहीहरू प्रायः ठगिँदै छन्। मानव स्वास्थ्यजस्तो संवेदनशील विषयमा सरोकारवाला निकाय मौन हुँदा सर्वसाधारणहरू प्रत्यक्ष रूपमा मर्कामा परेका छन्। महोत्तरीका सहायक प्रमुख जिल्ला अधिकारी उपेन्द्रप्रसाद न्यौपानेले वास्तविक तथ्यांक अझ पुष्टि हुन नसकेको बताए। उनले भने, अनुगमन गरेर ती विषयमा छानबिन हुनु अत्यन्त जरुरी छ। जिल्ला प्रशासन कार्यालयले अन्य विषयमा समयसमयमा अनुगमन गरेर कारबाही प्रक्रिया अगाडि बढाए तापनि यस विषयमा अझ पहलकदमी गर्न सकेको छैन। अब अगामी केही दिनभित्रै यस सम्बन्धमा स्थलगत अनुगमन गर्दै कारबाही प्रक्रिया अगाडि बढाउनेछौं। एक्कासि पक्राउ गरी ह्युमिलियट किन गर्नु पर्यो ? शैक्षिक प्रमाणपत्र नक्कली भए लाइसेन्स रद्द गरे हुन्छ। थुन्नुको तुक छैन। डा दिनेशकुमार काफ्ले, निर्देशक, शिक्षण अस्पताल महाराजगन्ज सभामुखको बिनाअनुमति र पक्राउ पुर्जीसमेत जारी नगरी पक्राउ गरियो। विवेक लिम्बू, स्वकीय सचिव, सांसद सुनीलकुमार शर्मा अहिले पक्राउ परेकाहरूको लाइसेन्स खारेज गर्न हतारिँदैनौं। अदालतबाट पुष्टि हुनै बाँकी छ। डा कृष्ण अधिकारी, रजिस्टार, नेपाल मेडिकल काउन्सिल अजवी पौड्याल काठमाडौं, शिवराज भट्टधनगढी, शंकरप्रसाद खनालनेपालगन्ज, धनवीर महतो महोत्तरी"

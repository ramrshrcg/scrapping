शीर्षक,विवरण
संसद्जस्तो बनोस् संसद्,"लोकतन्त्रमा सबैभन्दा ताकतवर कोही हुन्छ भने त्यो जनप्रतिनिधिमूलक संस्था संसद् (प्रतिनिधिसभा) हो। जनताले आफूमा निहित सार्वभौम सत्ताको अधिकारको प्रयोग गर्ने आफ्ना प्रतिनिधि अर्थात् संसद्मार्फत हो। जनताका समस्यामाथि छलफल गरी सरकारलाई समाधान गर्न लगाउने पनि संसद्ले नै हो। मुलुकको वार्षिक बजेट ल्याउनेदेखि तमाम दायित्व हुन्छ संसद्को। २०७२ सालमा नयाँ संविधान बनेपछि समावेशी, संघीय र लोकतान्त्रिक गणतन्त्र आए पनि मुलुकमा संसदीय अभ्यास हुन थालेको दशकौं भइसकेको छ। तर, नेपालको संसदीय अभ्यास भने संसदीय दायित्व निर्वाहभन्दा ज्यादा सरकार निर्माणमा मात्रै केन्द्रित देखिन्छ। आइतबार सुरु बर्खे अधिवेशनको सन्दर्भमा संसदीय दायित्व र विगतको समीक्षा सान्दर्भिक छ। त्यस अर्थमा सुरु संसद् अधिवेशनले आफूलाई जनउत्तरदायी बनाउन सक्नुपर्छ। संसद्ले सरकारको निगरानी गरिरहनुपर्ने हो। हाम्रो प्रतिनिधिसभा भने मुख्य दलका मुख्य नेताहरूको मनखुसीको कार्यसूची बनाएर चल्ने गरेको छ। सांसदहरू स्वतन्त्रतापूर्वक बहस र छलफलमा भाग लिँदैनन्। दलीय स्वार्थभन्दा माथि उठेर छलफल नगर्नुमात्रै होइन, छलफलमै भाग लिन नपरे हुन्थ्यो भन्ने प्रवृत्ति ज्यादातर छ। त्यसैले नै संसद् बैठक चलिरहँदा कहिलेकाहीँ गणपूरक संख्या नै नपुगेर स्थगित गर्नु परेका उदाहरण छन्। चालू अधिवेशनमा पूर्वझलकहरू नदोहोरिऊन् भन्नेमा दलहरू सचेत हुनुपर्छ। अब संसद् फेरि सरकारको म्युजिकल चियरको खेलमैदान नबनोस्। यो संसद् अधिवेशनमा धेरै गुरुत्वर दायित्व छन्। संविधान अनुकूल बन्नुपर्ने संघीय निजामती र शिक्षालगायत ऐनमा दलहरूले सहमति खोजुन् र संघीयता कार्यान्वयनको बाधा फुकाउन्। लामो समयदेखि अल्झिएको नागरिक विधेयकमा सहमति जुटोस्। मिटरब्याजीलाई कारबाही गर्ने कानुनी व्यवस्थाका लागि मुलुकी फौजदारी संहिता संशोधनलाई यो संसद् अधिवेशनले प्राथमिकता दिनु सुखद कुरा हो। यो अधिवेशन भनेको बजेट अधिवेशन हो। र, यतिबेला मुलुकको अर्थतन्त्र जर्जर छ, मन्दीको महसुस सर्वसाधारणका चुलोसम्मै भएको छ। जेठ १५ गते ल्याउनुपर्ने आगामी आर्थिक वर्षको बजेटको प्रक्रिया, स्वरूप, सिद्धान्त र प्राथमिकतासम्बन्धी छलफलको सुरुआत अधिवेशनको पहिलो दिनबाट भएको छ। बजेट फेरि लोकप्रियतावादी, वितरणमुखी र संशोधन गरी लक्ष्य घटाउनुपर्ने खालको नहोस्। उत्पादनलाई बढावा दिने र अर्थतन्त्रलाई त्राण दिने बजेट यो अधिवेशनले दिन सकेन भने मुलुक ठूलो संकटमा पर्ने निश्चित छ। थुप्रै कानुनको निर्माण र अर्थतन्त्र जोगाउने बजेट यो अधिवेशनको गुरुत्वर कार्यभार हो।"
घोराही सिमेन्टको आईपीओमा जोखिमपूर्ण अन्डरराइटिङ,"आईपीओ निष्कासनमा घोराहीले अपत्यारिलो वित्तीय विवरण तयार पारेर लगानीकर्तालाई फसाउन खोजेको पाइएको छ। त्यसलाई प्रत्याभूतिकर्ता (अन्डरराइटर) का रूपमा रहेको नागरिक लगानी कोषले साथ दिएको हो। काठमाडौं : नागरिक लगानी कोषले गत वर्ष साउनमा घोराही सिमेन्टसँग प्रिमियम मूल्यमा आईपीओ अन्डरराइटिङ (प्रत्याभूति) को सम्झौता गर्यो। त्यसयता सेयर बजारमा तीव्र गिरावट आयो। घोराहीको आर्थिक परिसूचक पनि निकै ओरालो लाग्यो। करिब एक वर्षपछि कोषले भने पुरानै मूल्य अर्थात् ४ सय रुपैयाँमा त्यसको अत्यन्त जोखिमपूर्ण अन्डरराइटिङ गरेको छ। आईपीओ निष्कासनमा घोराहीले अपत्यारिलो वित्तीय विवरण तयार पारेर लगानीकर्तालाई फसाउन खोजेको पाइएको छ। त्यसलाई प्रत्याभूतिकर्ता (अन्डरराइटर) का रूपमा रहेको नागरिक लगानी कोषले साथ दिएको हो। कोषका कार्यकारी निर्देशक रमन नेपालले त्यो जोखिमलाई घुमाउरो पारामा स्वीकारेका छन्। आवश्यक परे पोजिसनको विश्लेषण गर्ने अभिव्यक्तिसमेत दिएका छन्। गत वर्ष साउनमा गरिएको अन्डरराइटिङको सम्झौताको अवधि असार मसान्तसम्म छ। तत्कालीन अवस्थाको बजार अवस्था र सबै परिसूचक विश्लेषण गर्दा ४ सय रुपैयाँसम्म लगानी उपयुक्त रहेको ठहर गरेका थियौं, कोषका कार्यकारी निर्देशक नेपालले अन्नपूर्ण पोस्ट्सँग भने, सेयर बजार परिसूचक निकै तल्लो बिन्दुमा आएका कारण अहिले समस्या आएको हो। बजार सुध्रियो भने अफर गरेको प्रिमियम मूल्य पनि जस्टिफायबल नै हुनेछ। आवश्यक देखिए हाम्रो पोजिसनको विश्लेषण गर्ने तयारीमा छौं। केही गर्न सकिन्छ कि ! वित्तीय अवस्था कमजोर देखाउँदै, मूल्य माथि चढाउँदै विशाल ग्रुप र त्रिवेणी ग्रुप (संघई परिवार) ले स्थानीयवासीका लागि प्रतिकित्ता ४ सय र अन्य सर्वसाधारणका लागि प्रतिकित्ता ४ सय ३० रुपैयाँमा आईपीओ जारी गर्न लागेका छन्। जबकि कम्पनीको आधारभूत वित्तीय परिसूचकले यो मूल्य समर्थन गर्दैन। घोराही सिमेन्टभन्दा राम्रो परिसूचक भएका कम्पनीले पनि प्राथमिक बजारमा फेस भ्यालु (अंकित मूल्य) अर्थात् प्रतिकित्ता सय रुपैयाँमा जारी गर्ने गरेका छन्।घोराही सिमेन्ट उद्योग । फाइल तस्बिर क्लिंकर र सिमेन्ट उत्पादन गर्ने घोराहीले दुई चरणमा आईपीओ जारी गर्दैछ। पहिलो चरणमा आयोजना प्रभावित स्थानीयवासी र वैदेशिक रोजगारीमा रहेका नेपालीका लागि आईपीओमा आवेदन खुला भएको छ। घोराहीमै कार्यरत एक वरिष्ठ कर्मचारी भन्छन्, बैंकसँगको डिलिङमा कमजोर देखिएको कम्पनीले लगानी उठाउन सर्वसाधारणलाई झूटो र अपत्यारिलो विवरण राखेर आफू सशक्त, नाफामूलक, वास्तविकभन्दा दोब्बर नेटवर्क भएको कम्पनी प्रमाणित गर्न खोजेको देखिन्छ। मन्दीका समयमा यति महँगो र यति ठूलो परिमाणको आईपीओ जारी गर्नु नै मूर्खता हो। बढीमा ८ लाख जनाले १० कित्ताका दर (४ हजार ३५० रुपैयाँ)ले लगानी गरे पनि पूरै बिक्री हुन्न्छ भन्ने सामान्य सोचका साथ बिक्री खोलेको देखिन्छ, सेयर बजार विज्ञ ज्योति दाहाल भन्छन्, कम्पनीको वित्तीय प्रक्षेपण हचुवाको भरमा गरेको देखिन्छ। अर्थतन्त्र र सिमेन्ट उद्योगमा छाएको मन्दी हेर्दा पनि चालू आवको पहिलो ६ महिनाको भन्दा ५ गुणा आम्दानी दोस्रो ६ महिनामा सम्भव छैन। उनका अनुसार नागरिक लगानी कोषले आईपीओ पूरै बिक्ने अनुमान गरेको देखिन्छ। विशेष पनि अन्डरराइटिङको शुल्क कमाउने पाइने अभिप्राय उसको पाइन्छ। पूरै आईपीओ सब्स्क्राइब (बिक्री) नभए पनि आफूले राखेर बजार बढेपछि बेचेर नाफा लिन्छु भन्ने मनसाय देखिन्छ, उनले भने। स्थानीयवासीको अवरोध खेपिरहेको कम्पनीले नेपाल विद्युत् प्राधिकरणलाई १ अर्ब रुपैयाँभन्दा बढी तिर्न बाँकी छ। कम्पनीले वित्तीय विवरण सार्वजनिक गरे पनि पूर्ण लेखापरीक्षण प्रतिवेदन देखाएको छैन। स्रोत भन्छ कम्पनीले प्रक्षेपण गरेको वित्तीय परिसूचक नै भ्रमपूर्ण छ। चालू आर्थिक वर्षको ६ महिनामा कम्पनीले १ अर्ब ८३ करोड २० लाख रुपैयाँको कारोबार गरेर ४९ करोड रुपैयाँ नाफा गरेको छ। तर, कम्पनीले चालू आर्थिक वर्षमा ९ अर्ब ८९ करोड २० लाख रुपैयाँको कारोबार गर्ने प्रक्षेपण गरेको छ। स्रोत भन्छ, पहिलो ६ महिनामा भन्दा बाँकी ६ महिनामा ५ गुणा बढीको कारोबार गर्नुपर्छ, जुन असम्भव प्रायः छ। प्रक्षेपणअनुसार कारोबार नभएका खण्डमा कम्पनीले चालू आर्थिक वर्षमै घाटा बेहोर्नुपर्ने छ। किनभने कम्पनीको नियमित हुने खर्च र ब्याज खर्चमा ह्रासकट्टि पनि थपिनेछ। कम्पनीको ह्रासकट्टि खर्चको लेखांकन नै शंकास्पद छ। अन्य सिमेन्ट उद्योगको ह्रासकट्टि दर १० प्रतिशतभन्दा बढी रहे पनि घोराहीको ४ प्रतिशतमात्र छ। यस्तै सञ्चालनमा आइसकेको कम्पनीको ऋण १२ अर्ब छ। तर, वार्षिक तिर्नुपर्ने ब्याज ४० करोड रुपैयाँमात्र देखिन्छ। सञ्चालनमा आइसकेको कम्पनीलाई ब्याज पुँजीकरणको सुविधा हुँदैन। यस्तै, अवास्तविक प्रक्षेपणले लगानीकर्तामा थप भ्रम छरेको घोराहीकै एक उच्च कर्मचारीले बताए। यस्तो भ्रममा साथ दिएको नागरिक लगानी कोषले बिक्री नभएको सबै सेयर प्रतिकित्ता ४ सयमा एक्लै किन्ने प्रत्याभूति दिएको छ। कम्पनीले चालू आबको असार मसान्तसम्म प्रतिसेयर आम्दानी (ईपीएस) ११ रुपैयाँ ६५ पैसा पुर्याउने प्रक्षेपण गरेको छ। जबकि चालू आवको पुस मसान्तसम्मको कारोबार र नाफाअनुसार ईपीएस ५० पैसा मात्र छ। कम्पनीले आव २०८०८१ मा १६ रूपैयाँ ३३ पैसा र आव २०८१८२ मा २४ रुपैयाँ ५८ पैसा प्रतिसेयर आम्दानी पुग्ने प्रक्षेपण गरेको छ। कम्पनीको १७ लाख ९७ हजार मेट्रिक टन क्लिंकर र १० लाख ४० हजार मेट्रिकटन सिमेन्ट उत्पादन क्षमता भए पनि आव २०७९८० मा क्लिंकरको ५४ प्रतिशत र सिमेन्टको ७२ प्रतिशत मात्रै क्षमता उपभोग हुने अनुमान छ। कम्पनीले आव २०८०८१ मा ६४ प्रतिशत र आव २०८१८२ मा ७० प्रतिशत क्लिंकर क्षमताको उपभोग गर्ने प्रक्षेपण गरेको छ। सिमेन्टमा आव २०८०८१ मा ७९ प्रतिशत र २०८१७२ मा ८७ प्रतिशत क्षमता उपभोग गर्ने कम्पनीको प्रक्षेपण छ। घोराही सिमेन्टले आम्दानीको दाँजोमा मेसिनरी तथा उपकरणमा अधिक लगानी गरेको छ। व्यावसायिक उत्पादनलाई पर धकेल्नाले अधिक पुँजीकरण भएको छ। अधिक पुँजीकरणको विषयलाई प्रयोग अनुपातको पक्षबाट पनि विश्लेषण गर्न सकिन्छ। चालू आवको ६ महिनाको विवरणअनुसार कम्पनीको आम्दानी र सम्पत्ति, प्लान्ट, उपकरण (पीपीई) अनुपात ५० प्रतिशतको हाराहारीमा छ। घोराहीलाई समान किसिमको कम्पनीसँग तुलना गर्दा यसको ब्याज भार उच्च छ, जसले गर्दा ऋणको साँवा र ब्याज भुक्तानीको दायित्व पूरा गर्ने क्रममा यसको वित्तीय अवस्थामा ठूलो दबाब सिर्जना गर्न सक्छ। ६ महिनाको तथ्यअनुसार कम्पनीको ऋण १२ अर्ब रुपैयाँभन्दा बढी छ। न्यून खुद नाफा, कुल कारोबार रकमभन्दा पनि उच्च कर्जा रकमका कारण यो उद्योगको हकमा ऋण व्यवस्थापन चुनौतीपूर्ण छ। कम्पनीको आह्वान पत्रमा पनि आईपीओ जारी गरेर प्राप्त रकम ऋण तिर्न खर्च गरिने उल्लेख छ। अर्थात् सर्वसाधारणको रकम सिमेन्टको उत्पादन बढाउन लगानी गर्नुको सट्टा कम्पनीले ऋण तिर्न खर्च गर्नेछ। कम्पनीको वित्तीय अवस्था आफैंमा र अन्य समकक्षीसँगको तुलनामा पनि कमजोर छ। र, उल्लिखित तथ्यांकका आधारमा कम्पनीले वास्तविकताभन्दा फरक तस्बिर पेस गरिरहेको प्रमाण मिल्छ। यसरी कम्पनीले प्रिमियम मूल्यमा आईपीओ जारी गरेर सर्वसाधारणबाट पैसा उठाउने सोच बनाएको देखिन्छ। अर्कातर्फ कम्पनीले आफ्नो वित्तीय विवरण निकै कमजोर भन्दै ब्याजलाई पुँजीकरण गरिदिन बैंकलाई अनुरोध गरिरहेको तथ्य बाहिरिएको छ। तर, आईपीओमा लगानी जुटाउन जारी आह्वानपत्रमा झूटो र अपत्यारिलो विवरण राखेर सर्वसाधारणमाझ आफू सशक्त, नाफामूलक, वास्तविकभन्दा दोब्बर नेटवर्थ भएको प्रमाणित गर्न कम्पनीले खोजेको जानकारहरूको दाबी छ। सीडीएस एन्ड क्लियरिङको तथ्यांकले पनि घोराहीको आईपीओ नबिक्ने संकेत गरेको छ। प्रायः एकदिनमै ओभर सब्स्क्राइब हुने गरेको आईपीओ खुलेको ६ दिनमा माग गरिएको आधामात्र आवेदन (वैदेशिक रोजगारीमा जानेले) परेको छ। यस्तै सञ्चालनमा आइसकेको कम्पनीको ऋण १२ अर्ब छ तर वार्षिक तिर्नुपर्ने ब्याज ४० करोड रुपैयाँमात्र देखिन्छ। सञ्चालनमा आइसकेको कम्पनीलाई ब्याज पुँजीकरणको सुविधा हुँदैन। यस्तो भ्रममा साथ दिएको नागरिक लगानी कोषले बिक्री नभएको सबै सेयर प्रतिकित्ता ४ सयमा एक्लैले किन्ने प्रत्याभूति दिएको छ। अन्य मर्चेन्ट बैंकर प्रत्याभूतिकर्ताका रूपमा सहभागी नहुनुले पनि घोराहीमा व्यापक घोटलाको अनुमान गरिएको छ। कम्पनीको वित्तीय विवरण कस्तो छ ? माग गरेको प्रिमियम मूल्य पाउन योग्य छ कि छैन ? प्रक्षेपण कस्तो र कुन आधारमा गरिएको छ ? त्यसको निक्र्योल र लगानीकर्ताको संरक्षण गरिनुपर्छ, घोराहीको उदाहरण दिँदै धितोपत्र विज्ञ गोपाल भट्ट भन्छन्, अर्कातर्फ लेखापरीक्षकहरू व्यवस्थापनले गरेको प्रक्षेपणलाई मान्यता दिने व्यक्ति होइनन्। उनीहरू लेखा विज्ञमात्र हुन्। वित्तीय सूचकांक प्रक्षेपण गर्न विश्वसनीय निकाय चाहिन्छ। यदी वित्तीय विवरण गलत प्रक्रियाले प्रक्षेपण भएका छन् भने त्यसले लगानीकर्ताको अहित गर्छ। घोराही सिमेन्टको आईपीओको सेयर निष्काषन तथा बिक्री प्रबन्धक हिमालयन क्यापिटल र नबिल इन्भेस्टमेन्ट हुन्। यस्तै बीके अग्रवाल एन्ड कम्पनी र जीपी राजवाहक एन्ड कम्पनीले वित्तीय प्रक्षेपण पुनरावलोकन गर्दै लेखापरीक्षणको सिद्धान्तअनुरूप नै रहेको प्रमाणीकरण गरेका छन्। दुवै पुनरावलोकन प्रतिवेदनमा भनिएको छ, कम्पनी व्यवस्थापनले गरेको प्रक्ष्येपण लेखापरिक्षणको सिद्धान्त अनुरूप छ। तर, प्रक्षेपण गरेअनुसार उपलब्धि हासिल नहुन पनि सक्छ। प्रक्ष्येपणको आधार ठीक भए पनि विविध कारणवश उपलब्धि फरक पर्न सक्ने उनीहरूको भनाइ छ। घोराही : विवादै विवादको घेरामा दाङको घोराही उपमहानगरपालिका४ मा सञ्चालित घोराही सिमेन्ट उद्योग सन् २००७ मा स्थापना भएको हो। उद्योगमा संघई परिवारको त्रिवेणी समूह र अग्रवाल परिवारको विशाल समूहको मुख्य लगानी छ। कम्पनीले सगरमाथा सिमेन्ट नामको ब्रान्डमा सिमेन्ट उत्पादन र बिक्री वितरण गर्दै आएको छ। उद्योगले क्लिंकर पनि उत्पादन गर्दछ। उद्योग र स्थानीयवासीसँग वातावरण प्रदूषण बारेको विवाद चर्को अवस्थामा छ। बिजुलीको बक्यौता नतिरेको, खानीबाट चुनढुंगा चोरेको, नापतौल र गुणस्तरमा कैफियत देखिएको घोराहीका व्यावसायिक विवाद हुन्। प्रदूषण बढाएर मानव स्वास्थ्यमा गम्भीर असर पारेको भन्दै स्थानीयले उद्योग स्थानान्तरणको माग गरेका छन्। त्यसक्षेत्रमा पानीको मूल पनि सुक्न थालेको सर्वसाधारणको गुनासो छ। पछिल्लो समय आयोजना प्रभावित स्थानीयका लागि खुलेको आईपीओ स्थानीयले बहिस्कार गरिरहेको घटना बाहिरिएको छ। नेप्से परिसूचक घट्दा परिस्थिति फेरियो गत साउनमा नागरिक लगानी कोष र घोराही सिमेन्टले अन्डरराइटिङको सम्झौता गर्दा नेप्से परिसूचक २१ सयको बिन्दुमा थियो। त्यतिबेला बजारमा एक सिमेन्ट कम्पनीको सेयर मूल्य ८ सयको हाराहारीमा थियो। घोराहीसँग सम्झौता गर्दा कोषले शुल्क पनि पाउने र आईपीओ विक्री नभएको अवस्थामा किन्नु परे खासै घाटा पनि नहुने सर्प पनि मर्ने, लौरो पनि नभाँचिने मनसाय कोषको थियो। बोर्डको सञ्चालक समितिमा पनि यस विषयमा राम्रै चर्चा चलेको थियो। कोषले त्यतिबेला घोराहीको सेयर अन्डरराइटिङ गर्नुलाई गोल्डेन अपरच्युनिटी मानेको थियो। तर, कम्पनीले प्रिमियम आईपीओ जारी गर्ने अनुमति पाएन। अहिले दोस्रो बजारमा घोराहीभन्दा राम्रो वित्तीय विवरण भएको सिमेन्ट कम्पनीको सेयर प्रतिकित्ता ४ सय रुपैयाँभन्दा कममा किन्न पाइन्छ। आईपीओ बिक्री भइहाल्छ, केही आम्दानी पनि हुन्छ र बिक्री भएन भने पनि किन्दा उपयुक्त नै हुने सोचका कारण अहिले कोष आफैं फसेको छ। यो विषयमा प्रतिक्रिया लिन घोराही सिमेन्टका प्रतिनिधिसँग पटकपटक सम्पर्कको प्रयास गर्दा पनि सम्पर्क हुन सकेन।"
अनुसन्धानको दायरा बढाऔं,"प्रधानमन्त्रीले दबाब आएको भन्ने कुरा पनि गर्नुभएको छ। त्यो दबाब कहाँबाट आयो ? र कसले दियो ? त्यसको खुलासा गर्नु राम्रो हुन्छ। प्रतिपक्षी नेकपा एमाले कारबाही हुनुपर्छ भनेको छ। मुलुक लुटतन्त्रको अखडाको रूपमा विकसित हुँदै गएको देखिन्छ। अपराधलाई राजनीतीकरण गर्ने र राजनीतिलाई अपराधीकरण गर्ने प्रवृत्ति बढेको छ। भ्रष्टाचारलाई संरक्षण गर्ने प्रवृत्ति सबैभन्दा ठूलो चुनौती बनेको छ। यसतर्फ सबैले ध्यान केन्द्रित हुनुपर्ने आवश्यकता छ। अहिले नक्कली भुटानी शरणार्थी प्रकरण निकै चर्चामा छ। यस घटनाको चौतर्फी रूपमा आलोचना भइरहेको छ। यसभन्दा अघि पनि मुलुकमा विभिन्न भ्रष्टाचारका चर्चित काण्डहरू भए। वाइडबडी काण्ड, ३३ किलो सुन काण्ड, यती काण्ड, ओम्नी काण्ड, बूढीगण्डकी काण्ड, सेक्युरिटी प्रिन्टलगायत विभिन्न ठूला भ्रष्टाचारका काण्डहरू सार्वजनिक भए। संसद्मा बहस पनि भए। तर, बिडम्बना अनुसन्धान पूरा नहुँदै बीचमै हराए। कुनै पनि भ्रष्टाचार काण्डहरू आमोदप्रमोदको निम्तिमात्र हुनुहुँदैन। कसैले कसैलाई आरोप प्रत्यारोप लगाएर छानबिन नभई सकिने प्रचलनको अन्त्य हुनुपर्छ। नक्कली भुटानी शरणार्थी काण्डले राष्ट्रको संयन्त्र नै नक्कली काम गरिरहेको छ कि भन्ने देखिएको छ। यसले मुलुकको अन्तर्राष्ट्रिय छविलाई धुमिल्याउने काम गरेको छ। नक्कली भुटानी शरणार्थी प्रकरणमा जसरी अनुसन्धान अघि बढेको छ, त्यो प्रसंशनीय छ। कतिपयलाई बयान लिन रोकियो वा कतिपयलाई हटाइयो भन्ने सुन्नमा पनि आएको छ। वास्तवमा सत्य के हो ? त्यसतर्फ प्रवेश गर्न चाहन्न। तर, मूल कुराचाहिँ यस प्रकरणमा प्रधानमन्त्री पुष्पकमल दाहालको प्रतिबद्धता स्वागतयोग्य छ। गृहमन्त्री नारायणकाजी श्रेष्ठको भनाइ र प्रहरीको छानबिन पनि सकारात्मक छ। संसद्मा प्रमुख प्रतिपक्षी नेकपा एमालेले संसद्मा दोषीलाई कारबाही हुनुपर्छ भनेको छ। सत्तापक्षले पनि दोषीलाई कारबाही हुनुपर्ने माग गरेको छ। नेपाली कांग्रेसका सभापति शेरबहादुर देउवाले पदाधिकारीको बैठकमा कसैले पनि दोषीलाई बचाउन नखोज्नु भन्नु भएको छ। विगतमा मुलुकमा भएका चर्चित भ्रष्टाचार काण्ड जनमानसमा ताजै छ। अब त्यसको फेहरिस्त तयार पार्नुपर्छ। जनस्तरबाट उजुरी संकलन गर्नुपर्छ। सरकारले पूर्वप्रधानन्यायाधीशको अध्यक्षतामा शक्तिशाली उच्चस्तरीय छानबिन आयोग बनाएर कारबाहीमा प्रक्रियामा जानुपर्छ। अहिले ठूला भनिएका दलहरूमा जनताको वितृष्णा जागृत हुनुको मुख्य कारण भ्रष्टाचारीलाई संरक्षण गरेको भन्ने नै हो। यदि ठूला पार्टीले आफ्नो साख जीवित राख्ने हो भने कुनै पनि दबाब दिनुहुँदैन। जनतामा पुनर्विश्वास आर्जन गर्ने हो भने आर्थिक अनियमितता, भ्रष्टाचार र लुटतन्त्रलाई नियन्त्रण गर्नका लागि कटिबद्ध भएको सन्देश दिनुपर्छ। सरकार पनि कसैको दबाब, प्रभावबाट मुक्त हुनुपर्छ। दोषीलाई कानुनअनुसार कारबाही गर्न सक्नुपर्छ। दोषीलाई को व्यक्ति वा कुन पार्टी वा पदको भनेर हेर्ने होइन। दोष देखिएमा कारबाही गर्न हिचकिचाउनु हुँदैन। यति हुँदाहुँदै पनि प्रधानमन्त्रीले दबाब आएको भन्ने कुरा पनि गर्नुभएको छ। त्यो दबाब कहाँबाट आयो ? र कसले दियो ? त्यसको खुलासा गर्नु राम्रो हुन्छ। प्रतिपक्षी नेकपा एमाले कारबाही हुनुपर्छ भनेको छ। नेपाली कांग्रेस सभापति शेरबहादुर देउवाले पदाधिकारी बैठकमा अपराधी उम्किनु हुँदैन भन्ने अभिव्यक्ति दिएको सार्वजनिक भएको छ। सदनमा सबै पार्टीको एउटै आवाज सुनिन्छ। अनि सरकारलाई कारबाही गर्न कसले रोक्यो ? कुनै पनि दबाबका सामु नझुक्न प्रधानमन्त्री दाहाललाई मेरो सल्लाह छ। भ्रष्टाचारको दुश्चक्रबाट आमजनता घेरिएका छन्। यसबाट मुक्ति दिनका लागि सशक्त कदम चाल्नुपर्छ। यदि यस प्रकरणमा दोषीलाई कानुनी कारबाहीको दायरामा नल्याउने हो भने पुराना र ठूला दलप्रतिको अविश्वास पैदा हुन्छ। जनताको नजरमा भ्रष्टाचारलाई संरक्षण गर्ने दलका रूपमा ठूला दलप्रति विकर्षण बढ्छ। जनताले विकल्प खोज्छन्। गठबन्धन सरकारले नक्कली भ्रष्टाचार प्रकरणमा दोषीलाई कानुनी कठघरमा ल्याउन दृढताका साथ अघि बढ्नुपर्छ। जनतामा पुनर्विश्वास आर्जन गर्ने हो भने आर्थिक अनियमितता, भ्रष्टाचार र लुटतन्त्रलाई नियन्त्रण गर्नका लागि कटिबद्ध भएको सन्देश दिनुपर्छ। (सांसद केसी कांग्रेसका नेता हुन्)"
हाम्रा विवादले कोही पनि नागरिकताबाट वञ्चित हुनुहुँदैन,"अहिलेको गठबन्धन सरकारलाई कसरी मूल्यांकन गर्न सकिन्छ ? मंसिर ४ मा गठबन्धन बनाएरै हामी निर्वाचनमा गयौं। गठबन्धनमा भएका दलको बहुमत पुगेको थियो। बीचमा गठबन्धनमा केही दरार सुरु भयो। जुन एकता निर्माण गरेर अगाडि बढ्नुपथ्र्यो त्यो भएन। केही समस्या उत्पन्न भए। त्यसपछि निकै सावधानी र सुझबुझका साथ मंसिर ४ को जुन अभिमतको लयमा फेरि गठबन्धनलाई फर्कायौं र सरकार निर्माण गरेर अगाडि बढ्यौं। अब सबैखाले निर्वाचन राष्ट्रपति, उपराष्ट्रपति, सभामुख र उपनिर्वाचनसमेत सम्पन्न गरेर यहाँसम्म आइपुगेका छौं। हामीले चुनावका बेला जनतासमक्ष गठबन्धनका माध्यमबाट राजनीतिक स्थिरता दिन्छौं भनेका थियौं। र, त्यो राजनीतिक स्थिरताका माध्यमबाट देशमा विकास र समृद्धि हासिल गर्छौं भनेका थियौं। त्यो बाटोमा अब बिलम्ब नगरी अगाडि बढ्नुपर्ने अवस्था छ। उपनिर्वाचनपछि रास्वपाका अध्यक्ष रवि लामिछानेसमेत पुनः निर्वाचित भएपछि उहाँलाई सरकारमा सहभागी गराउने विषयमा प्रधानमन्त्री र गठबन्धन दलबीचमा छलफल भएको थियो अन्ततः उहाँहरू प्रतिपक्षमै बस्ने निधो गर्नुभयो। अब ढिलो नगरी सरकारको रूप जस्तो हुने हो त्यसलाई टुंगोमा पुयाएर सरकार अगाडि बढ्नुपर्छ भन्ने लाग्छ। सरकारले पूर्णता नपाएको अवस्थामा सरकारले जनताका गुनासालाई कसरी हेरिरहेको छ ? यस अघिसम्म नेपाली कांग्रेसले मन्त्रीको नाम नदिएका कारण ढिला भएको भनियो त्यो हाम्रै ढिलाइका कारण थियो। अर्कोतिर गठबन्धनमा कांग्रेस सबैभन्दा ठूलो पार्टी हो। त्यसकारण पनि गठबन्धनमा समाहित हुन खोजेका र अहिलेको सरकारलाई समर्थन गरेका दलहरू यदि सरकारमा सहभागी हुन चाहन्छन् भने उनीहरूलाई पनि समावेश गरेर लैजाने र जसले गर्दा गठबन्धनलाई थप बलियो बनाउने प्रयासमा सरकार थियो। गठबन्धन थप बलियो भयो भने हामीले जनतालाई राजनीतिक स्थिरताको प्रत्याभूति दिन सक्छौं भन्नेमा थियौं। त्यो दिशामा नेपाली कांग्रेसले प्रधानमन्त्री माओवादी पार्टीका अध्यक्ष भए पनि हामीले त्यो अभिभावकत्व निर्वाह गर्नुपर्ने ठाउँमा हामी थियौं। त्यो दिशामा नेतृत्वले छलफल गर्दै अघि बढेको थियो। रास्वपाले सरकारलाई समर्थन गरेको पनि फिर्ता लिइसकेपछि अब यही गठबन्धनमा रहेर बाँकी रहेको मन्त्रिपरिषद्लाई पनि पूर्णता दिएर जनताका अपेक्षा पूरा गर्न सरकार लाग्नुपर्छ। सरकारले पूर्णता नपाउनुको प्रमुख कारण कांग्रेसभित्रको किचलो या केले रोकेको थियो ? कांग्रेसका कारण अहिले होइन। रास्वपा छलफलमा आइसकेपछि माहोल केही परिवर्तन भएको थियो। रास्वपाले पार्टीको बैठकबाट गत शुक्रबार सरकारलाई समर्थन नगर्ने र सरकारमा पनि नजाने निर्णय गरेपछि सरकार अब एकसुरमा अघि बढ्छ। प्रधानमन्त्री र रास्वपाबीचमा धेरै छलफल भए। प्रधानमन्त्री र गठबन्धन दलका बीचमा हुने छलफलहरूले केही समय लिएका कारण पनि केही ढिलाइ भएको हो। समग्रमा भन्दा पछिल्लो समय उपनिर्वाचनपछि सिर्जना भएको परिस्थितिका कारणले ढिलाइ भएको हो। रास्वपालाई सरकारमा सहभागी गराउने विषयमा कांग्रेसको धारणा के थियो ? कांग्रेसको यसमा समर्थन थियो। संसद्भित्र चौथो ठूलो दलका रूपमा रहेको दल सत्तामा आउँदा सरकारलाई अझै बल पुग्ने भएकोले कांग्रेस सकारात्मक नै थियो। नेपाली कांग्रेसले १ जना मन्त्री बढी पायो कि घटी पायो भन्ने ठूलो कुरा होइन। सरकारलाई थप बलियो बनाउने कुरा मुख्य हो। सरकार गठन भएको लामो समय हुँदा पनि सरकारले पूर्णता पाउन सकेको छैन। तपाईंहरूनै भन्नुहुन्छ यो गठबन्धनलाई पाँच वर्ष टिकाउँछौं, सम्भव होला र ? सरकारले पूर्णता नपाए पनि हुनुपर्ने मुख्यमुख्य काम भइराखेकै छन्। तर, सबै मन्त्रालयमा मन्त्री भइदिएको भए काममा अझै प्रभावकारिता हुन्थ्यो भन्ने कुरा हो। अब करिबकरिब सरकारले पूर्ण तापनि पाइसकेको छ। नीति निर्माणमा हुने काम, बजेटका सिद्धान्त र प्राथमिकताका विषयमा संसद्मा छलफल हुने काम भइरहेका छन्। मन्त्रालयले विषयगत काम पनि गरिरहेका छन्। सरकारले पूर्णता नपाउँदैमा सरकार निश्क्रिय भने छैन। अहिलेको गठबन्धन दलका जुन सहमति र समझदारी देखिन्छन् त्यो हेर्दा ५ वर्षसम्म यो गठबन्धन सहजै जान्छ भन्नेमा दुईमत छैन। किनभने न्यूनतम साझा कार्यक्रम ल्याइराख्दा पनि त्यो ऐक्यबद्घता गठबन्धनमा देखिएको छ। गठबन्धन दल भित्रैबाट आपसी सहमतिमा प्रधानमन्त्री फेरिन सक्ने फरक कुरा हो। बजेट निर्माणमा कांग्रेसले कस्ता विषयलाई प्राथमिकतामा राखेको छ ? पछिल्लो समय अर्थतन्त्र कमजोर भएको छ। नयाँ योजना, ठूला आयोजना र नयाँ कार्यक्रम दिन कठिनाइ छ भनेर अर्थ मन्त्रालयले भनिरहेको छ। अर्थतन्त्रका सूचकहरू हेर्दा पनि त्यस्तै देखिन्छ। अहिले धेरै ठूलो आकांक्षा र महत्वाकांक्षा राख्नुभन्दा पनि अर्थतन्त्रलाई सबल बनाउनतर्फ कांग्रेसको ध्यान रहन्छ। गएको वर्षमा पुँजीगत खर्च जुन स्पिडमा गरिसक्नु पथ्र्यो, अर्थतन्त्रको पक्षलाई हामीले सबल बनाउनुपथ्र्यो त्यो हुन नसक्नुका कारण के हो भन्ने कुरामा बृहत् छलफल र विश्लेषण आवश्यक छ। महँगीको मारमा सर्वसाधारण परेको अवस्था छ। महँगी नियन्त्रणका उपाय के हुन सक्छन्, अर्थशास्त्रले के भन्छ ? अर्थशास्त्रका कस्ता खाले नीतिले मूल्य वृद्धिलाई नियन्त्रण गर्छ ? सर्वसाधारण जनतामा परेका समस्या हल गर्नेतर्फ केकस्ता नीति ल्याउनुपर्छ भन्नेतर्फ सरकारलाई सुझाव र सल्लाह दिन कांग्रेस लाग्छ। हामीसँग भएको न्यूनतम स्रोतसाधनको प्रयोग गर्दै बढीभन्दा बढी मुनाफा कसरी उठाउन सक्छौं सरकार अब त्यसतर्फ लाग्नुपर्छ। यसपटक अर्थतन्त्र कमजोर छ यसको आकार सानो हुन सक्ला। तर, हामीले जुन शासकीय सुधार र ढिलासुस्तीको अन्त्य गरेर प्रभावकारी ढंगले कार्यान्वयन गर्न सक्ने रहेछौं भन्ने नीतिगत कुरातर्फ पनि सरकारलाई ध्यानाकर्षण गराउन कांग्रेस लाग्छ। अहिलेको संघीले संरचनाले देशको आर्थिक भार धान्दैन भन्ने कुरा पनि आएको छ। यसमा कांग्रेसको धारणा के छ ? अहिले स्थानीय तह र प्रदेश बेकामी भए, सांसदको संख्या धेरै भयो भनेर समीक्षा त गर्न सक्छौं। तर, अहिले यो बहस गर्ने समय होइन। यो खारेज गर्ने निर्णय पनि अहिले गर्न सकिँदैन। भर्खरै हामीले नयाँ जनादेशसहित स्थानीयतह, प्रदेश र संघमा आएका छौं। अहिले सुधार र सच्याउने बाटोमा लाग्ने हो। हुन नसक्ने कुरामा धेरै ठूलो विवाद गर्नुको अर्थ छैन। जिम्मेवार र परिपक्व ढंगले तिनैतहका सरकारलाई सुझबुझ र पूर्ण संयमताका साथ परिचालन गर्नु बुद्धिमतापूर्ण मानिन्छ। नागरिकता विधेयक २ पटकसम्म अघिल्लो राष्ट्रपतिले फिर्ता पठाउनुभएको थियो, अब यो विषय कुन प्रक्रियाबाट निष्कर्षमा जाला ?नागरिकता विधेयकलाई राष्ट्रपतिले २२ पटक फिर्ता पठाउनु भनेको त्यो संवैधानिक र राजनीतिक हिसाबले नै उचित देखिँदैन। फिर्ता भएको नागरिकता विधेयकलाई फेरि कुन प्रक्रियाबाट निचोडमा पुर्याउने भन्ने विषयमा हामीसँग त्यस्तो अनुभव पनि छैन। यो पहिलोपटक राष्ट्रपतिसमक्ष पुगेको र प्रमाणीकरण हुन बाँकी भएको पहिलो विधेयक पनि हो। संसद आफैं सरकारसँग समन्वय गरेर निक्र्योलमा पुग्नुपर्छ। नागरिकता विधेयक टुंगोमा नपुग्दा कैयौं नागरिकहरू अनागरिक बनेका छन्। उनीहरूले शिक्षा, रोजगारी, व्यावसायिक हकको अवसरबाट बञ्चित हुनुपरेको छ। विवादको विषय र यसमा जटिलता छ भने खुल्ला ढंगले संसद र सरकार तयार हुनुपर्छ। हामीले आपसका मतभेदले थुप्रै नागरिकलाई नागरिक बन्ने मौलिक अधिकारबाट बञ्चित गर्नु गलत हुन्छ। प्रस्तुति : राधा खनाल"
संसद्जस्तो बनोस् संसद्,"लोकतन्त्रमा सबैभन्दा ताकतवर कोही हुन्छ भने त्यो जनप्रतिनिधिमूलक संस्था संसद् (प्रतिनिधिसभा) हो। जनताले आफूमा निहित सार्वभौम सत्ताको अधिकारको प्रयोग गर्ने आफ्ना प्रतिनिधि अर्थात् संसद्मार्फत हो। जनताका समस्यामाथि छलफल गरी सरकारलाई समाधान गर्न लगाउने पनि संसद्ले नै हो। मुलुकको वार्षिक बजेट ल्याउनेदेखि तमाम दायित्व हुन्छ संसद्को। २०७२ सालमा नयाँ संविधान बनेपछि समावेशी, संघीय र लोकतान्त्रिक गणतन्त्र आए पनि मुलुकमा संसदीय अभ्यास हुन थालेको दशकौं भइसकेको छ। तर, नेपालको संसदीय अभ्यास भने संसदीय दायित्व निर्वाहभन्दा ज्यादा सरकार निर्माणमा मात्रै केन्द्रित देखिन्छ। आइतबार सुरु बर्खे अधिवेशनको सन्दर्भमा संसदीय दायित्व र विगतको समीक्षा सान्दर्भिक छ। त्यस अर्थमा सुरु संसद् अधिवेशनले आफूलाई जनउत्तरदायी बनाउन सक्नुपर्छ। संसद्ले सरकारको निगरानी गरिरहनुपर्ने हो। हाम्रो प्रतिनिधिसभा भने मुख्य दलका मुख्य नेताहरूको मनखुसीको कार्यसूची बनाएर चल्ने गरेको छ। सांसदहरू स्वतन्त्रतापूर्वक बहस र छलफलमा भाग लिँदैनन्। दलीय स्वार्थभन्दा माथि उठेर छलफल नगर्नुमात्रै होइन, छलफलमै भाग लिन नपरे हुन्थ्यो भन्ने प्रवृत्ति ज्यादातर छ। त्यसैले नै संसद् बैठक चलिरहँदा कहिलेकाहीँ गणपूरक संख्या नै नपुगेर स्थगित गर्नु परेका उदाहरण छन्। चालू अधिवेशनमा पूर्वझलकहरू नदोहोरिऊन् भन्नेमा दलहरू सचेत हुनुपर्छ। अब संसद् फेरि सरकारको म्युजिकल चियरको खेलमैदान नबनोस्। यो संसद् अधिवेशनमा धेरै गुरुत्वर दायित्व छन्। संविधान अनुकूल बन्नुपर्ने संघीय निजामती र शिक्षालगायत ऐनमा दलहरूले सहमति खोजुन् र संघीयता कार्यान्वयनको बाधा फुकाउन्। लामो समयदेखि अल्झिएको नागरिक विधेयकमा सहमति जुटोस्। मिटरब्याजीलाई कारबाही गर्ने कानुनी व्यवस्थाका लागि मुलुकी फौजदारी संहिता संशोधनलाई यो संसद् अधिवेशनले प्राथमिकता दिनु सुखद कुरा हो। यो अधिवेशन भनेको बजेट अधिवेशन हो। र, यतिबेला मुलुकको अर्थतन्त्र जर्जर छ, मन्दीको महसुस सर्वसाधारणका चुलोसम्मै भएको छ। जेठ १५ गते ल्याउनुपर्ने आगामी आर्थिक वर्षको बजेटको प्रक्रिया, स्वरूप, सिद्धान्त र प्राथमिकतासम्बन्धी छलफलको सुरुआत अधिवेशनको पहिलो दिनबाट भएको छ। बजेट फेरि लोकप्रियतावादी, वितरणमुखी र संशोधन गरी लक्ष्य घटाउनुपर्ने खालको नहोस्। उत्पादनलाई बढावा दिने र अर्थतन्त्रलाई त्राण दिने बजेट यो अधिवेशनले दिन सकेन भने मुलुक ठूलो संकटमा पर्ने निश्चित छ। थुप्रै कानुनको निर्माण र अर्थतन्त्र जोगाउने बजेट यो अधिवेशनको गुरुत्वर कार्यभार हो।"
"नक्कली शरणार्थी प्रकरणले तात्यो संसद्, कसले के भने ?","सांसद अमरेशकुमार सिंहले सर्वदलीय भ्रष्टाचार हुने गरेको आरोप लगाउँदै पछिल्लो भुटानी शरणार्थी प्रकरणमा दोषी ठहरिएका कसैलाई पनि उन्मुक्ति दिन नहुने जिकिर गरे। काठमाडौं : संघीय संसद्को बर्षे अधिवेशन आइतबारबाट सुरु भयो। विभिन्न चर्चित काण्ड र घटना भइरहेको समयमा सुरु भएको अधिवेशनमा सांसदका बोल्ने कुरा धेरै भएर होला अन्य समयभन्दा फरक दृश्य आइतबारको बैठकमा देखियो। बैठकको सुरुमै नेपाल मजदुर किसान पार्टीका सांसद प्रेम सुवालले आकस्मिक समय लिएर बोल्ने अनुमति मागे। लगत्तै स्वतन्त्र सांसद अमेरशकुमार सिंहले उभिएर केही भन्न खोज्दै थिए। त्यही बीचमा नेकपा (एमाले) का सांसद रघुजी पन्तले पनि बोल्नका लागि सभामुखतिर इसारा गरे। सबै बोल्न आतुर देखिन्थे। यस्तो अवस्थामा सभामुखले पटकपटक बैठक सञ्चालनका लागि सहजीकरण गरिदिन सांसदहरूलाई आग्रह गर्नुपरेको थियो। सांसद्मा को बोल्ने सांकेतिक जुहारी करिब १० मिनेट चलेको थियो। सभामुखले बैठक प्रारम्भ भएको घोषणा गर्दै अधिवेशन आह्वानसम्बन्धी राष्ट्रपतिबाट प्राप्त पत्र पढेर सुनाए। बैठकमा पहिलो वक्ताका रूपमा सांसद प्रेम सुवालले भुटानी शरणार्थीका विषयमा दोषीलाई कानुनी दायरामा ल्याउनेदेखि नागरिकता र खोप इञ्जिनियरिङ कलेजको विषय उठाए। सांसद अमरेशकुमार सिंहले सर्वदलीय भ्रष्टाचार हुने गरेको आरोप लगाउँदै पछिल्लो भुटानी शरणार्थी प्रकरणमा दोषी ठहरिएका कसैलाई पनि उन्मुक्ति दिन नहुने जिकिर गरे। एमालेका प्रमुख सचेतक पदम गिरीले प्रधानमन्त्रीले भ्रष्टाचारका सवालमा यो टेलर मात्रै हो फिल्म देखाउन बाँकी नै छ भन्ने विषयको प्रसंग उल्लेख गर्दै मुलुकमा भएका सबै किसिमका भ्रष्टाचार र अनियमितताप्रति आफ्नो पार्टी एकताबद्धका साथ दोषीलाई कानुनी दायरामा ल्याउनुपर्छ भन्ने पक्षमा रहेको बताए। एमालेकै सचेतक महेशकुमार बर्तौलाले यतिबेला सिंगो देशको ध्यान नेपालीलाई भुटानी शरणार्थी बनाएर अर्बौ घोटाला गर्ने र दोषीलाई उम्काउने खेल भइरहेको भन्दै यस्ता घटनाको सत्यपक्ष छानबिन गरी दोषीलाई कारबाही गर्न माग गरे। एमाले सांसद सूर्य थापाले भ्रष्टाचारको फिल्म हेर्न आफू पनि तयार रहेको बताए। जवाफमा सत्तारूढ नेकपा (माओवादी केन्द्र) का सांसद माधव सापकोटाले प्रतिपक्षी दलका सांसदहरूले छापामार शैलीमा आफ्ना कुरा राखेको भन्दै प्रमुख प्रतिपक्ष साँच्चिकै भ्रष्टाचारीलाई कारबाही गर्न चाहेको हो भने इमानदार हुन आग्रह गरे। नेपाली कांग्रेसका सांसद रामहरि खतिवडाले नेपालको राजनीतिमा जो बढी बदमास त्यही बढी डकार्छ भन्दै भ्रष्टाचार र अनियमिततामा दोषी जोकोहीलाई संसदीय समिति बनाएर कारबाही गर्न माग गरे। एमाले सांसद रघुजी पन्तले आरोपप्रत्यारोप चलेको भन्दै पार्टी संविधान र कानुनको पालनामा प्रतिबद्ध रहेको बताए। राष्ट्रिय प्रजातन्त्र पार्टीका सांसद ज्ञानबहादुर शाहीले भ्रष्टाचारीलाई उम्कन दिन नहुने बताए। कांग्रेसका सांसद सुनील शर्मा भुटानी शरणार्थीका विषयमा पक्राउ परेकालाई संसद्मा ल्याएर बयान दिलाउन सभामुखको ध्यानाकर्षण गराए। सांसद सरिता प्रसाईंले भ्रष्टाचारीलाई कुनै पनि पार्टीले संरक्षण गर्नु हुन्न, निर्दोष उम्कनु हुन्न। सांसद रञ्जुकुमारी झाले भ्रष्टाचारको मामिलामा सबै पार्टीले समान धारणा बनाएर दोषीलाई कानुनी दायरामा ल्याइनुपर्ने बताइन्। सांसद आरजु राणाले आफ्नो चरित्र हत्या गर्ने अभिप्रायले विभिन्न टीकाटिप्पणी भइरहेको बताइन्। उनले सबै नेता र सांसदको सम्पत्ति विवरण सार्वजनिक गर्न पनि माग गरिन्। सांसद दीपकबहादुर सिंहले सत्तापक्ष र प्रतिपक्षले भ्रष्टाचार र अनियमितताको विषयलाई प्रभावकारी ढंगले उठाउन नसकेको बताए। यसैबीच प्रधानमन्त्री पुष्पकमल दाहाल प्रचण्डले नक्कली भुटानी शरणार्थी प्रकरणमा संलग्न कोही पनि बच्न नसक्ने बताएका छन्। आइतबार संसद् भवन बानेश्वरमा सञ्चारकर्मीसँग कुरा गर्दै प्रधानमन्त्री प्रचण्डले नक्कली भुटानी शरणार्थी प्रकरणमा दोषी कोही बच्न नसक्ने र निर्दोष कोही पनि नपर्ने बताएका हुन्। उनले संसद्मा यस प्रकरणमा भएको बहसले सरकारको मनोबल बढाउने काम भएको जिकिर गरे। उनले नक्कली भुटानी शरणार्थी प्रकरणमा कसैले कुनै दबाब दिएर केही नहुने स्पष्ट पारे। त्यस्तै नेकपा एमालेका अध्यक्ष केपी ओलीले नक्कली भुटानी शरणार्थी प्रकरणमा संलग्नलाई कडाइका साथ कारबाही गर्न प्रधानमन्त्रीलाई भनेको जानकारी दिए। पूर्वप्रधानमन्त्री एवम् प्रमुख प्रतिपक्ष दलका नेता ओलीले प्रहरीको छानबिनमा सरकारले कतैबाट हस्तक्षेप गर्ने, बयान फेराउने काम नगर्न पनि प्रधानमन्त्री प्रचण्डलाई सुझाव दिएको बताए। उनले एमाले नेता टोपबहादुर रायमाझी एमालेको सम्पर्कमा नरहेको जिकिर गरे।"
संकटोन्मुख अर्थतन्त्रमा सुधार,"आयआर्जनका कार्यक्रम सञ्चालन गर्ने, कृषि क्षेत्रको उत्पादन र उत्पादकत्व बढाएर मुलुकलाई आत्मनिर्भर बनाउने योजना काठमाडौं : संघीय संसद्को बजेट अधिवेशन सुरु भएको छ। बजेट अधिवेशनको पहिलो दिन आइतबार अर्थमन्त्री डा प्रकाशशरण महतले आगामी आर्थिक वर्षको बजेटको सिद्धान्त तथा प्राथमिकता प्रस्तुत गरे। अर्थमन्त्री डा महतले प्रतिनिधिसभा र राष्ट्रियसभाका छुट्टाछुट्टै बैठकमा विनियोजन विधेयक, २०८० का सिद्धान्त र प्राथमिकता संसद्मा प्रस्तुत गरेका हुन्। महतले संकटउन्मुख अर्थतन्त्रलाई सुधार्ने मूल ध्येयसहित आगामी आर्थिक वर्षको बजेटका सिद्धान्त र प्राथमिकता प्रस्तुत गरे। आगामी आर्थिक वर्षको बजेमार्फत आर्थिक स्थायित्व हासिल गर्ने अर्थमन्त्री महतले जानकारी दिए। उनले आगामी आवको बजेट कार्यान्वयनबाट समुन्नत नेपाल निर्माण गर्न सघाउ पुग्ने विश्वास गरे। बजेट खर्च गर्दा आर्थिक र सामाजिक लाभ उच्च दिने कार्यक्रम र योजना छान्ने मन्त्री महतको योजना छ। आगामी आर्थिक वर्षको बजेटका लागि सरकारले क्षेत्रगत प्राथमिकता पनि तय गरेको छ। सरकारले आगामी आर्थिक वर्ष किसानको आयआर्जनमा सहयोग पुग्ने गरी कार्यक्रम सञ्चालन गर्ने, कृषि क्षेत्रको उत्पादन र उत्पादकत्व बढाएर मुलुकलाई आत्मनिर्भरतातर्फ उन्मुख गराउने, कृषिको व्यावसायिकीकरण तथा यान्त्रिकीकरण गरी उत्पादनलाई प्रतिस्पर्धी बनाउनेलगायतका विषय प्राथमिकतामा राखेको छ। औद्योगिक क्षेत्रको उत्पादन र उत्पादकत्व वृद्धि गरी उपभोग्य वस्तुमा वैदेशिक निर्भरता कम गर्दै जाने सरकारको योजना छ भने उद्यमशीलता विकासका साथै स्टार्टअपलाई प्रोत्साहन गरी नयाँ उद्यमीलाई आकर्षित गरिने प्राथमिकतामा राखिएको छ। यसैगरी शिक्षा क्षेत्रको विकासमार्फत ज्ञानमा आधारित अर्थतन्त्रको आधारस्तम्भ तयार गरिने भएको छ। आधारभूत शिक्षामा सबै बालबालिकाको पहुँच पुर्याइनेछ भने विद्यालयमा शिक्षाको गुणस्तर सुधार गरिनेछ। बजेटको प्राथमिकतामा प्राविधिक शिक्षामा जोड दिइने र उच्च शिक्षालाई उत्पादनमूलक र अनुसन्धानमूलक बनाइने उल्लेख छ। ठूला र रणनीतिक महत्वका भौतिक पूर्वाधार आयोजनालाई उच्च प्राथमिकतामा राख्ने अर्थमन्त्री महतको उद्घोष छ। सरकारले काठमाडौँ तराई मधेस द्रुतमार्ग, पूर्वपश्चिम जोड्ने लोकमार्ग र उत्तरदक्षिण जोड्ने करिडोर निर्माण कार्यलाई तीव्रता दिने भएको छ भने सबै स्थानीय तहको केन्द्रलाई नजिकको सडक सञ्जालसँग जोडिने बजेटको प्राथमिकता छ। आन्तरिक आवश्यकता पूरा गरेर निर्यातमार्फत देशको आयको मुख्य स्रोतका रूपमा ऊर्जा रहने गरी जलविद्युत् क्षेत्रको विकास गरिने जनाइएको छ। त्यस्तो विद्युतीय यातायातको प्रयोग र धराशायी विद्युत् खपतलाई बढावा दिइने सरकारको योजना छ। आगामी आर्थिक वर्षको बजेटमार्फत पर्यटन व्यवसायलाई आयआर्जन, रोजगारी र विदेशी मुद्रा आर्जनको महत्वपूर्ण क्षेत्रका रूपमा विकास गरिने सरकारको योजना छ। वन सम्पदाको संरक्षणका साथै समुचित उपयोग प्रणालीलाई व्यवस्थित गरिने, देशको आर्थिक विकासमा युवाको सहभागिता र उद्यमशीलता प्रवद्र्धन गर्ने, महिलाका लागि उद्यमशीलता र रोजगारी प्रवद्र्धन गर्ने लगायतका विषयहरू पनि आगामी आर्थिक वर्षको बजेटको प्राथमिकतामा परेका छन्। त्यसैगरी, मित्रराष्ट्रसँग सन्तुलित र आपसी हित अभिवृद्धि गर्ने गरी परराष्ट्र नीति अवलम्बन गर्ने, छिमेकी एवं उदीयमान अर्थतन्त्र भएको देशबाट लाभ प्राप्त गर्नेगरी आर्थिक कूटनीति सञ्चालन गर्ने, बहुपक्षीय संघसंस्थासँगको सम्बन्ध नेपालको हित र आर्थिक सुरक्षा संवद्र्धन गर्नेतर्फ लक्षित गर्ने विषयलाई पनि सरकारले आगामी आर्थिक वर्षको प्राथमिकतामा राखेको छ। बजेटका सिद्धान्त र प्राथमिकता प्रस्तुत गर्दै अर्थमन्त्री डा प्रकाशरण महतले चालू आर्थिक वर्षमा उत्पादन, व्यापार र निर्माण क्षेत्रमा सुस्तता आएकाले आर्थिक वृद्धि न्यून हुने देखिएको बताए। राष्ट्रिय सभाको बैठकमा बजेटका सिद्धान्त र प्राथमिकता प्रस्ताव गर्दै उनले राजस्व परिचालन आशा गरेअनुरूप हुन नसकेको र सार्वजनिक ऋणको दायित्व बढ्दै गएको बताए। त्यसअघि प्रतिनिधिसभामा बजेटको सिद्धान्त तथा प्राथमिकता प्रस्तुत गर्दै अर्थमन्त्री डा महतले अनुत्पादक क्षेत्रमा खर्च कटौती गर्न जरुरी रहेको बताए। महतले भने, लक्ष्यअनुरूप राजस्व परिचालन हुन सकेको छैन। आर्थिक वर्षको अन्त्यतिर मात्रै खर्च धेरै हुने प्रवृत्ति कायम छ। सरकारको वित्त सन्तुलनमा चाप परेको छ। पुँजीबजारमा उतारचढाव छ। आर्थिक क्रियाकलापमा गतिशील ल्याउन आवश्यक छ। अनुत्पादक क्षेत्रमा खर्च कटौती गर्न जरुरी छ। बजेटका सिद्धान्तहरू१ दिगो, फराकिलो एवं समावेशी आर्थिक वृद्धि र समष्टिगत आर्थिक स्थायित्व: सरकारी, निजी र सहकारी क्षेत्रको लगानीको प्रभावकारिता वृद्धि गरी उत्पादनमुखी अर्थतन्त्रको आधार निर्माण गर्नेतर्फ बजेट केन्द्रित हुनेछ। २ सामाजिक क्षेत्रको विकास र सामाजिक न्याय : संविधानले प्रत्याभूत गरेको गुणस्तरीय शिक्षा, स्वास्थ्य र खानेपानी सुविधालाई सहज रूपमा उपलब्ध गराइने छ। विकासको प्रतिफल सबैले पाउने गरी सन्तुलित र न्यायोचित रूपमा स्रोत साधानको विनियोजन गरिनेछ। ३ दिगो विकास र जलवायु परिवर्तन : सन् २०३० सम्ममा दिगो विकास लक्ष्य हासिल गर्नेतर्फ बजेट निर्देशित हुनेछ। जलवायु परिवर्तनको असर न्यूनीकरण र अनुकूलनका कार्यक्रमलाई आयोजनाको प्रारम्भिक चरणबाटै समावेश गरिनेछ। ४ संघीयताको सबलीकरण : संघीय लोकतान्त्रिक गणतन्त्रात्मक शासन व्यवस्थालाई सुदृढ बनाउन साधन श्रोतको निक्षेपणमा जोड दिइनेछ।५ निजी क्षेत्रको मनोवल अभिवृद्धि : निजी क्षेत्रलार्ई आर्थिक वृद्धिको संवाहकका रूपमा विकास गरी मनोबल बढाइने छ। लगानीमैत्री वातावरण सिर्जना गरी आर्थिक वृद्धि र रोजगारी सिर्जना गर्न निजी क्षेत्रको भूमिकालाई सबल बनाइनेछ। ६ सुशासन प्रवद्र्धन र सेवा प्रवाहमा सुधार : भ्रष्टाचारविरुद्ध शून्य सहनशीलताको नीति लिइनेछ। नागरिकलाई प्रदान गर्ने सेवाको पहुँच र गुणस्तर वृद्धि गरिनेछ।"
प्रधानन्यायाधीशमा हरिकृष्ण कार्की सर्वसम्मत सिफारिस,काठमाडौं : प्रधानन्यायाधीशमा हरिकृष्ण कार्की सर्वसम्मत सिफारिस भएका छन्। सोमबार सिंहदरवारमा बसेको संवैधानिक परिषद्को बैठकले कामु प्रयाधानन्यायाधीशसमेत रहेका कार्कीको नाम सिफारिस गरेको हो। कानुनमन्त्री धनराज गुरुङले बैठकले कार्कीको नाम सिफारिस गरेको बताए। सञ्चारकर्मीसँग संक्षिप्त कुराकानी गर्दै उनले धेरै पहिलेदेखि न्यायालय कामुमा चलिरहेको भन्दै संवैधानिक परिषद्को बैठकले कार्कीको नाम सिफारिस गरेको बताए। उनी गत असोजपछि कामु प्रधानन्यायाधीश भएका थिए।
ढाकाकुमार श्रेष्ठको ठाउँमा विन्दाबासिनी कंसाकार बनिन् सांसद्,काठमाडौं : निर्वाचन आयोगले राष्ट्रिय स्वतन्त्र पार्टी (रास्वपा) की विन्दाबासिनी कंसाकारलाई सांसद बनाएको छ । रिक्त रहेको एक पदमा आयोगले कंसाकारलाई नियुक्त गरेको हो । कंसाकार सांसद बनेको रास्वपा नेता दीपक बोहराले जानकारी दिए। रास्वपा सांसद् ढाकाकुमार श्रेष्ठको दुई करोड घुस मागेको अडियो सार्वजनिक भएपछि पार्टीले श्रेष्ठलाई निलम्वन गरेको थियो । श्रेष्ठको ठाउँमा कंसाकारलाई सांसद् बनाउन रास्वपाले निर्वाचन आयोगमा पत्र दिएको थियो । कंसाकार २०७० मा तेजाब आक्रमणमा परेकी थिइन्।
संवैधानिक परिषद्को बैठक बस्दै,"काठमाडौंः संवैधानिक परिषदको बैठक केहिबेरमा बस्दैछ। प्रधानन्यायाधीश नियुक्तिका विषयमा छलफल गर्न परिषदको बैठक सिंहदरबारमा बस्न लागेको हो। यसअघि बसेको परिषदको बैठकले प्रधानन्यायाधीश नियुक्तिबारे ठोस निर्णय गर्न सकेको थिएन। अहिले सर्वोच्च अदालत कायममुकायम प्रधानन्यायाधीशको भरमा चलिरहेको छ। संवैधानिक परिषदमा प्रधानमन्त्री अध्यक्ष रहने व्यवस्था छ। यस्तै प्रमुख प्रतिपक्ष दलका नेता एवं एमाले अध्यक्ष केपी शर्मा ओली, प्रतिनिधि सभाका सभामुख देवराज घिमिरे, राष्ट्रिय सभा अध्यक्ष गणेश तिमल्सिना, उपप्रधान एवं रक्षा तथा कानुन, न्याय तथा संसदीय मामिलामन्त्री मन्त्री पूर्णबहादुर खड्का र उपसभामुख इन्दीरा राणामगर सदस्यका रूपमा रहेका छन्।"
चीनको तीब्बत स्वायत्त क्षेत्रले नेपाल प्रहरीलाई २१ वटा ड्रोन सहयोग गर्ने,काठमाडौं : चीनको तीब्बत स्वायत्त क्षेत्रले नेपाल प्रहरीलाई २१ वटा ड्रोन सहयोग गर्ने भएको छ। सोमबार चिनियाँ राजदूत छन् सोङले उपप्रधान एवं गृहमन्त्री नारायणकाजीसँगको भेटका क्रममा सो प्रतिबद्धता जनाएका हुन्। राजदूत सोङले उक्त ड्रोनहरू छिट्टै नेपाल प्रहरी हस्तान्तरण गर्ने बताएको गृहमन्त्रीको सचिवालयको जनाएको छ। उपप्रधानमन्त्री श्रेष्ठले पारस्परिक कानुनी सहायता सम्झौता कार्यान्वयनका लागिसमेत सम्बन्धित निकायसँग आग्रह गर्ने बताए। उनले दुई देशको सीमा जोडिएका जिल्लाहरूमा समकक्षी बैठक निरन्तर हुनुपर्ने र सीमामा कार्यरत दुई देशका पदाधिकारीहरूको सम्पर्क र समन्वय सघन बनाउनुपर्ने बताए। विगतमा सीमाक्षेत्रमा रहेका जिल्लाका प्रमुख जिल्ला अधिकारीहरूले सीमा क्षेत्रमा बसोबास गर्ने नागरिकहरूलाई पास प्रदान गर्ने गरेको र उक्त व्यवस्थाले सीमा क्षेत्रका बासिन्दाहरूको दैनिक जीवन सहज बनाएको भन्दै उपप्रधानमन्त्री श्रेष्ठले उक्त व्यवस्था पुनः सुचारु गर्न पहल गरिदिन आग्रह गरेका थिए।
प्रदेश सरकारको आगामी बजेट परिणाममुखी हुनेछ : मुख्यमन्त्री कार्की,"विराटनगर : कोसी प्रदेशका मुख्यमन्त्री हिक्मतकुमार कार्कीले प्रदेश सरकारको आगामी बजेट परिणामुखी हुने बताएका छन्। उनले व्यवस्थापनको पाटो हेरेर प्रदेशलाई मजवुत बनाउने खालको परिणममुखी बजेट ल्याउने तयारीमा सरकार जुटेको जानकारी दिए। पर्यटन, वन तथा वातावरण मन्त्रालयले विराटनगरमा सोमबार आयोजना गरेको आर्थिक वर्ष २०७९०८० को दोस्रो तथा तेस्रो त्रैमासिक प्रगति समीक्षा एवं आगामी आर्थिक वर्ष २०८००८१ को योजना तर्जुमा गोष्ठीलाई सम्बोधन गर्दै कार्कीले आफू प्रदेशभित्र राजस्व संकलनको अवस्था, वित्तीय अनुशासनको पालना, आर्थिक अराजकताको अन्त्य, सरोकारवालाको सुझाव, प्रशासनिक खर्चमा मित्तव्ययिता, बहुवर्षीय आयोजनामा भएको प्रगति, नयाँ योजना छनोट, रोजगारीको सिर्जना, जनताको आवश्यकतालगायतलाई ध्यानमा राखेर आगामी आर्थिक वर्ष २०८००८१ को बजेट ल्याइने जानकारी उनले दिए। परिणाम दिने हिसाबको बजेट ल्याउने तयारीमा सरकार जुटेको छ। सम्भव नहुने र रिजल्ट नदिने खालका कार्यक्रमलाई बजेटमा समेटिने छैन, मुख्यमन्त्री कार्कीले भने, प्रदेशलाई सकारात्मक दिशामा हिँडाउने नीति तथा कार्यक्रम चाहिएको छ। यसका लागि सबै सरोकारवालाको सुझाव आवश्यक पर्यो। रोजगारीको सिर्जनालाई प्राथमिकतामा राखेर ल्याइने बजेटले वन एवं वातावरणका क्षेत्रमा सकारात्मक परिवर्तन ल्याउने पनि उनको भनाइ छ। उनका अनुसार ठुल्ठूला नयाँ आयोजनभन्दा पनि मझौला प्रकृतिका आयोजनालाई बजेटमा समेट्ने तयारी छ। राजस्व कसरी बढाउन सकिन्छभन्ने विषयको अध्ययन हुने छ। बजेटमा ठूला आयोजना समेटिने छैन, उनले भने, यसपटक मझौला प्रकृतिका आयोजना सरकारको प्राथमिकतामा पर्ने छ। नीति तथा कार्यक्रम जनताले अनुभूति गर्ने खालको हुने छ। बजेटको आकार २० प्रतिशत घट्ने संकेत गर्दै मुख्यमन्त्री कार्कीले आगामी वर्ष ठूलो बजेट खर्च गर्नसक्ने अवस्था नभएको जानकारी दिए। राजस्वको सम्भावित स्रोत पहिल्याउँदै प्रदेश सरकारले आन्तरिक राजस्व बढाउन नसकेमा त्यो अवस्था झन् बढेर जाने उनको भनाइ छ। राजस्व संकलनको निराशाजनक अवस्थालाई हेर्दा आगामी बजेटबाट ठूला खालका नयाँ र महत्वकांक्षी आयोजना सञ्चालन सम्भव छैन, उनले भने, यसअघिका बहुवर्षीय आयोजनालाई पनि सम्बोधन गर्दै वित्तीय अनुशासन केन्द्रित बजेट ल्याउनुपर्ने छ। धेरै कुरामा हात हाल्नेभन्दा पनि व्यवस्थापनको पाटोलाई मजवुत बनाएर प्रदेश सरकारको औचित्य पुष्टि हुने बजेटमा ध्यान केन्द्रित गरिएको कार्कीको भनाइ छ। एकैपटक धेरै कुरामा हात हाल्नेभन्दा पनि सीमित कुरालाई ध्यान दिएर सफल हुनु राम्रो, उनले भने, त्यही भएकाले सक्ने कुरा मात्रै समेट्दा रिजल्ट राम्रो आएर प्रदेश मजवुत बन्छ। बजेट ल्याउनुपूर्व सरोकारवालासँग गरिने छलफल अर्थपूर्ण र निस्कर्षसहितको हुने भन्दै कार्कीले पर्यटन, वन तथा वातावरणको क्षेत्र भने बजेटको प्राथमिकतामा पर्ने बताए। वन एवं वातावरण क्षेत्रका विज्ञबाट प्राप्त सुझावका आधारमा जडिबुटी खेतीमा प्रोत्साहन, रोजगारीको सिर्जना एवं वन, जलाधार र पर्यटन क्षेत्रको विकासलाई समेट्ने खालको बजेट ल्याइने उनको भनाइ छ। मुलुकको पछिल्लो वित्तीय अवस्थाले राम्रो संकेत नगरेको भन्दै मुख्यमन्त्री कार्कीले प्रदेशको आगामी राजस्व संकलनलाई कोशे ढुंगा सावित गर्न प्रदेश सरकारले संयोजनकारी भूमिका खेल्ने बताए। पछिल्लो समय प्रदेशका बारेमा सकारात्मकभन्दा पनि नकारात्मक, बनिबनाउ र प्रायोजित टिप्पणी धेरै भइरहेको बताउँदै उनले सकारात्मक सन्देश प्रवाह हुने खालको बजेट ल्याउन आवश्यक देखिएको उल्लेख गरे। विगत दशौं वर्षमा नभएका विकास निर्माणका काम प्रदेश सरकार बनेपछि ५ वर्षमा भएका छन्। पूर्वाधार निर्माणमा प्रदेशले फड्को मारेको छ, उनले भने, तर, प्रदेशका बारेमा नकारात्मक हल्ला बढी चलाइयो। यद्यपि, हामी जहाँ छौँ, त्यहीँबाट सुधार गर्न चाहन्छौँ। प्रदेशमा धेरै कार्यवोझ भएको पर्यटन, वन तथा वातावरण मन्त्रालयमा कर्मचारी पदपूर्तिका लागि लोकसेवा आयोगसँग समन्वय गरिने कार्कीले बताए। धेरै कार्यवोझ बोकेको यो मन्त्रालयमा ५० प्रतिशत मात्रै कर्मचारी छन्, उनले भने, आगामी ६ महिनाभित्रमा पदपूर्ति गर्ने गरी लोकसेवासँग समन्वय गरिने छ। कोसी प्रदेशका पर्यटन, वन तथा वातावरण मन्त्री जीवन आचार्यले अब २० वर्षअघिका जस्ता बजेट बनाएर नहुने बताए। आगामी बजेटले प्रदेशको औचित्य पुष्टि गर्न सक्नुपर्छ। प्रदेश सरकारसँग जनताका आशा धेरै छन्, उनले भने, धेरै छलफल भएर नीति तथा कार्यक्रम ल्याउनुपर्छ। प्रदेशमा धेरैभन्दा धेरै पर्यटक भित्र्याउन मद्धत पुग्ने खालको बजेट आउनुपर्छ। मन्त्री आचार्यले कोसी प्रदेशलाई समृद्ध बनाउन पर्यटन क्षेत्रको प्रवर्द्धन आवश्यक देखिएको पनि बताए। पर्यटकलाई आकर्षण गर्ने खालका कार्यक्रमहरू ल्याउनुपर्छ। उनीहरूको सुरक्षाको ग्यारेन्टी गर्नुपर्छ, उनी भन्छन्, सुरक्षा चेकजाँचका नाममा नेपाल आउने पर्यटकलाई निरुत्साहित गर्ने र हतोत्साही बनाउने काम भइरहेको पनि पाइयो। यस विषयमा प्रहरीले ध्यान दिनुपर्छ। पर्यटन प्रवर्द्धनकै लागि केही दिनभित्रमा विराटबर्जु दौड प्रतियोगिताको आयोजना गरिने जानकारी उनले दिए। मन्त्री आचार्यले जनतामा सकारात्मक छाप छाड्न र प्रदेशलाई प्रभावकारी बनाउन अब सरकारले काम गर्नुपर्ने बेला आएको पनि बताए।"
प्रधानमन्त्रीसँगको भेटपछि ओलीले भने फिल्मको रिल तयार भएको छैन रे,"काठमाडौं : नेकपा एमाले अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डको फिल्मको रिल तयार नभएको बताएका छन्। सोमबार सिंहदरवारमा संवैधानिक परिषद्को बैठकपछि सञ्चारकर्मीसँग कुरा गर्दै उनले फिल्मको रिल तयार भइनसकेको बताए। 'रिल तयार भएको छैन रे,' जिज्ञासामा उनले भने। यसअघि युवा संघको कार्यक्रममा उनले संवैधानिक परिषद् बैठकमा प्रधानमन्त्री प्रचण्डसँग फिल्मबारे सोध्ने बताएका थिए। उनले अन्यत्र सबैतिर फिल्म चलिसकेको र तपाइँको फिल्म कहिले सिनेमा हलमा चल्ने भनेर प्रश्न गर्ने बताएका थिए।"
"अर्थतन्त्रले सर्जरी खोजेको छ, झारफुकले पुग्दैन : स्वर्णिम वाग्ले","काठमाडौं : राष्ट्रिय स्वतन्त्र पार्टीका सांसद् स्वर्णिम वाग्लेले सरकारले प्रस्तुत गरेको विनियोजन विधेयकलाई यथास्थितिवादी निबन्धको संज्ञा दिएका छन्। संसद्मा बोल्दै सांसद् वाग्लेले अर्थतन्त्रले लय गुमाइरहेको बेला आर्थिक वृद्धिको विषय उठ्नु उपयुक्त नभएको बताएका हुन्। वाग्लेले भने, अर्थमन्त्री भन्नुहुन्छ, आर्थिक वृद्धि गराइदिन्छु, सुशासन दिन्छु, संघीयताको सबलीकरण गर्छु, सामाजिक न्याय दिन्छु, निजी क्षेत्रको साथ लिएर अघि बढ्छु। त्यही पनि किन खल्लो छ? आज माहोल। किन हामी उत्साहहीन कर्मकाण्डमा सामेल भइरहेको जस्तो अनुभूति भइरहेको छ। यो यथास्थितिवादी निबन्धले सम्पूर्ण निति, योजना, बजेट निर्माण र शासकीय प्रक्रिया नै अविश्वसनीय भइरहँदा सच्चिने, सुधार्ने बाटो हामी खोजिरहेका छैनौं। कर्जा, लगानीबीच ठूलो भ्वाङ रहेको बताए। अर्थतन्त्रले सर्जरी खोजको भन्दै झारफुकले मात्रै नपुग्ने वाग्लेको भनाई छ। वाग्लेले भने, छोटो छोटो समयमा ठूलो ठूलो प्रगति गर्नुछ। विकासका लागि वित्त तलमाथि परिरहेको छ। अनुदानहरू सुकिरहेको छ। यी कुराहरू झल्किउन् भन्ने हो। नीतिगत भ्रष्टाचार र आर्थिक कुशासनलाई हल गर्ने खालको बजेट अहिलेको आवश्यकता छ।"
"केपी ओलीको प्रश्न प्रचण्डजी सबैतिर चलिसक्यो, तपाइँको हलमा कहिले चल्छ फिल्म?","काठमाडौं : नेकपा एमाले अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डलाई छिटो फिल्म देखाउन आग्रह गरेका छन्। युवा संघको कार्यक्रममा उनले प्रधानमन्त्रीलाई हलमा किन ताला लगेको भन्दै प्रश्न गरे। प्रधानमन्त्रीले नक्कली भुटानी शरणार्थी प्रकरणमा यो ट्रेलर मात्र रहेको र फिल्म आउन बाँकी नै रहेको बताएका थिए। त्यसैको जवाफमा ओलीले आफूहरू फिल्म हेर्न आतुर रहेको बताए। 'म प्रचण्डजीलाई सोध्न चाहन्छु, तपाईँको सिनेमा हलमा कहिलेदेखि लाग्छ फिल्म? अन्त त धुमधामले भइसक्यो त। सबैतिर सिनेमा चल्याछ तपाइँको हलमा कहिले चल्छ हामी हेर्न चाहन्छौं,' उनले भेन। सञ्चारमाध्यममा फिल्म सुरु भइसकेको भन्दै ओलीले ट्रेलरमात्रै किन भन्दै प्रचण्डलाई प्रश्न गरे। 'सधैं ट्रेलरमात्रै किन प्रचण्डजी। सिनेमा चलाउनुस् न तपाइँको हलमा। हल किन रित्तै। किन ताला लागेको छ,' उनले भने। उनले केही बेरपछि बस्ने संवैधानिक परिषद्को बैठक पनि फिल्म कहिलेदेखि सुरु हुन्छ भनेर सोध्ने बताए। उनले प्रधानमन्त्री प्रचण्डले आफूले दबाब दिएको आश्य व्यक्त गरेको भन्दै कडा आलोचना गरे। उनले आफूसँग भेट भएको केही समयमै उनले दबाबको सामना गर्नुपरेको बताएको भन्दै कसले दबाब दिएको सार्वजनिक गर्न माग गरे। 'म पूर्वतिर हुँदा उहाँले भेट्ने मनासाय गर्नुभयो। हामीबीच दुई घन्टा छलफल भएको पनि हो। भेटमा मैले निर्दोषलाई फसकाउने काम नहोस्। दोषी कोही उम्किन नपाओस् भनेको हुँ। अनि मैले दबाब दिएँ भनेर भन्ने? मैले दोषी उम्काउन वा छोड्न दबाब दिएँजस्तो गरी भन्नुभयो,' ओलीले भने। उनले भ्रष्टाचारलाई एमालेले टोलरेट नगर्ने प्रस्ट पारे।"
"साइपल, तिन्कर, रुइला र मुगुमा नाका खोल्न चीनलाई गृहको ताकेता","काठमाडौं : सरकारले नेपालचीनका केही नाका खोल्न ताकेता गरेको छ। गृह मन्त्रालयले नेपालस्थित चिनियाँ राजदूतमार्फत् बन्द रहेका केही नाखा खोल्न ताकेता गरेको हो। सोमबार उपप्रधान एवं गृहमन्त्री नारायणकाजी श्रेष्ठले राजदूत छन् सोङलाई बझाङको साइपल, दार्चुलाको तिन्कर, गोर्खाको रुइला र मुगुमा व्यापार नाका खोल्नेतर्फ पहल गर्न आग्रह गरेका छन्। उनले तातोपानी, रसुवा तथा हिल्सा नाका सञ्चालमा आएकोमा खुसी व्यक्त गरेका थिए। राजदूत सङले आफूले त्यसको पहल गर्ने विश्वास दिलाएका थिए। सीमा क्षेत्रका पदाधिकारीहरूको सम्पर्क सघन बनाउने र समकक्षी बैठक गरिरहनुपर्ने उपप्रधानमन्त्री श्रेष्ठको रायमा आफू पनि सहमत रहेको उनको भनाइ छ। राजदूत सोङले नेपालले सधैं एक चीन नीतिको समर्थन गर्दै आएकोमा धन्यवाद दिएका थिए। उनले नेपाली भूमिलाई चीनविरोधी गतिविधिमा प्रयोग हुन नदिन र नेपालमा रहेका चिनियाँ लगानी र सम्पत्तिको सुरक्षामा नेपालको गृह प्रशासनले खेलेको भूमिकाको प्रशंसा गरेका थिए।"
सर्वोच्चले रास्वपालाई भन्यो : कंसाकारलाई सांसद् बनाउने निर्णय तत्काल कार्यान्वयन नगर्नू,"काठमाडौं : सर्वोच्च अदालतले विन्दवासिनी कंसाकारलाई सांसद् बनाउने निर्णय कार्यान्वयन नगर्न अल्पकालीन अन्तरिम आदेश दिएको छ। न्यायाधीश तीलप्रसाद श्रेष्ठको एकल इजलासले ढाकाकुमार श्रेष्ठको ठाउँमा कंसाकारलाई सांसद् बनाउने निर्णय कार्यान्वयन नगर्न आज आदेश दिएको हो। श्रेष्ठलाई कारबाही गर्नुको कारणबारे १५ दिनभित्र जवाफ पेश गर्न विपक्षीका नाममा आदेश दिएको छ। आदेशमा भनिएको छ, 'यसमा के कसो भएको हो ? निवेदकको मागबमोजिमको आदेश किन जारी हुनु नपर्ने हो ? आदेश जारी हुनु नपर्ने भए आधार कारण सहित यो आदेश प्राप्त भएको मितिले बाटोका म्याद बाहेक १५ दिनभित्र विपक्षी नम्बर ७, ८ र ९ को हकमा महान्यायाधिवक्ताको कार्यालय मार्फत र अन्य विपक्षीहरूको हकमा आफै वा आफ्नो कानून बमोजिमको प्रतिनिधि मार्फत लिखितजवाफ पेश गर्नु भनी यो आदेश र निवेदनको प्रतिलिपि साथै राखी म्याद सूचना जारी गरी सो को बोधार्थ महान्यायाधिवक्ताको कार्यालयलाई दिई म्याद भित्र लिखित जवाफ परेवा अवधि नाघे पछि नियमानुसार पेश गर्नु। अर्को आदेश नभएसम्म श्रेष्ठको सांसद पद रिक्त भएको मानी उनको स्थानमा प्रतिनिधि सभा सदस्य पदमा विपक्षी मध्येका कंसाकारलाई स्थापित गर्ने निर्णय कार्यान्वयन नगर्न पनि आदेश दिएको छ। आदेशमा भनिएको छ, राष्ट्रिय स्वतन्त्र पार्टीबाट मिति २०७९ चैत २९ मा भएको निर्णय र सो सम्बन्धी पत्राचार एवं काम कारबाहीहरू थप कार्यान्वन नगरी हाल जे जस्तो अवस्थामा छ सोही अवस्थामा यथास्थितिमा राख्नु भनी सर्वोच्च अदालत नियमावली, २०७४ को नियम ४९ (२) को खण्ड (क) बमोजिम विपक्षीहरूका नाममा अल्पकालीन अन्तरिम आदेश जारी गरिदिएको छ। रास्वपा सांसद् श्रेष्ठको दुई करोड घुस मागेको अडियो सार्वजनिक भएपछि पार्टीले उनलाई निलम्बन गरेको थियो। श्रेष्ठको ठाउँमा कंसाकारलाई सांसद् बनाउन रास्वपाले निर्वाचन आयोगमा पत्र दिएको थियो।"
प्रधानमन्त्री भएर यस प्रकारको खेल चल्दैन प्रचण्डजी : केपी ओली (भिडियो),"काठमाडौं : नेकपा एमाले अध्यक्ष केपी शर्मा ओलीले प्रधानमन्त्री पुष्पकमल दाहाल प्रचण्डलाई हिरोइज्मको व्यापार नगर्न आग्रह गरेका छन्। नक्कली भुटानी शरणार्थी प्रकरणमा प्रधानमन्त्री प्रचण्डले आफूले दबाब दिएको मनसायको अभिव्यक्ति दिएपछि ओलीले यस प्रकारको खेल नचल्ने बताए। 'प्रधानमन्त्रीले हरेक प्रकारको भ्रष्टाचार काण्डको छानबिन गर्नुपर्छ। यसबीचमा प्रचण्डजी र मेरो दुई घन्टा छलफल भएको हो। भेटमा मैले निर्दोषलाई फसकाउने काम नहोस्। दोषी कोही नउम्किउन भनेको हुँ। लगत्तै उहाँले दबाब दिएको भन्नुभयो। उहाँले भनोस् कसले दबाब दिएको छ। भ्रष्टाचार छानबिन गर्न सकेको रोकेको छ। प्रधानमन्त्रीले त यसप्रकारका सबै भ्रष्टाचारको छानबिन गर्नुपर्छ। तर प्रधानमन्त्री भएर यस प्रकारको खेल चल्दैन प्रचण्डजी। हिरोइज्मको व्यापारले चल्दैन,' उनले भने। उनले प्रधानमन्त्रीलाई भ्रष्टाचारको फिल्म देखाउन आग्रह गरे। उनले अन्यत्र सबै ठाउँमा फिल्म चलिसकेकाले तपाइँको हलमा कहिलेदेखि लाग्ने भन्दै प्रश्न गरेका थिए। नक्कली भुटानी शरणार्थी प्रकरणमा एमाले सचिव टोपबहादुर रायमाझीसमेत मुछिएका छन्। प्रहरीले पक्राउ पूर्जी जारी गरे पनि रायमाझी फरार रहेका छन्। ओलीले भ्रष्टाचार छानबिनको एमालेले साथ दिने बताए। तर कसैले खेदीखेदी तान्छ भने त्यसलाई एमालेले टोलरेट नगर्ने ओलीको भनाइ छ। 'तथाकथित, यसलाई तान, खेदीखेदी तान भन्ने कुरा आयो भने एमालेले टोलरेट गर्दैन। एमालेले त्यसको जवाफ दिन्छ,' उनले भने। ओलीले झापामा आफूमाथि ढुंगा प्रहार हुँदासमेत प्रधानमन्त्रीले एक शब्द त्यसबारे नसोधेको बताए। उनले बरु शेरबहादुर देउवाले सोधीखोजी गरेको बताए। 'पाँचथरमा हुँदा उहाँले (प्रचण्ड) फोन गर्नुभयो। ढुंगा हान्ने कुरामा दुःख जनाउनुभएन। देउवाजीले फोन गरेर सहानुभूति देखाउनुभयो। तर प्रधानमन्त्रीले राजनीतिक स्वार्थका कुरामात्र गर्नुभयो। ढुंगा हानेकोबारे एक शब्द भन्नुभएन,' उनले भने।"
कोशी नामविरुद्ध थप आन्दोलनका कार्यक्रम सार्वजनिक,"झापा : कोशी प्रदेशको पुनः नामाकरणको हुनुपर्ने माग राख्दै आन्दोलनरत प्रदेश १ पुनः नामाङ्कन संयुक्त संघर्ष समितिले थप आन्दोलनका कार्यक्रम सार्वजनिक गरेको छ । सोमबार काठमाडौंमा पत्रकार सम्मेलन गर्दै समितिले कोशी नाम खारेजी जागरण अभियानअन्तर्गत आमसभा, बहिष्कार, तालाबन्दी, कालो झण्डा गाड्ने लगायतका आन्दोलनका कार्यक्रम सार्वजनिक गरेको हो । समितिले कोशी नामाङ्करणमा हस्ताक्षर गर्ने सांसद र प्रमुख दलका नेताविरुद्ध उनीहरु सहभागी कार्यक्रममा विरोध प्रदर्शन गर्ने र उनीहरुलाई होटलमा बस्न र कार्यक्रम नगर्न हल नदिन आग्रह गर्ने जनाएको छ । त्यस्तै आन्दोलनलाई शसक्त बनाउनका लागि वैशाख २६ गते झापाको दमकमा राँके जुलुस प्रदर्शन गर्ने किरात राई यायोक्साका अध्यक्ष जीवन हाताचो राईले जानकारी दिए । त्यस्तै,वैशाख २८ गतेदेखि आमसभा,संघर्ष समिति विस्तार,तालाबन्दी,कोशी नाम हटाउने, जलाउने, मेट्ने,कालो झण्डा गाड्ने र ८२ जना सांसदलाई बहिष्कार कार्यक्रम जारी राख्ने उनले बताए। समितिले आफूहरूको आन्दोलन कुनैपनि पार्टी र नेतृत्व विशेषप्रति लक्षित नभएको प्रष्ट पारेको छ । त्यस्तै समितिले जनताले सडक संघर्ष गरिरहदा समस्या समाधानको साटो आन्दोलनलाई थप उत्तेजित पार्न र विभिन्न आरोप लगाएर संघर्षलाई भड्काउने काम कोशी नाम पक्षधर दलले गरेको आरोप लगाएको छ । नामाङ्करणको विरोधमा संघर्षरत जनतालाई राजावादी भनेर झुठा आरोप लगाउनु निन्दनिय भएको समितिको भनाइ छ ।"
सर्वोच्चले रास्वपालाई सोध्यो ढाकाकुमार श्रेष्ठलाई निलम्बन गर्नुको कारण,काठमाडौं : राष्ट्रिय स्वतन्त्र पार्टीका पूर्वसांसद् ढाकाकुमार श्रेष्ठको मुद्दामा अल्पकालीन अन्तरिम आदेश दिएको छ । सर्वोच्च अदालतका न्यायाधीश तिलप्रसाद श्रेष्ठको एकल इजलासले सोमबार मुद्दामा अल्पकालीन अन्तरिम आदेश दिएको हो । इजलासले श्रेष्ठको मुद्धामा निलम्बन गर्नुको कारण मागेको हो । श्रेष्ठले आफूलाई सांसदमा पुन र्वहाली गर्न माग गर्दै सर्वोच्च अदालतमा रिट दायर गरेका थिए । श्रेष्ठलाई सांसदबाट हटाइएको सूचना सभामुख देवराज घिमिरेले संसदमा पढेर सुनाइसकेका थिए। श्रेष्ठले रास्वपालाई विपक्षी बनाइ रिट दायर गरेका थिए। श्रेष्ठले एकजना व्यवसायीसँग दुई करोड घुस मागेको अडियो सार्वजनिक भएपछि रास्वपाले पार्टीको साधारण सदस्य र सांसद पद नरहनेगरी निष्काशित गरेको थियो।
आगामी बजेटमा उत्पादन र रोजगारी वृद्धि प्राथमिकतामा राख्नु्पर्छ : ज्ञानेन्द्रबहादुर कार्की,"काठमाडौं : प्रतिनिधिसभा सांसद ज्ञानेन्द्रबहादुर कार्कीले आगामी बजेटमा उत्पादन र रोजगारी वृद्धि प्राथमिकता राख्नुपर्ने बताएका छन्। बजेट अधिवेशनको दोस्रो बैठकमा बोल्दै सांसद कार्कीले आगामी बजेटको मुख्य उद्देश्य उत्पादन र रोजगारी वृद्धिमा रहनुपर्ने बताए। उनले आन्तरिक उत्पादन र रोजगारीलाई सबल नबनाएसम्म दिगो विकास र आर्थिक विकासको आधार तयार नहुने बताए। उनले भने,'आगामी बजेटको मुख्य उद्देश्य उत्पादन र रोजगारी वृद्धिमा रहनुपर्छ। आन्तरिक उत्पादन र रोजगारीलाई सवल नबनाइ दिगो विकास र आर्थिक विकासको आधार तयार हुँदैन।' स्रोतमा आएको संकूचनका कारणले हौसिएर बजेट बनाउने सुविधा कसैलाई नभएको बताए। निजी क्षेत्र निराश अवस्थामा रहेको उनको भनाइ छ। पुँजीगत खर्चको अवस्था दयनीय रहेको भन्दै उनले अहिलेसम्म ३१ प्रतिशत मात्रै रहेको बताए। पर्यटक भित्र्याउने संभावना प्रचूर रहेको भन्दै त्यसका लागि प्रवर्द्धनमा जोड दिनुपर्ने बताए। सांसद कार्कीले कर्णालीका जडीबुटीलाई प्रोशोधित गरेर भारतदेखि विश्व बजरामा पुर्याउन सक्यो भने नेपालको आर्थिक अवस्थामा यसले निश्चय नै फरक पार्ने बताए। उनले भने,'हामीसँग कफी छ, चिया छ, जडीबुटी छ, अदुवा छ, अलैंची छ यी सबैलाई पाँच वर्षसम्म निर्यात गर्ने देशमा उभ्याउनुपर्छ। त्यसका लागि अहिलेको बजेट केन्द्रित हुनुपर्छ।'"
'गरिनेछ' भन्ने शब्दले भरिएको बजेटले जनतामा आशा छाउँदैन : रवि लामिछाने,"काठमाडौं : सांसद् रवि लामिछानेले देशको अर्थतन्त्र अहिले असाधारण अवस्थामा रहेको बताएका छन् । बजेट अधिबेशनको दोस्रो दिनको बैठकमा बोल्दै लामिछानेले नेपालको अर्थतन्त्र संकटपूर्ण अवस्थामा पुगेको बताएका हुन् । उनले भने, विगतका वर्षमाझैं गरिनेछले भरिएको तात्विक रुपमा विगतका वर्षहरूभन्दा फरक फरक नरहेको दस्तावेज अर्थमन्त्रीज्यूले प्रस्तुत गर्नुभयो । यो दस्तावेजमा केहि शब्द र वाक्यको हेरफेर गरि प्रस्तुत गरिने नियमित कर्मकाण्डीका रुपमा आएको छ । बजेटमा गर्छौं भन्ने हो भने त्यो गरेरै छाड्नुपर्ने भन्दै आशाका पुलिन्दामात्रै पस्किन नहुने उनको भनाइ छ। यदि गरिएन भने किन ? भएन त्यो सार्वजनिक हुनुपर्छ । गरिनेछले मात्रै भरिएको छ यो दस्तावेज,'उनले भने। उनले सरकारको प्रक्षेपण गर्ने अवस्था एकदमै कमजोर रहेको बताए । भने,राजस्व संकलन एकदमै कम भएको देखिन्छ । असाधारण अवस्थामा पुगेको अर्थतन्त्रबाट जनतालाई के राहत मिल्ला र ? बर्सेनि गरिने भन्ने तर नगरिने प्रवृत्ति छ ।"
गृहमन्त्री श्रेष्ठ र चिनियाँ राजदूत सोङबीच भेट,"काठमाडौं : उपप्रधान एवं गृहमन्त्री नारायणकाजी श्रेष्ठ र नेपालका लागि चिनियाँ राजदूत चेन सोङबीच भेट भएको छ। गृहमन्त्री श्रेष्ठलाई भेट्न राजदूत सोङ सोमबार बिहान गृहमन्त्रालय पुगेका हुन्। भेटका क्रममा द्वीपक्षीय सम्बन्ध, उच्चस्तरीय भ्रमण आदनप्रदान, चिनियाँ परियोजना, तिब्बती शरणार्थीका गतिविधिका विषयमा छलफल भएको गृह स्रोतले जनाएको छ। राजदूत सोङले समसामयिक राजनीतिक अवस्थाका बारेमा समेत चासो राखेका थिए।"
मुलुक आर्थिक मन्दीमा गएको कुरा सरकारले लुकायो : पूर्वअर्थमन्त्री पौडेल,"काठमाडौं : नेकपा एमालेका सांसद् तथा पूर्वअर्थमन्त्री विष्णु पौडेलले सरकार अर्थतन्त्रका चुनौतिप्रति बेखवर रहेको बताएका छन् । अर्थमन्त्री डाप्रकाशशरण महतले पेश गरेको विनियोजन विधेयक सिद्धान्त र प्राथमिकतामाथि छलफलमा भाग लिँदै पूर्वअर्थमन्त्री समेत रहेका पौडेलले देश मन्दीमा गइरहेको बेला सरकारले देशको अर्थतन्त्र मन्दीमा गएको कुरालाई नस्वीकारेको बताएका हुन् । पौडेलले भने,सरकार अर्थतन्त्रका चुनौतिप्रति बेखबर भएको मलाई महशुस भयो । राष्ट्रिय तथ्यांक कार्यालयले प्रकाशित गरेको तथ्याकंमा नेपालको अर्थतन्त्रको अवस्था मन्दीको छ भनेर औंल्याएको छ । देशको अर्थतन्त्र मन्दीमा गएको कुरालाई स्वीकार गर्दै अर्थतन्त्रलाई चलायमान बनाउन आवश्यक छ । नेपाली अर्थतन्त्र मन्दीमा भएको तथ्यलाई स्वीकार गर्दै बजेट प्रस्तुत हुनुपर्ने बताए । पौडेलले भने,सत्यलाई जस्ताको त्यसतै प्रस्तुत गर्नुपर्छ । प्रस्तुत सिद्धान्त र प्राथमिकता चुकेको छ । अर्थतन्त्रका परिसूचकहरु एकदमै कमजोर छन् । यसअघिको बजेटमा आर्थिक वृद्धिदर ८ प्रतिशत भनिएको थियो । तर, राष्ट्रिय तथ्याकं कार्यालयका अनुसार अहिले नेपालको आर्थिक वृद्धिदर २१६ मा खुम्चिने प्रक्षेपण गरेको छ । चालु आर्थिक वर्षको राजस्व परिचालन एकदमै कमजोर रहेको बताए । पौडेलले भने, निजी क्षेत्र अत्यन्तै त्रासमा बाँचिरहेको छ । लघुवित्त र सहकारी क्षेत्रको अवस्था अत्यन्तै विकराल छ । मुलुक आर्थिक मन्दीमा आएको छ । यदि हामीले सार्थक पहल लिन सकेनौं भने आर्थिक रुपमा नेपाल ठूलै जोखिममा पर्नेछौं । आर्थिक गतिविधि शिथलतामा आएको, सरकारको वित्त संकलनमा चाँप परेको जस्ता सामान्य पदावली प्रयोग गरिएको छ । उनले नेपाली अर्थतन्त्रलाई कसले त्रासदीपूर्ण वातावरणमा पुर्यायो ? यस विषयमा छलफल जरुरी रहेको बताए।"
माग पूरा भएपछि महागढीमाईका मेयरले भने अब स्वागत गर्छु,सिमरा : मन्त्रालयले प्रमुख प्रशासकीय अधिकृत पठाउने निर्णय गरेपछि बाराको महागढीमाई नगरपालिकाका नगर प्रमुख उपेन्द्र यादवले गठबन्धनका नेता र मन्त्रीलाई अब भने नगर क्षेत्रमा स्वागत गर्ने बताएका छन्। केही दिनअघि गठबन्धनका नेता र मन्त्रीलाई नगर क्षेत्रभित्र प्रवेश निषेध गरिएको भन्दै फेसबुकमार्फत् आक्रोश पोखेका यादवले आइतवार स्वागत गर्ने उल्लेख गर्दै अर्को स्टाटस लेखेका हुन्। प्रवेश निषेध गरिएको भन्दै यादवले लेखेको स्टाटसले निकै चर्चा पाएको थियो। यादवको स्टाटससँगै महागढीमाई नगरपालिकाका स्थानीयले प्रधानमन्त्री पुष्पकमल दाहाल प्रचण्डको पुतला दहन गर्दै सामान्य प्रशासन मन्त्री अमनलाल मोदीको राजीनामा माग गरेका थिए। स्थानीयले लगातार आन्दोलन गर्न थालेपछि मन्त्रालयले डिल्लीराम भट्टराईलाई प्रमुख प्रशासकीय अधिकृतको रूपमा पठाउने निर्णय गरेको हो। मन्त्रालयको उक्त निर्णयपछि महागढीमाई नगरपालिकामा केही दिनदेखि जारी आन्दोलनसमेत स्थगित भएको छ। नगर प्रमुख यादवले आफ्नो अघिल्लो स्टाटस र नगर क्षेत्रमा भएको आन्दोलन अन्य कारण नभई प्रमुख प्रशासकीय अधिकृत पठाउन वेवास्था गरेकै कारण भएको बताएका छन्। केही दिनदेखि काठमाडौंमा रहेका यादवले गठबन्धनका नेता र मन्त्रीसँगको भेटपछि प्रमुख प्रशासकीय अधिकृत पठाउने निर्णय भएको बताए। चार महिनादेखि प्रमुख प्रशासकीय अधिकृत नहुँदा नगरपालिकाका ६ सय ५८ कर्मचारीले सेवासुविधा पाएका थिएनन् भने योजनाको काम अलपत्र अवस्थामा थियो।
प्रत्यक्ष निर्वाचित कार्यकारीको व्यवस्था गरौं : वामदेव गौतम,"काठमाडौं : राष्ट्रियसभा सदस्य वामदेव गौतमले संविधान संशोधन गरी प्रत्यक्ष निर्वाचित कार्यकारीको प्रबन्ध गर्न माग गरेका छन् । राष्ट्रियसभाको सोमबार बसेको बैठकमा राष्ट्रिय सभा सदस्य गौतमले शासकीय प्रणाली र निर्वाचन प्रणालीमा सुधार नगर्दासम्म कुनै पनि परिवर्तन हुन नसक्ने बताएका हुन् । सांसद गौतमले कृषि क्षेत्रको आमूल परिवर्तन नभइकन देशको आर्थिक परिवर्तन र सुधार हुन नसक्ने भएकाले त्यसमा ध्यान दिन सरकारको ध्यानाकर्षण गराए । बलिदान र त्यागबाट राजनीतिक व्यवस्था परिवर्तन भए पनि खास अर्थमा आर्थिक, सामाजिक अवस्थामा कुनै सुधार नभएकाले त्यसमा ध्यान दिनुपर्ने बताए । आगामी आर्थिक वर्षको विनियोजन विधेयकका सिद्धान्त र प्राथमिकता (कर प्रस्तावबाहेक) सम्बन्धमा भएको छलफलमा भाग लिँदै सांसद नरबहादुर विष्टले कृषि क्षेत्रको आधुनिकीकरण नगरिकन रोजगारी र आर्थिक वृद्धिको सम्भावना नभएको बताए ।"
"सांसद अमरेशकुमार सिंह संसदमा अर्धनग्न, सभामुखले दिए कारबाहीको चेतावनी",काठमाडौं : सभामुख देवराज घिमिरेले सांसद अमरेशकुमार सिंहलाई संसदीय नियमावली अनुसार कारबाही गर्ने चेतावनी दिएका छन्। सोमबार बिहान बसेको संसद बैठकमा स्वतन्त्र सांसद सिंह अर्धनग्न बनेपछि सभामुख घिमिरेले सभ्य हुन निर्देशन दिएका हुन्। उनले सभ्य नभए नियमानुसार कारबाही गर्ने जानकारी गराए। सांसद अर्धनग्न भएपछि सभामुख घिमिरेले संसदीय मर्यादाको ख्याल गर्न आग्रह गरे। सिंहले उठेर आफूले लगाएको सर्ट र सेण्डो उतारेर अर्धनग्न बनेका थिए। सभामुखले बैठकमा विशेष समय र आकस्मिक समयको प्रवर्द्धन नगरेको जानकारी गराएपछि सांसद अमरेशकुमार सिंह र प्रेम सुवालले समय माग गरेका थिए। सभामुखले समय नदिएपछि त्यसको विरोधमा सांसद सिंहले सर्ट फुकालेर अर्धनग्न भएका हुन्।
आजबाट काठमाडौंको अव्यवस्थित तार हटाउने : २ वटा रुट निर्धारण,"पहिलो चरणमा माइती घर मण्डलादेखि बानेश्वर हुँदै एअरपोर्टसम्म र न्यूरोडदेखि बसन्तपुर, असन क्षेत्रको तार व्यवस्थापन गर्ने निर्णय भएको छ। काठमाडौं : काठमाडौं महानगरपालिकाले आजबाट अव्यवस्थित तार हटाउने भएको छ। आइतबार महानगर प्रहरी बलका प्रमुख राजुनाथ पाण्डेको कार्यकक्षमा साझेदार बीच भएको छलफलबाट सोमबारबाट काम थाल्ने निर्णय गरिएको हो। सेवाका लागि चाहिनेभन्दा धेरै तार राखेर पोलमा भएको जोखिम, सहरी सुन्दरतामा देखिएको असर र आगलागीको जोखिम लगायत पक्षमा छलफल गर्दै बैठकले, पहिलो चरणमा माइती घर मण्डलादेखि बानेश्वर हुँदै एअरपोर्टसम्म र न्यूरोडदेखि बसन्तपुर, असन क्षेत्रको तार व्यवस्थापन गर्ने निर्णय गरेको छ। महानगर प्रहरी बलका प्रमुख पाण्डेकाअनुसार सोमबार बिहान माइती घर मण्डला र न्यूरोड गेटबाट व्यवस्थापनको काम थालिनेछ। यसमा नेपाल विद्युत प्राधिकरण, दूर सञ्चार प्राधिकरण, नेपाल टेलिकम, काठमाडौंउपत्यका प्रहरी कार्यालय, महानगर प्रहरी बल र इन्टरनेट सेवा प्रदायक संस्थाका प्रतिनिधि रहनेछन्। ती क्षेत्रमा सेवा प्रदायकले आफ्नो आफ्नो तारमा संकेत चिन्ह लगाउने, चिन्ह नलगाएका कारण तार काटिन गएमा सेवा प्रदायक आफैँ जिम्मेवार हुनुपर्ने बैठकले निर्णय गरेको छ। सडक किनारामा गाडिएका विजुलीका पोलहरुमा छाडिएका अनावश्यक तार हटाउन र आवश्यक पर्ने तारमा संकेत चिन्ह (ट्याग) लगाउन १५ दिनको समय दिएर काठमाडौं महानगरपालिकाले बैशाख ११ गते सार्वजनिक सूचना जारी गरेको थियो। सूचनासँगै टेलिफोन, केबुल तथा इन्टरनेट सेवा प्रदायक कार्यालय तथा संघ संस्थाहरु नेपाल टेलिकम, एनसेल, नेपाल विद्युत प्राधिकरण, केवुल प्रसारक संघलगायतलाई पत्र पठाएको थियो।"
संसदमा अमरेशकुमार सिंह किन अर्धनग्न बने ?,"प्रतिनिधिसभा नियमावली २०७९ को नियम ३० मा सभामुखले सांसदलाई आफ्नो व्यवहार नियन्त्रण गर्नका लागि चेतावनी दिनसक्ने व्यवस्था छ। काठमाडौं : संघीय संसद्को बजेट अधिवेशन आइतबारबाट सुरु भएको छ। सोमबारको बैठकमा संसद् बैठकमा सभामुख देवराज घिमिरेले आजको बैठकको कार्य प्रारम्भ भएको जानकारी गराउँदै विशेष समय र आकस्मिक समय आज निर्धारण नगरिएको जानकारी गराए। सभामुखले जानकारी गराएपनि सांसद प्रेम सुवाल र सांसद अमरेशकुमार सिंहले बोल्नका लागि उठेर समय मागेका थिए तर सभामुखले पुन: विशेष र आकस्मिक समय निर्धारण नगरिएकाले नियमित कार्यसूचीमा जान सहयोग गर्न आग्रह गरे। सुवाल र सिंहले बोल्न माग गरी रहँदा सभामुखले सांसदलाई बस्न पटकपटक आह्वान गरे। दुवै सांसद एकोहोरो बोलेपछि सभामुख घिमिरेले संसद बैठक सञ्चालनको नियमावलीको ख्याल गर्न र समय लिएर बोल्न आग्रह गर्दै धारा २० को नियम २० र २१ खण्डतिर ध्यानाकर्षण भएको जनाउ दिए। घिमिरेले बसेर बैठकका नियमित कार्यलाई सहयोग गर्न आग्रह गर्दै बोल्न समय नदिएको जानकारी गराए। तर सांसद सिंह र सुवाल निरन्तर बोलिरहे। यता सभामुखले निरन्तर सम्झाइरहेका थिए। त्यसपछि सभामुखले नियमित कारबाहीलाई अगाडि बढाउने जानकारी गर्दै शुन्य समय प्रारम्भ भएको घोषणा गरे। तर सांसद सिंह यतिमै रोकिएनन् उनले बोल्न पाउनुपर्ने माग गर्दै आफूले लगाएको स्टकोट, सर्ट र सेण्डो खोलेर अर्धनग्न हुन थाले। यता अन्य सांसदले उठेर सिंहको गतिविधिको विरोध गरे। अर्धनग्न भएपछि सांसद सिंहको नाम लिएर सभामुख घिमिरेले संसदीय मर्यादाको ख्याल गर्न आग्रह गरे। उनले नियम ३० को आधारमा चेतावनीसमेत दिए। प्रतिनिधिसभा नियमावली २०७९ को नियम ३० मा सभामुखले सांसदलाई आफ्नो व्यवहार नियन्त्रण गर्नका लागि चेतावनी दिनसक्ने व्यवस्था छ। सोही अनुसार सभामुख घिमिरेलाई शिष्ट व्यवहार देखाउनुस् असभ्य व्यवहार नदेखाउन आग्रह गरे। सिंहले आफूले फुकालेको कपडा नलगाएको भए सभामुख घिमिरेले बैठक कक्षबाट निष्काशन गर्ने तयारी गरेका थिए। पटकपटकको चेतावनीपछि सांसद सिंहले कपडा लगाएका हुन्। त्यसपश्चात सभामुखले शून्य समय सञ्चालन गरेका हुन्। के छ अभद्र व्यवहार गर्नेलाई व्यवस्था ? परिच्छेद  ६बैठकमा सुव्यवस्था ३० चेतावनी : बैठकमा अभद्र व्यवहार गर्ने सदस्यलाई आफ्नो व्यवहार नियन्त्रण गर्न सभामुखले चेतावनी दिन सक्नेछ र चेतावनी पाएपछि त्यस्तो सदस्यले आफ्नो व्यवहारमाथि तुरुन्त नियन्त्रण गर्नु पर्नेछ। ३१ बैठक कक्षबाट निष्काशन : (१) नियम ३० बमोजिमको आदेश पालन नगर्ने सदस्यलाई सभामुखले बैठक कक्षबाट बाहिर जान आदेश दिन सक्नेछ। आदेश पाएपछि त्यस्तो सदस्य बैठक कक्षबाट तुरुन्त बाहिर जानु पर्नेछ र निजले सो दिनको बाँकी अवधिको बैठकमा उपस्थित हुन पाउने छैन। (२) उपनियम (१) बमोजिमको आदेश पाएपछि पनि त्यस्तो सदस्य बैठक कक्षबाट तुरून्त बाहिर नगएमा सभामुखले निजलाई मर्यादापालकको सहयोग लिई बाहिर निकाल्न सक्नेछ। (३) उपनियम (२) बमोजिम बैठकबाट निष्कासित सदस्यले त्यसपछिको तीन दिनसम्म सभा वा कुनै समितिको बैठकमा भाग लिन पाउने छैन। यसरी निकालिएकोमा सचिवले सोको सूचना सम्बन्धित समिति तथा संसदीय दललाई दिनेछ।"
"नक्कली शरणार्थी प्रकरणले तात्यो संसद्, कसले के भने ?","सांसद अमरेशकुमार सिंहले सर्वदलीय भ्रष्टाचार हुने गरेको आरोप लगाउँदै पछिल्लो भुटानी शरणार्थी प्रकरणमा दोषी ठहरिएका कसैलाई पनि उन्मुक्ति दिन नहुने जिकिर गरे। काठमाडौं : संघीय संसद्को बर्षे अधिवेशन आइतबारबाट सुरु भयो। विभिन्न चर्चित काण्ड र घटना भइरहेको समयमा सुरु भएको अधिवेशनमा सांसदका बोल्ने कुरा धेरै भएर होला अन्य समयभन्दा फरक दृश्य आइतबारको बैठकमा देखियो। बैठकको सुरुमै नेपाल मजदुर किसान पार्टीका सांसद प्रेम सुवालले आकस्मिक समय लिएर बोल्ने अनुमति मागे। लगत्तै स्वतन्त्र सांसद अमेरशकुमार सिंहले उभिएर केही भन्न खोज्दै थिए। त्यही बीचमा नेकपा (एमाले) का सांसद रघुजी पन्तले पनि बोल्नका लागि सभामुखतिर इसारा गरे। सबै बोल्न आतुर देखिन्थे। यस्तो अवस्थामा सभामुखले पटकपटक बैठक सञ्चालनका लागि सहजीकरण गरिदिन सांसदहरूलाई आग्रह गर्नुपरेको थियो। सांसद्मा को बोल्ने सांकेतिक जुहारी करिब १० मिनेट चलेको थियो। सभामुखले बैठक प्रारम्भ भएको घोषणा गर्दै अधिवेशन आह्वानसम्बन्धी राष्ट्रपतिबाट प्राप्त पत्र पढेर सुनाए। बैठकमा पहिलो वक्ताका रूपमा सांसद प्रेम सुवालले भुटानी शरणार्थीका विषयमा दोषीलाई कानुनी दायरामा ल्याउनेदेखि नागरिकता र खोप इञ्जिनियरिङ कलेजको विषय उठाए। सांसद अमरेशकुमार सिंहले सर्वदलीय भ्रष्टाचार हुने गरेको आरोप लगाउँदै पछिल्लो भुटानी शरणार्थी प्रकरणमा दोषी ठहरिएका कसैलाई पनि उन्मुक्ति दिन नहुने जिकिर गरे। एमालेका प्रमुख सचेतक पदम गिरीले प्रधानमन्त्रीले भ्रष्टाचारका सवालमा यो टेलर मात्रै हो फिल्म देखाउन बाँकी नै छ भन्ने विषयको प्रसंग उल्लेख गर्दै मुलुकमा भएका सबै किसिमका भ्रष्टाचार र अनियमितताप्रति आफ्नो पार्टी एकताबद्धका साथ दोषीलाई कानुनी दायरामा ल्याउनुपर्छ भन्ने पक्षमा रहेको बताए। एमालेकै सचेतक महेशकुमार बर्तौलाले यतिबेला सिंगो देशको ध्यान नेपालीलाई भुटानी शरणार्थी बनाएर अर्बौ घोटाला गर्ने र दोषीलाई उम्काउने खेल भइरहेको भन्दै यस्ता घटनाको सत्यपक्ष छानबिन गरी दोषीलाई कारबाही गर्न माग गरे। एमाले सांसद सूर्य थापाले भ्रष्टाचारको फिल्म हेर्न आफू पनि तयार रहेको बताए। जवाफमा सत्तारूढ नेकपा (माओवादी केन्द्र) का सांसद माधव सापकोटाले प्रतिपक्षी दलका सांसदहरूले छापामार शैलीमा आफ्ना कुरा राखेको भन्दै प्रमुख प्रतिपक्ष साँच्चिकै भ्रष्टाचारीलाई कारबाही गर्न चाहेको हो भने इमानदार हुन आग्रह गरे। नेपाली कांग्रेसका सांसद रामहरि खतिवडाले नेपालको राजनीतिमा जो बढी बदमास त्यही बढी डकार्छ भन्दै भ्रष्टाचार र अनियमिततामा दोषी जोकोहीलाई संसदीय समिति बनाएर कारबाही गर्न माग गरे। एमाले सांसद रघुजी पन्तले आरोपप्रत्यारोप चलेको भन्दै पार्टी संविधान र कानुनको पालनामा प्रतिबद्ध रहेको बताए। राष्ट्रिय प्रजातन्त्र पार्टीका सांसद ज्ञानबहादुर शाहीले भ्रष्टाचारीलाई उम्कन दिन नहुने बताए। कांग्रेसका सांसद सुनील शर्मा भुटानी शरणार्थीका विषयमा पक्राउ परेकालाई संसद्मा ल्याएर बयान दिलाउन सभामुखको ध्यानाकर्षण गराए। सांसद सरिता प्रसाईंले भ्रष्टाचारीलाई कुनै पनि पार्टीले संरक्षण गर्नु हुन्न, निर्दोष उम्कनु हुन्न। सांसद रञ्जुकुमारी झाले भ्रष्टाचारको मामिलामा सबै पार्टीले समान धारणा बनाएर दोषीलाई कानुनी दायरामा ल्याइनुपर्ने बताइन्। सांसद आरजु राणाले आफ्नो चरित्र हत्या गर्ने अभिप्रायले विभिन्न टीकाटिप्पणी भइरहेको बताइन्। उनले सबै नेता र सांसदको सम्पत्ति विवरण सार्वजनिक गर्न पनि माग गरिन्। सांसद दीपकबहादुर सिंहले सत्तापक्ष र प्रतिपक्षले भ्रष्टाचार र अनियमितताको विषयलाई प्रभावकारी ढंगले उठाउन नसकेको बताए। यसैबीच प्रधानमन्त्री पुष्पकमल दाहाल प्रचण्डले नक्कली भुटानी शरणार्थी प्रकरणमा संलग्न कोही पनि बच्न नसक्ने बताएका छन्। आइतबार संसद् भवन बानेश्वरमा सञ्चारकर्मीसँग कुरा गर्दै प्रधानमन्त्री प्रचण्डले नक्कली भुटानी शरणार्थी प्रकरणमा दोषी कोही बच्न नसक्ने र निर्दोष कोही पनि नपर्ने बताएका हुन्। उनले संसद्मा यस प्रकरणमा भएको बहसले सरकारको मनोबल बढाउने काम भएको जिकिर गरे। उनले नक्कली भुटानी शरणार्थी प्रकरणमा कसैले कुनै दबाब दिएर केही नहुने स्पष्ट पारे। त्यस्तै नेकपा एमालेका अध्यक्ष केपी ओलीले नक्कली भुटानी शरणार्थी प्रकरणमा संलग्नलाई कडाइका साथ कारबाही गर्न प्रधानमन्त्रीलाई भनेको जानकारी दिए। पूर्वप्रधानमन्त्री एवम् प्रमुख प्रतिपक्ष दलका नेता ओलीले प्रहरीको छानबिनमा सरकारले कतैबाट हस्तक्षेप गर्ने, बयान फेराउने काम नगर्न पनि प्रधानमन्त्री प्रचण्डलाई सुझाव दिएको बताए। उनले एमाले नेता टोपबहादुर रायमाझी एमालेको सम्पर्कमा नरहेको जिकिर गरे।"
नक्कली भुटानी शरणार्थी प्रकरणमा दूधको दूध र पानीको पानी छुट्याइयोस् : चित्रबहादुर केसी,"काठमाडौं : सांसद चित्रबहादुर केसीले नक्कली भुटानी शरणार्थी प्रकरणबारे छानविन गरी दोषीमाथि कारबाही गर्न माग गरेका छन्। बजेट अधिवेशनको दोस्रो बैठकमा बोल्दै सांसद केसीले नक्कली भुटानी शरणार्थी प्रकरण काण्ड भएकाले यसको जतिसक्दो चाँडो छानविन हुनुपर्ने माग गरे। उनले पहिला पनि यस्तै काण्डहरू आउने र विस्तारै सेलाउँदै जाने गरेको बताए। उनले भने,'नक्कली भुटानी शरणार्थीको विषयलाई लिएर सदन तातेको छ। पहिला पनि नेपालका शासकहरूले राज्य सत्तामा बस्नेहरूले गर्नु नगर्नु गर्ने। त्यसपछि सदन तातिन्थ्यो। त्यसपछि फेरि नयाँ काण्डहरू आउँछन्। त्यसपछि सदन त्यतातिर जान्थ्यो। सदनको ध्यान त्यतै जान्थ्यो।' सांसद केसीले नक्कली भुटानी शरणार्थी प्रकरणमा दूघको दूध र पानीको पानी छुट्याउनुपर्ने बताए। उनले भने,'यो काण्डलाई दूधको दूध पानीको पानी छुट्याइयोस्। यसखालका मान्छेहरूको बिक्री वितरण गर्ने व्यापारीहरूलाई कडा कारबाही होस्। अनिमात्रै सदको कामकारबाही सुचारु भएर जान्छ।'"
"संवैधानिक परिषद्को बैठक आज बस्दै, प्रधानन्यायाधीश सिफारिसबारे छलफल हुने","कांग्रेसमाओवादीका सांसदले तत्कालीन प्रधानन्यायाधीश चोलेन्द्रशमशेर जबराविरुद्ध महाभियोग प्रस्ताव दर्तापछि सर्वोच्च अदालत कायममुकायम प्रधानन्यायाधीशका भरमा छ। काठमाडौं : प्रधानमन्त्री पुष्पकमल दाहाल 'प्रचण्ड'ले आज बस्ने गरी संवैधानिक परिषद्को बैठक बोलाएका छन्। आज बेलुका ६ बजे सिंहदरबारमा बैठक तय गरिएको हो। बैठकमा प्रधानन्यायाधीश सिफारिसबारे छलफल हुने जनाइएको छ। प्रधानमन्त्री प्रचण्ड र नेकपा एमाले अध्यक्ष केपी शर्मा ओलीबीच शनिबार छलफलपछि संवैधानिक परिषद् बैठक बोलाइएको हो। यसअघि वैशाख ७ गते संवैधानिक परिषद् बैठक बसेको थियो। सो बैठकमा प्रधानन्यायाधीश सिफारिसबारे कुनै निर्णय हुन सकेन। बैठकमा एमाले अध्यक्ष ओलीले संदीय सुनुवाइ विशेष समिति गठनपछि मात्रै प्रधानन्यायाधीश सिफारिसबारे छलफल हुनुपर्ने अडान राखेका थिए। संवैधानिक परिषद् बैठकले सिफारिस गरेका व्यक्ति संसदीय सुनुवाइ समितिले अनुमोदन गरेपछि राष्ट्रपतिले प्रधानन्यायाधीश नियुक्त गर्ने व्यवस्था छ। सर्वोच्च अदालत १ फागुन २०७८ देखि प्रधानन्यायाधीविहीन छ। कांग्रेसमाओवादीका सांसदले तत्कालीन प्रधानन्यायाधीश चोलेन्द्रशमशेर जबराविरुद्ध महाभियोग प्रस्ताव दर्तापछि सर्वोच्च अदालत कायममुकायम प्रधानन्यायाधीशका भरमा छ। संवैधानिक परिषद्ले प्रधानन्यायाधीशको नाम सिफारिस गरेपछि संसदीय सुनुवाइ समितिले सुनुवाइ गर्नेछ। तर,हालसम्म सार्वजनिक सुनुवाइ विशेष समिति गठन हुन सकेको छैन। प्रमुख दलहरूबीच समितिको भागबण्डामा नमिल्दा प्रतिनिधिसभा अन्तर्गतको संसदीय समिति गठन हुन सकेको छैन।"
चित्त बुझे सरकारमा नत्र प्रतिपक्षमा यही हो लोकतन्त्र ? : चित्रबहादुर केसी,"काठमाडौं : राष्ट्रिय जनमोर्चाका अध्यक्ष एवं सांसद चित्रबहादुर केसीले संसदको गतिविधि ठिक नभएको बताएका छन्। बजेट अधिबेशनको दोस्रो दिनको बैठकमा बोल्दै सांसद केसीले चित्त बुझे सरकारमा जाने नबुझे प्रतिप्रक्षमा बस्ने दलहरूको नियती नै खराब रहेको आरोप लगाए। लामो समयसम्म सरकारले पूर्णता नपाएको उनको गुनासो छ। उनले भने,'संसदका गतिविधि,क्रियाकलाप ठिक छैन। जुनसुकै हालमा सरकारमा जानुपर्छ भनेर सबै पार्टी सरकारमा जाने। चित्त नबुझे प्रतिपक्षमा आउने। यो लोकतन्त्रमा कालो बादल मडारिएको छ। यही हो लोकतन्त्र ?' सबैभन्दा ठूलो लगानी कलकारखाना र उद्योगभन्दा अन्य क्षेत्रमा भएकाले नेपालको अर्थतन्त्र कमजोर भएको उनको भनाइ छ। अहिलेसम्म एउटा मल कारखाना नभएको उनको गुनासो छ। उनले भने,'कृषिप्रधान देशमा अहिलेसम्म एउटा मल कारखाना बनाउन सकिएको छैन । हरेक समयमा किसानलाई ठूला ठूला कुरा बाँड्छौं। तर समयमै मल दिन सकेका छैनौं।' लोकतन्त्र ल्याउनेहरूबाट नै लोकतन्त्र खतरामा परेको उनको भनाइ छ। उनले भने,'लोकतन्त्र ल्याउने साथीबाट लोकतन्त्र खतरामा छ भनेर मैले पहिलो संसद बैठकमा भनेको थिए।' उनले उत्पादन क्षेत्रलाई वेवास्ता गरेको भन्दै सरकारले मान्छेलाई मात्रै निर्यात गर्ने गरेको आरोप लगाए। उनले भने,' खाद्यान्न फलफूल बाहिरबाट ल्याउँछौं। आफ्ना देशका खेतबारी बाँझै छन्। त्यो हामी सबैलाई थाहा छ। यो सरकारले मान्छे मात्रै निर्यात गर्नसक्छ।'"
अर्घाखाँचीमा भीर माहुरीले टोकेर ५ जना घाइते,"सन्धिखर्क : अर्घाखाँचीको सन्धिखर्क८,किमडाँडामा भिरमाहुरीले चिलेर ५ जना घाइते भएका छन् । सन्धिखर्क२ र ८ को सिमानाको खरबारीमा खन्युको घाँस काट्ने क्रममा भीर माहुरी उडेर टोकेको थियो । घाइते पाँचजनाको अहिले जिल्ला अस्पताल अर्घाखाँचीमा उपचार भइरहेको छ । घाइते सबै खतरामुक्त रहेको जिल्ला अस्पताल अर्घाखाँचीका सूचना अधिकारी निम रानाले जानकारी दिए।"
दार्चुला हिमपहिरो : थप एकको शव भेटियो,दार्चुला : हिमपहिरोमा परी बेपत्ता भएका थप एक जनाको शव भेटिएको छ। १९ वैशाखमा दार्चुलाको ब्यास गाउँपालिकामा गएको हिम पहिरोमा हराइरहेकाको खोजीमा जुटेको सशस्त्र प्रहरीले एक जनाको शव फेल पारेको हो। डोटीको जोरायल गाउँपालिका२ की २८ वर्षीया ईश्वरी थापाको शव सशस्त्र प्रहरी बल नं ५० गुल्म छाङ्रुको टोलीले फेला पारेको जिल्ला प्रहरी कार्यालय दार्चुलाले जमाएको छ। यसअघि ३ जनाको शव फेला परेकै ठाउँमा उनको शव फेला परेको हो। हिमपहिरोमा हराइरहेका थप एक जनाको खोजी भइरहेको पनि दार्चुला प्रहरीले जनाएको छ।
परराष्ट्रका कर्मचारी बेगनासतालमा मृत भेटिए,पोखरा : परराष्ट्र मन्त्रालयका कर्मचारी बेगनासतालमा मृत भेटिएका छन् । मन्त्रालयका नायव सुब्बा उदयपुरका ३१ वर्षीय अनुप भण्डारी बेगनास तालम मृत भेटिएको कास्की प्रहरीले बताएका छ । सोमबार बिहान साढे ८ बजे डुंगाघाटभन्दा ४ सय मिटर टाढा पानीमा तैरिएको शव देखेपछि स्थानीयले प्रहरीलाई खबर गरेका थिए । घट्नास्थलमा पुगेर तैरिरहेको शव निकालेर हेर्दा साथमा भेटिएको परिचयपत्रका आधारमा भण्डारीको पहिचान खुलेको जिल्ला प्रहरी कार्याल कास्कीका प्रवक्ता डीएसपी श्रवणकुमार विकले जानकारी दिए । उनी राहादानी विभागमा कार्यरत थिए । उनको साथबाट जहाजको टिकट पनि भेटिएको प्रहरीले बताएको छ । भण्डारी आइतबार जहाजबाट पोखरा आएको पाइएको हो । भण्डारीको शव पोष्टमार्टमका लागि पश्चिमाञ्चल क्षेत्रीय अस्पताल पोखरामा लगिएको छ । उनको मृत्यु कसरी भयो भन्ने अनुसन्धान भइरहेको प्रहरीले बताएको छ ।
सुर्खेतमा जेष्ठ नागरिकको राष्ट्रिय सम्मेलन हुँदै,"वीरेन्द्रनगर : राष्ट्रिय ज्येष्ठ नागरिक महासंघको राष्ट्रिय अधिवेशन भोलिदेखि कर्णालीको राजधानी वीरेन्द्रनगरमा हुने भएको छ। अधिवेशनमा सहभागी हुन देशैभरबाट झन्डै चार सयभन्दा बढी प्रतिनिधिहरू सुर्खेत आउने क्रम जारी रहेको आयोजकले जनाएको छ। जेष्ठ नागरिकहरूका लागि सरकारले विभिन्न कार्यक्रमहरूको आयोजना सञ्चालन गरेपनि प्रभावकारी भने हुन सकेको छैन। ज्येष्ठ नागरिकमैत्री सरकारी सेवा नभएको भन्दै उनीहरूले असन्तुष्टि जनाउँदै आएका छन्। उनीहरूले यातायात सेवामा, स्वास्थ्य सेवामा दिइने सहुलियत सहितको सुविधा उपलब्ध गराउन माग पनि गरेका छन्। 'यातायात सेवामा छुट पाइँदैन, अस्पतालमा सेवा लिन जाँदा अपमानित हुने गरेका छौँ। महासंघका केन्द्रीय अध्यक्ष छत्रबहादुर प्रधानले भने, हाम्रा सवालहरूमा सरकारले चासो देखाएको छैन।' ज्येष्ठ नागरिकले सरकारले दिने भनेका सेवा सुविधाहरू सहज गराउनुपर्ने उनको भनाइ छ। उनले ज्येष्ठ नागरिकहरू ज्ञान, सीप, अनुभवलाई राज्यले सदुपयोग गर्न नसकेको आरोप लगाउँदै उनले सामाजिक, आर्थिक, स्वास्थ्य, सुरक्षालगायत राज्यबाट प्राप्त हुनुपर्ने न्यूनतम सेवा सुविधा सहज ढंगले पाउन नसकेको बताए। अहिलेका ऐन, कानुन, नीति नियम समयानुकूल नभएको र भएका नीति नियम पनि कार्यान्वयन नभएको उनले बताए। सोमबार र मंगलबार सुर्खेतमा हुने राष्ट्रिय सम्मेलनमा जेष्ठ नागरिकका सवाल र सरकारले गर्नुपर्ने कामका विषयमा छलफल हुने छ।"
कालीकोटमा प्रहरीमाथि आक्रमण,मान्म : कालीकोटमा बलात्कारको आरोप लागेका एक जनालाई पक्राउ गर्न गर्न गएको प्रहरी टोलीमाथि स्थानीयले आक्रमण गरेका छन्। बलात्कारको आरोप लागेका पलाँता गाउँपालिका६ सैनका ३१ वर्षीय संकल्प बुढालाई पक्राउ गर्न गएको प्रहरी टोलीमाथि आज गाउँलेले आक्रमण गरेका हुन्। आक्रमणबाट इलाका प्रहरी कार्यालय पलाँताका प्रहरी सहायक निरीक्षक लक्ष्मी ढुंगेल रावत घाइते भएका छन्। सो घट्नामा परी स्थानीय धनमान विकसमेत घाइते भएका छन्। घाइते दुवैको स्थानीय स्वास्थ्य चौकीमा उपचार भइरहेको प्रहरी निरीक्षक शुवराज बमले जानकारी दिए। आरोपित बुढालाई सदरमुकाम ल्याउने क्रममा स्थानीयले प्रहरीमाथि आक्रमण गरेका हुन्। आक्रमणपछि आरोपित बुढा फरार भएका छन्। उनको खोजी भइरहेको प्रहरी निरीक्षक बमले बताए। बुढाले २०७९ असोज ३१ गते गाउँकै एक दलित महिलामाथि बलात्कार गरेको आरोप लागेको थियो। पीडित परिवारले गत कात्तिक ९ गते जिल्ला प्रहरी कार्यालयमा किटानी जाहेरी दिएको थियो। तर घटनापछि बुढा भने फरार थिए। घरमा आएको जानकारी पाएपछि रावतको नेतृत्वमा प्रहरी टोली पलाँता६ सैन पुगेको थियो। घरमै सुतिरहेका बुढा पक्राउ परे पनि स्थानीयको आक्रमणपछि भने फरार भएको प्रहरीले जनाएको छ।
हत्या गरेको आरोपमा एक जना पक्राउ,"गोरखा : चुमनुव्री गाउँपालिका४ नाम्रुङका दोर्जे घ्याल्जेन लामाको हत्या भएको १० दिनपछि एक पुरुष पक्राउ परेका छन्। इलाका प्रहरी कार्यालय आरुघाटबाट खटिएको प्रहरीले हत्यामा संलग्न भएको आरोपमा स्थानीय ५९ वर्षीय छिरिङ ढुण्डुप लामालाई पक्राउ गरेको जिल्ला प्रहरी कार्यालय गोरखाले जनाएको छ। घ्याल्जेन गत वैशाख १७ गते बिहान आफ्नै घरको कोठामा मृत अवस्थामा भेटिएका थिए। घाँटीमा धारिलो हतियार प्रहार भएको अवस्थामा भेटिएकाले स्थानीयवासी तथा प्रहरीले उनको हत्या भएको आशंका गरेका थिए। घटनाको अनुसन्धानका लागि इलाका प्रहरी कार्यालय आरुघाटबाट प्रहरी निरीक्षक रामजी देवकोटाको कमाण्डको टोली घटनास्थल पुगेर १० दिनसम्म अनुसन्धान गरेको थियो। अनुसन्धान गर्दा हत्या भएको खुल्न आएको एसपी अनुपम श्रेष्ठले बताए। घाँटीको अगाडि भागमा चक्कु प्रहार गरेर मारेको अनुसन्धानबाट खुल्यो, उनले भने, रिसिवीका कारण हत्या गरेको हुनसक्ने आशंका छ। पक्राउ परेका ढुण्डुपबिरुद्ध सोमबार कर्तव्य ज्यान शीर्षकमा मुद्दा दर्ता गरी थप अनुसन्धान भइरहेको एसपी श्रेष्ठले जानकारी दिए।"
हुम्ला जाउँ गाडी चढी,"हुम्ला आगामी चैत मसान्तसम्ममा राष्ट्रिय सडक सञ्जालमा जोडिने भएको छ। नेपालका ७७ जिल्लामध्ये हुम्ला अहिलेसम्म राष्ट्रिय सडक सञ्जालमा नजोडिएको एक मात्र जिल्ला हो। सरकारले राष्ट्रिय गौरवको आयोजनाका रूपमा यसलाई अघि सारेको छ। निर्माणाधिन कर्णाली करिडोर सडक आयोजनाको बाँकी खण्डको ट्रयाक खोल्ने काम २०८० चैत मसान्तमा सक्ने तयारी छ। यही तयारीकासाथ नेपाली सेनाले काम अघि बढाएपछि सिमकोट अबको ११ महिनाभित्र राष्ट्रिय सडक सञ्जालमा जोडिने भएको हो। लेप्च्यासुनाखाडा सडक खण्डको ५ किलोमिटर चट्टाने भीरमा ट्र्याक खोलेपछि हुम्ला सदरमुकाम सिमकोट राष्ट्रिय सडक सञ्जालमा जोडिने नेपाली सेनाको कर्णाली कोरिडोर सडक निर्माण कार्यदल सुनाखाडाले जनाएको छ। २०७८ असोज ५ गते बसेको मन्त्रिपरिषद् बैठकको निर्णयबाट कोरिडोरको उक्त खण्डमा ट्र्याक खोल्ने जिम्मा नेपाली सेनाले पाएको हो। सडक निर्माणको कार्ययोजनाअनुसार आउँदो चैत मसान्तसम्म काम सक्ने गरी अहिले सेनाले काम गरिरहेको छ। नेपाल सरकारले जिम्मा दिएको लेप्च्यालालीबगरको काममा प्राप्त भएको उपलब्धिले पनि २०८० को चैत मसान्तसम्म चट्टानमा ट्र्याक खोल्न सकिने विश्वाश नेपाली सेनाको सडक निर्माण कार्यदल सुनाखाडाका प्रमुख प्राविधिक सेनानी अनुप पोखरेलले व्यक्त गरे। हामीलाई जिम्मा दिइएको लेप्च्याछारेको भिर छिचोल्न ढिलोमा २०८० चैत मसान्तसम्म कुर्नुपर्ने देखिन्छ इन्जिनियरसमेत रहेका मेजर पोखरेलले भने, बाँकी खण्डको जिम्मा लिँदा चालू आर्थिक वर्ष र आगामी आर्थिक वर्षमा खोल्नुपर्ने ट्र्याकको कार्य योजनाभन्दा केही छरितो हुने अनुमानका साथ यो काम अघि बढाइएको हो। हेरौं, स्थलगत काममा कस्तो उपलब्धि हात लाग्छ। मेजर पोखरेलका अनुसार बाँकी खण्डको निर्माणको जिम्मा पाएको ११ किलोमिटरको लेप्च्यालालीबगर खण्डको झन्डै चार किलोमिटर ट्र्याक खोल्ने काम सेनाले गत मंसिरमै पूरा गरेको थियो। हाम्रो जिम्मामा आएको बाँकी ७ किलोमिटर खण्डमध्ये थप ४ किलोमिटरमा धेरै काम अघि बढेको छ, सेनानी पोखरेलले थपे, सम्भवत यो आर्थिक वर्षको असार मसान्तसम्म थप २ किलोमिटरसहित ६ किलोमिटरको कडा चट्टानमा समेत ट्र्याक खोल्ने काम सकिन्छ होला। बाँकी रहेको २ किलोमिटरको चट्टानमा ट्र्याक खोल्ने काम आगामी आर्थिक वर्षको चैत मसान्तसम्ममा सकिन्छ भन्नेमा हामी विश्वस्त छौं। नेपाली सेनाको कर्णाली करिडोर निर्माण कार्यदलले जिम्मा पाएको लेप्च्याछारेसुनाखाडालालीबगर खण्डमा अहिले रफ्तारले काम अघि बढेका पोखरेलले बताए। उनले थपे, हामीले काम सुरु गरेपछि करिव ४ किलोमिटर र हिल्सा सिमकोट सडक आयोजना मार्फत जिम्मा पाएका निजी ठेकेदार कम्पनीमार्फत २ किलोमिटर गरेर ६ किलोमिटरमा ट्र्याक खोल्ने काम सकिसकेको छ। अब जम्मा १ किलोमिटर चट्टानमा मात्रै काम सुरु गर्न बाँकी रहेको उनले जनाए। अन्य सुरु गरेका चट्टानमा बाटो निकाल्नेबित्तिकै त्यहाँ पनि निर्माणको काम सुरु हुने बताउँदै उनले भने, अहिलेकै रफ्तारमा काम गर्ने हो र चट्टान रहेको भूगोलले पनि साथ दिने हो भने चैतभन्दा अघि नैं सडक खोल्ने कामले पूर्णता पाउन सक्छ। सेनाले जिम्मा लिएको खण्डमध्ये छारे पुलदेखि ब्यूबारको काँधसम्मको झन्डै एक किलोमिटर कडा चट्टान भएको खण्डमा मात्रै काम सुरु भएको छैन। कामदार पनि आशावादी आगामी आर्थिक वर्ष २०८०८१ को असारमा काम सम्पन्न गर्ने गरी नेपाली सेनाले जिम्मा लिएको कर्णाली कोरिडोरको ल्याप्चेछारे सडकखण्ड निर्धारित समयभन्दा अघि नै सम्पन्न हुनेमा कर्णाली कोरिडोरको काममा संलग्न कामदार नैं आशावादी देखिएका छन्। अन्यत्रभन्दा यो खण्डमा मंसिरयता निकै रफ्तारमा काम भएको शोरुकोट गाउँपालिका ४ भिई मुगुका विष्णु धामीले बताए। सेनाले अहिलेकै रफ्तारमा छारेको चट्टान फुटाउने हो भने ढिलोमा आउँदो पुस महिनासम्म कर्णाली कोरिडोरको ट्र्याक खन्ने काम सकिने उनले प्रतिक्रिया दिए। छारे पुलदेखि ब्यूबाराको काँधसम्मको झन्डै एक किलोमिटरबाहेक अन्यत्र विभिन्न १७ वटा समूहमा कामदारले काम गरिरहेको जानकारी कामदार धामीले दिए। आफ्नो जिम्माको होल खोप्नेबित्तिकै सेनाको टोली चट्टानलाई विस्फोट गर्न आइहाल्ने कारण मंसिरयता काम छिटो भएको धामीले बताए। उनले भने, एक त सेनाले छाँटो (छिटो) काम गद्दो (गर्दो) छियो (थियो)। त्यसमा पनि मुंसिर (मंसिर) मुइना (महिना) यता त यो ठाउँमा झिक्कै (झन्) काम छाँटो (छिटो) भयाको (भएको) छ। यई (यही) गरी काम गर्या (गरे) सिमकोट बाटो पुर्याउन सेनाले भन्या (भने) कोभन्दा अग्गेर (अगाडि) हुन्याछ (हुनेछ)। नेपाली सेनाले पहिलो चरणमा कालीकोट जिल्लाको नरहरीनाथ गाउँपालिकाको खुलालुदेखि हुम्लाको सर्केगार्ड गाउँपालिकाको सलिसल्लासम्मको १ सय २३ किलोमिटर ट्र्याक खोल्ने जिम्मा लिएको थियो। आफूले जिम्मा लिएको खण्डको काम सकेर सेनाले २०७७ मंसिर २७ गते जिल्लाका सांसद, सुरक्षा निकायका प्रमुख नागरिक अगुवाको रोहबरमा स्थानीय तहलाई (हुम्लाका ताजाकोट, अदानचुली, सर्केगाड र बाजुराको हिमाली गाउँपालिका)लाई एक कार्यक्रमको आयोजना गरेर हस्तान्तरण गरिसकेको छ। सलिसल्लादेखि सिमकोट हुँदै हिल्सासम्मको सडक निर्माणको कार्य २०६९ साल चैत्र ८ गतेदेखि हिल्सा सिमकोट आयोजनामार्फत कर्णाली कोरिडोरको निर्माण कार्य सुरु भएको हो। स्यालतडी पुलदेखि लालीबगरसम्मको कडा चट्टान भएको खण्डको काममा ढिलाइ भएपछि प्रतिनिधिसभाको विकास समिति, तत्कालीन भौतिक पूर्वाधार तथा यातायात मन्त्री वसन्त नेम्बाङको स्थलगत भ्रमणमा जिल्लाको सर्वपक्षीय बैठकले उक्त खण्डको ट्रयाक खोल्ने कामको जिम्मा नेपाली सेनालाई दिन आग्रह गरेको थियो। ५ किलोमिटर ट्र्याक खोल्न १७ समुह कर्णाली कोरिडोरको ट्र्याक खोल्न बाँकी ल्याप्चेछारे खण्डको बाँकी ५ किलोमिटर भीर फुटाउन नेपाली सेनाले १७ वटा कामदारको समूह परिचालन गरेको छ। काम सुरु भएको लामो समयसम्म हुम्ला सदरमुकाम सिमकोटलाई राष्ट्रिय सडक सञ्जालमा जोड्ने सरकारी लक्ष्य पूरा नभएपछि निर्माणको जिम्मा पाएको नेपाली सेनाले जिम्माको काम पूरा गर्न बाजुरा, मुगु, कालीकोट र हुम्लाका गरेर १७ वटा समूह परिचालन गरेको कर्णाली कोरिडोर सडक आयोजना कार्यदल सुनाखाडाले जानकारी दिएको छ। आफूले जिम्मा पाएको १२ किलोमिटरमध्ये ट्र्याक खोल्न बाँकी छारे पुलदेखि ल्याप्चेसम्म कालीकोटका २, बाजुराका ३, मुगुका ४ र हुम्लाका ८ वटा गरेर १७ वटा समुह परिचालन गरेको कोरिडोर निर्माण कार्यदल सुनाखाडाका प्रमुख सेनानी अनुप पोखरेलले जानकारी दिए। हामी कामदारलाई विभिन्न समूहमा बाँढेर निश्चित खण्डको जिम्मा सेनाले दिएको छ, छारे पुलभन्दा पारिपट्टीको कडा चट्टान छिचोल्ने जिम्मा लिएका अदानचुली गाउँपालिका१ कल्खेका कमले थापाले भने, मंसिर यताको काम हेर्ने हो भने निकै रफ्तारमा अघि बढेको छ। हरेक समूहले जिम्मा लिएको खण्डको काम बिहान बेलुका दिउँसो जतिखेर पनि गर्ने गरेको उल्लेख गरेका थापाले आफूले विष्फोटका लागि होल तयार पार्नेबित्तिकै नेपाली सेनाले ढिलो नगरी विस्फोट गर्ने गरेकै कारण मंसिरयता सडक निर्माणको कामले गति लिएको दाबी गरे।"
हेटौंडामा बृहत् उद्यमशीलता प्रदर्शनी हुने,"हेटौंडा : हेटौंडामा बृहत् उद्यमशीलता प्रदर्शनी तथा नृत्य प्रतियोगिता हुने भएको छ। स्थानीय स्तरमा उत्पादन भएका वस्तुहरूलाई बजारीकरणसँग जोडेर प्रोत्साहन गर्ने उद्देश्यले आउँदो जेठ ५ गते प्रदर्शनी तथा नृत्य प्रतियोगिता आयोजना गर्न लगिएको हो। पछिल्लो समय देशमा देखापरेको आर्थिक मन्दीले स्थानीय स्तरमा उत्पादित वस्तु तथा सेवाले बजार नपाउने र युवाहरू विदेश पलायनको क्रमलाई निरुत्साहित पार्न सहयोग पुग्ने छ। हेटौंडा उपमहानगरपालिका वडा नम्बर ४ को आयोजना तथा टोल विकास नगर समन्वय समिति हेटौंडाको व्यवस्थापनमा कार्यक्रम सञ्चालन गर्न लागिएको हो। हेटौंडा उपमहानगरमा रहेका १९ वटा वडाबाट १९ वटा टोल विकास संस्था, सहकारी, विभिन्न समूह र व्यक्तिले उत्पादन गरेका वस्तुहरूको प्रदर्शनी गरिने वडा अध्यक्ष नविन सिग्देलले बताए। उक्त प्रदर्शनीका लागि एक वडा एक स्टल निःशुल्क उपलब्ध गराइने र १९ वटै वडाको ११ वटा सहभागी समूह मध्येबाट उत्कृष्ट हुने पहिलो समूहलाई २५ हजार रुपैयाँ, दोस्रो हुनेलाई १५ हजार रुपैयाँ, तेस्रो हुनेलाई १० हजार रुपैयाँसहित सम्मान गरिने वडाध्यक्ष नविन सिग्देलले बताए। यसअघि उपमहानगरमा बृहत् शैक्षिक मेला, राप्ट्रिय स्तरको खुला हास्यव्यंग्य कविता प्रतियोगितामा लगायतको कार्यक्रमहरू गर्दै आएको वडाले बृहत् उद्यमशीलता प्रदर्शनी तथा नृत्य प्रतियोगिता पुनः गर्न लागेको हो। नृत्य प्रतियोगितामा उपमहानगर भित्र रहेका वडाहरूबाट १९ वटा नृत्य समूहको सहभागिता रहने टोल विकास संस्था नगर समन्वय समिति हेटौंडाका अध्यक्ष ध्रुवप्रसाद अधिकारीले बताए। नृत्य प्रतियोगिता व्यवस्थापनका लागि विभिन्न उपसमितिहरू बनाइसकिएको उनले बताए। सो प्रतियोगितामा प्रथम हुने समूहले ५० हजार रुपैयाँ, द्वितीय हुनेले ३५ हजार रुपैयाँ र तृतीय हुनेले २० हजार रुपैयाँ नगद पुरस्कार प्राप्त गर्नेछन्। सान्त्वना हुने दुई समूहले जनही १०१० हजार रुपैयाँ नगर पुरस्कार प्राप्त गर्ने कार्यक्रम व्यवस्थापन मुल समितिका संयोजक राजेन्द्र चौलागाईंले बताए। यस्तै सो कार्यक्रममा राष्ट्रिय लोक दोहोरी गायक बद्रि पंगेनीको विशेष सांगीतिक प्रस्तुति रहने कार्याक्रम मुल आयोजक व्यवस्थापन समितिको सहसंयोजक चन्द्रवती पनेरुले बताइन्। कार्यक्रममा ८ लाख रुपैयाँ खर्च हुने अनुमान गरिएको उनको भनाइ छ।"
सिम्रिक एयरका हेलिकोप्टरको नियमित उडान सुचारु,"काठमाडौं : सिम्रिक एयरले आफ्ना उडानहरू पुनः सुचारु गरेको छ । सिम्रिक एयरले सोमबार बिहानदेखि उडानहरू सुचारु गरेको हो । सिम्रिक एयरका महाप्रवन्धक मुरलीधर जोशीले नागरिक उड्डयन प्राधिकरणको संस्थागत अडिटपछि सिम्रिक एयरका हेलिकोप्टरले नियमित उडान भरेको बताए । वैशाख २२ गते सिम्रिक एयरको हेलिकोप्टर दुर्घटना भएपछि नागरिक उड्डयन प्राधिकरणले अडिट नसकिएसम्म उडानमा रोक लगाएको थियो । प्राधिरणले फ्लाइट अप्रेसन, सेफ्टीलगायतको अडिट गरेपछि सिम्रिक एयरका हेलिकोप्टले सोमबार बिहानबाट नियमित उडान भरेका हुन् ।"
गाई काटेको आरोपमा ३ जना पक्राउ,"रुकुम पूर्व : रुकुम(पूर्व) मा गाई काटेको आरोपमा ३ जना पक्राउ परेका छन् पक्राउ पर्नेमा भूमे गाउँपालिका२ का ४४ वर्षीय रानविर कामी, भूमे गाउँपालिका३ का ५९ वर्षीय सम्पती रोका र ५७ वर्षीया विनसरी रोकालाई रहेका छन्। जिल्ला प्रहरी कार्यालय रुकुम(पूर्व) का प्रहरी निरीक्षक गणेश पाण्डेका अनुसार तीनै जना गएराति पक्राउ परेका हुन्। गोप्य सूचनाका आधारमा उनीहरूलाई पक्राउ गरिएको प्रहरी निरीक्षक पाण्डेले बताए। उनका अनुसार सोधपुछका क्रममा उनीहरूले लडेर मरेको गाईलाई काटेको बताएका छन्। पक्राउ परेका तीनै जनालाई सोमबार अदालतमा पेश गरेको र पाँच दिनको म्याद थप गरी अनुसन्धान जारी राखिएको प्रहरीले जनाएको छ।"
रनवेमा श्री एयरको जहाज रोकिएपछि भैरहवा गएको यती एयरलाइन्सको विमान काठमाडौं फर्कियो,"भैरहवा : काठमाडौंबाट भैरहवा उडेको यती एयरलाइन्सको जहाज काठमाडौं फर्किएको छ। भैरहवा विमानस्थलको रनवेमा आकस्मिक अवतरण गरिएको श्री एयरलाइन्सको एसएचए ८२२ उडान नम्बरको जहाज रोकिएपछि यतीको जहाज भैरहवा अवतरण गर्न नसकेर काठमाडौं फर्किएको हो। गौतम बुद्ध अन्तर्राष्ट्रिय विमानस्थलका सूचना अधिकारी विनोद राउतले श्री एयरलाइन्सको जहाज रनवेमा रोकिएपछि केही बेर विमानस्थल बन्द हुँदा यतीको जहाज काठमाडौं डाइभर्ट भएको जानकारी दिए। उनले भने,'विमान रनवेमा रोकिएपछि केही बेर रनवे बन्द गरेका थियौँ,' उनले भने,'त्यही बेला काठमाडौंबाट आएको यति एयरलाइन्सको विमान आइपुगेको थियो,रनवे बन्द गरिएकाले यतिको विमान पुन:काठमाडौंतर्फ डाईभर्ट भएको थियो । अहिले रनवे सुचारु भइसकेको छ ।' भैरहवाबाट काठमाडौंका लागि उडेको श्री एयरलाइन्सको जहाज बीच बाटोबाटै भैरहवा फर्किएको थियो। उडेको १८ मिनेटमै पुन: भैरहवा विमानस्थलमै अवतरण गरिएको थियो। आकाशमा उडिरहेको जहाजमा प्राविधिक समस्या देखिएपछि जहाज भैरहवा फर्काइएको थियो। अहिले जहाजमा रहेका यात्रुहरूलाई डिपार्चर कक्षामा राखिएको छ। सबै यात्रुहरू सकुशल छन्। अतवरण गरिएको जहाज अन्तर्राष्ट्रिय टरमिनल तर्कको पार्किङमा राखिएको र रन वे क्लियर भएपछि विमानस्थल सुचारू हुनेछ। जहाजमा दुई बालकसहित ७५ जना यात्रु थिए। भैरहवाबाट बिहान ९:३९ बजे काठमाडौं उडेको जहाज ९:५७ बजेमै भैरहवा अवतरण गरिएको हो।"
सिन्धुलीमा पेट्रोल राखेको बोतलमा आगो लाग्दा बालिकाको मृत्यु,"सिन्धुली : सिन्धुलीमा पेट्रोलको बोतलमा आगो सल्कदा एक बालिकाको मृत्यु भएको छ । मृत्यु हुनेमा कमलामाई नगरपालिका २ भोटेश्वराका शुभलाल घलानकी १३ वर्षीया छोरी अमृता घलान रहेको जिल्ला प्रहरी कार्यालय सिन्धुलीले जनाएको छ । जिल्ला प्रहरी कार्यालय सिन्धुलीका प्रहरी नायव उपरीक्षक तथा प्रवक्ता चिरन्जिवी दाहालका अनुसार घलानको घरको भान्साकोठामा आगो बाल्ने क्रममा बोतलमा रहेको पेट्रोलमा अचानक आगो लाग्दा अमृता घाइते भएकी थिइन्। आइतबार साँझ करिब ५ बजेतिर आगलागीबाट गम्भीर घाइते भएकी अमृताको उद्धार गरी सिन्धुली अस्पतालमा उपचारका लागि ल्याइएको थियो । तर,त्यहाँ उपचार सम्भव नभएपछि थप उपचारका लागि काठमाडौं स्थित कीर्तिपुर अस्पताल पठाइएको थियो। उपचारकै क्रममा आज बिहान मृत्यु भएको हो।"
बलात्कार आरोपित पक्रिन गएका प्रहरी कुटिए,वीरेन्द्रनगर : कालिकोटमा बलात्कार आरोपमा फरार रहेका एक अभियुक्तलाई पक्राउ गर्न जाँदा गाउँलेले प्रहरी र पीडित परिवारमाथि आक्रमण गरेका छन्। जिल्ला प्रहरी कार्यालय कालिकोटका अनुसार बलात्कार आरोपी पलाँता गाउँपालिका६ सैनका ३१ वर्षीय संकल्प बुढालाई पक्राउ गर्न गएका प्रहरीमाथि गाउँलेले आक्रमण गरेका हुन्। सोमबार बिहान साढे ६ बजेतिर बुढालाई प्रहरीले हत्कडी लगाएर जिल्ला सदरमुकाम ल्याउने क्रममा स्थानीयले प्रहरीसँगै पीडित महिलाका परिवारमाथि आक्रमण गरेका थिए। गाउँलेहरूको आक्रमणबाट इलाका प्रहरी कार्यालय पलाँताका असई लक्ष्मी ढुंगेल रावत र पीडित परिवारका सदस्य धनमान विक घाइते भएको जिल्ला प्रहरी कार्यालय कालिकोटका निमित्त प्रमुख प्रहरी निरीक्षक शुवराज बमले जानकारी दिए। घटनाको थप विवरण आउन बाँकी छ।
उच्च भूगोलमा एक्सनकट !,"दोलखा भीमेश्वर९ डाँङडुङे डाँडामा नेपालकै पहिलो फिल्म सिटी बनाउने तयारी भइरहेको छ। फिल्म सिटी निर्माणका सुरुमा १२१३ अर्ब लगानी लाग्ने र चीन सरकारको सहयोगमा निर्माण कार्यअघि बढाउने भनिएको थियो। पछि सरकारले गरेको विस्तृत अध्ययनमा १ अर्ब ६ करोड ३७ लाख लगानी लाग्ने जनाइएको छ। फिल्म सिटी आयोजनाको वातावरणीय प्रभाव मूल्यांकन प्रतिवेदनमा आयोजनाका वातावरणीय प्रभाव न्यूनीकरणका लागि वृक्षरोपण, संरक्षण, अनुगमनलगायतका विषयमा आयोजनाको कुल लागतको ३ दशमलव ५२ प्रतिशत खर्च गर्नुपर्ने प्रस्ताव गरिएको छ। फिल्म सिटीका सम्पूर्ण संरचना निर्माणका लागि ७६२५ हेक्टर जमिन आवश्यक पर्ने प्रतिवेदनमा उल्लेख छ। प्रस्तावित जग्गामध्ये दोलखाको भीमेश्वर नगरपालिका९ को सेतीदेवीदादर सामुदायिक बनको ६४ हेक्टर र सिन्धुपाल्चोक जिल्लाको १२ हेक्टर जमिनलाई उपयोग गर्ने उल्लेख छ। इन्डोर र आउटडोर सुटिङका लागि यति धेरै जग्गा आवश्यक परे पनि मुख्य संरचना ९६१ हेक्टरमा मात्र निर्माण हुने प्रतिवेदनमा उल्लेख छ। अन्तर्राष्ट्रिय स्तरको फिल्म सिटी निर्माणका लागि चलचित्र विकास बोर्डले परामर्शदाताका रूपमा इको इन्भोय प्रालिमार्फत यसको अध्ययन गरेको छ। अध्ययन अनुसार यहाँ बन्ने फिल्म सिटी विश्वकै सबैभन्दा उच्च स्थानमा रहेको हुने दाबी गरिएको छ। प्रस्तावित फिल्म सिटी डाँङडुङे डाँडा २ हजार ८ सय मिटरदेखि ३ हजार ४ सय मिटरसम्मको उचाइमा रहेको छ। उक्त क्षेत्र काठमाडौंबाट १ सय ५ किलामिटर पूर्वमा रहेको छ। त्यहाँको हावापानी अनुकुल रहेको र स्थानीयको उत्साहका कारण डाँङडुङे डाँडा नै यसका लागि उपयुक्त हुने सरोकारवालाहरूको भनाइ छ। डाँङडुङे डाँडामा ५० प्रजातिका जैविक र ६ प्रकारका गुराँस छन्। निर्माणका लागि डाँङडुङे डाँडामा एक हजार ५ सय रोपनी जग्गासमेत व्यवस्था भइसकेको छ। डाँङडुङे डाँडालाई फिल्म सिटी बनाउनका लागि कलाकार तथा फिल्म सिटी अभियन्ता मदनदास श्रेष्ठको संयोजकत्वमा दोलखाली कलाकार समाजसेवीहरूले एक सहयोग समिति समेत बनाएका छन्। सरकारको तर्फबाट सुरुमा आर्थिक वर्ष २०७००७१ मा तत्कालीन सञ्चारमन्त्री माधव पौडेलको पालामा दुई करोड रुपैयाँ छुट्ट्याइएको थियो। उक्त रकमबाट विस्तृत अध्ययनको काम भएको जनाइएको छ। सरकारले डाङडुङे डाँडामा निर्माण सुरु भएको फिल्मसिटीलाई बुट प्रणालीमार्फत अघि बढाउन चाहेको छ। यो आयोजना निक्कै ठूलो भएकाले सरकारको बजेटले मात्र सम्भव नदेखिएपछि बुट प्रणालीमार्फत काम अघि बढाइने तत्कालिन सञ्चारमन्त्री माधव पौडेलको भनाइ थियो। निर्माण अघि नै विवाद फिल्मसिटी निर्माणको लागि अध्ययन सुरु भएपछि केही विवादहरूसमेत देखिएका थिए। कतिपय व्यक्ति तथा निकायले डाँङडुङेडाँडा फिल्मसिटी निर्माणका लागि उपयुक्त ठाउँ नभएकोले त्यसलाई पोखरा, चितवन, रुपन्देही जस्ता ठूला सहरमा लानुपर्ने तर्क गरेका थिए। तर, तत्कालीन सञ्चारमन्त्री माधव पौडेललगायत सरकारका हरेक सञ्चारमन्त्रीले दोलखाको डाँङडुङे डाँडामै फिल्मसिटी निर्माण उपयुक्त हुने मत राखेकाले निर्माणको काम अघि बढेको हो। सडक लगायतका काम सम्पन्न फिल्मसिटी निर्माण हुने डाँङडुङे डाँडासम्म सडक पुगेको छ। सडकमा कालोपत्र तथा ढलानको कामसमेत अघि बढिरहेको छ। विद्युतीकरण लगायतका काम भइरहेको छ। सरकारले यसलाई राष्ट्रिय महत्वको आयोजनाका रूपमा ग्रहण गर्दै तदारुकताका साथ काम अघि बढाउने हो भने अबको केही वर्षभित्र नै फिल्मसिटी निर्माणको काम सकिने निर्माण सहयोग समितिका संयोजक वरिष्ठ कलाकार मदनदास श्रेष्ठले बताए। फिल्मशिटी निर्माण स्थल डाँङडुङे डाँडाबाट काठमाडौंको स्वयम्भू, फुलचोकी, रोल्वालिङ हिमशृंखला, गौरीशंकर, जुगल, गणेश हिमालका साथै सिन्धुपाल्चोक, काभ्रेपलाञ्चोक, सोलुखुम्बु, रामेछाप तथा ओखलढुंगा जिल्लाको ६० प्रतिशत भूभाग दृश्यावलोकन गर्न सकिने स्थानीयको भनाइ छ। दोलखामा निर्माणाधिन चलचित्र नगरीको २०६८ सालदेखि नै अभियान सुरु भएको भए तापनि विभिन्न कारणले गर्दा बन्ने कि नबन्ने भन्ने अन्योल थियो। तर, स्थानीयको निरन्तर दबाब र सरोकारवालाको पहलले काम अघि बढेको हो। चलचित्र विकास बोर्डले निर्माणको लागि लगानी भित्र्याउनेबारे दिल्ली मेगा फिल्म सिटीका अध्यक्षसँग पनि छलफल अघि बढाएको छ। सरकारले यसलाई प्राथमिकता दिएमा सहजै निर्माण सम्पन्न हुने फिल्मसिटी निर्माण समितिका संयोजक श्रेष्ठले बताए।"
काठमाडौंमा आर्थिक अपराधका घटना बढ्यो,"काठमाडौं : काठमाडौंमा दिनानुदिन आर्थिक अपराधका घटना वृद्धि हुँदै गएका छन्। जिल्ला प्रहरी परिसर काठमाडौंका प्रमुख, प्रहरी वरिष्ठ उपरीक्षक दानबहादुर कार्कीले पछिल्लो समय काठमाडौंमा आर्थिक अपराधका घटनामा वृद्धि भएको बताए। समुदायप्रहरी साझेदारी कार्यक्रमअन्तर्गत आज प्रहरीवृत्त दरबारमार्गले आयोजना गरेको नागरिक सुनुवाइ कार्यक्रममा उनले पछिल्लो समय काठमाडौंभित्र आर्थिक अपराधसम्बन्धी चेक बाउन्सका घटनामा उजुरी बढेको बताए। 'काठमाडौंमा दैनिक चेक बाउन्ससम्बन्धी ३० देखि ३५ उजुरी प्रहरीकामा आउने गरेको छ, मासिक झण्डै एक हजारभन्दा बढी उजुरी आउँछन्, आर्थिक अपराधका घटनाबाट सजग हुनुपर्छ,' उनले भने। डलर साटिदिन्छु, चिठ्ठा पारिदिन्छु, राम्रो रोजगारीमा विदेश पठाइदिन्छु भन्दै ठगी गर्नेको सङ्ख्यासमेत बढेको उनको भनाइ छ। काठमाडौं प्रहरी प्रमुख कार्कीले रात्रिकालीन व्यवसायलाई सुरक्षित र व्यवस्थित बनाउन आचारसंहिता बनाएर लागू गर्नुपर्ने उल्लेख गरे। उनले काठमाडौंको ठमेल, चितवनको सौराहा र कास्कीको बैदाम क्षेत्रलाई २४सै घण्टा सञ्चालन गर्न विगतमा सरकारले योजना बनाएको भन्दै यस क्षेत्रलाई व्यवस्थितरुपमा सञ्चालन गर्नुपर्ने बताए। काठमाडौं महानगरपालिका२ का वडाअध्यक्ष राजेन्द्रकुमार श्रेष्ठले समाजमा हुने अपराध न्युनीकरण गर्दै शान्त वडा निर्माणका लागि महानगरपालिकाले काम गरिरहेको बताए। ठमेल पर्यटन विकास परिषद्का अध्यक्ष भविश्वर शर्माले ठमेल क्षेत्रलाई व्यवस्थितरुपमा सञ्चालन गर्न व्यावसायिक आचारसंहिता बनाएर लागू गर्नुपर्ने बताए। प्रहरीवृत्त दरबारमार्गका प्रमुख, प्रहरी नायब उपरीक्षक कोपिला चुँडालले ठमेल, दरबारमार्ग र लाजिम्पाट क्षेत्रलाई समृद्ध बनाउन यस क्षेत्रभित्र देखिएको विकृति अन्त्य गर्नुपर्ने बताए। कार्यक्रमका सहभागीले ठमेल, दरबारमार्ग र लाजिम्पाट क्षेत्रको व्यवसायलाई व्यवस्थित गर्नुपर्नेमा जोड दिएका थिए।"
बझाङमा हिमपहिरोमा परेर बेपत्ता भएकी महिलाको शव भेटियो,"बझाङ : बझाङमा हिमपहिरोमा परेर बेपत्ता भएकी महिलाको शव भेटिएको छ। यार्सागुम्बा संकलनका लागि पार्थी हिमाल गएको अवस्थामा हिमपहिरोमा परेर बेपत्ता भएकी सुर्मा गाउँपालिका१ वेवडी घर भएकी ३३ वर्षीया झल्लादेवी बोहराको शव आज ७ दिनपछि भेटिएको हो। छोरासहित सुर्मा गाउँपालिकाको पार्थीहिमालको वनमा यार्सागुम्बा संकलन गर्न गएकी बोहरा हिमालबाट घर फर्किने क्रममा वैशाख १९ गते मंगलबारदेखि हिउँ पहिरोमा परेर बेपत्ता भएकी थिइन्। बेपत्ता भएको दिनदेखि नै स्थानीय, नेपाल प्रहरी र सशस्त्र प्रहरीले निरन्तर खोजी कार्य गरेकोमा आज सोमबार बिहान मात्रै शव भेटिएको हो। बेपत्ता भएको ठाउँबाट करिब एक किलोमिटर तल पार्थी भिरमा आज शव भेटिएको सुर्मा गाउँपालिका१ का वडा अध्यक्ष दिनेश बोहोराले जानकारी दिए। अध्यक्ष बोहोराका अनुसार ती महिलाले लगाएको सुनको गहना समेत हराएको छ। अहिले प्रहरी मुचुल्कापछि शवलाई घर ल्याएर दाहसंस्कारको तयारी भएको छ।"
मंगलबार देशका चारवटा प्रदेशमा वर्षा हुने,"काठमाडौं : मंगलबार देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी प्रदेश, गण्डकी प्रदेश, कर्णाली प्रदेश र सुदूरपश्चिम प्रदेशका पहाडी भूभागका एकदुई स्थानहरूमा मेघ गर्जनचट्याङसहित क्षणिक वा हल्का वर्षाको सम्भावना रहेको छ। देशका तराई भूभागका केही स्थानहरूमा सामान्य हावाहुरीको सम्भावना रहेको छ। मंगलबार राति कर्णाली प्रदेश, गण्डकी प्रदेश र कोशी प्रदेशका पहाडी भूभागका एकदुई स्थानमा मेघ गर्जनचट्याङसहित क्षणिक वा हल्का वर्षाको सम्भावना रहेको छ।"
सरर पानी जहाजैमा,"वैशाख महिनाको प्रचण्ड गर्मी। सप्तकोसीको खोचमा झन् उखरमाउलो गर्मी छ। सप्तकोसीमा भेला भएका आन्तरिक तथा बाह्य पर्यटकलाई गर्मीको कुनै प्रभाव छैन यतिखेर। किनभने उनीहरू पानी जहाजमा सरर हुईंकिँदै सेल्फी र फोटो खिच्नमा व्यस्त देखिन्छन्। कोही प्रचण्डगर्मी भगाउन सप्तकोसीमा लाइफ ज्याकेट लगाएर पौडिरहेका छन्। यतिबेला यस्तै दृश्य देख्न पाइन्छ सप्तकोसीमा। पर्यटकहरूको सुविधाका लागि विभिन्न निजि कम्पनीहरूले १४ वटा पानी जहाज खरिद गरी सप्तकोसी नदीमा सञ्चालन गरिरहेका छन्। यसले गर्दा सुनसरीको बराहक्षेत्र नगरपालिकामा पर्ने चतरास्थित सप्तकोसी नदीमा पानी जहाजमा चढ्न आउनेहरूको भीड लाग्न थालेको छ। सप्तकोसीमा सञ्चालनमा आएका पानी जहाज (जेटबोट) मा कोही रहरले चढेर मज्जा लिइरहेका छन् भने कोही यातायातको साधनका रूपमा प्रयोग गरेर गन्तव्यमा ओहोरदोहोर गरिरहेका छन्। पहाडी जिल्लाहरू भोजपुर, खोटाङ, धनकुटा र उदयपुरको उत्तर पूर्वका बासिन्दाहरूलाई सप्तकासीमा पानी जहाज सञ्चालनमा आएसँगै तराई झर्न भने सहज भएको छ। यातायातका साधनमा ५६ घण्टा लाग्ने समय यहाँका बासिन्दालाई पानी जहाजले आधा घण्टामै पूरा गरिदिन थालेको छ। सुनसरीको चतरादेखि धनकुटाको आहाले हुँदै भोजपुरको सिम्ले र हलेदेसम्म पानी जहाज सञ्चालनमा आएको छ। पानी जहाज सञ्चालन भएसँगै भोजपुरको दक्षिणी क्षेत्र र धनकुटाको पश्चिम क्षेत्र र उदयपुरको उत्तर पूर्वका बासिन्दालाई तराईका सुनसरी, मोरङ र झापा जिल्ला झर्न सहज भएको छ। पानी जहाज सञ्चालक अनिल सुब्बाले दैनिक सप्तकोसीमा २ हजार जनासम्मले पानी जहाज चढेर यात्रा गर्ने गरेको बताए। जसमा आधा जति आन्तरिक पर्यटक र आधा भोजपुर धनकुटाका सर्वसाधारणले यातायातको साधनका रूपमा पानी जहाज चढ्ने गरेको उनले बताए। पानी जहाज चलाउन १४ जना चालक (पाइलट) र सहचालक राखेर दैनिक सञ्चालन गर्दै आएका छन्। पानी जहाजमा चतरादेखि बराहक्षेत्र मन्दिरसम्मको भाडा भने एक हजार तोकिएको छ। त्यस्तै चतरात्रिबेणीसम्म एक हजार २ सय र भोजपुरको सिम्ले, हलेदेसम्म एक हजार ४ सय भाडा निर्धारण गरिएको संचालक सुब्बाले बताए। सप्तकोसीमा २०६६ सालदेखि पानी जहाज सञ्चालनमा आएको हो। २०७३ देखि सप्तकोसीमा नियमित रुपमा पानी जहाज सञ्चालनमा आएको छ। सप्तकोसीमा पानी जहाज सञ्चालनमा आएसँगै जल यातायातमा रमाउने पर्यटकको संख्यामा वृद्धि भएको नेपाली कांग्रेस बराहक्षेत्रका कार्यबाहक सभापति युवराज श्रेष्ठले बताए। जसले गर्दा चतराको पर्यटन विकासमा थप टेवा पुगेको उनको भनाइ छ। पर्यटन व्यवसाहीले पर्यटन तथा संस्कृति मन्त्रालयमा कम्पनी दर्ता गरी १४ वटा मोटरबोट र जेटबोट सञ्चालन गर्दै आएका छन्। सप्तकोसीमा नेपाल रिभर ट्रान्सपोर्ट, कोसी एड्भेन्चर प्रालि, दन्तकाली जलविहार प्राली, बराहक्षेत्र जल यातायात तथा पर्यटन सेवा प्रालि नेपाल, माउन्ट ८८४८, बरुण जल यातायातले चतरादेखि बराहक्षेत्र मन्दिर हुँदै धनकुटाको सिम्ले र भोजपुरको कोप्चेसम्म पानी जहाज बोट चलाउँदै आएका छन्। पानी जहाज चालक सुजन श्रेष्ठले सर्वसाधारणलाई जलयातायातको सेवा सुविधा दिन र पर्यटकलाई मनोरन्जन दिलाउन करोडौं लगानी गरेर मोटर बोट र जेटबोट सञ्चालन गरिएको भए पनि सप्तकोसीको विभिन्न स्थानमा अप्ठेरो भएका कारण पानी जहाज सञ्चालनमा गम्भीर समस्या भएको बताए। एमाले अध्यक्ष केपी ओली प्रधानमन्त्री भएको बेला ०७५ माघ ३ गते मन्त्रिपरिषद्को बैठकले ललितपुरको एकान्तकुनामा नेपाल पानीजहाज कार्यालय स्थापना गरेको भए पनि उक्त कार्यालयले पानी जहाज सञ्चालनका लागि महत्वपूर्ण काम भने गर्न सकेको छैन।"
तामाखानीको ताप,"रुकुम पूर्वको भूमे गाउँपालिका३ को झुम्लाबाङ र ५ को सेराबाङमा दर्जनौं तामाखानीहरू छन्। झुम्लाबाङमा मात्रै १ सयभन्दा बढी तामाखानीहरू रहेको र यसको प्रयोगले देशलाई विकसित र समृद्ध बनाउन सकिने स्थानीयहरू बताउँछन्। यस्ता खानीबाट तामाको धातु निकाल्न सुरुमा ढुंगा निकालिन्छ त्यसमा सेतो, रातो र कालोढुंगा निकालेर अनुसन्धान गरी जो ढुंगामा तामा छ त्यसैतिर खन्दै जाने गरिन्छ। धाउ भएको ढुंगा निकालेर आरनमा पगाल्ने गरिन्छ। माटोको आफरबाट मात्रै धेरै परिश्रमपछि तामाको धातु बन्ने गर्छ। यस ठाउँमा २०१५ देखि खानी खन्न बन्द भएको बताइएको छ। तर, खानीभित्र अझै पनि तामाको धाउ रहेको दाबी गरिएको छ। पहिले जस्तो प्रसस्त तामा नपाएपछि अन्य पेसामा लाग्दा खन्ने कार्य बन्द हुँदै गएको हो। अर्को कुरा यस्तो ठाउँमा तामाको धाउ हुन्छ भन्ने पत्ता लगाउने पुराना मान्छेहरू विस्थापित भएसँगै पुस्तान्तरण नभएको पनि हो। तामा उत्खननबाट गाउँघरमै धेरैका लागि आयस्रोतको सम्भावना हुँदा पनि सरकारले थप उत्खननमा चासो नदेखाएको स्थानीय कल्पना पुन (रोका मगर) ले बताएकी छन्। स्थानीय ७४ वर्षीय स्थानीय ज्येष्ठ नागरिक तिलु सुनारका अनुसार झुम्लाबाङको मात्रै अनुमानित १९७५ भन्दा अघिदेखि खानी खन्न सुरु गरिएको थियो। सदरमुकाम रहेको रुकुमकोटदेखि निकै टाढाको दूरीमा झुम्लाबाङ गाउँ रहेको छ। यस गाउँको चारैतिर तामाका खानी नै खानी छन्। गाउँका अनगन्ती कुनाकाप्चामा तामा निकालेका खाडल प्रशस्तै भेटिन्छन्। यहाँको तामाखानीलाई त्यतिबेला मुख्य रोजगार र पुँजीको स्रोत मानिन्थ्थो। पछि तामा निकाल्ने मानिसहरू विस्थापित भएसँगै तामाखानीको प्रयोग गर्न छोडिएको अर्का स्थानीय ज्येष्ठ नागरिक ६९ वर्षीय ओमबहादुर श्रेष्ठ बताउँछन्। झुम्लाबाङ गाउँको सिरान चाल्नेता भन्ने ठाउँमा तत्कालीन बाइसे चौबीसे राजाको दरबारको अवशेष छ। उक्त राजाले नै तामाबाटै टकसार (सिक्का पैसा) काटेको इतिहास रहेको छ। सेराबाङमा पनि उस्तै जिल्लाको भूमे गाउँपालिका५ को सेराबाङमा पनी आजभन्दा करिब २०५१ सालसम्म खानीको प्रयोग भएको पाइन्छ। वडाको खानिबास, हाताबाङ र बिरालनाठेलगायत ५० भन्दा बढी खानीयुक्त प्वाल दुलाहरू छन्। तामाखानीबाट तामाको धाउ उत्खनन् गरी जीवनयापन गर्न गाह्रो हुने भएकाले पछिल्लो पुस्ता वैदेशिक पलायन र जनयुद्धको प्रभावले पनी खानी बन्द हुने अवस्था आएको सोही वडाका अध्यक्ष टेकप्रसाद बुढामगरले जानकारी दिएका छन्। हिजोको दिनमा मानिसहरूका लागि यो मुख्य पेसा थियो। करिब २ सय मिटरभन्दा भित्र दियालोराको बालेर घन, छिनो लगायतका साधनहरू लगी खानीमा पस्ने र त्यसलाई पगालेर धातु बनाउनका लागि आइडिया दिने पुरानो पुस्ता नभएको बुढाले बताउँछन्। उनका अनुसार करिब २०४८०४९ मा भारतको टाटा बिराला कम्पनीले उत्खननको सुरुवात गरेको थियो र त्यँहाका स्थानीय र तत्कालीन सरकारले रोकेको थियो। अहिले उक्त कम्पनीले यहाँको तामाखानि छ भनेर केही डकुमेन्ट्री बनाएको पाइएको छ। तामाखानीलाई स्थानीय सरकारले संरक्षण मात्र गर्ने अधिकार भएकाले खानी उत्खनन र व्यवस्थापनका लागि संघीय सरकार अघि बढ्नुपर्ने स्थानीयवासीको माग छ। भूमे गाउँपालिका अध्यक्ष होमप्रकाश श्रेष्ठका अनुसार चालू आर्थिक वर्षको नीति तथा कार्यक्रममा नै तामाखानी लगाएतका खानीहरू स्थानीय स्तरको ऐतिहासिक पहिचान गरी पर्यटनको विकास र आयमुखी स्वरोजगारमा समेत यसले सहयोग गर्ने गर्छ भने अर्कातिर स्थानीय अर्थतन्त्रको दायरामा पनी यसले फराकिलो रूप दिन्छ। यसलाई अनुसन्धान र संरक्षण गर्नका लागि बजेट नै बिनियोजन भइसकेको अवस्थामा भूगर्भविद्हरूलाई लिएर छिट्टै अनुसन्धान गरी माथिल्लो निकायसम्म यसको उत्खनन् संरक्षण र सम्वर्द्धन गर्नमा आफूहरू लागिपरिरहेको बताएका छन्। जिल्लाका विभिन्न ठाउँहरूमा अनुसन्धान गरेपछि तामा लगायत धेरै खानीहरू पत्ता लाग्ने अनुमान गर्न सकिन्छ। यसलाई नयाँ प्रविधिमार्फत विकास गर्दै लैजान सकेमा स्थानीय स्रोत साधन परिचालन गरी केही मात्रामा स्वरोजगारको सिर्जना गर्न सकिन्छ।"
श्रीमानको हत्या आरोपमा श्रीमती पक्राउ,"झापा : झापामा श्रीमानको हत्या आरोपमा श्रीमती पक्राउ परेकी छन्। कनकाई नगरपालिका३ स्थित सुरुङ्गामा डेरा गरी बस्ने ४५ वर्षीया सुनिता कार्कीको कुटपिटबाट उनका श्रीमान् ५३ वर्षीय टेकबहादुर कार्की मृत्यु भएको हो। घटना बैशाख ८ गते बेलुका घटेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। प्रहरीका अनुसार घरायसी विवादको क्रममा सुनिताले उनका श्रीमानलाई फलामको रड प्रहार गरी सख्त घाइते भएका थिए। उनको आइतबार बिहान घरमै मृत्यु भएको डीएसपी रिजालले जानकारी दिए। टेकबहादुरको मृत्युपछि सुनितालाई प्रहरीले पक्राउ गरेको छ। 'कुटपिटबाट घाइते टेकबहादुरलाई प्रादेशिक अस्पताल भद्रपुर लगेर उपचार गराइएको र उपचारपश्चात् घर लगिएको थियो। त्यहाँ नै उनको मृत्यु भयो,' डीएसपी रिजालले भने। टेकबहादुरको शवलाई पोस्टमार्टमका लागि बिपी कोइराला स्वास्थ्य विज्ञान प्रतिष्ठान धरान पठाइएको छ।"
प्राविधिक समस्या देखिएपछि भैरहवाबाट काठमाडौं उडेको श्री एयरलाइन्सको जहाज फर्कियो,भैरहवा : भैरहवाबाट काठमाडौंका लागि उडेको श्री एयरलाइन्सको जहाज बीच बाटोबाटै भैरहवा फर्किएको छ। उडेको १८ मिनेटमै पुन: भैरहवा विमानस्थलमै अवतरण गरिएको विमानस्थल स्रोतले जनाएको छ। स्रोतका अनुसार आकाशमा उडिरहेको एसएचए ८२२ उडान नम्बरको जहाजमा प्राविधिक समस्या देखिएपछि जहाज भैरहवा फर्काइएको हो। उडिरहेको जहाजको पांग्रा भित्र नपसेपछि जहाज भैरहवा फर्काइएको जनाइएको छ। अहिले जहाजमा रहेका यात्रुहरूलाई डिपार्चर कक्षामा राखिएको गौतम बुद्ध अन्तर्राष्ट्रिय विमानस्थलका सूचना अधिकारी विनोद राउतले जानकारी दिए। सबै यात्रुहरू सकुशल छन्। अतवरण गरिएको जहाज अन्तर्राष्ट्रिय टरमिनल तर्कको पार्किङमा राखिएको र रन वे क्लियर भएसँगै विमानस्थल सुचारू भइसकेको छ। जहाजमा दुई बालकसहित ७५ जना यात्रु थिए। भैरहवाबाट बिहान ९:३९ बजे काठमाडौं उडेको जहाज ९:५७ बजेमै भैरहवा अवतरण गरिएको हो।
काठमाडौं महानगर एक्सन मा उत्रिएपछि तार व्यवस्थापन गर्दै सेवाप्रदायक (फोटोफिचर),"महानगरका मेयर शाहले गत वर्षमात्रै अव्यवस्थित तारहरूको कारण ५३ ठाउँमा आगलागी भएको स्मरण गर्दै तार व्यवस्थित गर्ने अभियानमा महानगर रहेको बताएका हुन्। काठमाडौं : काठमाडौं महानगरपालिकाले आजबाट अव्यवस्थित तार हटाउन थालेको छ। आइतबार महानगरमा साझेदार बीच भएको छलफलबाट सोमबारबाट काम थाल्ने निर्णय गरिएको थियो। सेवाका लागि चाहिनेभन्दा धेरै तार राखेर पोलमा भएको जोखिम, सहरी सुन्दरतामा देखिएको असर र आगलागीको जोखिम लगायत पक्षमा छलफल गर्दै पहिलो चरणमा माइती घर मण्डलादेखि बानेश्वर हुँदै एअरपोर्टसम्म र न्यूरोडदेखि बसन्तपुर, असन क्षेत्रको तार व्यवस्थापन गर्ने निर्णय भएको छ। सोही अनुसार सोमबार बिहानबाट माइती घर मण्डला र न्यूरोड गेटबाट व्यवस्थापनको काम थालिएको हो। यसमा नेपाल विद्युत प्राधिकरण, दूर सञ्चार प्राधिकरण, नेपाल टेलिकम, काठमाडौंउपत्यका प्रहरी कार्यालय, महानगर प्रहरी बल र इन्टरनेट सेवा प्रदायक संस्थाका प्रतिनिधि छन्। सोमबार उनीहरु तार व्यवस्थापनमा लागेका हुन्। यसअगाडि काठमाडौं महानगरपालिकाका मेयर बालेन्द्र शाह (बालेन) ले सहरका पोलहरूमा अव्यवस्थितरूपमा रहेका तारलाई व्यवस्थित गर्ने अभियानमा साथ दिन नगरबासीलाई आग्रह गरेका थिए। महानगरका मेयर शाहले गत वर्षमात्रै अव्यवस्थित तारहरूको कारण ५३ ठाउँमा आगलागी भएको स्मरण गर्दै तार व्यवस्थित गर्ने अभियानमा महानगर रहेको बताएका हुन्। तारलाई व्यवस्थित बनाउन,एकीकृत विकासका लागि सम्बन्धित कानुन बनाउन सञ्चार तथा सूचना प्रविधि मन्त्रालयलाई आग्रह गरेको भएपनि सुनुवाई हुन नसकेको उनको गुनासो छ। सडक किनारामा गाडिएका विजुलीका पोलहरुमा छाडिएका अनावश्यक तार हटाउन र आवश्यक पर्ने तारमा संकेत चिन्ह (ट्याग) लगाउन १५ दिनको समय दिएर काठमाडौं महानगरपालिकाले बैशाख ११ गते सार्वजनिक सूचना जारी गरेको थियो। सूचनासँगै टेलिफोन, केबुल तथा इन्टरनेट सेवा प्रदायक कार्यालय तथा संघ संस्थाहरु नेपाल टेलिकम, एनसेल, नेपाल विद्युत प्राधिकरण, केवुल प्रसारक संघलगायतलाई पत्र पठाएको थियो।"
"झुक्काएर लिए नागरिकता, उपत्यकामा खोले मिठाई पसल","अपराध अनुसन्धान कार्यालयका सूचना अधिकारी रवीन्द्र रेग्मीका अनुसार काठमाडौं उपत्यका अपराध अनुसन्धान कार्यालयबाट खटिएको प्रहरीको टोलीले करिब साढे ३ महिनाको अनुसन्धानबाट भारतीय नागरिकहरूले नक्कली कागजात पेस गरी नागरिकता लिएको तथ्य बाहिर ल्याएको हो। काठमाडौं : उनीहरू सबैसँग जन्मसिद्धका आधारमा बनाइएको नागरिकता छ। वर्षौंदेखि काठमाडौंमा बसेर विभिन्न व्यवसाय गरिरहेका छन्। धेरैजसोको मिठाइ पसल पनि छ। नेपाली नागरिकको हैसियतमा घरजग्गा बैंक ब्यालेन्स पनि छ। छोराछोरीको कागजी विवरण पनि नेपाली नागरिकको हैसियतमा बनाइएको छ। तर, उनीहरू नेपाली भने होइनन्। प्रहरीको गोप्य अनुसन्धानका क्रममा उनीहरू भारतीय नागरिक भएको पुष्टि भएको छ। यो घटना हो संघीय राजधानी काठमाडौं उपत्यकाको। झूटो विवरण पेस गरी नेपाली नागरिकता लिएका १० जना भारतीय नागरिक उपत्यकाकाको विभिन्न ठाउँबाट पक्राउ परेका छन्। उपत्यका अपराध अनुसन्धान कार्यालयका प्रमुख मनोज केसीका अनुसार उनीहरूले विभिन्न समयमा नक्कली कागजात र सम्बन्ध तथा ठेगाना विवरण पेस गरी तराईका जिल्लाबाट नेपाली नागरिकता लिएका हुन्। विभिन्न समयमा नागरिकता बनाउने टोली स्थलगत रूपमा खटिएको समय पारेर उक्त स्थानमा नक्कली विवरण पेस गरेर नागरिकता लिएका थिए। अपराध अनुसन्धान कार्यालयको टोलीले उनीहरूलाई विभिन्न ठाउँबाट नियन्त्रणमा लिएको हो। उनीहरूबाट भारतीय आधार कार्ड तथा नेपाली नागरिकतासमेत बरामद गरेको छ। पक्राउ पर्नेमा भारत बिहार घर भई काठमाडौंको शंखमूल बस्ने ५५ वर्षीय भरतप्रसाद गुप्ता, ३० वर्षीय राहुल गुप्ता, ५० वर्षीया ज्ञानमति देवी गुप्ता र ३९ वर्षीय गोपाल गुप्ता छन्। यस्तै बिहार नै घर भई ललितपुरको लगनखेल बस्ने ४४ वर्षीय रामसुन्दर गुप्ता, गोंगबु बस्ने ४३ वर्षीय रामप्रवेश गुप्ता, कलंकी बस्ने ४६ वर्षीय भरत गुप्ता, ४२ वर्षीया स्नेहलता गुप्ता, ४९ वर्षीया मीनदेवी गुप्ता र ५२ वर्षीया राजेशकुमार गुप्ता छन्। प्रहरीका अनुसार उनीहरूले जिल्ला प्रशासन कार्यालय रूपन्देही, बारा, पर्सालगायतबाट जारी गरेको नागरिकता लिएका थिए। उपत्यकाको शंखमूल, कलंकी, लगनखेल, गोंगबुका स्थानमा बसोबास गर्दै आएका थिए। उनीहरूको सन् २०२१ देखि अहिलेसम्म पनि भारतीय मतदाता परिचयपत्रमा नाम छ। अपराध अनुसन्धान कार्यालयका सूचना अधिकारी रवीन्द्र रेग्मीका अनुसार काठमाडौं उपत्यका अपराध अनुसन्धान कार्यालयबाट खटिएको प्रहरीको टोलीले करिब साढे ३ महिनाको अनुसन्धानबाट भारतीय नागरिकहरूले नक्कली कागजात पेस गरी नागरिकता लिएको तथ्य बाहिर ल्याएको हो। यस विषयमा प्रहरीले विशेष सूचना पाएको थियो। सूचनालाई पछ्याउँदै जाँदा भारतको उत्तर प्रदेश बलिया जिल्ला इब्राहिम पट्टी ग्राम इब्राइमपट्टी पञ्चायत भीमपुरा थाना बेल्थरा रोड स्थायी घर भएकाहरूले झूटा विवरण पेस गरी नेपालको नागरिकता लिएको खुलेको छ। प्रहरीको प्रारम्भिक अनुसन्धानका क्रममा पक्राउ परेका १० जना एउटै परिवार तथा नजिकका आफन्त भएको प्रमाण प्रहरीले फेला पारेको छ। नागरिकता लिनका लागि उनीहरूले विभिन्न जिल्लामा गएर परिवारको सदस्य तथा अन्य विवरण झूटो तयार गरेका थिए। सूचना अधिकारी रवीन्द्र रेग्मी भन्छन्, नागरिकता बनाउने प्रक्रिया सबै सही नै छ। उनीहरूको सबै विवरण गलत छ। यसका लागि उनीहरूले गलत बुवाआमा, परिवार र ठेगाना र नातासमेत झूटो देखाएका छन्। गलत विवरणलाई स्विकार गरी सिफारिस गर्ने कर्मचारीमाथि पनि अनुसन्धान गरिने रेग्मीले बताए। उनी भन्छन्, २०६३ साल चैत १७ गते पहिलोपटक जन्मको आधारमा नागरिकता लिएको प्रमाण प्रहरीले प्राप्त गरेको छ। भारतीय नागरिक भरतप्रसाद गुप्ताले सिराह, रामनगर मिर्चैया २, बाट नागरिकता लिएका थिए। उनको नागरिकता बनेपछि विभिन्न मितिमा अन्यले पनि उही शैली अपनाउँदै नेपाली नागरिकता लिएका हुन्।"
मुगु हिउँ पहिरो : बेपत्ताको उद्दार गर्न हेलिकप्टबाट सुरक्षाकर्मी घटनास्थलतर्फ प्रस्थान,"मुगु : च्याखु लेकमा हिउँ पहिरोमा परी बेपत्ताको खोजीका लागि आज बिहान नेपाली सेनाको हेलिकप्टबाट सुरक्षाकर्मी घटनास्थलतर्फ प्रस्थान गरेका छन्। हेलिकप्टरमा नेपाल प्रहरी र सशस्त्र प्रहरी बलका विपद् उद्धारकर्मी र बेपत्ता भएकाका आफन्तसहित २० जना रहेका जिल्ला प्रहरी कार्यालयका निमित प्रहरी नायब उपरीक्षक सुदर्शन पन्थीले जानकारी दिए। यही वैशाख २२ गते नै इलाका प्रहरीचौकी मुगुबाट घटनास्थलतर्फ प्रहरी हिँडे पनि अझै घटनास्थलसम्म पुग्न नसकेको बताइएको छ। हिउँ, उच्च हिमाल पार गरेर जानुपर्ने तथा बन्दोबस्तीका सामानको अभावमा त्यहाँ पुग्न कठिनाइ भएको पनि निप्रनाउ पन्थीले बताए। स्थलमार्गबाट सुरक्षाकर्मी घटनास्थलसम्म पुग्न समय लाग्ने भएपछि गृहमन्त्रालयले हेलिकप्टर सहित उद्धारकर्मी पठाएको हो। मुगुम कार्मारोङ गाउँपालिकाले यार्सा पाइने पाटन क्षेत्रमा आगामी जेठ ४ गते सङ्कलकलाई राजस्व काटेर प्रवेश गराउने सूचना गरिरहँदा जुम्ला जिल्ला पातारासी गाउँपालिका२ तल्फी गाउँका १५ स्थानीय अवैध बाटो भएर पाटनतर्फ प्रस्थान गरेका जनाइएको छ। पाटनमा जाँदै गर्दा च्याखु लेकमा यही वैशाख २२ गते दिउँसो १ बजे माथिबाट हिउँ पहिरो आउँदा तारासिंह सार्की, पुन्न सार्की र वीर बोहरा बेपत्ता भएको जनाइएको छ। रासस"

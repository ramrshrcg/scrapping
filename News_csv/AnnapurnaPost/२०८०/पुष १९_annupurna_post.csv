शीर्षक,विवरण
"मानव तस्करी रोकौं, रूसबाट सैनिक फर्काऔं","समस्यामा परेकाहरूलाई उद्धार गरेर ल्याउनुपर्छ। जसका लागि प्रभावकारी कूटनीतिक पहल आवश्यक छ। कोही मारिएको या सम्पर्कविहीन भएको खबर जब आउँछ तबमात्रै रूसका तर्फबाट नेपाली पनि युद्धमा होमिएको तथ्य खुल्छ। यता परिवारजन बिलौना गर्छन्। आफन्तको सकुशल उद्धारका लागि सरकारसँग याचना गर्छन्। तर, सरकारी पहलबाट उनीहरूको उद्धार त हुन सकेको छैन नै, शवसमेत आउन सकेको छैन। अवस्था बडो दर्दनाक छ। रूसी सेनामा भर्ना भई युद्ध लडिरहेका नेपाली नागरिक कति होलान् ? कुनै यकिन तथ्यांक छैन। परराष्ट्रमन्त्री एनपी साउदको दाबी मान्ने हो भने रूसी सेनामा भर्ना भएका नेपालीको संख्या करिब दुई सय छ। सय जना हाराहारी हराइरहेका र घाइते भएकाको उजुरी मन्त्रालयमा परेको छ। जबकि युक्रेनमा चार जना बन्दीसमेत बनाइएका छन्। १० जनाको त ज्यानै गइसकेको छ। उनीहरू युद्धजस्तो अति जोखिमपूर्ण कार्यमा कसरी होमिन पुगे त ? मन्त्री साउदले भनेका छन् कि जो अध्ययन र भ्रमण भिसामा गएका हुन्। तर, वैदेशिक रोजगारमा गएकाहरू दुबई हुँदै रूस पुगेको तथ्यहरू पनि सार्वजनिक भएका छन्। यस हिसाबले उनीहरू मानव तस्करको चंगुलमा परेको स्पष्ट हुन्छ। यस्तै, सेटिङमा भिजिट भिसाको दुरुपयोग हुँदै आएको लामो शृंखला ओपन सेक्रेट भनेझैं हामीबाट छिपेको छैन। त्यसमा गिरोह नै संलग्न रहेको तथ्य प्रहरीको अनुसन्धानले नै देखाएको छ। जसले आकर्षक तलबको प्रलोभनमा पारी अति जोखिमयुक्त कार्यमा लाग्न बाध्य तुल्याउँदै आएको देखिन्छ। यस्ता मानव तस्करी राज्यले रोक्नुपर्छ । वैदेशिक रोजगार विभागको तथ्यांकअनुसार रूस जान प्रक्रिया पुर्याउने नेपाली पनि छन्। आव २०७९०८० मा व्यक्तिगत तवरले २ सय ९२ जनाले श्रम स्वीकृति लिए। पुनः श्रम स्वीकृति लिनेको संख्या ९४ छ। जुन जोड्दा ३ सय ८६ हुन आउँछ। उक्त वर्ष ७ लाख ७१ हजार ३ सय २७ नेपाली श्रम स्वीकृति लिएर १ सय ४४ मुलुक गएका छन्। जसमध्ये एजेन्सीमार्फत ४ लाख ३ हजार ६ सय ४१, व्यक्तिगत तवरले ६९ हजार १ सय ७७, जीटूजी २१ हजार ४ सय ६, व्यक्तिगत पुनः प्रवेश २ लाख ७७ हजार १ सय ३ जना छन्। तर, विधिवत् तवरले गएकाहरू पनि कतै जोखिमपूर्ण काममा त लागेका छैनन् ? विदेशी सेनामा भर्ना भई ज्यानसमेत गुमाएका घटना एकपछि अर्को सार्वजनिक भइरहँदा सरकारले आफ्ना नागरिकको खोजबिन गर्नुपर्छ। समस्यामा परेकाहरूलाई उद्धार गरेर ल्याउनुपर्छ। जसका लागि प्रभावकारी कूटनीतिक पहल आवश्यक छ।"
"सम्भव छ एक दशकमा २८,७१३ मेगावाट बिजुली उत्पादन ?","काठमाडौं : मुलुकमा विद्युत् उत्पादन सुरु भएको १ सय १२ वर्ष पुग्यो। यसबीचमा भएको जम्मा उत्पादन हो २ हजार ८ सय मेगावाट। तर, सरकार भन्छ अबको एक दशकमै २८ हजार मेगावट बढी विद्युत् उत्पादन हुन्छ। यो सरकारी लक्ष्य भेटाउन २६ हजार बढी मेगावाट विद्युत् उत्पादन हुनुपर्छ। तर कसरी ? ऊर्जा मन्त्रालयका प्रवक्ता नवीनराज सिंह भन्छन् सरकारी लक्ष्य भेटाउन असम्भव छैन। निजी क्षेत्र भने सरकारी लक्ष्य भेटाउन ऊर्जा संकटकाल लगाउनुपर्ने मा जोड दिइरहेका छन्। स्वतन्त्र ऊर्जा उत्पादकहरूको संस्था, (इप्पान) का अध्यक्ष गणेश कार्की भन्छन् नीतिगत सुधार गर्दै लगानीको वातावरण बनाउन सके सन् २०३५ भित्र २८ हजार मेगावाट विद्युत् उत्पादन हुन्छ। ऊर्जा, मन्त्रालयले गत भदौमा ऊर्जा विकास मार्गचित्र तथा कार्ययोजना सार्वजनिक गर्यो। सन् २०२५ देखि २०३५ सम्म २८ हजार ७ सय १३ मेगावाट निर्माण गर्ने उक्त कार्ययोजनाको लक्ष्य छ। त्यतिबेलासम्म वार्षिक प्रतिव्यक्ति विद्युत् खपत १ हजार ५ सय युनिट पुर्याउने सरकारको दाबी छ। जबकि आर्थिक वर्ष ०७९८० मा वार्षिक बिजुली खपत ३ सय ८० युनिट मात्रै छ। हाल मुलुकको जडित क्षमता करिब २ हजार ८ सय मेगावाट छ। आर्थिक वर्ष ०७९८० मा करिब ६ सय मेगावाट बिजुली राष्ट्रिय प्रसारणमा जोडिएको छ। आगामी ३ महिनामा करिब ५ सय ६४ मेगावाट उत्पादन थपिने सरकारको तथ्यांक छ। सन् २०३५ सम्ममा करिब २५ हजार मेगावाट विद्युत् उत्पादनसँगै प्रसारण र वितरण प्रणाली विस्तारमा खर्बौंको लगानी आवश्यक देखिन्छ। ५ सय वाटबाट २८ हजार मेगावाटको लक्ष्य मुलुकमा पहिलोपटक विक्रम संवत् १९६८ मा फर्पिङ जलविद्युत्बाट ५ सय किलोवाट विद्युत् उत्पादन सुरु भएको थियो। सन् २०३५ सम्म करिब २८ हजार मेगावाट विद्युत् उत्पादनको लक्ष्य सरकारको छ। मुलुकमा ४२ हजार मेगावाटसम्म प्राविधिक र आर्थिक रूपमा विद्युत् उत्पादनको सम्भावना रहेको मन्त्रालयको अध्ययनले देखाएको छ। प्रधानमन्त्री पुष्पकमल दाहाल प्रचण्डले आफ्नो पछिल्लो सम्बोधनमा सरकारले गेमचेन्जर जलविद्युत् आयोजनाहरूमा ध्यान केन्द्रित रहने बताएका छन्। प्रधानमन्त्री प्रचण्डले भारत, बंगलादेश र चीन विद्युत् व्यापारको साझेदार बन्ने परिस्थिति तयार भएको बताएका छन्। सरकारले विद्युत् विकासको आधारका रूपमा १२ सय मेगावाटको बूढीगण्डकी, १० हजार ८ सय मेगावाटको कर्णाली चिसापानी, १ हजार ९ सय २ मेगावाट क्षमताको मुगु कर्णाली, ९ सय मेगावाटको अरुण तेस्रो, १ हजार ६३ मेगावाट क्षमताको माथिल्लो अरूणलगायतका आयोजनालाई लिएको छ। ६ सय ७८ मेगावाटको सुनकोशी तेस्रो जलविद्युत् आयोजना पनि सरकारको प्राथमिकतामा छ। निजी क्षेत्रतर्फ भने हालसम्म ९ हजार १ सय ६४ मेगावाटका जलविद्युत् आयोजनाको विद्युत् खरिद सम्झौता(पीपीए) सम्पन्न भएको छ। यस वर्षमात्र करिब २२ सय मेगावाटको पीपीए भएको हो। निजी क्षेत्रतर्फ हाल करिब २ हजार मेगावाट राष्ट्रिय प्रसारणमा जोडिएको छ। करिब ३ हजार मेगावाट निर्माणको विभिन्न चरणमा छन्। निजी क्षेत्रको उत्पादन पूर्णतया नदी प्रवाहमा आधारित(आरओआर) मा आधारित छ। जसले गर्दा वर्षायाममा बिजुली धेरै भए पनि हिउँदमा खोलामा पानीको बहाव कम भएसँगै करिब ३० प्रतिशतले उत्पादनमा कटौती हुन्छ। कुल जडित क्षमतामा निजी क्षेत्रको योगदान ५० प्रतिशत भन्दा बढी हुँदा हिउँदमा माग र आपूर्तिबीच सन्तुलन हुँदैन। र भारतबाट विद्युत् आयात गर्नुपर्ने अवस्था छ। ५० अर्ब डलर चाहिन्छ, कहाँबाट आउँछ ? आगामी एक दशकमा २६ हजार मेगावाट जलविद्युत् उत्पादनका लागि करिब ५० अर्ब अमेरिकी डलरको आवश्यकता औंल्याइएको छ। यसबीच ३ हजार ७ सय मेगावाट भारतीय लगानीबाट उत्पादन हुनेछ। यसको लागत ७७ अर्ब अमेरिकी डलर रहने छ। बाँकी २२ हजार ३ सय मेगावाटका लागि ४२३ अर्ब डलर लाग्ने छ। यो निजी क्षेत्र, नेपाल सरकार, नेपाल विद्युत् प्राधिकरण तथा अन्य लगानीबाट जुटाउने भनिएको छ। जलविद्युत् उत्पादनको कुल लगानीमा २६ अर्ब डलरको लगानीको व्यवस्थापन भएको र ३९७ अर्ब डलर लगानी जुटाउन आवश्यक भनिएको छ। प्रसारणलाइन तथा सबस्टेसन निर्माणको लागतमा ११ हजार ७ सय सर्किट किलोमिटर प्रसारणलाइन तथा ३३ हजार एमभीए क्षमताको सबस्टेशन निर्माणको अनुमानित लागत ७४ अर्ब डलर रहेकोमा १८ अर्ब डलरको लगानी व्यवस्थापन भएको बताइएको छ। यसमा ५६ अर्ब डलर थप लगानी जुटाउन आवश्यक छ। वितरण प्रणालीतर्फ भने १५ अर्ब डलर लगानी आवश्यक रहेकोमा ३० करोडको लगानी व्यवस्थापन भएको र लगानी जुटाउन बाँकी रकम १२ अर्ब देखिन्छ। आगामी १२ वर्षमा उत्पादन, प्रसारण तथा वितरणका लागि ४६५ अर्ब डलर लगानी व्यवस्थापन गर्न सरकारलाई चुनौती छ। माथि उल्लेखित स्रोतमा ८ अर्ब डलरको मात्र स्रोत सुनिश्चितता देखिन्छ। कुल ४६५ अर्ब डलरमा ३८५ अर्ब डलरको स्रोत सुनिश्चित गर्न जरुरी देखिन्छ। वार्षिक प्रतियुनिट बिजुली खपत १५ सय युनिट ?नेपालको दिगो विकास लक्ष्यको अवस्था र मार्गचित्र (सन् २०१६२०३०) प्रतिवेदनले सन् २०३० सम्ममा वार्षिक प्रतिव्यक्ति विद्युत् खपत १ हजार ५ सय युनिट हासिल गर्ने लक्ष्य राखेको थियो। राष्ट्रिय योजना आयोगको १५औंं योजनाले सन् २०३००३१ (विसं २०८७) सम्ममा प्रतिव्यक्ति विद्युत् खपत १,५०० युनिट पुर्याउने भनेको थियो। तर, २०२३ मा प्रतिव्यक्ति विद्युत् खपत ३८० युनिट मात्र छ। त्यही कारण ऊर्जा मन्त्रालयले सन् २०३५ सम्म १५ सय युनिट प्रतिव्यक्ति विद्युत् खपत पुर्याउने योजना लिएको छ। कुल गार्हस्थ्य उत्पादनमा ७२ प्रतिशत वार्षिक वृद्धिदर लिई समीक्षा अवधीमा हुने कुल आन्तरिक विद्युत् माग ४० हजार ७१० गिगावाट घण्टा आधार मान्दै सन् २०३५ सम्ममा प्रतिव्यक्ति विद्युत् खपत १ हजार ५ सय युनिट हासिल गर्ने लक्ष्य लिइएको बताइएको छ। सन् २०३५ सम्ममा कुल अन्तरिक विद्युत् माग ४० हजार ७१० गिगावाट घण्टा आपूर्ति गर्नका लागि १३ हजार ४ सय ६८ मेगाबाट जडित क्षमताको विद्युत् उत्पादन हुनुपर्ने देखिन्छ। विद्युत् खपतको योजना : सन् २०३५ सम्मको विद्युत् उत्पादनको योजना बनाएको सरकारसँग कसरी विद्युत् खपत गर्ने भन्ने योजना छैन। सरकारले सन् २०३० सम्ममा ऊर्जा खपतमा विद्युतीयलगायत नवीकरणीय ऊर्जाको खपत १५ प्रतिशत पुर्याउने योजना लिएको छ। जबकि आर्थिक सर्वेक्षण, २०७८७९ अनुसार ऊर्जा खपतमा परम्परागत ऊर्जाको हिस्सा ६५ प्रतिशत (दाउरा ५९१ प्रतिशत, कृषिजन्य अवशेष २९ प्रतिशत र गाईवस्तुको गोबर २९ प्रतिशत), व्यापारिक ऊर्जाको हिस्सा ३२ प्रतिशत (पेट्रोलियम पदार्थ १८२ प्रतिशत, कोइला ९२ प्रतिशत र विद्युत् ४६ प्रतिशत) र नवीकरणीय ऊर्जाको हिस्सा ३ प्रतिशत रहेको देखिन्छ। नेपाल सरकारले स्वच्छ ऊर्जाको प्रयोगमा वृद्धि र खनिज इन्धनको प्रयोग न्यूनीकरणको लागि निरन्तर कार्य गर्दै आएको बताउँछ। राष्ट्रिय प्रशारण लाइनको विस्तारबाट हालसम्म देशका कुल ७७ जिल्लाहरूमध्ये ४२ जिल्लामा ९५ देखि शतप्रतिशत, १४ जिल्लामा ७५ देखि ९५ प्रतिशत, १० जिल्लामा ५० देखि ७५ प्रतिशत, ७ जिल्लामा २५ देखि ५० प्रतिशत र ४ जिल्लामा शून्यदेखि २५ प्रतिशत विद्युतीकरण भएको छ। पहिला विद्युतीय करणलाई सबै जिल्लामा शतप्रतिशत पुर्याउन आवश्यक छ। सरकारले सन् २०३० मा कुल सवारी साधनको बिक्रीमा विद्युतीय सवारी साधनको हिस्सा निजी सवारीसाधन (दुईपांग्रेसहित) को हकमा ९० प्रतिशत तथा सार्वजनिक सवारीसाधनको हकमा ६९ प्रतिशत पुर्याउने लक्ष्य लिएको छ। विद्युतीय सवारीसाधनको सो लक्ष्य हासिल गर्दा सन् २०३० सम्ममा खनिज इन्धनमा आधारित ऊर्जाको मागमा ४८ मिलियन गिगाजुलले कमी आउने आंकलन गरिएकोे छ। जसले गर्दा खनिज इन्धनको निर्भरतामा २८ प्रतिशतले कमी आउनेछ। यसबाट कार्बन उत्सर्जनमा २८ प्रतिशतले कमी आउने अनुमान गरिएको छ। यसअघिका नीति तथा कार्यक्रमहरूः विद्युत् उत्पादन, प्रसारण र वितरणलाई सर्वसुलभ बनाई विद्युत् आपूर्ति गर्न नेपाल विद्युत् प्राधिकरण ऐन, २०४१ तर्जुमा गरिएको थियो। त्यसपछि विद्युत् ऐन, २०४९ एवं विद्युत् नियमावली, २०५० जारी गरिएको थियो। सोपश्चात् जलविद्युत् विकास नीति, २०५८; जलस्रोत रणनीति, २०५८ तथा राष्ट्रिय जल योजना, २०६२ तर्जुमा गरिए। विद्युत् क्षेत्रमा भएको विकासलाई नियमन गर्न विद्युत् नियमन आयोग ऐन, २०७४, विद्युत् नियमन आयोग नियमावली, २०७५, ऊर्जा सुरक्षामा सहयोग पुर्याउन राष्ट्रिय ऊर्जा दक्षता रणनीति, २०७५, जलस्रोतको बहुउपयोगबाट आर्थिक समृद्धि र सामाजिक रूपान्तरण गर्न राष्ट्रिय जलस्रोत नीति, २०७७ लगायतका नीति तर्जुमा भएका छन्। सरकार फेरिदापिच्छे नै ऊर्जा नीति पनि फेरिँदै आएको छ। विद्युत्को माग व्यवस्थापन गर्न आन्तरिक खपत र निर्यातमा जोड सरकारको पछिल्लो लक्ष्य २८ हजार ७ सय १३ मेगावाट उत्पादनको छ। त्यसमा २८ हजार ४ सय २८ मेगावाटको विद्युत्को माग हुने भनिएको छ। उक्त मागमा १५ हजार मेगावाट भारतलगायतका अन्य छिमेकी मुलुकमा निर्यात गरिने भनिएको छ। त्यसमा १० हजार मेगावाट भारतमा र ५ हजार मेगावाट बंगलादेशमा निर्यात गरिने भनिएको छ। १० हजार मेगावाट बिजुली किन्ने नेपालभारत सहकार्य अघि बढिसकेको छ। १० हजार मेगावाटको दीर्घकालीन विद्युत् खरिद सम्झौताको प्रारम्भिक सम्झौता भइसकेको छ भने यसको अन्तिम सम्झौता हुँदैछ। प्राधिकरणले देशभित्र खपत गरी बचत भएको वर्षायामको विद्युत् २०७८ कात्तिकबाट भारततर्फ निर्यात गर्दै आएको छ। प्रााधिकरणले आइएक्सको डेअहेड बजारमा प्रतिस्पर्धामार्फत र मध्यकालीन विद्युत् सम्झौताबमोजिम करिब ११० मेगावाट विद्युत् भारतीय कम्पनी एनटीपीसी विद्युत् व्यापार निगमलाई बिक्री गर्ने अनुमति पाएको छ। एनभिएनले उक्त विद्युत् हरियाणा राज्यमा बिक्री गरिरहेको छ। भारतको केन्द्रीय विद्युत् प्राधिकरणले प्रतिस्पर्धी बजारमा निर्यातका लागि स्वीकृति दिइएकै ५ सय २२ मेगावाट मध्येबाट पहिलो चरणमा करिब ४४ मेगावाट विद्युत् रियल टाइम मार्केटमा बिक्रीलाई पनि अनुमति दिइसकेको छ। प्राधिकरणले प्रतिस्पर्धी बजारमा ५ सय २२ मेगावाट र एनभीभीएनलाई १ सय १० मेगावाट गरी ६ सय ३२ मेगावाट विद्युत् निर्यातका लागि स्वीकृति पाएको छ। नेपाल र बंगलादेशबीच विद्युत् व्यापारलाई प्रवद्र्धन गर्ने उद्देश्यले सन् २०१८ मा विद्युत् क्षेत्रको विकाससम्बन्धी समझदारी भएको छ। तर, अहिलेसम्म कार्यान्वयन हुन सकेको छैन। सोही समझदारीबमोजिम विधमान अन्तरदेशीय प्रसारण एवं भारतीय ग्रिडमार्फत ४० मेगावाट विद्युत् बंगलादेशमा निर्यात गर्ने भनिएको छ। यसका लागि नेपाल, बंगलादेश र भारतका तोकिएका निकायहरूबीच सम्झौता हस्ताक्षरको तयारी भइरहेको छ। नेपालबंगलादेश विद्युत् व्यापार सुरु हुन सके नेपालको बिजुलीले बीबीआएन उपक्षेत्रीय बजार प्राप्त गर्ने र दक्षिण एसियासम्म पुग्ने अवस्था निर्माण हुने सरकारको अपेक्षा हो। यता, दोस्रो छिमेकी मुलुक चीनसँग पनि विद्युत् व्यापारका लागि अन्तरदेशीय प्रसारणलाइन निर्माणको चरणमा छ। चिलिमेकेरुङ सिंगल सर्किटअन्तर्गत २२० केभी प्रसारणलाइन निर्माण गर्ने सहमति भएको छ। नेपाल सरकारले रातमाटेरसुवागढीकेरुङ ४०० केभी प्रसारणलाइन निर्माणका लागि छनोट गरे पनि चीनले हाललाई उक्त प्रसारणलाइन अघि बढाउने सहमति जनाएको छ। प्रधानमन्त्री प्रचण्डको गत असोजमा भएको चीन भ्रमणमा यो सहमति भएको हो। सहमति कार्यान्वयनमा भने गएको छैन। सन् २०१८ जुन २० तारिकमा स्टेटग्रिड कर्पोरेसन अफ चाइनका महानिर्देशक कोउ बिगी र प्राधिकरणका कार्यकारी निर्देशक कुलमान घिसिङबीच बेइजिङमा रातमाटेरसुवागढीकेरुङ ४०० केभी प्रसारणलाइन सम्झौता भएको थियो। रातमाटे रसुवा केरुङ प्रसारणलाइन सुरुमा ४ सय (किलोभोल्टकेभी) को बनाउने भन्ने थियो। तर, अहिले नेपाल र चीनबीच हुन सक्ने विद्युत् व्यापारलाई आधार मानेर चिलिमेकेरुङ सिंगल सर्किट अघि बढाइने भनिएको छ। सन् २०३५ मा १३ हजार ४ सय ६८ मेगावाट आन्तरिक मागको लक्ष्य लिइएको छ। नेपाल विद्युत् प्राधिकरणको तथ्यांकअनुसार अहिले राष्ट्रिय कुल माग करिब १३ सय मेगावाट छ भने उच्च माग (पिक डिमान्ड) १ हजार ७ सय १८ मेगावाट छ। माग र आपूर्तिको खाडल पुर्न सरकारले विद्युतीय खपत योजनालाई प्रभावकारी रूपमा अघि बढाउन आवश्यक रहेको जानकार बताउँछन्। लगानी जुटाउन सम्मेलन हुँदैछ नवीनराज सिंह, प्रवक्ता ऊर्जा मन्त्रालय सरकारले घोषणा गरेको ऊर्जा विकासको मार्गचित्र एकैपटक पूरा हुने भनेको होइन। समय लाग्छ। २०७२ सालमा सरकारले ऊर्जा संकटकाल घोषणा गर्यो। ०७५ मा ऊर्जा विकासको श्वेतपत्र जारी गर्यो। त्यसको परिणामले मुलुक लोडसेडिङ मुक्त भयो। ०७५ पछिको उत्पादनमा ६० प्रतिशतको उपलब्धि छ। कोभिड र आर्थिक मन्दीले उत्पादनमा असर नगरेको भए विद्युत् उत्पादनमा करिब ९० प्रतिशतको उपलब्धि हुन्थ्यो। सरकारले उत्पादनमा मात्र नभई आन्तरिक खपत बढाउन पनि योजना बनाएको छ। ऊर्जा खपतको योजना मन्त्रिपरिषद्बाट पास भइसकेको छ। यसमा काम भइरहेको छ। अहिले ऐन, नियममा देखिएका विकाससम्बन्धी समस्याहरू सहजीकरण गर्नका लागि प्रधानमन्त्री कार्यालयको सचिवको संयोजनमा समिति गठन भएको छ। उक्त समितिले विकासे काममा कहाँकहाँ ऐनहरूले समस्या पारेको छ, त्यसलाई संशोधन गर्ने कुरा भइरहेको छ। सरकारले लिएको ऊर्जा विकास मार्गचित्रलाई कार्यान्वयन गर्न लगानी आवश्यक छ। लगानी जुटाउन र विदेशी लगानीको वातावरण बनाउनका लागि सरकारले आगामी वैशाखमा लगानी सम्मेलन गर्दैछ। यस्तै, भारतीय सरकारी कम्पनीहरू पनि नेपालको ऊर्जा क्षेत्रमा लगानी गर्न उत्साहित छन्। यसले पनि लगानी सुनिश्चित गर्न मदत गर्छ। यस्तै, क्षेत्रगत रूपमा देखिएका अल्झनहरूलाई समाधान गर्नका लागि सम्बन्धित मन्त्रालयहरूबाट सहजीकरण हुनेछ। विदेशी र निजी क्षेत्रको लगानी चाहिन्छ देवेन्द्र कार्की, पूर्वऊर्जा सचिव ऊर्जा विकासमा नयाँ मार्गचित्र र नीति आउनु राम्रो हो। तर, सरकार परिवर्तन पिच्छे नीति आउनु भने राम्रो होइन। एउटा सरकारले नीति ल्याउँछ, अर्को सरकार आउँदा त्यसको पालना नगरी अर्को नीति ल्याउँछ। देश विकासका लागि आवश्यक नीति ल्याउँदा राष्ट्रिय सहमति हुन आवश्यक छ। नभए एउटा सरकारले १० वर्षमा ५ हजार मेगावाट भन्ने, अर्कोले १० हजार भन्ने हुनुभएन। देशको आवश्यकता जे हो, त्यसअनुसारको नीति आउनुपर्छ। डकुमेन्ट बनाउनेभन्दा पनि त्यसको कार्यान्वयनमा पनि ध्यान दिन जरुरी छ। यसका लागि स्रोत, साधन जुटाउनुपर्छ, काम गर्ने वातावरण तयार गर्नुपर्छ। कानुनदेखि व्यवहारसम्मको परिवर्तन आवश्यक छ। सरकारले सन् २०३५ मा लिएको विद्युत् उत्पादनको लक्ष्य प्राप्तिका लागि लगानीको नै चुनौती हुन सक्छ। सरकारले आफैंले मात्र लगानी गर्न सक्दैन, निजी क्षेत्र र विदेशी लगानी आवश्यक हुन्छ। निजी क्षेत्रलाई काम गर्ने वातावरण बनाइ दिए यसले सरकारलाई नै सहयोग पुग्छ। निजी क्षेत्र पनि इमान्दार भने हुनुपर्छ। निजी क्षेत्रलाई साझेदार बनाउनुपर्यो गणेश कार्की, अध्यक्ष (इप्पान)सरकारले विद्युत् विकासका लागि निजी क्षेत्रलाई पनि प्रमुख साझेदारका रूपमा लैजानुपर्यो। सरकारले नीतिगत सुधार गरेन भने नयाँ लक्ष्य प्राप्ति सम्भव देखिँदैन। सरकारको काम भनेको नीतिगत सुधार गर्दै लगानीको वातावरण बनाइ दिने हो। वातावरण बन्दै गए सरकारले मात्र नभई निजी प्रबद्र्धकहरूले पनि विदेशी लगानी खोज्ने वा बैंकिङ लगानी पनि जुटाउँछन्। अझ सरकारले अबको १२ वर्ष ऊर्जा संकटकाल घोषणा गरेर अघि बढ्न जरुरी छ। २८ हजार मेगावाट उत्पादन नहुन्जेलसम्म संकटकाल घोषणा गरेर काम गर्नुपर्छ। योसँगै निजी प्रबद्र्धहरू पनि नदी प्रवाहमा आधारित मात्र नभई अर्ध जलाशययुक्त आयोजना निर्माणमा पनि अघि बढ्छ। अब सरकारले नयाँ नीति लिएको छ, यो सँगै निजी क्षेत्रले पनि जलविद्युत्मा लगानी अवधारणा परिवर्तन गर्छ। तर, जग्गा अधिग्रहण, वन लगायतका समस्या समाधानमा भने सरकारले सहयोग गर्नुपर्छ। नभए निजी क्षेत्रको मात्र प्रयासमा वर्षौं लाग्न सक्छ। अर्धजलाशययुक्त आयोजना भन्नेबित्तिकै ठूलो लगानी चाहिन्छ, यसमा जति समय लम्ब्यायो उति नै लागत बढ्छ।"
"प्रश्न : के हो ओली फोबिया ?, उत्तर : कुछ तो जरुर है !","एमालेले झुलाघाटचिवाभन्ज्याङ संकल्प यात्रा पूरा गरेको छ। तपाईं पनि १९ दिन त्यो यात्रामा रहनुभयो। यो किन थियो ? हाम्रो यात्रा मध्यपहाडको हो। मध्यपहाड केन्द्रित, मध्यपहाडका विषय केन्द्रित र मध्यपहाडका समस्या केन्द्रित। त्यहाँ सम्भावना के छन् ? ती सम्भावनालाई सहज पूर्ति हुन नदिन केके व्यवधान छन् ? तिनको समाधान कसरी गर्न सकिन्छ ? भन्नेमा केन्द्रित हो। यसको प्रभावबारे, हामीले भनेका थियौं सम्बन्ध स्थानीय, सन्देश राष्ट्रिय। संकल्प यात्रामा मध्यपहाड कस्तो पाइयो ? मध्यपहाडको सघन समस्या के रहेछ ? त्यहाँको सबैभन्दा सघन समस्या राजनीति नै हो। अलिकति राजनीति सङ्लिएकोे बेला विकासको पूर्वाधार पुगेको देखिन्छ। बाटो, बिजुली, विद्यालय, खानेपानी, अस्पताल, सञ्चार ती सबै कुरा राजनीति सङ्लिएको बेला पुगेका हुन्। जब राजनीतिमा कचपच भयो, यसले बाटो बिरायो, तब तिनको सदुपयोग हुन सकेन। अब हाम्रो जिम्मेवारी भनेको त्यसलाई सदुपयोग गर्ने परिस्थिति निर्माण गर्नु हो। मध्यपहाडका जनताको मनोभावना कस्तो पाउनुभयो?मध्यपहाडका जनता प्रणालीसँग असन्तुष्ट छन् भन्ने होइन। काठमाडौंमा बसेका, जीविकाका लागि लेख्नेहरूले नुनको सोझो चिताई लेखेका, गरेका प्रचारहरूभन्दा जनताका कुरा फरक छन्। सहरमा प्रणालीमाथि जुन अनास्था छ, त्यो ग्रामीण क्षेत्रमा देखिँदैन। एउटा हावाको पछि कुद्ने प्रवृत्ति त्यहाँ फिटिक्कै छैन। लोकतन्त्र र गणतन्त्रप्रतिको आस्था कस्तो छ ? लोकतान्त्रिक गणतन्त्रप्रतिको आस्था बलियो छ। अझ बलियो बनाउन सकिन्छ। पहिचानको नाममा केही ठाउँमा सामाजिक सद्भाव भड्काउने षड्यन्त्रको व्यापार गर्न खोजिएको छ। तर, त्यो त्यहाँ बिकिरहेको देखिँदैन। त्यो प्रवृत्ति, सोच, विचार र व्यापार चलेको देखिँदैन। मध्यपहाडमा युवा पलायनको विषय उठाउनुभयो, तिनलाई देशमै रोक्न के गर्न सकिन्छ ? विकास, भएका पूर्वाधार, सुविधा र प्रविधिको सदुपयोग नहुँदा र गर्न नसिकाउँदा युवाको पलायन भएको हो। राज्यसँग संयन्त्र र बजेट छ। सदुपयोग गर्न उसले सिकाउनु पर्यो। तालिम दिनु पर्यो। सुरुवाती पुँजी दिनु पर्यो। तर, त्यसो भएन। विगत हेर्यो भने अहिले सरकारमा हुनेहरूबाटै पलायनको प्रवृत्ति सुरु भयो। हिंसाको बेला गाउँ बस्ने अवस्था भएन। उनीहरू सदरमुकाम झरे। सदरमुकाममा पनि टिक्न सक्ने अवस्था भएन। काठमाडौैं आए। काठमाडौंमा पनि उनीहरूलाई लखेटियो। अनि, विदेश पलायन हुनुपर्ने अवस्था आयो। आमरूपमा श्रमका लागि बाहिर जाने प्रवृत्ति यसरी सुरुवात भयो। छिटपुट फरक कुरा हो। अब विशेष योजना र सहयोगसाथ तिनलाई देशमा रोक्न सरकार समर्थ हुनुपर्छ। तर, युवा पुस्ता देशको राजनीतिक, आर्थिक अवस्थाप्रति पूरा निराश छ। आशा जगाउने उपाय के छन् ? वास्तवमा हाम्रो देशमा विकास भएको छैन। विकासका सम्भावना बाँकी छन्। अरूले देश बनाइसके, बाटो बनाइसके, हवाईमैदान बनाइसके। त्यहाँ सम्भावना के छ ? गर्न चाह्यो भने यहाँ त सम्भावनै सम्भावना छ। पछिल्ला एक वर्षमा एमालेले मिसन ग्रासरुटदेखि संकल्प यात्रासम्म गरेर खासमा के राजनीतिक सन्देश दिएको छ ? हामी नेपाली जनतालाई सचेत बनाउन चाहान्छौ। बिना सचेतना देश बनाउन सकिँदैन। हाम्रो देश अत्यन्तै हेपिएको छ। सानासाना कुरामा हस्तक्षेपमा परेको छ। यहाँका राजनीतिज्ञहरू त्यो हस्तेक्षपको क्रियाकलापलाई बोकेर हिँड्ने भरिया हुन्, त्यस्ता बनेका छन्। उदाहरण ? नेपाली कांग्रेसले राष्ट्रिय एकता तथा मेलमिलाप दिवस आयोजना गर्यो। हामीलाई बोलायो। प्रतिपक्षलाई विरोध, निन्दा, भत्र्सना गरेर महामन्त्रीले स्वागत सुरुवात गर्नुभयो। बीपी बाबुले भनेकोजस्तो एक हल गोरु, गाईको कुरा गर्न छोडेर तपार्र्र्र्र्र्र्ईंहरू पानीजहाज, रेल, राजमार्ग, एयरपोर्ट, अग्लाअग्ला घरका कुरा गर्ने ? त्यस्तामा समय खर्च गर्ने ? भन्नुभयो। स्वागत गर्न उभिएको मान्छेले आफू सरकारमा बसेर प्रतिपक्षमााथि विकास निर्माणका काम किन गर्यौं भनेर आलोचना गर्न अठ्यारो नमान्ने। अर्थात्, विकासका कुरा गर्दा बिझाउने, गिज्याउने प्रवृत्ति अझै छ। त्यही भएर जनतालाई सचेतना दिन एमालेले यस्ता अभियान चलाएको हो। अलि पहिला तपाईंले पहिचानको व्यापार को प्रसंग झिक्नुभयो। के भन्न खोज्नु भएको ? त्यो व्यापार कसैले चलाइरहेको छ। यो घृणाको व्यापार हो। त्यो व्यापार माओवादीले सुरुवात गरेको हो। अहिले माओवादी मै व्यापारी हुँ भन्न सक्दैन। आफैं खालमा बस्दैन, तर च्याखे थाप्छ। प्रधानमन्त्रीको नेतृत्वमा बसेको बैठकले निर्णय गर्छ, भोट हाल्छ। बाहिर निस्केपछि पुनर्विचार गर्नुपर्छ भन्छ। मौका हेरेर कछुवाझैं। जसरी कछुवाले अनुकूल रूप परिस्थिति देख्यो भने टाउको निकाल्छ। प्रतिकूल पायो भने भित्र हाल्छ। कोशीका मुख्यमन्त्रीको क्रियाकलापले कांग्रेसको प्रवृत्ति त्यही देखियो। कसलाई रिझाउन हो, कोशी प्रदेश भन्न नसकेको ? प्रदेशको नामै लिन नसक्नेले कसरी मुख्यमन्त्री चलाउँछन् ? मुख्यमन्त्री त एमालेले बनाएको हो नि ? हो, मुख्यमन्त्री राम्रो गर्न बनाएको हो। नराम्रो गर्न बनाएको होइन। साम्प्रदायिक सद्भाव भाँड्न बनाएको हो र ? कोशीमा मुख्यमन्त्री बनाएकामा गल्ती गरेको जस्तो लाग्छ ? लाग्दैन। गल्ती होइन यो। खास परिस्थिति र अवस्थामा बनायौं। बनिसकेपछि उहाँले बेइमान गर्नुभयो। बनाउनु गल्ती होइन, बेइमान गर्नु गल्ती हो। कसैको बहुमत छैन। हामीलाई रोक्न धेरै थरी लागेका थिए। आफैं बन्नुभन्दा ठीकै ढंगले काम गर्छु भनेर आउनेलाई हामीले समर्थन गर्यौं। तर, उहाँले विश्वासको मतसँगै बेइमानी सुरु गर्नुभयो। संघमा जे भयो, कोशी प्रदेशमा पनि त्यस्तै भयो। बनाउने एमाले, चलाउने अर्कै ? एमालेको विश्लेषण नपुगेको हो ? वा, जानीजानी यसो गरिएको ? यो ठूलो कुरो होइन। हामीले केही लाभ पनि लिएका छौं। नेपाली कांग्रेसले पहिलेपहिलेजस्तै मौकामा बेइमानी गर्ने कुरा देखायो। शेरबहादुर देउवाजीको प्रधानमन्त्री बन्ने अवस्था, परिस्थिति केही थिएन। प्रचण्डजीहरू नै त होलान् नि त उहाँलाई प्रधानमन्त्रीको कुर्सीमा विराजमान गराउने। डेढ वर्ष विराजमान भइसकेपछि चुनावपछि प्रचण्डलाई प्रधानमन्त्री बनाउँछु भनेकै हो। त्यसमा सर्लक्क बेइमानी गर्यो कांग्रेसले। देउवाजी हामीसँग कुरा गर्न पनि तयार हुनु भएन। उहाँले सबैलाई अल्मयाउने, यताउता गर्ने, ५ बजाइदिने र प्रधानमन्त्री बन्ने सोच्नुभयो। उहाँको सरकारले विश्वासको मत प्राप्त गर्न सक्दैन थियो। देश उपधारा ५ मा जान्थ्यो। त्यो कटुताले ५ बाट कसैले सरकार बनाउन सक्दैनथियो। देश सीधै मध्यावधिमा जान्थ्यो। मध्यावधिमा जान नदिने हाम्रो प्रयास रह्यो। त्यसका लागि प्रचण्डलाई प्रधानमन्त्री बनाइएको हो। तर, बेइमान भन्ने शब्द नराम्रो हुन्छ, नभनौं। उहाँले इमान धान्न सक्नुभएन। वर्तमान गठबन्धन कत्तिको गठिलो देख्नु भएको छ ? हामी मिसन ८४ मा छौं। ०८४ मा बहुमत ल्याउने, सरकार बनाउने उद्देश्यमा छौं। बीचका खेलमा हामीले प्रचण्डलाई विश्वास गरेर प्रधानमन्त्री दिइहेर्यौं। बेइमानी भोग्यौं। शेरबहादुरजीलाई संयुक्त सरकार बनाऔं भनिहेर्यौं, उहाँले आफ्नो अल्पमतको सरकार बनाउन खोज्नुभयो। त्यो पनि देखिसक्यौं। यता ८ सिट भएको शेखर कोइरालाजीको समूहलाई ४० सिट भएको हामीले समर्थन दिएर हेर्यौं। कांग्रेस धोकेबाज पार्टी हो। सुशील कोइरालाजीले समेत धोका दिनुभएकै हो। शेखरजी, केदारजी, प्रचण्डजी, शेरबहादुरजीहरूका इमान देख्यौं। इमानको कारबार गर्न सक्ने हैसियतमा कोही पनि स्वतन्त्र छैन यहाँ। प्रधानमन्त्री प्रचण्डसँग लामो समय सहकार्य हुन नसक्नुको कारण के थियो ? यो सरकार बन्न हुने नै होइन। यो मैले बनाएको होइन। मैले त प्रधानमन्त्री प्रचण्डलाई बनाएको हो। जहाँ हामी पनि थियौं। देशलाई सही बाटोमा लैजान उहाँले मान्नु भएन। सुशासन र विकासको बाटोमा लैजान हामीले चाहेका थियौं। त्यसलाई उहाँले स्वीकार्नु भएन। अनुचितका, सट्याकसुटुकसट्याकसुटुकका सम्बन्ध सल्बलाउँदै गएर उहाँ हिँड्नुभयो। उहाँलाई प्रधानमन्त्रीको सिन्दूर एमालेले लाइदिएको थियो, विश्वासको मतको पोते लिएर अर्कै आइपुग्यो। आखिर गठबन्धनै हो, उता र यतामा के फरक भयो ? यो बन्न नहुने गठबन्धन हो। यो राष्ट्रिय चिन्तन, राष्ट्रिय स्वाभिमान, राष्ट्रिय दृष्टिकोण र राष्ट्रिय अडान केही पनि नभएका खोक्राहरूको गठबन्धन हो। हामीसँग संविधान छ। त्यसको दुरुपयोग भएको छ। आफैंआफैं चुनाव लगेका छैनन्, गठजोड गरेर लडेका छन्। राम्राका लागि होइन, एमालेका विरुद्ध गठजोड हो। त्यसो भए यो एक वर्ष एमालेलाई देखाउन भए पनि राम्रो गरेको भए हुन्थ्यो नि ! तर, भयो के ? उधुम तस्करी भयो। ३५ क्विन्टल सुन तस्करी रे, पहिला कहिल्यै सुन्नुभएको थियो ? समातिएको मान्छे १४ केजी पक्राउ पर्यो, १ सय ३८ केजी त हामीले पहिल्यै निकास गरिसक्यौं भन्छ। सुनसहित समातिएको मान्छे छ, राजस्व अनुसन्धान लगेर सानो कागज गरेर छाडिन्छ। अनुसन्धान गर्नु पर्दैनथियो ? तपाईंले पनि पशुपतिमा पित्तलको जलहरी राख्न लगाउनुभयो रे नि ? त्यतिबेला पशुपतिमा पित्तल चढायो भनेर कुर्लिए। यी माओवादी मित्र किन कराउँदै छन् भनेर म विचार गर्दैथिएँ, पछि ३५ क्विन्टल त त्यसैबीचमा भ्याइदिएछन्। चील आयो, चील आयो, चील आयो भन्यो, यता कुखुरो चाहिँ कर्याककुरुक पार्नु रहेछ। तपाईं एकातिर यो सरकारले देश बर्बाद पार्यो भन्नुहुन्छ, अर्कातिर फेर्ने दौडमा छैन भन्नुहुन्छ। यो विरोधाभाष भएन ? हामीसँग ८० सिट छ, १ सय ३८ सिट चाहिन्छ। हामीले भनेर हुने होइन। विभिन्न शक्ति यसमा लागेका हुन्छन्। देशभित्रका मात्र हुने हो भने हामी ठेगान लगाउन सक्छौं। यहाँ त अन्य शक्तिहरू छन्। एक चिजमात्रै प्रयोग हुँदैन। त्यस स्थितिमा सरकार बनाउँछुबनाउँछु, खेल्छुखेल्छु भनेर केही हुनेवाला छैन। अहिलेको परिस्थिति अत्यन्तै नाजुक छ। देशको सामाजिक, आर्थिक, राजनीतिक, सांस्कृतिक, वैदेशिक, वातावरणीय कुनै कुरामा पनि सन्तुष्टि जनाउने ठाउँ छैन। हामीले भनेका छौं, यो सरकार एक मिनेट रहन लायक छैन। तर, फेर्नुपर्छ, फेर्नुपर्छ भनेर मात्र हुन्छ ? १ सय ३८ सिट चाहिन्छ। जम्मा ३२ सिटको दलका नेता पाँचै वर्ष प्रधानमन्त्री हुन्छु भन्न थाल्नुभएको छ, यो शक्तिको स्रोत के होला ? उहाँ कम्फर्टेबल हुनुहुन्छ। सुरुमा उहाँलाई नदिनै खोजिएको थियो। बाह्य शक्तिले पनि उहाँलाई बनाएको होइन। हामीले नै अलिकति नेसनल ट्र्याक मा लैजाऔं भनेर लगेका थियौं, उहाँले त्यसमा हिँड्न मान्नु भएन। लगत्तै हामीलाई सरकारबाट बाहिर निकाल्नुपर्ने, यो देशलाई विकासको बाटोमा जान नदिनुपर्ने शक्ति हाबी भयो। त्यसो भयो भने कुहेको अन्डा पनि बिक्ने भयो, ओइलाएका भन्टा पनि बिक्ने भए। त्यसैका लागि उहाँ कम्फर्टेबल हुँदै जानुभयो। फेरि सत्तामा आउनेमा तपाईं कत्तिको विश्वस्त हुनुहुन्छ ? सत्तामा फर्किने मेरो वैयक्तिक रुचि छैन। किनभने, फेरि म टिक्ने खेल, उनीहरूले हटाउने खेल चल्ला। उनीहरूका यहाँ खटाइएका आन्तरिक प्रतिनिधिहरू सक्रिय भइरहलान्। तिनीहरूसँग मैले पन्जा लडाउने खेल चलिरहला। मभन्दा पछि पनि यो देश बचाउनुपर्छ। म केमा विश्वास गर्छु भने नेपालीका रगतमा पानी बगेको छैन। यहाँ देशभक्तहरू छन्। यो देश किल्ला बनाएर अंग्रेजसँग खुकुरीले तोपसँग लडेर बचाएको हो। नेपालको प्रधानमन्त्री पद किन यति कमजोर, राख्दा राखिने, हटाउँदा हटाइने ? यो राजनीतिक दरिद्रताका कारणले हो। जनता पर्याप्त सचेत नभएर हो। प्रसंग बदलौं, २०८४ को चुनावमा एमाले एक्लै लड्छ ?हामी एक्लै लड्छौं। माओवादी सहकार्य गरौं भनेर आयो भने ?हामी चुनाव एक्लै लड्छौं। कसैले कम्युनिस्ट शक्ति एक हुनुपर्छ भन्यो भने ?कसैले भनेका आदेश मान्ने हामी अरू पार्टीजस्ता होइनौं, अर्काले चलाएका। एमाले अरूबाट सञ्चालित होइन। वाम एकताको सम्भावना ? वाम एकता काफी भएको छ। र, त एमाले सबैभन्दा लोकप्रिय पार्टी बनेको छ। कि साइनबोर्डका वामपन्थी भन्न खोज्नु भएको तपाईंले? माओवादी ? यो कसरी वामपन्थी ? कांग्रेसका पछि लुकेर हिँड्ने, अनि वामपन्थी भन्ने ? वामपन्थीको दुई तिहाइको सरकार ढाल्ने, वामपन्थी हुने ? वैदेशिक शक्तिका लागि कम्फरटेबल हुने, देशभक्त र वामपन्थी भन्ने ? यी सबै हुनुमा ओली फोबिया प्रमुख हो भन्छन् नि ? विदेशी शक्तिदेखि स्वदेशी दलका शीर्ष नेतासम्म ओलीसँग डराउँछन् रे। प्रचण्ड भाग्नुदेखि देउवाले संयुक्त सरकार बनाउन पन्छिनु वा चुनावमा एमालेविरुद्ध सिंगो शक्तिले गठबन्धन गर्नुमा उही ओली फोबिया कारक छ भनिन्छ। आखिर ओलीमा के छ त्यस्तो? यो फोबियाका सम्बन्धमा तपाईंहरू आफैं विश्लेषण गर्नुहोस्। म केही भन्दिनँ। तर, कुछ तो जरुर है। किन केही छ भने यसमा देशभक्तिको पाटो होला। देश हितविपरीत जान नमान्ने मेरो अडानका कारण होला। अर्को कुरा म लोभमुक्त मान्छे हुँ। म देशको मात्र लाभहानि हेर्छु। आफ्नो लाभभानि हेर्दिनँ। मलाई थाहा थियो नि उत्तरतिरबाट बाटो खोल्दा म खुस्काइन्छु भन्ने। ट्रान्सपोर्टट्रान्जिट एग्रिमेन्ट गरेपछि हटाइने कुरा निश्चितै थियो। पछिल्लोपल्ट गुमेको भूभाग सामेल गरेर नक्सा बनाएँ। हाम्रो भूभाग छोड मित्र भनेर पत्राचार गर्नेजस्ता इतिहासका तथ्य सामुन्ने ल्याउन थालेपछि मलाई रहन दिँदैनन् भन्ने अनुमान नगरेको होइन। मेरो भनाइ एउटै छ मित्रले मित्रवत् व्यवहार गर्नुपर्छ। हामी हाम्रा छिमेकी मित्रहरूविरुद्ध कहीँ कतै नराम्रो चिताउँदैनौं। न्यायोचित राम्रो त हाम्रो पनि चिताइदिनु पर्यो नि। पछिल्लो समय राजा ब्युँताउनेदेखि धर्मसम्मका कुरा गर्ने शक्ति सल्बलाएका छन्, एमालेले कसरी लिएको छ ? उद्देश्य आपराधिक छ, कुरा धर्मका। दानपुण्यका कुरा हुन् यी ? काटमार, रक्तपातका कुरा केका धर्मका ? अनि, फलाना धर्मावलम्बीको राज्य बनाउनुपर्छ, अरूको होइन भन्नुपर्छ भन्नेजस्ता कुरा २१औं शताब्दीमा शोभनीय हुन्न। सबैको देश हो। धर्म आफ्नो हो। जहाँसम्म राजतन्त्रको विषय छ, चर्चा गर्न लायककै कुरा छैन। वीरेन्द्रको वंश विनाश हुँदै राजतन्त्र सकिएको हो। राजाको वंशै विनाश भयो भने तन्त्र कसरी रह्यो ? राजाको जेठो छोरा, विवाहित चाहिने परम्परा थियो। वीरेन्द्रका जेठा दाजु रवीन्द्र बिहे नगरेको भनेर हाउस एरेस्ट जस्तै रहे सधैं। कसले खोज्यो ? जेठो छोरोको भन्दा वीरेन्द्र भनियो। अनि, त्यस्तो राजतन्त्रमा खोजेर ल्याएको पात्र राजा ? दीपेन्द्र पनि सिध्याउने, नीराजन पनि सिध्याउने, अनि अर्को खोजेर राजा बनाउने ? त्यतिखेर राजनीतिक नेताहरूको हुतिहारा पाराले ज्ञानेन्द्र राजा भएका हुन्। हुनु हुने कुरा नै होइन। तर, त्यो पनि राम्रै गरेको भए हुने। म मेरो दाजुजस्तो होइन भनेको छ, धम्क्याएको छ। प्रतिगमन गरेको छ। लोकतन्त्र सिध्याउन माओवादीसँग साँठगाँठ गरेको होइन ? माओवादीले देशभरि अभिनन्दन गरेको होइन ? रोल्पा, रुकुम कोही जान नसक्ने, ज्ञानेन्द्र शाह जाँदा को हो त्यो स्वागत गर्ने ? माओवादी होइन ? अर्को प्रसंग, विदेश जाने युवामाथि प्रहरीले गोली चलायो। तपाईं सहभागी भएकै कार्यक्रममा प्रधानमन्त्रीले त्यसलाई प्रहरीद्वारा गरिएको हत्या भन्नुभयो। यो घटनालाई कसरी लिनुभएको छ ? पहिलो त परीक्षाको विवाद आउनै नहुने। अनावश्यक कुरालाई विवादको विषय बनाएर युवाहरूलाई परीक्षा दिन वञ्चित किन गराउनु ? युवाहरूलाई आन्दोलन गर्न लगाउने, एकथरीले समर्थन गर्ने। यहाँ विभिन्न प्रकारका खेलहरू चलिरहेका छन्। युवाहरूले परीक्षा किन दिन नपाउने ? सरकार सहयोगी हुनुपर्नेमा गोली हान्न लगाउने ? अर्को कुरा, यो काण्डको सुरुवात गर्ने मन्त्री को हो ? मन्त्रीले जिम्मा लिनु पर्दैन ? परीक्षा दिन नपाउने विवाद किन खडा गर्यो ? मन्त्री जिम्मेवार छन् कि छैनन् ? मन्त्रीको मातहतमा मन्त्रालय छ कि छैन ? उनले भनेअनुसार चलेको छ कि छैन ? अनि मन्त्री हट्न पर्दैन ? राजीनामा दिन पर्दैन ? घटनामा मन्त्रीको भूमिका छ भन्न खोज्नु भएको हो ? हो नि, अर्को मन्त्री फेरि, हातमा सेट (प्रहरी वाकीटकी) छ। कहाँ जुलुस हुँदैछ थाहा हुँदैन ? अनि सेट लिएरै कसरी जुलुसमा पसेको ? पपुलर मन्त्री वा सरकार भएको भए एउटा कुरा। यस्तो त सरकार छ, मन्त्री झन् हुलमा गएर पस्छन्। त्यो भड्काउन खोजेको होइन ? अटेर गरेको होइन ? बालकुमारी घटनाको निष्पक्ष छानबिन हुन्छ भन्नेमा तपाईं ढुक्क हुनुहुन्छ ?कसरी ढुक्क हुन सकिन्छ ? मन्त्रीहरूले न राजीनामा दिएका छन्, न जिम्मेवारी महसुस गरेका छन्। श्रममन्त्रीले तत्काल राजीनामा दिनुपर्ने होइन ? मन्त्री पदमै रहने अनि निष्पक्ष छानबिनको आशा गर्ने ? छानबिन सानबिन केही हुँदैन। हामीले भनेको हो पहिले मन्त्री निकालौं, छानबिनको वातावरण बनाऔं। पदमा रहँदा मन्त्रीले समितिलाई धम्क्याउन सक्छ। मन्त्रीभन्दा माथिको मान्छे त जाँदैन त्यहाँ छानबिन गर्न। मन्त्री त कायम छ। यो सरकारले निष्पक्ष छानबिन गर्छ भन्नेमा विश्वास भएन। राजीनामा ककसले दिनुपर्छ भन्नुभएको ? यहाँ त प्रधानमन्त्री के, गृहमन्त्री के, पछाडिबाट टिकाउने नेपाली कांग्रेस के ? नेपाली कांग्रेसका सभापति के ? सबै बालकुमारी घटनामा सामेल छन्। कसैले मन्त्रीको राजीनामा मागेर गराएको छैन त ? के अरू मन्त्री बन्न लायक छैन यो देशमा ? यत्रो वितण्डा गर्दा पनि तिनै मन्त्री अपरिहार्य हुने ? तिनै बसिरहने ? बन्दुकले मारिदिने ? बन्दुकको कुन्दाले यसरी हानेको रहेछ। एकचोटीकै करङ मुटु कच्याककुच्चुक भएको छ। तत्काल मृत्यु भएको छ। कस्तो निरंकुश राज छ यहाँ ? कस्तो निर्मम राज छ ? बालकुमारी घटना योजनाबद्ध भएको भन्ने यहाँको बुझाइ हो ? यस परिस्थितिलाई हुँडालेर एमालेले एउटा वितण्डाको स्थिति सिर्जना गरिदियोस् भन्ने पनि छन्। हामी यसको विरुद्धमा छौं। यस्ता खालका काण्डहरू बिल्कुल गलत हुन्। यो आपराधिक क्रियाकलाप हो सरकार देश र जनताको हितको पक्षमा हुनुपर्यो। जीउज्यानको रक्षा गर्नु सरकारको कर्तव्य हो। नमारी नहुने के आइपर्यो ? मन्त्रीको गाडी झन्डा फरफराउँदै किन पठाउनुपर्यो ? इरिटेट गर्न हो ? थोरै प्रसँग बदलौं, संक्रमणकालीन न्यायको कुरा के भइरहेको छ ? तपाईंहरू तीन जना नेता दिनहुँ बालुवाटारमा बसिरहनुभएको छ। भइरहेको छ चाहिँ के ? हामीले के भनिरहेका छौं भने पीडकहरू नै न्यायाधीश छन्। सरकारमा बस्नेहरू न्यायाधीशसरह नै हुन्। जो पीडकहरू हुनुहुन्थ्यो, राज्य पक्षको पीडक, टाउकाको मोल तोक्ने पीडक, दमन गर्ने राज्य पक्षका पीडक। १७ हजार होइन पाँच हजार मारेका हौं भन्नेहरू। जसले बम हान्नुहुन्थ्यो। उहाँहरू नै अहिले सत्तामा बसिरहनुभएको छ। उहाँहरू पीडित होइन, पीडकहरू हो। पीडकहरूले दिने फैसला कस्तो हुन्छ ? शान्ति प्रक्रिया साँच्चै टुंग्याउने हो भने पीडकहरू शासनमा हुनु भएन। त्यो निष्पक्ष हुँदैन। एमाले संक्रमणकालीन न्याय टुंग्याउन चाहन्छ। तर प्रधानमन्त्री स्वयम् त्यसको बाधक बनिरहनुभएको छ। संक्रमणकालीन न्याय टुंग्याउने विषयमा माओवादीले चाहेको के, तपाईंहरू चाहेको के ? केमा कुरा नमिलिरहेको हो ? माओवादीले त चाहेको के हो भने जे भयो भयो, सिध्यो। पीडितलाई पेलपाल गर्दिने। त्यस्तै, गर्ने योजना हो माओवादीको। हामीले पीडित केन्द्रित बनाएर संक्रमणकालीन न्याय टुंग्याऔं भन्दै आएका छौं। पीडितलाई अझै पीडा थप्ने होइन। पीडितले न्याय पाउनुपर्छ। दण्डहीनताको अन्त्य हुनुपर्छ। मानव अधिकारका गम्भीर उल्लंघनमा मेलमिलाप गर्दाखेरी सत्य पहिले स्थापित हुनुपर्यो। सत्य स्थापित भएपछि मेलमिलाप आफैं हुन्छ। यसको मतलव संक्रमणकालीन न्याय टुंगिने अवस्था न्यून हुँदै गएको हो ?त्यो प्रधानमन्त्रीमा भर पर्छ। एमाले त स्पष्ट छ। हामी टुंग्याउन चाहन्छौं। तर प्रचण्डजीहरू पीडा कायम राखेर टुंग्याउन खोज्नुहुन्छ। हामीले पीडाको अन्त्य गरेर टुंग्याउन खोज्छौं। त्यसो हो भने संक्रमणकालीन न्याय अल्झिइरहने नै भयो ? अल्झाइरहनु हुँदैन। पीडित केन्द्रित, पीडितलाई न्याय दिएर शान्ति प्रक्रिया टुंग्याउनपर्छ। ठूल्ठूला काण्डहरू धेरै आए, सेलाए। जस्तैः सुन काण्ड, शरणार्थी काण्ड, ललिता निवास काण्ड आदि। किन यस्तो भइरहेको छ ?सुन काण्डको छानबिनका लागि आयोग बनाउने कुरा भयो। तीन जनाको आयोग बनाउने कुरा थियो। एउटा मान्छे निष्पक्ष तरिकाले काम गर्लाजस्तो पर्यो। दुई जनामात्र आफ्नो मान्छे परेर भएन। उहाँहरूले चार जनाको बनाउनुभयो। अनि आयोगले इन्साफ गर्छ भन्ने कुरै छोड्दिनुस् न। अर्को, भुटानी शरणार्थीहरू नेपाल आए। तिनीहरूको समस्या समाधान गर्नुपर्छ। त्यसका लागि मैले जर्जबुससँग कुरा गरिनँ कि कोन्डालिसा राइससँग कुरा गरिन कि कहाँ कुरा गरिनँ ? सबै एग्रिमेन्ट गरेर लैजाने कुरा भयो। यो २००६ को कुरा हो। अन्डरस्ट्यान्डिङ बनेपछि २००८ बाट हामीले पठाउन सुरु गर्यौं। पहिले अमेरिकाले ६० हजार लिने र बाँकी लिन मेरिकाले नै पहल गरिदिने हामीबीच सहमति भएको थियो। केही काण्डको सुई त तपाईंतिर पनि घुमेको थियो भन्छन् नि ? मैले त शरणार्थी मात्र पठाएको हुँ। कसैले गैरशरणार्थी पठाएको छ भने जवाफदेही ऊ हो। ऊ जान्दछ त्यो कुरा। अनि केपी ओलीतिर सोझियो भन्याछन्, वाइडबडीको कुरा गरेका छन्। वाइडबडी त मैले गरेकै होइन नि। अन्तिम किस्ता तिर्न बाँकी थियो। त्यो नतिरेर भयो त ? पहिल्यै सहमति भएको किस्ता न तिरेको हो। बढाएर किस्ता तिरेर कमिसन खाएको छैन। गिरीबन्धु टीस्टेटको कुरा ?उहाँहरूले एकपल्ट ५१ बिघा दिनुभयो। एकपटक १९ बिघा दिनुभयो। कमिसन खाएर दिनुभयो। अख्तियारले यसै दिन मिल्दैन, कानुन बनाएरमात्र दिन मिल्छ भन्यो। दिने नदिने आफ्नो ठाउँमा छ तर कानुन त बनाउनु पर्यो। मैले कानुन बनाइदिएँ, नियमावली बनाइदिएँ। अनि कसैले खान नपाओस् भनेर विधि बनाइदिएँ। अनि त्यो रोकियो। अन्त्यमा, राष्ट्रियसभा निर्वाचनका लागि एमालेको तयारी के छ ?हाम्रो भोट अलिक कम छ। अरूले साथ दिए हामी केही जित्छौं। साथ दिएन भने जित्दैनौं।  अखण्ड भण्डारीकमलदेव भट्टराईशम्भु कट्टेलसुरेन्द्र काफ्ले"
पीडितलाई पेलेर संक्रमणकाल टुंगिँदैन,"बेइमानीको शृंखला शेरबहादुर देउवाजीले डेढ वर्ष कुर्सीमा विराजमान भइसकेपछि चुनावपछि प्रचण्डलाई प्रधानमन्त्री बनाउँछु भनेकै हो। त्यसमा सर्लक्क बेइमानी गर्यो कांग्रेसले। मध्यावधिमा जान नदिन प्रचण्डलाई प्रधानमन्त्री बनाइयो। तर, उहाँले इमान धान्न सक्नुभएन। कोशीमा ८ सिट भएको शेखर कोइराला समूहबाट केदार कार्कीजीलाई ४० सिटको हामीले मुख्यमन्त्री बनायौं। त्यहाँ पनि बेइमानी नै भयो। सिन्दूर हाम्रो, पोते अर्काको खोइ त त्यत्रो सुन ? ३५ क्विन्टल सुन तस्करी रे, पहिला कहिल्यै सुन्नुभएको थियो ? समातिएको मान्छे १४ केजी पक्राउ पर्यो, १ सय ३८ केजी त हामीले पहिल्यै निकास गरिसक्यौं भन्छ। सुनसहित समातिएको मान्छे छ, राजस्व अनुसन्धान लगेर सानो कागज गरेर छाडिन्छ। अनुसन्धान गर्नु पर्दैन थियो ? पशुपति जप्दै, सुन हडप्दै त्यतिबेला पशुपतिमा पित्तल चढायो भनेर कुर्लिए। यी माओवादी मित्र किन कराउँदै छन् भनेर म विचार गर्दै थिएँ, पछि ३५ क्विन्टल त त्यसैबीचमा भ्याइदिएछन्। चील आयो, चील आयो, चील आयो भन्यो, यता कुखुरोचाहिँ कर्याककुरुक पार्नु रहेछ। त्यसै सरकार बन्दैन हामीसँग ८० सिट छ, १ सय ३८ सिट चाहिन्छ। हामीले भनेर हुने होइन। विभिन्न शक्ति यसमा लागेका हुन्छन्। देशभित्रका मात्र हुने हो भने हामी ठेगान लगाउन सक्छौं। यहाँ त अन्य शक्तिहरू छन्। एक चिजमात्रै प्रयोग हुँदैन। त्यस स्थितिमा सरकार बनाउँछुबनाउँछु, खेल्छुखेल्छु भनेर केही हुनेवाला छैन। नाम मात्र वाम माओवादी ? यो कसरी वामपन्थी ? कांग्रेसका पछि लुकेर हिँड्ने, अनि वामपन्थी भन्ने ? वामपन्थीको दुईतिहाइको सरकार ढाल्ने, वामपन्थी हुने ? वैदेशिक शक्तिका लागि कम्फरटेबल हुने, देशभक्त र वामपन्थी भन्ने ? ओली फोबिया ? केही त छ फोबियाका सम्बन्धमा तपाईंहरू आफैं विश्लेषण गर्नुहोस्। म केही भन्दिनँ। तर, कुछ तो जरुर है। किन केही छ भने यसमा देशभक्तिको पाटो होला। देश हितविपरीत जान नमान्ने मेरो अडानका कारण होला। अर्को कुरा म लोभमुक्त मान्छे हुँ। म देशको मात्र लाभहानी हेर्छु। राजा र धर्म : बेकारका बकबासउद्देश्य आपराधिक छ, कुरा धर्मका। दानपुण्यका कुरा हुन् यी ? काटमार, रक्तपातका कुरा केका धर्मका ? जहाँसम्म राजतन्त्रको विषय छ, चर्चा गर्न लायककै कुरा छैन। वीरेन्द्रको वंश विनाश हुँदै राजतन्त्र सकिएको हो। राजाको वंशै विनाश भयो भने तन्त्र कसरी रह्यो ? त्यतिखेर राजनीतिक नेताहरूको हुतिहारा पाराले ज्ञानेन्द्र राजा भएका हुन्। बालकुमारी काण्ड : मन्त्री जिम्मेवार यो काण्डको सुरुवात गर्ने मन्त्री को हो ? मन्त्रीले जिम्मा लिनुपर्दैन ? परीक्षा दिन नपाउने विवाद किन खडा गर्यो ? मन्त्री जिम्मेवार छन् कि छैनन् ? अर्को मन्त्री फेरि, हातमा सेट (प्रहरी वाकीटकी) छ। कहाँ जुलुस हुँदैछ थाहा हुँदैन ? अनि सेट लिएरै कसरी जुलुसमा पसेको ? यस्तो त सरकार छ, मन्त्री झन् हुलमा गएर पस्छन्। त्यो भड्काउन खोजेको होइन ? अटेर गरेको होइन ? न्यायपछि संक्रमणकालीन न्यायजसले बम हान्नुहुन्थ्यो। उहाँहरू नै अहिले सत्तामा बसिरहनुभएको छ। उहाँहरू पीडित होइन, पीडकहरू हो। पीडकहरूले दिने फैसला कस्तो हुन्छ ? हामीले पीडित केन्द्रित बनाएर संक्रमणकालीन न्याय टुंग्याऔं भन्दै आएका छौं। पीडितले न्याय पाउनुपर्छ। दण्डहीनताको अन्त्य हुनुपर्छ। सत्य स्थापित भएपछि मेलमिलाप आफैं हुन्छ। पहिचानको व्यापार पहिचानको व्यापार माओवादीले सुरुवात गरेको हो। अहिले माओवादी मै व्यापारी हुँ भन्न सक्दैन। आफैं खालमा बस्दैन, तर च्याखे थाप्छ। ( एमाले अध्यक्ष केपी शर्मा ओलीले अन्नपूर्ण पोस्ट्सँग गरेको कुराकानीको सम्पादित अंश)"
कहाँकहाँ लगानी गर्छन् जीवन बिमा कम्पनी ?,"काठमाडौं : नेपालको बीमा क्षेत्र तथा बीमा कम्पनी कति बलिया र सुरक्षित छन् भनेर अनुमान गर्ने धेरै आधार मध्ये एउटा हो, उनीहरूले गर्ने लगानी। बिमितबाट संकलित शुल्कबाट ती कम्पनीहरूले गर्ने लगानीको स्थितिलाई हेरेर पनि आकलन गर्न सकिन्छ, उनीहरूको वास्तविक स्थिति। नेपाल बीमा प्राधिकरणले सार्वजनिक गरेको चालु आवको पहिलो त्रैमासिक तथ्यांकलाई नै आधार मान्दा पनि बिमा कम्पनीहरूको लगानीको रोजाई जोखिमयुक्तमा क्षेत्र नभई सुरक्षित क्षेत्र देखिन्छ। प्राधिकरणले लगानीको सीमा तोके पनि बीमा कम्पनीहरूको लगानीको रोजाई बैंक तथा वित्तीय संस्थामा राखिने मुद्दती निक्षेप रहेको पाइन्छ। उनीहरूले गर्ने कुल लगानीको हिस्सामा मुद्दती निक्षेपकै अंश बढी छ। हाल १४ जीवन बिमा कम्पनी र १४ वटै निर्जीवन बिमा सञ्चालनमा छन्। धितोपत्रको दोस्रो बजारमा किनबेच हुने बिमा कम्पनीको सेयर मूल्यका आधार उनीहरूले दिने प्रतिफल, सेयरको आपूर्ति आदि भएपनि बिमा कम्पनीले कुन क्षेत्रमा लगानी गरेर नाफा आर्जन गर्छन् भन्ने बुझ्न पनि उत्तिकै जरुरी रहन्छ। सामान्यतया, बैंकहरू, जलविद्युत कम्पनीको तुलनामा बीमा कम्पनीको सेयर मुल्य उच्च नै देखिन्छ। ती कम्पनी भित्रि रुपमा कत्तिको बलिया छन् भन्ने एउटा आधार उनीहरूको लगानी कुन क्षेत्रमा छ भन्ने हुन सक्छ। सरकारी ऋणपत्रमा लगानी न्यून नेपाल बिमा प्राधिकरणले जीवन बिमकको लगानी निर्देशन २०७९ अनुसार गर्न सीमा तोकिदिएको छ। सोही आधारमा रहेर बिमा कम्पनीले न्यूनतमदेखि अधिकतम लगानीको दायरा बढाउन पाउने छन्। जीवन बिमा कम्पनीहरूले नेपाल सरकार, प्रदेश र स्थानीय सरकार वा नेपाल राष्ट्र बैंकको बचतपत्र वा ऋणपत्रमा न्यूनतम २५ प्रतिशतसम्म लगानी गर्न पाउने व्यवस्था छ। सोहीअनुसार यसमा सञ्चालनमा रहेका १४ बिमा कम्पनीमध्ये ५ वटाले मात्रै लगानी गरेका छन्। जसमा सरकारी स्वामित्वको राष्ट्रिय बिमा संस्थान (हाल राष्ट्रिय जीवन बिमा कम्पनी) ले २५ करोड रुपैयाँ, लाइफ इन्स्योरेन्स कर्पोरेसनले १ अर्ब ३७ करोड मेट लाइफले १ अर्ब ६८ करोड, एसियन लाइफले ६२ करोड, सन् नेपालले ७ करोड ८० लाख रुपैयाँ लगानी गरेका छन्। तर यसबाहेकका ९ जीवन बिमा कम्पनीहरूले भने कुनै पनि सरकारी ऋणपत्र तथा बचतपत्रमा लगानी गरेका छैनन्। जबकि यस्ता ऋणपत्रको लगानी भने सुरक्षित मानिन्छ। मुद्दती निक्षेपमै ढुक्क बिमा कम्पनीहरू बिमा कम्पनीहरूले बढी सुरक्षित ठान्ने वाणिज्य बैंकको मुद्दती निक्षेपमा भने आकर्षण छ। सबै जीवन बिमा कम्पनीले यसमा अधिकतम सीमासम्म लगानी गरेका छन्। प्राधिकरणले मुद्दती निक्षेपको लगानी न्यूनतम ३० प्रतिशतसम्म अनिवार्य गरेको छ तर अधिकतम नतोकेकाले यसमा अधिक आकर्षण छ। सबै कम्पनीबाट वाणिज्य बैंक र पूर्वाधार विकास बैंकमा कुल ४ खर्ब १९ अर्ब ६ करोड ९५ लाख रुपैयाँ रकम मुद्दती निक्षेपमा लगानीमा छ। यस्तै, विकास बैंकमा पनि बिमा कम्पनीले ३९ अर्ब ३६ करोड ७४ लाख र वित्त कम्पनीहरूमा ६ अर्ब ९१ करोड २२ लाख रुपैयाँबराबर मुद्दती निक्षेपमा लगानी गरेका छन्। यो पोर्टफोलियोमा जोखिम कम भएको र निश्चित रूपमा निक्षेपबापतको ब्याज नियमित आउने भएकाले यसमा बढी लगानी गरेको पाइन्छ। जसअन्तर्गत वाणिज्य बैंकहरूमा मात्रै राष्ट्रिय बिमा संस्थानले ३ अर्ब २८ करोड रुपैयाँ लगानी गरेको छ। यसैगरी नेसनल लाइफले ४४ अर्ब ४ करोड ६७ लाख, नेपाल लाइफले १ खर्ब २४ अर्ब ९५ करोड, लाइफ इन्स्योरेन्स कर्पोरेसन (नेपाल) ले ७१ अर्ब १० करोड, मेट लाइफले २४ अर्ब ६८ करोड, एसियन लाइफले २३ अर्ब ४९ करोड, आईएमई लाइफले ८ अर्ब १४ करोड ७५ लाख, सन नेपालले ६ अर्ब ६१ करोड, रिलायबल नेपालले ८ अर्ब ४४ करोड, सिटिजन्स लाइफले १० अर्ब ११ करोड, सूर्यज्योतिले १८ अर्ब ४२ करोड २६ लाख, सानिमा रिलायन्सले ९ अर्ब ५५ करोड ८५ लाख, हिमालयन लाइफले ३५ अर्ब ८७ करोड र प्रभु महालक्ष्मी लाइफले ८ अर्ब ४ करोड रुपैयाँबराबरको वाणिज्य बैंकहरूमा मुद्दती निक्षेपको रूपमा लगानी गरेका छन्। यससँगै केही बिमा कम्पनीहरूले पूर्वाधार बैंकको मुद्दती निक्षेपमा समेत लगानी गरेका छन्। यससँगै बिमा कम्पनीहरूले विकास बैंक तथा वित्तीय संस्थाको मुद्दती निक्षेपमा अधिकतम १० प्रतिशतसम्म लगानी गर्न पाउने व्यवस्था छ। यसबाहेक ग वर्गको वित्तीय संस्थाको मुद्दती निक्षेपमा पनि बिमा कम्पनीहरूले अधिकतम ५ प्रतिशतसम्म लगानी गर्न पाउँछन्। तथ्यांक हेर्दा बिमा कम्पनीहरूले मुद्दती निक्षेपको लगानीलाई सुरक्षित ठानेर अधिकतम सीमासम्मको लगानी गरेका छन्। बिमा कम्पनीको घरजग्गामा लगानी शून्य जीवन बिमा कम्पनीहरूले घर जग्गामा बढीमा १० प्रतिशतसम्म मात्रै लगानी गर्न पाउँछन्। तर यो क्षेत्र बढी जोखिमयुक्त भएकाले जीवन बिमा कम्पनीहरू लगानी गर्न हच्किएका छन्। प्राधिकरणको चालू आवको पहिलो त्रैमासिक वित्तीय प्रतिवेदनअनुसार घरजग्गामा जीवन बिमा कम्पनीको लगानी शून्य छ। यस्तै, बिमा कम्पनीहरूले लगानीको अधिकतम १० प्रतिशतसम्म सूचीकृत पब्लिक कम्पनीको साधारण सेयरमा गर्न पाइने व्यवस्था छ। यसमा पनि बिमा कम्पनीहरूले भरपूर लगानी गरेका छन्। यद्यपि चालू आवको असोजसम्ममा १३ कम्पनीले यसमा लगानी गरिरहँदा मेट लाइफले भने गरेको छैन। यस्तै बिमा कम्पनीहरूले वाणिज्य बैंक, विकास बैंक र वित्त कम्पनीको अग्राधिकार सेयर, बन्ड, डिबेन्चर र ऋणपत्रमा अधिकतम ३० प्रतिशतसमम लगानी गर्न सक्छन्। यसमा पाँच कम्पनीको भने लगानी गरेका छैनन्। जसमा नेसनल लाइफ, नेपाल लाइफ, मेट लाइफ, एसियन लाइफ र आईएमई लाइफले उक्त क्षेत्रमा लगानी गरेका छैनन्। तर राष्ट्रिय बिमा संस्थानले मात्रै ५ अर्ब ५१ करोड ७४ लाख रुपैयाँ लगानी गरेको छ। यसैगरी लाइफ इन्स्योरेन्स कर्पोरेसन (नेपाल)ले १२ अर्ब १५ करोड ५५ लाख, सन् नेपालले ७८ करोड ७० लाख रुपैयाँ, रिलायवल नेपालले १ अर्ब ८५ करोड, सिटिजन्स लाइफले ४ अर्ब ४ करोड, सूर्यज्योतिले ५ अर्ब ३९ करोड ८१ लाख, सानिमा रिलायन्सले २ अर्ब ९४ करोड ७३ लाख, हिमालयन लाइफको ९ अर्ब ७६ करोड र प्रभु महालक्ष्मी लाइफले १ अर्ब ४७ करोड ८९ लाख रुपैयाँबराबरको लगानी भएको छ। यसैगरी, बिमा कम्पनीले सूचीकृत पब्लिक कम्पनीको बोन्ड, डिबेन्चर र ऋणपत्रमा बढीमा २० प्रतिशतसम्म लगानी गर्न पाउँछन्। यस्तो लगानीमा चार कम्पनीको मात्रै लगानी गरेका छन्। यसमा नेसनल लाइफले ७ अर्ब ७४ करोड ६३ लाख, नेपाल लाइफले ४ अर्ब ५३ करोड ४९ लाख, एसियन लाइफ ६ अर्ब ३२ करोड र आईएमई लाइफले २ अर्ब ४१ करोड बराबरको लगानी गरेका छन्। यसबाहेकका १० कम्पनीको लगानी भने यस्ता ऋणपत्रमा छैन। न्यून रोजाइमा उत्पादनमूलक क्षेत्र बिमा कम्पनीहरूले कृषि उत्पादन तथा वितरण, शीत भण्डार गृह, पर्यटन उद्योग, जलविद्युत्, सौर्य ऊर्जा, विकीरणीय ऊर्जा परियोजना, केबलकार, सडक, विद्युत् प्रसारण लाइन, शिक्षा र स्वास्थ्य क्षेत्रमा अधिकतम १० प्रतिशतसम्म लगानी गर्न पाउँछन्। तर यस्ता लगानीमा पनि बिमा कम्पनीहरूको खासै रोजाइ पर्न सकेको देखिँदैन। यद्यपि ६ वटा जीवन बिमा कम्पनीहरूले भने थोरबहुत लगानी गरेका छन्। राष्ट्रिय बिमा संस्थान, एसियन लाइफ, सन् नेपाल सिटिजन्स लाइफ, सानिमा रिलायन्स र प्रभु महालक्ष्मी लाइफ इन्स्योरेन्सले लगानीमा चासो देखाएका छन्। यी ६ वटा कम्पनीले सो क्षेत्रमा ७ अर्ब ९ करोड ७० लाख ६९ हजार रुपैयाँबराबरको मात्रै लगानी गरेका छन्। यता नागरिक लगानी कोष र म्युचुअल फन्डमा बिमा कम्पनीहरूले बढीमा पाँच प्रतिशतसम्म लगानी गर्न पाउने व्यवस्था छ। यसमा भने जीवन बिमा कम्पनीहरूको लगानी आकर्षण छ। मेट लाइफबाहेकका सबै कम्पनीले अधिकतम सीमा आसपासमा रहेर टम्मै लगानी गरेका छन्। जसले गर्दा १३ कम्पनीबाट नागरिक लगानी कोष र म्युचुअल फन्डमा १ अर्ब ७६ करोड ५ लाख ४२ हजार रुपैयाँबराबरको लगानी रहेको छ। यससँगै इन्भेस्टमेन्ट कम्पनीहरूको सेयर पनि अधिकतम ५ प्रतिशतसम्म किन्न पाइने व्यवस्था छ। तर यसमा हिमालयन लाइफ इन्स्योरेन्सबाहेकका अन्य कम्पनीले लगानी गर्न रुचि देखाएका छैनन्। विविधीकरण गर्ने कम्पनीको लगानीमा जोखिम कम कम्पनीहरूले जोखिमरहित लगानीको विविधीकरण गरेका छन् भने ती कम्पनी जोखिमरहित हुने नेपाल बिमा प्राधिकरणका कानुन शाखा प्रमुख शाम्भराज लामिछाने बताउँछन्। यद्यपि प्राधिकरणले बिमकको लगानीसम्बन्धी निर्देशिकाले लगानीको सीमा तोकेको छ। वास्तवमा कम्पनीले लगानी एउटै क्षेत्रमा मात्रै बढी केन्द्रित भएर गर्न नहुने उनको भनाइ छ। लगानी विविधीकरण गर्दा एउटै बास्केटमा धेरै हाल्नु हुँदैन। लगानी तोकिएका विभिन्न क्षेत्रमा बाँड्नु पर्छ। साथै लगानी गरेको क्षेत्र पनि कत्तिको उचित छ भनेर लगानीकर्ताले हेर्दा भविष्यलाई राम्रै हुन्छ, लामिछानेले अन्नपूर्ण पोस्टसँग भने, बीमा कम्पनीले सरकारको बचतपत्रमा गरेको लगानी शतप्रतिशत सुरक्षित हुन्छ। यस्तै, बैंक तथा वित्तीय संस्थामा मुद्दती निक्षेपमा लगानीको रूपमा राखेको छ भने पनि धेरै नै सुरक्षित मानिन्छ। तर रियल स्टेट (घर जग्गामा) पनि लगानी गरेका छन् यो भने अलि जोखिमयुक्त मानिन्छ। उनका अनुसार यससँगै निजी कम्पनीहरूमा पनि बिमा संस्थाहरूले लगानी गरेकाले यसलाई अलि जोखिमको रूपमा लिइन्छ। अहिले बिमा प्राधिकरणले हवाईजस्ता सेवा क्षेत्रमा पनि लगानी गर्न दिएको छ। जस्तै एसियन लाइफ इन्स्योरेन्सले यती एयरलाइन्समा लगानी गरेको छ। यो क्षेत्रमा गरेको लगानी पनि अलि जोखिम नै ठानिन्छ। नेपालका लागि एयरलाइन्सको बिजनेस अलि मुस्किल नै छ, उनले थपे। एउटा लगानीकर्ताले इन्स्योरेन्सको जोखिम क्षेत्रमा कत्तिको लगानी गरेका छन् र सुरक्षित छन् भनेर हेर्न सकिने उनले सुझाए।"
भारतीय विदेशमन्त्रीको भ्रमणबाट १० हजार मेगावाट विद्युत निर्यातको ग्यारेण्टी भयो : प्रधानमन्त्री,"रामेछाप : प्रधानमन्त्री पुष्पकमल दाहाल 'प्रचण्ड'ले भारतीय विदेशमन्त्री एस जयशंकरको नेपाल भ्रमणबाट १० हजार मेगावाट विद्युत निर्यातको ग्यारेण्टी भएको बताएका छन्। बिहीबार दिउँसो रामेछापको बेथान पानीघाटमा आयोजित सत्ताइसौं बेथान वीरता दिवस, शहिद स्तम्भ उद्घाटन तथा शहिद परिवार सम्मान कार्यक्रममा बोल्दै प्रधानमन्त्री दाहालले नेपाल र भारतबीच बिजुली निर्यातसम्बन्धी दीर्घकालीन सहमतिपत्रमा हस्ताक्षर भएपछि यस्तो बताएका हुन्। बिहीबार दिउँसो सिंहदरबारमा ऊर्जा,जलस्रोत तथा सिँचाइ मन्त्रालयमा मन्त्री शक्तिबहादुर बस्नेतको उपस्थितिमा दुई देशका सचिवले दीर्घकालीन ऊर्जा व्यापारसम्बन्धी सहमतिपत्रमा हस्ताक्षर गरेका थिए। बिजुली निर्यातसम्बन्धी द्विपक्षीय सहमतिपत्रमा नेपालका तर्फबाट ऊर्जा, जलस्रोत तथा सिँचाइ मन्त्रालयका सचिव गोपाल सिग्देल र भारतका ऊर्जासचिव पङ्कज अग्रवालले हस्ताक्षर गरेका थिए। प्रधानमन्त्री दाहालले भने, 'भारतीय विदेशमन्त्रीको नेपाल भ्रमणले १० वर्षमा १० हजार मेगावाट विद्युत निर्यातको ग्यारेण्टी भएको छ। सम्झौता नेपाल  भारत र बंगलादेशसँग पनि विद्युत् व्यापार गर्न कोशेढुङ्गा सावित हुनेछ।' प्रधानमन्त्री दाहाल गत जेठमा भारत भ्रमणका क्रममा भारतीय प्रधानमन्त्री नरेन्द्र मोदीसँग यस विषयमा सहमति भएको थियो । रामेछाप जानुअघि प्रधानमन्त्री दाहाल र नेपाल भ्रमणमा रहेका भारतीय विदेश मन्त्री एस जयशंकरबीच भेट भएको थियो। भेटका क्रममा उनीहरूबीच द्विपक्षीय सहकार्य र आपसी हितका विविध विषयमा छलफल भएको प्रधानमन्त्रीको सचिवालयले जनाएको छ । यसैगरी प्रधानमन्त्री दाहालले जनयुद्धको शान्तिपूर्ण शान्तिपूर्ण रूपान्तरणसँगै क्रान्तिको स्वरूप फेरिएको बताएका थिए। कार्यक्रममा प्रधानमन्त्रीले भने,'जनयुद्ध देशको मुक्ति र परिवर्तनका निम्ति महान् विद्रोह थियो। त्यतिबेला हामीसँग ठूलो शक्ति थिएन,तर महान् विचार थियो,ऐतिहासिक लक्ष्य थियो। त्यसका आधारमा नेपालको क्रान्तिले गुणात्मक उचाइ प्राप्त गर्यो। त्यसले नै देशमा महान् परिवर्तन सम्भव भएको हो।' प्रधानमन्त्रीले वर्तमान सरकार देश र जनताको हितलाई केन्द्रमा राखेर काम गरिरहेको उनको भनाइ छ।"
कांग्रेसले बोलायो कार्यसम्पादन समितिको बैठक,काठमाडौं: नेपाली कांग्रेसले केन्द्रीय कार्यसम्पादन समितिको बैठक बोलाएको छ। शनिबार दिउँसो १ बजे बस्नेगरी पार्टी कार्यालय ललितपुरमा बैठक बोलाएको मुख्य सचिव कृष्णप्रसाद पौडेलले जानकारी दिएका छन्। बैठकमा आसन्न राष्ट्रियसभा निर्वाचनबारे छलफल हुने जनाइएको छ। बैठकमा केन्द्रीय कार्यसम्पादन समितिका पदाधिकारी एवं सदस्यहरूलाई अनिर्वाय उपस्थितका लागि अनुरोध गरिएको छ।
रुस र युक्रेनको श्रम स्वीकृतिमा रोक,"काठमाडौं : सरकारले रुस र युक्रेनको श्रम स्वीकृतिमा रोक लगाएको छ। वैदेशिक रोजगार विभागले विज्ञप्ति जारी गर्दै युद्धग्रस्त रुस र युक्रेनको श्रम स्वीकृतिमा रोक लगाएको जानकारी दिएको छ। नेपालीहरू रुसी सेनामा भर्ना भई ज्यान गुमाउनुपरेको तथ्यलाई मध्यनजर गर्दै सरकारले श्रम स्वीकृतिमा रोक लगाएको हो। 'रसिया तथा युक्रेनबीच युद्ध भइरहेको र नेपाली नागरिकहरू रुसी सेनामा भर्ना भई युद्धमा दुःखद निधन भएको सन्दर्भमा अध्ययन तथा छानविन भइरहेकाले वैदेशिक रोजगारीको सिलसिलामा संस्थागत वा व्यक्तिगतरूपमा नेपाली नागरिक रसिया जाँदा हुनसक्ने थप क्षतिलाई न्युनीकरण गर्न र यस विषयलाई मध्यनजर गरी हाललाई अर्को व्यवस्था नभएसम्म रसिया र युक्रेनका लागि श्रम स्वीकृति स्थगन गरिएको छ,' विज्ञप्ति जारी गर्दै विभागले भनेको छ। रुसी सेनामा भर्ना भएका हालसम्म १० जना नेपालीको मृत्यु भइसकेको छ भने चार जनालाई युक्रेनले बन्दी बनाएको छ। परराष्ट्र मन्त्रालयले मृतकहरूको शव नेपाल पठाउन र बन्दी बनाइएकालाई रिहा गर्न पहल गरिरहेको बताएको छ।"
नेपालभारत संयुक्त आयोगको बैठक सकियो,"काठमाडौं : नेपालभारत संयुक्त आयोगको बैठक सकिएको छ। काठमाडौंको याक एण्ड यति होटलमा भएको बैठक सकिएको हो। बैठकमा ऊर्जा, व्यापारलगायत विषयमा द्विपक्षीय छलफल भएको छ। बैठकमा नेपालभारत सम्बन्धनका बहुआयामिक पक्षमा छलफल भएको थियो। बैठकमा सहभागी हुन भारतीय विदेशमन्त्री एस जयशंकरसहितको टोली आजै नेपाल आइपुगेको थियो। बैठक परराष्ट्रमन्त्री एनपी साउद र भारतीय समकक्षी जयशंकरको संयुक्त अध्यक्षतामा बसेको थियो। नेपालभारत संयुक्त आयोगको यो सातौं बैठक हो।"
नेपालले बनाएको स्याटलाइट प्रक्षेपण गर्न भारतले सहयोग गर्ने,"काठमाडौं : नेपालले बनाएको स्याटलाइट प्रक्षेपण गर्न भारतले सहयोग गर्ने भएको छ। काठमाडौंमा आयोजित नेपालभारत संयुक्त आयोगको बैठकमा नेपालमा बनेको स्याटलाइटलाई प्रक्षेपण गर्ने विषयमा सहमति भएको छ। परराष्ट्र मन्त्रालयका प्रवक्ता अमृतबहादुर राईले नेपालमा बनेको स्याटलाइट भारतको सहयोगमा प्रक्षेपण गर्ने विषयमा सहमति भएको बताए। 'नेपालले बनाएको स्याटलाइटलाई भारत सरकारको सहयोगमा प्रक्षेपण गर्ने विषयमा बैठकमा सहमति जुटेको छ। छिट्टै नेपालको स्याटलाइट प्रक्षेपण गर्नेछौं,' उनले भने। बैठकमा चार बुँदे सम्झौता पत्रमा हस्ताक्षरसमेत भएको छ। जसमा १० वर्षमा १० हजार मेगावाट बिजुली भारतलाई निर्यात गर्ने, नेपालले बनाएको स्याटलाइट भारतको सहयोगमा प्रक्षेपण गर्नेलगायत रहेका छन्।"
राष्ट्रियसभा उम्मेदवार छान्न कांग्रेसको कार्यसम्पादन समितिको बैठक शनिबार,काठमाडौं : नेपाली कांग्रेसको केन्द्रीय कार्यसम्पादन समितिको बैठक पुस २१ गते शनिबार केन्द्रीय कार्यालय सानेपामा हुने भएको छ। पार्टीका मुख्यसचिव कृष्णप्रसाद पौडेलले मुलुकको समसामयिक राजनीतिक घटनाक्रम र राष्ट्रियसभाको निर्वाचनका सन्दर्भमा छलफल गर्न बैठक आह्वान गरिएको बताए। पार्टीले केन्द्रीय कार्यसम्पादन समितिको बैठकमा उपस्थित हुन पार्टी पदाधिकारी एवं सदस्यलाई अनुरोध गरेको छ।
भूकम्पबाट क्षति भएको संरचना पुनःनिर्माण गर्न भारतले एक हजार करोड सहयोग गर्ने,"काठमाडौं : जाजरकोट र रुकुम पश्चिममा भूकम्पले क्षति पुर्याएको संरचना पुनःनिर्माणका लागि भारतले एक हजार करोड सहयोग गर्ने भएको छ। काठमाडौंमा आयोजित नेपालभारत संयुक्त आयोगको बैठकमा भारतले भूकम्पबाट भत्किएको संरचना पुनःनिर्माणका लागि एक हजार करोड सहयोग गर्ने विषयमा सहमति भएको हो। परराष्ट्र मन्त्रालयका प्रवक्ता अमृतबहादुर राईले बैठकमा चार बुँदे सम्झौता पत्रमा हस्ताक्षरसमेत भएको बताए। जसमा १० वर्षमा १० हजार मेगावाट बिजुली भारतलाई निर्यात गर्ने, नेपालले बनाएको स्याटलाइट भारतको सहयोगमा प्रक्षेपण गर्नेलगायत रहेका छन्। बैठकमा तीन वटा १३२ केभीको अन्तरदेशीय प्रसारणलाइनको उद्घाटन भएको प्रवक्ता राईले बताए। बैठकमा नेपाल र भारतको समग्र विषयमा समीक्षा हुनुको साथै आगामी दिनमा यसलाई कसरी सुदृढ बनाउँदै लैजाने विषयमा छलफल भएको उनले बताए।"
भारतीय विदेशमन्त्रीले भेटे राजनीतिक दलका शीर्ष नेताहरू,"काठमाडौं : नेपाल भ्रमणमा रहेका भारतीय विदेशमन्त्री एस जयशंकरले राजनीतिक भेटवार्ता गरेका छन्। बिहीबार काठमाडौंको एक होटलमा विदेशमन्त्री जयशंकरले कांग्रेस सभापति शेरबहादुर देउवा, एमाले अध्यक्ष केपी शर्मा ओली, नेकपा एकीकृत समाजवादीका अध्यक्ष माधव कुमार नेपाल, लोसपा अध्यक्ष महन्थ ठाकुर, जसपा अध्यक्ष उपेन्द्र यादवलगायतका नेताहरूसँग भेटवार्ता गरेका हुन्। भेटपछि एमाले विदेश विभाग प्रमुख राजन भट्टराईले नेपाल भारत सहमतिलगायत दुई पक्षीय सम्बन्धका बारेमा कुराकानी भएको जानकारी दिए। नेपालको आर्थिक विकासको बाटोमा आवश्यकता अनुसारको सहयोग मित्र राष्ट्रबाट हुने अपेक्षा गरिएको उनले बताए। त्यस्तै कांग्रेस सभापति देउवासँगको भेटमा दुईपक्षीय सम्बन्धलगायतका विषयमा छलफल भएको थियो। नेताहरुको भेटका क्रममा भारतीय विदेशमन्त्री जयशंकरले नेपालसंगको सम्बन्धलाई थप उचाईमा लैजान प्रयत्न गर्ने धारणा राखेका थिए।"
नेपाल र भारतबीच चार बुँदे सम्झौता पत्रमा हस्ताक्षर,"काठमाडौं : नेपाल र भारतबीच चार बुँदे सम्झौता पत्रमा हस्ताक्षर भएको छ। काठमाडौंमा सम्पन्न नेपालभारत संयुक्त आयोगक बैठकमा चार बुँदे सम्झौता पत्रमा हस्ताक्षर भएको हो। परराष्ट्र मन्त्रालयका प्रवक्ता अमृतबहादुर राईले मन्त्री एनपी साउद र समकक्षी एस जयशंकरको सहभागितामा दुई देशबीच चार बुँदे सम्झौता पत्रमा हस्ताक्षर भएको बताए। जसमा १० वर्षमा १० हजार मेगावाट बिजुली भारतलाई निर्यात गर्ने, नेपालले बनाएको स्याटलाइट भारतको सहयोगमा प्रक्षेपण गर्नेलगायत रहेका छन्। बैठकमा १३२ केभीका तीन वटा अन्तरदेशीय प्रसारणलाइनको उद्घाटन भएको प्रवक्ता राईले बताए। जसमा रसुवापरवानीपुर, कटैयाकुशाहा र नौतनवामैनावार रहेका छन्। त्यस्तै बैठकमा भारतले भूकम्पबाट क्षति भएको संरचनाको पुनःनिर्माण गर्न एक हजार करोड सहयोगको घोषणा गरेको प्रवक्ता राईले बताए। बैठकमा नेपाल र भारतको समग्र विषयमा समीक्षा हुनुको साथै आगामी दिनमा यसलाई कसरी सुदृढ बनाउँदै लैजाने विषयमा छलफल भएको उनले बताए।"
न्यायपरिषद बैठकको निर्णयसँगै आयोगले गर्यो निर्वाचन अधिकृत परिवर्तन,"काठमाडौं : निर्वाचन आयोगले २०८० माघ ११ गते हुने राष्ट्रियसभा सदस्य निर्वाचन प्रयोजनका लागि सातवटा प्रदेशमा तोकिएका निर्वाचन अधिकृतहरू परिवर्तन गरेको छ। बुधबार बसेको न्याय परिषद बैठकले जिल्ला न्यायाधीशलाई उच्च अदालतमा नियुक्त गरेपछि निर्वाचन आयोगले आफ्नो पूर्वनिर्णय परिवर्तन गरेको हो। परिषद बैठकले ३९ जनालाई उच्च अदालतको न्यायाधीशमा नियुक्त गरेको थियो। यसअघि पुष १२ गते आयोगले राष्ट्रियसभा सदस्य निर्वाचनका लागि पुष १९ गतेदेखि लागू हुनेगरी सातजना जिल्ला न्यायाधीशहरूलाई निर्वाचन अधिकृत पदमा नियुक्त गरेको थियो। मोरङ जिल्ला अदालतका न्यायाधीश दुर्गाप्रसाद ढुंगेल कोशी,धनुषा जिल्ला अदालतका न्यायाधीश नारायणप्रसाद सुवेदी मधेश,मकवानपुर जिल्ला अदालतका न्यायाधीश महेन्द्रबहादुर कार्की बागमती प्रदेशको निर्वाचन अधिकृतको पदमा नियुक्त गरिएको हो। यसैगरी कास्की जिल्ला अदालतका न्यायाधीश केशवप्रसाद वास्तोला गण्डकी, दाङ जिल्ला अदालतका न्यायाधीश कृपासुर कार्की लुम्बिनी,सुर्खेत जिल्ला अदालतका न्यायाधीश विष्णुप्रसाद अर्याल कर्णाली र कैलाली जिल्ला अदालतका न्यायाधीश ओमप्रसाद अर्याललाई सु्दूरपश्चिम प्रदेशका लागि निर्वाचन अधिकृत तोकेको थियो। तर, बुधबार बसेको न्याय परिषद बैठकले उनीहरूलाई उच्च अदालतको न्यायाधीशमा नियुक्त गरेपछि निर्वाचन अधिकृत परिवर्तन गरेको आयोगका प्रवक्ता शालिग्राम शर्मा पौडेलले जानकारी दिए। यसैगरी बागमती प्रदेशको निर्वाचन अधिकृत तोकिएका महेन्द्र बहादुर कार्कीले स्वास्थ्य समस्या कारण देखाउँदै निर्वाचन अधिकृतको पदमा रहि काम गर्न असमर्थ भएको निवदेन दिएपछि उनको ठाउँमा नयाँ निर्वाचन अधिकृत तोकिएको आयोगले जनाएको छ। कानुन,न्याय तथा संसदीय मामिला मन्त्रालयको पत्रअनुसार जगेडा सूचीमा रहेका जिल्ला न्यायाधीशहरूलाई राष्ट्रियसभा सदस्य निर्वाचन ऐन,२०७५ को दफा ७ बमोजिम आजैका मितिदेखि लागू हुनेगरी निर्वाचन अधिकृतको पदमा नियुक्त गरिएको आयोगको विज्ञप्तिमा उल्लेख छ। जसअनुसार मोरङ जिल्ला अदालतका न्यायाधीश विष्णुप्रसाद गौतमलाई कोशी, धनुषा जिल्ला अदालतका न्यायाधीश चित्रबहादुर गुरूङलाई मधेश,मकवानपुर जिल्ला अदालतका न्यायाधीश श्रीप्रसाद संजेललाई बागमती,कास्की जिल्ला अदालतका न्यायाधीश ऋषिराम आचार्यलाई गण्डकी,जिल्ला अदालत दाङका न्यायाधीश कुलप्रसाद पाण्डेलाई लुम्बिनी,सुर्खेत जिल्ला अदालतका न्यायाधीश मनोज श्रेष्ठलाई कर्णाली र कैलाली जिल्ला अदालतका न्यायाधीश विष्णुप्रसाद अवस्थीलाई सुदूरपश्चिममा निर्वाचन अधिकृत पदमा नियुक्त गरिएको हो।"
"सुदूरपश्चिम प्रदेश : वर्ष दिनमा सांसदको खर्चमै सकियो करिब ९ करोड, उपलब्धि शून्य","धनगढी : प्रदेशको संरचना खारेज हुनुपर्ने बहस चलिरहेका बेला सुदूरपश्चिमको संसद सुतेको झैं भएको छ। प्रदेशसभा सुतेझैं भएपछि त्यसको औचित्यमाथि प्रश्न उठाउनेहरूलाई बल पुगेको छ। पुस १५ गते दोस्रो प्रदेश सभाको एकवर्षे कार्यकाल पूरा भएको हो। २०७९ सालको मंसिर ४ गते भएको निर्वाचनपछि जितेका प्रदेशसभा सदस्यहरूले पुसको १५ गते पद तथा गोपनियताको सपथ लिएका थिए। तर, प्रदेश सभालाई एक वर्षमा यो काम गरे भनेर देखाउने केही पनि छैन। उसले त्यो एक वर्षमा संवैधानिकरूपमा पनि नल्याई नहुने, बजेट बाहेक कुनै पनि विधेयक ल्याउन सकेन। प्रदेश सभाका कर्मचारी, सभामुख उपसभामुख, समितिका पदाधीकारी, प्रदेश सभा सदस्यहरूले एक वर्षमा ८ करोड ७९ लाख १३ हजार ७९७ सरकारी बजेट भने सकेका छन्। सभामुख, उपसभामुख, प्रदेश सभाका सदस्यहरूले भत्ता, भ्रमणबाहेकको केही पनि काम नगरेको भन्दै आलोचना हुन थालेको छ। प्रदेश सभा गठन (२०७९ पुस १५) भएयताको खर्चको विवरण हेर्ने हो भने सबैभन्दा बढी प्रदेशसभा सदस्यहरूको सेवा सुविधा, भ्रमण भत्ता, अनुगमन मूल्यांकन, गाडी मर्मत, इन्धन घर भाडामा मात्रै साढे ६ करोड खर्च भएको छ। प्रदेशसभा सदस्यहरूले एक वर्षमा ७३ लाख अनुगमन मुख्यांकन र कार्यक्रम शीर्षकमा खर्च गरेका छन्। आफ्नो निर्वाचन क्षेत्रमा भइरहेको विकास निर्माणको कामको अनुगमन मूल्यांकनका लागि प्रदेशसभा सदस्यलाई त्यहाँ जाने भत्तासहितको बजेटको ब्यवस्था हुन्छ। तर प्रदेश सभामा कुनै काम नै भएको छैन। प्रदेश सरकारका योजनाहरू कार्यान्वयनमै गएका छैनन् भने अनुगमन मुख्यांकन के को गरियो?, पूर्व सभामुख अर्जुनबहादुर थापाले प्रश्न गरे। उनले आफ्नो कार्यकालको पहिलो वर्षमा १६ वटा नयाँ कानुन बनेको बताए। म बस्ने दुई सोफा भएको कोठा थियो, कर्मचारीको टुंगो थिएन। संसदीय अभ्यासको अनुभव थिएन, न कर्मचारीहरू प्रयाप्त थिए, भएका कर्मचारीमा पनि संसदीय अभ्यासको अनुभव थिएन। तैपनि हामीले प्रदेश सभाको जग बसाल्यौं,' उनले भने। अहिलेको प्रदेश सभाका पदाधीकारीहरुलाई धेरै सजिलो थियो। ६६ वटा कानुन बनिसकेका थिए। संसदीय अभ्यासमा पोख्त कर्मचारी थिए। ब्यवस्थित प्रदेशसभा थियो। तर, भएका कानुनमा संसोधनसमेत दर्ता भएन। एक वर्ष भयो, संसदीय समितिहरूको सभापति चयन गर्न सकेको छैन। अझ समिति बढाउने कुरा पनि सुनेको छु,' उनले थपे। प्रदेश सभा सदस्यहरूले एक वर्षमा बैठक भत्ता मात्रै ३३ लाख बुझेका छन्। उनीहरूले इन्धनबापतको १३ लाखभन्दा बढी बुझेका छन् भने गाडी मर्मतमा मात्रै ६० लाख खर्च भएको छ। प्रदेश सदस्यहरूले निर्मित भवनको संस्थागत सुधार, फर्निचर, सञ्चार, पानी विजुली र घरभाडाबापत ७३ लाख रकम बुझेका छन्। प्रदेशसभा सदस्यबाहेक सभामुख र उपसभामुखले मात्रै पछिल्लो एक वर्षमा पारिश्रमीक, पानी तथा विजुली, सञ्चार, इन्धन र अतिथि सत्कारबापत पाउने झण्डै साढे २५ लाख रकम बुझेका छन्। 'संसद किन यसरी निस्क्रिय भयो? बुझ्न सकेको छैन। अहिले आम जनतामा पनि संसदको निस्क्रियताको आलोचना हुन थालेको छ,' पूर्वसभामुख थापाले भने।"
राष्ट्रियसभा उम्मेदवारको टुंगो लगाउन एमालेले बोलायो सचिवालय बैठक,"काठमाडौं : नेकपा (एमाले)ले सचिवालय बैठक भोलि शुक्रबार च्यासलस्थित पार्टी केन्द्रीय कार्यालयमा हुने भएको छ। राष्ट्रियसभा उम्मेदवारको चयन, झुलाघाटचिवाभञ्ज्याङ समृद्धिका लागि संकल्प यात्राको समीक्षा र केन्द्रीय कमिटी बैठक बोलाउने विषयमा छलफल गर्न बैठक आह्वान गरिएको पार्टीका प्रचार विभाग प्रमुख राजेन्द्र गौतमले बताए। यसैबीच पार्टी अध्यक्ष केपी शर्मा ओलीले आज प्रदेश कमिटीका पदाधिकारीसँग राष्ट्रियसभा उम्मेदवार चयनबारे छलफल गरेका थिए।"
भारतीय विदेशमन्त्री जयशंकरले भने : नयाँ वर्षको पहिलो भ्रमण नेपालमा गर्न पाउँदा हर्षित छु,"काठमाडौं : भारतीय विदेश मन्त्री एस जयशंकरले सन् २०२४ को पहिलो भ्रमण नेपालबाट गरेका छन्। नेपालभारत संयुक्त आयोगको बैठकमा भाग लिन आज बिहान त्रिभुवन अन्तर्राष्ट्रिय विमानस्थलमा उत्रिए लगत्तै विदेशमन्त्री जयशंकरले आफूले नयाँ वर्षको पहिलो भ्रमण नेपालमा गर्न पाउँदा हर्षित भएको बताएका हुन्। सन् २०२४ को मेरो पहिलो भ्रमणको रुपमा नेपाल आउन पाउँदा अत्यन्तै हर्षित छु। उनले ट्वीट गर्दै भनेका छन्,आगामी दुई दिनसम्म चल्ने विविध कार्यक्रमका लागि उत्साहित छु। विदेशमन्त्री जयशंकरले आजै उच्चस्तरीय राजनीतिक भेटवार्ता गर्नेछन्। उनी ११ बजे राष्ट्रपति रामचन्द्र पौडेललाई भेट्न शीतल निवास जानेछन्। राष्ट्रपतिसँगको भेटवार्तापश्चात मध्यान्ह १२ बजे पुष्पकमल दाहाल प्रचण्डसँग बालुवाटारमा भेटघाट गर्ने कार्यतालिका छ। दिउँसो १ बजे जयशंकर होटल याक एण्ड यतिमा आयोजना हुने नेपालभारत परराष्ट्रमन्त्रीस्तरीय संयुक्त आयोगको बैठकमा सहभागी हुनेछन्।बैठकमा नेपालको तर्फबाट परराष्ट्रमन्त्री साउद र भारतको तर्फबाट विदेशमन्त्री जयशंकरले नेतृत्व गर्नेछन्। बैठकपश्चात नेपालभारत दीर्घकालीन विद्युत् व्यापार सम्झौतामा हस्ताक्षर हुनेछ। त्यसपश्चात विदेशमन्त्री जयशंकरले कांग्रेसका सभापति शेरबहादुर देउवा र एमालेका अध्यक्ष केपी शर्मा ओलीसँग छुट्टाछुट्टै भेटघाट गर्ने कार्यतालिका रहेको छ। विदेशमन्त्री जयशंकर शुक्रबार शुक्रबार बिहान ८ बजे पशुपतिनाथ मन्दिरमा पूजा गर्ने र मध्यान्ह १२ बजे भारत फर्किने बताइएको छ।"
१० हजार मेगावाट विद्युत् बेच्ने सम्झौता हुँदै,"काठमाडौं : नेपालभारत दीर्घकालीन विद्युत् व्यापार सम्झौता हुने भएको छ। भारतीय विदेशमन्त्री डा एस जयशंकरको नेपाल भ्रमणका क्रममा दीर्घकालीन पीपीएमा हस्ताक्षर हुन लागेको हो। नेपालभारत विद्युत् खरिद सम्झौता (पीपीए) हुने निश्चित भएको ऊर्जा मन्त्रालयका प्रवक्ता नवीनराज सिंहले जानकारी दिए। परराष्ट्रमन्त्री एनपी साउद र भारतीय समकक्षी जयशंकरको उपस्थितिमा ऊर्जा सचिव गोपाल सिग्देल र समकक्षी पंकज अग्रवालले दीर्घकालीन पीपीएमा हस्ताक्षर गर्दै छन्। त्यसको समय भने तय नभएको प्रवक्ता सिंहले बताए। दीर्घकालीन पीपीए भए २५ वर्षका लागि नेपालले भारतलाई १० हजार मेगावाटसम्म विद्युत् बेच्न पाउनेछ। अहिले भारतले करिब ५२२ मेगावाटको विद्युत् निर्यातको स्वीकृति दिएको छ, जुन हरेक वर्ष नवीकरण गर्नुपर्ने हुन्छ। प्रधानमन्त्री पुष्पकमल दाहाल प्रचण्डको गत जेठमा भएको भारत भ्रमणमा भारतीय प्रधानमन्त्री नरेन्द्र मोदीले नेपालको १० हजार मेगावाट बिजुली किन्ने घोषणा गरेका थिए। प्रधानमन्त्री प्रचण्डको भारत भ्रमण लगत्तै नेपाली अधिकारीहरूले दीर्घकालीन पीपीएको मस्यौदा भारतलाई पठाएका थिए। गत जेठको अन्तिम साता नै दीर्घकालीन पीपीएका लागि नेपालभारतबीच प्रारम्भिक सम्झौतामा हस्ताक्षर भइसकेको छ। त्यसपछि भदौमा दीर्घकालीन पीपीए गर्ने भनेर भारतको मन्त्रिपरिषद्बाट पनि अनुमोदन भइसकेको छ। भारतीय विदेशमन्त्रीको भ्रमणको समयमा ३ प्रसारणलाइनको पनि संयुक्त उद्घाटन हुने ऊर्जा मन्त्रालयका प्रवक्ता सिंहले जानकारी दिए। विहारसँग जोडिएका रक्सौलपरवानीपुर र कुशाहाकटैया १३२ केभी प्रसारणलाइनको दोस्रो सर्किटको उद्घाटन हुने छ भने र मैनियान्यू नौतनवा १३२ केभी लाइनको उद्घाटन हुनेछ। सिंगल सर्किट मात्र रहेका यी लाइनहरूको डबल सर्किट उद्घाटनपछि नेपालबाट विद्युत् आयातनिर्यात गर्न सकिनेछ। यसअघि यी लाइनबाट विद्युत् आयात मात्रै हुँदै आइरहेको थियो। वर्षायाममा खेर जाने बिजुलीलाई भारत निर्यातका लागि यी प्रसारणलाइनले सघाउ पुर्याउने प्रवक्ता सिंहले जानकारी दिए।"
प्रधानमन्त्री प्रचण्डका प्रमुख राजनीतिक सल्लाहकार गजुरेलको राजीनामा स्वीकृत,काठमाडौं : प्रधानमन्त्री पुष्पकमल दाहाल 'प्रचण्ड'का प्रमुख राजनीतिक सल्लाहकार हरिबोल गजुरेलको राजीनामा स्वीकृत भएको छ। प्रधानमन्त्रीको सचिवालयका अनुसार मंसिर २० गतेदेखि लागू हुने गरी गजुरेलको राजीनामा स्वीकृत भएको हो । प्रधानमन्त्रीको कार्यशैलीप्रति असन्तुष्ट जनाउँदै उनले राजीनामा दिएका थिए। गजुरेलले राजीनामा दिएपनि लामो समयसम्म उनको राजीनामा स्वीकृत भएको थिएन। प्रधानमन्त्री दाहालले आफ्ना सल्लाहकार गजुरेलले कुनै पनि विमति नजनाएको र उनी आफैंले राजीनामा दिएको माओवादी केन्द्रको सचिवालय बैठकमा स्पष्ट पारेका थिए। यता गजुरेलले राजीनामा स्वीकृत भएपछि मात्र आफूले राजीनामा दिनुको कारण बताउँदै जानकारी गराउँदै आएका थिए।
नेपालभारत संयुक्त आयोगको बैठक सुरु,"काठमाडौं : नेपालभारत संयुक्त आयोगको बैठक सुरु भएको छ। काठमाडौंको याक एण्ड यति होटलमा आयोगको बैठक सुरु भएको हो। नेपालका तर्फबाट परराष्ट्र मन्त्री एनपी साउद र भारतका तर्फबाट त्यहाँका विदेशमन्त्री एस जय शंकरले बैठकको नेतृत्व गर्नेछन्। बैठकमा उर्जा, व्यापार, सीमा लगायतका विषयमा द्विपक्षीय छलफल हुनेछ। नेपालभारत संयुक्त आयोगको यो सातौं बैठक हो। बैठकमा सहभागी हुन जयशंकर आज बिहान भारतबाट काठमाडौं आएका हुन्। त्रिभुवन अन्तर्राष्ट्रिय विमानस्थलमा उत्रिए लगत्तै विदेशमन्त्री जयशंकरले उच्चस्तरीय राजनीतिक भेटवार्ता सुरु गरेका हुन्। यस अगाडि शीतल निवासमा पुगेर राष्ट्रपति रामचन्द्र पौडेललाई भेट गरेका थिए। त्यसपश्चात सिंहदरबारस्थित प्रधानमन्त्री कार्यालयमा प्रधानमन्त्री पुष्पकमल दाहाल प्रचण्डसँग भेट गरेका छन्। भेटमा दुई देशबीचको सम्बन्ध, द्वीपक्षीय हित र चासो, नेपालभारत दीर्घकालीन विद्युत् व्यापार र प्रधानमन्त्री प्रचण्डको गत जेठमा भएको भारत भ्रमणमा भएका सम्झौता कार्यान्वयनका विषयमा छलफल भएको छ। बैठकमा भारतीय दूतावासको साना विकास परियोजना (एसडिपी)बारे सम्झौतासमेत हुने परराष्ट्र मन्त्रालय स्रोतले जानकारी दिएको छ। उक्त परियोजनाअन्तर्गत भारतीय दूतावासले नेपालमा सिधै २० करोडसम्म लगानी गर्न सक्नेछ। मन्त्रिपरिषद् बैठकले हालै उक्त परियोजनाअन्तर्गत भारतीय दूतावासलाई २० करोड लगानी गर्न दिने निर्णय गरेको थियो। त्यस्तै बैठकमा भारतसँग भएको विद्युतीय व्यापार सम्झौताका विषयमा पनि हस्ताक्षर हुनेछ। परराष्ट्रमन्त्री एनपी साउदले यसअघि नै विद्युतीय व्यापार सम्झौतामा हस्ताक्षर हुने बताएका थिए। प्रधानमन्त्री दाहाल भारत भ्रमणमा गएका बेला भारतले नेपालसँग १० वर्षमा १० हजार मेगावाट विजुली खरिद गर्ने सम्झौता गरेको थियो। भारतीय विदेश मन्त्रीको भ्रमणको क्रममा १३२ केभीएका तीनवटा प्रसारण लाइनको उद्घाटन गर्ने तयारी भएको छ। भारतको उत्तर प्रदेशसँग जोडिने नौतनवामैनाहिया प्रसारण लाइन,भारतको बिहार प्रदेशसँग जोडिने रक्सौलपरवानीपुर प्रसारण लाइन र कुशाहाकटैया प्रसारण लाइनको दुवै देशका परराष्ट्र मन्त्रीहरूले संयुक्तरुपमा उद्घाटन गर्नेछन्। नेपाल र भारतबीच इनर्जी बैंक बनाउने विषयमा समेत छलफल हुने स्रोत बताएको छ।"
"भारतीय विदेशमन्त्री जयशंकरले आजै उच्चस्तरीय राजनीतिक भेटवार्ता गर्ने, कस्तो छ कार्यतालिका ?","काठमाडौं : भारतीय विदेश मन्त्री एस जयशंकर आज काठमाडौं आउँदै छन्। परराष्ट्रमन्त्री एनपी साउदको निमन्त्रणमा नेपालभारत संयुक्त आयोगको बैठकमा भाग लिन उनी आज बिहान १० बजे नेपाल आइपुग्ने परराष्ट्र मन्त्रालयले जनाएको छ। परराष्ट्र मन्त्रालयका अनुसार भारतीय वायु सेवाको विशेष विमानमार्फत् त्रिभुवन अन्तर्राष्ट्रिय विमानस्थलमा उत्रिए लगत्तै विदेशमन्त्री जयशंकरले उच्चस्तरीय राजनीतिक भेटवार्ता गर्नेछन्। उनी ११ बजे राष्ट्रपति रामचन्द्र पौडेललाई भेट्न शीतल निवासस्थित राष्ट्रपति कार्यालयमा जानेछन्। राष्ट्रपतिसँगको भेटवार्तापश्चात मध्यान्ह १२ बजे पुष्पकमल दाहाल प्रचण्डसँग बालुवाटारमा भेटघाट गर्ने कार्यतालिका छ। दिउँसो १ बजे जयशंकर होटल याक एण्ड यतिमा आयोजना हुने नेपालभारत परराष्ट्रमन्त्रीस्तरीय संयुक्त आयोगको बैठकमा सहभागी हुनेछन्। बैठकमा नेपालको तर्फबाट परराष्ट्रमन्त्री साउद र भारतको तर्फबाट विदेशमन्त्री जयशंकरले नेतृत्व गर्नेछन्। बैठकपश्चात नेपालभारत दीर्घकालीन विद्युत् व्यापार सम्झौतामा हस्ताक्षर हुनेछ। नेपालभारत विद्युत् खरिद सम्झौता (पीपीए) हुने निश्चित भएको ऊर्जा मन्त्रालयका प्रवक्ता नवीनराज सिंहले जानकारी दिए। परराष्ट्रमन्त्री एनपी साउद र भारतीय समकक्षी जयशंकरको उपस्थितिमा ऊर्जा सचिव गोपाल सिग्देल र समकक्षी पंकज अग्रवालले दीर्घकालीन पीपीएमा हस्ताक्षर गर्दैछन्। दीर्घकालीन पीपीए भए २५ वर्षका लागि नेपालले भारतलाई १० हजार मेगावाटसम्म विद्युत् बेच्न पाउनेछ। अहिले भारतले करिब ५२२ मेगावाटको विद्युत् निर्यातको स्वीकृति दिएको छ, जुन हरेक वर्ष नवीकरण गर्नुपर्ने हुन्छ। बैठकपश्चात परराष्ट्र मन्त्रालयले याक एण्ड यतिमा आयोजना गर्ने दिवा भोज कार्यक्रममा सहभागी हुनेछन्। त्यसपश्चात विदेशमन्त्री जयशंकरले कांग्रेसका सभापति शेरबहादुर देउवा र एमालेका अध्यक्ष केपी शर्मा ओलीसँग छुट्टाछुट्टै भेटघाट गर्ने कार्यतालिका रहेको छ। विदेशमन्त्री जयशंकर शुक्रबार शुक्रबार बिहान ८ बजे पशुपतिनाथ मन्दिरमा पूजा गर्ने र मध्यान्ह १२ बजे भारत फर्किने बताइएको छ।"
काठमाडौं आइपुगे भारतीय विदेश मन्त्री एस जयशंकर,"काठमाडौं : भारतीय विदेश मन्त्री एस जयशंकर काठमाडौं आइपुगेका छन्। नेपालभारत संयुक्त आयोगको बैठकमा भाग लिन त्रिभुवन अन्तर्राष्ट्रिय विमानस्थलमा बिहीबार बिहान अवतरण गरेका हुन्। उनलाई विमानस्थलमा परराष्ट्रमन्त्री एनपी साउदले स्वागत गरेका थिए। आजै विदेशमन्त्री जयशंकरले उच्चस्तरीय राजनीतिक भेटवार्ता गर्नेछन्। उनी ११ बजे राष्ट्रपति रामचन्द्र पौडेललाई भेट्न शीतल निवास जानेछन्। राष्ट्रपतिसँगको भेटवार्तापश्चात मध्यान्ह १२ बजे पुष्पकमल दाहाल प्रचण्डसँग बालुवाटारमा भेटघाट गर्ने कार्यतालिका छ। दिउँसो १ बजे जयशंकर होटल याक एण्ड यतिमा आयोजना हुने नेपालभारत परराष्ट्रमन्त्रीस्तरीय संयुक्त आयोगको बैठकमा सहभागी हुनेछन्।बैठकमा नेपालको तर्फबाट परराष्ट्रमन्त्री साउद र भारतको तर्फबाट विदेशमन्त्री जयशंकरले नेतृत्व गर्नेछन्। बैठकपश्चात नेपालभारत दीर्घकालीन विद्युत् व्यापार सम्झौतामा हस्ताक्षर हुनेछ। नेपालभारत विद्युत् खरिद सम्झौता (पीपीए) हुने निश्चित भएको ऊर्जा मन्त्रालयका प्रवक्ता नवीनराज सिंहले जानकारी दिए। परराष्ट्रमन्त्री एनपी साउद र भारतीय समकक्षी जयशंकरको उपस्थितिमा ऊर्जा सचिव गोपाल सिग्देल र समकक्षी पंकज अग्रवालले दीर्घकालीन पीपीएमा हस्ताक्षर गर्दैछन्। दीर्घकालीन पीपीए भए २५ वर्षका लागि नेपालले भारतलाई १० हजार मेगावाटसम्म विद्युत् बेच्न पाउनेछ। अहिले भारतले करिब ५२२ मेगावाटको विद्युत् निर्यातको स्वीकृति दिएको छ, जुन हरेक वर्ष नवीकरण गर्नुपर्ने हुन्छ। बैठकपश्चात परराष्ट्र मन्त्रालयले याक एण्ड यतिमा आयोजना गर्ने दिवा भोज कार्यक्रममा सहभागी हुनेछन्। त्यसपश्चात विदेशमन्त्री जयशंकरले कांग्रेसका सभापति शेरबहादुर देउवा र एमालेका अध्यक्ष केपी शर्मा ओलीसँग छुट्टाछुट्टै भेटघाट गर्ने कार्यतालिका रहेको छ। विदेशमन्त्री जयशंकर शुक्रबार शुक्रबार बिहान ८ बजे पशुपतिनाथ मन्दिरमा पूजा गर्ने र मध्यान्ह १२ बजे भारत फर्किने बताइएको छ।"
सत्ता गठबन्धनको बैठक बिना निष्कर्ष : साँझ र भोली बिहान थप छलफल गर्ने,"काठमाडौं : सत्ता गठबन्धनको बैठक बिना निष्कर्ष टुंगिएको छ। आज बिहान बालुवाटारमा बसेको सत्तारुढ चारदलको बैठक पार्टीभित्र आन्तरिक छलफल गरेर साँझ र बिहान पुन बैठक बस्ने गरी स्थगित भएको नेपाली कांग्रेसका नेता रमेश लेखकले जानकारी दिए। उनले भने, सरकारमा सहभागी चार राजनीतिक दलका नेताबीच छलफल भएको छ। मूलत: राष्ट्रिय सभा निर्वाचनको विषयलाई लिएर छलफल भएको छ र त्यो बारेमा थप छलफल गर्न बाँकी छ। साँझ र भोली बिहान पुन: छलफल गर्ने सहमति भएको छ। पार्टीले आन्तरिक रुपमा पनि छलफल गर्नुपरेको छ। पार्टी पार्टीबीचमा पनि छलफल गरिरहनु परेको छ। उनले एमालेसँग पनि निरन्तर छलफल रहने बताए। संसदीय दलका प्रमुख सचेतक लेखकले भने,राष्ट्रिय सभा निर्वाचनमा विषयलाई लिएर गठबन्धनका दलहरुबीच छलफल भइरहेको छ, भने एमालेसँग राष्ट्रिय राजनीति र समसामयिक विषयमा छलफल चलिरहेको छ। उनले लोकतन्त्रमा राजनीतिक दलहरुबीच संवाद हुनु र सहमति हुनु राम्रो कुरा भएको उनको भनाई छ। बैठकमा नेकपा एमालेसँग सिट बाँडफाँट गर्ने विषयमा एकीकृत समाजवादीले विरोध जनाएको छ। राष्ट्रियसभाका एकतिहाइ सदस्यको निर्वाचनमा विपक्षी एमालेलाई पनि समेटेर लैजान सत्तागठबन्धनका नेताहरू लचिलो बनेका छन्। राष्ट्रियसभाका १९ सदस्यका लागि माघ ११ गते निर्वाचन हुँदैछ। सत्तागठबन्धन मिलेर चुनाव लडे एमालेले पूरै सिट गुमाउने स्थिति छ। तर, प्रधानमन्त्री पुष्पकमल दाहाल प्रचण्डले संक्रमणकालीन न्याय निरुपणमा सहयोग जुटाउने उद्देश्यले एमालेसँग पनि चुनावमा मिलेर जाने प्रस्ताव गरेका थिए। त्यसकै लागि केही दिनयता प्रधानमन्त्री दाहाल र एमाले अध्यक्ष ओलीबीच लगातार छलफल भइरहेको छ। बुधबार सत्तागठबन्धनको बैठकमा प्रधानमन्त्री दाहालले एमालेलाई पनि समेटेर लैजानेबारे जानकारी गराएका थिए। प्रधानमन्त्री दाहाललेएमालेलाई जिरो बनाएर नजानओलीले प्रस्ताव गरेको जानकारी बैठकमा गराएका थिए। त्यसपछि नेताहरूले एमालेसँग ठोस सहमति माग्नुपर्ने धारणा राखेका थिए। विधेयकलाई आउने हिउँदे अधिवेशनमा पेस गरेर पारित गर्ने गठबन्धनको योजना छ। तर, एमालेले यसका कतिपय प्रावधानमा छलफल गर्नुपर्ने बताइरहेको छ। प्रधानमन्त्री प्रचण्डले आम सहमतिमै विधेयकलाई पारित गर्न चाहेकोले ढिलाइ भएको बताइरहेका छन्। त्यही भएर उनी एमाले अध्यक्ष केपी शर्मा ओलीलाई सहमत गराउन निरन्तर छलफलमा छन्। नेपालको संविधानमा राष्ट्रियसभाका एक तिहाई सदस्यको पदावधि २०८० फागुन २० गते समाप्त हुन लागेको र राष्ट्रियसभा सदस्य निर्वाचन ऐन, २०७५ बमोजिम पद रिक्त हुनुभन्दा ३५ दिन पहिले निर्वाचन गरिसक्नुपर्ने कानुनी व्यवस्था छ। आगामी फागुन २० गते निर्वाचित १९ र सरकारबाट मनोनित एक गरी २० सदस्यको पद रिक्त हुँदैछ। पदावधि सकिनेमा एमालेका ९ जना छन्, जसमा एमाले सरकारले आफ्नो तर्फबाट मनोनित सिफारिस गरेको विमला राई पौड्याल पनि छिन्। त्यसैगरी कांग्रेसका ४, माओवादी केन्द्रका ३, एकीकृत समाजवादीका २, जसपाको एक र स्वतन्त्र एक जना सांसद छन्। पौड्यालबाहेक बाँकी १९ पदका लागि निर्वाचन हुँदैछ भने एक जनालाई सरकारले मनोनित सिफारिस गर्नेछन्।"
राष्ट्रपति पौडेल र भारतीय विदेशमन्त्री जयशंकरबीच भेटवार्ता,"काठमाडौं : राष्ट्रपति रामचन्द्र पौडेलसँग भारतीय विदेश मन्त्री एस जयशंकरले भेटवार्ता गरेका छन्। नेपालभारत संयुक्त आयोगको बैठकमा भाग लिन आज बिहान काठमाडौं आइपुगेका उनी पौडेललाई भेट्न शीतल निवासमा पुगेका हुन्। भेटमा राष्ट्रपति पौडेलले नेपाल भारतबीच कनेक्टीभिटी, जलवायु परिवर्तन असरको न्यूनीकरण र जलविद्युत्को विकासमा सहकार्य तथा सहयोग आवश्यक रहेकामा जोड दिए। राष्ट्रपति कार्यालयका अनुसार राष्ट्रपति पौडेलले हिमाल र पानीको स्रोत बचाउने विषय साझा एजेण्डा भएकाले यसमा मिलेर गम्भीरतापूर्वक काम गर्न जरुरी रहेको बताए । राष्ट्रपतिले कृषि,ऊर्जा शक्ति,पर्यटनको विकास र मानव संशाधन विकास नेपालको प्राथमिकतामा भएकाले यसमा सहकार्यका लागि विदेशमन्त्री जयशङ्करसँग आग्रह गरेका थिए। त्रिभुवन अन्तर्राष्ट्रिय विमानस्थलमा उत्रिए लगत्तै विदेशमन्त्री जयशंकरले उच्चस्तरीय राजनीतिक भेटवार्ता सुरु गरेका हुन्। राष्ट्रपतिसँगको भेटवार्तापश्चात जय शंकरले प्रधानमन्त्री पुष्पकमल दाहाल प्रचण्डसँग भेटघाट गर्ने कार्यतालिका छ। यसैगरी दिउँसो १ बजे जयशंकर होटल याक एण्ड यतिमा आयोजना हुने नेपालभारत परराष्ट्रमन्त्रीस्तरीय संयुक्त आयोगको बैठकमा सहभागी हुनेछन्। बैठकमा नेपालको तर्फबाट परराष्ट्रमन्त्री साउद र भारतको तर्फबाट विदेशमन्त्री जयशंकरले नेतृत्व गर्नेछन्। बैठकपश्चात नेपालभारत दीर्घकालीन विद्युत् व्यापार सम्झौतामा हस्ताक्षर हुनेछ। त्यसपश्चात विदेशमन्त्री जयशंकरले कांग्रेसका सभापति शेरबहादुर देउवा र एमालेका अध्यक्ष केपी शर्मा ओलीसँग छुट्टाछुट्टै भेटघाट गर्ने कार्यतालिका रहेको छ। विदेशमन्त्री जयशंकर शुक्रबार शुक्रबार बिहान ८ बजे पशुपतिनाथ मन्दिरमा पूजा गर्ने र मध्यान्ह १२ बजे भारत फर्किने बताइएको छ।"
राष्ट्रिय सभा निर्वाचन : सिट बाँडफाँटबारे छलफल गर्न सत्ता गठबन्धनको बैठक बस्दै,"काठमाडौं : राष्ट्रियसभाका एकतिहाइ सदस्यको निर्वाचनमा विपक्षी एमालेलाई पनि समेटेर लैजान सत्तागठबन्धनका नेताहरू लचिलो बनेका छन्। राष्ट्रियसभाका १९ सदस्यका लागि माघ ११ गते निर्वाचन हुँदैछ। सत्तागठबन्धन मिलेर चुनाव लडे एमालेले पूरै सिट गुमाउने स्थिति छ। तर, प्रधानमन्त्री पुष्पकमल दाहाल प्रचण्डले संक्रमणकालीन न्याय निरुपणमा सहयोग जुटाउने उद्देश्यले एमालेसँग पनि चुनावमा मिलेर जाने प्रस्ताव गरेका थिए। त्यसकै लागि केही दिनयता प्रधानमन्त्री दाहाल र एमाले अध्यक्ष ओलीबीच लगातार छलफल भइरहेको छ। बुधबार सत्तागठबन्धनको बैठकमा प्रधानमन्त्री दाहालले एमालेलाई पनि समेटेर लैजानेबारे जानकारी गराएका थिए। प्रधानमन्त्री दाहालले एमालेलाई जिरो बनाएर नजान ओलीले प्रस्ताव गरेको जानकारी बैठकमा गराएका थिए। त्यसपछि नेताहरूले एमालेसँग ठोस सहमति माग्नुपर्ने धारणा राखेका थिए। नेकपा एकीकृत समाजवादीका उपाध्यक्ष राजेन्द्र पाण्डेले भने, ओलीजीले प्रधानमन्त्रीलाई हामीलाई जिरो गरेर नजानुुस्, भन्नुभएको रैछ। प्रधानमन्त्रीजीले त्यही कुरा राख्नुभयो। त्यसपछि हामीले उहाँहरूको खास प्रस्ताव के हो ? भन्ने कुरा बुझेर निष्कर्षमा पुग्ने सल्लाह गर्यौं। एमालेलाई पनि समेटेर जाने विषयमा गठबन्धन दल पनि सहमत भएको संकेत पाण्डेले दिए। उनले भने, उहाँहरू सहमत भनेको कन्डिसनल हो। कन्डिसनल भनेको के हुन्छ ? यसो गरेमा यसो गर्ने भन्ने हुन्छ। कुरा त क्लियर आउनुपर्यो नि त्यसपछि भागबन्डा लगाउन सकिन्छ सकिँदैन भन्ने कुरा हुन्छ। एमालेको प्रस्ताव क्लियर नआएको भन्दै पाण्डेले भने, हामीलाई जिरो नपार्नुहोस् भनेको कति सिटको माग हो ? त्यो त प्रष्ट आउनुपर्यो त्यसपछि छलफल गर्न सकिन्छ। अहिलेसम्म कुनै कुरा निष्कर्षमा नपुगेकाले बिहीबार बिहान ९ बजे फेरि बैठक बस्छ। शान्ति प्रक्रियासँग सम्बन्धित विषयमा समझदारी जुटाउन निरन्तर छलफलमा जुटेका उनी बेपत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन २०७१ लाई संशोधन गर्न बनेको विधेयक (टीआरसी) संसदको कानुन न्याय तथा मानवअधिकार समितिमा विचाराधीन रहेको मुद्दालाई टुंगोमा पुर्याउन चाहान्छन्। राष्ट्रियसभाको चुनावमा केही सिट यताउता पारेर प्रमुख दलहरूलाई चित्त बुझाएर उनले यो विषयलाई सल्टाउन चाहेको प्रधानमन्त्री निकट माओवादीका एक नेता बताउँछन्। विधेयकलाई आउने हिउँदे अधिवेशनमा पेस गरेर पारित गर्ने गठबन्धनको योजना छ। तर, एमालेले यसका कतिपय प्रावधानमा छलफल गर्नुपर्ने बताइरहेको छ। प्रधानमन्त्री प्रचण्डले आम सहमतिमै विधेयकलाई पारित गर्न चाहेकोले ढिलाइ भएको बताइरहेका छन्। त्यही भएर उनी एमाले अध्यक्ष केपी शर्मा ओलीलाई सहमत गराउन निरन्तर छलफलमा छन्। टीआरसीको विषयमा एमालेसँग छलफल भइरहेको छ। छलफल सकारात्मक छ निष्कर्षमा पुगिएला। राष्ट्रियसभा सदस्य निर्वाचनका लागि उम्मेदवारको मनोनयन दर्ता गर्ने दिन नजिकिँदै गर्दा गठबन्धन दलले छलफललाई तीव्रता दिएका छन्। गठबन्धनमा भागबन्डाको टुंगो लगाउन ढिला हुनुमा राष्ट्रियसभामा एमालेको रुचि देखिनु प्रमुख कारण भएको कांग्रेसका एक नेता बताउँछन्। उनी भन्छन्, प्रधानमन्त्रीजीलाई टीआरसी विधेयक पास गराउनु छ। यही मौकामा बार्गेनिङ गरेर एमाले पनि राष्ट्रियसभामा छिर्न चाहन्छ। एमालेलाई सिट दिनका लागि प्रधानमन्त्रीजी अहिले गठबन्धन दलका साथीहरूलाई फकाउन लागि पर्नुभएको छ। बालुवाटारमा बुधबार बिहानै ८ बजे सत्तागठबन्धनको बैठक बसेको थियो। बिहान करिब आधा घण्टा छलफल गरेका शीर्ष नेताहरूले अपराह्न ३ बजे पुनः छलफलमा बसेका थिए। मंगलबार र बुधबार बसेको गठबन्धन दलबीचको छलफलमा राष्ट्रिसयभामा एमालेलाई पनि समेट्नेबारे छलफल भएको छ। सोहीअनुसार गठबन्धनको बैठक लगत्तै प्रधानमन्त्री प्रचण्डले ओलीलाई पनि सिट भागबन्डाको विषयमा छलफल गर्न बालुवाटार डाकेका हुन्। एमालेसँगको बैठकमा प्रधानमन्त्री पुष्पकमल दाहालसहित कांग्रेस सभापति शेरबहादुर देउवा, महामन्त्री गगन थापा, नेकपा एसका अध्यक्ष माधव नेपाललगायत गठबन्धन दलका शीर्ष नेताहरू सहभागी थिए। सत्ता गठबन्धनले माघ ११ मा हुने चुनावका लागि साझा उम्मेदवार तय गरेर जाने बताएका छन्। गठबन्धनमा अन्य दलहरूसँग सामूहिक छलफल गर्नुअघि कांग्रेस र माओवादीबीच छलफल चलिरहेको छ।"
"प्रश्न : के हो ओली फोबिया ?, उत्तर : कुछ तो जरुर है !","एमालेले झुलाघाटचिवाभन्ज्याङ संकल्प यात्रा पूरा गरेको छ। तपाईं पनि १९ दिन त्यो यात्रामा रहनुभयो। यो किन थियो ? हाम्रो यात्रा मध्यपहाडको हो। मध्यपहाड केन्द्रित, मध्यपहाडका विषय केन्द्रित र मध्यपहाडका समस्या केन्द्रित। त्यहाँ सम्भावना के छन् ? ती सम्भावनालाई सहज पूर्ति हुन नदिन केके व्यवधान छन् ? तिनको समाधान कसरी गर्न सकिन्छ ? भन्नेमा केन्द्रित हो। यसको प्रभावबारे, हामीले भनेका थियौं सम्बन्ध स्थानीय, सन्देश राष्ट्रिय। संकल्प यात्रामा मध्यपहाड कस्तो पाइयो ? मध्यपहाडको सघन समस्या के रहेछ ? त्यहाँको सबैभन्दा सघन समस्या राजनीति नै हो। अलिकति राजनीति सङ्लिएकोे बेला विकासको पूर्वाधार पुगेको देखिन्छ। बाटो, बिजुली, विद्यालय, खानेपानी, अस्पताल, सञ्चार ती सबै कुरा राजनीति सङ्लिएको बेला पुगेका हुन्। जब राजनीतिमा कचपच भयो, यसले बाटो बिरायो, तब तिनको सदुपयोग हुन सकेन। अब हाम्रो जिम्मेवारी भनेको त्यसलाई सदुपयोग गर्ने परिस्थिति निर्माण गर्नु हो। मध्यपहाडका जनताको मनोभावना कस्तो पाउनुभयो?मध्यपहाडका जनता प्रणालीसँग असन्तुष्ट छन् भन्ने होइन। काठमाडौंमा बसेका, जीविकाका लागि लेख्नेहरूले नुनको सोझो चिताई लेखेका, गरेका प्रचारहरूभन्दा जनताका कुरा फरक छन्। सहरमा प्रणालीमाथि जुन अनास्था छ, त्यो ग्रामीण क्षेत्रमा देखिँदैन। एउटा हावाको पछि कुद्ने प्रवृत्ति त्यहाँ फिटिक्कै छैन। लोकतन्त्र र गणतन्त्रप्रतिको आस्था कस्तो छ ? लोकतान्त्रिक गणतन्त्रप्रतिको आस्था बलियो छ। अझ बलियो बनाउन सकिन्छ। पहिचानको नाममा केही ठाउँमा सामाजिक सद्भाव भड्काउने षड्यन्त्रको व्यापार गर्न खोजिएको छ। तर, त्यो त्यहाँ बिकिरहेको देखिँदैन। त्यो प्रवृत्ति, सोच, विचार र व्यापार चलेको देखिँदैन। मध्यपहाडमा युवा पलायनको विषय उठाउनुभयो, तिनलाई देशमै रोक्न के गर्न सकिन्छ ? विकास, भएका पूर्वाधार, सुविधा र प्रविधिको सदुपयोग नहुँदा र गर्न नसिकाउँदा युवाको पलायन भएको हो। राज्यसँग संयन्त्र र बजेट छ। सदुपयोग गर्न उसले सिकाउनु पर्यो। तालिम दिनु पर्यो। सुरुवाती पुँजी दिनु पर्यो। तर, त्यसो भएन। विगत हेर्यो भने अहिले सरकारमा हुनेहरूबाटै पलायनको प्रवृत्ति सुरु भयो। हिंसाको बेला गाउँ बस्ने अवस्था भएन। उनीहरू सदरमुकाम झरे। सदरमुकाममा पनि टिक्न सक्ने अवस्था भएन। काठमाडौैं आए। काठमाडौंमा पनि उनीहरूलाई लखेटियो। अनि, विदेश पलायन हुनुपर्ने अवस्था आयो। आमरूपमा श्रमका लागि बाहिर जाने प्रवृत्ति यसरी सुरुवात भयो। छिटपुट फरक कुरा हो। अब विशेष योजना र सहयोगसाथ तिनलाई देशमा रोक्न सरकार समर्थ हुनुपर्छ। तर, युवा पुस्ता देशको राजनीतिक, आर्थिक अवस्थाप्रति पूरा निराश छ। आशा जगाउने उपाय के छन् ? वास्तवमा हाम्रो देशमा विकास भएको छैन। विकासका सम्भावना बाँकी छन्। अरूले देश बनाइसके, बाटो बनाइसके, हवाईमैदान बनाइसके। त्यहाँ सम्भावना के छ ? गर्न चाह्यो भने यहाँ त सम्भावनै सम्भावना छ। पछिल्ला एक वर्षमा एमालेले मिसन ग्रासरुटदेखि संकल्प यात्रासम्म गरेर खासमा के राजनीतिक सन्देश दिएको छ ? हामी नेपाली जनतालाई सचेत बनाउन चाहान्छौ। बिना सचेतना देश बनाउन सकिँदैन। हाम्रो देश अत्यन्तै हेपिएको छ। सानासाना कुरामा हस्तक्षेपमा परेको छ। यहाँका राजनीतिज्ञहरू त्यो हस्तेक्षपको क्रियाकलापलाई बोकेर हिँड्ने भरिया हुन्, त्यस्ता बनेका छन्। उदाहरण ? नेपाली कांग्रेसले राष्ट्रिय एकता तथा मेलमिलाप दिवस आयोजना गर्यो। हामीलाई बोलायो। प्रतिपक्षलाई विरोध, निन्दा, भत्र्सना गरेर महामन्त्रीले स्वागत सुरुवात गर्नुभयो। बीपी बाबुले भनेकोजस्तो एक हल गोरु, गाईको कुरा गर्न छोडेर तपार्र्र्र्र्र्र्ईंहरू पानीजहाज, रेल, राजमार्ग, एयरपोर्ट, अग्लाअग्ला घरका कुरा गर्ने ? त्यस्तामा समय खर्च गर्ने ? भन्नुभयो। स्वागत गर्न उभिएको मान्छेले आफू सरकारमा बसेर प्रतिपक्षमााथि विकास निर्माणका काम किन गर्यौं भनेर आलोचना गर्न अठ्यारो नमान्ने। अर्थात्, विकासका कुरा गर्दा बिझाउने, गिज्याउने प्रवृत्ति अझै छ। त्यही भएर जनतालाई सचेतना दिन एमालेले यस्ता अभियान चलाएको हो। अलि पहिला तपाईंले पहिचानको व्यापार को प्रसंग झिक्नुभयो। के भन्न खोज्नु भएको ? त्यो व्यापार कसैले चलाइरहेको छ। यो घृणाको व्यापार हो। त्यो व्यापार माओवादीले सुरुवात गरेको हो। अहिले माओवादी मै व्यापारी हुँ भन्न सक्दैन। आफैं खालमा बस्दैन, तर च्याखे थाप्छ। प्रधानमन्त्रीको नेतृत्वमा बसेको बैठकले निर्णय गर्छ, भोट हाल्छ। बाहिर निस्केपछि पुनर्विचार गर्नुपर्छ भन्छ। मौका हेरेर कछुवाझैं। जसरी कछुवाले अनुकूल रूप परिस्थिति देख्यो भने टाउको निकाल्छ। प्रतिकूल पायो भने भित्र हाल्छ। कोशीका मुख्यमन्त्रीको क्रियाकलापले कांग्रेसको प्रवृत्ति त्यही देखियो। कसलाई रिझाउन हो, कोशी प्रदेश भन्न नसकेको ? प्रदेशको नामै लिन नसक्नेले कसरी मुख्यमन्त्री चलाउँछन् ? मुख्यमन्त्री त एमालेले बनाएको हो नि ? हो, मुख्यमन्त्री राम्रो गर्न बनाएको हो। नराम्रो गर्न बनाएको होइन। साम्प्रदायिक सद्भाव भाँड्न बनाएको हो र ? कोशीमा मुख्यमन्त्री बनाएकामा गल्ती गरेको जस्तो लाग्छ ? लाग्दैन। गल्ती होइन यो। खास परिस्थिति र अवस्थामा बनायौं। बनिसकेपछि उहाँले बेइमान गर्नुभयो। बनाउनु गल्ती होइन, बेइमान गर्नु गल्ती हो। कसैको बहुमत छैन। हामीलाई रोक्न धेरै थरी लागेका थिए। आफैं बन्नुभन्दा ठीकै ढंगले काम गर्छु भनेर आउनेलाई हामीले समर्थन गर्यौं। तर, उहाँले विश्वासको मतसँगै बेइमानी सुरु गर्नुभयो। संघमा जे भयो, कोशी प्रदेशमा पनि त्यस्तै भयो। बनाउने एमाले, चलाउने अर्कै ? एमालेको विश्लेषण नपुगेको हो ? वा, जानीजानी यसो गरिएको ? यो ठूलो कुरो होइन। हामीले केही लाभ पनि लिएका छौं। नेपाली कांग्रेसले पहिलेपहिलेजस्तै मौकामा बेइमानी गर्ने कुरा देखायो। शेरबहादुर देउवाजीको प्रधानमन्त्री बन्ने अवस्था, परिस्थिति केही थिएन। प्रचण्डजीहरू नै त होलान् नि त उहाँलाई प्रधानमन्त्रीको कुर्सीमा विराजमान गराउने। डेढ वर्ष विराजमान भइसकेपछि चुनावपछि प्रचण्डलाई प्रधानमन्त्री बनाउँछु भनेकै हो। त्यसमा सर्लक्क बेइमानी गर्यो कांग्रेसले। देउवाजी हामीसँग कुरा गर्न पनि तयार हुनु भएन। उहाँले सबैलाई अल्मयाउने, यताउता गर्ने, ५ बजाइदिने र प्रधानमन्त्री बन्ने सोच्नुभयो। उहाँको सरकारले विश्वासको मत प्राप्त गर्न सक्दैन थियो। देश उपधारा ५ मा जान्थ्यो। त्यो कटुताले ५ बाट कसैले सरकार बनाउन सक्दैनथियो। देश सीधै मध्यावधिमा जान्थ्यो। मध्यावधिमा जान नदिने हाम्रो प्रयास रह्यो। त्यसका लागि प्रचण्डलाई प्रधानमन्त्री बनाइएको हो। तर, बेइमान भन्ने शब्द नराम्रो हुन्छ, नभनौं। उहाँले इमान धान्न सक्नुभएन। वर्तमान गठबन्धन कत्तिको गठिलो देख्नु भएको छ ? हामी मिसन ८४ मा छौं। ०८४ मा बहुमत ल्याउने, सरकार बनाउने उद्देश्यमा छौं। बीचका खेलमा हामीले प्रचण्डलाई विश्वास गरेर प्रधानमन्त्री दिइहेर्यौं। बेइमानी भोग्यौं। शेरबहादुरजीलाई संयुक्त सरकार बनाऔं भनिहेर्यौं, उहाँले आफ्नो अल्पमतको सरकार बनाउन खोज्नुभयो। त्यो पनि देखिसक्यौं। यता ८ सिट भएको शेखर कोइरालाजीको समूहलाई ४० सिट भएको हामीले समर्थन दिएर हेर्यौं। कांग्रेस धोकेबाज पार्टी हो। सुशील कोइरालाजीले समेत धोका दिनुभएकै हो। शेखरजी, केदारजी, प्रचण्डजी, शेरबहादुरजीहरूका इमान देख्यौं। इमानको कारबार गर्न सक्ने हैसियतमा कोही पनि स्वतन्त्र छैन यहाँ। प्रधानमन्त्री प्रचण्डसँग लामो समय सहकार्य हुन नसक्नुको कारण के थियो ? यो सरकार बन्न हुने नै होइन। यो मैले बनाएको होइन। मैले त प्रधानमन्त्री प्रचण्डलाई बनाएको हो। जहाँ हामी पनि थियौं। देशलाई सही बाटोमा लैजान उहाँले मान्नु भएन। सुशासन र विकासको बाटोमा लैजान हामीले चाहेका थियौं। त्यसलाई उहाँले स्वीकार्नु भएन। अनुचितका, सट्याकसुटुकसट्याकसुटुकका सम्बन्ध सल्बलाउँदै गएर उहाँ हिँड्नुभयो। उहाँलाई प्रधानमन्त्रीको सिन्दूर एमालेले लाइदिएको थियो, विश्वासको मतको पोते लिएर अर्कै आइपुग्यो। आखिर गठबन्धनै हो, उता र यतामा के फरक भयो ? यो बन्न नहुने गठबन्धन हो। यो राष्ट्रिय चिन्तन, राष्ट्रिय स्वाभिमान, राष्ट्रिय दृष्टिकोण र राष्ट्रिय अडान केही पनि नभएका खोक्राहरूको गठबन्धन हो। हामीसँग संविधान छ। त्यसको दुरुपयोग भएको छ। आफैंआफैं चुनाव लगेका छैनन्, गठजोड गरेर लडेका छन्। राम्राका लागि होइन, एमालेका विरुद्ध गठजोड हो। त्यसो भए यो एक वर्ष एमालेलाई देखाउन भए पनि राम्रो गरेको भए हुन्थ्यो नि ! तर, भयो के ? उधुम तस्करी भयो। ३५ क्विन्टल सुन तस्करी रे, पहिला कहिल्यै सुन्नुभएको थियो ? समातिएको मान्छे १४ केजी पक्राउ पर्यो, १ सय ३८ केजी त हामीले पहिल्यै निकास गरिसक्यौं भन्छ। सुनसहित समातिएको मान्छे छ, राजस्व अनुसन्धान लगेर सानो कागज गरेर छाडिन्छ। अनुसन्धान गर्नु पर्दैनथियो ? तपाईंले पनि पशुपतिमा पित्तलको जलहरी राख्न लगाउनुभयो रे नि ? त्यतिबेला पशुपतिमा पित्तल चढायो भनेर कुर्लिए। यी माओवादी मित्र किन कराउँदै छन् भनेर म विचार गर्दैथिएँ, पछि ३५ क्विन्टल त त्यसैबीचमा भ्याइदिएछन्। चील आयो, चील आयो, चील आयो भन्यो, यता कुखुरो चाहिँ कर्याककुरुक पार्नु रहेछ। तपाईं एकातिर यो सरकारले देश बर्बाद पार्यो भन्नुहुन्छ, अर्कातिर फेर्ने दौडमा छैन भन्नुहुन्छ। यो विरोधाभाष भएन ? हामीसँग ८० सिट छ, १ सय ३८ सिट चाहिन्छ। हामीले भनेर हुने होइन। विभिन्न शक्ति यसमा लागेका हुन्छन्। देशभित्रका मात्र हुने हो भने हामी ठेगान लगाउन सक्छौं। यहाँ त अन्य शक्तिहरू छन्। एक चिजमात्रै प्रयोग हुँदैन। त्यस स्थितिमा सरकार बनाउँछुबनाउँछु, खेल्छुखेल्छु भनेर केही हुनेवाला छैन। अहिलेको परिस्थिति अत्यन्तै नाजुक छ। देशको सामाजिक, आर्थिक, राजनीतिक, सांस्कृतिक, वैदेशिक, वातावरणीय कुनै कुरामा पनि सन्तुष्टि जनाउने ठाउँ छैन। हामीले भनेका छौं, यो सरकार एक मिनेट रहन लायक छैन। तर, फेर्नुपर्छ, फेर्नुपर्छ भनेर मात्र हुन्छ ? १ सय ३८ सिट चाहिन्छ। जम्मा ३२ सिटको दलका नेता पाँचै वर्ष प्रधानमन्त्री हुन्छु भन्न थाल्नुभएको छ, यो शक्तिको स्रोत के होला ? उहाँ कम्फर्टेबल हुनुहुन्छ। सुरुमा उहाँलाई नदिनै खोजिएको थियो। बाह्य शक्तिले पनि उहाँलाई बनाएको होइन। हामीले नै अलिकति नेसनल ट्र्याक मा लैजाऔं भनेर लगेका थियौं, उहाँले त्यसमा हिँड्न मान्नु भएन। लगत्तै हामीलाई सरकारबाट बाहिर निकाल्नुपर्ने, यो देशलाई विकासको बाटोमा जान नदिनुपर्ने शक्ति हाबी भयो। त्यसो भयो भने कुहेको अन्डा पनि बिक्ने भयो, ओइलाएका भन्टा पनि बिक्ने भए। त्यसैका लागि उहाँ कम्फर्टेबल हुँदै जानुभयो। फेरि सत्तामा आउनेमा तपाईं कत्तिको विश्वस्त हुनुहुन्छ ? सत्तामा फर्किने मेरो वैयक्तिक रुचि छैन। किनभने, फेरि म टिक्ने खेल, उनीहरूले हटाउने खेल चल्ला। उनीहरूका यहाँ खटाइएका आन्तरिक प्रतिनिधिहरू सक्रिय भइरहलान्। तिनीहरूसँग मैले पन्जा लडाउने खेल चलिरहला। मभन्दा पछि पनि यो देश बचाउनुपर्छ। म केमा विश्वास गर्छु भने नेपालीका रगतमा पानी बगेको छैन। यहाँ देशभक्तहरू छन्। यो देश किल्ला बनाएर अंग्रेजसँग खुकुरीले तोपसँग लडेर बचाएको हो। नेपालको प्रधानमन्त्री पद किन यति कमजोर, राख्दा राखिने, हटाउँदा हटाइने ? यो राजनीतिक दरिद्रताका कारणले हो। जनता पर्याप्त सचेत नभएर हो। प्रसंग बदलौं, २०८४ को चुनावमा एमाले एक्लै लड्छ ?हामी एक्लै लड्छौं। माओवादी सहकार्य गरौं भनेर आयो भने ?हामी चुनाव एक्लै लड्छौं। कसैले कम्युनिस्ट शक्ति एक हुनुपर्छ भन्यो भने ?कसैले भनेका आदेश मान्ने हामी अरू पार्टीजस्ता होइनौं, अर्काले चलाएका। एमाले अरूबाट सञ्चालित होइन। वाम एकताको सम्भावना ? वाम एकता काफी भएको छ। र, त एमाले सबैभन्दा लोकप्रिय पार्टी बनेको छ। कि साइनबोर्डका वामपन्थी भन्न खोज्नु भएको तपाईंले? माओवादी ? यो कसरी वामपन्थी ? कांग्रेसका पछि लुकेर हिँड्ने, अनि वामपन्थी भन्ने ? वामपन्थीको दुई तिहाइको सरकार ढाल्ने, वामपन्थी हुने ? वैदेशिक शक्तिका लागि कम्फरटेबल हुने, देशभक्त र वामपन्थी भन्ने ? यी सबै हुनुमा ओली फोबिया प्रमुख हो भन्छन् नि ? विदेशी शक्तिदेखि स्वदेशी दलका शीर्ष नेतासम्म ओलीसँग डराउँछन् रे। प्रचण्ड भाग्नुदेखि देउवाले संयुक्त सरकार बनाउन पन्छिनु वा चुनावमा एमालेविरुद्ध सिंगो शक्तिले गठबन्धन गर्नुमा उही ओली फोबिया कारक छ भनिन्छ। आखिर ओलीमा के छ त्यस्तो? यो फोबियाका सम्बन्धमा तपाईंहरू आफैं विश्लेषण गर्नुहोस्। म केही भन्दिनँ। तर, कुछ तो जरुर है। किन केही छ भने यसमा देशभक्तिको पाटो होला। देश हितविपरीत जान नमान्ने मेरो अडानका कारण होला। अर्को कुरा म लोभमुक्त मान्छे हुँ। म देशको मात्र लाभहानि हेर्छु। आफ्नो लाभभानि हेर्दिनँ। मलाई थाहा थियो नि उत्तरतिरबाट बाटो खोल्दा म खुस्काइन्छु भन्ने। ट्रान्सपोर्टट्रान्जिट एग्रिमेन्ट गरेपछि हटाइने कुरा निश्चितै थियो। पछिल्लोपल्ट गुमेको भूभाग सामेल गरेर नक्सा बनाएँ। हाम्रो भूभाग छोड मित्र भनेर पत्राचार गर्नेजस्ता इतिहासका तथ्य सामुन्ने ल्याउन थालेपछि मलाई रहन दिँदैनन् भन्ने अनुमान नगरेको होइन। मेरो भनाइ एउटै छ मित्रले मित्रवत् व्यवहार गर्नुपर्छ। हामी हाम्रा छिमेकी मित्रहरूविरुद्ध कहीँ कतै नराम्रो चिताउँदैनौं। न्यायोचित राम्रो त हाम्रो पनि चिताइदिनु पर्यो नि। पछिल्लो समय राजा ब्युँताउनेदेखि धर्मसम्मका कुरा गर्ने शक्ति सल्बलाएका छन्, एमालेले कसरी लिएको छ ? उद्देश्य आपराधिक छ, कुरा धर्मका। दानपुण्यका कुरा हुन् यी ? काटमार, रक्तपातका कुरा केका धर्मका ? अनि, फलाना धर्मावलम्बीको राज्य बनाउनुपर्छ, अरूको होइन भन्नुपर्छ भन्नेजस्ता कुरा २१औं शताब्दीमा शोभनीय हुन्न। सबैको देश हो। धर्म आफ्नो हो। जहाँसम्म राजतन्त्रको विषय छ, चर्चा गर्न लायककै कुरा छैन। वीरेन्द्रको वंश विनाश हुँदै राजतन्त्र सकिएको हो। राजाको वंशै विनाश भयो भने तन्त्र कसरी रह्यो ? राजाको जेठो छोरा, विवाहित चाहिने परम्परा थियो। वीरेन्द्रका जेठा दाजु रवीन्द्र बिहे नगरेको भनेर हाउस एरेस्ट जस्तै रहे सधैं। कसले खोज्यो ? जेठो छोरोको भन्दा वीरेन्द्र भनियो। अनि, त्यस्तो राजतन्त्रमा खोजेर ल्याएको पात्र राजा ? दीपेन्द्र पनि सिध्याउने, नीराजन पनि सिध्याउने, अनि अर्को खोजेर राजा बनाउने ? त्यतिखेर राजनीतिक नेताहरूको हुतिहारा पाराले ज्ञानेन्द्र राजा भएका हुन्। हुनु हुने कुरा नै होइन। तर, त्यो पनि राम्रै गरेको भए हुने। म मेरो दाजुजस्तो होइन भनेको छ, धम्क्याएको छ। प्रतिगमन गरेको छ। लोकतन्त्र सिध्याउन माओवादीसँग साँठगाँठ गरेको होइन ? माओवादीले देशभरि अभिनन्दन गरेको होइन ? रोल्पा, रुकुम कोही जान नसक्ने, ज्ञानेन्द्र शाह जाँदा को हो त्यो स्वागत गर्ने ? माओवादी होइन ? अर्को प्रसंग, विदेश जाने युवामाथि प्रहरीले गोली चलायो। तपाईं सहभागी भएकै कार्यक्रममा प्रधानमन्त्रीले त्यसलाई प्रहरीद्वारा गरिएको हत्या भन्नुभयो। यो घटनालाई कसरी लिनुभएको छ ? पहिलो त परीक्षाको विवाद आउनै नहुने। अनावश्यक कुरालाई विवादको विषय बनाएर युवाहरूलाई परीक्षा दिन वञ्चित किन गराउनु ? युवाहरूलाई आन्दोलन गर्न लगाउने, एकथरीले समर्थन गर्ने। यहाँ विभिन्न प्रकारका खेलहरू चलिरहेका छन्। युवाहरूले परीक्षा किन दिन नपाउने ? सरकार सहयोगी हुनुपर्नेमा गोली हान्न लगाउने ? अर्को कुरा, यो काण्डको सुरुवात गर्ने मन्त्री को हो ? मन्त्रीले जिम्मा लिनु पर्दैन ? परीक्षा दिन नपाउने विवाद किन खडा गर्यो ? मन्त्री जिम्मेवार छन् कि छैनन् ? मन्त्रीको मातहतमा मन्त्रालय छ कि छैन ? उनले भनेअनुसार चलेको छ कि छैन ? अनि मन्त्री हट्न पर्दैन ? राजीनामा दिन पर्दैन ? घटनामा मन्त्रीको भूमिका छ भन्न खोज्नु भएको हो ? हो नि, अर्को मन्त्री फेरि, हातमा सेट (प्रहरी वाकीटकी) छ। कहाँ जुलुस हुँदैछ थाहा हुँदैन ? अनि सेट लिएरै कसरी जुलुसमा पसेको ? पपुलर मन्त्री वा सरकार भएको भए एउटा कुरा। यस्तो त सरकार छ, मन्त्री झन् हुलमा गएर पस्छन्। त्यो भड्काउन खोजेको होइन ? अटेर गरेको होइन ? बालकुमारी घटनाको निष्पक्ष छानबिन हुन्छ भन्नेमा तपाईं ढुक्क हुनुहुन्छ ?कसरी ढुक्क हुन सकिन्छ ? मन्त्रीहरूले न राजीनामा दिएका छन्, न जिम्मेवारी महसुस गरेका छन्। श्रममन्त्रीले तत्काल राजीनामा दिनुपर्ने होइन ? मन्त्री पदमै रहने अनि निष्पक्ष छानबिनको आशा गर्ने ? छानबिन सानबिन केही हुँदैन। हामीले भनेको हो पहिले मन्त्री निकालौं, छानबिनको वातावरण बनाऔं। पदमा रहँदा मन्त्रीले समितिलाई धम्क्याउन सक्छ। मन्त्रीभन्दा माथिको मान्छे त जाँदैन त्यहाँ छानबिन गर्न। मन्त्री त कायम छ। यो सरकारले निष्पक्ष छानबिन गर्छ भन्नेमा विश्वास भएन। राजीनामा ककसले दिनुपर्छ भन्नुभएको ? यहाँ त प्रधानमन्त्री के, गृहमन्त्री के, पछाडिबाट टिकाउने नेपाली कांग्रेस के ? नेपाली कांग्रेसका सभापति के ? सबै बालकुमारी घटनामा सामेल छन्। कसैले मन्त्रीको राजीनामा मागेर गराएको छैन त ? के अरू मन्त्री बन्न लायक छैन यो देशमा ? यत्रो वितण्डा गर्दा पनि तिनै मन्त्री अपरिहार्य हुने ? तिनै बसिरहने ? बन्दुकले मारिदिने ? बन्दुकको कुन्दाले यसरी हानेको रहेछ। एकचोटीकै करङ मुटु कच्याककुच्चुक भएको छ। तत्काल मृत्यु भएको छ। कस्तो निरंकुश राज छ यहाँ ? कस्तो निर्मम राज छ ? बालकुमारी घटना योजनाबद्ध भएको भन्ने यहाँको बुझाइ हो ? यस परिस्थितिलाई हुँडालेर एमालेले एउटा वितण्डाको स्थिति सिर्जना गरिदियोस् भन्ने पनि छन्। हामी यसको विरुद्धमा छौं। यस्ता खालका काण्डहरू बिल्कुल गलत हुन्। यो आपराधिक क्रियाकलाप हो सरकार देश र जनताको हितको पक्षमा हुनुपर्यो। जीउज्यानको रक्षा गर्नु सरकारको कर्तव्य हो। नमारी नहुने के आइपर्यो ? मन्त्रीको गाडी झन्डा फरफराउँदै किन पठाउनुपर्यो ? इरिटेट गर्न हो ? थोरै प्रसँग बदलौं, संक्रमणकालीन न्यायको कुरा के भइरहेको छ ? तपाईंहरू तीन जना नेता दिनहुँ बालुवाटारमा बसिरहनुभएको छ। भइरहेको छ चाहिँ के ? हामीले के भनिरहेका छौं भने पीडकहरू नै न्यायाधीश छन्। सरकारमा बस्नेहरू न्यायाधीशसरह नै हुन्। जो पीडकहरू हुनुहुन्थ्यो, राज्य पक्षको पीडक, टाउकाको मोल तोक्ने पीडक, दमन गर्ने राज्य पक्षका पीडक। १७ हजार होइन पाँच हजार मारेका हौं भन्नेहरू। जसले बम हान्नुहुन्थ्यो। उहाँहरू नै अहिले सत्तामा बसिरहनुभएको छ। उहाँहरू पीडित होइन, पीडकहरू हो। पीडकहरूले दिने फैसला कस्तो हुन्छ ? शान्ति प्रक्रिया साँच्चै टुंग्याउने हो भने पीडकहरू शासनमा हुनु भएन। त्यो निष्पक्ष हुँदैन। एमाले संक्रमणकालीन न्याय टुंग्याउन चाहन्छ। तर प्रधानमन्त्री स्वयम् त्यसको बाधक बनिरहनुभएको छ। संक्रमणकालीन न्याय टुंग्याउने विषयमा माओवादीले चाहेको के, तपाईंहरू चाहेको के ? केमा कुरा नमिलिरहेको हो ? माओवादीले त चाहेको के हो भने जे भयो भयो, सिध्यो। पीडितलाई पेलपाल गर्दिने। त्यस्तै, गर्ने योजना हो माओवादीको। हामीले पीडित केन्द्रित बनाएर संक्रमणकालीन न्याय टुंग्याऔं भन्दै आएका छौं। पीडितलाई अझै पीडा थप्ने होइन। पीडितले न्याय पाउनुपर्छ। दण्डहीनताको अन्त्य हुनुपर्छ। मानव अधिकारका गम्भीर उल्लंघनमा मेलमिलाप गर्दाखेरी सत्य पहिले स्थापित हुनुपर्यो। सत्य स्थापित भएपछि मेलमिलाप आफैं हुन्छ। यसको मतलव संक्रमणकालीन न्याय टुंगिने अवस्था न्यून हुँदै गएको हो ?त्यो प्रधानमन्त्रीमा भर पर्छ। एमाले त स्पष्ट छ। हामी टुंग्याउन चाहन्छौं। तर प्रचण्डजीहरू पीडा कायम राखेर टुंग्याउन खोज्नुहुन्छ। हामीले पीडाको अन्त्य गरेर टुंग्याउन खोज्छौं। त्यसो हो भने संक्रमणकालीन न्याय अल्झिइरहने नै भयो ? अल्झाइरहनु हुँदैन। पीडित केन्द्रित, पीडितलाई न्याय दिएर शान्ति प्रक्रिया टुंग्याउनपर्छ। ठूल्ठूला काण्डहरू धेरै आए, सेलाए। जस्तैः सुन काण्ड, शरणार्थी काण्ड, ललिता निवास काण्ड आदि। किन यस्तो भइरहेको छ ?सुन काण्डको छानबिनका लागि आयोग बनाउने कुरा भयो। तीन जनाको आयोग बनाउने कुरा थियो। एउटा मान्छे निष्पक्ष तरिकाले काम गर्लाजस्तो पर्यो। दुई जनामात्र आफ्नो मान्छे परेर भएन। उहाँहरूले चार जनाको बनाउनुभयो। अनि आयोगले इन्साफ गर्छ भन्ने कुरै छोड्दिनुस् न। अर्को, भुटानी शरणार्थीहरू नेपाल आए। तिनीहरूको समस्या समाधान गर्नुपर्छ। त्यसका लागि मैले जर्जबुससँग कुरा गरिनँ कि कोन्डालिसा राइससँग कुरा गरिन कि कहाँ कुरा गरिनँ ? सबै एग्रिमेन्ट गरेर लैजाने कुरा भयो। यो २००६ को कुरा हो। अन्डरस्ट्यान्डिङ बनेपछि २००८ बाट हामीले पठाउन सुरु गर्यौं। पहिले अमेरिकाले ६० हजार लिने र बाँकी लिन मेरिकाले नै पहल गरिदिने हामीबीच सहमति भएको थियो। केही काण्डको सुई त तपाईंतिर पनि घुमेको थियो भन्छन् नि ? मैले त शरणार्थी मात्र पठाएको हुँ। कसैले गैरशरणार्थी पठाएको छ भने जवाफदेही ऊ हो। ऊ जान्दछ त्यो कुरा। अनि केपी ओलीतिर सोझियो भन्याछन्, वाइडबडीको कुरा गरेका छन्। वाइडबडी त मैले गरेकै होइन नि। अन्तिम किस्ता तिर्न बाँकी थियो। त्यो नतिरेर भयो त ? पहिल्यै सहमति भएको किस्ता न तिरेको हो। बढाएर किस्ता तिरेर कमिसन खाएको छैन। गिरीबन्धु टीस्टेटको कुरा ?उहाँहरूले एकपल्ट ५१ बिघा दिनुभयो। एकपटक १९ बिघा दिनुभयो। कमिसन खाएर दिनुभयो। अख्तियारले यसै दिन मिल्दैन, कानुन बनाएरमात्र दिन मिल्छ भन्यो। दिने नदिने आफ्नो ठाउँमा छ तर कानुन त बनाउनु पर्यो। मैले कानुन बनाइदिएँ, नियमावली बनाइदिएँ। अनि कसैले खान नपाओस् भनेर विधि बनाइदिएँ। अनि त्यो रोकियो। अन्त्यमा, राष्ट्रियसभा निर्वाचनका लागि एमालेको तयारी के छ ?हाम्रो भोट अलिक कम छ। अरूले साथ दिए हामी केही जित्छौं। साथ दिएन भने जित्दैनौं।  अखण्ड भण्डारीकमलदेव भट्टराईशम्भु कट्टेलसुरेन्द्र काफ्ले"
पीडितलाई पेलेर संक्रमणकाल टुंगिँदैन,"बेइमानीको शृंखला शेरबहादुर देउवाजीले डेढ वर्ष कुर्सीमा विराजमान भइसकेपछि चुनावपछि प्रचण्डलाई प्रधानमन्त्री बनाउँछु भनेकै हो। त्यसमा सर्लक्क बेइमानी गर्यो कांग्रेसले। मध्यावधिमा जान नदिन प्रचण्डलाई प्रधानमन्त्री बनाइयो। तर, उहाँले इमान धान्न सक्नुभएन। कोशीमा ८ सिट भएको शेखर कोइराला समूहबाट केदार कार्कीजीलाई ४० सिटको हामीले मुख्यमन्त्री बनायौं। त्यहाँ पनि बेइमानी नै भयो। सिन्दूर हाम्रो, पोते अर्काको खोइ त त्यत्रो सुन ? ३५ क्विन्टल सुन तस्करी रे, पहिला कहिल्यै सुन्नुभएको थियो ? समातिएको मान्छे १४ केजी पक्राउ पर्यो, १ सय ३८ केजी त हामीले पहिल्यै निकास गरिसक्यौं भन्छ। सुनसहित समातिएको मान्छे छ, राजस्व अनुसन्धान लगेर सानो कागज गरेर छाडिन्छ। अनुसन्धान गर्नु पर्दैन थियो ? पशुपति जप्दै, सुन हडप्दै त्यतिबेला पशुपतिमा पित्तल चढायो भनेर कुर्लिए। यी माओवादी मित्र किन कराउँदै छन् भनेर म विचार गर्दै थिएँ, पछि ३५ क्विन्टल त त्यसैबीचमा भ्याइदिएछन्। चील आयो, चील आयो, चील आयो भन्यो, यता कुखुरोचाहिँ कर्याककुरुक पार्नु रहेछ। त्यसै सरकार बन्दैन हामीसँग ८० सिट छ, १ सय ३८ सिट चाहिन्छ। हामीले भनेर हुने होइन। विभिन्न शक्ति यसमा लागेका हुन्छन्। देशभित्रका मात्र हुने हो भने हामी ठेगान लगाउन सक्छौं। यहाँ त अन्य शक्तिहरू छन्। एक चिजमात्रै प्रयोग हुँदैन। त्यस स्थितिमा सरकार बनाउँछुबनाउँछु, खेल्छुखेल्छु भनेर केही हुनेवाला छैन। नाम मात्र वाम माओवादी ? यो कसरी वामपन्थी ? कांग्रेसका पछि लुकेर हिँड्ने, अनि वामपन्थी भन्ने ? वामपन्थीको दुईतिहाइको सरकार ढाल्ने, वामपन्थी हुने ? वैदेशिक शक्तिका लागि कम्फरटेबल हुने, देशभक्त र वामपन्थी भन्ने ? ओली फोबिया ? केही त छ फोबियाका सम्बन्धमा तपाईंहरू आफैं विश्लेषण गर्नुहोस्। म केही भन्दिनँ। तर, कुछ तो जरुर है। किन केही छ भने यसमा देशभक्तिको पाटो होला। देश हितविपरीत जान नमान्ने मेरो अडानका कारण होला। अर्को कुरा म लोभमुक्त मान्छे हुँ। म देशको मात्र लाभहानी हेर्छु। राजा र धर्म : बेकारका बकबासउद्देश्य आपराधिक छ, कुरा धर्मका। दानपुण्यका कुरा हुन् यी ? काटमार, रक्तपातका कुरा केका धर्मका ? जहाँसम्म राजतन्त्रको विषय छ, चर्चा गर्न लायककै कुरा छैन। वीरेन्द्रको वंश विनाश हुँदै राजतन्त्र सकिएको हो। राजाको वंशै विनाश भयो भने तन्त्र कसरी रह्यो ? त्यतिखेर राजनीतिक नेताहरूको हुतिहारा पाराले ज्ञानेन्द्र राजा भएका हुन्। बालकुमारी काण्ड : मन्त्री जिम्मेवार यो काण्डको सुरुवात गर्ने मन्त्री को हो ? मन्त्रीले जिम्मा लिनुपर्दैन ? परीक्षा दिन नपाउने विवाद किन खडा गर्यो ? मन्त्री जिम्मेवार छन् कि छैनन् ? अर्को मन्त्री फेरि, हातमा सेट (प्रहरी वाकीटकी) छ। कहाँ जुलुस हुँदैछ थाहा हुँदैन ? अनि सेट लिएरै कसरी जुलुसमा पसेको ? यस्तो त सरकार छ, मन्त्री झन् हुलमा गएर पस्छन्। त्यो भड्काउन खोजेको होइन ? अटेर गरेको होइन ? न्यायपछि संक्रमणकालीन न्यायजसले बम हान्नुहुन्थ्यो। उहाँहरू नै अहिले सत्तामा बसिरहनुभएको छ। उहाँहरू पीडित होइन, पीडकहरू हो। पीडकहरूले दिने फैसला कस्तो हुन्छ ? हामीले पीडित केन्द्रित बनाएर संक्रमणकालीन न्याय टुंग्याऔं भन्दै आएका छौं। पीडितले न्याय पाउनुपर्छ। दण्डहीनताको अन्त्य हुनुपर्छ। सत्य स्थापित भएपछि मेलमिलाप आफैं हुन्छ। पहिचानको व्यापार पहिचानको व्यापार माओवादीले सुरुवात गरेको हो। अहिले माओवादी मै व्यापारी हुँ भन्न सक्दैन। आफैं खालमा बस्दैन, तर च्याखे थाप्छ। ( एमाले अध्यक्ष केपी शर्मा ओलीले अन्नपूर्ण पोस्ट्सँग गरेको कुराकानीको सम्पादित अंश)"
प्रधानमन्त्री प्रचण्ड र भारतीय विदेश मन्त्री जयशंकरबीच भेटवार्ता,"काठमाडौं : प्रधानमन्त्री पुष्पकमल दाहाल प्रचण्डसँग भारतीय विदेश मन्त्री एस जयशंकरले भेटवार्ता गरेका छन्। नेपालभारत संयुक्त आयोगको बैठकमा भाग लिन आज बिहान काठमाडौं आइपुगेका उनले सिंहदरबारस्थित प्रधानमन्त्री कार्यालयमा प्रधानमन्त्री प्रचण्डसँग भेट गरेका हुन्। प्रधानमन्त्री सचिवालयका अनुसार भेटमा दुई देशबीचको सम्बन्ध, द्वीपक्षीय हित र चासो, नेपालभारत दीर्घकालीन विद्युत् व्यापार र प्रधानमन्त्री प्रचण्डको गत जेठमा भएको भारत भ्रमणमा भएका सम्झौता कार्यान्वयनका विषयमा छलफल भएको छ। भारत भ्रमणका समयमा भएका समझदारी र सम्झौताहरु कार्यान्वयनमा गइरहेको भन्दै प्रधानमन्त्रीले खुसी व्यक्त गरेको प्रधानमन्त्रीका परराष्ट्र सल्लाहकारमा डा रुपक सापकोटाले जानकारी दिए । त्यस्तै विद्युत व्यापार सम्झौतालाई कार्यान्वयनमा लैजाने विषय नेपालको विद्युत व्यापारको क्षेत्रमा ऐतिहासिक कदम भएको समेत प्रचण्डले बताएका थिए। नेपालको पश्चिम नेपालमा गएको भूकम्पका साथै मुलुकको आर्थिक विकासमा भारतको सहयोगप्रति प्रचण्डले आभार व्यक्त गरेको सापकोटाले बताए। भेटवार्तामा विदेशमन्त्री जयशंकरले दुईपक्षीय सम्बन्धलाई थप प्रगाढ बनाउदै अघि बढ्ने भन्दै नेपालसंग भएका सम्झौतालाई कार्यान्वयन गर्दै लैजाने प्रतिबद्धता जनाएका थिए। त्रिभुवन अन्तर्राष्ट्रिय विमानस्थलमा उत्रिए लगत्तै विदेशमन्त्री जयशंकरले उच्चस्तरीय राजनीतिक भेटवार्ता सुरु गरेका हुन्। यस अगाडि शीतल निवासमा पुगेर राष्ट्रपति रामचन्द्र पौडेललाई भेट गरेका थिए। भेटमा राष्ट्रपति पौडेलले नेपाल भारतबीच कनेक्टीभिटी, जलवायु परिवर्तन असरको न्यूनीकरण र जलविद्युत्को विकासमा सहकार्य तथा सहयोग आवश्यक रहेकामा जोड दिए। राष्ट्रपति कार्यालयका अनुसार राष्ट्रपति पौडेलले हिमाल र पानीको स्रोत बचाउने विषय साझा एजेण्डा भएकाले यसमा मिलेर गम्भीरतापूर्वक काम गर्न जरुरी रहेको बताए । प्रधानमन्त्रीसँगको भेटपश्चात जयशंकर दिउँसो १ बजे होटल याक एण्ड यतिमा आयोजना हुने नेपालभारत परराष्ट्रमन्त्रीस्तरीय संयुक्त आयोगको बैठकमा सहभागी हुनेछन्। बैठकमा नेपालको तर्फबाट परराष्ट्रमन्त्री साउद र भारतको तर्फबाट विदेशमन्त्री जयशंकरले नेतृत्व गर्नेछन्। बैठकपश्चात नेपालभारत दीर्घकालीन विद्युत् व्यापार सम्झौतामा हस्ताक्षर हुनेछ। त्यसपश्चात विदेशमन्त्री जयशंकरले कांग्रेसका सभापति शेरबहादुर देउवा र एमालेका अध्यक्ष केपी शर्मा ओलीसँग छुट्टाछुट्टै भेटघाट गर्ने कार्यतालिका रहेको छ। विदेशमन्त्री जयशंकर शुक्रबार शुक्रबार बिहान ८ बजे पशुपतिनाथ मन्दिरमा पूजा गर्ने र मध्यान्ह १२ बजे भारत फर्किने बताइएको छ।"
नेपालभारतबीच १० हजार मेगावाट बिजुली निर्यातसम्बन्धी सहमतिपत्रमा हस्ताक्षर,"काठमाडौं : नेपाल र भारतबीच बिजुली निर्यातसम्बन्धी दीर्घकालीन सहमतिपत्रमा हस्ताक्षर भएको छ । ऊर्जा,जलस्रोत तथा सिँचाइ मन्त्रालयमा मन्त्री शक्तिबहादुर बस्नेतको उपस्थितिमा दुई देशका सचिवले दीर्घकालीन ऊर्जा व्यापारसम्बन्धी सहमतिपत्रमा हस्ताक्षर गरेका हुन्। आगामी १० वर्षमा १० हजार मेगावाट बिजुली निर्यात गर्ने पूर्वसहमति अनुसार दुई देशबीच आज सहमतिपत्रमा हस्ताक्षर भएको हो। बिजुली निर्यातसम्बन्धी द्विपक्षीय सहमतिपत्रमा नेपालका तर्फबाट ऊर्जा, जलस्रोत तथा सिँचाइ मन्त्रालयका सचिव गोपाल सिग्देल र भारतका ऊर्जासचिव पङ्कज अग्रवालले हस्ताक्षर गरेका हुन्। चितवनमा बस्ने ११औं नेपालभारत ऊर्जा सचिवस्तरीय संयुक्त निर्देशक समिति बैठकले यसलाई अन्तिमरूप दिने स्रोतले बताएको छ। संयुक्त निर्देशक समितिको बैठक हरेक ६ महिनामा बस्ने गर्छ। गत जेठको अन्तिम साता नै दीर्घकालीन पीपीएका लागि नेपालभारतबीच प्रारम्भिक सम्झौतामा हस्ताक्षर भएको थियो। त्यसपछि भदौमा दीर्घकालीन पीपीएको भारतको मन्त्रिपरिषद्बाट पनि अनुमोदन भइसकेको छ। गत जेठमा भएको प्रधानमन्त्री पुष्पकमल दाहाल प्रचण्डको भारत भ्रमणमा ऊर्जा व्यापारमा ठूलो उपलब्धि भएको बताइएको थियो। भारतीय प्रधानमन्त्री नरेन्द्र मोदीले पनि १० वर्षमा १० हजार मेगावाट बिजुली किन्ने घोषणा गरेका थिए। प्रधानमन्त्री प्रचण्डको भारत भ्रमण लगत्तै नेपाली अधिकारीहरूले दीर्घकालीन पीपीएको मस्यौदा भारत समक्ष पेस गरेको थियो। नेपालभारत संयुक्त आयोगको बैठकमा भाग लिन भारतीय विदेश मन्त्री एसजयशंकरको टोली आज बिहान काठमाडौं आइपुगेको हो।"
डा कोइरालाको टिप्पणी : हिजो कोसीमा सहकार्य गर्दा गठबन्धन धरापमा पर्यो भन्नेहरू आज एमालेसँग मिल्दैछन्,"काठमाडौं : नेपाली कांग्रेसका नेता डा शेखर कोइरालाले आफूहरूले कोसी प्रदेशमा नेकपा एमालेसँग सहकार्य गर्दा विरोध गर्नेहरू नै एमालेसँग मिल्न खोजेको बताएका छन्। हिजो कोसी प्रदेशमा एमालेसँग सहकार्य गर्दा गठबन्धन धरापमा परेको भन्नेहरू नै आज एमालेसँग सहकार्य गर्न लागेको उनको दाबी छ। कोइरालाले सत्ता गठबन्धनका कुनै दललाई टिआरसी विधेयकमा र कुनै दललाई विभिन्न काण्डबाट बच्न एमालेको साथ चाहिएको दाबी गरेका छन्। हिजो कोशीमा एमालेको सहयोगमा सरकार बनाउँदा केन्द्रको गठबन्धन नै धरापमा पर्यो भनेर रोइलो गर्नेहरु नै आज राष्ट्रिय सभा निर्वाचनमा एमालेसँग मिल्न थालेछन्।कोइरालाले भने,कारण स्पष्ट छः सत्ता गठबन्धनका कुनै दललाई टिआरसी विधेयकमा र कुनै दललाई विभिन्न काण्डबाट बच्न एमालेको साथ चाहिएको छ। उनले सत्तारुढ दलसँग प्रमुख प्रतिपक्षी दल भएर एमालेले के चाहेको भन्दै प्रश्न गरेका छन्। राष्ट्रियसभाका एकतिहाइ सदस्यको निर्वाचनमा विपक्षी एमालेलाई पनि समेटेर लैजान सत्तागठबन्धनका नेताहरू लचिलो बनेका छन्। राष्ट्रियसभाका १९ सदस्यका लागि माघ ११ गते निर्वाचन हुँदैछ। सत्तागठबन्धन मिलेर चुनाव लडे एमालेले पूरै सिट गुमाउने स्थिति छ। तर, प्रधानमन्त्री पुष्पकमल दाहाल प्रचण्डले संक्रमणकालीन न्याय निरुपणमा सहयोग जुटाउने उद्देश्यले एमालेसँग पनि चुनावमा मिलेर जाने प्रस्ताव गरेका थिए। त्यसकै लागि केही दिनयता प्रधानमन्त्री दाहाल र एमाले अध्यक्ष ओलीबीच लगातार छलफल भइरहेको छ। बुधबार सत्तागठबन्धनको बैठकमा प्रधानमन्त्री दाहालले एमालेलाई पनि समेटेर लैजानेबारे जानकारी गराएका थिए। प्रधानमन्त्री दाहालले एमालेलाई जिरो बनाएर नजानओलीले प्रस्ताव गरेको जानकारी बैठकमा गराएका थिए। त्यसपछि नेताहरूले एमालेसँग ठोस सहमति माग्नुपर्ने धारणा राखेका थिए । भागबन्डाबारे छलफल गर्न अहिले बिहान ९ बजे फेरि गठबन्धनको बैठक बस्दैछ। विधेयकलाई आउने हिउँदे अधिवेशनमा पेस गरेर पारित गर्ने गठबन्धनको योजना छ। तर, एमालेले यसका कतिपय प्रावधानमा छलफल गर्नुपर्ने बताइरहेको छ। प्रधानमन्त्री प्रचण्डले आम सहमतिमै विधेयकलाई पारित गर्न चाहेकोले ढिलाइ भएको बताइरहेका छन्। त्यही भएर उनी एमाले अध्यक्ष केपी शर्मा ओलीलाई सहमत गराउन निरन्तर छलफलमा छन्।"
जोमसोम कभर्ड हलको निर्माण सुस्त,"जोमसोम : मुस्ताङ सदरमुकाम जोमसोममा निर्माणाधीन कभर्ड हल बजेट अभावका कारण अलपत्र परेको छ। २०७६०७७ सालदेखि निर्माण सुरु गरिएको जोमसोम कभर्ड हलको पर्याप्त बजेट सुनिश्चित नहुँदा निर्माणकार्य सुस्त बनेको हो । सरकारले दिर्घकालिन महत्वको एक स्थानीय तह एक खेलग्रामसहितको कभर्ड हल पूर्वाधार निर्माणका लागि वहुवर्षिय योजना अघि बढाएको थियो। जोमसोममा निर्माण हुने २ तले सुविधा सम्पन्न कभर्ड हल निर्माणको लागत ६ करोड ५८ लाख तय गरिएको थियो। संघ, प्रदेश र स्थानीय तहको लागत साझेदारीमा निर्माण हुँदै गरेको कभर्ड हलको निर्माण अहिले ठप्प छ। समयमै बजेट सुनिश्चिता नहुने र बजेट विनियोजनको रकम योजनाको लागत अनुपातमा ज्यादै न्यून हुँने भएकाले जोमसोम कभर्ड हल निर्माणले गति लिन नसकेको हो। योजना सञ्चालन भएको ४ वर्ष बितिसक्दा पनि यसको भौतिक प्रगति ३५ प्रतिशत मात्र रहेको छ। संघ तथा प्रदेश सरकारबाट बर्सेनि विनियोजन हुने टुक्रे बजेटका कारण कभर्ड हल निर्माणमा विलम्ब भएको हो ।"
सालको काठसहित दुईजना पक्राउ,रौतहट : रौतहटमा सालको काठसहित दुईजना पक्राउ परेका छन्। पक्राउ पर्नेमा जितपुर सिमरा उपमहानगरपालिका२३ का आजम हुसेन र निजगढ नगरपालिका९ सिंगौलका अजय कुमार चौधरी रहेका छन्। डिभिजन वन कार्यालय चन्द्रनिगाहपुरले बुधबार राति पिकअप भ्यानसहित सालको काठ बरामद गरेको छ। जंगलसहिया सब डिभिजन वन कार्यालयअन्तर्गतको जंगलबाट सालको काठ बरामद भएको हो। डिभिजन वन कार्यालय रौतहटका रेन्जर लक्ष्मी कर्णको टोली र जंगलसहिया सब डिभिजन वन कार्यालयका सहायक वन अधिकृत आरिफ हुसेनको नेतृत्वमा गएको टोलीले काठ र पिकअप भ्यानसहित दुई जनालाई पक्राउ गरेको डिभिजन वन कार्यालय रौतहटका सूचना अधिकारी बिमल ठाकुरले बताए। प्रदेश २ ०३००१च २१९८ नम्बरको पिकअप भ्यानमा काठ लोड गरिरहेको अवस्थामा अन्दाजी ६० क्युफिट ९ थान गोलिया काठ बरामद गरेको छ।
वृद्धाको हत्या गरी लुटपाट गर्ने पक्राउ,नुवाकोट : वृद्धाको हत्या गरेर फरार भएका एक जना पक्राउ परेका छन्। पक्राउ पर्नेमा शिवपुरी गाउँपालिका६ वखतीटोलका २२ वर्षीय सुकु तामाङ रहेका छन्। शिवपुरी ६ खत्रीटोलकी ७५ वर्षिया नेत्रकुमारी घर्तीक्षेत्रीको सोमबार राति १० बजे हत्या भएको थियो। अनुसन्धानका क्रममा घटनामा संलग्न तामाङलाई जिल्ला प्रहरी कार्यालय नुवाकोटबाट खटिएको प्रहरीको विशेष टोलीले पक्राउ गरेको हो। घटनामा संलग्न तामाङको साथबाट प्रहरीले ८३ हजार रुपैयाँसहित मृतकले कानमा लगाएको सुनको बेरुवा र पोते बिनाको तिलहरीसमेत बरामद गरेको छ। हत्या र लुटपाट गरी फरार रहेका तामाङलाई प्रहरीले आफ्नै घरमा लुकी रहेको अवस्थामा पक्राउ गरेको हो। युवक तामाङलाई मुलुकी अपराध संहिता २०७४ बमोजिम ज्यान तथा लुटपाट सम्बन्धी कसुरमा जिल्ला अदालत नुवाकोटबाट ७ दिनको म्याद थप गरेर अनुसन्धान गरिरहेको प्रहरीले जनाएको छ। बाख्राको खोरमा वृद्धाको शव देखेपछि छिमेकीले प्रहरीलाई खबर गरेका थिए।
नागरिकताका लागि भौतारिँदै पवि,"अछाम : साँफेबगर नगरपालिका३ डिक्रेनीकी पवि रावत ३८ वर्षकी भइन्। १५ वर्षको उमेरमा पविको बिहे दिपेन्द्र रावतसँग भएको थियो। पविको एउटा छोरा छ। उ पनि आर्थिक अभावका कारण कमाउन भारत गएको छ। कक्षा दुईमा पढ्दै गरेको छोरा सुरेश मामासँग भारत गएको छ। जीर्ण घर त्यस माथि पनि गत वर्ष कात्तिक महिनामा आएको भूकम्पले पविको घर चिरा परेको छ। घरमा बिजुली समेत छैन। घरमा एक्लै बस्छिन् पवि। राति घरमा बिजुली बलेको घर कस्तो हुन्छ होला जस्तो लाग्छ पविलाई। पविको श्रीमान् सम्पर्कविहीन भएको १५ वर्ष भयो। पविको माइत साँफेबगर नगरपालिका५ नवाठाना हो। पविले अहिलेसम्म नागरिकता पाउन सकेकी छैनन्। नागरिकताका लागि उनी जनप्रतिनिधि, वडा कार्यालयसम्म पटक पटक धाइरहेकी छन्। श्रीमानको नागरिकता ल्याएपछि मात्र नागरिकता बन्ने भनेर फर्काउने गरेको उनले बताइन्। छोरा एक वर्षको हुँदा श्रीमानले छाडेर गए। सानैमा छोराको जन्मदर्ता नहुँदा पोषण भत्ताबाट बञ्चित भए। नागरिकता पाइसकेपछि सबैभन्दा पहिले विद्युत् कार्यालयबाट मिटर ल्याएर चर्किएको घर उज्यालो बनाउने उनको रहर छ। विगतका जनप्रतिनिधिलाई समेत पटक पटक भन्दा कुनै सुनुवाइ नगरेको र अहिलेका वडाध्यक्ष कुलबहादुर कुँवरलाई समेत जानकारी गराउँदा रोहवरका बस्ने मान्छे ल्याएर आएपछि मात्र बन्छ भनेर भन्ने गरेको पविले बताइन्। उनले भनिन्, नागरिकताका लागि धेरै ठाउँ धाएँ, भेटेका नेता, जनप्रतिनिधि सबैलाई भने तर कसैले वास्ता गरेनन्। श्रीमानले भारततिर अर्की बिहे गरेर बसेको छ भन्ने सुनेको छु। यत्रो १५ वर्ष भइसक्यो अहिलेसम्म मेरो सम्पर्कमा छैनन्। अरू मान्छेको मुखबाट सुन्छु भारततिर छ भनेर। श्रीमानले छाडेदेखि सासु ससुराले समेत उनलाई वास्ता गर्न छाडिदिए। श्रीमान छाडेपछि ३ वर्षसम्म उनी माइतमै बसिन्। त्यहाँ पनि बस्ने वातावरण नभएपछि उनी फेरि आफ्नै फर्किन्। आफन्तले गाउँ छाडेर जा भन्दै कुटपिट गरेको समेत उनले बताइन्। श्रीमान् नभएको महिलाको गाउँ घरमा इज्जत नै हुँदैन। गाउँ निकाला गर्न धेरै मान्छे लागे अहिलेसम्म ज्यान जोगाएर बसेको छु। घर र गाउँ छोडेर जा भन्दै कोदालोले टाउको हानेको चोट छ,' उनले रुदै भनिन्।"
रुकुम पश्चिममा दुई करोड ५० लाखको मह उत्पादन,"रुकुम पश्चिम : रुकुम पश्चिममा यस वर्ष २१ मेट्रिकटन मह उत्पादन भएको छ। विगतका वर्षभन्दा यस वर्ष महको उत्पादन बढेको हो। किसानले मह बेचेर दुई करोड ५० लाख रुपैयाँ कमाइ गरेको जिल्ला कृषि विकास कार्यालयका प्रमुख मीनबहादुर केसीले जानकारी दिए। जिल्लाको बाँफिकोट गाउँपालिका, आठविसकोट नगरपालिका, सानीभेरी गाउँपालिका, मुसीकोट नगरपालिका र त्रिवेणी गाउँपालिकामा मह उत्पादन हुँदै आएको छ। किसानले प्रतिकिलो एक हजार दुई सय रुपैयाँमा मह बेचेका छन्। मौरीले मह लगाउने याममा वर्षा नभएका कारण मह उत्पादन बढेको प्रमुख केसीले बताए। 'मौरीले राम्रो चरन पाएका कारण यसवर्ष राम्रो मह उत्पादन भएको हो', प्रमुख केसीले भने। जिल्लामा उत्पादन भएको मह काठमाडौं, दाङ, नेपालगञ्जसम्म पनि निर्यात भएको छ। 'चिउरीको फूलबाट मौरीले लगाएको मह निकै राम्रो र औषधियगुण भएका कारण पनि रुकुम पश्चिममा उत्पादन भएको महको माग निकै छ, जिल्ला बाहिरबाट महको माग निकै आउने गरेको छ, यस वर्ष जिल्लामा राम्रो मह उत्पादन भएका कारण पनि बाहिरी जिल्लामा किसानले धेरै मह पठाउनुभएको छ', प्रमुख केसीले भने। जिल्लाको बाँफिकोट गाउँपालिका र सानीभेरी गाउँपालिकामा मौरी ब्लक विकास कार्यक्रम मार्फत जिल्ला कृषि विकास कार्यालयले किसानलाई सहयोग गरिरहेको छ। पालिकाहरूमा किसानको आवश्यकताअनुसार सहयोग भइरहेको जिल्ला कृषि विकास कार्यालयले जनाएको छ। जिल्लामा दुई सय किसानले मह उत्पादन गर्ने गरेका छन्। जिल्लामा आधुनिक घार र मुढेघारमा मह उत्पादन हुँदै आएको छ। पछिल्लो वर्ष आधुनिक घारको प्रयोग बढ्दै गएको कृषि विकास कार्यालयले जनाएको छ। मह उत्पादनबाट राम्रो आम्दानी हुन थालेपछि किसान मौरीपालन व्यवसायमा आकर्षित हुँदै आएका छन्।"
"पूर्वराजा ज्ञानेन्द्र शाहले भने म जहाँजहाँ जान्छु 'राजा आऊ, देश बचाऊ' भन्ने जनआवाज सुन्छु","भैरहवा : पूर्वराजा ज्ञानेन्द्र शाहले जहाँ गएपनि 'राजा आऊ र देश बचाऊ' भन्ने जनआवाज सुन्ने गरेको बताएका छन्। बिहीबार भैरहवामा समर्थकहरूले आयोजना गरेको कार्यक्रममा बोल्दै पूर्वराजा शाहले आफू जता गएपनि आउन र देश बचाउन आग्रह गरेको सुनेको बताएका हुन्। 'म जता जाउँ जहाँ पुगौंजनआवाज उठेको सुन्छु । मलाई आउ हाम्रो देश बनाउन र देश बचाउ। हाम्रो देशको सभ्यता र समृद्धि बढाउ। यहाँ खडा भएर म भन्दछु,'म बोलिरहेको छु, देश बनोस्,देश बचोस् भन्ने आफ्ना पुर्ख्यौली भावना इच्छा आकांक्ष पोखिरहेको छु। ' पूर्वराजा शाहले पछिल्लो समय देशको अवस्थालाई नजिकबाट नियालीरहेको बताएका छन्। उनले भने,'म कतै अन्त गएको छैन। सदासदा नेपालीको साथमा छु। नेपालभित्रै छु। नेपालीहरूको सुख,दु:ख,सुविधा असुविधा,बाधा पीडा तथा हिजोआजका अवस्थालाई नजिकबाट नियालीरहेको छु।' उनले युवा पलायनप्रति चिन्ता प्रकट गर्दै देशको माया नभएर अवस्था विग्रिएकाले युवा जमात बाहिरिन बाध्य भएको बताएका छन्। बेरोजगारी,गरिबी,शैक्षिक कमजोरी र बाध्यकारी परिस्थितले लाखौं युवाजनशक्ति विदेशीएको उनको भनाइ छ। उनले अहिले देश जर्जर अवस्थामा पुगेको बताएका छन्। देशमै उत्पादन,उद्यम, इलम, सीप, शिक्षा र सभ्यताको नयाँ अध्याय खडा गर्नुपर्नेमा उनको भनाइ छ। पूर्वराजा शाहले विभिन्न विवादबाट उठेर नेपालको माटो र नेपाली बाटो समातेर अगाडि बढ्न आग्रह समेत गरेका छन्।"
पर्यटक तान्ने माध्यम बन्दै फुड फेस्टिबल,"धनकुटा : हरेक वर्ष अंग्रेजी नयाँ वर्षको अवसर पारेर पर्यटकीय स्थल भेडेटारमा आयोजना हुँदै आइरहेको फुड फेस्टिबलले पर्यटक तानिरहेको छ। फेस्टिबलले जातीय तथा मौलिक खानेकुराको ब्राण्डिङ मात्र गरेको छैन भेडेटारसहित आसपासको क्षेत्रमा पर्यटक तान्ने माध्यम बनिरहेको छ। सन् २०१३ सालदेखि सुरु थालेको फेस्टिबल हरेक वर्ष हुँदै आइरहेको छ। भेडेटार होटल एशोसिएसनले आयोजनामा हुने फेस्टिबल पर्यटक तान्ने उत्सव जस्तो बनेको छ। फेस्टिबलमा स्थानीय खानाका परिकार, स्थानीय अर्गानिक खेतीबाट उत्पादित तरकारी तथा फलफूलको प्रदर्शनी, हस्तकला, कृषि तथा घरेलु सामग्रीहरू प्रदर्शनीमा राखिन्छ। फेस्टिबलमा आउने आगन्तुकहरूले स्थानीय जातीय परम्परागत खानेकुराहरूको स्वाद लिन र हेर्ने अवसर पाउनेछन्। ओझेलमा परेका ऐतिहासिक, धार्मिक, सांस्कृतिक पराम्परागत तथा पर्यटकीय स्थलहरूको प्रचारप्रसार हुने गर्छ। नागवेली सडक छिचौल्दै पुगिने धनकुटाको भेडेटारले पाहुनालाई जुनसुकै बेला चिसो हावाले स्वागत गर्न भ्याइहाल्छ। यहाँ क्षणमै मौसम परिवर्तन भइरहन्छ। पहाडको टुप्पोमा अवस्थित भेडेटार घुम्न ७० प्रतिशत भन्दा बढी भारतीय आउने गर्छन् भने ३० प्रतिशत आन्तरिक पर्यटक। पछिल्लो समय भेडेटारमा निजी क्षेत्रको लगानी बढ्दो छ। करोडौं लगानीका स्तरीय होटल सञ्चालनमा आएका छन् भने कतिपय ठूला होटल निर्माणाधीन अवस्थामा छन्। लगानी बढ्दा यहाँको पर्यटन क्षेत्र चलायमान हुन थालेका छन्। हरेक वर्ष भेडेटारमा आयोजना हुँदै आइरहेको फेस्टिबलले जातीय तथा मौलिक खानाको परिकारलाई ब्राण्डिङ गर्न मद्दत गरेको भेडेटार होटल एशोसिएसनका अध्यक्ष तुमराज लिम्बूको भनाइ छ। भेडेटारसहित आसपासका क्षेत्रमा २ सय भन्दा बढी होटेल सञ्चालनमा छन्। ती होटेलमा दैनिक एक हजार पाहुनालाई राख्न सकिने होटल एशोसिएसनको तथ्यांक छ। फेस्टिबल भेडेटारसहित आसपासको क्षेत्रको प्रचारप्रसारका लागि कोसेढुंगा सावित भएको साँगुरीगढी गाउँपालिका अध्यक्ष जितेन्द्र राई बताउँछन्। फेस्टिबलले भेडेटारको मात्र नभई आसपासका पर्यटकीय क्षेत्रहरूको प्रचारप्रसार गरी चहलपहल बढाएको छ। भेडेटार नजिकै रहेको नमस्ते झरना पछिल्लो समय आन्तरिक तथा बाह्रय पर्यटकको गन्तव्य बनेको छ। प्रायः त्यहाँ नपुग्ने कोही भेटिदैनन्। विशेषगरी नमस्ते झरनामा आन्तरिकसँगै भारतीय पर्यटकहरूको घुइँचो लाग्ने गर्छ। नमस्ते झरना बाहेक नाम्जे गाउँ, ओख्रे, डाँडाबजार लगायत क्षेत्र पर्यटकको गन्तव्य बनेको छ। त्यस क्षेत्रमा होमस्टे समेत सञ्चालनमा रहेका छन्। लाप्चेटारस्थित दक्षिण एसियाकै दोस्रो ठूलो दावी गरिएको वरको रुख हेर्न आउनेको संख्या बढ्न थालेको छ। निजी क्षेत्रबाट गरिएको प्रयासलाई राज्यले उचित प्राथमिकता नदिएको यहाँको होटल व्यवसायीको भनाइ छ। कतिपय पर्यटकीय गन्तव्यहरू भौतिक पूर्वाधार निर्माणको अभावले अझैं ओझेलमा छन्।"
११५ किलो अवैध गाँजासहित दुईजना पक्राउ,"सुनसरी : सुनसरीबाट ७० किलो र मोरङबाट ४५ किलो गरी करिब १ सय १५ किलो अवैध लागूऔषध गाँजासहित दुईजनालाई प्रहरीले पक्राउ गरेको छ । सुनसरी, हरिनगरा गाउँपालिका६ ईदगाहबाट ७० किलोग्राम गाँजासहित पक्राउ पर्नेमा भारत अररिया बासमतिया ग्राम बस्ने २७ वर्षीय ऐना तुला छन् । प१०४००१ त १२६० नम्बरको ट्याक्टरका चालक उनलाई ट्याक्टरको ट्रलीमा अतिरिक्त बाकस बनाइ ६६ वटा पोकामा लुकाइ राखेको उक्त गाँजा फेला पारी कोशी प्रदेश प्रहरी कार्यालय विराटनगर र प्रहरी चौकी घुस्किहाटबाट खटिएको प्रहरीले बुधबार दिउँसो पक्राउ गरेको हो । यसैगरी मोरङ,बिराटनगर महानगरपालिका१८ झटियाई मुसरी टोल नयाँबस्तीस्थित खेतबाट करिब ४५ किलोग्राम गाँजासहित पक्राउ पर्नेमा सोही महानगरपालिका१८ बस्ने १९ वर्षीय नन्दु यादव रहेका छन् । ईलाका प्रहरी कार्यालय धनौलीबाट खटिएको प्रहरीले उनलाई उक्त गाँजासहित गएराति पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।"
लागुऔषधसहित दुईजना पक्राउ,डडेल्धुरा : डडेल्धुरामा लागुऔषधसहित दुई युवक पक्राउ परेका छन्। पक्राउ पर्नेमा अछामको साँफेबगर नगरपालिका३ का २९ वर्षीय सुमन ठकुल्ला र २८ वर्षीय अशोक स्वाँर रहेका छन्। अमरगढी नगरपालिका१ स्याउलेबाट लागुऔषध खैरो हेरोइन ५ ग्राम २७ मिलिग्रामसहित बुधबार पक्राउ गरेको जिल्ला प्रहरी कार्यालय डडेल्धुराले जनाएको छ। प्रहरी चौकी स्याउलेबाट खटिएको प्रहरीले धनगढीबाट अछामतर्फ जाँदै गरेको सुदूरपश्चिम प्रदेश ०१००१ ख ३४०७ नम्बरको बसमा सवार उनीहरूलाई उक्त पदार्थसहित पक्राउ गरिएको हो। यस सम्बन्धमा प्रहरीले जिल्ला अदालत डडेल्धुराबाट म्यादथप गरी आवश्यक अनुसन्धान गरिरहेको छ।
नगरपालिकाले सन्थाल परिवारको घर निर्माण गरिदिने,"झापा : भद्रपुर नगरपालिकाले यो वर्ष सन्थाल समुदायका परिवारलाई २६ वटा घर निर्माण गरिदिने भएको छ। नगर प्रमुख सन्थाल आवास निर्माणअन्तर्गत नगरका १० वटा वडामध्ये पाँचवटा वडाका २६ परिवारलाई नगरपालिकाले घर निर्माण गरिदिन लागेको हो। नगर प्रमुख गणेश पोखरेल, प्रमुख प्रशासकीय अधिकृत सुनील निरौला लगायतले सन्थाल आवासको एक कार्यक्रमका बीच शिलान्यास गरेसँगै निर्माण कार्य सुरु भएको छ। नगरपालिकाले वडा नम्बर ३ निवासी लाल हस्दा र वडा नम्बर ९ निवासी चुड्कु किस्कुको आवास शिलान्यास गरेका थिए। आफ्नै जमिन हुनुपर्ने, आर्थिक अवस्था कमजोर, छोराछोरी सामुदायिक विद्यालय पढाउनु पर्ने लगायतको नीति बनाएर नगरपालिकाले वडा नम्बर ३, ५, ९ र १० मा ५ वटाको दरले २० वटा घर र वडा नम्बर ७ मा ६ वटा गरी जम्मा २६ वटा घर निर्माण गरिने नगरका इन्जिनियर योगेन्द्र रञ्जितकारले जानकारी दिए। भ्याटसहित एक करोड २७ लाख २२ हजार ९१३ रुपैयाँमा लागतमा निर्माण हुने घरको ठेक्का स्नेहा निर्माण सेवा भद्रपुरले लिएको छ। ३८४ दशमलव १३ वर्ग फिटमा टिनको छाना भएको घरमा भान्सा, बरन्डासहित ३ वटा कोठा निर्माण गरिने छ। एउटा घर निर्माण गर्न ४ लाख ८९ हजार ३४२ रुपैयाँ खर्च हुने इन्जिनियर रञ्जितकारले बताए। २०८१ वैशाख मसान्तसम्म सम्पन्न गर्ने गरी चालू वर्षको मंसिर २७ गते निर्माण कम्पनीसँग सम्झौता भएको उनको भनाइ छ। लोप हुँदै गएको सन्थाल जातिलाई विस्थापित हुन नदिन यो योजना सुरु गरिएको नगर प्रमुख गणेश पोखरेलले बताए। अन्य समुदाय कमजोर रहे पनि समग्रमा सन्थाल समुदाय बढी कमजोर देखिएकोले यो समुदायबाट नै आवास निर्माण सुरु गरिएको नगर प्रमुख पोखरेलले बताए। नगरभित्र नागरिकता पाएका सन्थाल समुदायको ६ सय ३ घर रहेको छ। शिक्षा, स्वास्थ्य र रोजगारीमा पहुँच नपुगेको हुँदा नगरले सन्थाल समुदायलाई निःशुल्क स्वास्थ्य बिमा पनि गरिदिएको उनले बताए। गत वर्ष नगरले वडा नम्बर ३ मा मात्र १८ वटा सन्थाल आवास निर्माणको काम अघि बढाएको थियो। तर, त्यो योजना अझै पूरा भएको छ। त्यसैले यस वर्ष निर्माण गर्न लागिएको आवास तोकिएकै समय अवधि भित्र सम्पन्न गरी हस्तान्तरण गरिदिन नगर प्रमुख पोखरेलले निर्माण व्यवसायीलाई आग्रह समेत गरेका छन्।"
चल्लाले मूल्य नपाएपछि चल्न सकेनन् ह्याचरी उद्योग,"चितवन : कुखुराका चल्लाले मूल्य नपाएपछि धेरै ह्याचरी उद्योग चल्न सकेका छैनन्। लागत मूल्यभन्दा कममा चल्ला बिक्री गर्नुपरेपछि धेरै उद्योग बन्द हुन पुगेका हुन्। नेपालमा दर्ता भएका तीन सय ७० वटा ह्याचरी उद्योगमध्ये हाल ५३ वटामात्रै सञ्चालनमा छन्। पोल्ट्री क्षेत्रका ज्ञाता डा तिलचन्द्र भट्टराईका अनुसार धेरै ह्याचरी चल्लाले मूल्य नपाएपछि सञ्चालन हुन नसकेका हुन्। सञ्चालनमा आएका ह्याचरीको पनि उत्पादन ५० प्रतिशत मात्रै छ। ह्याचरी उद्योग कम सञ्चालन भएपछि विदेशबाट ल्याइने प्यारेन्टको संख्यामा निकै कमी आएको छ। भट्टराईका अनुसार सन् २०१९२० मा ४६ हजार दुई सय लेयर्स प्यारेन्ट भित्रिएका थिए। सन् २०२०२१ मा एक लाख ४८ हजार आठ सय ७०, सन् २०२१२२ मा एक लाख १३ हजार चार सय ३३ र २०२२२३ मा ६९ हजार ४० मात्रै लेयर्स प्यारेन्ट नेपाल भित्रिएका छन्। यस्तै ब्रोइलर प्यारेन्ट सन् २०२०२१ मा १८ लाख १२ हजार दुई सय ९२, सन् २०२१२२ मा १७ लाख पाँच हजार एक सय ५४ र सन् २०२२०२३ मा एक लाख दुई हजार १४ भित्रिएका छन्। भट्टराईले ब्रोइलरमा ४० प्रतिशत र लेयर्समा ४४ प्रतिशत गिरावट आएको बताए। प्यारेन्ट कम भित्रिएसँगै चल्लाको उत्पादनमा पनि निकै कमी आएको उनको भनाइ छ। यसले प्रत्यक्षरुपमा पोल्ट्री क्षेत्रमा प्रभाव हुने देखिएको छ। पोल्ट्री महासंघका उपाध्यक्ष टीकाराम पोखरेलले प्यारेन्ट आयातमा निकै कमी आएको भन्दै चल्ला उत्पादन कम हुँदासमेत मूल्य नपाएको बताए। समग्रमा आर्थिक मन्दीसँगै यो क्षेत्र प्रभावित भएको उनको भनाइ छ। कोभिडपछि एकोहोरो चल्लाको मूल्य घटेको पोखरेल बताउँछन्। नेपाल ह्याचरी उद्योग संघका पूर्वअध्यक्षसमेत रहेका पोखरेलका अनुसार भारतबाट आउने अवैध चल्लाका कारण पनि बजार प्रभावित छ। सरकारले क्वारेन्टाइन ऐन संशोधन गरेर चोरी नियन्त्रण गरेमा उद्योग पूर्ववत् अवस्थामा फर्कन सहयोग पुग्ने उनी बताउँछन्। यस्तै बैंकको व्याजदरलाई एकल अङ्कमा झार्नुपर्ने उनले बताए। पोखरेलले भने, समयमै सरकारले पोल्ट्री क्षेत्रलाई हेर्न सकेन भने आत्मनिर्भर यो व्यवसाय समाप्त हुने अवस्थामा पुग्छ। पोल्ट्री क्षेत्रमा एक खर्ब ६० अर्बभन्दा बढी लगानी भएको भन्दै उनले ह्याचरी उद्योगमा मात्रै ६० देखि ७० अर्ब लगानी भएको जानकारी दिए। कोभिडपछिको अवस्थामा २० देखि २५ अर्ब ह्याचरी उद्योगमा नोक्सान भएको पोखरेलले बताए। उनले थपे, पोल्ट्री क्षेत्र रहेन भने एक खर्ब ६० अर्बभन्दा बढी व्यापार नोक्सान व्यहोर्नुपर्छ। नेपाल ह्याचरी उद्योग संघका केन्द्रीय अध्यक्ष ऋषिराम पौडेल चार वर्षदेखि लागतभन्दा कम मूल्यमा चल्ला बिक्री गर्न बाध्य भएको बताउँछन्। आर्थिक मन्दीसँगसँगै युवा जनशक्ति पलायन हुँदा कुखुरा पाल्ने र खपत गर्ने दुवैमा कमी आएको उनको भनाइ छ। कम व्याजदरमा लिएको ऋण बढेको, दानाको कच्चा पदार्थ, औषधिलगायतको मूल्य बढेको, भारतीय सीमाबाट चोरी गरी चल्ला आएकालगायत कारण यहाँको ह्याचरी उद्योग धरासायी बन्ने अवस्थामा पुगेको उनी बताउँछन्। उनले भने, निजी क्षेत्रले मात्रै उद्योग धान्नसक्ने अवस्थामा अब उद्योग छैन। साना व्यवसाय गर्न चाहने किसानसँग आर्थिक अभावका कारण पेसा नै पलायन हुने अवस्थामा पुगेको उनी बताउँछन्। संघका कोषाध्यक्ष राजेन्द्र लामिछानेका अनुसार अहिले ब्रोइलर चल्ला प्रतिगोटा ३५ देखि ४० रुपैयाँमा बिक्री हुँदै आएको छ। यसको लागत मूल्य ६० देखि ६५ रुपैयाँ पर्न आउँछ। लेयर्स चल्लाको बजार मूल्य ७० देखि ७५ रुपैयाँ छ। यसको लागत मूल्य एक सय २० देखि एक सय ३० रुपैयाँ पर्न आउँछ। लामिछानेको भनाइमा ५० देखि ६० प्रतिशत नोक्सानमा पछिल्लो समय काम गर्नुपर्दा धेरै ह्याचरी बन्द भएका हुन्। नेपालमा २०४२ सालदेखि व्यावसायिक रूपमा ह्याचरीले चल्ला उत्पादन गर्न थालेका हुन्। यहीँ चल्ला उत्पादन हुन थालेपछि क्रमशः विदेशबाट चल्ला आयात रोकिएको थियो।"
जिल्ला अदालतबाट हत्कडीसहित भागेका थुनुवा जडीबुटीबाट पक्राउ,काठमाडौं : जिल्ला अदालत काठमाडौं परिसरबाट हत्कडीसहित फरार थुनुवा पक्राउ परेका छन्। प्रहरीले बुधबार बिहान फरार भएका सिन्धुपाल्चोक बाह्रबिसेका कमल खड्कालाई काठमाडौं महानगरपालिका३२ जडीबुटीबाट आज बिहान पक्राउ गरेको हो । जिल्ला प्रहरी परिसर काठमाडौंका प्रवक्ता प्रहरी उपरीक्षक कुमोद ढुङ्गेलले प्रहरी वृत्त महाराजगञ्जबाट थुनछेक बहसका लागि अदालत लैजाने क्रममा खड्का हत्कडीसहित फरार भएको बताएका थिए। फरार भएका खड्कालाई प्रहरी वृत्त महाराजगञ्ज र जिल्ला प्रहरी परिसर काठमाडौंको टोलीले खोजतलास गर्दा फेला पारेको हो । प्रहरीले डलर देखाएर लुटपाट गरेको अभियोगमा खड्कालाई पक्राउ गरेको थियो ।
पर्यटक आउन थालेपछि मानुङकोट फर्किँदै स्थानीय,"तनहुँ : तनहुँका अधिकांश पर्यटकीयस्थलको प्रवर्द्धन हुन सकेको छैन। केही पर्यटकीयस्थलको भने प्रवर्द्धन हुने क्रममा छ। बन्दीपुर बढी प्रवर्द्धन भएको पर्यटकीयस्थल हो। पछिल्लो समय व्यास नगरपालिका५ मानुङकोट अत्यधिक चर्चामा छ। यहाँबाट देखिने कुहिरो, हिमशृङ्खला र सूर्योदयले पर्यटकलाई आकर्षित गर्ने गरेको छ। हिउँद सुरु भएसँगै कुहिरोले सदरमुकाम दमौली बजारलाई छोप्छ। घाम उदाउन लागेसँगै कुहिरो बिस्तारै फाट्ने गर्दछ र दमौली बजार छर्लंग देखिन्छ। यससँगै त्यहाँबाट हिमशृङ्खला पनि सुन्दर देखिने गर्दछन्। यही हिमशृङ्खला र डाँडाबाट देखिने चारैतिरको सुन्दरता हेर्न पर्यटक लालयीत हुने गर्दछन्। यी कुहिरो, हिमशृङ्खला र सूर्योदय मनोरम दृश्यले पर्यटक आकर्षित हुने गरेका छन्। मानुङकोटबाट धौलागिरि, माछापुच्छ्रे, अन्नपूर्ण, मनास्लु, लमजुङ हिमालको दृश्यावलोकन गर्न सकिन्छ। यहाँको लोभलाग्दो दृश्यले पर्यटकलाई आनन्दित तुल्याउने गरेको छ। विगतमा पानीको अभावले यस वरपरका बासिन्दा अन्यत्र बसाइँसराइ गर्न पुगेका थिए। पछिल्लो समय पर्यटकीय चहलपहल बढेसँगै उनीहरू आफ्नो पुर्ख्यौली गाउँ फर्किन थालेका छन्। पर्यटककै कारण यहाँका स्थानीय गाउँ फर्किंन थालेका हुन्। तर पानीको समस्या भने यहाँ विगतको जस्तै कायमै छ। पर्यटकीय क्षेत्रका रुपमा मनुङकोटको विकास हुँदै गएपछि यहाँका स्थानीयवासी होटल व्यवसायमा संलग्न हुन थालेका हुन्। मानुङकोट पर्यटकीयस्थल बनेपछि यहाँ बस्ती बढ्ने क्रममा छ। पानीको अभावले रित्तिएको बस्ती अहिले पर्यटकीयस्थलका रुपमा विकास भएसँगै स्थानीय फर्किंन थालेका हुन्। विगतमा घण्टौँ लगाएर पानी ल्याउनुपर्ने बाध्यता भएपछि यहाँका स्थानीय बसाइँसरी मानुङकोटको फेदीतर्फ झरेका थिए। पानी सहजै पाउने स्थानतर्फ झरेका स्थानीय यहाँ पर्यटक आगमन बढ्न थालेपछि फर्किन थालेका हुन्। पाँच वर्षयता मानुङकोट पर्यटकीयस्थलका रुपमा विकसित हुँदै गएको छ। यहाँ पर्यटकको आवतजावत हुन थालेपछि गाउँले फर्किंन थालेका स्थानीय ६७ वर्षीय पद्मबहादुर थापामगरले बताए। उनले भने, 'खानेपानीको अभावले यहाँबाट धेरैले बसाइँ सरेका थिए। अहिले विस्तारै फर्किन थालेका छन्। तर, पानीको समस्या भने उस्तै छ।' पहिले स्थानीयले खेतीपाती गरे पनि अहिले व्यवसाय फेरिएको थापामगरले बताए। उनले भने, 'पानी आउँछ की भनेर आश गरी बसेका छन्। तर, अहिलेसम्म समस्या समाधान भएको छैन। नगरपालिकाले ट्यांकरमा पानी ल्याएर दिन्छ। किनेर नै खाइरहेका छौँ।' उनका अनुसार पानीको आशले नै यहाँ स्थानीयले व्यवसाय गर्न थालेका छन्। थापामगरले भने, 'ट्यांकरको पानीले कति पुग्छ? मेरो घरका त दुई घण्टा लगाएर अझै पनि खानेपानी लिन पधेँरामा पुग्छन्। पानी लिन आवतजावत गर्दा दुई घण्टा लाग्छ। भारी बोकेर डाँडामा आउने हो कहाँ सजिलो छ र ? गाईबस्तु अलिअलि पालिएका छन्। यसका लागि आकाशे पानी जम्मा गर्ने गरेका छौँ।' मानुङकोटमा पर्यटकको चहलपहल बढेपछि होटल व्यवशाय गर्दै आएकी जितुमाया बस्यालले पानीको अभावमै व्यवसाय सञ्चालन गर्न सकस भएको बताइन्। उनले भनिन्, 'धारा नभएकाले ट्यांकरमा ल्याइएको पानी र मिनरलवाटर किनेर व्यवसाय चलाउँदै आएका छौँ। यहाँ होटल व्यवसाय फस्टाउँदै गए पनि पानीको अभाव उस्तै छ।' यहाँ पानीको समस्या समाधान गर्न सकिए अझै पर्यटक बढ्ने बस्यालको अनुमान छ। उनले भने, 'बाटो सजिलो भएको छ। ठूला गाडी नचले पनि साना चलेको छ। तर, पानीको समस्या भने हट्न सकेको छैन। हामी त होटल व्यवसायीलाई पानीको समस्याले झन् गाह्रो बनाएको छ।' धारा नहुँदा खानेपानीदेखि शौचालयमा राख्नसमेत किनेको पानी चलाउनुपर्दा व्यवसायी मारमा परेको उनको गुनासो छ। बस्यालले भनिन्, 'कहिलेकहीँ त पाहुनालाई हात धुने पानीसमेत नहुने अवस्था छ। केहीले त हात धुनसमेत नपाएको अवस्था छ।' धारामा पानी आए व्यवसायीसँगै यहाँ आउने पर्यटकले सास्ती र महँगी झेल्न नपर्ने उनको भनाइ छ। स्थानीय पद्मबहादुर थापाले भने, 'पहिले मानङकोटमा सुन्तलाखेती पर्याप्त हुने गरेकामा अहिले तल्लो क्षेत्रमा मात्रै हुने गरेको छ। पानीको अभाव र रोग देखिएर नै यहाँको सुन्तलाखेती मासियो। तर, सुन्तलाखेती भए पनि स्वादिलो छैन र सुन्तलाको दाना पनि साना छन्। खै के भएको हो यस्तो ?' यहाँको सुन्तलाले राम्रै बजार पाउने गरेको उनले विगत सुनाए। पद्मबहादुरले भने, 'यहाँ पहिलाभन्दा बढी चर्को घाम लाग्छ। त्यहीँमाथि पानीको समस्या छ। केको खेतीपाती हुन्छ र ? सबै चिज किनेर खाने हो। आकाशे पानीको भर पर्नुपर्ने ठाउँ हो। त्यहीमाथि समयमा पानी पर्दैन अनि केको खेती हुनु!' विगतमा यहाँ करिब ५०६० परिवार बस्दै आएकामा पानीको समस्याले च्यापेपछि उनीहरू मानुङकोटको फेदी अलैचे, पाटनतर्फ झरेका हुन्। मानुङकोटमा केही सुविधा सम्पन्न होटल बन्ने क्रममा छन्। सुविधा सम्पन्न होटल बने पनि पानीको समस्याले सकस हुने व्यवसायी बताउँछन्। व्यास नगरपालिकाका प्रमुख वैकुण्ठ न्यौपानेले समपूरक योजनाअन्तर्गत खानेपानी योजनालाई प्राथमिकतामा राखेर समस्या समाधान गर्न लागिएको बताए। उनले चालू आर्थिक वर्षदेखि पर्यटकीयस्थल मानुङकोटको खानेपानी समस्याको समाधान गर्ने गरी काम गर्न लागेको जानकारी दिए। प्रमुख न्यौपानेले गण्डकी प्रदेश सरकारले मानुङकोटको खानेपानी समस्या समाधानका लागि चालू आवमा दुई करोड रुपैयाँ विनियोजन गरेको बताए। बजेट विनियोजन भइसकेकाले ठेक्का प्रक्रिया अघि बढाइसकिएको छ। प्रमुख न्यौपानेले भने, 'यहाँको खानेपानी समस्या समाधान गर्न प्रदेश सरकारले गत वर्ष रु दुई करोड बजेट विनियोजन गरे पनि काम गर्न नसक्दा फ्रिज गएको थियो। गत वर्ष पानीको मुहानको स्रोत खोजी तथा मिलाउँदा समयमा काम गर्न नसक्दा रकम फिर्ता गयो। खानेपानीको योजना विशेष योजना हो। बजेटअनुसार बोलपत्र आह्वान गरिन्छ। बजेट घोषणा गरे पनि यहाँ आइनपुग्दा योजना निर्माणमा समस्या भएको थियो। अहिले आएको छ र कार्यान्वयनको प्रक्रियामा गएका छौँ।' बोरिङ गरी पानी मानुङकोटवासीको घरमा पुर्याउने नगरपालिकाको लक्ष्य छ। फोहरमैलाका डंगुर मानुङकोट पर्यटकीयस्थलका रुपमा विकास भएसँगै यहाँ आउने पर्यटकको संख्या बढ्दै गएको छ। यहाँ आउने आन्तरिक पर्यटकले खानेपानी तथा पेयपदार्थको प्लाष्टिकका बोतल, प्लाष्टिकजन्य फोहरमैला बढ्दै गएको छ। यहाँ घुम्न आउने पर्यटकले जथाभावी फोहरमैला फ्याँकिदिँदा चुनौती बढेको छ। मानुङकोटका विभिन्न स्थानमा फोहरमैलाको व्यवस्थापनका लागि डस्टविन राखिएका छन्। तर फोहर यत्रतत्र फाल्ने गरिएको पाइएको छ। फोहरमैला व्यवस्थापनका लागि रोटर्याक्ट क्लब, लायन्स क्लब, लियो क्लबले सरसफाइ गरे पनि व्यवस्थित हुने सकेको छैन। प्लाष्टिकजन्य फोहरमैला केही स्थानमा जलाउने गरिएको छ। धुँवाले प्रदूषण बढेको छ। दुईतीन दिनको फरकमा यहाँ नगरपालिकाले फोहरमैला उठाउने गरेको छ। तर, पनि फोहरको समस्या पूर्णरुपमा समाधान हुन सकेको छैन।"
बालिका बलात्कार गर्ने पक्राउ,"विराटनगर : मोरङको सुन्दरहरैँचामा १० वर्षीया बालिकामाथि पटकपटक बलात्कार गरिएको घटना बाहिर आएको छ । बालिकालाई बलात्कार गरेको आरोपमा सुन्दरहरैँचा नगरपालिका१० का ५५ वर्षीय पदम मगर पक्राउ परेका छन् । इलाका प्रहरी कार्यालय विराटचोकबाट सइ (प्रहरी नायव निरीक्षक) नीरबहादुर खड्काको नेतृत्वमा खटिएको टोलीले बुधबार राति मगरलाई घरबाटै पक्राउ गरेको हो । प्रहरीका अनुसार धनकुटा घर भएकी बालिकाका अभिभावक मगरकै घरमा डेरा बस्दै आएका थिए । बुवा विदेशमा छन् । आमाले दोस्रो बिहे गरेर गएपछि बालिका हजुरबुवा र हजुरआमासँग बस्दै आएकी थिइन् । अभिभावकसँग आफ्नै घरमा डेरा बस्दै आएकी बालिकालाई मगरले पटकपटक बलात्कार गरेको प्रहरीको प्रारम्भिक अनुसन्धानबाट खुलेको छ । मोरङ प्रहरीका प्रवक्ता डीएसपी रन्जनकुमार दाहालका अनुसार मगरले पछिल्लो पटक मंगलबार बालिकालाई बलात्कार गरेको खुलेको छ । अभिभावक कोही पनि नभएको अवस्थामा शौचालयनजिकको खाली जग्गामा लगेर बलात्कार गरेको पाइएको दाहालले बताए । उनका अनुसार मुख थुनेर बोल्नसमेत नदिइकन र कसैलाई भनेमा कुटपिट गर्ने धम्की दिएर बलात्कार गरेको खुलेको छ । हातमा समातेर तान्दै गर्दा बालिकाकी हजुरआमाले बुधबार दिउँसो देखेपछि घटना बाहिर आएको हो । मगरले हातमा समातेर तान्दै गर्दा बालिका चिच्याइछन् । त्यतिबेलै हजुरआमाले पनि देखेपछि घटना बाहिर आएको हो,डीएसपी दाहालले भने,सोधीखोजी गर्दा यसअघि पनि पटकपटक बलात्कार गरेको बालिकाले बताएकी छन् । डर र त्रासका कारण बालिकाले घटनाका बारेमा अभिभावकलाई सुनाउन नसकेको पाइएको छ । उनका अनुसार बालिकाले आफूलाई यसअघि पनि मगरले पटकपटक बलात्कार गरेको सुनाएकी थिइन् । बारम्बार बलात्कृत भएपछि बालिका उनको छेउछाउ जान नमान्ने तथा राति निद्रामा चिच्याउने,डराउने र तर्सिने गरेको जानकारी अभिभावकले प्रहरीलाई गराएका छन् । पीडित बालिकालाई उपचार तथा स्वास्थ्य परीक्षणका लागि धरान लगिएको छ। शरीरमा बाहिर देखिने चोटपटक भने नरहेको प्रहरीले जनाएको छ । इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले घटनाको अनुसन्धान अघि बढाएको छ । मगरविरुद्ध जबरजस्ती करणी मुद्दा चलाउन म्याद थप गरेर अनुसन्धानको बाँकी प्रक्रिया अघि बढाउने प्रहरीको तयारी छ ।"
सुनसरीबाट स्रोत नखुलेको २१ लाख ५७ हजारसहित एक जना पक्राउ,"विराटनगर : सुनसरीबाट स्रोत नखुलेको २१ लाख ५७ हजार नेपाली रूपैयाँसहित एक जनालाई सशस्त्र प्रहरीले पक्राउ गरेको छ । पक्राउ पर्नेमा कोशी गाउँपलिका३ का २७ वर्षीय वीरेन्द्रकुमार राउत रहेका छन् । राउतले स्रोत नखुलेको रकम बोकेर हिँडिरहेको सूचना बुधबार दिउँसो सशस्त्र प्रहरी बल नेपाल नम्बर १ वराह बाहिनी मुख्यालय इटहरीमा आएको थियो । त्यसलगत्तै सशस्त्र प्रहरीको बोर्डर आउट पोस्ट लौकहीबाट खटिएको टोलीले उनलाई भोक्राहानरसिंह गाउँपालिका६ बाट पक्राउ गरेको हो । पूर्वपश्चिम राजमार्ग हुँदै प्रदेश १०२०५३ प १९५६ नम्बरको मोटरमाइकलमा इनरुवातर्फ गइरहेका बेला राउतलाई नियन्त्रणमा लिएर खानतलासी गर्दा रकम बरामद भएको सशस्त्र प्रहरी बल कोशी प्रदेशका प्रवक्ता एसएसपी रविनराज कर्णजीतले बताए । उनका अनुसार रकमको स्रोत खुलाउन नसकेपछि उनलाई पक्राउ गरिएको हो । राउतको साथबाट २१ लाख ५७ हजार ९ सय ३५ रूपैयाँ बरामद भएको कर्णजीतले बताए । सशस्त्रले बरामद भएको रकम र मोटरसाइकलसहित राउतलाई आवश्यक अनुसन्धान र कारबाहीका लागि राजस्व अनुसन्धान कार्यालय इटहरीमा बुझाएको छ । साथबाट एक हजार दरको ९ सय ४, ५ सय दरको २ हजार ५ सय ४, १ सय दरको १९, २०, १० र ५ दरको ११ वटा नेपाली नोट बरामद भएको सशस्त्रले जनाएको छ । बरामद भएको रकम अवैध हुण्डी कारोबारको भएको हुनसक्ने सशस्त्रको अनुमान छ । पक्राउ परेका राउत हुण्डी कारोबारी हुन् कि अवैध कारोबारीका भरिया हुन् भन्ने बारेमा खुल्न बाँकी छ ।"
"पोर्चुगल पठाइदिने बहानामा लाखौं ठगी, युवती पक्राउ","काठमाडौं : वैदेशिक रोजगारीका लागि पोर्चुगल पठाइदिने बहानामा रकम ठगी गर्ने महिला पक्राउ परेकी छन्। नुवाकोटा घर भइ हाल काठमाडौंको टोखा बस्ने २२ वर्षीया रचना थापा रकम ठगी गरेको आरोपमा पक्राउ गरिएको काठमाडौं उपत्यका अपराध अनुसन्धान कार्यालयका प्रवक्ता सूचना अधिकारी प्रहरी उपरीक्षक रविन्द्र रेग्मीले जानकारी दिए। वैदेशिक रोजगारीका लागि पोर्चुगल पठाइदिने भन्दै थापा पीडित रामचन्द्र कार्कीबाट ९ लाख ९० हजार रकम लिइ फरार भएकी थिइन्। आफू ठगिएको थाहा पाएपछि पीडित कार्कीले प्रहरीमा उजुरी दिएका थिए। सोही उजुरीका आधारमा खोजतलास गर्दा थापालाई मैनमैजुबाट पक्राउ गरिएको प्रहरीले जनाएको छ। उनले पीडितलाई पोर्चुगल जान १२ लाख रुपैयाँ लाग्ने,त्यहाँ पुगेपछि प्रतिष्ठित होटलमा काम लगाइदिने,मासिक तलब १ लाख ३० हजार रुपैयाँ हुने भन्दै प्रलोभनमा पारी रकम लिइ सम्पर्कविहीन भएको प्रहरी अनुसन्धानबाट खुलेको छ।"
जनकपुरधामबाट राम जन्मभूमि अयोध्या भार पठाइयो,"गोदार : जनकपुरधामबाट भारतको अयोध्याका लागि भार (उपहार) पठाइएको छ। आगामी माग ८ गते भगवान रामको जन्मभूमि अध्योध्यामा हुन लागेको श्रीराम मन्दिर प्राण प्रतिष्ठाका लागि जनकपुरधामअयोध्याधाम यात्रासहित आज बिहान यहाँबाट भार पठाइएको हो। जानकी मन्दिर प्राङ्गणमा आज आयोजित विशेष समारोहमा मधेस प्रदेश सरकारका मुख्यमन्त्री सरोजकुमार यादव, प्रतिनिधिसभा सांसद एवं नेपाली कांग्रेसका नेता विमलेन्द्र निधि, जानकी मन्दिरका महन्थ रामतपेश्वर दासलगायतले भार लिएर अयोध्या जाने टोलीलाई बिदाइ गरे। जानकी मन्दिरको अगुवाइमा विशेष यात्रासहित भार लिएर यहाँबाट यात्रा प्रारम्भ भएको जानकी मन्दिरका सहमहन्थ रामरोशन दास वैष्णवले जानकारी दिए। मैथिल परम्पराअनुसार छोरीको घरमा हुने शुभकार्यमा माइती पक्षबाट विशेषरूपमा कोसेली पठाउने गरिन्छ। सोही परम्पराअनुसार राममन्दिर उद्घाटनका अवसरमा माता सीताको माइतीपक्ष जनकपुरधामबाट एक हजार एक सय भार त्यसतर्फ पठाइएको हो। भारमा विभिन्न प्रकारका आभूषण, भाँडा, कपडाका साथै मीठाइलगायतका भार बाँसबाट बनाइएका विशेष चङ्गेरमा सजाइएका छन्। राममन्दिरको प्राण प्रतिष्ठा (उद्घाटन) लाई नयाँ गृह प्रवेशका रूपमा लिई घरबासक भार लिएर जनकपुरधामबाट करिब तीन सय जनाको टोली त्यहाँ प्रस्थान गरेको सहमहन्थ दासको भनाइ छ। जनकपुरधामबाट जलेश्वर नाथ, मलङ्गवा, सिम्रौनगढ, गढीमाई, वीरगञ्ज हुँदै भारतको बेतिया, कुशीनगर, सिद्धार्थनगर गोरखपुरसम्म विभिन्न धार्मिकस्थलको दर्शन गर्दै अयोध्या पुग्ने र पुस २१ गते अयोध्यामा श्रीराम जन्मभूमि राममन्दिर ट्रष्टलाई भार हस्तान्तरण गरिने छ। यस कार्यले नेपालभारतबीच त्रेतायुगदेखि चलिआएको वैवाहिक सांस्कृतिक सम्बन्धको महत्व दर्शाउनुका साथै त्यसलाई थप बलियो बनाउन भूमिका खेल्ने विश्वास गरिएको जनकपुरधाम उपमहानगरपालिका प्रमुख एवं भारयात्रा मूल समारोह समितिका संरक्षक मनोजकुमार साहले बताए। सहमहन्त दासले पनि यस कार्यले नेपाल भारतबीच सदियौँदेखि कायम सम्बन्धलाई थप प्रगाढ बनाउनुका साथै नेपालमा पर्यटन प्रवर्द्धनका लागि विश्वभर सन्देश प्रवाह हुनेमा विश्वास व्यक्त गरे। यसअघि निर्माणाधीन राममन्दिरको प्राणप्रतिष्ठा हुने दिन अभिषेक गर्न नेपालबाट जल पठाइएको थियो। विश्व हिन्दू परिषद् नेपालको नेतृत्वमा नेपालका विभिन्न नदीहरूबाट सङ्कलन गरिएको जल अयोध्या पठाइएको थियो। अयोध्यामा मन्दिर निर्माण सुरू भएपछि गत वर्ष नेपालको कालीगण्डकी नदी किनारबाट दुईवटा शिलासमेत अयोध्या पठाइएको थियो। रासस"
पुल निर्माणको माग गर्दै सरोकारवालाको मन्त्री ज्वालालाई ध्यानाकर्षण,काठमाडौं : उदयपुरको चौदण्डीगढी नगरपालिकास्थित त्रियुगा नदीमा बाढीले बगाएको शिवाई पुल निर्माणको काम सुरु गर्न माग गर्दै उदयपुरका राजनीतिक दलहरुले भौतिक पूर्वाधार तथा यातायातमन्त्री प्रकाश ज्वालाको ध्यानाकर्षण गराएका छन् । अलपत्र अवस्थामा रहेर १२ वर्षअघि निर्माण सुरु भएको पुल दुई वर्षअघि अन्तिम चरणमा रहेका बेला बाढीले बगाएको थियो । त्यसपछि उक्त पुलको निर्माण कार्य अघि नबढेकोको भन्दै सरोकारवालाले मन्त्री ज्वालाको ध्यानाकर्षण गराएका हुन् । उनीहरुले उक्त पुल निर्माणको काम अघि बढ्ने प्रतिवद्धता नआएसम्म उदयपुर नफर्कने जनाएका छन् । उदयपुरका संघीय सांसद नारायण खड्काले उक्त पुल अघि बढाउने आश्वासन पटक पटक आएपनि सुरु हुन नसकेको भन्दै पुल बनाउने वातावरण बनाउनुपर्ने बताए । उनले विभिन्न बहानामा जिम्मेवारीबाट पन्छिएर पुन नवनाउन खोजिएको तर्क गरे। मन्त्री ज्वालाले उक्त पुल निर्माणका लागि आफू निरन्तर छलफलमा रहेको भन्दै पुल बन्नुपर्छ भन्नेमा बिमति नरहको बताए । आयोजना प्रमुख नयाँ आएकाले पुल सम्बन्धमा अध्ययनको समय माग गरेकाले केहि ढिलाई भएको उनको भनाइ छ । उदयपुरको चौदण्डीगढी नगरपालिकाका पूर्वमेयर खगेन्द्र राईले लामो समय हुँदा पनि पुल निर्माण कार्य सुरु नभएपछि मन्त्री ज्वालाको ध्यानाकर्षण गराएको बताए । उनले अब पनि पुल निर्माणमा ढिलाई भए दबाबका कार्यक्रमसम्म गर्ने वा स्थानीय स्रोत साधनबाट बनाउने भन्नेबारे छलफल गर्ने उल्लेख गरे। उदयपुरको चौदण्डीगढी नगरपालिका ५ शिवाई र बेल्ही जोड्ने त्रियुगा ननीको निर्माणधीन मोटेरेबल पक्की पुल १९ असार २०७८ मा आएको बाढीले बगाएको हो । ३ सय ७ मिटर लम्बाइ रहेको १२ वटा पिलर र ११ वटा स्लाब रहेको पुलको दक्षिण पश्चिम क्षेत्र शिवाई पट्टी रहेको पहिलो र दोस्रो पिल्लर नदीमा भाँसिएको थियो ।
आयोगको दोहोरो अर्थ लाग्ने आदेशले अन्योलमा सूचना मागकर्ता,"विराटनगर : सूचनाको हकसम्बन्धी ऐन, २०६४ ले नेपाली नागरिकको सूचनाको हकको संरक्षण र सम्वर्द्धनका लागि राष्ट्रिय सूचना आयोग रहने व्यवस्था गरेको छ। आयोगले नागरिकको सूचना पाउने हकको संरक्षण गर्दै सूचनाको हक कार्यान्वयनमा महत्वपूर्ण भूमिका निर्वाह गर्नुपर्छ। सूचनाको हकसम्बन्धी ऐन, २०६४ को दफा १९ मा आयोगको काम, कर्तव्य र अधिकार स्पष्टसँग उल्लेख छ। जसअनुसार आयोगले सूचना मागकर्ताको पक्षमा काम गर्नुपर्ने हुन्छ। सार्वजनिक महत्वको सूचना सम्बन्धी अभिलेख, लिखत तथा अन्य सामग्रीलाई व्यवस्थित बनाउन एवं मागकर्ताले कानुनसंवत रूपमा माग गरेबमोजिमका सूचना उपलब्ध गराउन सम्बन्धित निकायलाई आदेश दिने लगायतका भूमिका आयोगले खेल्नुपर्छ। सूचना लुकाउने सरकारी निकाय र अधिकारीलाई कारबाही गर्नेसम्मको अधिकार आयोगलाई छ। तर, आयोगले दोहोरो अर्थ लाग्ने आदेश जारी गरिदिँदा सूचना मागकर्ता मर्कामा परिरहेका छन्। उनीहरूमा अन्योलता सिर्जना भएको छ। कानुनले तोकेको समयभित्र सूचना उपलब्ध नगराउने निकायलाई भने सूचना लुकाउन तथा गुपचुप राख्न थप सहज भएको छ। सूचनाको हकका अभियन्ताहरू सूचना मागकर्ता अन्यायमा परेको ठानी आयोगले ऐन अनुसार स्पष्ट आदेश जारी गर्नुपर्ने बताउँछन्। दोहोरो अर्थ लाग्ने आदेश दिँदा आयोगकै भूमिकामाथि प्रश्न उठ्ने सूचनाको हकका अभियन्ता राजु श्रेष्ठ बताउँछन्। गलत आदेशले आयोगको भूमिकालाई शंकास्पद एवं विवादास्पद बनाउँछ। सूचना मागकर्ताहरू थप मर्कामा एवं अन्योलमा पर्छन्, उनले भने, सूचना लुकाउने र उपलब्ध नगराउने पक्षलाई मलजल पुग्छ। यसतर्फ आयोगको ध्यान जान जरुरी छ। आयोगले साथ नदिँदा सूचना मागकर्ता हतोत्साही हुने र सार्वजनिक निकायमा अनियमितता एवं भ्रष्टाचार मौलाउने श्रेष्ठको ठम्याइ छ। आयोगबाट सूचना लुकाउने पक्षलाई मलजल पुग्ने र मागकर्तालाई मर्कामा पार्ने खालको गतिविधि हुनु दुःखद् भएको उनले बताए। कोशी प्रदेशका मन्त्रालयहरूबाट आर्थिक वर्ष २०७९०८० मा भएका भ्रमणसँग सम्बन्धित विवरणको सूचना माग गरिएको थियो। तोकिएको समयमा प्रदेशका कुनै पनि मन्त्रालयले सूचना उपलब्ध गराएनन्। त्यस्तै, मोरङको पथरीशनिश्चरे नगरपालिकाले डाँस खोलामा नदीजन्य पदार्थ उत्खननका लागि लगाएको ठेक्का र त्यसपछिका कारबाही एवं नगर अस्पताल निर्माणसँग सम्बन्धित सूचना माग गरिएको थियो। निर्माणाधीन अस्पतालसँग सम्बन्धित सूचना उपलब्ध गराएको नगरपालिकाले खोला ठेक्काको सूचना दिएन। त्यसपछि कोशीका ९ वटै मन्त्रालय र पथरीशनिश्चरे नगरपालिकाविरुद्ध आयोगमा पुनरावेदन गरिएको थियो। आयोगबाट मागकर्तालाई सूचना उपलब्ध गराउन सम्बन्धित निकायको नाममा आदेश जारी भएको छ। तर, सबैजसो आदेश दोहोरो अर्थ लाग्ने खालका छन्। आयोगका प्रमुख आयुक्त महेन्द्रमान गुरुङ तथा आयुक्तहरू कमला ओली थापा र रत्नप्रसाद मैनालीको संयुक्त इजलासले आदेश जारी गरेपछि पनि प्रदेशका केही मन्त्रालय र पथरीशनिश्चरे नगरपालिकाबाट सूचना उपलब्ध भएको छैन। सूचना उपलब्ध नगराएपछि कोशी प्रदेशका अन्य मन्त्रालयसहित भौतिक पूर्वाधार विकास मन्त्रालयविरुद्ध आयोगमा पुनरावेदन गरिएको थियो। पुनरावेदनउपर सुनुवाइ गर्दै आयोगले गत असोज ४ गते भौतिक पूर्वाधार विकास मन्त्रालयका नाममा आदेश जारी गरेको छ। आदेशमा भनिएको छ, विपक्षी कार्यालयबाट पुनरावेदकले नियमावलीको नियम ४ बमोजिम दस्तुर दाखिला गरी सूचना प्राप्त गर्नसक्ने भन्ने व्यहोरा लिखित जवाफमा उल्लेख भएको अवस्थामा सूचनाको हकसम्बन्धी ऐन र नियमावली बमोजिम सुरुको १० पृष्ठ सूचना निःशुल्क उपलब्ध गराउन कुनै बाधा हुने देखिएन। अतः सुरुको १० पृष्ठ सूचना पुनरावेदकलाई बिनाशुल्क उपलब्ध गराउन र बाँकी सूचनाका सन्दर्भमा कति पृष्ठको सूचनावापत कति रुपैयाँ कुन निकायको कति नम्बर खातामा जम्मा गर्नुपर्ने हो, सोको जानकारी विपक्षीबाट पुनरावेदकलाई दिनुपर्ने देखियो। सूचना मागकर्तालाई सूचनाको हक सम्बन्धी ऐन, २०६४ को दफा १० को उपदफा (३) को (क) अनुसार तपसिलको सूचना ७ दिनभित्र उपलब्ध गराउनु भनी भौतिक पूर्वाधार विकास मन्त्रालय, कोशी प्रदेशका कार्यालय प्रमुखको नाममा यो आदेश जारी गरिएको छ। आदेश जारी भएको जानकारी आयोगकले असोज ५ गतेको पत्रमार्फत पुनरावेदकलाई गरायो। तर, एउटै आदेशमा शुल्क लिएर सूचना दिनु भन्ने र बिनाशुल्क सूचना दिनु भन्ने व्यहोरा उल्लेख छ। सूचनाको हक सम्बन्धी ऐन, २०६४ को दफा १० को उपदफा (३) को (क) मा पुनरावेदकको माग उचित लागेमा समयावधि तोकी राष्ट्रिय सूचना आयोगले बिनाशुल्क सूचना उपलब्ध गराउनु भनी सम्बन्धित कार्यालय प्रमुखको नाममा आदेश जारी गर्नसक्ने व्यवस्था छ। आयोगले पनि ऐनको सोही दफा उल्लेख गरेर भौतिक पूर्वाधार विकास मन्त्रालयको नाममा आदेश दिएको हो। आयोगले पुनरावेदनउपर ऐनको दफा १० को उपदफा (३) को खण्ड क अनुसार पुनरावेदकको व्यहोरा मनासिब देखिएमा समयावधि तोकी बिनाशुल्क सूचना उपलब्ध गराउनु भनी सम्बन्धित प्रमुखको नाममा आदेश गर्न वा खण्ड ख बमोजिम पुनरावेदन निरर्थक देखिएमा खारेज गर्नसक्ने व्यवस्था छ। पुनरावेदनको हकमा यी दुईवटा विकल्पबाहेक आयोगले आदेश वा निर्णय गर्नसक्ने कुनै कानुनी व्यवस्था छैन। १० पृष्ठसम्मको बिनाशुल्क दिनु र बाँकी सूचना शुल्क लिएर उपलब्ध गराउनु भन्ने आदेश आयोगले जारी गर्नसक्ने व्यवस्था ऐनमा छैन। कानुनमा व्यवस्था नभए पनि शुल्क लिएर सूचना उपलब्ध गराउनु भन्ने आदेश आयोगले दिएको पाइएको छ भने त्यही आदेशको तल बिनाशुल्क सूचना उपलब्ध गराउनु भनिएको छ। कानुनविपरीत गएर आयोगले जारी गरेको आदेश नै दोहोरो अर्थ लाग्ने र नबुझिने खालको रहेको सूचनाको हकका अभियन्ता श्रेष्ठ बताउँछन्। उनका अनुसार १० पृष्ठभन्दा बढीको शुल्क लिएर वा ऐनअनुसार निःशुल्क सूचना दिनु भनेको हो भन्ने आदेशबाट प्रष्ट हुन सकेन। आदेश प्रष्ट नहुँदा सूचना मागकर्ता मर्कामा परेको र सम्बन्धित निकायले पनि सूचना उपलब्ध नगराएको श्रेष्ठ बताउँछन्। त्यही आदेशका आधारमा शुल्क लिएर सूचना उपलब्ध गराउनु भनी आयोगका शाखा अधिकृत शालिकराम भट्टराईले पत्राचार गरेका छन्। आदेशपछि मन्त्रालयले असोज २२ गते पत्र पठाएर ११ पानामा केही विवरण उपलब्ध गराएको छ। थप विवरणहरू ६ सय ३५ पानाको रहेको भन्दै नियमअनुसारको शुल्क जम्मा गरेको प्रमाण पेश गरेपछि सूचना उपलब्ध गराइने भनी पत्र पठाएको छ। ऐनमा भएको व्यवस्था अनुसार निःशुल्क सूचना उपलब्ध गराउनुपर्नेमा मन्त्रालयले शुल्क जम्मा गरेर सूचना लिन आउनु भनी पत्र पठाउनु कानुनसंवत नदेखिने श्रेष्ठले बताए। मन्त्रालयबाट बिनाशुल्क सूचना उपलब्ध नभएपछि आयोगमा निवेदन दिइएको थियो। आयोगका शाखा अधिकृत भट्टराईले मंसिर १७ गते नियमानुसारको दस्तुर लिएर सूचना उपलब्ध गराउनु भन्ने व्यहोराको पत्र भौतिक पूर्वाधार मन्त्रालयलाई पठाएका थिए। नियमानुसारको दस्तुर पुनरावेदकबाट लिई सूचनाको हक सम्बन्धी नियमावली, २०६५ को नियम ४ को उपनियम (ग)मा उल्लेख भएबमोजिम डिस्केट, सीडी र अन्य यसै प्रकारका विद्युतीय माध्यमबाट उपलब्ध गराई यस आयोगलाई जानकारी दिनुहुन आदेशअनुसार अनुरोध छ, पत्रमा भनिएको छ। डिस्केट, सीडी र अन्य यसै प्रकारका विद्युतीय माध्यमबाट सूचना उपलब्ध गराउँदा ५० रूपैयाँ शुल्क लाग्ने कानुनी व्यवस्था छ। कानुनविपरीतको दोहोरो अर्थ लाग्ने र नबुझिने खालको आदेशलाई आधार मानेर आयोगले नियमानुसारको दस्तुर लिई सूचना उपलब्ध गराउनु भनेर पत्राचार गर्नु नै गलत भएको अभियन्ता श्रेष्ठ बताउँछन्। आयोगको आदेश कानुनविपरीत छ। त्यसैलाई आधार मानेर पत्राचार गरेको पाइयो, उनले भने, सूचना नपाएर पुनरावेदन गरिसकेपछि निःशुल्क सूचना दिनलाई आदेश गर्नुपर्ने हो। तर, आयोगको आदेशबाट पुनरावेदकले बिनाशुल्क सूचना प्राप्त गर्ने कानुनी अधिकारको हनन भयो। त्यस्तै, पथरीशनिश्चरे नगरपालिकाको नाममा पनि आयोगले असोज २२ गते आदेश जारी गरेको छ। आदेशमा भनिएको छ, जहाँसम्म विपक्षीबाट लिखित जवाफमा दाबी गरिएको सूचनावापतको दस्तुरको सवाल छ, यस सम्बन्धमा सूचना मागकर्ताले माग गरेबमोजिम सुरुको १० पृष्ठ निःशुल्क उपलब्ध गराउनु। एघारौँदेखि बढी पृष्ठवापत कति पृष्ठ छ र सोवापत कति रकम विपक्षी निकायको कुन बैंकको कति नम्बर खातामा जम्मा गर्नु पर्ने हो, सो को जानकारी पुनरावेदकलाई दिई सूचना उपलब्ध गराउनू। तसर्थ, सूचना मागकर्तालाई सूचनाको हक सम्बन्धी ऐन, २०६४ को दफा १० को उपदफा (३) को खण्ड (क) अनुसार तपसिलको सूचना ७ दिनभित्र उपलब्ध गराउनु भनी पथरीशनिश्चरे नगरपालिकाको कार्यालय मोरङको कार्यालय प्रमुखको नाममा आदेश जारी गरिएको छ। आदेशपछि नगरपालिकाले १० पृष्ठसम्म निःशुल्क उपलब्ध गराइने र बाँकी सूचनाका लागि नियमानुसारको शुल्क राजस्व खातामा दाखिला गरेपछि मात्र उपलब्ध गराइने भन्ने व्यहोराको पत्र कात्तिक २० गते पठायो। आयोगका शाखा अधिकृत भट्टराईले आयोगको कानुनविपरीतको र अस्पष्ट आदेश कार्यान्वयन गर्ने गरी पुस २ गते पुनः पत्र पठाएका छन्। उनले सूचनाहरू नियमानुसारको दस्तुर पुनरावेदकबाट लिई डिस्केट, सीडी वा अन्य यसै प्रकारका विद्युतीय माध्यमबाट उपलब्ध गराई यस आयोगलाई जानकारी दिनु भन्ने व्यहोराको पत्र पठाएका हुन्। अभियन्ता श्रेष्ठ आयोगबाट कानुनविपरीत दोहोरो अर्थ लाग्ने र अस्पष्ट आदेश आउँदा सूचना मागकर्ता अन्योलमा र मर्कामा परिरहेको बताउँछन्। पुनरावेदनको सम्बन्धमा आदेश जारी गर्दा नै बिनाशुल्क सूचना उपलब्ध गराउनु भनी आदेश जारी गर्नुपर्नेमा ऐनको दफा मात्र उल्लेख गरेर गरेर आयोगले आदेश जारी गर्ने गरिदिँदा द्विविधा भएको उनको भनाइ छ। कानुनकै व्यवस्थाविपरीतको आदेशले सूचनाको हकको कार्यान्वयनमा समस्या हुन्छ, श्रेष्ठले भने, पुनरावेदकले बिनाशुल्क सूचना प्राप्त गर्नसक्ने गरी कानुनले दिएको अधिकारको हनन हुन्छ। आयोगका सूचना अधिकारी सुदर्शन ढकाल कानुनभन्दा बाहिर गएर आदेश जारी नहुने बताउँछन्। कानुनले जे अधिकार दिएको छ, त्यसकै आधारमा आदेश जारी हुने हो, उनले भने, आयोग सधैं सूचना मागकर्ताकै पक्षमा हुन्छ। आयोगका आयुक्त रत्नप्रसाद मैनाली काम गर्ने क्रममा कुनै कमीकमजोरी भएर सच्याएर अघि बढ्न सकिने बताउँछन्। आदेश गलत नभए पनि बुझाइमा फरक पर्छ सक्छ, मैनालीले भने, तर, कुनै कमजोरी भएमा सच्याएर अघि बढ्न सकिन्छ। कोशी प्रदेश सरकारका मन्त्रालयले भ्रमण एवं अनुगमनका विवरणहरू लुकाइरहेका छन्। सूचनाको हक प्रयोग गरेर माग गरिएका सूचना पनि मन्त्रालयहरू उपलब्ध गराउँदैनन्। मन्त्रालयमा भएका सबै खर्चको विवरण प्रत्येक महिना वेभसाइट वा सूचना पार्टीमार्फत सार्वजनिक गर्नुपर्ने व्यवस्था छ। कर्मचारीकै मिलेमतोमा मासिक खर्चको फाँटवारी सार्वजनिक नगरिकन लुकाउने गरिएको हो। मन्त्रालयले अनुगमन प्रतिवेदन सार्वजनिक गर्नुपर्ने र कार्यान्वयनका लागि सम्बन्धित निकायमा पठाउनुपर्ने व्यवस्था छ। भ्रमण अभिलेख खाता सार्वजनिक ठाउँमा सबैले देख्ने गरी टाँस गर्नुपर्ने वा सार्वजनिक गर्नुपर्ने व्यवस्थालाई मन्त्रालयहरूले ठाडै चुनौती दिइरहेका छन्। अनुगमन एवं भ्रमणका तथ्यलाई बाहिर ल्याएर पारदर्शी बनाउन प्रत्येक ४ महिनामा सार्वजनिक सुनुवाइ गर्नुपर्ने हुन्छ।"
घरमा आगलागी हुँदा ८ लाखको क्षति,"विराटनगर : मोरङको लेटाङ नगरपालिका३ कृतिमानस्थित एउटा घरमा बिहीबार बिहान आगलागी भएको छ । ज्ञानबहादुर राईको घरमा आगलागी हुँदा ८ लाख बराबरको क्षति भएको प्रहरीले जनाएको छ । प्रहरीका अनुसार काठ प्रयोग गरेर बनाइएको र कर्कतपाताको छानो भएको घरमा गाईलाई खोले पकाउने क्रममा बिहान ८:३० बजेतिर अचानक आगलागी भएको हो । आगोले घरसहित भाँडावर्तन, अन्नपात, लत्ताकपडा, काठपात, पराल जलेर ध्वस्त भएको छ । प्रहरी, दमकल र स्थानीयको सहयोगमा आधा घण्टापछि आगो नियन्त्रणमा लिइएको थियो । मानवीय र चौपाया क्षति भने भएन ।"
डोल्पामा सडक पूर्वाधार र सञ्चारको विकास गर्न माग,डोल्पा : डोल्पाका सांसद धनबहादुर बुढा नेतृत्वको जनप्रतिनिधिको टोलीले जिल्लामा विकासको माग गरेका छन्। उपल्लो डोल्पाका जनप्रतिनिधि सहितको टोलीले सूचना तथा सञ्चार प्रविधि मन्त्री रेखा शर्मा र भौतिक पूर्वाधार मन्त्री प्रकाश ज्वालाई भेटेर सडक पूर्वाधार र सञ्चार क्षेत्रको विकासको माग गरेका हुन्। डोल्पाको उत्तरी क्षेत्रमा पर्ने उपल्लो डोल्पामा नेपाल टेलिकमको फोरजी सेवा विस्तारका लागि माग गरिएको सांसद बुढाले बताए। सबैखाले विकासले पछि परेको उपल्लो डोल्पामा सूचना तथा सञ्चार प्रविधि मन्त्री गोकुल बास्कोटा भएको समयमा टुजी टावर विस्तार गरिएको र अब तीनवटै पालिकामा रहेका टावरहरूमा फोरजी जोड्न माग गरिएको उनले जानकारी दिए। आफूहरूले राखेको मागप्रति मन्त्री शर्मा सकारात्मक भएको उनको भनाइ छ। तल्लो डोल्पामा बाँकी रहेको केही ठाउँमा फोरजी विस्तार गर्न समेत आग्रह गरिएको उनले बताए। त्यसैगरि टोलीले भौतिक पूर्वाधार मन्त्री ज्वालालाई भेटेर ल्यासीक्यापशिसौल सडक सेनालाई यथाशीघ्र जिम्मा दिएर काम सुचारु गराउन तथा दुनैल्यासीक्यापकागकोटछार्कामुस्ताङ जोड्ने सडकका लागि बजेट व्यवस्था गर्न माग गरिएको छ। त्यसैगरी मौरेत्रिपुराकोटदुनैफोक्सुन्डो हुँदै मोरिम्ला र क्याटो नाकासम्म सडक निर्माण गर्न समेत माग गरिएको सांसद बुढाले बताए। आफूहरूको मागप्रति मन्त्री ज्वाला सकारात्मक भएको समेत उनको भनाइ छ। तल्नुदुनै हुँदै ल्यासीक्यापसम्म सडक स्तरोन्नतिका लागि दुई अर्ब बजेट निकासा भइसकेको र अब केही महिनाभित्र ठेक्का खुल्ने भेरी करिडोरका कार्यालय प्रमुख सुजन अधिकारीले जानकारी दिए।
व्यापारीलाई धम्काएर रकम माग गर्ने व्यक्ति पक्राउ,रौतहट : रौतहटमा व्यापारीलाई धम्काएर लाखौ रकम माग गर्ने व्यक्ति पक्राउ परेका छन्। पक्राउ पर्नेमा जिल्लाको फतुवा विजयपुर नगरपालिका८ का ३४ वर्षीय भैयाराम साह पक्राउ परेका हुन्। पक्राउ परेका उनलाई बिहीबार प्रहरीले सार्वजनिक गरेको छ। प्रहरीको प्रारम्भिक अनुसन्धान अनुसार साहले व्यापारीलाई १० देखि १८ गतेसम्म फोन गरेर पाँच लाखदेखि ५० लाखसम्म माग गरेका थिए। रकम नदिए परिवारका सबै सदस्यलाई मारिदिने धम्की दिएका प्रवक्ता एवं डीएसपी एलिजा गिरीले बताइन्। उनका अनुसार यसबारे थप अनुसन्धान भइरहेको छ।
फिदिम नगरकपको उपाधी पीएफसीलाई,"फिदिम : पाँचौ फिदिम नगरकप फुटबल प्रतियोगिताको उपाधी पाँचथर फुटबल क्लब (पीएफसी) ले कब्जा गरेको छ। फिदिम नगरपालिका ७ रानिटास्थित बराजु रंगशालामा सम्पन्न फाइनल खेलमा झापाको शनिश्चरे फुटबल क्लबलाई १० गोलले पराजित गर्दै पीएफसीले उपाधि कब्जा गरेको हो। पाँच महिनाअघि गठित पीएफसीका लागि यो पहिलो उपाधि हो। उपाधी जितेसँगै पीएफसीले एक लाख ८० हजार नगद पुरस्कारसहित ट्रफी, मेडल र प्रमाणपत्र प्राप्त गर्यो। उपविजेतामा सिमित बनेको झापाले ९२ हजार नगद पुरस्कारसहित ट्रफी मेडल र प्रमाणपत्रमा चित्त बुझायो। दोस्रो हाफको १६ औँ मिनेटमा पीएसीका पारस कार्कीले गरेको गोल नै उपाधी रक्षाका लागि निर्णायक बन्यो। फाइनल खेलको म्यान अफ दी म्याच पीएफसीका गोलकर्ता पारस कार्की घोषित भए। खेल अवधिभर पाँच गोल गरेका झापाका प्रदिप बुढाथोकी सार्वाधिक गोलकर्ताको रुपमा पुरस्कृत बने। पीएफसीका जमिन लक्सम उत्कृष्ठ खेलाडी घोषित भए। प्रतियोगिताका बिजेता टिमलाई कार्यक्रमका प्रमुख अतिथि फिदिम नगरपालिकाका मेयर मित्रप्रसाद काफ्लेले पुरस्कार प्रदान गरे। स्वतन्त्र क्लब रानिटारको आयोजनामा प्रतियोगिता सम्पन्न भएको हो।"
रुसी सेनामा भर्ती भएको दुई महिनामै मारिए स्याङ्जाका हरि अर्याल,स्याङ्जा : रुसयुक्रेन युद्धमा स्याङ्जाका २३ वर्षीय हरिप्रसाद अर्यालको मृत्यु भएको छ। परराष्ट्र मन्त्रालयको कन्सुलर विभागले अर्यालको मृत्युबारे मंगलबार (पुष १७) गते मात्र वालिङ नगरपालिका १४ का अध्यक्ष बोधराज कुँवर (राजु)लाई आधिकारिक जानकारी गराएको थियो। नेपाली सेनामा भर्ती भएका झण्डै ३ वर्षपछि राजीनामा दिएर उनी दुबई गएको पारिवारिक स्रोतले जनाएको छ। दुबईबाटै कात्तिक ३ मा उनी रुस पुगे लगत्तै पाँचौं दिनमा रुसी सेनामा भर्ती भए। मंसिर १९ सम्म उनी परिवारको सम्पर्कमा रहेका थिए भने त्यसपछि सम्पर्कविहीन बने। त्यसपछि एकाएक उनको मृत्युको खबर प्राप्त भएको छ। रुसी सेनामा भर्ती भएका स्याङ्जा पुतलीबजार नगरपालिका५ का पितम कार्कीको पनि एक महिनाअघि युद्धकै क्रममा ज्यान गएको छ।
१८ लाख बढी नक्कली नोटसहित पक्राउ,रौतहट : प्रहरीले १८ लाख रुपैयाँभन्दा बढी नेपाली नक्कली नोटसहित एक युवकलाई पक्राउ गरेको छ। देवाहीगोनाही नगरपालिका८ पटेलचोकबाट गुजरा नगरपालिका५ हरिहरपुरका २५ वर्षीय सन्दीप जयसवाल १८ लाख ४३ हजार नक्कली नोटसहित पक्राउ परेका हुन्। प्रहरीले जयसवालको साथबाट १ हजार दरको ८ सय ४३ थान नक्कली नोट बरामद गरेको डीएसपी एलिजा गिरीले जानकारी दिइन्। उनको साथबाट विभिन्न बैंकको ५ थान एटीएम कार्ड र १६ लाख ६५ हजारको चेक पनि बरामद भएको छ।
कोशीका ७ उद्योगले तिर्न मानेनन् ३ अर्ब बिजुलीको बिल,"विराटनगर : २०७२ साउनतिर मुलुकले १८ घण्टासम्म लोडसेडिङको मार खेपिरहेको थियो। घण्टौं विद्युत आपूर्ति नहुँदा सर्वसाधारण आजित थिए। तर, विद्युत् प्राधिकरणले भने ठूलाठूला उद्योगहरूलाई सहुलियत दिने भन्दै डेडिकेटेड फिडर र ट्रंकलाइन फिडर नामक प्रणालीको विकास गरेको थियो। सबस्टेशनबाट उद्योगसम्म जाने लाइनलाई डेडिकेडेट फिडर भनिन्छ। २०७२ सालमा महसुलको प्रिमियम दर लागू हुनुभन्दा पहिला डेडिकेडेट फिडर जडान गर्ने गरिन्थ्यो। डोमेस्टिक फिडर लाई विभेद गरेर प्राधिकरणले उद्योगहरूलाई चौबिसै घण्टा विद्युत् आपुर्ती गर्थ्यो। औद्योगिक क्षेत्रका लागि ट्रंक लाइन (प्राविधिक समस्याबाहेकको अवस्थामा चौबीसै घण्टा विद्युत् उपलब्ध हुने लाइन) आवश्यकता भएमा उद्योगीहरूले विद्युत् वितरण केन्द्रमा निवेदन दिनुपर्थ्यो। निवेदन स्वीकृत भएपछि प्राधिकरण र उद्योगीबीचको समझदारीमा नेपाल विद्युत् प्राधिकरण केन्द्रले अनुमति दिएपछि मात्र डेडिकेटेड फिडर जडान हुने व्यवस्था थियो। अरूले लोडसेडिङको झन्झट व्यहोरिरहँदा ती उद्योगहरूले सहज रूपमा विद्युत् आपूर्ति पाउँथे। त्यसबापत ती उद्योगहरूले विद्युत् महसुलमा डोमेस्टिक फिडरको तुलनामा ७० प्रतिशत रकम बढी तिर्नुपर्थ्यो। तेलबाट चल्दा खर्चिलो हुने भएकोले उद्योगीहरूले डेडिकेटेड फिडरको विद्युत् लिएका थिए। त्यस्तो सेवाबाट विद्युत् आपूर्ति लिने औद्योगिक, व्यापारिक र गैरव्यापारिक वर्गका ग्राहकलाई प्रिमियमसहितको विद्युत् महसुल भुक्तानीका लागि प्राधिकरणले पटकपटक ताकेता एवम् सार्वजनिक सूचनामार्फत अनुरोध गरेको थियो। उक्त अनुरोधलाई बेवास्ता गर्दै महसुल बुझाउन अस्वीकार गरेपछि नेपाल विद्युत् प्राधिकरण, विद्युत् वितरण विनियमावली, २०७८ विनियम ३१ तथा विद्युत् महसुल सङ्कलन विनियमावली, २०७८ को विनियम १० बमोजिम २०८० पुस ६ गतेबाट विद्युत् लाइन बिच्छेद गर्न सुरु गरेको थियो। जसअन्तर्गत कोशी प्रदेशका तीन ठूला उद्योगको विद्युत् आपूर्ति कटौती गरेको छ। लामो समयदेखि विद्युत उपभोग र प्रिमियमसहितको महसुल तिर्न अटेर गरेको भन्दै प्राधिकरणले मोरङ, धनकुटा, र सुनसरीका तीनवटा उद्योगको विद्युत् प्रसारण कटौती गरिदिएको हो। विराटनगरस्थित नेपाल विद्युत प्राधिकरण वितरण तथा ग्राहक सेवा निर्देशनालयका प्रमुख इन्जिनियर उमेश झाका अनुसार मोरङको बाबा जुट मिल्स, धनकुटाको निगाले सिमेन्ट र सुनसरीको रिलायन्स स्पिनिङ मिल्सको विद्युत् लाइन काटिएको हो। कोशी प्रदेशका सात उद्योगले डेडिकेटेड फिडर र ट्रंकलाइन फिडर प्रयोग गरेबापतको तीन अर्ब ६९ करोड ४१ लाख ३२ हजार ६ सय १६ रुपैयाँ तिर्न बाँकी रहेको प्राधिकरणले जनाएको छ। प्राधिकरणले पहिलो चरणमा रिलाइन्स स्पिनिङको विद्युत् आपूर्ति अवरुद्ध गरिदिएको हो। उसले जरिवानासहित दुई अर्ब १५ करोड ७५ लाख १६ हजार रुपैयाँ तिर्न बाँकी रहेको प्राधिकरणको आँकडा छ। तथापि, रिलायन्सका सञ्चालक पवन गोल्यान भने प्राधिकरणलाई कानुनसम्मत एक रुपैयाँ पनि तिर्न बाँकी नरहेको दाबी गर्छन्। यसअघि ५ चैत २०७६ मा डेडिकेटेड र ट्रंक लाइनको महसुल नतिरेको भन्दै रिलायन्स स्पिनिङ मिलको लाइन काटिदिएको थियो। तर, कोभिडको समयमा उद्योगीलाई मर्का पार्ने काम नगर्न भन्दै तत्कालीन प्रधानमन्त्री केपी शर्मा ओलीले प्राधिकरण प्रमुख कुलमान घिसिङलाई स्पष्टीकरण सोधेर लाइन जोड्न निर्देशन दिएका थिए। अहिले प्राधिकरणले पुनः एकपटक रियायन्सको बिजुली आपूर्ति बन्द गरिदिएको हो। यसैगरी, जरिवानासहित सात करोड एक लाख ८६ हजार रुपैयाँ तिर्न बाँकी रहेको देखिएपछि मोरङको कटहरीस्थित बाबा जुट मिल्सको लाइन काटिएको छ। प्रकाश मुन्दडाले सञ्चालन गरेको बाबा जुटमिलले २०७३ साल भदौदेखि डेडिकेटेड फिडरको सेवा लिएको थियो। मोरङ व्यापार संघका पूर्वअध्यक्षसमेत रहेका मुन्दडाले त्यसबेला भएको सम्झौताअनुरूप रकम नतिरेर उल्टै प्राधिकरणविरुद्ध मुद्दा गरेका थिए। अहिले उच्च अदालत पाटनमा सो मुद्दा चलिरहेको बताइएको छ। मुन्दडा भने आफूहरूलाई नखाएको विष लागिरहेको दाबी गर्छन्। हामीलाई अहिले नखाएको विष लागिरहेको छ, उनले भने, हामीले चौबिसै घण्टा तीन सय ६५ दिन विद्युत् लिएको प्रमाण ल्याएर देखाउनुस् न ! मैले अहिलेसम्म आफ्ना मजदुरलाई १६ घण्टाभन्दा बढी खटाएको रेकर्ड छैन। मसँग आफूले कति घण्टा उद्योग चलाएँ भन्ने प्रमाण छ। त्यो प्रमाण अहिलेसम्म कतै पेस नै गरेको छैन। यस्तै, धनकुटाको एकमात्र ठुलो उद्योगका रूपमा रहेको निगाले सिमेन्टले प्राधिकरणलाई जरिवानासहित १५ करोड ८० लाख २८ हजार रुपैयाँ बुझाउनुपर्ने देखिएको छ। बक्यौता रकम तिर्न अटेर गरेको भन्दै प्राधिकरणले धनकुटाको छथर गाउँपालिका६ सिधुवामा रहेको सो उद्योगको बिजुली कटौती गरेको छ। अहिले कच्चा पदार्थ अभाव र आर्थिक संकट देखाउँदै उक्त उद्योग बन्द गरिएको बताइएको छ। त्यसबाहेक उदयपुरस्थित उदयपुर सिमेन्टको विद्युत् कटौतीबारे भने प्राधिकरणले निर्णय गर्न बाँकी रहेको निर्देशनालयका प्रमुख इन्जिनियर उमेश झाले जानकारी दिए। उदयपुर सिमेन्टले प्राधिकरणको ३८ करोड ७८ लाख रकम तिर्न बाँकी रहेको छ। त्यसैगरी, सुनसरीको अरिहन्त मल्टिफाइवर्स, अरिहन्त पोलिप्याक र मोरङको रघुपति जुटमिल्सले समेत ४५ करोड बढी रुपैयाँ तिर्न बाँकी रहेको देखिएको छ। यी तीनै उद्योगका प्रतिष्ठित गोल्छा अर्गनाइजेसनकै हुन्। गोल्छा अर्गनाइजेसनका निर्देशक राजकुमार गोल्छा हुन्। जुट किङ मानिने रघुपतिले डेडिकेटेड फिडरको सेवा २०७२ साल भदौदेखि २०७५ साल चैतसम्म प्रयोग गरेको थियो। तर प्राधिकरणले बक्यौता रकम तिर्न ताकेता गरिरहँदा उसले तिर्न अटेर गरेको जनाएको छ। नेपालको दोस्रो जेठो जुटमिल रघुपति जुटमिलले जरिवानासहित २६ करोड ३५ लाख ५३ हजार रुपैयाँ तिर्न बाँकी रहेको प्राधिकरणले जनाएको छ। यसअघि २०७६ सालमा रिलायन्ससँगै कारबाहीमा परेको थियो, रघुपति जुटमिल। तर, रिलायन्ससँगै रघुपतिको पनि पुनः लाइन जडान गरिएको थियो। गोल्छाले जिल्ला अदालत मोरङमा प्राधिकरणसँग लिनुदिनु केही पनि नरहेको भन्दै मुद्दा दायर गरेका थिए। सो क्रममा पुस ८ गते अदालतले स्टे अर्डर जारी गरेपछि हाल प्राधिकरणले तीन उद्योगको विद्युत सेवा कटौती गरेको छैन। यता, रघुपति जुटमिलका सञ्चालक राजकुमार गोल्छाले भने विद्युत् प्राधिकरणसँग डेडिकेटेड फिडर लिएको प्रमाण भएमा बक्यौता रकम तिर्ने बताए। डेडिकेटेड फिडर भनेर आफूहरूसँग रकम माग गरेको भए पनि प्राधिकरणलाई दिन बाँकी नरहेको बताउँदै उनले पछिल्लो समय नियमित रूपमा विद्युत् महसुल बुझाउने गरेको सुनाए। मैले डेडिकेटेड फिडर सेवा लिनेगरी कुनै सम्झौता गरेको रहेछु भने मैले त्यसको रकम तिर्नैपर्छ, उनले भने, न उनीहरूले त्यसको सम्झौता देखाइरहेका छन्, न हामीलाई कुनै जानकारी गराएका छन्। त्यसबेला पनि हामीले लोडसेडिङको मार भोगिरहेका थियौँ, त्यो प्रमाण हामीसँग छ। अरिहन्त मल्टिफाइबर्सले २० करोड ३३ लाख र अरिहन्त पोलिप्याकले पाँच करोड ९५ लाख रुपैयाँ तिर्नुपर्ने देखिएको छ। उल्लेखित रकम जरिवानासहितका हुन्। प्राधिकरणले लोडसेडिङका बेला ट्रंक लाइन र डेडिकेटेड फिडरबाट विद्युत् आपूर्ति दिने विषयमा आफूहरूसँग गरेको सम्झौता देखाउन नमानेको उनीहरूको गुनासो छ। प्राधिकरणले टिओडी मिटरको विवरणसमेत सार्वजनिक गर्न नचाहेको दुखेसो, उद्योगीहरूको छ। मुलुकका ६१ वटा उद्योगको २२ अर्ब बढी रकम बक्यौता प्राधिकरणका अनुसार २०७२ सालदेखि २०७५ सालसम्मको समयमा मुलुकका दुई सय ३९ वटा उद्योग तथा कम्पनीले ३३ केभिएको डेडिकेटेड फिडर र ट्रङ्क लाइन फिडरको सेवा लिएका थिए। सोही सेवा लिएका उद्योगहरूले प्राधिकरणको ठूलो रकम नतिरेपछि विद्युत सेवा काट्न थालिएको हो। यसक्रममा एक सय ७८ वटा उद्योगहरूले विद्युत् महसुल तिरेको र बाँकी ६१ वटा उद्योगको करिब २२ अर्ब बढी रकम प्राधिकरणलाई तिर्नुुपर्ने बक्यौता रहेको प्राधिकरणले जनाएको छ। २०७३ सालको लोडसेडिङमा नेपालका दुई सय ३९ औद्योगिक तथा व्यापारिक ग्राहकले नेपाल विद्युत् प्राधिकरणको डेडिकेटेड फिडर तथा ट्रंक लाइनबाट विद्युत् उपभोग गरेका थिए। दुई सय ३९ मध्ये एक सय ७८ ग्राहकले अहिलेसम्म विद्युत् प्रयोग गरेबापत प्रिमियमसहितको महसुल समयमै प्राधिकरणलाई भुक्तानी गरिसकेका छन्। बाँकी ६१ वटा ठुला उद्योगको २२ अर्ब २४ करोड रुपैयाँको विद्युत् महसुल अहिलेसम्म बक्यौता छ। डेडिकेटेड फिडर तथा ट्रंक लाईनबाट विद्युत् आपूर्ति लिएर महसुल भुक्तानी नगर्ने ६१ मध्ये सात ठुला उद्योग कोशी प्रदेशका हुन्। पटकपटकको ताकेता र पत्राचारपछि पनि बक्यौता भुक्तानी गर्न नमानेपछि विद्युत् आपूर्ति बन्द गर्न थालिएको प्राधिकरणका कोशी प्रदेश कार्यालय प्रमुख उमेशकुमार झाले बताए। कोशी प्रादेशिक कार्यालयअन्तर्गत डेडिकेटेड र ट्रंकलाइन फिडर लिने केही उद्योगहरूको बक्यौता रकम धेरै देखिएको छ, उनले भने, त्यो रकम तिर्न आनाकानी गर्नेहरूको विद्युत् आपूर्ति बन्द गर्ने काम हामीले धमाधम गरिरहेका छौं। अदालतबाट स्टे अर्डर ल्याएर आएका गोल्छा अर्गनाइजेसनका तीन उद्योगको हकमा भो तत्काल विद्युत् आपूर्ति बन्द गर्न नसकिएको उनको भनाइ छ। यी तीन उद्योगले ५२ करोड ६४ लाख विद्युत् महसुल बुझाउन बाँकी रहेको झाले जानकारी दिए। बक्यौता रहेका उद्योगको लाइन क्रमशः विच्छेद गर्दै जाने रणनीतिमा प्राधिकरण रहेको छ। बक्यौता रकम तिर्न किस्ताबन्दीको व्यवस्था ट्रंक लाइन तथा डेडिकेटेड सेवाका विषयलाई लिएर सुरु भएको नेपाल विद्युत् प्राधिकरण र उद्योगीव्यावसायीबीचको विवाद चरम उत्कर्षमा छ। विद्युत् प्राधिकरणका कार्यकारी निर्देशक कुलमान घिसिङ डेडिकेटेड र ट्रंक लाइनको बक्यौता उठाएरै छाड्ने अडानमा छन् भने लोडसेडिङको समयमा डेडिकेटेड र ट्रंकलाइनबाट विद्युत् जडानका लागि प्राधिकरणमा निवेदन नै नदिएको तर प्राधिकरणले पछि अतिरिक्त महसुलको बिल काटेको भन्दै उद्योगी उक्त रकम नतिर्ने अडानमा छन्। प्राधिकरणले बक्यौता तिर्न चाहने उद्योगलाई पटकपटक विभिन्न सुविधा दिँदै आएको जनाएको छ। अझै पनि प्राधिकरणले सहजताका लागि बक्यौताको पुनरावलोकन गर्न दिने र किस्तामा बक्यौता तिर्ने सुविधा दिएको छ। प्राधिकरणले डेडिकेटेड तथा ट्रङ्क लाइनबाट विद्युत् उपभोग गर्ने उपभोक्तालाई छुट बिलिङ गरिएको विद्युत् खपतको महसुल बढीमा ६० किस्तासम्म तिर्न सक्ने व्यवस्था गरेको हो। जति महिनाको छुट बिल जारी गरिएको त्यति नै महिनाको वा बढीमा ६० महिनाको किस्ताबन्दीको सुविधा दिने विशेष व्यवस्था भएको हो। महसुलको बिलमा चित्त नबुझेमा बिल रकमको २५ प्रतिशत धरौटी राखेर पुनरावलोकनका लागि प्राधिकरणमा आवेदन दिन सकिने व्यवस्था प्राधिकरणले गरेको छ । आर्थिक संकटले थलिएको बेला प्राधिकरण बक्यौताको विवाद झिकेको भन्दै उद्योगीहरू प्रधानमन्त्री पुष्पकमल दाहाल प्रचण्ड समक्ष पुगेका छन्। त्यसका अलाबा उद्योगीव्यवसायीले कांग्रेस सभापति शेरबहादुर देउवा र एमाले अध्यक्ष केपी शर्मा ओलीसँग भेटवार्ता गरेका छन्। लोडसेडिङका बेला डेडिकेटेड फिडर तथा ट्रंक लाइनबाट विद्युत उपभोग गरेर महसुल नतिरेको भन्दै लाइन विच्छेद गर्न थालेपछि कोशी प्रदेशका उद्योगीहरू मारमा परेका छन्। विद्युत् अवरुद्ध भएपछि हजारौं श्रमिकको रोजगारी गुम्ने र उद्योगधन्दा नै ठप्प हुने देखिएपछि उद्योगीहरू चिन्तित बनेका हुन्।"
मेलम्ची खानेपानी मर्मतको काम अन्तिम चरणमा,"सिन्धुपाल्चोक : मेलम्ची खानेपानी आयोजना मर्मतको काम ७० प्रतिशत सम्पन्न भएको छ । बाढीले ध्वस्त बनाएको संरचनामा अहिले पुनः पानी पथान्तरणका लागि काम भइरहेको छ । बुधबार हेलम्बु१ अम्बाथानस्थित मुहानस्थलमा अवलोकनका लागि पुगेका प्रतिनिधिमण्डललाई त्यहाँ भइरहेको कामबारे जानकारी गराउँदै आयोजनाका सिनियर डिभिजनल इन्जिनियर पदमबहादुर कुँवरले सो कुराको जानकारी दिए। उनले अबका बाँकी काम केही कठिन रहेको जनाउँदै जस्तोसुकै परिस्थिति आए पनि अबको १० दिनभित्र काम सम्पन्न हुने बताए। उनले सरकारको लक्ष्यअनुसार नै पानी पथान्तरणका लागि तीव्र गतिमा काम भइरहेको बताए। सांसद अमरेशकुमार सिंहले सरकारले मेलम्ची आयोजनालाई प्राथमिकता दिएर बाह्रै महिना काठमाडौँवासीलाई पानी खुवाउनुपर्ने बताए। खानेपानी मन्त्रालयका सचिव सुरेश आचार्यले दीर्घकालीन रुपमा काठमाडौँमा पानी लाने गरी काम गर्न लागि परेको बताए। अवलोकनमा राष्ट्रिय प्राकृतिक स्रोत तथा वित्त आयोगका अध्यक्ष बालानन्द पौडेल, सांसद सिंह, वित्त आयोगका सदस्य जुद्द गुरुङ, विपिनराज निरौला, खानेपानी मन्त्रालयका सचिव आचार्य, खानेपानी विभागका महानिर्देशक कमलराज श्रेष्ठ, मेलम्ची खानेपानी विकास समितिका कार्यकारी निर्देशक जक्की अहमद अन्सारीलगायतको सहभागिता रहेको थियो । अहिले ४५ जना कामदारले द्रुत गतिमा काम गरिरहेको इन्जिनियर कुँवरले बताए। गत वर्षको बाढीले हेडवर्क्सको संरचनालाई करिब २० फिट अग्लो गेग्रानले पुरेको थियो । अहिले उक्त गेग्रान हटाएर अर्डिट सुरुङमा पसेको ढुङ्गा, गिट्टी र बालुवा झिक्ने काम भइरहेको छ । विसं २०७८ असारमा आएको बाढीले मुहान क्षेत्रलाई तहसनहसनै बनाएपछि पानी काठमाडौँ अस्थायीरुपमा ल्याउने गरिएको छ । रासस"
साततले दरवार पुर्ननिर्माणको माग राख्दै प्रधानमन्त्रीलाई ज्ञापनपत्र,"नुवाकोट : देशकै महत्वपूर्ण सम्पदाको रुपमा रहेको साततले दरवार राष्ट्रिय संग्रहालयलगायत नुवाकोटका सम्पदाहरु पुर्ननिर्माण गर्न माग गरिएकको छ। विनासकारी भूकम्पले भत्काएको विदुर नपा २ स्थित साततले दरवार राष्ट्रिय संग्रहालयलगायत आठ वटा ऐतिहासिक र पुरातात्विक महत्वका सम्पदाहरुको तत्काल मर्मत तथा पुर्ननिर्माण गर्न नुवाकोटवासीले माग गरेका हुन्। ऐतिहासिक र पुरातात्विक महत्वका सम्पदाको पुर्ननिर्माण अलपत्र हुँदा आन्तरिक तथा बाह्य पर्यटकको आगमनमा असर परिरहेको समेत नागरिक समाजका अगुवा रामलाल श्रेष्ठको भनाइ छ। उनको नेतृत्वमा प्रमुख जिल्ला अधिकारीमार्फत प्रधानमन्त्रीलाई ज्ञापन पत्र पेश गरिएको हो। निमित्त प्रजिअ तुलसीराम पौडेललाई बुझाइएको ज्ञापनपत्र गृहमन्त्रालय हुँदै प्रधानमन्त्री पुष्पकमल दाहाललाई पठाइएको छ। साततले दरवार राष्ट्रिय संग्रहालयलगायत आठ वटा ऐतिहासिक र पुरातात्विक महत्वका सम्पदाहरुको तत्काल मर्मत तथा पुर्ननिर्माण गरी सम्पदाहरुको संरक्षण गरिनु पर्ने माग गर्दै सो ज्ञापन पत्र संस्कृति, पर्यटन तथा नागरिक उड्डयन मन्त्रालयलाई वोधार्थ दिइएको छ। 'नुवाकोट दरवार परिसर कहिलेसम्म रहने खण्डहर' मूल नाराका साथ नुवाकोट दरवार क्षेत्रको पुनर्निर्माणको सन्दर्भमा भइरहेको ढिलासुस्ती र तत्काल पुनर्निर्माण गर्न पहल गर्न नुवाकोटवासीले नुवाकोटका प्रजिअमार्फत् प्रधानमन्त्रीलाई ज्ञापन पत्र बुझाइएका र सरकारले तत्काल यसको सुरुवात गरिनु पर्ने स्थानीय संस्कृतिप्रेमी तथा विदुर २ का वडाध्यक्ष दीपक कायस्थको भनाइ छ। भूकम्पले क्षति गरेका नुवाकोटवाहेका अन्य जिल्लाका धार्मिक तथा ऐतिहासिक सम्पदाहरुको पुर्ननिर्माण भइसकेको छ। नुवाकोटको साततले दरवार राष्ट्रिय संग्रहालयलगायत आठ वटा ऐतिहासिक र पुरातात्विक महत्वका सम्पदाहरुको पुर्ननिर्माण नहुँदा पक्षपात गरिएको वडाध्यक्ष कायस्थको भनाइ छ।"
हत्यामा संलग्न फरार प्रतिवादी पक्राउ,महोत्तरी : महोत्तरी प्रहरीले एकजना फरार प्रतिवादीलाई नियन्त्रणमा लिएको छ। सम्सी गाँउपालिका २ का अब्दुस सलामको पसलमा काम गर्ने स्थानीय खुर्सेद अन्सारीको हत्यामा संलग्न रहेको आरोपमा स्थानीय ४२ वर्षीय प्यारे भनिने शेष जसाउदिनलाई प्रहरीले पक्राउ गरेको हो। जिल्ला प्रहरी कार्यालय महोत्तरीका अनुसार प्रतिवादी शेष जसाउदिन लगायतले खुर्सैदलाई गाली गलौज गर्दै क्रुर यातना दिएपछि उनको मृत्यु भएको थियो। सोही घटनामा लामो समयदेखि फरार रहेको जसाउदिनलाई प्रहरीको विशेष टोलीले उनलाई सम्सी बजारबाट नियन्त्रणमा लिएको हो। प्रहरी नियन्त्रणमा रहेको जसाउदिन अहिले जिल्ला प्रहरी कार्यालयमा राखी आवश्यक कानुनी कारवाहीको लागि प्रक्रिया अगाडि बढाइएको प्रहरी प्रवक्ता डिएसपी दिलिपकुमार गिरीले जानकारी दिए। स्थानीय अब्दुस सलामको पसलमा काम गर्ने मजदुर खुर्सैद अन्सारीको २०७९ साल पुस ६ का दिन चरम यातना दिएपछि मृत्यु भएको थियो। सो घटनाको मुख्य अभियुक्त अब्दुस अहिले जेल जीवन बिताइरहेका छन्। घटना भएलगतै जसाउदिन फरार रहेका थिए।
"तनहुँमा बस दुर्घटना, ३२ जना घाइते","दमौली : पृथ्वीराजमार्गअन्तर्गत तनहुँको म्याग्दे गाउँपालिका६ मौरीबजारमा यात्रुवाहक बस दुर्घटना हुँदा ३२ जना घाइते भएका छन् । वीरगञ्जबाट पोखरातर्फ जाँदै गरेको बागमती प्रदेश ०३००१ ख १२०६ नम्बरको बस आज विहान अनियन्त्रित भइ सडकबाट खोलामा खसेको थियो । घाइतेमध्ये एक जनाको अवस्था गम्भीर रहेको जिल्ला प्रहरी कार्यालय तनहुँका प्रहरी नायब उपरीक्षक मोहनबहादुर खाँणले जानकारी दिए। १७ जनाको अवस्था मध्यम र १४ जनाको अवस्था सामान्य रहेको उनको भनाइ छ । घाइते हुनेमा बसचालक कास्कीको अन्नपूर्ण गाउँपालिका६ लुम्लेका ३४ वर्षीय अन्तिम सुनार, सहचालक तनहुँको शुक्लागण्डकी नगरपालिका६ खैरेनीटारका ३२ वर्षीय सागर श्रेष्ठसहित अन्य यात्रु रहेका प्रहरीले जनाएको छ । रासस"
सिन्धुपाल्चोक केन्द्रविन्दु भएर लगातार भूकम्प,"काठमाडौं : सिन्धुपाल्चोक केन्द्रविन्दु भएर लगातार भूकम्प जान थालेको छ। राष्ट्रिय भूकम्प मापन तथा अनुसन्धान केन्द्रका अनुसार आज बिहान १०:१७ तीनकुण्डआसपास केन्द्रबिन्दु बनाएर ४६ रेक्टर स्केलको भूकम्प गएको हो। भूकम्पको धक्का काभ्रेपलाञ्चोक, भक्तपुर, काठमाडौं, दोलखा र रामेछापका आसपासमा स्थानमा पनि महसुस गरिएको छ। यस अगाडि आइतबार राति १०:२१ बजे पनि सिन्धुपाल्चोकको पाङफुङ र लिस्टिकोटको मध्यभागलाई केन्द्रविन्दु बनाएर ५ म्याग्निच्यूडको भूकम्प गएको थियो। भूकम्पले गरेको क्षतिबारे अझै विवरण नआएको बताइएको छ ।"
म्याग्दीका तेजबहादुरले फलाए १० किलो बढीको एउटै काउली,"बेनी : म्याग्दीको अन्नपूर्ण गाउँपालिका६ घारका कृषक तेजबहादुर बरुवालले एउटै दश किलोग्राम भन्दा बढी तौल भएको काउली फलाएका छन्। घारको पैयुपाटामा ७० वर्षीय बरुवालले सञ्चालन गरेका हरियाली कृषि फर्ममा उत्पादन भएको एउटै काउलीको तौल १०२४० किलोग्राम तौल भएको अन्नपूर्ण गाउँपालिकाले जनाएको छ। पोखरेबगर स्थित कार्यालयमा गाउँपालिकाका अध्यक्ष भारतकुमार पुन, प्रमुख प्रशासकीय अधिकृत अमृत सुवेदी र कृषि शाखाका प्रमुख हेमन्त शाहीको रोहबरमा बरुवालले फलाएको काउलीको तौल लिइएको थियो। बरुवालको बगैचा अनुगमन गर्दा काउलीको आकार र तौल अस्वभाविक लागेपछि नापजाचँका लागि मगाएका थियौं, कृषि शाखाका प्राविधिक सम्झना खत्रीले भनिन्, काउलीको औसत तौल २५ किलोग्राम हो। तर बरुवालले १० किलोभन्दा बढी तौल भएको एउटै काउली फलाउनुभयो। बरुवालले गत साउनको पहिलो हप्ता सेमी हाइटेक टनेलभित्र स्नो मिस्टिक जातको काउलीको बेर्ना लगाएका थिए। बेर्ना सारेको १०० देखि १२० दिनमा तयार हुने यो जातको काउली मध्य पहाडको भूगोलमा लगाउन सकिन्छ। गुम्बजाकार, शुद्ध चम्किलो सेतो रंगको यो जातको काउलीको औसत तौल २५ किलोग्राम हुन्छ। कृषि ज्ञान केन्द्रको सहयोगमा स्थापना गरेको सेमी हाइटेक टनेलमा गाईभैसीको मल हालेर काउली लगाएको हो, बरुवालले भने यसअघि पाँच किलोसम्म तौल भएको काउली फलाएको थिएँ। यसपाली बारीमा रहेका अरु काउलीको तौल पनि धेरै छ। रासायनिक मल र विषादीको प्रयोग बिनै काउली खेती गरेको बरुवालले बताए। बरुवालले दश रोपनी क्षेत्रफलमा काउली, बन्दा, केराउ, किबी, अलैची, मुला, रायो साग, मटरकोषा, ब्रोकाउली, घ्यूसिमी, धनिया, गाँजर जातका तरकारी खेती गरेका छन्। अन्नपूर्ण संरक्षण क्षेत्र आयोजना (एक्याप) र तत्कालीन कृषि विकास कार्यालयको प्राविधिक सहयोगमा २० वर्षअघि बरुवालले सुरु गरेको व्यवसायिक तरकारी खेती जिविकोपार्जनको आधार बनेको छ। वर्षमा ३ देखि ४ लाख रुपैयाँको तरकारी बिक्री हुन्छ, उनले भने, जीवन गुजारा चलाउने माध्यम नै तरकारी खेती भएको छ। अन्नपूर्ण संरक्षण क्षेत्र आयोजना (एक्याप)ले संरक्षण कृषक घोषणा गरेका बरुवालले जिल्ला स्तरीय कृषि मेला प्रर्दशनीमा एकपटक प्रथम स्थान र विस २०७२ मा म्याग्दीमा राष्ट्रपति उत्कृष्ट कृषक पुरस्कार पाएका थिए। पर्यटकीय स्थल घोडेपानी, पोखरेबगर, भुरुङ्गतातोपानी, घार गाउँमा तरकारी खपत हुने गर्छ। तरकारीले बजार र मूल्य नपाउने तथा काम गर्ने जनशक्ति नहुनु चुनौती रहेको बरुवालले बताए। अन्नपूर्ण गाउँपालिका६ का वडा अध्यक्ष रामबहादुर खड्काले बरुवाल गाउँपालिकाकै नमुना र प्रेरणादायी कृषक रहेका बताए। वडा, पालिका र जिल्ला स्तरका कार्यक्रम मार्फत कृषकलाई सहयोग गरिएको उनले बताए।"

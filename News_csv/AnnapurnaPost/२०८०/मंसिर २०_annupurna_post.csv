शीर्षक,विवरण
"नाम रोजगार, काम भ्रष्टाचार","भएका भ्रष्टाचारको छानबिन गरी दोषी सबैमाथि कारबाही पनि हुनुपर्छ। बेरोजगारी कर्णाली प्रदेशको मुख्य समस्या हो। कालापहाड भन्दै भारतीय सहर पस्ने प्रवृत्ति यहाँका बेरोजगारहरूमा अद्यापि छ। कोभिडका बेला घर फर्केकाहरू पनि फेरि उतै भासिन बाध्य थिए। भोकमरी र गरिबी अनि अशिक्षा पनि बेरोजगारीकै उपज हुन्। त्यसैले शिक्षा, स्वास्थ्यसहित नागरिकको जीवनस्तरमै सुधार ल्याउन त्यहाँ पहिलो प्राथमिकता दिनुपर्ने भनेकै रोजगारीमा हो। हुन पनि प्रदेश सरकारले मुख्यमन्त्री रोजगार कार्यक्रममा ल्याएको थियो। तर, त्यसबाट न बेरोजगारीको अन्त्य भयो, न राज्यको स्रोतसाधनको सदुपयोग। बरु व्यापक भ्रष्टाचार भएको छ। अर्बौं रुपैयाँ यही कार्यक्रमका नाममा बेपरवाह रूपमा खर्च भएको छ। खर्चको लेखाजोखा र हिसाबकिताब छैन, जिम्मेवार अधिकारीहरूमाथि कुनै कारबाही छैन। आर्थिक वर्ष २०७७७८ मा मात्रै मुख्यमन्त्री रोजगार कार्यक्रममा कर्णाली प्रदेश सरकारले गरेको खर्च २ अर्ब ५७ करोड ७१ लाख हो। त्यो कहाँ, कसरी र किन खर्च भयो भन्ने विवरण मुख्यमन्त्री कार्यालयसँगै छैन। यस्तो क्रम २०७५ सालदेखि चल्दै आउँदा राज्यको अर्बौं रुपैयाँ स्वाहा मात्रै भएको छैन कि न कोही रोजगारयुक्त बन्यो, न कोही उद्यमशील। कतिसम्म भने रोजगार कार्यक्रम भनेर सडकमा आधा खर्च गर्ने र आधा कुम्ल्याउने उदाहरणसमेत कालीकोटमा भेटिएको छ। तर, त्यसको हिसाबकिताबका लागि कुनै पहल भएको छैन। हुम्ला र जाजरकोटमा पनि त्यस्तै हालत छ। त्यही कार्यक्रममार्फत निर्माण गर्ने भनेको विद्यालय भवन अलपत्र छ, तर बजेट स्वाहा भइसकेको छ। पहिलो त जसको सरकार आए पनि मुख्यमन्त्री रोजगार कार्यक्रम आफ्ना कार्यकर्ता पाल्ने र पोस्नेमै सीमित भयो। हातहातै पैसा बाँडेर पैसा सकिएको उदाहरण हुनु त्यसैको द्योतक हो। त्यो चरम भ्रष्टाचार हो। सरकारले दुईचार दिनलाई काम दिएर बेरोजगारी हटाउँछु भन्नु नै मूर्खता हो। उद्योगधन्दा र कलकारखाना खोल्ने वातावरण बनाउने, युवा उद्यमशीलता जगाउने र त्यस्तो वातावरण तयार पार्ने हो भने रोजगारी सिर्जना हुन्छ। सरकारले पैसा बाँडेर न गरिबी हट्छ न बेरोजगारी। सिर्जनशील तवरले मुख्यमन्त्री रोजगार कार्यक्रम सञ्चालन नगर्दा व्यापक भ्रष्टाचार भएको हो। खासमा यो कार्यक्रमलाई सरकारमा बस्नेहरूले नै पंगु र भ्रष्ट बनाए। उनीहरूको नियत बेराजगारी हटाउनेभन्दा पैसा दुरुपयोग गर्नेमै सीमित भयो। यस्तो भ्रष्ट कार्यक्रम तुरुन्तै रोकिनुपर्छ। भएका भ्रष्टाचारको छानबिन गरी दोषी सबैमाथि कारबाही पनि हुनुपर्छ।"
सेयर बजार घट्ने क्रममा निरन्तरता,"काठमाडौं : सेयर बजार ओरालो लाग्ने क्रमले मंगलबार पनि निरन्तरता पाएको छ। साताको पहिलो र दोस्रो कारोबार दिन अर्थात् आइतबार र सोमबार नेप्से परिसूचक घटेकामा मंगलबार पनि १०१० अंकले गिरावट आएको हो। नेप्से मंगलबार ०५४ प्रतिशतले घटेर १८३७७१ बिन्दुमा पुगेको छ। नेप्से घटेको दिन ३८ हजार ५८४ पटकको कारोबारमार्फत २ सय ९२ स्क्रिप्टको ४६ लाख ९८ हजार ६८२ कित्ता सेयर १ अर्ब ५४ करोड ४९ लाख ३५ हजार ४ सय ३८ रुपैयाँमा खरिदबिक्री भए। त्यसमध्ये सबैभन्दा बढी माउन्ट इनर्जीको ३६ करोड रुपैयाँको कारोबार भएको छ। मंगलबार कारोबारमा आएका १२ समूहको उपसूचक घटे। ६२ कम्पनीको सेयर मूल्य बढ्दा १ सय ६१ वटाको घटेका छन् भने १४ वटाको मूल्य स्थिर रहे। यसदिन सबैभन्दा बढी सिंगटी हाइड्रो इनर्जीको लगानीकर्ताले कमाए। कम्पनीको मूल्य १० प्रतिशतले बढ्दा सिभिल बैंक डिबेन्चर २०८८ को भाउ ७३६ प्रतिशत, सिद्धार्थ इन्भेस्टमेन्ट ग्रोथ स्किम २ को ४२९ प्रतिशत, माहुली लघुवित्त संस्थाको ३९२ प्रतिशत र सेन्चुरी डिबेन्चर २०८८ को ३६२ प्रतिशतले बढेको छ। यसैगरी विशाल बजार कम्पनीका लगानीकर्ताले सर्वाधिक गुमाए। कम्पनीको मूल्य ९५३ प्रतिशतले घट्यो। माउन्टेन इनर्जी नेपाल र उन्नति सहकारी लघुवित्त वित्तीय संस्थाको ८ प्रतिशत बढीले ओरालो लाग्यो। बढी गुमाउनेमा एनआरएन इन्फ्रास्ट्रक्चर र एनआईसी एसिया डिबेन्चरका लगानीकर्ता पनि रहे।"
बैरभाव बिर्सिएर राजनीतिक सद्भाव,"बैतडीको झुलाघाटबाट मंसिर १४ गते सुरु भएको झुलाघाट चिवाभञ्ज्याङ, समृद्धिका लागि संकल्प यात्राका क्रममा अध्यक्ष ओली रिम्ना पुग्ने थाहा पाएरै माओवादी नेता शर्मा रिम्ना पुगेका थिए। वीरेन्द्रनगर : एउटा मान्यता छ राजनीतिमा न कोही स्थायी मित्र हुन्छ, न त शत्रु नै। मंगलबार जाजरकोटमा यस्तै दृश्य देखियो। पुष्पलाल मध्यपहाडी लोकमार्ग केन्द्रित संकल्प यात्रामा निस्किएको एमालेको टोलीलाई माओवादी केन्द्रका उपमहासचिव जनार्दन शर्माले जाजरकोटमा स्वागत गरे। यात्रामा रहेका एमाले अध्यक्ष एवं पूर्वप्रधानमन्त्री केपी शर्मा ओलीलाई नमस्कार गरेर हात मिलाए। यसले बैरभाव बिर्सिएर राजनीतिक सद्भावलाई प्रष्ट देखाउँछ। मंगलबार अध्यक्ष ओली भूकम्पको केन्द्रबिन्दु जाजरकोट पुगेका हुन्। माओवादी केन्द्रका उपमहासचिव एवं पूर्वअर्थमन्त्री जनार्दन शर्मा (प्रभाकर) रुकुमबाट जाजरकोटको रिम्ना पुगेका थिए ओलीको स्वागतका लागि। ओलीको स्वागतका लागि शर्मा सर्वसाधारणको लाइनमा बसेका थिए। शर्माले ओलीलाई नमस्कार गरे। ओलीले पनि मुस्कुराउँदै धन्यवाद भने। केहीबेर ओली र शर्माबीच कुराकानी पनि भएको थियो। बैतडीको झुलाघाटबाट मंसिर १४ गते सुरु भएको झुलाघाट चिवाभञ्ज्याङ, समृद्धिका लागि संकल्प यात्राका क्रममा अध्यक्ष ओली रिम्ना पुग्ने थाहा पाएरै माओवादी नेता शर्मा रिम्ना पुगेका थिए। शर्मा रुकुमको सानीभेरी४ बलिबाङका भूकम्प प्रभावितको अस्थायी टहरा निर्माणमा सक्रिय छन्। शर्माले गरेको स्वागतलाई उच्च राजनीतिक संस्कार भन्दै स्थानीयले प्रशंसा गरेका छन्। जाजरकोटको रिम्नामा एमाले अध्यक्ष ओलीलाई स्वागत गर्न प्रभाकरसँगै नेपाली कांग्रेसका केन्द्रीय सदस्य तथा कर्णाली प्रदेश सांसद राजिवविक्रम शाह, आठबिसकोट नगरपालिकाका मेयर रवि केसी, चौरजहारी नगरपालिकाका मेयर पुष्प वादी, सानीभेरी गाउँपालिकाका अध्यक्ष बिर्खबहादुर विष्ट (केदार) सहितका अन्य पार्टीका नेता र जनप्रतिनिधिहरू पनि थिए। यसले नेताहरूले एक अर्काप्रतिको बैरभाव बिर्सिएर राजनीतिक सद्भाव बाड्दै पीडितको घाउमा मल्हम लगाउन अघि बढेको भान गराउँथ्यो। रुकुमबाट जाजरकोट नै पुगेर प्रभाकरले ओलीलाई स्वागत गर्नुलाई पनि राजनीतिक वृत्तमा यसै अर्थले हेरिएको छ। कुनै बेला ओलीका प्रियपात्र थिए, शर्मा। एमाले र माओवादीबीच पार्टी एकताका बेला शर्माले ओलीको विश्वासपात्र बनेर काम गरेका थिए। तर, पछि शर्मा अर्थमन्त्री हुँदा बजेट चुहावट काण्डमा एमालेले उनको आलोचना गर्यो। तर, व्यक्तिगत रूपमा एमाले अध्यक्ष ओलीसँग शर्माको राम्रै सम्बन्ध रहेको उनी निकट नेताहरू बताउँछन्। मध्यपहाडी यात्रामा रहेका ओली जाजरकोटका भूकम्पपीडितहरूको अवस्था बुझ्न र नेकपा एमालेको युवा संघसहितको पार्टीको स्वयंसेवी खटिएका कार्यकर्ताहरूले गरेको काम हेर्न रिम्ना पुगेका थिए। उनीभन्दा अगाडि नै माओवादी नेता शर्मा त्यहाँ पुगेका थिए। ओली निकट एमाले केन्द्रीय सदस्य नगिन्द्र शाहीले भने, नेकपा माओवादी केन्द्रका उपमहासचिव जनार्दन शर्माले रिम्नामा पार्टी अध्यक्ष एवं पूर्वप्रधानमन्त्री ओलीसहितको अभियान टोलीलाई स्वागत गर्नुभयो। केही समय ओली र प्रभाकरका बीचमा कुराकानी पनि भयो। भेटका क्रममा पार्टी अध्यक्ष ओलीले अहिले एमालेले थालेको अभियानको मूल उद्देश्य राजनीतिक मात्र नभई विकाससँग जोडिएको पनि बताएका थिए। भूकम्पपीडितका लागि सरकारले प्रभावकारी काम गर्न नसकेको बताउँदै सबै दलले एक भएर राहत, पुनर्निर्माण तथा अन्य व्यवस्थापनका कामहरूमा जुट्नुपर्नेमा उनले जोड दिए। भूकम्प प्रभावित क्षेत्रमा स्वयंसेवी रूपमा प्रभाकर सहितका सबै राजनीतिक नेतृत्वले गरेको कामको पनि अध्यक्ष ओलीले प्रशंसा गरे। अहिलेको विपद्को समयमा राजनीतिक स्वार्थभन्दा माथि उठेर सबै एकजट भएर मलकको समस्या समाधान गर्नेतर्फ लाग्नुपर्छ, अध्यक्ष ओलीले भने। भेटका क्रममा माओवादी उपमहासचिव प्रभाकरले पनि भूकम्प प्रभावित क्षेत्रमा एमालेले परिचालन गरेको स्वयंसेवीहरूले गरेको कामको चर्चा गरे। उनले मुलुकका पूर्वप्रधानमन्त्री आफ्नो क्षेत्रमा आएकाले पनि आफू स्वागतका लागि आएको प्रष्ट्याए। माओवादी नेता प्रभावकरका स्वकिय सचिव श्रीकुमार कठायतले मुलुकको शीर्ष नेतृत्व नै आफ्नो क्षेत्र आएकाले राजनीतिक संस्कारका हिसाबले पनि स्वागतका लागि प्रभाकर जाजरकोटको रिम्ना पुगेको बताए। उनले भने, यो त राजनीतिक संस्कार हो। नेता प्रभाकरले रिम्नामा एमाले अध्यक्ष ओलीलाई स्वागत गर्नुभयो। त्यहाँ ओली र प्रभाकरका बीचमा छोटो कुराकानी भयो। त्यहाँ ५ मिनेट जति कुराकानी भयो। अन्य राजनीतिक कुराकानी भने भएजस्तो लागेन। जाजरकोटमा छोटो भेट गरेर प्रभावकर रुकुम फर्किनु र फेरि ओली रुकुममा पुगेर प्रभाकरलाई भेट गर्नुलाई पनि अर्थपूर्ण रूपमा हेरिएको छ। मध्यपश्चिम विश्वविद्यालयमा राजनीतिक शास्त्रका प्राध्यापक डा अर्जुन ऐडीले ओलीप्रभाकर जम्काभेटलाई सामान्य रूपमा लिनुपर्ने बताए। उनले भने, भूकम्प प्रभावित क्षेत्रमा ओली पुग्दा सामान्य राजनीतिक संस्कारका रूपमा प्रभाकरले स्वागत गर्नुभएको होला। राजनीतिक कोर्ष परिवर्तनका लागि नेपालमा ठूलै शक्ति लाग्नुपर्छ।"
तारागाउँले गल्ती नदोहोर्याउने,काठमाडौं : नेपाल स्टक एक्सचेन्ज (नेप्से)ले तारागाउँ रिजेन्सी होटल्स लिमिटेडको सेयर कारोबार फुकुवा गरेको छ। कम्पनीले धितोपत्र मूल्य संवेदनशील निर्णय समयमै जानकारी नगराएको भन्दै नेप्सेले सोमबार सेयर कारोबार रोक्का गरेकामा कम्पनीले मानवीय त्रुटिको कारण समयमै सूचना दिन नसकेको जानकारी गराएको थियो। स्पष्टीकरण पेस गर्दै कम्पनीले आगामी दिनमा गल्ती नदोहोर्याउने प्रतिबद्धता गरेको छ। कारोबार रोक्का गर्दै नेप्सेले तीन दिनभित्रमा स्पष्टीकरण पेस गर्नसमेत कम्पनीलाई निर्देशन दिएको थियो। धितोपत्र मूल्यमा प्रभाव पार्ने संवेदनशील निर्णय समयमै जानकारी नगराएको भन्दै नेप्सेले सेयर कारोबार रोक्का गरेको हो। मंसिर १६ गते (शनिबार) सञ्चालक समितिको बैठक बसेर गत आर्थिक वर्षको नाफाबाट लाभांश वितरण गर्ने निर्णय गरेकामा सो निर्णय नेप्सेलाई आइतबार बेलुका ५:१५ बजे मात्र जानकारी गराएको थियो।
अन्नपूर्ण संरक्षण क्षेत्रमा अहिलेसम्मकै धेरै पर्यटक,"पोखरा : अन्नपूर्ण संरक्षण क्षेत्र आयोजना (एक्याप) मा अहिलेसम्मकै धेरै पर्यटकले पदयात्रा गरेका छन्। सबैभन्दा धेरै पर्यटक पुगेको वर्ष सन् २०१९ मा १ लाख ८१ हजार पदयात्रा र भ्रमणका लागि पुगेका थिए। सन् २०२३ मा पर्यटक याम एक महिना बाँकी रहँदा ११ महिनामा सन् २०१९ को पदयात्रामा गएका पर्यटकको संख्याभन्दा ४ सय ८९ बढी पर्यटकले अन्नपूर्ण क्षेत्रको भ्रमण गरेका छन्। सन् २०२३ मा एक महिना (डिसेम्बर महिना) बाँकी रहँदा अहिलेसम्मकै धेरै १ लाख ८१ हजार ४ सय ८९ पर्यटकले पदयात्रा र भ्रमण गरेको एक्यापका प्रमुख रविन कडरियाले जानकारी दिए। अहिले संरक्षण क्षेत्रमा गएका पर्यटकको रेसियो हेर्दा सन् २०२३ मा जाने पर्यटकको संख्या अझै धेरै बढ्ने उनले सुनाए। सन् २०२३ को नोभेम्बर महिनामा सार्क मुलुकका ९२ हजार ६ सय ९६ र अन्य मुलुकका ८८ हजार ७ सय ९३ पर्यटक पुगेको पनि एक्याप प्रमुख कडरियाले जानकारी दिए। नोभेम्बर महिनामा मात्र यस वर्ष सार्क मुलुकका ५ हजार ५ सय ३९ र अन्य मुलुकका १२ हजार ७ सय ८७ पर्यटकले यात्रा गरेका छन्। सन् २०२२ मा १ लाख २९ हजार ७ सय ३३ पर्यटकले अन्नपूर्ण क्षेत्रको भ्रमण गरेका थिए। सन् २०२२ मा सार्क मुलुकका ६९ हजार २ सय ५३ र अन्य मुलुकका ६० हजार ४ सय ८० जनाले पदयात्रा र भ्रमण गरेका थिए। कोभिड१९ का कारण सन् २०२१ सबैभन्दा कम १६ हजार १ सय ५ पर्यटक मात्र त्यस क्षेत्रमा पुगेका थिए। त्यो वर्ष सार्क मुलुकका ७ हजार ९३ र अन्य मुलुकका ९ हजार १२ जनाले मात्र संरक्षण क्षेत्रमा पुगेका थिए। सन् २०२० मा १८ हजार ७ सय ९६ जनाले संरक्षण क्षेत्रको यात्रा गरेका थिए। त्यस वर्ष सार्क मुलुकका ४ हजार ९ सय ८८ र अन्य मुलुकका १३ हजार ८ सय ८ पर्यटकले संरक्षण क्षेत्रको यात्रा गरेका थिए। कोभिड१९ पछि थला परेको पर्यटन उद्योग हिजोआज पर्यटक धेरै आउन थालेपछि पर्यटन व्यवसायी उत्साहित भएका छन्। पर्यटकको आगमन बढ्दै गएकाले पर्यटन व्यवसायीमा उत्साह थपिएको माछापुच्छे आधारशिविरका पर्यटन व्यवसायी दिलीप गुरुङले बताए। अन्नपूर्ण क्षेत्रमा जाने पर्यटकको संख्या कोभिड१९ मा जस्ता द्वन्द्वकाल र भूकम्पको समयमा पनि घटेको थिएन। अहिले पर्यटकको आगमन बढेको होटल संघ पोखराका अध्यक्ष लक्ष्मण सुवेदीले बताए। पोखरामा अन्तर्राष्ट्रिय विमानस्थल बनेपछि पर्यटकको आगमन बढ्ने विश्वासमा पर्यटन व्यवसायीले होटलमा लगानी बढाएकाले पोखरा अन्तर्राष्ट्रिय विमानस्थलमा नियमित अन्तर्राष्ट्रिय उडान हुनु पर्ने उनले बताए। संरक्षण क्षेत्रमा जाने पर्यटक बढेसँगै पर्यटकको सुरक्षामा ध्यान दिनुपर्ने टेकिङ एजेन्सिज एसोसिएसन अफ नेपाल (टान) पश्चिमाञ्चल पोखराका अध्यक्ष धर्म पन्थीले बताए। अन्नपूर्ण क्षेत्रको वातावरण संरक्षणसँगै त्यस क्षेत्रका होटल, रेस्टुरेन्टलगायत पर्यटकीय पूर्वाधारलाई पनि व्यवस्थित गर्नुपर्ने उनले सुनाए। अन्नपूर्ण क्षेत्रको पदयात्रामा जाने विदेशी पर्यटकले १८ चैत (अप्रिल १) देखि अनिवार्य रूपमा गाइड (पथप्रदर्शक) लैजानुपर्ने र टिम्स शुल्क पनि अनिवार्य तिर्नुपर्ने नियम लागू भएको छ। पर्यटकको सुरक्षाका लागि यो नियम सुरु भए पनि पर्यटकले गाइड लगे नलगेको टिम्स तिरे, नतिरेको चेक गर्ने चेकपोस्ट भने अहिलेसम्म अन्नपूर्ण क्षेत्रमा राखिएको छैन। यसले नियम लागू हुने तर कार्यान्वयन भए, नभएको चेक जाँच नहुँदा संरक्षण क्षेत्रमा जाने पर्यटक दुर्घटनामा पर्दा उद्धारमा कठिनाइ हुने पर्यटन व्यवसायीले बताएका छन्। यसतर्फ नेपाल पर्यटन बोर्ड उदासीन भएको व्यवसायीको गुनासो छ। अन्नपूर्ण क्षेत्रमा जाने पर्यटकलाई एक्यापले प्रवेश शुल्क लिने गर्छ। यसैका आधारमा संरक्षण क्षेत्रमा बर्सेनि कति पर्यटक जान्छन् भन्ने तथ्यांक पनि राखिन्छ। पोखरामा कति पर्यटक आए भन्ने तथ्यांक भने राख्ने गरिएको छैन। अनुमानकै भरमा पोखरामा पर्यटक आएको तथ्यांक भन्ने गरिन्छ। संरक्षण क्षेत्रको भ्रमण गर्न सार्क मुलुकका पर्यटकलाई एक हजार रुपैयाँ शुल्क लाग्दछ। सार्क बाहेकका अन्य देशका पर्यटकलाई ३ हजार र नेपाली पर्यटकलाई १ सय रुपैयाँ प्रवेश शुल्क लाग्दछ। नेपाली पर्यटकले भने प्रवेश शुल्क तिर्न मान्दैनन्। प्रवेश शुल्क तिरेर पदयात्रामा जाने नेपालीको संख्या भने नगन्य छ।"
ताप्लेजुङ अन्तिम चारमा,फिदिम : पाँचथरको फिदिममा जारी अन्तर्राष्ट्रिय आमन्त्रित किरात गोल्डकप फुटबल प्रतियोगितामा ताप्लेजुङको कर्णसिंह सोनाम स्मृति फुटबल क्लब सेमिफाइनलमा पुगेको छ। फिदिम माविको मैदानमा मंगलबार भएको क्वार्टरफाइनल भिडन्तमा काठमाडौंको हिमालयन शेर्पा क्लबलाई ४३ गोलले पराजित गर्दै ताप्लेजुङले अन्तिम चारमा स्थान पक्का गरेको हो। ताप्लेजुङको संघर्षपूर्ण जितमा प्रविण जवेगुले दुई गोल गरे। यस्तै मञ्जित याङ्देन र दीपेश लिम्बूले एकएक गोल गरे। हिमालयन शेर्पाका ओस्कर र वसन्त ओझाले एकएक गोल गरे। हिमालयन शेर्पालाई ताप्लेजुङका आशिष लिम्बूले एक गोल आत्मघाती रुपमा उपहार दिएका थिए। खेलको तेस्रो मिनेटमा ताप्लेजुङका मञ्जितले सुरुवाती गोल गरेका थिए। त्यसपछि २१औं मिनेटमा हिमालयन शेर्पाका ओस्करले आकर्षक गोल गर्दै खेल खेललाई बराबरीमा ल्याएका थिए। ४०औं मिनेटमा प्रविण जबेगुले गोल गर्दै ताप्लेजुङलाई अग्रता दिलाए। ५१औं मिनेटमा शिमालयन शेर्पाका वसन्त ओझाले गोल गर्दै खेल बराबरी गरेका थिए। ६२औं मिनेटमा ताप्लेजुङका दीपेश लिम्बूले गोल गरे भने ६९औं मिनेटमा हिमालयन शेर्पालाई ताप्लेजुङले एक गोल उपहार दियो। ताप्लेजुङका आशिष लिम्बूले आत्मघाती गोल गरेका थिए। दोस्रो हाफमा निकै आक्रमक बनेको खेलको ७७औं मिनेटमा प्रविण जबेगुले गोल गर्दै ताप्लेजुङलाई अन्तिम चारमा पुर्याए।
एडीबीको प्राविधिक सहयोग प्रतिबद्धता,"काठमाडौं : विशेष गरेर एडीबीले भुटान र नेपालमा पहिरो, भूकम्प र बाढीपहिरो, हिमताल विस्फोटलगायतका बहुजोखिमको विश्लेषण गरेर प्राविधिक सहयोग गर्ने भएको छ। यस्ता प्राकृतिक प्रकोपको मूल्यांकन गरी यसले भविष्यको पूर्वाधार विकासका लागि प्रारम्भिक चेतावनी प्रणाली र जोखिम व्यवस्थापनको विकल्पहरू निकाल्न सहयोग पुयाउने एडीबीको योजना छ। ध्रुवीय क्षेत्र बाहिरको सबैभन्दा ठूलो बरफ भण्डारको घर, पर्वत क्षेत्रका हिमालयनको पानीबाट प्रमुख १० नदीले पहाडी भेगका २४ करोड मानिस र तराई भेगका १ अर्ब ६० करोडभन्दा बढी मानिसको जीवन निर्वाह गर्दै आएका छन्। यो क्षेत्र विश्वव्यापी औसतभन्दा छिटो तातिरहेको छ। यदि विश्वव्यापी तापक्रम ३ डिग्री सेल्सियसमा बढ्यो भने यो शताब्दीको अन्त्यसम्ममा भुटान र नेपालका ७५ प्रतिशत हिमनदी पग्लन सक्ने अनुमान गरिएको छ। यसले पानीको पहुँचमा धेरै नै तनाव दिन्छ, खाद्य र ऊर्जा सुरक्षालाई खतरामा पार्छ, र महŒवपूर्ण जैविक विविधताको नोक्सान हुन्छ। यसकारण एडीबीले भुटान र नेपाललाई केन्द्रित गरेर जोखिमको विश्लेषण गर्न प्राविधिक सहयोग गर्ने प्रतिबद्धता व्यक्त गरेको बताएको छ। यसअनुरूप एडीबीले हिमालय क्षेत्रमा जलवायु, प्रकोप जोखिमको मूल्यांकन र व्यवस्थापनको पहल सुरु गरिने भएको हो। एसियाली विकास बैंक (एडीबी)ले संयुक्त अरब इमिरेट्स (दुबई)मा भएको कोप २८ सम्मेलनमार्फत एसियाका पर्वतीय भेग हिमालय क्षेत्रमा बसोबास गर्ने अर्र्बौं मानिसलाई पानीको अभाव हुन नदिन र जीविकोपार्जनलाई सहज बनाउन आइतबार जारी प्रेस विज्ञप्तिमार्फत उद्घोष गरेको छ। यद्यपि एडीबीले एसिया र प्रशान्तको जलवायु बैंकको रूपमा सन् २०१९ देखि सन् २०३० सम्म जलवायु वित्त पोषणमा एक खर्ब अमेरिकी डलर (एक सय बिलियन अमेरिकन डलर) उपलब्ध गराउने लक्ष्य राखेको छ। जसमा अनुकूलनका लागि मात्रै ३४ अर्ब अमेरिकन डलर पनि समावेश छ। सन् २०२२ मा एडीबीले जलवायु वित्तको लागि ७१ अर्ब अमेरिकी डलर खर्चने प्रतिबद्धता गरेको थियो। जसमा ४३ अर्ब अमेरिकन डलर न्यूनीकरण र २८ अर्ब डलर अनुकूलनको लागि समावेश गरेको छ। उक्त जलवायु बैंकले गत वर्ष निजी क्षेत्रबाट थप ५४ करोड ८० लाख अमेरिकी डलर जलवायु वित्तमा परिचालन गरेको थियो। एडीबीका अध्यक्ष मासात्सुगु असाकावा विश्वकै छत पग्लिरहेको बताउँछन्। उनी भन्छन्, पर्वतको हिमालय क्षेत्र हाम्रो क्षेत्रका एक अर्बभन्दा बढी मानिसको कल्याण र आर्थिक सुरक्षाका लागि महŒवपूर्ण छ। यो हाम्रो पहलले भुटान र नेपाललाई आवश्यक जानकारी प्रदान गर्न र उनीहरूलाई प्रभावकारी जलवायु अनुकूलनमा लगानी गर्न सक्षम बनाउन मद्दत गर्नेछ । जुन अहिले जलवायु जोखिम व्यवस्थापन गर्न जरुरी छ। सन् १०८५ देखि सन् २०१४ सम्म पर्वतका हिमालय क्षेत्रमा प्रकोपहरूको परिणामस्वरूप ४५ अर्ब अमेरिकी डलर आर्थिक क्षति भएको थियो। त्यसबेलादेखि, बढ्दो आवृत्ति र प्रकोपका घटनाहरूको छिटोछिटो हुने गरेकाले आर्थिक क्षति भयो र ती घटनाहरूबाट थुप्रै संख्यामा विस्थापित र मृत्युसमेत भयो। यसकारण हामीले तुरुन्तै जलवायु अनुकूलन परियोजनाहरूमा वित्त प्रवाहलाई यो सुनिश्चित गर्नुपर्नेमा एडीबी प्रमुख अर्थशास्त्री डेक्लान म्यागीले जोड दिए। यसका लागि जलवायु र प्रकोप जोखिमहरूको उच्च गुणस्तर र गतिशील मूल्यांकन आवश्यक छ, उनले भने।"
सोती हत्या काण्ड : जातीय विभेदको मुद्दामा न्यायको जित,"घटना लगत्तै रुकुमपश्चिमका सांसद एवं पूर्वमन्त्री जनार्दन शर्माले पीडकहरूलाई बचाऊ गर्ने गरी संसद्मा लकडाउन उल्लंघन गर्दै आएका युवालाई गाउँलेले लखेट्दा भागदौड गर्ने क्रममा भेरीमा हामफाल्दा ज्यान गएको भन्ने अभिव्यक्ति विवादास्पद बनेको थियो। जाजरकोट : साढे तीन वर्षअघि चौरजहारी नगरपालिका सोतीगाँउमा भएको नवराज विकसहित ६ जनाको हत्याको घटनामा जिल्ला अदालत रुकुमपश्चिमले २४ जनालाई जन्मकैदको सजाय सुनाएको छ। मंगलबार जिल्ला अदालतका न्यायाधीश खड्गबहादुर केसीको इजलासले उक्त घटनामा क्रुरतापूर्वक हत्या गरेको, घाइतेको हकमा ज्यान मार्ने प्रयास गरेको, अपहरण गरी शरीर बन्धक बनाइ हत्या गरेको र जातीय भेदभाव तथा छुवाछूत गरेको आरोपमा तत्कालीन वडाध्यक्ष डम्बरबहादुर मल्लसहित २४ जनालाई जन्मकैदको सजाय सुनाएको हो। अन्तर्जातीय प्रेम सम्बन्धलाई विहेमा परिणत गर्न भनेर २०७७ जेठ १० गते पश्चिमरुकुमको चौरजहारी८ सोती पुगेका जाजरकोट भेरी नगरपालिका४ रानागाउँका नवराज विक गाउँलेको कुटाइबाट मारिएका थिए। उनी मात्र होइन उनलाई साथ दिन गएका अरू ५ जना युवाहरू पनि सँगै मारिए। नवराजसहित ६ जनाको ज्यान गयो। नवराजको मल्ल थरकी एक किशोरीसँग दुई वर्षदेखि प्रेम सम्बन्ध थियो र उक्त सम्बन्धलाई केटी पक्षले अस्वीकार गरेका कारण दुवै परिवारबीच सम्बन्ध राम्रो थिएन। तल्लो जातको केटासँगको छोरीको प्रेम सम्बन्ध मल्ल परिवारले सदाका लागि छुटाउन चाहन्थ्यो तर प्रेमीप्रेमिकाले त्यो सम्बन्धलाई बिहेमा परिणत गरेर अझ मजबुद बनाउन चाहन्थे। केटा कथित तल्लो जातको र गरिब भएकै कारण केटीका आमाबाबुले त्यो प्रेमलाई स्वीकार गर्न नसक्दा ६ जनाको सामूहिक नरसंहार भएको थियो। जाजरकोटको भेरी नगरपालिका४, रानागाउँका २१ वर्षीय नवराज विक त्यो दिन बेलुका करिब ५६ बजेतिर जाजरकोटबाट १९ जनाको टोली सोती पुग्यो। केटीको घरमा नपुग्दै दलितको छोरो ठकुरीकी छोरी लिन आउने आँट गर्ने भन्दै सोतीका स्थानीयले केटाहरूलाई लखेट्दै भेरी किनारमा कुटिकुटी मारेर ६ जनालाई फालिदिए। बाँकी अरू भागेर ज्यान जोगाए। नवराजसहित भेरी नगरपालिका४ का सन्दीप विक र गणेश बुढा, भेरी नगरपालिका११ का लोकेन्द्र सुनार, भेरी नगरपालिका११ का गोविन्द शाही र चौरजहारीका टीकाराम सुनार घटनामा परी ज्यान गुमाएका थिए। सो घटना लगत्तै रुकुमपश्चिमका सांसद एवं पूर्वमन्त्री जनार्दन शर्माले पीडकहरूलाई बचाऊ गर्ने गरी संसद्मा लकडाउन उल्लंघन गर्दै आएका युवालाई गाउँलेले लखेट्दा भागदौड गर्ने क्रममा भेरीमा हामफाल्दा ज्यान गएको भन्ने अभिव्यक्ति विवादास्पद बनेको थियो। सो घटनाबारे छानबिन गर्न नेकपा माओवादी केन्द्रका सांसद देवेन्द्र पौडेलको नेतृत्वमा संसदीय समिति गठन गरी प्रतिवेदन पेस भए पनि सरकारले त्यो प्रतिवेदन सार्वजनिकसमेत गरेन। समितिले सोती घटनामा योजनाबद्ध रूपमा हत्या भएको निष्कर्ष निकालेको थियो। रुकुमपश्चिमको चौरजहारी नगरपालिका सोती गाउँमा ६ जनाले ज्यान गुमाएको घटनामा नवराजका बुवा मुनलाल नेपालीसहितले ३४ जनाविरूद्ध सामूहिक हत्या, जातीय छुवाछूत तथा भेदभाव लगायतको अभियोगमा मुद्दा दायर गरेका थिए। मुद्दा परेका ३४ जना नै पक्राउ परेकामा ११ जना उच्च र सर्वोच्च अदालतको आदेशले रिहा भएका र बाँकी २४ जना पुर्पक्षका लागि जेलमा थिए। आइतबारदेखि रुकुम जिल्ला अदालतमा जारी बहस मंगलबार सकिएपछि जिल्ला न्यायाधीश खड्गबहादुर केसीको इजलासले घटनामा संलग्न रहेका २४ जनालाई दोषी ठहर गर्दै जन्मकैदको फैसला सुनाएको हो। जन्मकैद सजाय पाउनेहरू जिल्ला अदालत रुकुमपश्चिमका सूचना अधिकारी गोविन्दप्रसाद कोइरालाका अनुसार चौरजहारी नगरपालिका८ का तत्कालिन वडाध्यक्षसमेत रहेका डम्बरबहादुर मल्ल, डिल्लीबहादुर ठकुरी, प्रेमबहादुर ठकुरी, सन्तोष मल्ल, मोहन पुन मगर, मानबहादुर मल्ल, टोपबहादुर मल्ल, सर्वजित भनिने सविन पुन, तिलक चन्द, इन्द्रबहादुर भनिने इर्दबहादुर ठकुरी, लिपेन्द्रकुमार मल्ल, हर्कबहादुर मल्ल, विनोद मल्ल, नेत्रबहादुर मल्ल, रेशमबहादुर मल्ल, धनराज राना, नबिनकुमार घर्तीमगर, विराज पुन मगर, भीमबहादुर पुन, रमित पुन मगर, विष्णु मल्ल र तीनजना नाम परिवर्तित छन्। नाम परिवर्तित तीनजना घटनामा मृतक नवराजकी प्रेमिका भनिएकी किशोरीका बुबा, दाइ र भाइ हुन्। भाइको उमेर १८ वर्षभन्दा मुनि रहेकाले उनलाई तारेखमा छोडिएको थियो। सजाय पाउने सबै चौरजहारी नगरपालिका ८ सोती गाउँका हुन्। जन्मकैद फैसला भएका २४ सबै जनालाई जातीय छुवाछूततर्फ थप दुई वर्ष कैद र ४० हजार जरिवानासमेत भएको छ। प्रतिवादीका तर्फबाट जनही ४० हजार जरिवानाको रकम पीडित परिवारलाई दामासाहीका हिसाबले उपलब्ध गराउने फैसला भएको छ। त्यसैगरी नवराजकी प्रेमिका भनिएकी किशोरी र उनको आमालाई जातीय छुवाछूततर्फ दुई वर्ष कैद र ५० हजार जरिवाना गरिएको छ। सफाइ पाउनेहरूतारेकमा रहेका अन्य ८ जनालाई उक्त मुद्दामा सफाइ दिइएको छ। सफाइ पाउनेहरूमा चौरजहारी नगरपालिका८ सोतीका तुलाराम घर्ती, डिल्ली घर्ती, लोकेन्द्र घर्ती, सौरभ पुन, भीमबहादुर बुढा, तुलबहादुर मल्ल, दीपेन्द्र चन्द र जाजरकोटका इन्द्रबहादुर मल्ल छन्। ४२ महिनापछि फैसलापीडित परिवारको तर्फबाट नवराजका बुवा मुनलाल नेपालीको किटानी जाहेरीका आधारमा हत्या गरेको आरोपमा नेपाल सरकारले ३४ जनालाई मुद्दा चलाएको थियो। ३४ जनालाई प्रतिवादी बनाएर कर्तव्य ज्यान, ज्यान मार्ने उद्योग र जातीय छुवाछूतको कसूरमा मुद्दा दायर भएको थियो। नवराज विकसहित ६ जनाको हत्याको घटनाका विषयमा जिल्ला अदालत रुकुमपश्चिमको फैसलापछि अदालत परिसरमा मंगलबार पीडित परिवारसहित वकिलहरू । २०७७ साल जेठ ३२ गते रुकुम जिल्ला अदालतमा दर्ता भएको मुद्दामा प्रतिवादीको संख्या बढी हुँदा सुनुवाइमै लामो समय लागेको थियो। मुद्दा दर्ता भएको तीन वर्ष ६ महिनापछि उक्त मुद्दामा आइतबारदेखि निरन्तर सुनुवाइ गरी मंगलबार फैसला आएको हो। वादीका तर्फबाट सरकारी वकिलसहित १५ जना र प्रतिवादीका तर्फबाट ६ जना अधिवक्ताले बहस गरेका थिए। फैसलाको पूर्णपाठ आउन कम्तीमा एक साता लाग्ने सूचना अधिकारी कोइरालाले बताए। धेरै प्रतिवादी रहेकाले सबैको छुट्टाछुट्टै मिसिल बन्ने भएकाले केही समय लाग्छ उनले भने। अदालतको मूल गेटमा धर्ना पेसी सुनुवाइ तोकिएको अघिल्लो दिनदेखि नै पीडित परिवारहरू र केही दलित अधिकारकर्मीहरू रुकुम जिल्ला अदालतको मूल गेटमा धर्ना दिइरहेका थिए। न्यायको माग गर्दै नाराजुलुससहित उनीहरूले धर्ना दिएका हुन्। छोराको हत्या भयो। न्यायको हत्या नहोस्। श्रीमान् पीडितलाई न्याय देऊ लेखिएका ब्यानरसहित धर्ना दिएका थिए। दलित अधिकारकर्मी खगेन्द्र सुनारले न्यायको माग गर्दै तीन दिनदेखि अदालतको गेटमा धर्ना दिएको बताए। उनले फैसलाले पीडितलाई न्याय मिलेको प्रतिक्रिया दिए। उनले भने, मंगलबारको फैसला न्यायको पक्षमा आएको छ। अदालतप्रति उच्च सम्मान गर्छौ। नवराजका बुवा मुनलाल नेपालीले छोरो मरे पनि न्याय नमरोस् भनेर न्यायको भीख माग्न तीन दिनदेखि अदालतको गेटमा धर्ना बस्नु परेको बताए। न्याय पाइँदैन कि भन्ने मनमा त्रास थियो। किन भने उनीहरू राजनीतिक पहुँचवाला थिए। तर, नेपालमा अझै न्याय मरेको रहेनछ। यो फैसला प्रतिहामी सन्तुष्ट नै छौं। न्यायमूर्तिहरूलाई हार्दिक आभार प्रकट गर्छौं।मुनलाल नेपाली, नवराजका बुवा अपराधमा संलग्नलाई जन्म कैद भएको सुनेकी छु। अब त मेरो छोराको आत्माले पनि शान्ति पाउँछ होला। मेरो छोराको न्याय पक्षमा उभिने सबैप्रति हामी कृतज्ञ छौं।लक्ष्मी सुनार, लोकन्द्र सुनारकी आमा आफ्ना छोराहरूको हत्या गर्ने अपराधीहरूलाई सजाय भएको छ। यसमै खुसी छौं। हाम्रा छोरालाई मार्नेहरूलाई जन्मकैद भएको छ। बल्ल न्याय मिलेको अनुभूति भएको छ।इन्द्रबहादुर शाही,गोविन्द शाहीका बुवा फैसला न्यायको पक्षमा जिल्ला अदालत रुकुमपश्चिमले मंगलबार गरेको फैसला न्यायको पक्षमा भएको नागरिक समाजका अगुवाहरूले प्रतिक्रिया दिएका छन्। सोती नरसंहारकाविरुद्ध पीडित परिवारजन र उनका पक्षमा न्यायप्रेमी जाजरकोटलगायत संसारभरका आवाजको सम्मान भएको नागरिक समाज जाजरकोटका अगुवा राजेन्द्र विक्रम शाहले बताए। उनले भने, घटना घटेको दिनदेखि आजसम्म साढे ३ वर्ष देखिको अनवरत न्यायिक तथा सामाजिक संघर्षबाट एउटा विजय प्राप्त भएको छ। रुकुम जिल्ला अदालतबाट २४ जनालाई आजीवन कारावास र २ जनालाई जातीय विभेद विभेदको कसूरदार ठहर्याइएको फैसलाले घटनामा ज्यान गुमाउने ६ जना युवाका परिवारजनको माग र न्यायका पक्षमा अभिव्यक्त हाम्रो ऐक्यबद्धताको एकहदसम्म विजय भएको छ। दलित अधिकारकर्मी गोपाल नेपालीले पनि फैसला स्वागत योग्य भएको प्रतिक्रिया दिएका छन्। फैसला न्यायको पक्षमा भएको छ। निरन्तरको खबरदारी र दवावले पीडित परिवारलाई एक किसिमको न्याय मिलेको अनुभूति भएको छ उनले भने, यो घटनालाई लिएर न्यायका लागि राजधानी काठमाडौंसम्म पुगेर सबैको ध्यानाकर्षण र खवरदारी गर्ने काम गर्यौं। निरन्तर दबाब दिइरह्यौं। ढिलै भए पनि न्याय मिलेको छ। आफ्ना भर्खरका तन्नेरी छोराहरू गुमाउनु पर्दा विक्षिप्त भएका पीडित परिवारहरू फैसलाले थोरै भए पनि न्याय मिलेको महसुस भएको दलित अधिकारकर्मी हजारी नेपालीले बताइन्। न्याय नपाइने हो कि भन्ने चिन्ता थियो। नेपालमा न्याय मरेको रहेनछ उनले भनिन् अपराध अपराध नै हो। जुनसुकै हालतमा क्षम्य हुँदैन। सोती घटनाको मुद्दामा वहस गरेकी अधिवक्ता एमकुमारी ददेलले यतिबेला सोती अँध्यारो भएको र जाजरकोटले उत्सव मनाइरहेको प्रतिक्रिया दिएकी छन्। आफूहरूको अथक प्रयासले पीडितले न्याय पाएको उनको भनाइ छ। पीडित परिवारलाई न्याय फैसलाले न्याय मिलेको अनुभूति भएको नवराजका बुवा मुनलाल नेपालीले बताए। छोरो मरे पनि न्याय पाइएको छ। अपराधीहरू आजीवन कारावास गएका छन्। न्यायका लागि मैले साढे तीन वर्षदेखि संघर्ष गरे। काठमाडौंसम्म पुगेँ। तारेक बोक्दाबोक्दा मेरा जुत्ताका तला फाटे ढिलै भए पनि बल्ल न्याय पाइएको छ। अब त मेरो छोराको आत्माले पनि शान्ति पाउँछ होला उनले भने, न्याय पाइँदैन कि भन्ने मनमा त्रास थियो। किन भने उनीहरू राजनीतिक पहुँचवाला थिए। तर, नेपालमा अझै न्याय मरेको रहेनछ। यो फैसला प्रतिहामी सन्तुष्ट नै छौं। न्यायमूर्तिहरूलाई हार्दिक आभार प्रकट गर्छांै। हामी पीडितहरूको तर्फबाट। निडरताका साथ न्याय दिलाइ दिएकोमा धन्यवाद छ। सोही घटनामा हत्या गरिएका भेरी नगरपालिका ११ मटेलाका लोकन्द्र सुनारकी आमा लक्ष्मी सुनारले पनि ढिलै भए पनि न्याय मिलेको प्रतिक्रिया दिइन्। अपराधीहरूलाई जन्मकैद भएको सुनेकी छु। अब त मेरो छोराको आत्माले पनि शान्ति पाउँछ होला उनले भनिन्, मेरो छोराको न्याय पक्षमा उभिने सबै प्रतिहामी कृतज्ञ छौं। त्यस्तै सोही घटनामा हत्या गरिएका भेरी नगरपालिका११ मटेलाकै गोविन्द शाहीका बुवा इन्द्रबहादुर शाही पनि फैसला प्रतिसन्तुष्ट भएका छन्। उनले भने, आफ्ना छोराहरूको हत्या गर्ने अपराधीहरूलाई सजाय भएको छ। यसमै खुसी छौ। हाम्रा छोरालाई मार्नेहरूलाई जन्मकैद भएको छ। बल्ल न्याय मिलेको अनुभूति भएको छ। प्रेमका कारण ज्यान गुमाउनेहरू काभ्रे, पाँचखाल६, होक्सेका अजित मिजार कक्षा १२ मा अध्ययनरत थिए। गैरदलित युवतीसँगको दुई वर्षको प्रेमलाई उनले २०७३ असार २५ मा विवाहमा परिणत गरे। नवदम्पती अजितको दिदीकोमा बसेको थियो। दुई दिनपछि युवतीले माइतीलाई जानकारी दिइन्। माइती पक्षले ज्यान मार्ने धम्की दिएको अजितको परिवारको दाबी थियो। उनीहरूको सम्बन्धविच्छेद गराइयो। अर्को दिन अजित बेपत्ता भए। अजितको परिवारले प्रहरीमा उजुरी गर्यो। भोलिपल्ट धादिङको कुलपुर गाविसको परेवाटारमा झुन्डिएको अवस्थामा एउटा शव भेटियो। दुई दिनसम्म पनि मृतकको सनाखत हुन नसकेपछि पोस्टमार्टम गरेको भन्दै प्रहरीले धादिङमै लाश गाड्यो। यसको जानकारी मिजार परिवारले पायो। शंका लागेर उनीहरू काभ्रेको पाँचखालबाट धादिङको परेवाटार पुगे। घटनास्थल पुग्दा लाश गाडिसकिएको थियो। परिवारका सदस्यले खाल्डोबाट लाश निकाले। लाश अजितकै थियो। प्रहरीले पोस्टमार्टम गरेको भनेको थियो। तर, मृतकको शरीरमा कहीँकतै चिरफार गरेको भेटिएन। आफन्तले शवलाई काठमाडौंस्थित शिक्षण अस्पताल ल्याए। अजितको शव अझै अस्पतालमा छ। गैरदलित युवतीसँग छोराको प्रेम सम्बन्धका कारण २०६८ को भदौमा दैलेखका सेते दमाई मारिए। आफ्नै उमेरकी गैरदलित युवतीसँग उनको छोराको प्रेम थियो। दुवैले राजीखुसीमा प्रेमलाई बिहेमा परिणत गरे। तर, गैरदलित प्रेमिकाकी परिवारले सेतेका छोरालाई आक्रमण गर्यो। छोरालाई बचाउँदा उनी आफैं मारिए। त्यही वर्षको माघ १६ मा भएको सप्तरी, पन्सेरा३ का शिवशंकर दासको मृत्युको कारण पनि अन्तरजातीय प्रेम र विवाह नै थियो। आफूहरूको प्रेमले परिवार र समाजमा विवाहका रूप नपाउने भएपछि झापाका अस्मिता सार्की र ईश्वर भट्टराईले ७ माघ, ०७३ मा एउटै पासो लगाए। तनहुँकी संगीता परियार, सिन्धुपाल्चोककी माया तिरुवा र म्याग्दीकी सविता नेपालीले पनि गैरदलितसँग प्रेमविवाहकै कारण ज्यान गुमाएका थिए। एक रात थुनिएका थिए नवराज जाजरकोट खलंगाका नवराज र सोतीकी मल्ल थरकी युवतीबीच प्रेम सम्बन्ध यति गाढा थियो कि केटाको घरमै आएर केटी बस्ने गरेकी थिइन्। नवराजकी आमाका अनुसार ती युवती २०७६ पुस १२ गते आएर चार दिन बसेको र फेरि पुस २९ गते आएर तीनदिन नवराज सँगै बसेकी थिइन्। त्यतिबेलै नवराजका आमाबुवाले तिमी को हौ कसकी छोरी हौ। यहाँ यसरी बस्दा तिम्रा आमाबाबु रिसाउलान भनेरभन्दा उनले हामी दुवै एक अर्कालाई प्रेम गर्छौं। मेरो घर रुकुम सोती हो। म मल्ल ठकुरीकी छोरी हुँ, भनेकी थिइन्। त्यसपछि तिमी ठकुरीकी छोरी रहिछौं हामी दलित हौं भोलि तिम्रा आमाबुवाले गाली गर्नुहोला भनेर नवराजका बुवा मुनलालले भन्दा उनले, हामी माओवादी हौं। जातभात केही मान्दैनौं। कुनै चिन्ता नमान्नुहोस् केही हुँदैन भनेर भनेकी थिइन्। नवराज पनि युवतीको डेरा रहेको चौरजहारी पटकपटक जाने गर्थे। तर, युवतीका आमाबुवालाई त्यो सम्बन्ध पटक्कै मन परेको थिएन। सम्बन्ध तोडाउने सुरमा थिए। २०७७ वैशाख १७ गते तीन जना साथीसहित नवराज युवतीको घर सोती गए। उनी त्यहाँ पुगेको युवतीका आमाबुवाले थाह पाउनेबित्तिकै गाउँका केटाहरू बोलाएर नियन्त्रणमा लिएर कुटपिट गरी चौरजहारीस्थित इलाका प्रहरी कार्यालयमा बुझाइदिए। प्रहरीले एक रात थुन्यो। भोलिपल्ट नजराजकी आमा गइन् किन मेरो छोरालाई थुनेको ? थुन्ने मान्छे बोलाउनुस्भन्दा केटीतर्फका कोही आएनन्। प्रहरीले उनीहरूलाई छोडिदियो। चेतावनी दिन कुटपिट गरेर थुने पनि नवराजले आफ्नो प्रेम सम्बन्धलाई अघि बढाउने प्रयास गर्दा अन्ततः उनको ज्यानै गयो। कानुनमा के छ ? नेपालको कानुनले जातीय आधारमा छुवाछूतलाई दण्डनीय अपराध भनेको ५७ वर्ष भएको छ। मुलुकी अपराध संहिता २०७४ ले छुवाछूतलाई दण्डनीय भनेको छ। कानुनी रूपमा मात्र होइन, व्यवहारमा पनि अब छुवाछूतको व्यवहार हुने छैन भनेर संसद्ले २१ जेठ २०६३ मा नेपाल छुवाछूतमुक्त राष्ट्र घोषणा गरेको थियो। प्रत्येक व्यक्तिको अधिकार र मानवीय मर्यादा समान हुने प्रत्याभूति देशको कानुनले गरेको छ। वर्तमान संविधानको धारा ४० मा दलितको हक अन्तर्गत सातवटा उपधारामा दलितका अधिकार र हक उल्लेख छन्। जातीय छुवाछूत तथा भेदभाव (कसूर र सजाय) ऐन, २०६८ ले प्रत्येक व्यक्तिको अधिकार र मानवीय मर्यादामा समान हुने सिद्धान्तलाई आत्मसात् गरेको छ। यसैमा छुवाछूत तथा भेदभावविरुद्धको अधिकारमा विवाह गर्ने तथा वरबधु छान्ने अधिकार सुरक्षित छ। कसैले प्रचलित कानुनबमोजिम उमेर पुगेका वरबधुबाट मञ्जुर भएको अन्तरजातीय विवाह गर्नबाट कुनै पनि व्यक्तिलाई उत्पत्ति, जात, जाति, वंश, समुदाय, पेशा वा व्यवसायका आधारमा रोक लगाए छुवाछूत तथा भेदभाव गरेको मानिन्छ। कानुनमा समानका कुराहरू गरिए पनि व्यवहारमा अझै विभेद कायमै छ। चेतनाको अभाव एकातिर छ भने अर्कोतिर पुर्खौंपुर्खादेखि नै गैरदलितले हामी माथिल्लो जातको हौं र दलित भनेका तल्लो जातका हुन्। यिनीहरू दोस्रो दर्जाका नागरिक हुन भन्ने परम्परागत सोचले गर्दा पनि विभेद हट्न सकेको छैन। अरूका लागि समानता खोज्ने तर आफूलाई पर्दा स्वीकार गर्न नसक्ने प्रबृत्ति पनि समाजमा विद्यमान छ। तसर्थ जातीय विभेद जस्तो अमानवीय कार्य रोक्न राज्यले नै अग्रसरता देखाउनुपर्छ। दलितलाई सशक्तीकरण गर्नुपर्छ। शिक्षा र रोजगारीका अवसर सिर्जना गर्नुपर्छ र कानुन कडाइका साथ कार्यान्वयन गरिनुपर्छ।"
"राष्ट्रिय बिमा संस्थान बन्यो कम्पनी, यी हुन् ६ सर्त","काठमाडौं : राष्ट्रिय बिमा संस्थान कम्पनीमा रूपान्तरण हुने भएको छ। नेपाल बिमा प्राधिकरणले संस्थानलाई कम्पनीमा रूपान्तरण हुन स्वीकृति दिएको छ। यसका लागि प्राधिकरणले ६ वटा सर्त राखेको छ। २०७९ असोज २३ देखि बिमासम्बन्धी कानुनलाई संशोधन र एकीकरण गर्न बनेको ऐन, २०७९ कार्यान्वयन आएसँगै बिमा संस्थान अनिवार्यमा रूपमा कम्पनीमा जानुपर्ने बाध्यता सिर्जना भएको थियो। नयाँ कानुनले राष्ट्रिय बिमा संस्थान ऐन खारेज गरेर राष्ट्रिय बिमा संस्थानलाई एक वर्षभित्र कम्पनीमा रूपान्तरण गर्नुपर्ने बाध्यकारी अवस्था सिर्जना गरेको थियो। कात्तिक १६ गते बसेको मन्त्रिपरिषद् बैठकले संस्थानलाई कम्पनीमा रूपान्तरण गर्ने निर्णय गरेअनुसार प्राधिकरणले १८ गते कम्पनीमा परिणत गर्ने पूर्वस्वीकृति दिएको छ। त्यसकै आधारमा राष्ट्रिय बिमा संस्थान कम्पनी रजिस्ट्रारको कार्यालयबाट बुधबार कम्पनीमा रूपान्तरण हुँदैछ। संस्थानको नाम राष्ट्रिय जीवन बिमा कम्पनी लिमिटेड हुनेछ। प्राधिकरणले कम्पनीमा दर्ता भएर जीवन बिमकको रूपमा दर्ता गरी प्रमाणपत्र पाउँ भनी प्राधिकरणमा निवेदन दिएको आधारमा संस्थानलाई जीवन बिमा कम्पनीको प्रमाणपत्र दिइएको हो। प्राधिकरणको सर्तअनुसार रूपान्तरित कम्पनीले एक वर्षभित्र चुक्ता पुँजी ५ अर्ब रुपैयाँ पुर्याउनु पर्नेछ भने यसअघिको सम्पत्ति दायित्वको बिमांकी मूल्यांकन गराई ६ महिनाभित्र प्रतिवेदन पेस गर्नुपर्नेछ। यता संस्थानका आर्थिक वर्ष २०६८०६९ पछिको लेखापरीक्षण स्वीकृत हुन बाँकी छ। प्राधिकरणले नयाँ कम्पनीलाई कम्पनीमा रूपान्तरण हुन अगाडिको आर्थिक वर्षको वित्तीय विवरणको लेखापरीक्षण गराई त्यसको प्रतिवेदन ६ महिनाभित्र बिमा प्राधिकरणमा पेस गर्न पनि निर्देशन दिएको छ। प्राधिकरणबाट अनुमति प्राप्त गरेको मितिले एक वर्षभित्र बिमा ऐन, २०७९ को दफा ३६ तथा बिमक दर्ता तथा बिमा व्यवसाय सञ्चालनसम्बन्धी निर्देशिका, २०७३ को दफा ४ को खण्ड (क) बमोजिम निर्धारण गरेको चुक्ता पुँजी पाँच अर्ब रुपैयाँ तथा ऐनको दफा ४४ बमोजिमको सेयर संरचना कायम गरी सोको विवरण प्राधिकरणमा पेस गर्ने, प्राधिकरणले तोकेको सर्तमा भनिएको छ। ऐनको दफा ४४ मा बिमकले आफ्नो कुल जारी पुँजीको कम्तीमा ३० प्रतिशत सेयर सर्वसाधारणलाई बिक्री गर्न छुट्ट्याउनुपर्ने व्यवस्था छ। यी हुन् प्राधिकरणले तोकेका ६ सर्त :"
वेयर हाउजिङको आईपीओ बाँडफाँट आज,काठमाडौं : नेपाल वेयर हाउजिङ कम्पनीको आईपीओ बाँडफाँड बुधबार हुने भएको छ। कम्पनीको सेयर निष्कासन तथा बिक्री प्रबन्धक हिमालयन क्यापिटलका अनुसार बिहान १० बजे बाँडफाँड हुनेछ। वेयर हाउजिङको आईपीओमा आवेदन दिने ११ लाख ४३ हजारको हात खाली हुनेछ। आईपीओ कुल १२ लाख ५७ हजार ७ सय ५६ जना आवेदकले आवेदन दिएका छन्। सीडीएससीका अनुसार निर्धारित अवधिमा सेयर पाउनेभन्दा ११ लाख ४३ हजार बढीले आवेदन दिएका हुन्। कुल १ अर्ब ३६ करोड ४३ लाख ३९ हजार रुपैयाँबराबरको १ करोड ३६ लाख ४३ हजार ३ सय ९० कित्ता सेयर माग भएको थियो। जबकि १०१० कित्ताका दरले सो सेयर १ लाख १४ हजार १ सय २५ जनालाई पर्नेछ। बाँकी ११ लाख ४३ हजारको हात खाली हुनेछ। आवेदन परेको सेयर संख्या कम्पनीले सर्वसाधारणलाई निष्कासन गरेको सेयरको ११९५ गुणा बढी हो। कम्पनीले सर्वसाधारणलाई छुट्ट्याएको १३ लाख ७५ हजार कित्ता सेयरमध्ये १० प्रतिशत अर्थात् १ लाख ३७ हजार ५ सय कित्ता सेयर वैदेशिक रोजगारीमा रहेकालाई बिक्री गरिसकेको छ। कम्पनीले २७ हजार ५ सय कित्ता सेयर कर्मचारीका लागि तथा ६८ हजार ७ सय ५० कित्ता सेयर म्युचुअल फन्डका लागि छुट्ट्याएर बाँकी रहेको ११ लाख ४१ हजार २ सय ५० कित्ता सेयरमा सर्वसाधारणले आवेदन दिएका थिए।
मधेस प्रदेशसभा : संविधानप्रदत्त अधिकारका लागि संकल्प प्रस्ताव,"जनकपुरधाम : मधेस प्रदेशसभाबाट संघीय लोकतान्त्रिक गणतन्त्रन्त्रात्मक व्यवस्थालाई बलियो बनाउन संविधानको अनुसूचीमा रहेका अधिकार संघीय सरकारबाट प्राप्तिका लागि यथाशीघ्र पहल गर्न निर्देशन दिइयोस् भनेर पेस भएको संकल्प प्रस्ताव सर्वसम्मतिले पारित भएको छ। आजको प्रदेशसभा बैठकमा नेकपा (एमाले)का तर्फबाट सो पार्टीको संसदीय दलका प्रमुख सचेतक हरिनारायण महतोले सो प्रस्ताव सभासमक्ष पेस गरेका थिए। बैठकको अध्यक्षता गरेका उपसभामुख बबिता राउत ईशरले सो प्रस्ताव निर्णयार्थ पेस गर्दा ध्वनि मतका आधारमा सर्वसम्मतिले पारित भएको प्रदेशसभामा घोषणा गरे। त्यसअघि सो प्रस्तावमा नेपाली कांग्रेसका कुमरकान्त झा, जीवछी कुमारी यादव, जनता समाजवादी पार्टी (जसपा) का रामआशीष यादव, सरोजकुमार सिंह, जनमत पार्टीका सञ्जयकुमार यादव, लोकतान्त्रिक समाजवादी पार्टी (लोसपा) नेपालका रानी शर्मा तिवारी, नेकपा (एकीकृत समाजवादी) का रत्नेश्वर गोइत, नेकपा (माओवादी केन्द्र) का माला कर्ण, नेकपा (एमाले) का राजकुमार लेखी र स्वतन्त्र प्रदेशसभा सदस्य अनिरुद्धप्रसाद सिंहसहितले समर्थन जनाएका थिए। त्यसैगरी संकल्प प्रस्तावका विषयमा धारणा राख्दै मुख्यमन्त्री सरोजकुमार यादवले संविधानले प्रदान गरेको संवैधानिक अधिकार प्राप्त नहुँदा संघीयताको पूर्ण कार्यान्वयनमा समस्या सिर्जना भइरहेको बताए। त्यसैकारण संघीयता र गणतन्त्रविरोधी आवाज उठिरहेको उनको भनाइ छ। मुख्यमन्त्री यादवले संघीयता आएको आठ वर्ष र प्रदेश सरकार गठन भएको छ वर्ष बितिसक्दा पनि जनताले त्यसको अनुभूति गर्न नसकेको र प्रदेश सरकारसँग आफ्नो प्रहरी प्रशासन तथा निजामती कर्मचारी नभएकाले प्रभाकारी काम गर्न नसकिएको गुनासो गरे। प्रदेशसभाको बैठक अर्को सूचना जारी नभएसम्मका लागि स्थगित भएको छ।"
गण्डकी पुग्यो एमालेको समृद्धिका लागि संकल्प यात्रा,"बागलुङ : नेकपा एमालेको समृद्धिका लागि संकल्प यात्रा बुधबार गण्डकी प्रदेश प्रवेश गरेको छ । झुलाघाटचिवा भञ्ज्याङ्गको १९ दिने पदयात्रा सुरु गरेको सातौं दिन कर्णाली प्रदेशको पूर्वीरुकुम हुँदै गण्डकी प्रदेशको बागलुङ जिल्लामा प्रवेश गरेको हो । मध्यपहाडी (पुष्पलाल) लोकमार्गअन्तरगत बागलुङ र पूर्वीरुकुम जोड्ने पातिहाल्नेमा एमाले गण्डकी प्रदेशले स्वागत गरेको थियो । एमाले अध्यक्ष ओली नेतृत्वको अभियान टोलीलाई गण्डकी प्रदेश इन्चार्ज गोकर्ण विष्ट, केन्द्रीय उपमहासचिव पृथ्वीसुब्बा गुरुङ, पोलिष्ट्व्यूरो सदस्य खगराज अधिकारी, जगत विश्वकर्मा, प्रदेश अध्यक्ष नवराज शर्मा नेतृत्वका एमाले गण्डकीका नेता तथा कार्यकर्ताको टोलीले स्वागत गरेका थिए । सम्बन्ध स्थानीय सन्देश राष्ट्रिय भन्ने उद्घोषका साथ मंसिर १४ गतेदेखि सुरु भएको झुलाघाट चिवाभञ्ज्याङ, समृद्धिका लागि संकल्प यात्रा का लागि एमाले अध्यक्ष ओलीसहितको टोली अभियानमा सहभागी भएको छ । अभियानको क्रममा पूर्वप्रधानमन्त्री समेत रहेका ओलीसहितको टोली आज (बुधबार) र भोली (बिहीबार) बागलुङका पालिकाहरुको कार्यक्रममा सहभागी हुनेछन् । आज बागलुङको निसीखोला गाउँपालिका, ढोरपाटन नगरपालिका, बडिगाड गाउँपालिकामा स्वागत र गुल्मीको वामीटक्सारमा आमसभा तथा बागलुङको गलकोट नगरपालिकामा स्वागत तथा सभासहित बास बस्ने कार्यक्रम रहेको एमाले बागलुङ जिल्ला कमिटीका अध्यक्ष हिरा बहादुर केसीले बताए । उनले बिहीबार काठेखोला गाउँपालिकामा स्वागत र बागलुङ नगरपालिकाको सभामा ओलीको सम्बोधन पछि टोलीलाई पर्वतको लागि बिदाइ गरिने बताए ।"
शासकीय प्रणाली सुधार गर्न आयोग गठन गर्छौं : प्रधानमन्त्री दाहाल,ललितपुर : प्रधानमन्त्री पुष्पकमल दाहाल 'प्रचण्ड'ले शासकीय सुधार आयोग गठन गर्ने तयारी भइरहेको बताएका छन्। बुधबार ललितपुरमा प्रधानमन्त्री तथा मन्त्रिपरिषद्को कार्यालयले आयोजना गरेको नेपालको अर्थतन्त्र र शासकीय सुधारको विषयक अन्तक्रिया कार्यक्रममा प्रधानमन्त्री प्रचण्डले शासकीय प्रणाली सुधार गर्नेबारे छलफल थालेको र शासकीय सुधार आयोग गठन गरेर आवश्यक समीक्षा गरिने बताएका हुन। यसपटक सरकारको नेतृत्व गर्दै जाँदा प्रशासनको सुधारमा ध्यान केन्द्रीत रहेको र अहिलेसम्मका आउँदा विविध कारणले खासै प्रगति नदेखिएको उनको भनाइ छ। प्रधानमन्त्री दाहालले पहिलोपटक सचिवहरूलाई दिएको निर्देशन परिणाम निराशाजनक रहेको बताए। उनले समस्या समाधानका उपायहरू खोज्नसपर्ने धारणा व्यक्त गरे। प्रधानमन्त्री दाहालले अब प्रशासनमात्रै नभएर समग्र शासकीय सुधारमा नै सरकारको ध्यान रहेको धारणा राखे । प्रधानमन्त्री प्रचण्डले जनताले प्रत्यक्ष रुपमा सेवा प्राप्तको अनुभव गर्न नसके जनताको भरोषा टुट्दै जाने भएकाले तत्काल जनतामा सेवा प्रवाह गर्न जरुरी रहेको उल्लेख गरे। त्यस्तै प्रधानमन्त्री प्रचण्डले छिटै नीति कार्यक्रमको तर्जुमा र नयाँ बजेटको तयारी गर्नुपर्ने भन्दै अर्थतन्त्रको सुधारहरुका उपायहरु अवलम्वन गर्दै अघि बढिने जिकिर गरे। उनले सरकारले विभिन्न क्षेत्रको सुधारका लागि धेरै प्रयास गरेको तर परिणाम जनता सन्तुष्ट हुने ठाउँसम्म पुग्न नसकेको बताए । अर्थतन्त्रको समस्या पनि पूर्णरुपमा समधान नभए पनि सुधारउन्मुख नै रहेको उनले बताए।
वर्तमान सरकारका कारण अर्थतन्त्र संकटमा : अध्यक्ष ओली,रुकुमपूर्व : नेकपा एमालेका अध्यक्ष एवम् पूर्वप्रधानमन्त्री केपी शर्मा ओलीले देशको अर्थतन्त्रमाथि हमला भएको बताएका छन् । एमालेले तय गरेको 'झुलाघाट बैतडी चिवा भञ्ज्याङ पाँचथर समृद्धिका लागि संकल्प यात्रा' का क्रममा रुकुमपूर्व पुगेका ओलीले गठबन्धन सरकारका कारण अर्थतन्त्र डामाडोलको अवस्थामा पुगेको आरोप लगाए। अध्यक्ष ओलीले देश अहिले ऋणको भरमा चलिरहेको बताए । देशभित्रका दलाल पुजीवादी र देश बाहिरका तत्वहरुले देशलाई अस्थिर बनाउन खोजिरहेको आरोप लगाए। ओलीका अनुसार गठबन्धनको सरकारबाट जनतामा निराशा छाएको छ । देशको अस्थिर राजनीति र अराजकताले जनताको दैनिकी दयनीय भइरहेको उनले दावी गरे। ओलीले वर्तमान गठबन्धन सरकारले विकास निर्माण र राजस्व उठाउन नसकेको जिकिर गरे। ओलीले मिसन ८४ मा बहुमत ल्याउनेगरी काम गर्न कार्यकर्तालाई निर्देशन समेत दिए । समाजवाद उन्मुख बाटोमा अघि बढ्न र जागरणसहित समस्या संकलनका लागि अभियान सञ्चालन गरेको उनको भनाइ छ। ओलीले उत्तरतिरका नाकाहरू खोलिएकाले अबका दिनमा नाकाबन्दी नहुने दावी गरे।
निर्वाचनसम्बन्धी कानुन परिमार्जन गर्न सरकार तयार : परराष्ट्रमन्त्री,"काठमाडौं : परराष्ट्रमन्त्री नारायणप्रकाश साउदले निर्वाचन प्रणाली र प्रक्रियालाई सामयिक बनाउन आवश्यक रहेको बताएका छन्। निर्वाचन आयोग र एसियन नेटवर्क फर फ्रि इलेक्सनको आयोजनामा बुधबारबाट काठमाडौंमा सुरु एसियन इलोक्ट्रोल स्टेकहोल्डर फोरमको उद्घाटन गर्दै मन्त्री साउदले निर्वाचनका अनुभव र सिकाइका आधारमा लोकतन्त्र सबल बनाउनका साथै निर्वाचन प्रणाली र प्रक्रियालाई सामयिक बनाउन आवश्यक रहेको बताए। मन्त्री साउदले स्वच्छ,स्वतन्त्र र निष्पक्ष निर्वाचनका प्राप्त सुझावका आधारमा विद्यमान कानुनमा सुधार गर्न सरकार तयार रहेको बताए । उनले नेपालमा स्वायत्त निर्वाचन आयोग र यसले समयसापेक्ष आफूलाई परिवर्तन गर्दै विभिन्न निर्वाचनहरू सफलतापूर्वक सम्पन्न गरेको धारणा राखे। त्यस्तै निर्वाचन आयोगका प्रमुख निर्वाचन आयुक्त दिनेश थपलियाले निर्वाचनलाई प्रभावकारी बनाउनका लागि सबैको सुझाव आवश्यक रहेको बताए । निर्वाचनलाई सहभागितामूलक बनाइ लोकतन्त्रलाई परिणाममूलक तुल्याउन साझा प्रतिबद्धतामा उनले जोड दिए। सम्मेलनमा एसियाका निर्वाचन व्यवस्थापनसम्बन्धी निकाय र सरोकारवाला संस्थाका प्रतिनिधिको सहभागिता रहेको छ । सम्मेलन काठमाडौं घोषणापत्र जारी गर्दै बिहीबार सम्पन्न हुने आयोजकले जनाएको छ ।"
"एनसेल बिक्रीबारे अर्थ समितिलाई रास्वपाको ध्यानाकर्षण, के छ माग ?","काठमाडौं : राष्ट्रिय स्वतन्त्र पार्टीले एनसेल बिक्रीबारे निष्पक्ष छानबिनको माग गरेको छ। बुधबार रास्वपा सांसदद्वय डा स्वर्णिम वाग्ले र विराजभक्त श्रेष्ठले संसद्को अर्थ समितिमा एनसेल बिक्रीबारे निष्पक्ष छानबिन गर्न ध्यानाकर्षण गराएका हुन्। बुधबार समिति सभापति सन्तोष चालिसेलाई कार्यकक्षमा भेटेर स्वदेशी एवं विदेशी लगानीको माहोल बनाई आय र रोजगारीको विस्तार, निर्यात प्रवर्द्धन एवं प्रविधि हस्तान्तरणमा फड्को मार्ने राष्ट्रिय लक्ष्यमा धक्का लाग्ने गरेर प्रक्रिया अघि बढेको भन्दै उनीहरुले ध्यानाकर्षण पत्र बुझाएका हुन्। नेपालबाट आजियाटा निस्कँदा अन्य ठूला लगानीकर्तामा पर्ने नकारात्मक प्रभाव र यस्ता कम्पनीका तमाम अनुचित गतिविधिबाट पुगेको क्षति वा वैध क्रियाकलापबाट प्राप्त लाभबारे नीतिगत समीक्षा हुन जरुरी भएको बताएका छन्। उनीहरूले बुझाएको ध्यानाकर्षणपत्रमा याक्जियटाका प्रमुख कार्यकारी, एनसेलका नेपाली मूलका साझेदारी, अर्थमन्त्री, सञ्चारमन्त्री, लगानी बोर्डका प्रमुख कार्यकारी, नेपाल दूरसञ्चार प्राधिकरणका अध्यक्षलगायतका समितिमा बोलाइ सोधपुछ गर्न माग गरिएको छ। हेर्नुहोस् के छ पत्रमा"
एनसेल खरिदबिक्री प्रकरणमा डा बाबुराम भट्टराई र रवि लामिछानेको सवाल जवाफ,"काठमाडौं : दूरसञ्चार सेवा प्रदायक कम्पनी एनसेलको विदेशमा भएको खरिदबिक्री प्रकरणको छानबिन गर्न सर्वत्र माग भइरहेको छ। प्रधानमन्त्री, सरकारका मन्त्री र प्रमुख दलका शीर्ष नेताहरुले नै एनसेलको बिक्रीको विषयलाई लिएर भ्रष्टाचारको गन्ध आएको भन्दै छानबिन गर्नुपर्ने धारणा राखिरहेका छन्। मंगलबार गठबन्धनको बैठकमा सेयर खरिद बिक्रीको कुरा शंकास्पद रहेकाले छानबिन गर्नुपर्नेमा नेताहरुले जोड दिएका छन्। यसैबीच राष्ट्रिय स्वतन्त्र पार्टी सभापति रवि लामिछानले एनसेल बिक्रीबारे खुला छानबिन गर्न तयार हुने हो भन्दै प्रश्न तेर्स्याएका छन्। उनलेकुन दलका कुनकुन नेताले कति कति रकम खाए, कुन कुन निकायका दैला दैलामा बाँडे र पचाए, खुला छानबिन गर्न तयार हुने हो ?भन्दै प्रश्न गरेका हुन्। स्पाइस नेपालको नाममा अहिलेको एनसेल जन्मँदादेखि नै चलखेल थियो । ट्वीटरमा उनले भनेका छन्,टेलियासोनेराले बेचेर मलेसियाली कम्पनीले किन्दा नियमानुसारको ट्याक्स तिर्न नपर्ने आश्वासनका नाममा कुनकुन दलका कुनकुन नेताले कति कती रकम खाए, कुन कुन निकायका दैला दैलामा बाँडे र पचाए, खुला छानबिन गर्न तयार हुने हो ? जवाफमा पूर्वप्रधानमन्त्री बाबुराम भट्टराईले टेलिकम क्षेत्रको लगानीमा निकै चलखेल हुने गरेको शान्ति प्रक्रियामा आएदेखि नै गाइँगुइँ सुनेको दाबी गरेका छन्। उनले तथ्य कहिल्यै थाहा नभएको बताए। उनले यसबारे तथ्य बुझेकाहरूले सत्य बाहिर ल्याएर कानुनी प्रक्रियामा सहयोग पुर्याए देश र जनतालाई निकै फाइदा र राम्रो हुने थियो भन्ने जवाफ दिएका छन्। रविलाई मेन्सन गर्दै भट्टराईले लेखेका छन्,नेपालको टेलिकम क्षेत्रको लगानीमा निकै चलखेल हुने गरेको कुरा हामी शान्तिप्रकृयामा आएदेखि नै गाइँगुइँ सुनिने गरेको हो। तर तथ्य कहिल्यै थाहा भएन । यसबारे तथ्य बुझेकाहरूले सत्य बाहिर ल्याएर कानूनी प्रकृयामा सहयोग पुर्याए देश र जनतालाई निकै फायदा र राम्रो हुने थियो। यसैबीच बुधबार रास्वपा सांसदद्वय डा स्वर्णिम वाग्ले र विराजभक्त श्रेष्ठले संसद्को अर्थ समितिमा एनसेल बिक्रीबारे निष्पक्ष छानबिन गर्न ध्यानाकर्षण गराएका हुन्। बुधबार समिति सभापति सन्तोष चालिसेलाई कार्यकक्षमा भेटेर स्वदेशी एवं विदेशी लगानीको माहोल बनाई आय र रोजगारीको विस्तार, निर्यात प्रवर्द्धन एवं प्रविधि हस्तान्तरणमा फड्को मार्ने राष्ट्रिय लक्ष्यमा धक्का लाग्ने गरेर प्रक्रिया अघि बढेको भन्दै उनीहरुले ध्यानाकर्षण पत्र बुझाएका हुन्। उनीहरूले बुझाएको ध्यानाकर्षणपत्रमा याक्जियटाका प्रमुख कार्यकारी, एनसेलका नेपाली मूलका साझेदारी, अर्थमन्त्री, सञ्चारमन्त्री, लगानी बोर्डका प्रमुख कार्यकारी, नेपाल दूरसञ्चार प्राधिकरणका अध्यक्षलगायतका समितिमा बोलाइ सोधपुछ गर्न माग गरिएको छ । यता १ खर्ब ४३ अर्ब रुपैयाँमा किनेको एनसेलको ८० प्रतिशत स्वामित्व आजियाटाले ६ अर्ब ६५ करोडमा बिक्री गरेपछि नेपाल सरकारलाई हानी पुर्याउने उद्देश्य अर्कोपल्ट उजागर भएकामा संघीय संसद्को सार्वजनिक लेखासमितिले आन्तरिक राजस्व विभाग, नेपाल दूरसञ्चार प्राधिकरण र कम्पनी रजिस्टारको कार्यालयलाई यस प्रक्रियाबारे ९ वटा प्रश्न सोधेको छ। एनसेलको दूरसञ्चार सेवा प्रदान गर्ने अनुमतिपत्र सन् २०२९ मा सकिँदैछ। त्यसअघि कम्पनीमा रहेको कम्तीमा ५० प्रतिशत स्वामित्व नेपालीको हातमा पार्न सके पुनः अनुमतिपत्र पाउने बाटो खुल्नेछ। यसै कार्यका लागि आजियाटाको ग्रान्ड डिजाइनमा नेपाली नामथर भएका सिंगापुरे व्यवसायी सतिशलाल आचार्य गोटी बनेका छन्। सन् २०२९ सम्मको बिजनेसको नाफा आजियाटाले लैजाने गरी भएको किनबेच सम्झौता पुनः अनुमतिपत्र पाएपछि महँगो मूल्यमा बेच्ने अभिप्रायसहित भएको दाबी गरिएको छ। एनसेलको बाँकी २० प्रतिशत स्वामित्व आचार्यकी नेपाली श्रीमती भावना सिंहसँग छ। शुक्रबार जारी विज्ञप्तिअनुसार किनबेच भएको भए नेपाल सरकार पूर्णरूपमा ठगिएको छ।"
श्रेष्ठको स्वास्थ्य अवस्थाबारे जानकारी लिन प्रचण्ड पुगे गंगालाल हृदयरोग केन्द्र,"काठमाडौं : प्रधानमन्त्री पुष्पकमल दाहाल प्रचण्डले अस्पतालमा पुगेर उपप्रधान तथा गृहमन्त्री नारायणकाजी श्रेष्ठको स्वास्थ्य अवस्थाबारे जानकारी लिएका छन्। नेकपा माओवादी केन्द्रका अध्यक्षसमेत रहेका प्रचण्डले बुधबार बिहानै गंगालाल हृदयरोग केन्द्र पुगेर वरिष्ठ उपाध्यक्ष श्रेष्ठको स्वास्थ्य अवस्थाबारे जानकारी लिएका हुन्। बिहान साढे ७ बजे प्रधानमन्त्री प्रचण्ड अस्पताल पुगि गृहमन्त्री ज्युसँग भेटघाट गर्नु भएको हो । प्रधानमन्त्री र गृहमन्त्री ज्युबीच सामान्य कुराकानी भएको छ। उहाँको अवस्था सामान्य छ गृहमन्त्रीका सचिवालय स्रोतले भन्यो। दाहालले चिकित्सकसँग पछिल्लो अवस्थाबारे पनि चासो राखेका छन्। छातीमा असहज महसुस भएपछि अस्पतालमा नियमित स्वास्थ परीक्षणका लागि पुगेका श्रेष्ठलाई मुटुमा समस्या देखिएपछि गएराति गंगालाल हृदयरोग केन्द्रमा भर्ना गरिएको छ। गृह मन्त्रालयमा सहसचिवप्रवक्ता नारायण प्रसाद भट्टराईका अनुसार शहीद गंगालाल राष्ट्रिय हृदय केन्द्र, बाँसबारीमा गृहमन्त्री श्रेष्ठको एन्जियोप्लास्टी गरिएको छ। श्रेष्ठ चीनको भ्रमणमा रहेको बेलामा मुटुमा 'एक्युट मायोकार्डियल इन्फेक्सन' भएको थियो। माननीय उपप्रधानमन्त्री एवं गृहमन्त्री नारायणकाजी श्रेष्ठज्यू मित्रराष्ट्र गणतन्त्र चिनको भ्रमणमा रहेको बेला (मिति २०८० असोज ३० देखि कार्तिक १ सम्म) मा मुटुमा 'एक्युट मायोकार्डियल इन्फेक्सन' भएको र आकस्मिक कोरोनरी एन्जियोग्राफी गर्दा ओब्टस मार्जिनल शाखामा अवरोध देखिएको थियो। उहाँको उपचारको क्रममा गरिएको स्वास्थ्य परीक्षणमा मुटुको अर्कोपट्टी धमनीमा समेत केही अवरोध देखिएको व्यहोरा जानकारीमा आएको थियो। गृह मन्त्रालयले जारी गरेको विज्ञप्तिमा भनिएको छ, माननीय उपप्रधानमन्त्री एवं गृहमन्त्रीज्यू नियमित स्वास्थ्य परीक्षणका क्रममा मिति २०८० मंसिर १९ गते शहीद गंगालाल राष्ट्रिय हृदय केन्द्र, बाँसबारीमा भर्ना हुनुभई आंशिक अवरोध रहेको भागमा समेत डा अरुण मास्के सहितको चिकित्सक टोलीले एन्जियोप्लास्टी सर्जरी गरी सघन उपचार कक्षमा उपचाररत रहनु भएको र हाल उहाँको स्वास्थ्य अवस्था स्थिर रहेको व्यहोरा अस्पतालले जनाएको छ।"
हटअट्याक आउनुभन्दा पहिला नै गृहमन्त्री श्रेष्ठको उपचार भएको हो : डा बज्राचार्य,"काठमाडौं : उपप्रधानमन्त्री तथा गृहमन्त्री नारायणकाजी श्रेष्ठलाई हटअट्याक आउनुभन्दा पहिला नै उपचार गरिएको छ। गृहमन्त्रीका सचिवालयका अनुसार डा सुरज बर्जाचार्यले शहिद गंगालाल राष्ट्रिय हृदय केन्द्रका डाक्टर अरुण मास्केसँग सल्लाह गरि श्रेष्ठलाई अस्पताल ल्याइएको हो। सचिवालयले भन्यो,हटअट्याक आउनुभन्दा पहिला नै उपचार भएको डा बज्राचार्यले बताउनु भएको छ। गृहमन्त्रीज्युको मुटुमा एन्जियोप्लास्टी सर्जरी गर्न १५२०मिनेट लागेको थियो। मुटुको धमनिमा अवरोध देखिएकाले एन्जियोप्लास्टी सर्जरी गरिएको हो। सचिवालयका अनुसार गृहमन्त्री ज्युको गंगालाल राष्ट्रिय हृदय रोग केन्द्रमा गएराती १२ बजे एन्जियोप्लास्टी सर्जरी गरिएको हो। श्रेष्ठको मुटुमा समस्या देखिएपछि गएराती साढे ११ बजे अस्पताल भर्ना भएका हुन्। उनलाई बेलुका ९ बजेदेखि मुटुमा सामान्य दुखाइ सुरु भएको थियो। यसैबीच प्रधानमन्त्री पुष्पकमल दाहाल प्रचण्डले अस्पतालमा पुगेर उपप्रधानमन्त्री तथा गृहमन्त्री नारायणकाजी श्रेष्ठको स्वास्थ्य अवस्थाबारे जानकारी लिएका छन्। उनीहरुबीच सामान्य कुराकानी भएको छ। गृहमन्त्रीको सचिवालयका अनुसार उनलाई तीनदेखि पाँच दिनसम्म अस्पतालमा नै राख्नु पर्ने डाक्टरले जानकारी गराएका छन्। प्रधानमन्त्री प्रचण्डले भेटघाट गरिसकेपछि डाक्टरको सल्लाहमा अरु भेटघाट बन्द गरिएको छ। उनको उपचार हातको नसाबाट भल्व हालेर गरिएको डाक्टर मास्केले जानकारी दिएका छन्। श्रेष्ठको केही समयअघि चीन भ्रमणमा गएका बेला उनको मुटुमा समस्या देखिएको थियो।"
सरकारले एनसेल खरिद बिक्रीको छानबिन गर्ने,"काठमाडौं : दूरसञ्चार सेवा प्रदायक कम्पनी एनसेलको विदेशमा भएको खरिदबिक्री जालसाझीपूर्ण भएको सत्तारूढ गठबन्धनले निश्कर्ष निकालेको छ। यस विषयमा तत्काल समिति बनाएर सरकारलाई छानबिन गर्न गठबन्धनले सुझाव दिएको छ। प्रधानमन्त्री पुष्पकमल दाहालले मंगलबार सत्तागठबन्धनका नेताहरूसँग एनसेल खरिद बिक्रीका विषयमा छलफल गरेका थिए। एनसेल खरिद बिक्रीबारे छानबिन गर्नुपर्नेमा दलहरू एकमत भएको नेताहरूले बताए। सञ्चार, सूचना तथा प्रविधिमन्त्री रेखा शर्माले एनसेलका विषयमा सरकारले लिएको डिसिजन राम्रो भएको भन्दै गठबन्धनका नेताहरूले पनि समर्थन जनाएको बताइन्। मन्त्री शर्माले छानबिन समिति के कस्तो बनाउने भन्नेबारे आगामी मन्त्रिपरिषद्को बैठकले निर्णय गर्ने बताइन्। कांग्रेसका प्रमुख सचेतक रमेश लेखकले मुलुकको कानुनअनुसार एनसेल खरिद बिक्री नभएको भन्नेमा नेताहरूबीच समझदारी बनेको बताए। सेयर खरिद बिक्रीको कुरा शंकास्पद रहेकाले छानबिन गरिनुपर्छ भन्नेमा सबै नेताहरूले जोड दिनुभयो, लेखकले भने । उनले भने, एनसेलको सेयर खरिदबिक्री लगायतका जुन कुराहरू आएका छन्। यो कुराहरू अत्यन्त गम्भीर छन्। नेपालको कानुनबमोजिम नेपाल सरकारको सम्बन्धित निकायको स्वीकृति लिएर गर्नुपर्ने जुन बाध्यात्मक कानुनी व्यवस्था छ, त्यस अनुकूल भएका छैनन्। जति पनि गतिविधि भएका छन् ती शंकास्पद छन्। प्रधानमन्त्रीले पनि यस विषयलाई गम्भीरतापूर्वक लिएको लेखकले बताए। सरकारले यसलाई गम्भीरतापूर्वक लिएको छ, उनले भने, एनसेलको सेयर खरिदबिक्री बारेमा जे जति कोणबाट प्रश्नहरू उठेका छन्। यी गम्भीर र जायज छन्। यसका बारेमा सरकारले तत्काल छानबिन गर्नुपर्छ र सूक्ष्म ढंगले यसमा गहिरो अध्ययन गर्नुपर्छ, आजको विषय यही नै थियो। माओवादी केन्द्रका उपाध्यक्ष अग्निप्रसाद सापकोटाले मन्त्रिपरिषद् बैठकले पनि यसमा आवश्यक निर्णय गर्ने बताए। सरकारका निकायहरूले यसलाई गम्भीरतापूर्वक लिएर यसमा छानबिन र अध्ययन गर्ने कुरामा सरकार र गठबन्धन तयार छ, उनले भने। देशको अधिकतम हितमा हुने गरी अध्ययन तथा छानबिन गर्ने सहमति बनेको जानकारी दिए। एनसेलको विदेशमा भएको खरिदबिक्री स्वाभाविक पाइँदैन भन्ने थियो। जालसाझीपूर्ण देखिएकाले गहिराइमा पुगेर अध्ययन तथा छानबिन गर्नका लागि प्रधानमन्त्रीले सहमति जुटाउनुभयो। बैठकमा गठबन्धनका नेताहरू सँगै एनसेल बारेका विषय स्पष्ट पार्नका लागि सम्बन्धित विभागका कर्मचारीलाई पनि थिए। त्यहाँ उपस्थित उच्च पदस्थविभागीय कर्मचारीहरूले एनसेलको सेयर खरिदबिक्रीको प्राविधिक र कानुनी पाटोबारे जानकारी गराएका थिए।"
नास्टले अपेक्षा गरे अनुसारको स्रोत प्रदान गर्न सरकारले सकेको छैन : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले विज्ञान तथा प्रविधि क्षमता विकासमा तीव्रता आउँदै गरेको बताएका छन्। बुधबार नेपाल विज्ञान तथा प्रविधि प्रज्ञा प्रतिष्ठानको वार्षिक उत्सवलाई सम्बोधन गर्दै उनले विज्ञान प्रविधिको विकासमा हामीले फड्को मार्न नसकेका कारक तत्वहरू आफूले महसुस गरेको बताएका हुन्। हाम्रो विज्ञान तथा प्रविधि क्षमता विकासमा तीव्रता आउँदै गरेको महसुस गरेको छु। भलै नेपाल सरकारले तपाईहरूले अपेक्षा गरे अनुसारको स्रोत प्रदान गर्न सकेका छैनौं। सरकारका पनि विभिन्न बाध्यताहरू हुँदा रहेछन्। म आफैँ पनि विज्ञानको विद्यार्थी भएको कारण विज्ञान प्रविधिको विकासमा हामीले फड्को मार्न नसकेका कारक तत्वहरू मैले राम्रोसँग महसुस गरेको छु। उनले भने,भर्खरै मैले नास्टको प्रविधि भवन र बायोमेडिकल रिसर्च ल्याबोरोटरी भवन उद्घाटन गरें। मलाई विश्वास छ, यी अनुसन्धान र प्रविधि केन्द्रहरूबाट अन्तर्राष्ट्रियस्तरका अनुसन्धान परीक्षणहरू हुने वातावरण सिर्जना हुँदै जानेछन्। विज्ञान तथा प्रविधि विकासको लागि नेपाल सरकारले १ अर्बको कोष स्थापना गर्ने चालु आर्थिक वर्षको वार्षिक कार्यक्रम समावेश गरिसकेको उनको भनाई छ। केही प्रक्रियागत व्यवस्थापन भएपछि उक्त कोषबाट प्रतिभावान् युवाहरूलाई स्वदेशमा रहेर अनुसन्धान गर्ने मौकमा थप अभिवृद्धि हुने सरकारको विश्वास रहेको उनले बताए। उनले भने,जनताको अपेक्षा नास्टप्रति बढी रहेको छ। यसर्थ यहाँ सञ्चालन हुने कार्यक्रमहरूको स्तरीयताका बारेमा टिका टिप्पणी हुनु तपाईहरूको लागि पृष्ठपोषण नै हुने मैले ठानेको छु। उनले देशको आवश्यकता र प्राथमिकतालाई मनन गरी नेपाल सरकारको सम्बन्धित निकायहरूसँग निरन्तर सम्पर्कमा रही रणनीतिक योजनाहरूको खाका तयार गर्न उनले अनुरोध गरे। उनले भने,अहिलेको अवस्था भनेको सहकार्य र समभावको हो न कि एकांकी भएर गन्तव्य पुग्न कठिन हुने राजनीतिक लगायत अन्य उदाहरणहरू हामीसँग धेरै रहेका छन्।"
परराष्ट्र सचिवको लाइनमा लम्साल,काठमाडौं : परराष्ट्र मन्त्रालयले पहिलोपटक महिला सचिव पाउने सम्भावना छ। भरतराज पौड्यालले मंगलबार अवकाश पाएपछि मन्त्रालयमा सचिव पद रिक्त भएको हो। त्यसैकारण रिक्त सचिवमा मन्त्रालयकी वरिष्ठ सहसचिव सेवा लम्सालले अवसर पाउने सम्भावना बलियो रहेको मन्त्रालयकै कर्मचारी बताउँछन्। प्रतिस्पर्धी अरू दुई जनाभन्दा वरिष्ठ सहसचिव लम्साल नै अग्रस्थानमा रहेको मन्त्रालय स्रोतले बतायो। सचिवबाट अवकाश पाएका पौड्याल क्यानडाका लागि राजदूतमा प्रस्तावित छन्। सहसचिव लम्साल हाल मन्त्रालयको प्रवक्ता छिन्। पाकिस्तानका लागि नेपाली राजदूतको जिम्मेवारी पूरा गरेर फर्के लगत्तै सन् २०२० देखि उनी प्रवक्ताको जिम्मेवारीमा छिन्। विभिन्न देशमा कूटनीतिक अधिकारीका रूपमा काम गरिसकेको अनुभव पनि उनीसँग छ।
बैरभाव बिर्सिएर राजनीतिक सद्भाव,"बैतडीको झुलाघाटबाट मंसिर १४ गते सुरु भएको झुलाघाट चिवाभञ्ज्याङ, समृद्धिका लागि संकल्प यात्राका क्रममा अध्यक्ष ओली रिम्ना पुग्ने थाहा पाएरै माओवादी नेता शर्मा रिम्ना पुगेका थिए। वीरेन्द्रनगर : एउटा मान्यता छ राजनीतिमा न कोही स्थायी मित्र हुन्छ, न त शत्रु नै। मंगलबार जाजरकोटमा यस्तै दृश्य देखियो। पुष्पलाल मध्यपहाडी लोकमार्ग केन्द्रित संकल्प यात्रामा निस्किएको एमालेको टोलीलाई माओवादी केन्द्रका उपमहासचिव जनार्दन शर्माले जाजरकोटमा स्वागत गरे। यात्रामा रहेका एमाले अध्यक्ष एवं पूर्वप्रधानमन्त्री केपी शर्मा ओलीलाई नमस्कार गरेर हात मिलाए। यसले बैरभाव बिर्सिएर राजनीतिक सद्भावलाई प्रष्ट देखाउँछ। मंगलबार अध्यक्ष ओली भूकम्पको केन्द्रबिन्दु जाजरकोट पुगेका हुन्। माओवादी केन्द्रका उपमहासचिव एवं पूर्वअर्थमन्त्री जनार्दन शर्मा (प्रभाकर) रुकुमबाट जाजरकोटको रिम्ना पुगेका थिए ओलीको स्वागतका लागि। ओलीको स्वागतका लागि शर्मा सर्वसाधारणको लाइनमा बसेका थिए। शर्माले ओलीलाई नमस्कार गरे। ओलीले पनि मुस्कुराउँदै धन्यवाद भने। केहीबेर ओली र शर्माबीच कुराकानी पनि भएको थियो। बैतडीको झुलाघाटबाट मंसिर १४ गते सुरु भएको झुलाघाट चिवाभञ्ज्याङ, समृद्धिका लागि संकल्प यात्राका क्रममा अध्यक्ष ओली रिम्ना पुग्ने थाहा पाएरै माओवादी नेता शर्मा रिम्ना पुगेका थिए। शर्मा रुकुमको सानीभेरी४ बलिबाङका भूकम्प प्रभावितको अस्थायी टहरा निर्माणमा सक्रिय छन्। शर्माले गरेको स्वागतलाई उच्च राजनीतिक संस्कार भन्दै स्थानीयले प्रशंसा गरेका छन्। जाजरकोटको रिम्नामा एमाले अध्यक्ष ओलीलाई स्वागत गर्न प्रभाकरसँगै नेपाली कांग्रेसका केन्द्रीय सदस्य तथा कर्णाली प्रदेश सांसद राजिवविक्रम शाह, आठबिसकोट नगरपालिकाका मेयर रवि केसी, चौरजहारी नगरपालिकाका मेयर पुष्प वादी, सानीभेरी गाउँपालिकाका अध्यक्ष बिर्खबहादुर विष्ट (केदार) सहितका अन्य पार्टीका नेता र जनप्रतिनिधिहरू पनि थिए। यसले नेताहरूले एक अर्काप्रतिको बैरभाव बिर्सिएर राजनीतिक सद्भाव बाड्दै पीडितको घाउमा मल्हम लगाउन अघि बढेको भान गराउँथ्यो। रुकुमबाट जाजरकोट नै पुगेर प्रभाकरले ओलीलाई स्वागत गर्नुलाई पनि राजनीतिक वृत्तमा यसै अर्थले हेरिएको छ। कुनै बेला ओलीका प्रियपात्र थिए, शर्मा। एमाले र माओवादीबीच पार्टी एकताका बेला शर्माले ओलीको विश्वासपात्र बनेर काम गरेका थिए। तर, पछि शर्मा अर्थमन्त्री हुँदा बजेट चुहावट काण्डमा एमालेले उनको आलोचना गर्यो। तर, व्यक्तिगत रूपमा एमाले अध्यक्ष ओलीसँग शर्माको राम्रै सम्बन्ध रहेको उनी निकट नेताहरू बताउँछन्। मध्यपहाडी यात्रामा रहेका ओली जाजरकोटका भूकम्पपीडितहरूको अवस्था बुझ्न र नेकपा एमालेको युवा संघसहितको पार्टीको स्वयंसेवी खटिएका कार्यकर्ताहरूले गरेको काम हेर्न रिम्ना पुगेका थिए। उनीभन्दा अगाडि नै माओवादी नेता शर्मा त्यहाँ पुगेका थिए। ओली निकट एमाले केन्द्रीय सदस्य नगिन्द्र शाहीले भने, नेकपा माओवादी केन्द्रका उपमहासचिव जनार्दन शर्माले रिम्नामा पार्टी अध्यक्ष एवं पूर्वप्रधानमन्त्री ओलीसहितको अभियान टोलीलाई स्वागत गर्नुभयो। केही समय ओली र प्रभाकरका बीचमा कुराकानी पनि भयो। भेटका क्रममा पार्टी अध्यक्ष ओलीले अहिले एमालेले थालेको अभियानको मूल उद्देश्य राजनीतिक मात्र नभई विकाससँग जोडिएको पनि बताएका थिए। भूकम्पपीडितका लागि सरकारले प्रभावकारी काम गर्न नसकेको बताउँदै सबै दलले एक भएर राहत, पुनर्निर्माण तथा अन्य व्यवस्थापनका कामहरूमा जुट्नुपर्नेमा उनले जोड दिए। भूकम्प प्रभावित क्षेत्रमा स्वयंसेवी रूपमा प्रभाकर सहितका सबै राजनीतिक नेतृत्वले गरेको कामको पनि अध्यक्ष ओलीले प्रशंसा गरे। अहिलेको विपद्को समयमा राजनीतिक स्वार्थभन्दा माथि उठेर सबै एकजट भएर मलकको समस्या समाधान गर्नेतर्फ लाग्नुपर्छ, अध्यक्ष ओलीले भने। भेटका क्रममा माओवादी उपमहासचिव प्रभाकरले पनि भूकम्प प्रभावित क्षेत्रमा एमालेले परिचालन गरेको स्वयंसेवीहरूले गरेको कामको चर्चा गरे। उनले मुलुकका पूर्वप्रधानमन्त्री आफ्नो क्षेत्रमा आएकाले पनि आफू स्वागतका लागि आएको प्रष्ट्याए। माओवादी नेता प्रभावकरका स्वकिय सचिव श्रीकुमार कठायतले मुलुकको शीर्ष नेतृत्व नै आफ्नो क्षेत्र आएकाले राजनीतिक संस्कारका हिसाबले पनि स्वागतका लागि प्रभाकर जाजरकोटको रिम्ना पुगेको बताए। उनले भने, यो त राजनीतिक संस्कार हो। नेता प्रभाकरले रिम्नामा एमाले अध्यक्ष ओलीलाई स्वागत गर्नुभयो। त्यहाँ ओली र प्रभाकरका बीचमा छोटो कुराकानी भयो। त्यहाँ ५ मिनेट जति कुराकानी भयो। अन्य राजनीतिक कुराकानी भने भएजस्तो लागेन। जाजरकोटमा छोटो भेट गरेर प्रभावकर रुकुम फर्किनु र फेरि ओली रुकुममा पुगेर प्रभाकरलाई भेट गर्नुलाई पनि अर्थपूर्ण रूपमा हेरिएको छ। मध्यपश्चिम विश्वविद्यालयमा राजनीतिक शास्त्रका प्राध्यापक डा अर्जुन ऐडीले ओलीप्रभाकर जम्काभेटलाई सामान्य रूपमा लिनुपर्ने बताए। उनले भने, भूकम्प प्रभावित क्षेत्रमा ओली पुग्दा सामान्य राजनीतिक संस्कारका रूपमा प्रभाकरले स्वागत गर्नुभएको होला। राजनीतिक कोर्ष परिवर्तनका लागि नेपालमा ठूलै शक्ति लाग्नुपर्छ।"
देश अफ्ठ्यारो अवस्थामामा छ : ओली,गुल्मी : नेकपा एमालेका अध्यक्ष केपी शर्मा ओलीले देश अफ्ठ्यारो अवस्थामा रहेको बताएका छन्। बैतडीको झुलाघाटबाट मध्यपहाडी लोकमार्ग हुँदै गुल्मीको वामीटक्सार आइपुगेका ओलीले बृहत् जनसभा कार्यक्रमको सम्बोधन गर्दै वर्तमान सरकारका कारण देशमा रोजगारीका अवसर गुमेको र अत्यन्त अफ्ठ्यारो अवस्थामा पुगेको बताए। भूकम्प प्रभावित क्षेत्र रूकुम पश्चिममा एमालेका भोलियन्टेरले ८१३ वटा अस्थायी घर निमार्ण गरेर पीडितहरूलाई हस्तान्तरण गरेको उनले बताए। तर सरकारले पर्याप्त काम नगरेको उनको भनाइ छ। अध्यक्ष ओलीले देश चलाउन एमाले पार्टीबाहेक अरुको विकल्प नरहेको बताए। उनले देशको विकास र जनताको पक्षमा काम गर्न एमालेलाई बहुमतले जिताउनुपर्ने बताए। मिसन ८४ लाई सफल पार्न एमाले जनताको सुझाव संकलन गर्दै जनताको घरदैलोमा पुगेको उनको भनाइ छ।
एनसेल खरिद बिक्री सम्बन्धमा १५ दिनभित्र जानकारी पेस गर्न अर्थ समिति निर्देशन,काठमाडौं : प्रतिनिधिसभाअन्तर्गतको अर्थ समितिले एनसेलको सेयर स्वामित्व खरिद बिक्री भएको विषयमा यथार्थ जानकारीसहित विवरण १५ दिनभित्र पेस गर्न नेपाल दूरसञ्चार प्राधिकरणलाई निर्देशन दिएको छ। सिंहदरबारमा बुधबार बसेको समिति बैठकले एनसेल खरिद बिक्रीको वास्तविकतासहितको सम्पूर्ण विवरण १५ दिनभित्र लिखितरूपमा पेस गर्न निर्देशन दिइएको सभापति सन्तोष चालिसेले जानकारी दिए। बैठकमा नेपाल दूरसञ्चार प्राधिकरणका अध्यक्ष पुरुषोत्तम खनालले एनसेल आजियटा लिमिटेडले सेयर खरिद बिक्रीसम्बन्धी विषयमा समितिलाई जानकारी गराएका थिए। छलफलपछि यस विषयमा समग्र कागजात मगाउने निर्णय गरिएको सभापति चालिसले बताए। मलेसियन कम्पनी आजियटाले गत शुक्रबार एनसेलको ८० प्रतिशत सेयर स्वामित्व अर्को कम्पनी स्पेक्ट्रलाइट युके लिमिटेडलाई बेच्ने निर्णय गरेपछि विवाद उत्पन्न भएको छ।
माओवादीको स्पष्टिकरण : एनसेल बिक्री प्रकरणमा सरकारको कुनै कमजोरी छैन,"भक्तपुर : नेकपा (माओवादी केन्द्र) का प्रवक्ता एवं पूर्वसभामुख अग्नि सापकोटाले एनसेल बिक्री प्रकरणमा सरकारको कुनै कमजोरी नभएको बताएका छन्। रफत सञ्चार क्लबले बुधबार आयोजित अन्तरक्रिया कार्यक्रममा प्रवक्ता सापकोटाले सरकारले बनाउने शक्तिशाली अध्ययन तथा छानबिन कमिटीले दोषी देखाए कारबाही गर्नपछि हट्न नहुने बताए। उनले भने,'एनसेल बिक्री प्रकरणमा सरकार दोषी छैन, छानबिन कमिटीको प्रतिवेदनमा कोही दोषी देखाए दोषीलाई कारबाही हुनपर्छ ।' उनले प्रधानमन्त्री पु्ष्पकमल दाहाल प्रचण्डले गर्न खोजेको काममा सरोकारवालाले सहयोग नगर्दा समस्या आएको बताए। 'जनताको अपेक्षाअनुसारको विकास निर्माण र चाहना पूरा गर्न सिङ्गो मन्त्रिपरिषद् परिचालन हुन सकेन, प्रधानमन्त्रीले धेरै काम गर्न खोज्नु भयो, तर मन्त्रिमण्डलमा रहेका मन्त्रीहरुले उनलाई सहयोग गरिरहेका छैनन्, कर्मचारीले त झनै सरकारलाई सहयोग गरेका छैनन्, त्यसैले सरकारलाई काम गर्न समस्या परिरहेको छ,'प्रवक्ता सापकोटाले राससलाई भने। भूकम्पपीडितलाई राहत वितरण र उद्धारमा प्रधानमन्त्री एक्लैले धेरै प्रयास गरेको उल्लेख गर्दै उनले सम्बन्धित निकायले सहयोग नगर्दा राहत नपाएर मृत्यु भएका दुःखद घटना सुन्न परेको बताए। नेपाली सेनालाई राहत वितरणको जिम्मेवारी दिने सरकारको निर्णय राम्रो भएको जनाउँदै उनले सरकारले जनताको गुनासो र आलोचनालाई भने सम्बोधन गर्नुपर्ने बताए । उनले सत्ता गबन्धनमा कुनै समस्या नभएको र पाँच वर्ष नै यो गठबन्धन रहने जिकिर गर्दै गठबन्धनले जनताको धैर्यता र निराशालाई टुट्न दिन नहुने बताए। सरकारले ललिता निवास प्रकरण, सुन तस्करी काण्ड, शरणार्थी प्रकरण जस्ता काण्डमा धेरै राम्रो काम गरेको उल्लेख गर्दै उनले प्रधानमन्त्रीको विदेश भ्रमणले सबै देशसँग कूटनीतिक सम्बन्धमा सन्तुलन कायम भएको बताए। पार्टीहरुमा आन्तरिक लोकतन्त्र कमजोर हुँदा देशको लोकतन्त्र पनि कमजोर हुन पुगेको भन्दै उनले लोकतन्त्रलाई बलियो बनाउँदै जनताको चाहना पूरा गर्न सबै पार्टीले साझा राष्ट्रिय दृष्टिकोण बनाउनुपर्ने आवश्यकता रहेको बताए।"
प्रधानसेनापति शर्मा र अमेरिकी प्रतिनिधिबीच भेट,काठमाडौं : प्रधानसेनापति प्रभुराम शर्मा र अमेरिकाको राष्ट्रिय सुरक्षा परिषद् दक्षिण एसियाका वरिष्ठ निर्देशक     बीच भेटवार्ता भएको छ। सैनिक मुख्यालयस्थित प्रधान सेनापतिको कार्यकक्षमा उनीहरूबीच भेटवार्ता भएको हो। भेटमा दुई पक्षीय आपसी हित तथा पारस्परिक सम्बन्धका विषयमा छलफल भएको सेनाको जनसम्पर्क तथा सूचना निर्देशनालयले जनाएको छ। भेटमा नेपालका लागि अमेरिकी राजदूत    समेत उपस्थित थिए।
जसपा केन्द्रीय कार्यकारिणी समितिको बैठक आह्वान,"काठमाडौं : जनता समाजवादी पार्टी (जसपा) नेपालले पार्टीको केन्द्रीय कार्यकारिणी समितिको बैठक आह्वान गरेको छ। मङ्सिर २५ गते सोमबार बिहान ११ बजे पार्टी कार्यालय बालकुमारीमा बस्नेगरी बैठक आह्वान गरिएको सो पार्टीका केन्द्रीय प्रचारप्रसार तथा प्रकाशन विभाग प्रमुख पूर्ण बस्नेतले बताए। उनका अनुसार आसन्न राष्ट्रिय सभाको निर्वाचन, पार्टीको तीन महिने अभियानको समीक्षासहित समसामयिक राजनीतिलगायत विषयमा छलफल गर्न उक्त बैठक आह्वान गरिएको हो।"
"मुटुमा समस्या भएपछि गृहमन्त्री श्रेष्ठ अस्पताल भर्ना : एन्जिओप्लास्टी गरियो, स्वास्थ्य अवस्था स्थिर","काठमाडौं : उपप्रधानमन्त्री तथा गृहमन्त्री नारायणकाजी श्रेष्ठ अस्पताल भर्ना भएका छन्। श्रेष्ठको निजी सचिवालयका अनुसार मंगलबार राति छातीमा असहज महसुस भएपछि गृहमन्त्री श्रेष्ठलाई शहीद गङ्गालाल हृदयरोग केन्द्रमा लगिएको हो। गृहमन्त्री श्रेष्ठ मंगलबार साँझ बालुवाटारमा बसेको सत्ता गठबन्धन बैठकमा सहभागी थिए। छातिमा असहज भएपछि उनी नियमित स्वास्थ परीक्षणको गर्न अस्पताल पुगेका हुन्। सचिवालयका अनुसार उनको लेफ्ट एन्टेरियर डिसेन्डिङ आर्टरीको एन्जियोप्लास्टी गरिएको हो। गृह मन्त्रालयमा सहसचिवप्रवक्ता नारायण प्रसाद भट्टराईका अनुसार शहीद गंगालाल राष्ट्रिय हृदय केन्द्र, बाँसबारीमा गृहमन्त्री श्रेष्ठको एन्जियोप्लास्टी गरिएको छ। श्रेष्ठ चीनको भ्रमणमा रहेको बेलामा मुटुमा 'एक्युट मायोकार्डियल इन्फेक्सन' भएको थियो। माननीय उपप्रधानमन्त्री एवं गृहमन्त्री नारायणकाजी श्रेष्ठज्यू मित्रराष्ट्र गणतन्त्र चिनको भ्रमणमा रहेको बेला (मिति २०८० असोज ३० देखि कार्तिक १ सम्म) मा मुटुमा 'एक्युट मायोकार्डियल इन्फेक्सन' भएको र आकस्मिक कोरोनरी एन्जियोग्राफी गर्दा ओब्टस मार्जिनल शाखामा अवरोध देखिएको थियो। उहाँको उपचारको क्रममा गरिएको स्वास्थ्य परीक्षणमा मुटुको अर्कोपट्टी धमनीमा समेत केही अवरोध देखिएको व्यहोरा जानकारीमा आएको थियो। गृह मन्त्रालयले जारी गरेको विज्ञप्तिमा भनिएको छ, माननीय उपप्रधानमन्त्री एवं गृहमन्त्रीज्यू नियमित स्वास्थ्य परीक्षणका क्रममा आज मिति २०८० मंसिर १९ गते शहीद गंगालाल राष्ट्रिय हृदय केन्द्र, बाँसबारीमा भर्ना हुनुभई आंशिक अवरोध रहेको भागमा समेत डा अरुण मास्के सहितको चिकित्सक टोलीले एन्जियोप्लास्टी सर्जरी गरी सघन उपचार कक्षमा उपचाररत रहनु भएको र हाल उहाँको स्वास्थ्य अवस्था स्थिर रहेको व्यहोरा अस्पतालले जनाएको छ।"
एनसेलको सेयर खरिद बिक्री रोक्न सरकारलाई लेखा समितिको निर्देशन,काठमाडौं : प्रतिनिधिसभाअन्तर्गतको सार्वजनिक लेखा समितिले दूरसञ्चार सेवा प्रदायक कम्पनी एनसेलको सेयर स्वामित्व खरिद बिक्री रोक्न सरकारलाई निर्देशन दिएको छ। रो सिंहदरबारमा बुधबार बसेको समिति बैठकले एनसेलको सेयर खरिद बिक्री रोकेर अनुसन्धान गर्न सरकारलाई निर्देशन दिएको हो। एनसेलको कारोबार अपारदर्शी र संसयपूर्ण रहेकाले अनुसन्धान गर्नुपर्ने र निचोडमा पुग्नुपर्ने भएकाले सेयर खरिद बिक्री रोक्नेर अनुसन्धान गर्नुपर्ने समितिको ठहर छ। एनसेलका विषयमा ३० दिनभित्र स्वतन्त्र अनुसन्धान गरी जानकारी गराउन सरकारलाई निर्देशन दिइएको समिति सभापति ऋषिकेश पोखरेलले जानकारी दिए। त्यसअघि बैठकमा कम्पनी रजिस्टारको कार्यालयका रजिस्ट्रार दीपककुमार पहाडीले एनसेलको ८० प्रतिशत सेयर अर्को कम्पनीलाई हस्तान्तरण भएकोसम्बन्धी कुनै कागजात कम्पनी रजिष्ट्रार कार्यालयमा पेस नगरेको बताए। उनले यसअघि पनि एनसेल खरिद बिक्रीका क्रममा रजिष्ट्रार कार्यालयमा अद्यावधिक गरेको नदेखिएको जानकारी दिए। बैठकमा समिति सदस्यहरूले एनसेलको सेयर खरिद बिक्री प्रकरण देशको हित विपरीत देखिएकाले तत्काल प्रक्रिया रोक्न निर्देशन दिनुपर्ने धारणा राखेका थिए। समिति सदस्य अर्जुन नरसिंह केसीले एनसेल प्रकरणमा उच्चस्तरीय न्यायीक छानबिन हुनुपर्ने बताए। एनसेलले बिक्री गरेको सेयर नेपाल सरकार आफैंले किन्नुपर्ने प्रस्ताव उनले राखे। त्यस्तै समिति सदस्य योगेश भट्टराईले एनसेल प्रकरण सामान्य नभएको भन्दै प्रधानमन्त्रीले समितिमा जवाफ दिनुपर्ने बताए। राप्रपाका अध्यक्ष राजेन्द्र लिङ्देनले एनसेल खरिद बिक्री प्रकरणको छानबिनका लागि आयोग गठन गर्नुपर्ने सुझाव दिए। एनसेल खरिद बिक्रीले राज्यलाई घाटा हुने भएपनि राज्यको कुनै निकायले चासो नदिइएको उनको भनाइ छ। त्यस्तै समिति बैठकले एनसेलका विषयमा छलफल गर्न समितिले प्रधानमन्त्री पुष्पकमल दाहाललाई नै बोलाउने निर्णय गरेको छ।
रुसले तालिम नदिइकन युद्धमा पठाउँछ,"परिवारले बास्तविकता बुझिदिन आफ्नै छिमेकीसमेत रहेका गृहमन्त्री नारायणकाजी श्रेष्ठसँग बारम्बार अनुरोध गरे। परराष्ट्रमन्त्री एनपी साउदसँग, नेपालस्थित रुसी दूतावास, रुसस्थित नेपाली दूतावाससँग पनि बारम्बार आग्रह गरे तर कसैले सुन्ने कान नलगाएको आफन्तजनको गुनासो छ। काठमाडौं : सिरानचोक गाउँपालिका८ लाङ्दी गोरखाका सन्दीप थपलिया ल्याब टेक्निसियनको थप कोर्ष अध्ययन गर्न गत वर्षको कात्तिक महिनामा युद्धग्रस्त रुस गएका थिए। ३० वर्षका थपलिया त्यसअघि काठमाडौं, पवित्रनगरमा फार्मेसी पसल सञ्चालन गरेका थिए। होस्टेलमा बसेर पढ्दा पढ्दै आर्थिक अभाव हुन थालेपछि उनी उच्च जोखिमको पर्वाह नगरी गत जेठको २ गते युद्धरत रुसी सेनामा भर्ना भएका थिए। घर परिवारसँग सोधपुछै नगरी रुसी सेनामा भर्ना भएछ। मे १५ को मितिमा सेनामा आबद्ध भएको प्रमाणपत्रको फोटो र बर्दी लगाएको आफ्नो फोटो पठाएपछि पो थाहा भयो, एक आफन्तले भने, डेढमहिना पनि नपुग्दै जुन २८ (असार १४ गते)मा घटना भयो भनेर खबर आयो, त्यही पनि साथीहरूमार्फत। सरकारले चार महिनापछि कात्तिकमा मात्र घटना पुष्टि गर्यो। सैन्य तालिम नपाएकालाई युद्धमा होमेको भन्दै उनले दुःख व्यक्त गरे। घटना हुनु केही दिनअघि श्रीमती र बहिनीसँग सम्पर्क भएको थियो। जेठ २५ गते बहिनीसँग र असारको ८ गते श्रीमतीसँग मोबाइलमा सम्पर्क भएको थियो। एकएक हप्तामा परिवारसँग सम्पर्क गर्न दिन्छ भन्थ्यो। हप्तामा एकफेर सम्पर्क गरेपछि सात दिनसम्म सम्पर्क हुँदैनथ्यो, अर्का एक आफन्तले भने, जुनको २२ गते श्रीमतीसँग सम्पर्क गरेपछि अर्को हप्ता सम्पर्कमा आएन। के भयो होला भनेर मनमा डर र शंका हुन थाल्यो। उसका साथीहरू पनि सम्पर्क हुन्थ्यो। नढाँटीकन भन न भनेर अरू साथीहरूसित सोध्दा जुनको २८ मा उसको दुखद् घटना भइसकेको सुनाए। त्यसपछि परिवारले बास्तविकता बुझिदिन आफ्नै छिमेकीसमेत रहेका गृहमन्त्री नारायणकाजी श्रेष्ठसँग बारम्बार अनुरोध गरे। परराष्ट्रमन्त्री एनपी साउदसँग, नेपालस्थित रुसी दूतावास, रुसस्थित नेपाली दूतावाससँग पनि बारम्बार आग्रह गरे तर कसैले सुन्ने कान नलगाएको आफन्तजनको गुनासो छ। तीन महिनासम्म उनीहरूले व्यक्तिगत रूपमा पहल गरे। घटना भएको, अन्त्येष्टि भएको ठाउँसमेत हामीले जानकारी पाइसकेका थियौं। अन्त्येष्टि गरेको ठाउँसमेत देखाइदिन्छौं, प्रमाणित गरिदेऊ भनेर रोइकराई गर्दा पनि हाम्रो कुराको सुनुवाइ नै भएन, आफन्तले भने, पछि कात्तिकमा मात्र हामीले औपचारिक जानकारी पायौं। औपचारिक जानकारी आएपछि मात्र काजकिरिया गर्न पाएको उनले बताए। शव ल्याउन नपाएपछि गत दसैँको पूर्णेपछि कुशको शव बनाई दरौंदी घाटमा अन्तिम संस्कार गरेर परम्पराअनुसार कर्म पूरा गरेको उनले बताए। यदि युद्धग्रस्त सेनामा भर्ना भयो भने तालिम नदिइकनै युद्धमा खटाउँदो रहेछ, मृत्यु हुने सम्भावना धेरै हुने रहेछ भन्ने जानकारी सरकारले असारतिरै सार्वजनिक गर्न सकेको भए त्यसयता कोही पनि त्यस्तो जोखिम मोलेर त्यहाँ भर्ती हुन नजाने परिवार स्रोतको भनाइ छ।"
डोल्पाको दुर्गम गाउँमा एकैपटक आठ प्रकारको स्वास्थ्य सेवा,"डोल्पा : हिमाली जिल्ला डोल्पाको त्रिपुरासुन्दरी नगरपालिकाअन्तर्गत वडा नं २ मा पर्ने रसी गाउँमा एकैपटक आठ प्रकारका स्वास्थ्य सेवा प्रदान गरिएको छ। स्वास्थ्य सेवा कार्यालय डोल्पा र त्रिपुरासुन्दरी नगरपालिकाले संयुक्तरूपमा दुर्गम गाउँ रसीका जनतालाई आठ प्रकारका स्वास्थ्य दिएका हुन्। गर्भवती महिलालाई गाउँमै निशुल्क भिडियो एक्सरे सेवा, निशुल्क स्वास्थ्य परीक्षण, पाठेघरको क्यान्सरको जाँच, खकार परीक्षण, गर्भनिरोध सेवालगायतका सेवा दिइएको छ। त्यतिमात्र नभई गाउँका ७० वर्ष उमेर पूरा भएका १२ जना ज्येष्ठ नागरिकलाई टेक्ने लठ्ठी, न्यानो टोपी, साबुन, ब्रस, नङ्कटलगायतका सामाग्री प्रदान गरिएको छ। बुढेसकालको सहाराको रूपमा रहेको लौरो, न्यानो टोपीलगायतका सामान पाएपछि ज्येष्ठ नागरिकले स्वास्थ्य सेवा कार्यालयलाई धन्यवादसमेत दिएका छन्। बुधबार भएको स्वास्थ्य सेवाबाट कूल दुई सय ८३ जना सर्वसाधारण लाभाञ्वित भएको स्वास्थ्य सेवा कार्यालय डोल्पाका प्रमुख रत्नबीर सुनारले जानकारी दिए। जसमध्ये महिला दुई सय जना र पुरुष ८३ जनाले सेवा लिएको उनले बताए। जिल्ला समन्वय समितिका प्रमुख श्यावबहादुर रोकाय, नगरप्रमुख जनचन्द्र रोकाय, नगर उपप्रमुख देवी घर्तीसहित सरोकारवालाको उपस्थितिमा भएको कार्यक्रममा महिला शसक्तीकरण केन्द्र डोल्पाले बाल विवाह, अन्धविश्वास, सरसफाईलगायतका जनचेतनामूलक अन्तक्रियासमेत गरेको थियो।"
भन्सार छलीको करिब १२ लाखको चिनी बरामद,बुटवल : भारतीय नाका हुँदै अवैधरूपमा भन्सार छलेर ल्याएको चिनी इलाका प्रहरी कार्यालय बेथरी रुपन्देहीबाट खटेको प्रहरीको टोलीले बरामद गरेको छ। रुपन्देहीको मायादेवी गाउँपालिका वडा५ पर्सहवाबाट भन्सार छलेर अवैधरूपमा चिनी ल्याउँदै गरेको अवस्थामा बुटवल उपमहानगरपालिका वडा२ का ३२ वर्षीय ईश्वर भुसाल र बुटवल उपमहानगरक वडा१३ का २० वर्षीय अर्जुन कुँवरलाई प्रहरीले नियन्त्रण लिएको हो। उनीहरू सवार लु२च २४ नम्बरको बोलेरो पिकअप गाडीमा लुकिछिपी ल्याउँदै गरेको ५६ बोरा चिनीसहित दुई जना युवालाई प्रक्राउ गरिएको जिल्ला प्रहरी कार्यालय रुपन्देहीका प्रवक्ता एवं सूचना अधिकारी प्रहरी नायब उपरीक्षक मनोहरप्रसाद भट्टले जानकारी दिए। बुधबार विहान २ बजे प्रहरीले उनीहरूलाई चिनीसहित प्रक्राउ गरिएको हो। बरामद गरिएको उक्त चिनीको बजार मुल्य ११ लाख ८२ हजार रुपैयाँ रहेको र भैरहवा भन्सार कार्यालय बेलहिया रुपन्देहीमा पठाइएको भट्टले बताए।
२६ वर्षदेखि डोरीमा बाँधिएका धर्मेन्द्र,"परासी : घरको पछाडितर्फ भैंसी बाँधिएको गोठ। गोठकै ठीक अगाडि जुठेल्नो (भाँडा माझ्ने ठाउँ) छ। त्यही गोठ र जुठेल्नोनजिक डोरीले बाँधिएर बसेका छन् धर्मेन्द्र यादव। उनको दैनिकी डोरीमै बाँधिएर बित्ने गरेको छ। उमेरले ३४ वर्ष पुगे। धर्मेन्द्रको डोरीले बाँधिएर बितेको जीवन भने २६ वर्ष पुगेको छ। गोठ र जुठेल्नोनजिक भुइँमा म्याट राखेर बसालिएका धर्मेन्द्रलाई झिँगाले घेर्न थालेपछि घरीघरी धपाउने कोसिस गर्छन्। धपाउँदै उनी हातले भुइँमा टेकेर जुरुक्क उठेर हिँड्न थाल्छन् तर, खुट्टामा बाँधिएको डोरीले उनलाई त्यही बसाल्न बाध्य बनाउँछ। नवलपरासीको सदरमुकाम परासीदेखि करिब २ किलोमिटर उत्तरतर्फ उनको घर छ। रामग्राम नगरपालिका१ सण्डा गाउँमा बस्ने धर्मेन्द्रको परिवारमा उनकी आमा, दाजु, भाउजू र भतिजा, भतिजी गरी ६ जना छन्। बाबु पहिल्यै नै बितिसकेका छन्। सुस्त मनस्थितिका उनीले घरीघरी चर्को आवाज निकाल्ने गर्छन्। बोल्न नसक्ने भएकाले दिसा, पिसाब बसेकै ठाउँमा गर्छन्। ७ ८ वर्षको उमेरसम्म बाबाआमा भन्ने गरेका थिए। त्यसपछि भने उनले उक्त शब्दसमेत निकाल्न सकेनन्। धर्मेन्द्रलाई खाना, नास्ता परिवारले खाने समयमै दिइने गरिएको छ। खाना आफैंले खाँदैनन्। अरूले नै खुवाइदिनुपर्छ। परिवारका एकजना उनैको हेरविचारमा खटिने गरेका छन्। लामो समयदेखि डोरीमा बाँधेर बसेका धर्मेन्द्रको स्याहार सुसार र माया दिनेमा यादव परिवारले कुनै कमी राखेको छैन। उनी परिवारका प्रिय छन्। उनको स्याहार सुसारमा सबैभन्दा बढी उनकी ६८ वर्षीय आमा मालतीदेवी खटिने गरेकी छन्। दिसा पिसाब गरेपछि आमाले नै उनका कपडा धोएर सफा गरिदिने गरेकी छन्। कहिलेकाहीँ त दिनमा ३४ पटक दिसा गर्छ। सफा गरेको कपडा सुकाउँदै धर्मेन्द्रकी आमा मालतीले भनिन्। परिवारका अन्य सदस्य घरको काम र अन्य काममा जानु परेका कारण उनको स्याहार सुसारमा सबैभन्दा बढी आमा नै खटिने गरेकी हुन्। उनका दाजु मनोजले अर्केको निजी गाडी चलाउँदै आएका छन्। म बाहिर गइराख्नुपर्छ। परिवारका अरूले घर र अन्य काम गर्नु परेका कारण आमा नै बढी भाइको सुसारमा खटिनु हुन्छ मनोजले भने, आफू घर हुँदा दिसा, पिसाव स्याहार्नेदेखि हेरविचार गर्दै आएको छु। २६ वर्षसम्म बाँधेर राख्नु पर्ने यादव परिवारका लागि रहर होइन बाध्यता हो। उनी ६ वर्षको पुगेपछि सिक्रीले बाँधिन थालियो। ६ वर्षको उमेरदेखि ८ वर्षको हुँदासम्म सिक्रीले बाँधेर राखिएको थियो। पछि सिक्री हटाएर डोरीले बाँधिएर राख्न थालियो। सिक्रीले खुट्टामा चोट पुगेको देखेपछि डोरीले बाँधिएको हो। धमेन्द्रका दाजु मनोजले भने। त्यसै छाडे जथाभावी हिँड्ने, कहिलेकाहीँ अरूलाई ढुंगासमेत हानिदिने र आँखा छलेर भाग्दिने गरेका कारण बाँध्नु परेको यादव परिवारको भनाइ छ। एक पटक डोरी फुकाइदियौं। केही घण्टा घरमै बसेको थियो। हामीहरू काममा व्यस्त भएका बेला एकाएक हरायो। खोज्दै जाँदा १ महिनापछि भारतको निचलौलबाट फेला पर्यो। त्यसपछि डोरी खोलेका छैनौं। यादव परिवारले भने। रातको समयमा उनलाई कोठामा लगेर खाटमा सुताइने गरिएको छ। परिवारले उनको औषधि उपचारमा ध्यान नदिएको पनि होइन। सानो छँदा धेरै औषधि गरे। तर, औषधिले केही नभएपछि बाध्य भएर बाँधेर राख्नु परेको परिवारको भनाइ छ।"
लुम्बिनीका चार जिल्लामा एकीकृत पोषण कार्यक्रम,"दाङ : लुम्बिनी प्रदेशका चार जिल्लामा पोषण सुधार कार्यक्रम सञ्चालनमा आएको छ । हेलेन केयर इन्टरनेशनलको सहयोगमा एकीकृत पोषण कार्यक्रम सुरु भएको हो । पहिलो चरणमा प्रदेशका चार जिल्ला दाङ, रुपन्देही, कपिलवस्तु र नवलपरासी एकीकृत पोषण कार्यक्रम सञ्चालन हुन लागेको हो । यो विषयमा बुधबार भालुवाङमा सरोकारवालाहरुसँग अन्तरक्रिया तथा छलफल गरिएको छ । कुपोषणको हिसाबले लुम्बिनी प्रदेश अत्यधिक कुपोषण हुने प्रदेशमा रहेको छ । राष्ट्रिय तथ्यांकमा कुपोषित बालबालिका ८ प्रतिशत रहेको भए पनि लुम्बिनीमा १६ दशमलन २ प्रतिशत कुपोषित भएको तथ्याङक छ । यसलाई आधार बनाएर कुपोषण न्यूनीकरण गर्न र प्रदेशमा कुपोषणको सुधार गर्न कार्यक्रम सञ्चालन गरिएको स्वास्थ्य मन्त्रालयका शाखा अधिकृत अमर बहादुर वलीले बताए । उनले पहिलो चरणमा प्रदेशका चार जिल्ला दाङ, रुपन्देही, कपिलबस्तु र नवलपरासी एकीकृत पोषण कार्यक्रम सञ्चालन भएको बताए । पहिले सुआहाराले पोषण सुधारका लागि १० वर्ष यस क्षेत्रमा काम गरेको थियो । त्यस पछि हेलेन केयर इन्टरेशनलले कार्यक्रम गर्नेगरी सुभारम्भ गरेको हो । प्रदेशको कुपोषण प्रतिसत घटाउने गरि कार्यक्रम केन्द्रित हुनेगरी कार्यक्रम सञ्चालन हुने कार्यक्रम संयोजक राज मण्डलले बताए । लुम्बिनीका चार जिल्लामा कुपोषित बालबालिका धेरै भएको हुँदा बालबालिका र महिलाको पोषणको क्षेत्रमा कार्यक्रम केन्द्रित गरिनेछ । कार्यक्रमको लक्ष्य कुपोषण रहित प्रदेश बनाउने रहेको छ । कार्यक्रममा सहभागि सरोकारवालाहरुले कुपोषण न्यूनीकरणमा सबै लाग्नुपर्ने बताएका छन् । उनीहरुले लुम्बिनीको तराईका जिल्लाहरुमा कुपोषण बढी देखिएको छ ।"
ब्राउनसुगरसहित बर्दियाबाट चारजना पक्राउ,बर्दिया : बढैयाताल गाउँपालिका७ बाट १ जना र सोही गाउँपालिका२ फुटाहाबाट ३ जना गरी ४ जनालाई अवैध लागुऔषध ब्राउनसुगर २४ ग्राम ९० मिलिग्रामसहित मंगलबार प्रहरीले पक्राउ गरेको छ । सोही गाउँपालिका७ बाट पक्राउ पर्नेमा बाँके कोहलपुर नगरपालिका१५ बस्ने २४ वर्षीय निरज कुमार थारु रहेका छन् । भे३ प २६९६ नम्बरको मोटरसाइकलमा सवार उनलाई जिल्ला प्रहरी कार्यालय बर्दिया र इलाका प्रहरी कार्यालय मैनापोखरबाट खटिएको प्रहरीले २२ ग्राम ५ सय ६० मिलिग्राम उक्त पदार्थसहित मंगलबार दिउँसो पक्राउ गरेको हो । यसैगरी बढैयाताल गाउँपालिका२ फुटाहाबाट पक्राउ पर्नेमा सोही गाउँपालिका१ ठूलो डाँफे बस्ने २२ वर्षीय रवी रसाईली समेत ३ जना रहेका छन् । प्रदेश २०३०१५ प ००९४ नम्बरको स्कुटरमा सवार उनीहरूलाई प्रहरी चौकी जमुनीबाट खटिएको प्रहरीले १ ग्राम ५ सय ३० मिलिग्राम उक्त पदार्थसहित मंगलबार साँझ पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
"पूर्वसुरक्षाकर्मी नै रुस पठाउने प्रमुख एजेण्ट, सेना र प्रहरी पहिलो रोजाइ","काठमाडौं : अवैधरूपमा नेपालीलाई रुस पठाउने प्रमुख एजेण्ट पूर्व सुरक्षाकर्मी भएको खुलेको छ। पूर्वसुरक्षाकर्मी समेत रहेका उदयपुरका ४२ वर्षीय हरिबहादुर विश्वकर्माले हालसम्म १८ जनालाई रुस पठाइसकेको प्रहरीले जानकारी दिएको छ। काठमाडौंका विभिन्न स्थानबाट पक्राउ परेका १२ जनालाई सार्वजनिक गर्दै काठमाडौं प्रहरी परिसर काठमाडौंले उक्त गिरोहमा पूर्व सुरक्षाकर्मीहरू समेत रहेको खुलाएको हो। परिसरका प्रमुख एवं एसएसपी भुपेन्द्रबहादुर खत्रीले पूर्व सुरक्षाकर्मीहरूले नै नेपालीहरूलाई अवैधरूपमा रुस पठाउने गरेको बताए। 'रुस पठाउने प्रमुख एजेण्ट नै पूर्व सुरक्षाकर्मी रहेको खुलेको छ। राम्रो आम्दानीको प्रभलोभनमा रुस जानेहरू पनि पूर्व सुरक्षाकर्मीहरू नै बढी छन्,' एसएसपी खत्रीले भने। रुसयुक्रेन युद्ध सुरु भएपछि हातहतियारबारे जानकारसमेत रहेका पूर्व सुरक्षाकर्मीहरू त्यसतर्फ जाने गरेको उनको भनाइ छ। पक्राउ परेकाहरूमध्ये तीन जना प्रमुख एजेण्ट रहेको प्रहरीको भनाइ छ। जसमा हरिबहादुर विश्वकर्मा, सुजाता दाहाल र गोकर्ण अर्याल छन्। प्रहरीले सुजाताको कार्यालयबाट १४ लाख १८ हजार ५ सय नगद र २७ थान पासपोर्ट बरामद गरेको थियो। त्यस्तै पक्राउ परेका अर्का व्यक्ति ईश्वर अधिकारीको कार्यालयबाट १३ लाख ४२ हजार नगद, १६ थान पासपोर्ट, एक थान ल्यापटप, एक थान प्रिन्टर र ७ थान मोबाइल बरामद गरिएको एसएसपी खत्रीले बताए। उनीहरूले रुस जानेहरूसँग ७ देखि १२ लाख असुल्ने गरेको प्रहरीको भनाइ छ। रुस पठाइएका अधिकांश भिजिट भिसामा युएई पठाइ त्यहाँबाट रुस पठाइएको पाइएको छ। कतिपय भारतको बाटोबाट स्थलमार्ग हुँदै पनि रुस जानेहरू भेटिएको एसएसपी खत्रीले बताए। उनले अहिलेको पक्राउ परेकाहरूको संख्या प्रारम्भिक रूपमात्र भएको बताए। 'अहिले पक्राउ परेकाहरू संख्या प्रारम्भिक रूपमात्र हो। योभन्दा बिगर पिक्चार आउन बाँकी छ। प्रहरीले त्यसको अनुसन्धान गरिरहेको छ,' एसएसपी खत्रीले पत्रकार सम्मेलनमा भने। टेकुस्थित काठमाडौं प्रहरी परिसरमा पक्राउ परेका १२ जनालाई सार्वजनिक गरिएको थियो। पक्राउ पर्नेमा उदयपुरका ४२ वर्षीय हरिबहादुर विश्वकर्मा, काठमाडौं जोरपाटीका २७ वर्षीय सन्तोष रोका, सिन्धुपाल्चोकका २३ वर्षीय मनिष न्यौपाने, काठमाडौंका २३ वर्षीय रोजल महर्जन, काठमाडौं बुढानिलकण्ठका ३१ वर्षीय क्षितिज गिरी र सिरहाका १९ वर्षीय दिपेन परियार रहेका छन्। त्यस्तै काभ्रेका २९ वर्षीय सुबास लामा, चितवनका २५ वर्षीय गोकर्ण अर्याल, बाराका २४ वर्षीय सन्तोष नेपाल, ओखलढुंगाका २५ वर्षीया सुजाता दाहाल, लमजुङका ३५ वर्षीय ईश्वर अधिकारी र दाङका ३८ वर्षीय द्रोण डाँगी रहेका छन्।"
स्रोत नखुलेको रकम र गरगहनासहित भारतीय पक्राउ,"धुलिखेल : काभ्रेपलाञ्चोक जिल्लाको बनेपाबाट खरिदको स्रोत नखुलेका गरगहना र रकमसहित एक जनालाई पक्राउ गरिएको छ । ठूलो परिमाणमा सुन तथा चाँदी गाली बिक्री गरेको भन्ने सूचनाका आधारमा प्रहरीले बनेपा नगरपालिका७ वकुटोलस्थित एक घरमा डेरा गरी बस्ने भारतको महाराष्ट्र प्रदेश साङ्ली जिल्लाका ३९ वर्षीय सचिन विभुतेलाई पक्राउ गरेको हो । इलाका प्रहरी कार्यालय बनेपाका प्रमुख प्रहरी नायब उपरीक्षक लालध्वज सुवेदीका अनुसार बिल नभएको सुन दुई सय ३५ दशमलव नौ ग्राम, एक हजार नौ सय एक दशमलव २६ ग्राम चाँदी, नेरु पाँच लाख ७६ हजार र भारु २२ हजार बरामद गरिएको हो । निजबाट सुन जोख्ने तराजु, एभरेष्ट बैंक र नेपाल एसबिआई बैंकको चेकबुक, दुई थान मोबाइल फोन सेट पनि बरामद भएको छ । रासस"
बाजुरामा बाटोमै बच्चा जन्मिएपछि,"बाजुरा : बाजुराको बूढीनन्दा नगरपालिकाकी एक महिलाले सुत्केरी हुन स्वास्थ्य संस्था जाने क्रममा बीच बाटोमा बच्चा जन्माएकी छन् । बूढीनन्दा४ कुरुकी ३१ वर्षीया पानसरा रोकायाले सुत्केरी व्यथा लागेपछि स्वास्थ्य संस्था जाने क्रममा बाटोमै छोरी जन्माएकी हुन् । सुत्केरी व्यथा लाग्ने वित्तिकै रोकाया एक्लै मंगलबार आधारभूत स्वास्थ्य केन्द्र कुरु जाँदै गर्दा बाटोमा छोरी जन्माएकी स्वास्थ्य केन्द्रकी प्रमुख धर्मा चदाराले जानकारी दिइन् । उनले भनिन्, 'आफू स्वास्थ्य चौकी जाँदै गर्दा बाटोमा सुत्केरी व्यथा लागेको अवस्थामा रोकायालाई देखेपछि सहयोग गरेकी थिएँ ।' रोकायालाई बच्चा जन्माइसकेपछि अत्यधिक रक्तस्राव भएकाले बाटोबाट उद्धार गरी स्वास्थ्य चौकी लिएको चदाराले बताइन् । उनीसँग अरु कोही आफन्त नभएको भन्दै एक्लै स्वास्थ्य चौकी आउँदै गर्दा व्यथा लागेपछि बाटोमा बच्चा जन्माएकी उनको भनाइ छ। रोकायाका यसअघि एक छोरा र एक छोरी छन् । उनले तीनै सन्तान बाटोमै जन्माएकी छन् । बाजुरामा रोकाया मात्र नभइ धेरै आमा बाटोमै बच्चा जन्माउन बाध्य छन् । केही महिना पहिला काँडाकी ३२ वर्षीया उज्जली सुनारले पनि बाटोमै छोरी जन्माएकी थिइन् । 'जिल्लाको गौमूल गाउँपालिका३ माझपालीकी २१ वर्षीया भाँग्य चदारा,हिमाली गाउँपालिका१ बामुकी नानी रोकाया, हिमाली२ नातिखोलाकी २३ वर्षीया पार्वती बुढा, स्वामीकार्तिक खापर गाउँपालिका१ मुक्तिकोटकी ३५ वर्षीया कार्तिका विकलागयत पनि स्वास्थ्य संस्था जाँदै गर्दा व्याथा लागेपछि बाटोमै नवजात शिशु जन्माएका केही उदाहरण हुन्,'रुगिन चौकीमा कार्यरत बिमला पाण्डेले भने । उनका अनुसार यी केही उदाहरण मात्र भएको जनाउँदै बाजुराका दुर्गम गाउँका बाटो र घरमा सुत्केरी हुनेको सङ्ख्या धेरै रहेका छन् । बाजुरामा चार वर्षयता १२ जना सुत्केरीको मृत्यु भइसकेको छ । गर्भवती भएपछि नियमित गर्भजाँचको कमि र समयमै सुत्केरी गराउन स्वास्थ्य संस्था नपुगाउँदाको परिणाम रहेको बडिमालिका नगरपालिकाका स्वास्थ्य शाखा प्रमुख टेकबहादुर खड्काले बताए । सुत्केरी भएको बेला आराम नगर्ने,पोसिलो खानेकुरा नखाने,कडा परिश्रम गर्नेलगायत कारणले सुत्केरी महिलाले ज्यान गुमाउने गरेको उनले राससलाई बताए। बाजुरामा बाटोमा सुत्केरी हुनेको यकिन तथ्याङ्क नभए पनि एक महिना एकदेखि दुईजना महिला बाटोमै सुत्केरी हुने गरेका खड्काले जानकारी दिए । सरकारले हवाई उद्धार कार्यक्रम सञ्चालन गर्दा पनि सुत्केरी महिला मर्ने क्रम नरोकिएको उनको भनाइ थियो । बाजुराका आमाहरुको प्रजनन् स्वास्थ्य निकै दयनीय अवस्थामा रहेको खड्काको भनाइ छ । कडा परिश्रम,धेरै र कम उमेरमा बच्चा जन्माउनु, स्वास्थ्य सेवा पहुँचबाट बञ्चित,पौष्टिक आहारको कमीलगायत कारणले सुत्केरीको ज्यान जोखिम पर्ने गरेको उनले जानकारी दिए।"
"नेपालीलाई रुस पठाउने १२ जनालाई सार्वजनिक गर्दै प्रहरीले भन्यो लहरो लामो छ, तानिँदै जान्छ","काठमाडौं : अवैधरूपमा नेपालीलाई रुस पठाउने १२ जनालाई प्रहरीले सार्वजनिक गरेको छ। काठमाडौंको विभिन्न क्षेत्रबाट पक्राउ गरेका उनीहरूलाई बुधबार काठमाडौं प्रहरी परिसरले सार्वजनिक गरेको हो। पक्राउ पर्नेमा उदयपुरका ४२ वर्षीय हरिबहादुर विश्वकर्मा, काठमाडौं जोरपाटीका २७ वर्षीय सन्तोष रोका, सिन्धुपाल्चोकका २३ वर्षीय मनिष न्यौपाने, काठमाडौंका २३ वर्षीय रोजल महर्जन, काठमाडौं बुढानिलकण्ठका ३१ वर्षीय क्षितिज गिरी र सिरहाका १९ वर्षीय दिपेन परियार छन्। त्यस्तै काभ्रेका २९ वर्षीय सुबास लामा, चितवनका २५ वर्षीय गोकर्ण अर्याल, बाराका २४ वर्षीय सन्तोष नेपाल, ओखलढुंगाका २५ वर्षीया सुजाता दाहाल, लमजुङका ३५ वर्षीय ईश्वर अधिकारी र दाङका ३८ वर्षीय द्रोण डाँगी छन्। पक्राउ परेकामध्ये सुजाताको कार्यालयबाट १४ लाख १८ हजार ५ सय नगद र २७ थान पासपोर्ट बरामद गरिएको छ भने ईश्वर अधिकारीको कार्यालयबाट १३ लाख ४२ हजार नगद, १६ थान पासपोर्ट, एक थान ल्यापटप, एक थान प्रिन्टर र ७ थान मोबाइल बरामद गरिएको काठमाडौं प्रहरी परिसरका प्रमुख एसएसपी भुपेन्द्रबहादुर खत्रीले जानकारी दिए। पक्राउ परेकामध्ये हरिबहादुर विश्वकर्मा, सुजाता दाहाल र गोकर्ण अर्याल माथिल्लो तहका एजेण्ट रहेको प्रहरीको भनाइ छ। उनीहरूले सामाजिक सञ्जालसहित विभिन्न माध्यमबाट राम्रो आम्दानीको प्रलोभन देखाएर रुस पठाउने गरेको प्रहरीको अनुसन्धानबाट खुलेको छ। पूर्व सुरक्षाकर्मीसमेत रहेका हरि एक्लैले हालसम्म १८ जनालाई रुस पठाएको पाइएको एसएसपी खत्रीले बताए। उनीमार्फत् थप ११ जना रुस जाने क्रममा रहेको प्रहरीको अनुसन्धानबाट खुलेको छ। पीडितहरूले ७ देखि १२ लाख रुपैयाँ तिरेर रुस जाने गरेको प्रहरीको भनाइ छ। रुस पठाइएका अधिकांश भिजिट भिसामा युएई गएको र त्यहाँबाट रुस पठाइएको पाइएको छ। कतिपय भारतको बाटोबाट स्थलमार्ग हुँदै पनि रुस जानेहरू भेटिएको एसएसपी खत्रीले बताए। उनले अहिलेको पक्राउ परेकाहरूको संख्या प्रारम्भिक रूपमात्र भएको बताए। लहरो विस्तारै तानिँदै जाने उनको भनाइ छ। 'अहिले पक्राउ परेकाहरू संख्या प्रारम्भिक रूपमात्र हो। योभन्दा बिग्गर पिक्चर आउन बाँकी छ। प्रहरीले त्यसको अनुसन्धान गरिरहेको छ,' एसएसपी खत्रीले पत्रकार सम्मेलनमा भने।"
बारबर्दिया नगरसभा सदस्यको हृदयघातबाट मृत्यु,गुलरिया : बारबर्दिया नगरपालिकाकी नगरसभा सदस्यको मृत्यु भएको छ । बारबर्दिया नगरपालिका वडा नम्बर ८ की वडा सदस्य समेत रहेकी खम्मा विकको मंगलबार राति निधन भएको हो । सदस्यको निधन भएका कारण बुधबार बारबर्दिया नगरपालिकाले मातहतका सबै शाखा र वडा कार्यालय बन्द गरिएका छन् । विकको हृदयघातका कारण निधन भएको बुझिएको बारबर्दिया नगरपालिकाका प्रमुख प्रशासकय अधिकृत धर्मराज न्यौपानेले जानकारी दिए । विकको आजै अन्त्येष्टि हुने जनाइएको छ ।
स्वास्थ्यचौकी भवन अलपत्र,"धनकुटा : समयमै हस्तान्तरण भइदिएको भए यतिबेला फाक्सिव स्वास्थ्यचौकी नयाँ भवनबाट सञ्चालन हुन्थ्यो। तर, अहिलेसम्म हस्तान्तरण नहुँदा उक्त स्वास्थ्यचौकी पुरानो भवनबाट सञ्चालन भइरहेको छ। निर्माण सम्पन्न भएको लामो समय बित्दासमेत स्वास्थ्यचौकीको नयाँ भवन हस्तान्तरण भएको छैन। जसको कारण नयाँ भवन प्रयोगहीन अवस्थामा रहेको छ। साँगुरीगढी गाउँपालिका४ फाक्सिवमा निर्माण भएको उक्त भवन रंगरोगनले चिटिक्क परेको छ। कम्पाउन्डले घेरिएको छ। गेटमा ताला झुन्डिएको छ। कम्पाउन्डमा सोलार प्यानलसमेत जडान गरिएको छ। भवन प्रयोगमा ल्याउँदा सेवाग्राहीले सहज रूपमा सेवा पाउन सक्छ। सहिदभूमि गाउँपालिका१ सफाइधापस्थित छिन्ताङधाप स्वास्थ्यचौकीको भवन निर्माण सम्पन्न भइसकेको छ। तर, हालसम्म पनि हस्तान्तरण नहुँदा पुरानो जीर्ण भवनमा स्वास्थ्यचौकी सञ्चालनमा रहेको छ। पुरानो जीर्ण भवनको छेवैमा नयाँ भवन निर्माण भए तापनि प्रयोग गर्न नपाउँदा सेवा प्रवाहमा असहज भएको धाप स्वास्थ्य चौकी इञ्चार्ज सुमित रामले बताए। फाक्सिव र छिन्ताङधाप स्वास्थ्यचौकी त उदाहरण मात्र हुन्। यी दुईबाहेक अन्य तीनवटा स्वास्थ्यचौकी पनि निर्माण सम्पन्न भइसकेका छन्। तर, हस्तान्तरण नहुँदा प्रयोग हुन सकेका छैनन्। सघन सहरी तथा भवन निर्माण आयोजना धनकुटाले साँगुरीगढी गाउँपालिकाको खुवाफोक स्वास्थ्यचौकी र फाक्सिव स्वास्थ्यचौकी, महालक्ष्मी नगरपालिकाको मूर्तिढुंगा स्वास्थ्यचौकी, मारेककटहरे स्वास्थ्यचौकी र डाँडागाउँ स्वास्थ्यचौकी, सहिदभूमि गाउँपालिकाको छिन्ताङधाप स्वास्थ्यचौकी, पाख्रिवास नगरपालिकाको सान्ने स्वास्थ्यचौकी, छथरजोरपाटी गाउँपालिकाको हात्तीखर्क स्वास्थ्यचौकी र धनकुटा नगरपालिकाको भीरगाउँ स्वास्थ्यचौकी गरी ९ स्वास्थ्यचौकीको भवन निर्माण सुरु गरेको थियो। तीमध्ये खुवाफोक, फाक्सिव, भीरगाउँ, छिन्ताङ र सान्ने स्वास्थ्यचौकी भवन निर्माण सम्पन्न भइसकेका छन् भने डाँडागाउँ, मूर्तिढुंगा, मारेककटहरे, हात्तीखर्कको स्वास्थ्यचौकी भवन निर्मार्णाधीन अवस्थामा छन्। यी स्वास्थ्यचौकी भवनको भौतिक प्रगति ७५ देखि ८० प्रतिशतसम्म भएका छन्। काठमाडौंको विरुवा कन्स्ट्रक्सन प्रालिले दुई भिन्दाभिन्दै ठेक्कामा निर्माणको जिम्मा पाएको थियो। पहिलो ठेक्काअन्तर्गत खुवाफोक, फाक्सिव, डाँडागाउँ, मारेककटहरे र मूर्तिढुंगा स्वास्थ्यचौकी भवन थियो। उक्त कम्पनीले २०७६ मंसिर १३ गते ठेक्का सम्झौता गरेको थियो भने ठेक्काको म्याद २०७७ फागुन १२ गतेसम्म रहेको थियो। तर, तोकिएको समयभित्र निर्माण सम्पन्न नभएपछि २०८० असार ३० गतेसम्म पुनः म्याद थप गरिएको थियो। ठेक्काको कुल लागत ११ करोड ११ लाख ६७ हजार २ सय ७३ रुपैयाँ थियो। यो ठेक्काअन्तर्गत खुवाफोक, फाक्सिव स्वास्थ्यचौकी भवन निर्माणको काम मात्रै सम्पन्न भएको छ भने डाँडागाउँ, मारेककटहरे र मूर्तिढुंगा स्वास्थ्यचौकी भवनको काम अझैं सम्पन्न हुन सकेको छैन। दोस्रो ठेक्काअन्तर्गत भीरगाउँ, हात्तीखर्क, छिन्ताङधाप र सान्ने स्वास्थ्यचौकी भवन रहेको थियो। ठेक्काको कुल लागत ८ करोड ५८ लाख ५६ हजार १ सय ५८ रहेको छ। २०७६ मंसिर १० गते सम्झौता भएको यो ठेक्काको म्याद २०७७ फागुन १२ गतेसम्म रहेको थियो। तर, समयमै काम सम्पन्न नभएपछि २०८० असार ३० गतेसम्म म्याद थप गरिएको थियो। यो ठेक्काअन्तर्गत भीरगाउँ, छिन्ताङधाप र सान्ने स्वास्थ्यचौकी निर्माणको काम सम्पन्न भइसकेको छ भने हात्तीखर्क स्वास्थ्यचौकी निर्माणको काम बाँकी रहेको छ। स्वास्थ्य चौकी भवन निर्माणको काम सम्पन्न नहुँदा जीर्ण भवनबाट स्वास्थ्य सेवा प्रवाह भइरहेका छथरजोरपाटी गाउँपालिका१ स्थित हात्तिखर्क स्वास्थ्यचौकी व्यवस्थापन समितिका अध्यक्ष गोविन्द लिम्बुले बताए। वडा नं १ का निर्वाचित वडाध्यक्षसमेत रहेका लिम्बूले नयाँ भवन निर्माण सम्पन्न नहुँदा सेवाग्राहीले सास्ती पाएको बताए। निर्माण छिटो सक्न सम्बन्धित कार्यालयमा पुगेर पटकपटक कुरा गरेको समेत उनले बताए।"
कवाडी गोदाम आगलागीमा मृत्यु हुनेको संख्या २ पुग्यो,"विराटनगर : विराटनगरको कवाडी गोदाममा आगलागीमा परेर मृत्यु हुनेको संख्या २ पुगेको छ। एक जनाको उपचारका क्रममा र एक जनाको घटनास्थलमै मृत्यु भएको हो। आगलागीमा परेर विराटनगर७ का ३२ वर्षीय दीपक मण्डलको मृत्यु भएको प्रहरीले जनाएको छ। उनलाई गम्भीर घाइते अवस्थामा उद्धार गरेर उपचारका लागि न्युरो अस्पताल लगिएको थियो। उपचारकै क्रममा मृत्यु भएको हो। एक जनाको जलेर मृत्यु भएको अवस्थामा घटनास्थलमा शव फेला परेको छ। शवको पहिचान खुलेको छैन। मृतक महिला कि पुरुष भनेर छुट्टाउन पनि नसकिएको प्रहरीले जनाएको छ। उद्धारकर्ताहरूका अनुसार आगलागी भइरहेको गोदामभित्र आगोले जलिरहेको देखिन्थ्यो। तर, आगो नियन्त्रणमा समस्या भएपछि उद्धार गर्न नसक्दा जलेर त्यहीँ मृत्यु भएको हो। विराटनगर महानगरपालिका७ सातघुम्तीमा रहेको कवाडी पसलमा बुधबार दिउँसो २:१५ बजेतिर आगलागी सुरु भएको हो। आगलागीमा परेकामध्ये ५ जनालाई उद्धार गरेर उपचारका लागि लगिएको थियो। अन्य घाइतेमध्ये विराटनगर६ की अन्दाजी ६० वर्षीया रीता सरदार, विराटनगर६ की अन्दाजी ६५ वर्षीय सुशीला पासवान, मोरङको कटहरी गाउँपालिका६ की अन्दाजी ३० वर्षीया पिंकी कामतको न्युरोमा र विराटनगर६ का अन्दाजी ५८ वर्षीय किशोर कामतको कोसी अस्पतालमा उपचार भइरहेको छ। प्रहरीका अनुसार उपचाररतमध्ये रीता र सुशीलाको अवस्था गम्भीर छ। कवाडी गोदाममा लागेको आगो अझैसम्म नियन्त्रणमा आउन नसकेको प्रहरीले जनाएको छ। प्रहरीका अनुसार विभिन्न ठाउँबाट आएका दमकल र स्थानीयको सहयोगमा आगो नियन्त्रणको प्रयास भइरहेको छ। आगलागीको कारण खुल्न सकेको छैन।"
आरती साहका श्रीमानलाई थुनामा पठाउन सर्वोच्चको आदेश,"जनकपुरधाम : सर्वोच्च अदालतले आरती साहका श्रीमान मोतिबाबु साहलाई थुनामा पठाउने आदेश गरेको छ। सर्वोच्चका न्यायाधीश नहकुल सुवेदी र तिलप्रसाद श्रेष्ठको संयुक्त इजलासले उच्च अदालतको आदेश उल्ट्याउँदै बुधबार आरतीका श्रीमान मोतीबाबुलाई थुनामा पठाउने आदेश दिएको हो। गत जेठ ७ गते आफ्नै घर जनकपुरधाम उपमहानगरपालिका ९ थापा चोकमा आरती मृत फेला परेकी थिइन्। माइती पक्षले आरतीको हत्या श्रीमान र ससुराले दाइजोको निहुँमा गरेको आरोप लगाएर मुद्दा दर्ता गरेको थियो। आरतीको हत्या गरेको भन्दै उनका श्रीमान र ससुरालाई कडा कारबाही गर्न माइती पक्षले लामो समयदेखि आन्दोलन गर्दै आएको थियो। आरतीका आमा, बुबा र बहिनी विगत ६ महिनादेखि काठमाडौंको माइतीघरमा धर्ना बसेका छन्। धर्ना बस्दा पनि सरकारले न्याय दिन नसकेपछि मधेश प्रदेशका पूर्वन्यायाधिवक्ता दीपेन्द्र झाले सर्वोच्चमा रिट दिएका थिए। उक्त रिटमा आज बहसपछि आरतीको श्रीमानलाई थुनामा पठाउने आदेश दिएको हो। झाले सामाजिक सञ्जालमा लेखेका छन्, सबैमा खुसीको खबर। आरती साहको मुद्दामा लामो बहसपश्चात्त उनका पति मोतीबाबु साहलाई सम्मानित सर्वोच्च अदालतले थुनामा पठाउने आदेश गरेको छ। आरती साह मुद्दामा आंशिक सफलता।' आरतीको हत्या भएको भन्दै माइती पक्षले जिल्ला प्रहरी कार्यालय धनुषामा जाहेरीसमेत दिएको थियो। त्यसपछि प्रहरीले आरतीका श्रीमान मोतीबाबु र ससुरा मदनमोहन ब्याहुत सुडीलाई पक्राउ गरी अनुसन्धान पनि गरेको थियो। उनीहरुविरुद्ध जिल्ला अदालत धनुषामा जिल्ला सरकारी वकिल कार्यालयले असार १ मा ज्यान सम्बन्धी मुद्दा दायर गरेको थियो। अदालतले आरतीका पति र ससुरालाई पुर्पक्षका लागि थुनामा पनि पठाएको थियो। तर, उच्च अदालत जनकपुरधामको आदेशपछि आरतीका पति र ससुरा रिहा भए। त्यसपछि आरतीका आमा, बुबा र बहिनी काठमाडौं पुगेर धर्ना बसेका थिए।"
"विराटनगर आगलागी : ४० लाख बराबरको क्षति, घाइतेलाई काठमाडौं लगियो","विराटनगर : विराटनगरको कवाडी गोदाममा बुधबार दिउँसो आगलागी हुँदा ४० लाख बराबरको क्षति भएको प्रारम्भिक अनुमान छ। विराटनगर महानगरपालिका७ रातघुम्तीमा अन्जुला कवाडी र रिया ट्रेडर्स नामको कवाडी गोदाममा आगो लागेको हो। गोदाममा रहेका कवाडीका सामानहरू आगोले जलेर ध्वस्त हुँदा २५ लाख रूपैयाँ बराबरको क्षति भएको प्रहरीको अनुमान छ। प्रहरीका अनुसार गोदामनजिक रहेको नरेश राठी र महेश राठीको घरको कोठामा रहेका १० वटा एसी, झ्यालका पल्लालगायत आगोले जल्दा १५ लाख बराबरको क्षति भएको जनाइएको छ। मोरङ प्रहरीका प्रवक्ता डीएसपी रन्जनकुमार दाहालले आगलागी हुँदा कवाडी गोदाम र छेउमा रहेका घरमा गरेर ४० लाख बराबरको क्षति भएको जानकारी दिए। उनका अनुसार घटनाका बारेमा प्रहरीले थप बुझ्दै छ। बुधबार दिउँसो २:१५ बजेतिर सुरु भएको आगो विभिन्न ठाउँबाट आएका दमकल, स्थानीय, प्रहरीसमेतको सहयोगमा साँझ ५ बजेतिर पूर्णरूपले नियन्त्रणमा लिइएको थियो। आगलागीमा परेर २ जनाको मृत्यु भएको छ। एक जनाको उपचारका क्रममा र एक जनाको घटनास्थलमै मृत्यु भएको हो। आगलागीमा परेर विराटनगर७ का अन्दाजी ४० वर्षीय दीपक मण्डलको मृत्यु भएको प्रहरीले जनाएको छ। उनलाई गम्भीर घाइते अवस्थामा उद्धार गरेर उपचारका लागि न्युरो अस्पताल लगिएको थियो। उपचारकै क्रममा मृत्यु भएको हो। मृतक मण्डल कवाडी गोदामका सञ्चालक भएको बताइए पनि प्रहरीले पुष्टि गरिसकेको छैन। जलेर मृत्यु भएको अवस्थामा एक जना महिलाको शव घटनास्थलमा फेला परेको छ। मृतकको पहिचान खुलेको छैन। उद्धारकर्ताहरुका अनुसार आगलागी भइरहेको गोदामभित्र आगोले जलिरहेको देखिन्थ्यो। चिच्याइरहँदा पनि आगो नियन्त्रणमा समस्या भएपछि उद्धार गर्न नसक्दा जलेर त्यहीँ मृत्यु भएको हो। दुवै शवलाई कोसी अस्पतालमा राखिएको छ। आगलागीमा परेर घाइते भएकामध्ये ५ जनालाई उद्धार गरेर उपचारका लागि लगिएको थियो। तीमध्ये दीपकको उपचारका क्रममा मृत्यु भएको दाहालले बताए। आगोले जलेर विराटनगर६ की अन्दाजी ६० वर्षीया रीता सरदार, अन्दाजी ६५ वर्षीय सुशीला पासवान, ५८ वर्षीय किशोर कामत र मोरङको कटहरी गाउँपालिका६ की अन्दाजी ३० वर्षीया पिंकी कामत घाइते भएका छन्। घाइतेमध्ये रीता र सुशीलाको अवस्था गम्भीर छ। घाइतेहरूई थप उपचारका लागि काठमाडौंस्थित कीर्तिपुर वर्न अस्पताल लगिएको छ। नेपाली सेनाको स्काई ट्रकमार्फत् सबै घाइतेलाई साँझ काठमाडौं लगिएको हो। आगोले जलेर दुईवटा बाख्रा पनि मरेको प्रहरीले जनाएको छ। गोदामभित्र कामदारहरू काम गरिरहेको अवस्थामा एक्कासि आगो लागेको जनाइएको छ। निस्किने मुख्य गेटबाटै आगो लागेका कारण कामदारहरू बाहिर निस्किन नपाउँदा मानवीय क्षति हुन पुगेको प्रारम्भिक अनुसन्धानबाट खुलेको छ।"
नेपालीलाई क्यासिनो प्रवेश गर्न भारतीय आधार कार्ड बनाइ दिने तीनजना पक्राउ,"काठमाडौं : नेपाली नागरिकलाई क्यासिनो प्रवेश गर्न भारतीय आधार कार्ड बनाइदिने तीनजना पक्राउ परेका छन्। पक्राउ पर्नेमा दोलखाका ४७ वर्षीय गोविन्द खडका,ओखलाढुंगाका ३९ वर्षीय नविन राई र रुपन्देहीका २५ वर्षीय विनोद न्यौपाने रहेको काठमाडौं उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले जानकारी दिए। काठमाडौं उपत्यकाभित्र भएका क्यासिनोमा हुने विभिन्न अपराधिक गतिविधिमाथि निगरानी गर्ने क्रममा क्यासिनो प्रवेश गराइ खेलाउने प्रयोजनका लागि भारतीय कागजातहरू बनाइदिने गरेको खुलेको हो। क्यासिनोहरूमा विभिन्न अपराधिक गतिविधि हुने गरेको भेटिएपछि प्रहरीले निगरानी बढाएको थियो। सोही क्रममा उनीहरू पक्राउ परेका हुन्। पक्राउ परेकामाथि थप अनुसन्धान भइरहेको प्रहरीले जनाएको छ।"
'एनसेलको सेयर खरिदबिक्री शंकास्पद भएकाले व्यवस्थापकलाई अर्थसमितिमा बोलाएर जानकारी लिनुपर्छ',काठमाडौं : एनसेल आजियटा लिमिटेडले नेपालको विद्यमान कानुनी प्रावधानभित्र रहेरै सेयर किनबेच हुने जनाएको छ । नेपाल दूरसञ्चार प्राधिकरणलाई पत्र पठाउदै एनसेलले कानूनी प्रक्रिया पालना गरेर सबै काम गर्ने जनाएको हो । सिंहदरबारमा बुधबार बसेको प्रतिनिधिसभाअन्तर्गतको अर्थसमिति बैठकमा दूरसञ्चार प्राधिकरणका अध्यक्ष पुरुषोत्तम खनालले शेयर खरिदबिक्रीसम्बन्धी कागजात सङ्कलनको क्रममा रहेकाले चाँडै जवाफ दिने पत्र एनसेलबाट प्राप्त भएको जानकारी दिए। शेयर खरिदबिक्रीबारे एनसेलसँग जानकारी माग गरिएकामा त्यसको जवाफ प्राप्त भएको उनले बताए । एनसेलको शेयर खरिदबिक्रीबारे जानकारी मागसहित प्राधिकरणले मङ्सिर १५ गते पत्राचार गरेको थियो भने मङ्सिर १९ गते त्यसको जवाफ प्राप्त भएको खनालले बताए । एनसेलको शेयर खरिदबिक्री शङ्कास्पद देखिएमा प्राधिकरणले थप छानबिन गर्ने उनले बताए । त्यस्तै खनालले विभिन्न दुरसञ्चार सेवा प्रदायकसँग असुलउपर गर्न बाँकी रहेको वक्तौता तीन महिनाभित्र बुझाउन भनिएको जानकारी दिए। समिति बैठकमा सांसदहरुले एनसेल प्रकरणमा व्यवस्थापकलाई नै बोलाएर जानकारी लिनुपर्ने धारणा राखेका छन् । समिति सदस्य डा स्वर्णिम वाग्लेले एनसेलको व्यवस्थापनलाई अर्थसमितिमा बोलाएर जानकारी माग्नुपर्ने बताए । एनसेलका नेपाली मूलका साझेदारलाई समितिमा बोलाएर यस विषयमा अर्थसमितिले पत्र काट्नुपर्ने उनको भनाइ छ । त्यस्तै समिति सदस्य ज्ञानेन्द्र बहादुर कार्कीले एनसेल खरिदबिक्री प्रकरण निकै गम्भीर रहेको भन्दै गम्भीर छानबिन गरिनुपर्ने धारणा राखे । उनले एनसेलका विषयमा देखिएका समस्या सदाका लागि समाधान गर्ने दिशातर्फ लाग्नुपर्ने बताए। त्यस्तै अन्य समिति सदस्यहरुले एनसेलको सेयरकारोबारबारे राज्यका निकायलाई जानकारी नहुनु लज्जास्पद भएको भन्दै यस विषयमा राज्यका निकायले गम्भीर भएर अनुसन्धान थाल्नुपर्ने सुझाव दिएका थिए ।
चुरे दोहन तथा वन फडानी नियन्त्रण गर्न माग,"सिरहा : चुरे क्षेत्रबाट अवैधरूपमा गिट्टी, बालुवा उत्खनन तथा वन फडानी गरी काठ तस्करी हुने गरेको भन्दै नेपाली कांग्रेस सिरहाले जिल्ला प्रशासन कार्यालय सिरहामार्फत प्रदेश सरकार र केन्द्र सरकारको ध्यानाकर्षण गराएको छ । मङ्गलबार पत्रकार सम्मेलन गरेर कांग्रेस जिल्ला समितिले कानुनविपरीत स्थानीय तह र प्रहरी प्रशासनसमेतको मिलेमतोमा खुलेआम तस्करी भइरहेको आरोप लगाएको हो । कांग्रेस जिल्ला समिति सभापति रामचन्द्र यादवले जिल्लामा हुने गरेका अवैध गतिविधि तत्काल नियन्त्रण नगरिए आन्दोलन गर्ने चेतावनी दिए। 'नेपालभारत खुला सिमानाबाट सङ्गठितरूपमा तस्करी हुने गरेको छ, चुरेको दोहन रोकिएको छैन', सभापति यादवले भने, 'अवैध गतिविधिलाई नियन्त्रण गर्न हामी सरकारसँग माग गर्दछौ ।' त्यसैगरी सिरहा कांग्रेसले धान, सागसब्जी तथा फलफूलको उचित मूल्य निर्धारण गरी बजारीकरण गर्न, समयमै मलखाद तथा बीउबिजन उपलब्ध गराउन माग गरेको छ । रासस"
"विराटनगरको कवाडी गोदाममा आगलागी : एकजनाको मृत्यु,चार घाइते","विराटनगर : विराटनगरमा रहेको एउटा कवाडी गोदाममा आगलागी हुँदा एकजनाको मृत्यु भएको छ भने चारजना घाइते भएका छन् । विराटनगर महानगरपालिका७ सातघुम्तीमा रहेको कवाडी पसलमा बुधबार दिउँसो २:१५ बजेतिर आगलागी सुरु भएको हो । घाइतेमध्ये एकजनाको उपचारका क्रममा विराटनगरकै न्युरो अस्पतालमा मृत्यु भएको प्रहरीले जनाएको छ । मृतकको पहिचान खुलेको छैन । अन्य घाइतेमध्ये तीनजना अजिता सरदार,सुशीला पासवान, पिंकी कामतको न्युरोमा र एकजना किशोर कामतको कोसी अस्पतालमा उपचार भइरहेको छ । प्रहरीका अनुसार उपचारतमध्ये दुईको अवस्था गम्भीर छ । सबै घाइतेलाई प्रहरीले उद्धार गरेर उपचारका लागि अस्पताल पुर्याएको हो। उद्धारकर्ताहरुका अनुसार आगलागी भइरहेको गोदामभित्र एकजना मानिस जलिरहेको देख्न सकिन्छ । तर,आगो नियन्त्रणमा नआएकाले उद्धार गर्न सकिएको छैन । कवाडी गोदाममा लागेको आगो अझैसम्म नियन्त्रणमा आउन नसकेको प्रहरीले जनाएको छ । प्रहरीका अनुसार विभिन्न ठाउँबाट आएका दमकल र स्थानीयको सहयोगमा आगो नियन्त्रणको प्रयास भइरहेको छ । आगलागीको कारण खुल्न सकेको छैन ।"
सोती हत्या काण्ड : जातीय विभेदको मुद्दामा न्यायको जित,"घटना लगत्तै रुकुमपश्चिमका सांसद एवं पूर्वमन्त्री जनार्दन शर्माले पीडकहरूलाई बचाऊ गर्ने गरी संसद्मा लकडाउन उल्लंघन गर्दै आएका युवालाई गाउँलेले लखेट्दा भागदौड गर्ने क्रममा भेरीमा हामफाल्दा ज्यान गएको भन्ने अभिव्यक्ति विवादास्पद बनेको थियो। जाजरकोट : साढे तीन वर्षअघि चौरजहारी नगरपालिका सोतीगाँउमा भएको नवराज विकसहित ६ जनाको हत्याको घटनामा जिल्ला अदालत रुकुमपश्चिमले २४ जनालाई जन्मकैदको सजाय सुनाएको छ। मंगलबार जिल्ला अदालतका न्यायाधीश खड्गबहादुर केसीको इजलासले उक्त घटनामा क्रुरतापूर्वक हत्या गरेको, घाइतेको हकमा ज्यान मार्ने प्रयास गरेको, अपहरण गरी शरीर बन्धक बनाइ हत्या गरेको र जातीय भेदभाव तथा छुवाछूत गरेको आरोपमा तत्कालीन वडाध्यक्ष डम्बरबहादुर मल्लसहित २४ जनालाई जन्मकैदको सजाय सुनाएको हो। अन्तर्जातीय प्रेम सम्बन्धलाई विहेमा परिणत गर्न भनेर २०७७ जेठ १० गते पश्चिमरुकुमको चौरजहारी८ सोती पुगेका जाजरकोट भेरी नगरपालिका४ रानागाउँका नवराज विक गाउँलेको कुटाइबाट मारिएका थिए। उनी मात्र होइन उनलाई साथ दिन गएका अरू ५ जना युवाहरू पनि सँगै मारिए। नवराजसहित ६ जनाको ज्यान गयो। नवराजको मल्ल थरकी एक किशोरीसँग दुई वर्षदेखि प्रेम सम्बन्ध थियो र उक्त सम्बन्धलाई केटी पक्षले अस्वीकार गरेका कारण दुवै परिवारबीच सम्बन्ध राम्रो थिएन। तल्लो जातको केटासँगको छोरीको प्रेम सम्बन्ध मल्ल परिवारले सदाका लागि छुटाउन चाहन्थ्यो तर प्रेमीप्रेमिकाले त्यो सम्बन्धलाई बिहेमा परिणत गरेर अझ मजबुद बनाउन चाहन्थे। केटा कथित तल्लो जातको र गरिब भएकै कारण केटीका आमाबाबुले त्यो प्रेमलाई स्वीकार गर्न नसक्दा ६ जनाको सामूहिक नरसंहार भएको थियो। जाजरकोटको भेरी नगरपालिका४, रानागाउँका २१ वर्षीय नवराज विक त्यो दिन बेलुका करिब ५६ बजेतिर जाजरकोटबाट १९ जनाको टोली सोती पुग्यो। केटीको घरमा नपुग्दै दलितको छोरो ठकुरीकी छोरी लिन आउने आँट गर्ने भन्दै सोतीका स्थानीयले केटाहरूलाई लखेट्दै भेरी किनारमा कुटिकुटी मारेर ६ जनालाई फालिदिए। बाँकी अरू भागेर ज्यान जोगाए। नवराजसहित भेरी नगरपालिका४ का सन्दीप विक र गणेश बुढा, भेरी नगरपालिका११ का लोकेन्द्र सुनार, भेरी नगरपालिका११ का गोविन्द शाही र चौरजहारीका टीकाराम सुनार घटनामा परी ज्यान गुमाएका थिए। सो घटना लगत्तै रुकुमपश्चिमका सांसद एवं पूर्वमन्त्री जनार्दन शर्माले पीडकहरूलाई बचाऊ गर्ने गरी संसद्मा लकडाउन उल्लंघन गर्दै आएका युवालाई गाउँलेले लखेट्दा भागदौड गर्ने क्रममा भेरीमा हामफाल्दा ज्यान गएको भन्ने अभिव्यक्ति विवादास्पद बनेको थियो। सो घटनाबारे छानबिन गर्न नेकपा माओवादी केन्द्रका सांसद देवेन्द्र पौडेलको नेतृत्वमा संसदीय समिति गठन गरी प्रतिवेदन पेस भए पनि सरकारले त्यो प्रतिवेदन सार्वजनिकसमेत गरेन। समितिले सोती घटनामा योजनाबद्ध रूपमा हत्या भएको निष्कर्ष निकालेको थियो। रुकुमपश्चिमको चौरजहारी नगरपालिका सोती गाउँमा ६ जनाले ज्यान गुमाएको घटनामा नवराजका बुवा मुनलाल नेपालीसहितले ३४ जनाविरूद्ध सामूहिक हत्या, जातीय छुवाछूत तथा भेदभाव लगायतको अभियोगमा मुद्दा दायर गरेका थिए। मुद्दा परेका ३४ जना नै पक्राउ परेकामा ११ जना उच्च र सर्वोच्च अदालतको आदेशले रिहा भएका र बाँकी २४ जना पुर्पक्षका लागि जेलमा थिए। आइतबारदेखि रुकुम जिल्ला अदालतमा जारी बहस मंगलबार सकिएपछि जिल्ला न्यायाधीश खड्गबहादुर केसीको इजलासले घटनामा संलग्न रहेका २४ जनालाई दोषी ठहर गर्दै जन्मकैदको फैसला सुनाएको हो। जन्मकैद सजाय पाउनेहरू जिल्ला अदालत रुकुमपश्चिमका सूचना अधिकारी गोविन्दप्रसाद कोइरालाका अनुसार चौरजहारी नगरपालिका८ का तत्कालिन वडाध्यक्षसमेत रहेका डम्बरबहादुर मल्ल, डिल्लीबहादुर ठकुरी, प्रेमबहादुर ठकुरी, सन्तोष मल्ल, मोहन पुन मगर, मानबहादुर मल्ल, टोपबहादुर मल्ल, सर्वजित भनिने सविन पुन, तिलक चन्द, इन्द्रबहादुर भनिने इर्दबहादुर ठकुरी, लिपेन्द्रकुमार मल्ल, हर्कबहादुर मल्ल, विनोद मल्ल, नेत्रबहादुर मल्ल, रेशमबहादुर मल्ल, धनराज राना, नबिनकुमार घर्तीमगर, विराज पुन मगर, भीमबहादुर पुन, रमित पुन मगर, विष्णु मल्ल र तीनजना नाम परिवर्तित छन्। नाम परिवर्तित तीनजना घटनामा मृतक नवराजकी प्रेमिका भनिएकी किशोरीका बुबा, दाइ र भाइ हुन्। भाइको उमेर १८ वर्षभन्दा मुनि रहेकाले उनलाई तारेखमा छोडिएको थियो। सजाय पाउने सबै चौरजहारी नगरपालिका ८ सोती गाउँका हुन्। जन्मकैद फैसला भएका २४ सबै जनालाई जातीय छुवाछूततर्फ थप दुई वर्ष कैद र ४० हजार जरिवानासमेत भएको छ। प्रतिवादीका तर्फबाट जनही ४० हजार जरिवानाको रकम पीडित परिवारलाई दामासाहीका हिसाबले उपलब्ध गराउने फैसला भएको छ। त्यसैगरी नवराजकी प्रेमिका भनिएकी किशोरी र उनको आमालाई जातीय छुवाछूततर्फ दुई वर्ष कैद र ५० हजार जरिवाना गरिएको छ। सफाइ पाउनेहरू तारेकमा रहेका अन्य ८ जनालाई उक्त मुद्दामा सफाइ दिइएको छ। सफाइ पाउनेहरूमा चौरजहारी नगरपालिका८ सोतीका तुलाराम घर्ती, डिल्ली घर्ती, लोकेन्द्र घर्ती, सौरभ पुन, भीमबहादुर बुढा, तुलबहादुर मल्ल, दीपेन्द्र चन्द र जाजरकोटका इन्द्रबहादुर मल्ल छन्। ४२ महिनापछि फैसला पीडित परिवारको तर्फबाट नवराजका बुवा मुनलाल नेपालीको किटानी जाहेरीका आधारमा हत्या गरेको आरोपमा नेपाल सरकारले ३४ जनालाई मुद्दा चलाएको थियो। ३४ जनालाई प्रतिवादी बनाएर कर्तव्य ज्यान, ज्यान मार्ने उद्योग र जातीय छुवाछूतको कसूरमा मुद्दा दायर भएको थियो। नवराज विकसहित ६ जनाको हत्याको घटनाका विषयमा जिल्ला अदालत रुकुमपश्चिमको फैसलापछि अदालत परिसरमा मंगलबार पीडित परिवारसहित वकिलहरू । २०७७ साल जेठ ३२ गते रुकुम जिल्ला अदालतमा दर्ता भएको मुद्दामा प्रतिवादीको संख्या बढी हुँदा सुनुवाइमै लामो समय लागेको थियो। मुद्दा दर्ता भएको तीन वर्ष ६ महिनापछि उक्त मुद्दामा आइतबारदेखि निरन्तर सुनुवाइ गरी मंगलबार फैसला आएको हो। वादीका तर्फबाट सरकारी वकिलसहित १५ जना र प्रतिवादीका तर्फबाट ६ जना अधिवक्ताले बहस गरेका थिए। फैसलाको पूर्णपाठ आउन कम्तीमा एक साता लाग्ने सूचना अधिकारी कोइरालाले बताए। धेरै प्रतिवादी रहेकाले सबैको छुट्टाछुट्टै मिसिल बन्ने भएकाले केही समय लाग्छ उनले भने। अदालतको मूल गेटमा धर्ना पेसी सुनुवाइ तोकिएको अघिल्लो दिनदेखि नै पीडित परिवारहरू र केही दलित अधिकारकर्मीहरू रुकुम जिल्ला अदालतको मूल गेटमा धर्ना दिइरहेका थिए। न्यायको माग गर्दै नाराजुलुससहित उनीहरूले धर्ना दिएका हुन्। छोराको हत्या भयो। न्यायको हत्या नहोस्। श्रीमान् पीडितलाई न्याय देऊ लेखिएका ब्यानरसहित धर्ना दिएका थिए। दलित अधिकारकर्मी खगेन्द्र सुनारले न्यायको माग गर्दै तीन दिनदेखि अदालतको गेटमा धर्ना दिएको बताए। उनले फैसलाले पीडितलाई न्याय मिलेको प्रतिक्रिया दिए। उनले भने, मंगलबारको फैसला न्यायको पक्षमा आएको छ। अदालतप्रति उच्च सम्मान गर्छौ। नवराजका बुवा मुनलाल नेपालीले छोरो मरे पनि न्याय नमरोस् भनेर न्यायको भीख माग्न तीन दिनदेखि अदालतको गेटमा धर्ना बस्नु परेको बताए। न्याय पाइँदैन कि भन्ने मनमा त्रास थियो। किन भने उनीहरू राजनीतिक पहुँचवाला थिए। तर, नेपालमा अझै न्याय मरेको रहेनछ। यो फैसला प्रतिहामी सन्तुष्ट नै छौं। न्यायमूर्तिहरूलाई हार्दिक आभार प्रकट गर्छौं। मुनलाल नेपाली, नवराजका बुवा अपराधमा संलग्नलाई जन्म कैद भएको सुनेकी छु। अब त मेरो छोराको आत्माले पनि शान्ति पाउँछ होला। मेरो छोराको न्याय पक्षमा उभिने सबैप्रति हामी कृतज्ञ छौं। लक्ष्मी सुनार, लोकन्द्र सुनारकी आमा आफ्ना छोराहरूको हत्या गर्ने अपराधीहरूलाई सजाय भएको छ। यसमै खुसी छौं। हाम्रा छोरालाई मार्नेहरूलाई जन्मकैद भएको छ। बल्ल न्याय मिलेको अनुभूति भएको छ। इन्द्रबहादुर शाही,गोविन्द शाहीका बुवा फैसला न्यायको पक्षमा जिल्ला अदालत रुकुमपश्चिमले मंगलबार गरेको फैसला न्यायको पक्षमा भएको नागरिक समाजका अगुवाहरूले प्रतिक्रिया दिएका छन्। सोती नरसंहारकाविरुद्ध पीडित परिवारजन र उनका पक्षमा न्यायप्रेमी जाजरकोटलगायत संसारभरका आवाजको सम्मान भएको नागरिक समाज जाजरकोटका अगुवा राजेन्द्र विक्रम शाहले बताए। उनले भने, घटना घटेको दिनदेखि आजसम्म साढे ३ वर्ष देखिको अनवरत न्यायिक तथा सामाजिक संघर्षबाट एउटा विजय प्राप्त भएको छ। रुकुम जिल्ला अदालतबाट २४ जनालाई आजीवन कारावास र २ जनालाई जातीय विभेद विभेदको कसूरदार ठहर्याइएको फैसलाले घटनामा ज्यान गुमाउने ६ जना युवाका परिवारजनको माग र न्यायका पक्षमा अभिव्यक्त हाम्रो ऐक्यबद्धताको एकहदसम्म विजय भएको छ। दलित अधिकारकर्मी गोपाल नेपालीले पनि फैसला स्वागत योग्य भएको प्रतिक्रिया दिएका छन्। फैसला न्यायको पक्षमा भएको छ। निरन्तरको खबरदारी र दवावले पीडित परिवारलाई एक किसिमको न्याय मिलेको अनुभूति भएको छ उनले भने, यो घटनालाई लिएर न्यायका लागि राजधानी काठमाडौंसम्म पुगेर सबैको ध्यानाकर्षण र खवरदारी गर्ने काम गर्यौं। निरन्तर दबाब दिइरह्यौं। ढिलै भए पनि न्याय मिलेको छ। आफ्ना भर्खरका तन्नेरी छोराहरू गुमाउनु पर्दा विक्षिप्त भएका पीडित परिवारहरू फैसलाले थोरै भए पनि न्याय मिलेको महसुस भएको दलित अधिकारकर्मी हजारी नेपालीले बताइन्। न्याय नपाइने हो कि भन्ने चिन्ता थियो। नेपालमा न्याय मरेको रहेनछ उनले भनिन् अपराध अपराध नै हो। जुनसुकै हालतमा क्षम्य हुँदैन। सोती घटनाको मुद्दामा वहस गरेकी अधिवक्ता एमकुमारी ददेलले यतिबेला सोती अँध्यारो भएको र जाजरकोटले उत्सव मनाइरहेको प्रतिक्रिया दिएकी छन्। आफूहरूको अथक प्रयासले पीडितले न्याय पाएको उनको भनाइ छ। पीडित परिवारलाई न्याय फैसलाले न्याय मिलेको अनुभूति भएको नवराजका बुवा मुनलाल नेपालीले बताए। छोरो मरे पनि न्याय पाइएको छ। अपराधीहरू आजीवन कारावास गएका छन्। न्यायका लागि मैले साढे तीन वर्षदेखि संघर्ष गरे। काठमाडौंसम्म पुगेँ। तारेक बोक्दाबोक्दा मेरा जुत्ताका तला फाटे ढिलै भए पनि बल्ल न्याय पाइएको छ। अब त मेरो छोराको आत्माले पनि शान्ति पाउँछ होला उनले भने, न्याय पाइँदैन कि भन्ने मनमा त्रास थियो। किन भने उनीहरू राजनीतिक पहुँचवाला थिए। तर, नेपालमा अझै न्याय मरेको रहेनछ। यो फैसला प्रतिहामी सन्तुष्ट नै छौं। न्यायमूर्तिहरूलाई हार्दिक आभार प्रकट गर्छांै। हामी पीडितहरूको तर्फबाट। निडरताका साथ न्याय दिलाइ दिएकोमा धन्यवाद छ। सोही घटनामा हत्या गरिएका भेरी नगरपालिका ११ मटेलाका लोकन्द्र सुनारकी आमा लक्ष्मी सुनारले पनि ढिलै भए पनि न्याय मिलेको प्रतिक्रिया दिइन्। अपराधीहरूलाई जन्मकैद भएको सुनेकी छु। अब त मेरो छोराको आत्माले पनि शान्ति पाउँछ होला उनले भनिन्, मेरो छोराको न्याय पक्षमा उभिने सबै प्रतिहामी कृतज्ञ छौं। त्यस्तै सोही घटनामा हत्या गरिएका भेरी नगरपालिका११ मटेलाकै गोविन्द शाहीका बुवा इन्द्रबहादुर शाही पनि फैसला प्रतिसन्तुष्ट भएका छन्। उनले भने, आफ्ना छोराहरूको हत्या गर्ने अपराधीहरूलाई सजाय भएको छ। यसमै खुसी छौ। हाम्रा छोरालाई मार्नेहरूलाई जन्मकैद भएको छ। बल्ल न्याय मिलेको अनुभूति भएको छ। प्रेमका कारण ज्यान गुमाउनेहरू काभ्रे, पाँचखाल६, होक्सेका अजित मिजार कक्षा १२ मा अध्ययनरत थिए। गैरदलित युवतीसँगको दुई वर्षको प्रेमलाई उनले २०७३ असार २५ मा विवाहमा परिणत गरे। नवदम्पती अजितको दिदीकोमा बसेको थियो। दुई दिनपछि युवतीले माइतीलाई जानकारी दिइन्। माइती पक्षले ज्यान मार्ने धम्की दिएको अजितको परिवारको दाबी थियो। उनीहरूको सम्बन्धविच्छेद गराइयो। अर्को दिन अजित बेपत्ता भए। अजितको परिवारले प्रहरीमा उजुरी गर्यो। भोलिपल्ट धादिङको कुलपुर गाविसको परेवाटारमा झुन्डिएको अवस्थामा एउटा शव भेटियो। दुई दिनसम्म पनि मृतकको सनाखत हुन नसकेपछि पोस्टमार्टम गरेको भन्दै प्रहरीले धादिङमै लाश गाड्यो। यसको जानकारी मिजार परिवारले पायो। शंका लागेर उनीहरू काभ्रेको पाँचखालबाट धादिङको परेवाटार पुगे। घटनास्थल पुग्दा लाश गाडिसकिएको थियो। परिवारका सदस्यले खाल्डोबाट लाश निकाले। लाश अजितकै थियो। प्रहरीले पोस्टमार्टम गरेको भनेको थियो। तर, मृतकको शरीरमा कहीँकतै चिरफार गरेको भेटिएन। आफन्तले शवलाई काठमाडौंस्थित शिक्षण अस्पताल ल्याए। अजितको शव अझै अस्पतालमा छ। गैरदलित युवतीसँग छोराको प्रेम सम्बन्धका कारण २०६८ को भदौमा दैलेखका सेते दमाई मारिए। आफ्नै उमेरकी गैरदलित युवतीसँग उनको छोराको प्रेम थियो। दुवैले राजीखुसीमा प्रेमलाई बिहेमा परिणत गरे। तर, गैरदलित प्रेमिकाकी परिवारले सेतेका छोरालाई आक्रमण गर्यो। छोरालाई बचाउँदा उनी आफैं मारिए। त्यही वर्षको माघ १६ मा भएको सप्तरी, पन्सेरा३ का शिवशंकर दासको मृत्युको कारण पनि अन्तरजातीय प्रेम र विवाह नै थियो। आफूहरूको प्रेमले परिवार र समाजमा विवाहका रूप नपाउने भएपछि झापाका अस्मिता सार्की र ईश्वर भट्टराईले ७ माघ, ०७३ मा एउटै पासो लगाए। तनहुँकी संगीता परियार, सिन्धुपाल्चोककी माया तिरुवा र म्याग्दीकी सविता नेपालीले पनि गैरदलितसँग प्रेमविवाहकै कारण ज्यान गुमाएका थिए। एक रात थुनिएका थिए नवराज जाजरकोट खलंगाका नवराज र सोतीकी मल्ल थरकी युवतीबीच प्रेम सम्बन्ध यति गाढा थियो कि केटाको घरमै आएर केटी बस्ने गरेकी थिइन्। नवराजकी आमाका अनुसार ती युवती २०७६ पुस १२ गते आएर चार दिन बसेको र फेरि पुस २९ गते आएर तीनदिन नवराज सँगै बसेकी थिइन्। त्यतिबेलै नवराजका आमाबुवाले तिमी को हौ कसकी छोरी हौ। यहाँ यसरी बस्दा तिम्रा आमाबाबु रिसाउलान भनेरभन्दा उनले हामी दुवै एक अर्कालाई प्रेम गर्छौं। मेरो घर रुकुम सोती हो। म मल्ल ठकुरीकी छोरी हुँ, भनेकी थिइन्। त्यसपछि तिमी ठकुरीकी छोरी रहिछौं हामी दलित हौं भोलि तिम्रा आमाबुवाले गाली गर्नुहोला भनेर नवराजका बुवा मुनलालले भन्दा उनले, हामी माओवादी हौं। जातभात केही मान्दैनौं। कुनै चिन्ता नमान्नुहोस् केही हुँदैन भनेर भनेकी थिइन्। नवराज पनि युवतीको डेरा रहेको चौरजहारी पटकपटक जाने गर्थे। तर, युवतीका आमाबुवालाई त्यो सम्बन्ध पटक्कै मन परेको थिएन। सम्बन्ध तोडाउने सुरमा थिए। २०७७ वैशाख १७ गते तीन जना साथीसहित नवराज युवतीको घर सोती गए। उनी त्यहाँ पुगेको युवतीका आमाबुवाले थाह पाउनेबित्तिकै गाउँका केटाहरू बोलाएर नियन्त्रणमा लिएर कुटपिट गरी चौरजहारीस्थित इलाका प्रहरी कार्यालयमा बुझाइदिए। प्रहरीले एक रात थुन्यो। भोलिपल्ट नजराजकी आमा गइन् किन मेरो छोरालाई थुनेको ? थुन्ने मान्छे बोलाउनुस्भन्दा केटीतर्फका कोही आएनन्। प्रहरीले उनीहरूलाई छोडिदियो। चेतावनी दिन कुटपिट गरेर थुने पनि नवराजले आफ्नो प्रेम सम्बन्धलाई अघि बढाउने प्रयास गर्दा अन्ततः उनको ज्यानै गयो। कानुनमा के छ ? नेपालको कानुनले जातीय आधारमा छुवाछूतलाई दण्डनीय अपराध भनेको ५७ वर्ष भएको छ। मुलुकी अपराध संहिता २०७४ ले छुवाछूतलाई दण्डनीय भनेको छ। कानुनी रूपमा मात्र होइन, व्यवहारमा पनि अब छुवाछूतको व्यवहार हुने छैन भनेर संसद्ले २१ जेठ २०६३ मा नेपाल छुवाछूतमुक्त राष्ट्र घोषणा गरेको थियो। प्रत्येक व्यक्तिको अधिकार र मानवीय मर्यादा समान हुने प्रत्याभूति देशको कानुनले गरेको छ। वर्तमान संविधानको धारा ४० मा दलितको हक अन्तर्गत सातवटा उपधारामा दलितका अधिकार र हक उल्लेख छन्। जातीय छुवाछूत तथा भेदभाव (कसूर र सजाय) ऐन, २०६८ ले प्रत्येक व्यक्तिको अधिकार र मानवीय मर्यादामा समान हुने सिद्धान्तलाई आत्मसात् गरेको छ। यसैमा छुवाछूत तथा भेदभावविरुद्धको अधिकारमा विवाह गर्ने तथा वरबधु छान्ने अधिकार सुरक्षित छ। कसैले प्रचलित कानुनबमोजिम उमेर पुगेका वरबधुबाट मञ्जुर भएको अन्तरजातीय विवाह गर्नबाट कुनै पनि व्यक्तिलाई उत्पत्ति, जात, जाति, वंश, समुदाय, पेशा वा व्यवसायका आधारमा रोक लगाए छुवाछूत तथा भेदभाव गरेको मानिन्छ। कानुनमा समानका कुराहरू गरिए पनि व्यवहारमा अझै विभेद कायमै छ। चेतनाको अभाव एकातिर छ भने अर्कोतिर पुर्खौंपुर्खादेखि नै गैरदलितले हामी माथिल्लो जातको हौं र दलित भनेका तल्लो जातका हुन्। यिनीहरू दोस्रो दर्जाका नागरिक हुन भन्ने परम्परागत सोचले गर्दा पनि विभेद हट्न सकेको छैन। अरूका लागि समानता खोज्ने तर आफूलाई पर्दा स्वीकार गर्न नसक्ने प्रबृत्ति पनि समाजमा विद्यमान छ। तसर्थ जातीय विभेद जस्तो अमानवीय कार्य रोक्न राज्यले नै अग्रसरता देखाउनुपर्छ। दलितलाई सशक्तीकरण गर्नुपर्छ। शिक्षा र रोजगारीका अवसर सिर्जना गर्नुपर्छ र कानुन कडाइका साथ कार्यान्वयन गरिनुपर्छ। यो पनि पढ्नुहोस अन्तरजातीय प्रेम गरेकै कारण युवाले ज्यान गुमाए : वडाध्यक्षसहित पाँचजना पक्राउ रुकुम हत्याकाण्डले उब्जाएका ३ प्रश्न रुकुम घटना : २० विरुद्ध किटानी जाहेरी रूकुम घटनालाई तोडमोड गर्ने प्रयास रूकुम घटना : नवराजसहित ४ जनाकाे शव फेला रुकुम घटना : नदीमा पानीको बहाव बढेपछि बेपत्ता खोज्न सकस रुकुम घटना : थप एकजनाको शव भेटियो, मृतकको संख्या पाँच पुग्यो रुकुम घटना : मृतक सबैको टाउकोमा चोट नवराजकी आमाको प्रश्न : हत्यारालाई के कारवाही हुन्छ ? रुकुम घटना : अध्ययन गर्न गठित उच्चस्तरीय समिति घटनास्थलमा दोषीलाई उम्काउन खोजेको भन्दै जनार्दन शर्माविरुद्ध प्रदर्शन रुकुम घटनालाई तोडमोड गर्ने षड्यन्त्र भयो अझै झस्किन्छन् रुकुम घटनाका घाइते सोती घटना पीडितले कहिले पाउने न्याय ? सामूहिक हत्याकाण्डको छानबिनका लागि अनुसन्धान समिति गठन सोती हत्याकाण्डमा २४ जनालाई जन्मकैद नवराज विक हत्यामा संलग्न २४ जनालाई जन्मकैद, प्रेमिका र आमालाई जातीय विभेद्मा सजाय न्याय मरेको रहेनछ"
छात्रामाथि निर्घात कुटपिट गर्ने शिक्षकलाई पक्राउ गरी मुद्दा चलाइयो,"परासी : छात्रामाथि निर्घात कुटपिट गर्ने एक शिक्षकमाथि जिल्ला प्रहरी कार्यालय नवलपरासीले मुद्दा चलाएको छ। जिल्लाको सरावल गाउँपालिका७ बर्गदवास्थित कालिका इङ्गलिस बोडिङ स्कुलका सहायक प्रधानाध्यापक निरञ्जन यादवले ९ वर्षीया छात्रा कञ्चना राजभरलाई सोमबार निर्घात कुटपिट गरेका थिए। उनी सोही विद्यालयको कक्षा १ मा अध्ययनरत छात्रा हुन्। शिक्षक यादवले छात्राकोको टाउको, पिठ्युँ र कम्मरमा निलडाम हुने गरी निर्घात कुटेका थिए। कुटपिटपछि छात्राका परिवारले प्रहरी कार्यालयमा किटानी उजुरी दर्ता गराएका थिए। उजुरीका आधारमा प्रहरीले कुटपिट गर्न शिक्षक यादवलाई पक्राउ गरी कारबाही प्रक्रिया अघि बढाएको हो। पक्राउ परेका शिक्षकमाथि बालकालिकाविरुद्धको अपराधमा मुद्दा दर्ता कारबाही प्रक्रिया अघि बढाइएको जिल्ला प्रहरी प्रमुख एसपी काजी कुमार आचार्यले बताए। अपराध ठहर भएमा एक वर्षसम्म कैद र ५० हजारसम्म जरिवाना हुने कानुनी प्रावधान छ। बिरामी भएर घरमा रहेकी छोरीलाई शिक्षक यादवले स्कुल किन नगएको भन्दै लछार पछार गरी विद्यालय लगेको र त्यहाँ लगेर प्लाष्टिकको पाइपले शरीरका विभिन्न ठाउँमा निल डाम हुनेगरी निर्घात कुटपिट गरेको भन्दै परिवारले प्रहरी कार्यालयमा उजुरी दिएको थियो।"
काभ्रेपलाञ्चोकमा अवैधरुपमा ल्याएको ३३ बोरा चिनी बरामद,"काभ्रेपलाञ्चोक : इलाका प्रहरी कार्यालय मङ्गलटारबाट खटिएको टोलीले राजस्व छली ल्याइएको ३३ बोरा चिनी बरामद गरेको छ । काभ्रेपलाञ्चोकको रोशी गाउँपालिका९ स्थित बिपी राजमार्गअन्तर्गत प्रहरी चेक पोष्टमा आज बिहान सवारी जाँचका क्रममा बा प्र ०३००१ ख १९६६ नं को यात्रुबहाक बसमा राजस्व छली ल्याइएको ५० किलोका ३३ बोरा ९१६५( किलो) चिनी बरामद गरिएको प्रहरीले जनाएको छ । जिल्ला प्रहरी कार्यालय धुलिखेलका सूचना अधिकारी, प्रहरी नायब उपरीक्षक राजकुमार श्रेष्ठका अनुसार सङ्खुवासभाको खाँदबारीबाट काठमाडौँतर्फ जाँदै गरेको उक्त बसको हुट र डिकीमा लुकाइछिपाइ ल्याइएको उक्त परिमाणको चिनीसहित बस र बसका चालकलाई नियन्त्रणमा लिइएको हो । बस र चालकबारे थप अनुसन्धान भइरहेको उनले राससलाई बताए। घटनाक्रमले काभ्रेपलाञ्चोक सदरमुकाम धुलिखेल जोडिएको बीपी राजमार्गबाट पूर्वी तराईका विभिन्न स्थानबाट चिनी तस्करी हुने गरेको देखाएको छ । नेपाल प्रहरी र ट्राफिक प्रहरीको संयुक्त टोलीले बीपी राजमार्गअन्तर्गत धुलिखेल९ स्थित काभ्रेभञ्ज्याङमा कात्तिक तेस्रो साता गरेको सवारी जाँचका क्रममा यातायातका साधनबाट अवैध रुपमा ल्याइएको दश क्वीन्टल चिनी बरामद गरेको थियो । प्रहरीले कात्तिक पहिलो हप्ता सोही राजमार्ग हुँदै पनौती तर्फबाट राजस्व छलि आएका ९२ बोरा चिनी बरामद गरी ट्रक नियन्त्रणमा लिएको थियो । बिपी राजमार्गमा सवारी चेकिङमा अवैध रुपमा चिनी भित्रने गरेको पाइएपछि नियमित यातायातका साधन जाँच गर्न थालिएको प्रनाउ श्रेष्ठले जानकारी दिए।"
"विराटनगरको कवाडी गोदाममा लागेको आगो नियन्त्रण, घाइतेलाई काठमाडौं लगिँदै","विराटनगर : विराटनगरको कवाडी गोदाममा लागेको आगो पूर्णरूपमा नियन्त्रणमा आएको छ। दिउँसो २:१५ बजेदेखि लागेको आगो ५ बजेतिर नियन्त्रणमा आएको हो। विभिन्न ठाउँबाट आएका दमकलको सहयोगमा स्थानीय, प्रहरी र सेनाले आगो नियन्त्रणमा लिएका हुन्। आगलागीमा परेर २ जनाको मृत्यु भएको छ। एक जनाको उपचारका क्रममा र एक जनाको घटनास्थलमै मृत्यु भएको हो। आगलागीमा परेर विराटनगर७ का ३२ वर्षीय दीपक मण्डलको मृत्यु भएको प्रहरीले जनाएको छ। उनलाई गम्भीर घाइते अवस्थामा उद्धार गरेर उपचारका लागि न्युरो अस्पताल लगिएको थियो। उपचारकै क्रममा मृत्यु भएको हो। जलेर मृत्यु भएको अवस्थामा एक जना महिलाको शव घटनास्थलमा फेला परेको छ। मृतकको पहिचान खुलेको छैन। उद्धारकर्ताहरुका अनुसार आगलागी भइरहेको गोदामभित्र आगोले जलिरहेको देखिन्थ्यो। चिच्याइरहँदा पनि आगो नियन्त्रणमा समस्या भएपछि उद्धार गर्न नसक्दा जलेर त्यहीँ मृत्यु भएको हो। मोरङ प्रहरीका प्रवक्ता डीएसपी रन्जनकुमार दाहालका अनुसार विराटनगर महानगरपालिका७ सातघुम्तीमा रहेको कवाडी पसलमा बुधबार दिउँसो २:१५ बजेतिर आगलागी सुरु भएको हो। आगलागीमा परेकामध्ये ५ जनालाई उद्धार गरेर उपचारका लागि लगिएको थियो। तीमध्ये दीपकको उपचारका क्रममा मृत्यु भएको दाहालले बताए। आगलागीमा परेर विराटनगर६ की अन्दाजी ६० वर्षीया रीता सरदार, अन्दाजी ६५ वर्षीय सुशीला पासवान, ५८ वर्षीय किशोर कामत र मोरङको कटहरी गाउँपालिका६ की अन्दाजी ३० वर्षीया पिंकी कामत घाइते भएका छन्। आगोले जलेर घाइते भए हुनेमध्ये रीता र सुशीलाको अवस्था गम्भीर छ। घाइतेहरूलाई थप उपचारका लागि काठमाडौं लैजाने तयारी भइरहेको छ। नेपाली सेनाको स्काई ट्रकमार्फत् सबै घाइतेलाई काठमाडौं लैजान लागिएको हो। आगलागीको कारण खुल्न सकेको छैन।"
न्याय मरेको रहेनछ,"दुखजिलो गरेर हुर्काएको छोरो कलेज पढ्दै थियो। छोरोले पढेर जागिर खाई सुख देला भन्ने बेलामा त्यस्तो घटना भयो। मेरो एउटा मात्रै छोरा हो। छोरा त मारियो तर न्याय नपाइने हो कि भनेर दिनरात छटपटी हुन्थ्यो। चिन्तै चिन्तामा, पिरैपीरमा साढे तीन वर्ष बित्यो। न्यायका लागि काठमाडौंसम्म पुग्यौं। माइतीघर मण्डलामा धर्ना दियौं। जुलुस निकाल्यौं। के नै पो गरेनौं र ? श्रीमान तारेक थाम्न रुकुमपश्चिम जाँदाजाँदा हैरान भइसक्नुभएको थियो। अपराधी बचाउन नेताहरू नै लागेका छन् भन्ने हल्ला थियो। त्यस्तो कुरा सुन्दा मन निकै दुख्थ्यो। हामी गरिबलाई कसले पो हेर्छ र भन्ने लाग्थ्यो। अनि रातदिन छोराकै सम्झनाले सताउँथ्यो। अपराधमा संलग्नलाई सजाय मिलेको छ। जन्म कैद भएको छ। मेरो छोराको हत्या गर्ने हत्याराहरू आजीवन काराबास नै बसेको सुन्न र देख्न पाऊँ । कुनै पनि बहानामा नछुटून्। केही अपराधीलाई सजाय कम भएको पाएका छौं। युवती र उनकी आमालाई दुई वर्ष मात्र सजाय भएछ। तर, पनि अदालतको फैसलाप्रति सन्तुष्ट छौं। अदालतप्रति हाम्रो उच्च सम्मान छ। ४२ महिनासम्म पनि फैसला नहुँदा न्यायको आस मरिसकेको थियो। तर, ढिलै भए पनि आएको फैसलाले न्याय मिलेको अनुभूति भएको छ। (नेपाली, सोती घटनामा हत्या गरिएका नवराज विककी आमा हुन्।) यो पनि पढ्नुहोस सोती घटना पीडितले कहिले पाउने न्याय ? सोती घटनासम्बन्धी मुद्दाको बहस सकियो सोती हत्याकाण्डमा २४ जनालाई जन्मकैद नवराज विक हत्यामा संलग्न २४ जनालाई जन्मकैद, प्रेमिका र आमालाई जातीय विभेद्मा सजाय"

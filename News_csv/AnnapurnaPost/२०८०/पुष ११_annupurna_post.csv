शीर्षक,विवरण
संरक्षण क्षेत्रमा गैरकानुनी संरचना,"प्रकृति संरक्षणका धेरै ढाँचामध्ये अन्नपूर्ण क्षेत्र एउटा भिन्न किसिमको क्षेत्र हो, जहाँ मानिसको बसोबास सँगसँगै संरक्षण पनि छ। राष्ट्रिय निकुञ्ज वा आरक्षहरूमा जस्तो बस्ती नै खाली गरी यहाँ संरक्षण क्षेत्र बनाइएको छैन। यसैले नै अन्नपूर्ण संरक्षण क्षेत्र गण्डकी प्रदेशका आधा दर्जन जिल्लामा फैलिएको छ, १५ गाउँपालिका यसको क्षेत्र हो। संरक्षणका मामलामा अन्नपूर्णले उत्कृष्ट सफलता पनि हासिल गरेको छ। वन्यजन्तु र वन तथा वनस्पति संरक्षण लोभलाग्दो छ। यो क्षेत्र पदयात्रा पर्यटनका लागि विश्वभर कहलिएको छ। पदयात्रा गर्न आउने पर्यटक लक्ष्य गरी संरक्षण क्षेत्रका विभिन्न ठाउँमा खानेबस्ने सुविधाका लागि रेस्टुरेन्ट र होटल खुलेका छन्। तर अधिकतर अवैध छन् अर्थात् अनुमति नलिई मनखुसी निर्माण गरिएका छन्। कास्कीको माछापुच्छ्रे गाउँपालिकामा पर्ने मर्दी पदयात्रा मार्ग अचेल निकै चल्तीको पर्यटकीय गन्तव्य हो। यहाँ सयभन्दा बढी संरचना छन्, जुन अन्नपूर्ण संरक्षण क्षेत्र आयोजना (एक्याप)सँग अनुमति नलिई बनेका छन्। ऊसँग सम्झौता करार गरी संरचना निर्माण गर्न पाइन्छ, तर धेरैले गरेका छैनन्। वन र वातावरणलाई असर पुर्याउने गरी निर्मित संरचना हटाउन पालिका र एक्याप दुवै असमर्थ छन्। धेरैतिर त पालिकाहरू नै एक्यापसँग रुष्ट छन् र तिनकै संरक्षणमा मात्रै होइन, पदाधिकारी स्वयंले पनि संरचना निर्माण गरेका छन्। संरक्षणमा जति पर्यटक पुग्छन्, त्यसअनुसारको क्षमता अनुमति प्राप्त संरचनामा छैन। थोरै होटल र रेस्टुरेन्टलाई अनुमति दिने र पर्यटक धेरै आउने हुँदा गैरकानुनी संरचना निर्माणलाई वातावरण मिलेको छ। वातावरणीय असर पुग्ने गरी सिमेन्ट र रडका संरचना पनि धमाधम बनेका छन्। बरु पर्यटक कति आउँछन् भन्ने हिसाबकिताब गरी काठकै संरचना निर्माण गर्ने र वातावरणीय क्षति कम गर्नेतिर सम्बन्धित निकाय लाग्नुपर्ने हो। न अनुमति दिने न अनुमति नपाएकालाई कारबाही गर्ने गरी ऊ पनि दोहोरो चरित्र देखाइरहेको छ। कतिपय संरचनाविरुद्ध परेका उजुरीका आधारमा भत्काउने भने पनि कार्यान्वयन गर्न असमर्थ छ। कि सीमित पर्यटकलाई मात्रै प्रवेश अनुमति दिने व्यवस्था हुनुपर्छ, होइन भने दिनमै हजार पर्यटक आउन पनि भन्ने संरचना बनाउन पनि नदिने वा अवैध रूपमा बने पनि चुप लाग्ने हो भने बेथिति मौलाउँछ र संरक्षण क्षेत्रको औचित्य पनि सकिँदै जान्छ।"
सत्ताको दाउपेचमै गुज्रिए प्रदेश सरकारका वर्ष दिन,"सातै प्रदेश सरकारले दोस्रो प्रदेशसभा निर्वाचनपछि कार्यकालको पहिलो वर्ष बिताउन लागेका छन्। प्रदेश १ ले बल्लतल्ल कोशी नाम पाए पनि सत्ताको दाउपेच चलिरह्यो। एकै वर्षमा पाँचवटा सरकार गठन भए। मध्यावधिमा जानबाट रोकिएर अडिएको छ। अन्य प्रदेशमा यति धेरै राजनीतिक अस्थिरता नदेखिए पनि अछुतो भने छैनन्। संघमा गठबन्धन फेरिएसँगै त्यसको धक्का प्रदेश सरकारहरूमा पनि पुगेको छ। सरकार नफेरिएको प्रदेशमा पनि मन्त्रिपरिषद्मा पटकपटक फेरबदल भएको छ। जसले दलहरू जनताका कामभन्दा पनि विकृत राजनीतिमै रुमलिएका देखिन्छन्। कामभन्दा बढी अलमल हुँदा एक वर्षको अवधि व्यर्थै बितेसरह भएको छ। सुस्त गतिमा सुदूरपश्चिमसुदूरपश्चिममा प्रदेश सरकार बनेको झन्डै एक वर्ष पुग्न थालेको छ। तर,यस अवधिमा देखिने काम भने खासै छैनन्। सरकार गठनपछि ल्याइएको पहिलो बजेटमा सत्तापक्षकै सांसदले विरोध गरे। सत्तापक्षबाटै अवरोध आउने भएपछि उनीहरूका योजना समेट्ने समझदारी गरेरमात्रै बजेट पारित भएको थियो। प्रदेशले मंसिर मसान्तसम्म पुँजीगत बजेट ६ प्रतिशतमात्रै खर्च गर्न सकेको तथ्यांक प्रदेश लेखा नियन्त्रकको कार्यालयले दिएको छ। चालूतर्फ भने उसले दोब्बर अथवा १२ प्रतिशत खर्च गरेको छ। पहिलो प्रदेश सरकारकै बेला ९ वटै जिल्लामा एकएक रहने गरी घोषणा भएका प्रदेश गौरवका आयोजना निर्माण सुस्त छ। एउटै जिल्लाको पनि आयोजना सम्पन्न हुन सकेको छैन। पहिलो पटकको प्रदेश सरकारभन्दा पनि यसपालि झन् सुस्त देखिएको प्रतिपक्षको आरोप छ। प्रमुख प्रतिपक्षी दलएमालेका नेता राजेन्द्रसिंह रावल भन्छन्, सरकार देखिएकै छैन।सरकारको तर्फबाट हुने गतिविधि देखिएकै छैनन्। कार्यकर्ता भर्ती केन्द्र भएको छ। भ्रष्टाचार मौलाएको छ। सरकार लक्षविहीन जस्तै देखिएको छ। प्रदेशसभामा सरकारका तर्फबाट एउटा पनि विधेयक जान सकेको छैन। जसकारण प्रदेशसभा सुनसान देखिन्छ। सांसदहरू फुर्सदिला भएका छन्। संसदीय समितिहरूले पूर्णता पाउन सकेका छैनन्। स्वतन्त्र सांसद डा ताराप्रसाद जोशी भन्छन्, सरकार कुहिरोमा हराएको कागजस्तै भयो। कुनै मिसन, भिजन छैन। नयाँ योजना छैनन्। राजनीतिक नियुक्तिमात्रै भएका छन्।बजेट कार्यान्वयनको अवस्था अलपत्र जस्तै छ। एमालेका राजेन्द्रसिंह रावल २०७९ पुस २७ गते मुख्यमन्त्री बनेका थिए। उनलाई नागरिक उन्मुक्ति पार्टीले विश्वासको मत नदिएपछि २०७९ माघ २७ गते कांग्रेसका कमलबहादुर शाह मुख्यमन्त्री बनेका छन्। प्रदेश सरकार लगानी सम्मेलन गर्ने भन्दै तामझाम गरिरहेको छ। अरू गतिविधि खासै देखिएका छैनन्। मुख्यमन्त्री र अधिकांश मन्त्री लगानी सम्मेलनका लागि भन्दै संघीय राजधानीतिर बढी बस्ने गरेका छन् । विकासका कामलाई महत्त्व दिएको देखिँदैन। अलमलै अलमलमा कर्णालीकर्णाली प्रदेश सरकारको पहिलो वर्ष अलमलमै बितेको छ। मुख्यमन्त्री राजकुमार शर्माले अघिल्लो वर्ष पुस २८ गते शपथ लिएका थिए। उनी नेतृत्वको सरकारले यस अवधिमा चर्चालायक कुनै काम गरेको देखिँदैन। प्रदेशले महत्त्वपूर्ण भनेका कामसमेत अलपत्र छन्। कतिपय नीति तथा कार्यक्रम पनि कार्यान्वयन हुन सकेका छैनन्। सरकार गठन हुँदैगर्दा आफैंले गरेका निर्णय र घोषणा कार्यान्वयन गर्न मुख्यमन्त्री चुकेका छन्। एक हिसाबले भन्नुपर्दा पहिलो वर्ष कार्यक्रम उद्घाटन र भ्रमणमै बितेको छ। जम्मा ३ वटा कानुन निर्माणबाहेक प्रदेश सरकारको उपलब्धि देखिँदैन। बरुसंघले अधिकार हस्तान्तरण नगरेको र आवश्यक ऐन नबन्दा काम गर्न बाधा भइरहेको भन्दै अलमलमै रहेको देखिन्छ। मुख्यमन्त्री शर्माले शपथ लिएसँगै हरेक वर्ष १० हजार जनालाई रोजगारी दिने पहिलो निर्णय गरेका थिए। यसलाई प्रदेश सरकारले महत्त्वपूर्ण निर्णय भन्दै आएको थियो। तर उक्तपहिलो निर्णय नै अलपत्र छ। अर्थात् एक वर्षसम्म पनि सरकारले उक्त रोजगारी दिनेगरी खाका र कार्यक्रम सार्वजनिक गर्न सकेको छैन। यो सरकार गठनपछि मुख्यमन्त्री शर्माले तीनपटक विश्वासको मत लिनुपर्ने अवस्था आयो। गठबन्धन फेरबदलका कारण सुरुका केही महिना सरकार टिकाउनमै समय खेर गयो। प्रदेश सरकारले विकास बजेट खर्चको दायरा बढाउने दाबी गरेको थियो। तर हालसम्म निराशाजनक छ। अर्कोतर्फ चालू आवलाई वृक्षरोपण वर्षका रूपमा मनाउने घोषणा गरेकामा त्यो पनि कार्यान्वयन हुन सकेको छैन। मुख्यमन्त्री शर्माले केही समयअघि कार्यप्रगति सार्वजनिक गरेका थिए। नीति तथा बजेट निर्माण र स्वीकृति भई कार्यान्वयनको चरणमा रहेको, लगानी सम्मेलनको तयारी, विभिन्न प्राकृतिक विपद्मा परी क्षति पुगेका कृषकलाई ६ करोड राहत उपलब्ध गराउन गरिएको निर्णयलाई उनले मुख्य उपलब्धिमा राखेका थिए। मध्यपश्चिम विश्वविद्यालयका राजनीतिशास्त्रका सहप्राध्यापक डा अर्जुन ऐडी भन्छन्,प्रदेश सरकारले आफ्नो उपस्थितिलाई प्रभावकारी बनाउन सकेन। जनताको अपेक्षाअनुसार काम गर्ने दायरा पनि बढाउन सकेको छैन। प्रदेश सरकारको अलमलका कारण नागरिकमा निराशा उत्पन्न हुनु स्वाभाविक भएको उनको भनाइ छ। प्रदेश सरकार भने पहिलो वर्ष सफल भएको दाबी गरिरहेको छ। आन्तरिक मामिला तथा कानुनमन्त्री कृष्णबहादुर जीसी अघिल्लो सरकारको तुलनामा दुई प्रतिशत विकास खर्च बढाएको बताउँछन्। यो सरकार अघिल्लो सरकारको उत्तराधिकारी हो। अघिल्लो सरकारले थालेका योजना हामीले पूर्ण गर्दैछौं सरकारका प्रवक्तासमेत रहेका मन्त्री जीसी भन्छन्,पहिलेको सरकारले अगाडि बढाएका क्रमागत र बहुवर्षीय योजनालाई सम्पन्न गर्नु यो सरकारको दायित्व हो, ती योजना सम्पन्न हुनु पनि यो सरकारको उपलब्धि हो। लुम्बिनीमा मुख्यमन्त्री र मन्त्री चयनमै ठिक्क प्रदेशसभाको दोस्रो निर्वाचनपछि प्रदेश सरकार बनेको करिब एक वर्ष सरकार गठनमै बितेको छ। लुम्बिनीले यो अवधिमा दुई मुख्यमन्त्री र झन्डै २० मन्त्री पाएको छ। निर्वाचनलगत्तै एमाले र माओवादीसहितको गठबन्धनमा सरकार गठन भयो। एमाले संसदीय दलका नेता लीला गिरी मुख्यमन्त्री बने। गिरीले मन्त्रालयको संख्या घटाएर १० मा झार्यो। त्यसबेलाको मुख्य उपलब्धि यसलाई नै मानिएको छ। संघीय सरकारमा फेरबदलपछि प्रदेशमा पनि कांग्रेस नेतृत्वको गठबन्धन सरकार बन्यो। कांग्रेस संसदीय दलका नेता डिल्लीबहादुर चौधरी मुख्यमन्त्री नियुक्त भएका छन्। मुख्यमन्त्री तथा मन्त्रिपरिषद् कार्यालयका अनुसार पछिल्लो सरकार गठनपछि स्थानीय सरकारसँगको समन्वयमा काम गर्नेगरी छाडा चौपाया व्यवस्थापन कार्यविधि बनाइएको छ। कृषियोग्य भूमि भएको स्थानमा मात्रै सिँचाइ सुविधा उपलब्ध गराउने, प्रदेशस्तरीय सडकहरूको प्राथमिकता निर्धारण गरी निर्माणको योजना विवरण संकलनका काम प्रदेश सरकारले गरेका उपलब्धि हुन्। प्रादेशिक कृषि विकास रणनीतिको मस्यौदा निर्माण, अन्तर्राष्ट्रिय शिखर सम्मेलनको तयारी, तालिम तथा कृषि विकासका कार्यक्रमहरू उत्पादनमूलक मात्रै गर्नेगरी सुधार गर्ने उपलब्धिहरू सरकारका छन्। प्रदेशले दुई सरकार पाए पनि प्रदेशको दीर्घकालीन विकासका खास योजना कार्यान्वयनमा देखिएका छैनन्। मन्त्रिपरिषद् विस्तारमै सरकार खटिएको छ। विवादास्पद व्यक्तिलाई मन्त्री बनाएको आरोप सरकारले खेपिरहेको छ। सरकारका उपलब्धिभन्दा गर्नुपर्ने कामहरू नगरेको आरोप विपक्षी दलहरूले लगाउँदै आएका छन्। सरकारले विधेयक निर्माण गर्न नसक्दा संसदीय गतिविधि ठप्पै भएको छ। संसदीय समिति नेतृत्व पाउन नसक्दा निष्क्रिय छन्। मन्त्री नियुक्तमा आपराधिक पृष्ठभूमिका व्यक्ति छानेको आरोपमा मुख्यमन्त्री चौधरी पार्टीभित्रै दबाब खेपिरहेका छन्। उनले केही दिनअघि मात्रै प्यूठानका सांसद सरोज थापालाई उद्योग तथा यातायातमन्त्री नियुक्त गरेका थिए। प्रदेशका ठूला योजनाहरूमा बजेट कटौती, पार्टीगत आस्थाका आधारमा योजना छनोटलगायतका काम सरकारले गरिरहेको विपक्षी दल एमालेका प्रमुख सचेतक तुलसीप्रसाद चौधरी बताउँछन्। सरकारका कुनै काम जनअपेक्षित छैनन्, उनी भन्छन्। सरकारका प्रवक्ता एवम् गृहमन्त्री सन्तोष पाण्डे शिक्षा, स्वास्थ्य, कृषिसहित जनताका चाहना अनुरूपका विषयमा सरकारले योजना अघि बढाइरहेको बताउँछन्। गण्डकीमा बने दुई सरकार गण्डकी प्रदेशमा एक वर्ष अवधिमा दुई जना मुख्यमन्त्री बनेका छन्। नयाँ निर्वाचनलगत्तै एमाले नेता खगराज अधिकारी नेतृत्वमा बनेको सरकारले तीन महिनामात्रै कार्यभार सम्हाल्न पायो। जसै संघीय सरकारको गठबन्धनबाट एमाले अलग भयो, सत्ता साझेदार दल माओवादीले नै अधिकारी सरकार ढाल्यो। र, कांग्रेस नेता सुरेन्द्रराज पाण्डे नेतृत्वमा अर्काे गठबन्धनको सरकार बन्यो। तत्कालीन मुख्यमन्त्री अधिकारीले चैत ९ गते राखेको विश्वासको मतसम्बन्धी प्रस्ताव गण्डकी प्रदेशसभामा अस्वीकृत भएको थियो। पुस २५ गते मुख्यमन्त्री नियुक्त अधिकारी पदमुक्त भएपछि अर्का सरकार भने वैशाखमा बन्यो। ६० सदस्यीय गण्डकी प्रदेशसभा सदस्यमध्ये बहुमतको हस्ताक्षरसहित दाबी गरेपछि १४ वैशाखमा पाण्डे मुख्यमन्त्री नियुक्त भएका थिए। स्वतन्त्र र पछि माधव नेपाल नेतृत्वको नेकपा एस प्रवेश गरेका सांसद राजीव गुरुङ (दीपक मनाङे)को पनि हस्ताक्षरसहित मुख्यमन्त्री दाबी गरेको पाण्डेमाथि गुरुङलाई पनि मन्त्री बनाउनुपर्ने दबाब थियो। तर दबाब खेपेर गुरुङलाई मन्त्रिपरिषद्मा समावेश गरेनन्। बरु सात सदस्यीय मन्त्रिपरिषद्मा एकैपटक दुईदुई जना महिलालाई जिम्मेवारी दिएर समावेशी मन्त्रिपरिषद् बनाए। प्रदेश संरचना र संघीय व्यवस्थामाथि असन्तुष्टि व्यापक भइरहँदा गण्डकी प्रदेश सरकारले भने यसको औचित्य पुष्टि हुने गरी उपस्थिति भने देखाउन सकेको छैन। सरकारले बजेटका बेथिति सुल्झाउनेदेखि कनिका छराई रोकेको दाबी गर्दै आएको छ। ३० लाखभन्दा कम बजेट भौतिक संरचनाका लागि विनियोजन नगरेको सरकारको दाबी छ। सामुदायिकलगायत भवनका लागि बजेट नदिएको सरकार बताउँछ। आफू मातहतका अस्पतालको स्तरोन्नति र मिर्गाैला डाइलासिस सहज बनाउने काम भने सरकारले गरेको छ। अरू प्रदेशको जस्तै गण्डकी प्रदेशका मुख्यमन्त्री पाण्डेको पनि एउटै गुनासोचाहिँ छ, संघले कानुन बनाइदिएन। कामै गर्न पाइएन। तर, प्रदेश सरकार आफैं पनि आफ्ना लागि अनुकूल कानुन बनाउने कामबाहेक जनता केन्द्रित कानुनको पहल गरेको छैन। त्यसैले संसद् अधिवेशन पनि बन्द गरी ढुक्कले बसेको छ। बरु सत्ता र प्रतिपक्ष दुवै मिलेर संसद् सचिवालयका सचिवको पदावधि थप्न कानुनै संशोधन गरेका थिए। औसत गतिमा बागमती बागमती प्रदेश सरकारको पहिलो वर्ष सत्ता सन्तुलन निर्माण र दैनिक प्रशासनिक काममै बितेको छ। मुख्यमन्त्री शालिकराम जम्कट्टेलले एक वर्षमा पाँचपटक मन्त्रिपरिषद् हेरफेर गरेका छन्। एमाले र राप्रपासहितको तत्कालीन गठबन्धनको समर्थनमा २०७९ पुस २५ गते माओवादी नेता जम्कट्टेल मुख्यमन्त्री बनेका हुन्। उनले यस अवधिमा दुईपटक विश्वासको मत लिएका छन्। केन्द्रीय गठबन्धन फेरिएसँगै एमाले र राप्रपा सरकारबाट बाहिरिए। लगत्तै कांग्रेस र एकीकृत समाजवादी सत्तामा आए। मन्त्रालय भागबन्डामा जम्कट्टेलले सकस व्यहोरे। उनले मन्त्रालयको संख्या १४ बाट ११ मा झारेपनि उक्त निर्णय कायम राख्न सकेनन्। सत्ता भागबन्डा मिलाउन मन्त्रालयको संख्या १२ पुर्याए। प्रदेशसभालाई पनि सरकारले पर्याप्त बिजनेस दिन सकेको छैन। एक वर्षमा १२ विधेयक दर्ता भएकोमा ८ वटापारित भएका छन्। साथै गत असारमा प्रदेशसभाको पाँच वटा समिति गठन भएपनि हालसम्म सभापति चयन हुन सकेको छैन। प्रदेश सरकारको चालू आर्थिक वर्ष २०८००८१ को पहिलो चौमासिकमा पुँजीगत खर्च जम्मा ६२१ प्रतिशत मात्र भएको छ। बजेट पनि मन्त्रीहरूको निर्वाचन क्षेत्र र जिल्लामा मात्र केन्द्रित रहेको प्रतिपक्षको गुनासो छ। मुख्यमन्त्री जम्कट्टेलप्रदेश सरकारको गतिविधि सकारात्मक लयतर्फ लैजान अग्रसर भएको देखिन्छ। सरकारको नेतृत्व गरेलगत्तै मन्त्रालय घटाएर प्रशासनिक खर्च घटाउन सफल भएका मुख्यमन्त्री जम्कट्टेललेस्वास्थ्य, शिक्षा, यातायात, खेलकुद, पर्यटन तथा प्रशासनिक क्षेत्रमा केही सकारात्मक प्रयासहरूको थालनी गरेका छन्। प्रादेशिक अस्पतालमा बिरामी भर्ना सेवा निःशुल्क गरिएको छ। प्रदेशमा सञ्चालनमा रहेका सबै अस्पतालमा १० प्रतिशत शय्या विपन्न तथा अनाथ, असहायलाई उपलब्ध गराउने काम भएको छ। विपद् तथा प्रकोपका कारण क्षति व्यहोरेका कृषकलाई राहत उपलब्ध गराउने प्रक्रिया सुरु भएको छ। जथाभावी अनुदान वितरण कार्य रोकिएको छ। उत्पादनमा आधारित अनुदान कार्यक्रम कार्यान्वयनका लागि कार्यविधि निर्माण भएको छ। सामाजिक विकास मन्त्रालयअन्तर्गत उच्च शिक्षा परिषद् गठन गरी विश्वविद्यालय हेटौंडामा स्थापना गर्ने निर्णय गरिएको छ। सन् २०२४ लाई भ्रमण वर्ष मनाउने गरी घोषणाको अन्तिम चरणमा रहेको छ। मधेसमा तारिफ छैन, आलोचना धेरै मधेसमा प्रदेश सरकारको एकवर्षे कार्यकाल पूरा हुन लागेको छ। सुरुमा जसपा नेतृत्वको सरकारमा एमाले र माओवादी सम्मिलित थिए। तर, त्यसको केही दिन नबित्दै गठबन्धन भत्किँदा मन्त्रालयहरू महिनौंसम्म मुख्यमन्त्रीले चलाए। प्रदेश सरकारले ६ वर्ष अवधिमा एउटा पनि गौरवको आयोजना सञ्चालन गर्न सकेको छैन। संविधानको अनुसूची ६ मा प्रदेशको एकल अधिकारसम्बन्धी व्यवस्था छ। तर, सो व्यवस्थाअनुसार कानुन नबन्दा ६ वर्ष बितिसक्दा पनि काम गर्न नपाएको भन्दै मधेस संघीय सरकारविरुद्ध आन्दोलित छ। प्रदेशलाई काम गर्न सहज हुने कानुन नबनाएको भन्दै मुख्यमन्त्री सरोजकुमार यादव नेतृत्वको टोली संघीय सरकारलाई झकझक्याउन काठमाडौं धाउँछन्। आश्वासन बोकेर जनकपुरधाम फर्कन्छन्। यादव नेतृत्वको सरकार गठन भएको वर्षगाँठमा पनि भन्न मिल्ने खालका उपलब्धि देखिँदैन। सरकारको सकारात्मकभन्दा नकारात्मक आलोचना धेरै छ। मुख्यमन्त्री यादव सोचेजस्तो उपलब्धि हासिल हुन नसक्नुमा संघीय सरकारलाई दोष दिन्छन्। संघीयता कार्यान्वयनमा आएको ६ वर्ष भए पनि प्रदेशको अधिकार संघीय सरकारले सीमित गरेकोले काम गर्न नसकेको आरोप उनी लगाउँछन्। अधिकारविहीनताको अवस्थामा जनचाहना कसरी पूरा गर्न सकिन्छ ? संघीय सरकारले अधिकार नदिँदा काम गर्न कठिन छ। जनतासँग जुन कामको वाचा गर्र्यौ त्यो काम नै अघि बढेन, काम गर्ने कर्मचारी, प्रहरी छैन। त्यसले गर्दा हामीलाई समस्या भयो, उनी भन्छन्। मधेसमा चालू आवको बजेट ४४ अर्ब ११ करोड ४६ लाख ३२ हजार छ। अहिलेसम्म बजेट कार्यान्वयन सुस्त छ। खर्च प्रतिशत यकिन नभएको अर्थ मन्त्रालयले जनाएको छ। एमाले संसदीय दलका नेता सरोज यादवका अनुसार सरकारको प्रस्तुति र शैलीले संघीयता मजाक बनेको छ। बजेट आएको ६ महिना बितिसक्यो तर कामकाजको गति शून्य छ। अधिकार सुम्पिने कुरा संघसँग सरोकार राख्छ। तर विकासको कुरा त प्रदेश सरकारकै हातमा छ। कोशीमा बन्यो पाँच सरकार कोशीमा पहिलो एक वर्ष सरकार फेरबदलमै बितेको छ। यो अवधिमा महत्त्वपूर्ण काम भनेको प्रदेशको नाम कोशी राख्नु मुख्य उपलब्धि हो। एमाले नेता हिक्मतकुमार कार्की नेतृत्वको सरकार एमाले, कांग्रेस, माओवादी र राप्रपाको समर्थनमा २०७९ फागुन १७ गते प्रदेशसभा बैठकबाट नामकरण गर्न सफल भएको हो। तर त्यसपछि पहिचान पक्षधर असन्तुष्ट छ। आन्दोलनको क्रममा एक जनाको मृत्युसमेत भयो। प्रदेश सांसद र मन्त्रीलाई पहिचान पक्षधरले बहिष्कार अभियान चलाइरहेका छन्। प्रदेशसभाको दोस्रो कार्यकाल सुरु भएपछि गत वर्ष पुस २४ मा संविधानको धारा १६८ (२) अनुसार सुरु भएको सरकार गठन प्रक्रिया अन्तिम विकल्प (उपधारा ५) मा आएर रोकिएको छ। उपधारा ५ अनुसार केदार कार्की मुख्यमन्त्री छन्। सुरुमा हिक्मतकुमार कार्की मुख्यमन्त्री नियुक्त भएका थिए। माओवादी, जनता समाजवादी पार्टी, राप्रपा र जसपाको समर्थनमा मुख्यमन्त्री बनेका उनी संघको गठबन्धन फेरिएपछि असार १४ गते सत्ताबाहिर पुगे। उनी बाहिरिएपछि २१ असारमा माओवादी, जसपा र एकीकृत समाजवादीको समर्थनमा कांग्रेस नेता उद्धव थापा मुख्यमन्त्री बने। त्यसबेला तत्कालीन सभामुख बाबुराम गौतमको हस्ताक्षर प्रयोग भएको थियो। सरकार गठन प्रक्रियाविरुद्ध एमाले सर्वाेच्च अदालत गयो। अदालतले ११ साउनमा सभामुखको क्षेत्राधिकार व्याख्या गर्दै सुरुकै बिन्दुबाट सरकार गठन गर्नुपर्ने फैसला सुनायो। त्यसपछि गौतमलाई सभामुखबाट राजीनामा गर्न लगाएर १६ साउनमा थापा दोस्रो पटक मुख्यमन्त्री बने। तर, उनले विश्वासको मत पाएनन्। सभामुखको जिम्मेवारीमा रहेकी उपसभामुख सिर्जना दनुवारले बिरामीको कारण देखाउँदै अन्तिम समयमा विराटनगर छाडिन्। त्यसपछि ४ भदौमा थापालाई संकट पर्यो। बैठकको अध्यक्षता गर्ने सांसद इस्राइल मन्सुरीको हस्ताक्षर प्रयोग गरी विश्वासको मत लिए। त्यसका विरुद्ध फेरि एमाले सर्वाेच्च पुग्यो। सर्वाेच्चले सरकार गठन असंवैधानिक भएको दाबी गर्दै उपधारा ३ अनुसार सरकार गठनका लागि २१ भदौमा परमादेश जारी गर्यो। धारा १६८ को उपधारा ३ अनुसार सबैभन्दा ठूलो दलको हैसियतमा एमाले संसदीय दलका नेता हिक्मतकुमार कार्की २२ भदौमा मुख्यमन्त्री नियुक्त भए। २० असोजमा कार्कीले राजीनामा दिएपछि राजनीतिक घटनक्रम फेरि फेरबदल भयो। तब कांग्रेसबाट ८ सांसदले विद्रोह गरेर २७ असोजमा केदार कार्की एमालेको समर्थनमा मुख्यमन्त्री बने। यो अवधिमा संसदीय समितिले पूर्णता पनि पाउन सकेका छैनन्। १६ साउनदेखि रिक्त रहेको सभामुखको छनोट गर्न पनि सकेको छैन। संसद् सुरु भएको १० महिनापछि २२ कात्तिकमा संसदीय समिति गठन भएको थियो। सभापतिको निर्वाचन प्रक्रिया अघि बढेको छैन। तत्कालीन सभामुख बाबुराम गौतमले राजीनामा दिएपछि १६ साउनयता कोशी प्रदेश सभामुखविहीन छ। शिवराज भट्टधनगढी, ललितबहादुर बुढासुर्खेत, लक्ष्मण पोखरेलबुटवल, केशवशरण लामिछानेपोखरा, कृष्ण सारु मगरहेटौंडा , गोविन्द महतोजनकपुरधाम , भरत खड्का उदयपुर"
मेयर तेलीको इट्टा भठ्ठाबाट ठूलो परिमाणमा तस्करीको काठदाउरा बरामद,"वीरगन्ज : पर्साको बहुदरमाई नगरपालिकाका मेयर सिंघासन साह तेलीको इट्टा भठ्ठाबाट ठूलो परिमाणमा चोरी तस्करीको अवैध काठदाउरा बरामद भएको छ। जिल्ला वन कार्यालय पर्साले विशेष सूचनाको आधारमा बुधबार पर्सागढी नगरपालिका७ फसलवरिया चैनपुरमा तेलीले सञ्चालन गरेको सूर्य इट्टा भठ्ठा उद्योगमा छापा मारेको थियो। त्यस क्रममा जंगलबाट गैरकानुनीरूपमा रुख फडानी गरी गोलिया काठ चिरेर दाउरा बनाइएका १२५ घनफिट काठदाउरा बरामद भएको डिभिजन वन कार्यालय पर्साका निमित्त प्रमुख फरमान मियाँले बताए। इट्टा भठ्ठामा तस्करी गरी ल्याइएको काठ दाउरा फेला परेपछि जफत गरिएको डिभिजन वन कार्यालय पर्साका निमित्त प्रमुख मियाँले बताए। उनका अनुसार बरामद काठदाउराको मुचुल्का उठाइ कारबाहीको आवश्यक प्रक्रिया अगाडि बढाइएको छ। इट्टा भठ्ठा सञ्चालक तेलीविरुद्ध पनि कारबाही प्रक्रिया अगाडि बढाइने मियाँले बताए। उनले भने, सञ्चालक तेलीलाई वन कार्यालयमा उपस्थित हुन पत्र काट्छौं। बरामद दाउराकाठ बराकरको बिगो भराउने गरी मुद्दा दर्ता गर्छौं।' उनका अनुसार नेपालको कानुनले इट्टा भठ्ठामा दाउरा वा काठ बालेर इट्टा पोल्न प्रतिबन्ध लगाएको छ। इट्टा उद्योगको आईई प्रतिवेदनमा कोइला बालेरमात्रै इट्टा पोल्नुपर्ने उल्लेख छ। तर तेलीको इट्टा भठ्ठामा जंगलबाट चोरी तस्करी गरी ल्याएर काठदाउरा भण्डारण गरेको फेला परेको हो।"
कुशल मल्लले ५ विकेट लिएपछि आर्मीसँग एपीएफ पराजित,"वीरगन्ज : वीरगन्जमा जारी नेपाल प्रोक्लब च्याम्पियनसिप टी२० क्रिकेट प्रतियोगितामा बुधबार भएको पहिलो खेलमा त्रिभुवन आर्मी क्लब विजयी भएको छ। नारायणी रंगशालाको क्रिकेट मैदानमा भएको खेलमा कुशल मल्लको घातक बलिङमा आर्मीले एपीएफ क्लबलाई २६ रनले पराजित गरेको हो। आर्मीले दिदएको ११५ रनको लक्ष्यका साथ जवाफी व्याटिङमा उत्रिएको एपीएफ क्लब १९ ओभरमा ८८ रन बनाउँदै अलआउट भएपछि आर्मीले उक्त खेल २६ रनले जितेको हो। यसअघि पहिले ब्याटिङ गरेको आर्मीले निर्धारित २० ओभरमा ८ विकेट गुमाएर ११४ रन बनाएको थियो। आर्मीका लागि सन्तोष कार्कीले सर्वाधिक ३२ रन बनाए। कुशल मल्लले २२, सन्दीप रजालीले १६ र विनोद भण्डारीले १० रनको योगदान दिए। बलिङतर्फ एपिएफका अमरसिंह रौटेलाले चार ओभरमा ११ रन खर्चिएर पाँच विकेट लिए भने हरिशंकर साहले दुई र अविनाश बोहोराले एक विकेट लिए"
"एक वर्षमै 'रेकर्ड' हुने काम भएको छ, बाँकी ४ वर्षमा अझै राम्रा काम गर्छौं : प्रधानमन्त्री","काठमाडौं : प्रधानमन्त्री पुष्पकमल दाहालले गठबन्धन सरकार पाँचै वर्ष जाने दाबी गरेका छन्। गोरखाको बारपाक सुलिकोट गाउँपालिकामा आयोजित जनतासँग अन्तर्क्रिया कार्यक्रमलाई सम्बोधन गर्ने क्रममा प्रधानमन्त्री दाहालले गठबन्धन सरकारको एक वर्षे कार्यकालमा केही रेकर्ड कायम हुने काम भएको बताए। उनले बाँकी ४ वर्षमा धेरै राम्रा काम गरिने प्रस्ट पारे। 'सरकारले यो एक वर्षे कार्यकालमा केही रेकर्ड कायम हुने केही कामहरू गरेको छ। नागरिकता समस्या, मिटरव्याजीको समस्या, सामाजिक सुरक्षाको क्षेत्रमा, विकास निर्माणको क्षेत्रमा सरकारले बुढिगण्डकी आयोजना, जलवायु न्यायको विषयमा पर्वतीय देशहरूको नेतृत्व गरिएको छ। एक वर्षमा यति काम भए भने बाँकी ४ वर्षमा त झनै धेरै राम्रा काम हुनेछन्,' उनले भने। सरकारले राम्रा कामको सुरुवात गरे पनि गणतन्त्र र परिर्वतनविरोधिहरूले ती काम राम्रा भए भनेर नभन्ने उनको भनाइ छ। राम्रा कामको पचार जनता र परिर्वतन पक्षधरले गर्नुपर्ने उनले बताए। 'हामीले गाउँगाउँमा सिंहदरबारको रूपमा महिला, दलित र सबैको समानुपातिक प्रतिनिधित्व हुने व्यवस्था स्थापना गरेका छौं। यसबाट धेरै राम्रा काम पनि भएका छन्। त्यसको पक्षमा हामीले बोल्नुपर्छ। सरकारका राम्रा कामको प्रचार हामीले नै गर्नुपर्छ,' उनले भने। पछिल्लो समय परिर्वतनविरोधीहरूले सरकार, गठबन्धन र प्राप्त उपलब्धिविरुद्ध षड्यन्त्र गरिरहेको उनले बताए। त्यसकै कारण नकारात्मक मात्रै देखाएर अँध्यारोमात्रै देखाउने काम गर्न खोजिएको उनले बताए। त्यस्ता षड्यन्त्र र परिर्वतनविरोधि अवरोध छिचोल्न सरकार सफल बनेको प्रधानमन्त्रीको भनाइ छ। 'गठबन्धनविरुद्ध विभिन्न षड्यन्त्र र धार्मिका द्वन्द्व सिर्जना गर्न खोजियो। तर, उनीहरूले जतिसुकै बल गरेपनि केही भएको छैन। हामीले बडो धैर्यताको साथ धार्मिक र अतिवादी प्रयास विफल तुल्यायौं,' उनले भने। उनले पहिलो वर्ष गठबधन परिर्वतनलगायतका विभिन्न अलमलका बजेट निर्माणमा राम्रो ध्यान दिन नसकिएको बताउँदै यो वर्ष बजेट निर्माणमा व्यापक छलफल गरेर जनताको सहभागीता बजेट निर्माणमै गराइने बताए। 'निर्वाचनलगत्तै एउटा परिस्थितिमा सरकार बन्यो र मैले त्यो सरकारको नेतृत्व गर्न पाएँ, पछि फेरि राजनीतिक कोर्स फेरियो म फेरि गठबन्धनको प्रधानमन्त्री बनें। त्यतिबेलासम्ममा नीति तथा कार्यक्रम बनिसकेको थियो, त्यसैले गत वर्ष पर्याप्त ध्यान पुग्न सकेन, आगामी बजेटमा म उचित सम्बोधनको प्रयास गर्नेछु,' उनले भने।"
"संयोजकमा माधव नेपाललाई निरन्तरता दिने समाजवादी मोर्चाको निर्णय, विप्लवको पक्राउ पूर्जीबारे सरकारलाई ध्यानाकर्षण गराइने","काठमाडौं : समाजवादी मोर्चाको बैठकले माधव कुमार नेपाललाई संयोजकमा निरन्तरता दिने निर्णय गरेको छ। प्रधानमन्त्री निवास बालुवाटारमा बसेको मोर्चाको बैठकले नेपालको संयोजकत्व अवधि थप्ने निर्णय गरेको हो। कति समयलाई थप गरिएको भन्ने विषयमा केही निर्णय नभएको एकीकृत समाजवादीका उपाध्यक्षसमेत रहेका राजेन्द्र पाण्डेले बताए। 'यो बैठक विहानदेखिकै निरन्तरता हो। मोर्चाको संयोजकको अवधि सकिँदै थियो। बैठकले नेकपा एकीकृत समाजवादीका अध्यक्ष माधवकुमार नेपालको संयोजकत्वलाई नै थप गर्ने निर्णय गरेको छ। कति समयलाई भने तोकिएको छैन,' उनले भने। त्यस्तै बैठकले पुसभित्रै देशभरि मोर्चाको जिल्ला समिति गठन गरिसक्ने निर्णय गरेको छ। उनका अनुसार मोर्चाले ४७ जिल्लामा समिति विस्तार गरिसकेको छ। पाण्डेका अनुसार मोर्चाका नेताहरूविरुद्ध विभिन्न अदालतमा मुद्दाहरू विचारधीन रहेकाले यसअघि मोर्चामा आबद्ध दलहरूसँग गरिएको सम्झौता कार्यान्वय गर्न सरकारलाई आग्रह गरिने भएको छ। 'अदालतमा प्रधानमन्त्री प्रचण्डविरुद्ध पनि मुद्दा दायर भएको छ, उपेन्द्र यादवविरुद्ध पनि मुद्दा विचाराधीन छ। हालै विप्लवविरुद्ध पक्राउ पूर्जी नै जारी भएको अवस्था छ। त्यसकारण विभिन्न समयमा ती दलहरूसँग भएको सम्झौता कार्यान्वयनमा ल्याउन सरकारलाई आग्रह गर्ने निर्णय भएको छ,' उनले भने। त्यस्तै सरकारले जनतालाई डेलिभरी दिनेगरी काम गर्न आग्रहसमेत मोर्चाले गरेको छ। नेता पाण्डेका अनुसार सहिद दिवसलाई गठबन्धन र मोर्चामा आबद्ध दलहरूले भव्यरूपमा मनाउने निर्णयसमेत भएको छ।"
"कांग्रेस, एमाले, माओवादीमाथिको प्रहार व्यवस्था र संविधानमाथिको प्रहार हो : मुख्यमन्त्री पाण्डे","गोरखा : गण्डकी प्रदेशका मुख्यमन्त्री सुरेन्द्रराज पाण्डेले वर्तमान शासन व्यवस्था र संविधानतिर लक्षित गरी स्थापित दलहरूमाथि प्रहार गरिएको बताएका छन्। गोरखाको बारपाक सुलीकोट गाउँपालिकामा बुधबार आयोजित जनतासँग अन्तरक्रिया कार्यक्रममा बोल्दै पाण्डेले यस्ता षड्यन्त्रविरुद्ध स्थापित दलका नेतृत्वहरू एकजुट हुन आह्वान गरे। 'अहिले विभिन्न शक्ति समूहले स्थापित राजनीतिक दलमाथि ताकेर सुनियोजितरूपमा प्रहार गरिरहेका छन्। हेर्दा कांग्रेस, माओवादी र एमालेमाथि प्रहार गरेको जस्तो देखिन्छ। तर त्यो आक्रमण कुनै खास राजनीतिक पार्टीप्रति होइन, त्यो प्रहार संघीय लोकतान्त्रिक शासन व्यवस्थामाथिको हो। संघीय लोकतान्त्रिक संविधानमाथि हो। जसले विभिन्न कालखण्डमा आन्दोलन गरेर निरंकुशताको अन्त्य गरी संघीय, समावेशी, लोकतान्त्रिक शासन व्यवस्था स्थापित गर्यो, जसले संघीय लोकतान्त्रिक संविधान निर्माण गर्यो, त्यसलाई बद्नाम गराउने, त्यसप्रति वितृष्णा जगाउने, असफल बनाउने र पुन संविधान र शासन व्यवस्था उल्ट्याउने प्रपञ्च हो,' उनले भने। सरकारको सकारात्मक कामको हिसाबकिताब नगर्ने, नकारात्मक ढंगले टिका टिप्पणी मात्र गरिरहनेहरूप्रति सचेत र होसियार रहन उनले स्थापित दलका नेता कार्यकर्तामा आह्वान गरे। असफलताको चर्चामात्र गरिरहने, जनतामा नैराश्यता बादल मडार्ने र शासन व्यवस्था उल्ट्याउने षड्यन्त्रप्रति के कांग्रेस, के माओवादी, के एमाले सबै एकताबद्ध हुनु जरुरी छ,' उनले भने, 'स्थापित राजनीतिक दलको योगदान र बलिदानबाट प्राप्त शासन व्यवस्थालाई उल्ट्याउन खोज्नेविरुद्ध हामी सबै स्थापित दल एकताबद्ध हुनु जरुरी छ।' कांग्रेस, माओवादी र एमालेविरुद्ध खनिनेहरूको लहैलहैमा नलाग्न पनि उनले आग्रह गरे। उनले चुनाव प्रचारका क्रममा जनतामाझ गरेको बाचा आफ्नो कार्यकालभरिमा पूरा गरेरै छाड्ने प्रतिवद्धता व्यक्त गरे। नागरिकका आवश्यकता र चाहना असीमित छन्। तर, स्रोत साधन सीमित छन्। उनीहरूको माग पूरा गर्न पाँच खर्बको बजेट ल्याए पनि अपुग हुन्छ। तर, हामीले ३३ अर्बको बजेट बनाउँदैछौं,' पाण्डेले भने, 'त्यसैले चाहेका सबै कुरा पूरा हुँदैनन्। चुनावमा भोट माग्दा गरेका हिउँद, बर्खै चल्ने सडक, प्रत्येक गोरखालीको घरघरमा खानेपानीको धारा, शिक्षा र स्वास्थ्यको बाचा हाम्रो कार्यकालभित्र पूरा गर्नेछौं।'"
सरकार माफियाहरूको चलखेलमा पर्यो : प्रदीप यादव,"वीरगन्ज : जनता समाजवादी पार्टी (जसपा)का प्रमुख सचेतक प्रदीप यादवले सरकार माफियाहरूको चलखेलमा परेको बताएका छन्। सचेतक यादवले शुक्रबार सामाजिक सञ्जालमा आक्रोश पोख्दै त्रिभुवन अन्तर्राष्ट्रिय विमानस्थलको ग्राउन्ड ह्यान्ड्लिङ नेपाल वायुसेवा निगमबाट खोसेर प्रतिस्पर्धामा दिने सरकारको निर्णयप्रति विरोध जनाए। सरकारले नेपाल वायुसेवा निगमबाट त्रिभुवन अन्तर्राष्ट्रिय विमानस्थलको ग्राउन्ड ह्यान्ड्लिङ खोसेर निगमलाई नै सिध्याउने खोजिरहेको आरोप उनको छ। 'पटकपटक निगमको ग्राउन्ड ह्यान्ड्लिङ खोस्न किन लागि परिरहन्छन्? माफियाहरूको चलखेलमा सरकार किन पर्छ?,' उनले प्रश्न गरे। वायुसेवा निगमले देशलाई आर्थिकरूपमा समृद्धि बनाउन वर्षेनि अर्बौं विदेशी मुद्रा राज्यका लागि सिञ्चित गर्नुका साथै आफ्नो कमाइको १५ प्रतिशत रोयल्टी नागरिक उड्डयन प्राधिकरणलाई र १३ प्रतिशत भ्याट एंव आयकरसमेत सरकारलाई बुझाइरहँदा माफियाहरूले यसलाई सिध्याउन खोजिरहेको उनको कथन छ। 'निगमले यात्रु र पर्यटक बोकी वर्षेनि करिब २० अर्ब रुपैयाँ बराबरको विदेशी मुद्राको सञ्चिति बढाइ देश आर्थिकरूपमा समृद्ध गर्न सघाउँछ। आफ्नो कमाइको १५ प्रतिशत रोयल्टी नेपाल नागरिक उड्डयन प्राधिकरणलाई र १३ प्रतिशत भ्याट एवं आयकरसमेत सरकारलाई बुझाइरहेको छ। सञ्चयकोष र नागरिक लगानी कोषको ऋण पनि तिरिरहेको छ। दुर्गम क्षेत्रमा उडान भर्ने जहाजसमेत थप्दै छ,' उनले भने। वायुसेवा निगमले राष्ट्रिय तथा अन्तर्राष्ट्रिय नियमअनुसार उडानको साथै एयरपोर्टको ग्राउण्ड ह्यान्ड्लिङ गर्दै आएको इतिहासलाई स्मरण गराउँदै यादवले निगमको ग्राउन्ड ह्यान्ड्लिङ अन्तर्राष्ट्रिय आइएटीए आइएसएजीओ प्रमाणित रहेको यसका लागी प्रत्येक दुई वर्षमा सेवा र सुरक्षा गुणस्तरीयता परीक्षणसमेत हुने गरेको बताए। 'नेपालमा यो सर्टिफिकेट पाउने नेपाल वायुसेवा निगम मात्र हो, अरू छैन,' उनले उल्लेख गरेका छन्।"
होस् नपुर्याए हिमशृंखला नरहन सक्छ : राष्ट्रपति पौडेल,"बागलुङ : राष्ट्रपति रामचन्द्र पौडेलले हामीले होस् नपुर्याए अहिले देखिएका हिम शृंखलाहरू नरहन सक्ने बताएका छन्। बागलुङमा बुधबारदेखि सुरु भएको सातौं बागलुङ महोत्सवको उद्घाटन गर्दै राष्ट्रपति पौडेलले जलवायु परिवर्तन अनुकूल तथा न्युनीकरणलाई स्थानीय स्तरबाटै निजी र सरकारी क्षेत्रले ध्यान दिनुपर्ने बताए। हरित अर्थतन्त्रको मान्यताअनुसार वातावरण संरक्षण र जलवायु परिर्वतन अनुकूल तथा न्युनीकरणलाई स्थानीय स्तरबाटै निजी र सरकारी क्षेत्रले ध्यान दिनुपर्छ। म यहाँ नीजी क्षेत्रको तर्फबाट उपस्थित हुनुभएका अगुवाहरूलाई के भन्न चाहन्छु भने यी देखिएका हिमशृंखला, हामीले होस पुर्याएनौं भने नरहन पनि सक्छ,' उनले भने। बागलुङ जिल्ला राजनीतिक चेतनाको उर्वरभूमि मात्र नभएर पर्यटकीय क्षेत्र समेत रहेको राष्ट्रपति पौडेलले बताए। उनले धौलागिरि हिमशृंलासहितका प्राकृतिक छटाले सुसज्जित बागलुङ वरपरका क्षेत्रको आर्थिक, सामाजिक, सांस्कृतिक र पर्यटकीय विकासको लागि यो महोत्सव आयोजना गरिएकोमा खुसी महसुस गरेको बताए। राष्ट्रिपति पौडेलले बागलुङको विशिष्टता, प्राकृतिक सौन्दर्य, संस्कृति र सम्भयतालाई नेपाल र विश्व पर्यटन बजारमा प्रवर्द्धन गरेर पर्यटन क्षेत्रबाट आयआर्जन गर्न सक्ने प्रचुर सम्भावना रहेको बताए। यस क्षेत्रको विशिष्टता, प्राकृतिक सौन्दर्य, संस्कृति र सभ्यतालाई नेपाल र विश्व पर्यटन बजारमा प्रवर्द्धन गरी पर्यटन क्षेत्रलाई आय आर्जन र समृद्धिको आधारको रूपमा स्थापित गर्न सकिने म प्रचुर सम्भावना देखीरहेको छु, राष्ट्रपति पौडेलले भने, हरेक वर्ष निश्चित सङ्ख्यामा पर्यटक भित्राउने योजनासहितका कार्यक्रम यस क्षेत्रमा सञ्चालन गर्नु उपयुक्त हुन्छ। यस ठाँउको भौगोलिक विविधता र विकटतालाई पृथक र नवीन पर्यटकीय थलोको रूपमा विकास गरी नयाँ पुस्तालाई यस क्षेत्र र नेपाल भ्रमणको लागि आकर्षित गर्नु पर्ने आजको आवश्यकता हो। उनले बागलुङका उद्योगी व्यवसायीहरूले राष्ट्रियस्तरमा समेत अर्थतन्त्रको बागडोर सम्हालेको देख्दा हर्षित भएको बताउँदै आफूलाई प्रख्यात गराउन सकेको धारणा राखेका थिए। सबैभन्दा धेरै विप्रेषण भित्र्याउने जिल्ला पनि बागलुङ रहेको राष्ट्रपति पौडेलको भनाइ छ। निजी क्षेत्रलाई लगानी गर्न मन लाग्ने वातावरण बनाउन स्थानीय, प्रदेश र संघ सरकारले ऐन, नियम परिमार्जित गरेर प्रोत्साहन गर्नुपर्ने राष्ट्रपति पौडेलले बताए। 'पर्यटकीय पूर्वाधार विकासमा निजी क्षेत्रको अत्यन्त महत्वपूर्ण भूमिका हुन्छ,' उनले भने, 'निजी क्षेत्रलाई लगानी गर्न मन लाग्ने वातावरण बनाउन स्थानीय, प्रदेश र संघ सरकारले ऐन, नियम परिमार्जित गरेर प्रोत्साहन गरिदिनुपर्छ भन्ने मलाई लाग्छ।' प्रदेश सरकार र निजी क्षेत्रको सहकार्यमा पहाडी तथा हिमाली क्षेत्रमा मनोरञ्जनात्मक तथा साहसिक पर्यटनको लागि हिल स्टेशनहरू विकास गर्न आवश्यक रहेको बताउँदै सांस्कृतिक, धार्मिक, साहसिक, कृषि, स्वास्थ्य तथा खेल पर्यटक आकर्षित गर्दै यस क्षेत्रको मौलिक संस्कृति संरक्षणमा महोत्सवले सहयोग गर्ने पौडेलले बताए। राष्ट्रपति पौडेलले स्थानीयहरूको जीवनस्तर सुधार्नको लागि स्थानीयस्तरमा उत्पादन हुने कृषि उत्पादनहरूलाई व्यवसायीकरण, यान्त्रिकीकरण र आधुनिकीकरण गरेमा मात्र सम्भवन हुने बताए। उनले महोत्सवमार्फत् निजी क्षेत्रले यहाँको उत्पादन हुने कृषि उपज र जडीबुटीलाई हाम्रो सामु ल्याएको हुँदा प्रदेश सरकारले यसको विकासमा उद्योगी व्यवसायीलाई उत्प्रेरित गर्नुपर्ने आवश्यक रहेको बताए। बागलुङ उद्योग वाणिज्य संघले आयोजना गरेको गण्डकी प्रदेशस्तरीय पर्यटन, कृषि तथा औद्योगिक व्यापार मेला तथा सातौं बागलुङ महोत्सव पुस २२ गतेसम्म सञ्चालन हुनेछ। पछिल्लो समय बागलुङको व्यापार सुस्ताउँदै गएकाले बजारलाई चलायमान बनाउने उद्देश्यले महोत्सवको आयोजना गरिएको संघका अध्यक्ष नरेश कंडेलले बताए। उनले जिल्लामै उत्पादन भइरहेका ब्राण्डहरूलाई 'मेड इन बागलुङ' नाममा स्टल छुट्टाएर प्रवर्द्धन र बिक्री गर्ने व्यवस्था मिलाएको बताए।"
देशविदेशी शक्तिहरू संविधानमाथि षड्यन्त्रको तानाबाना बुनिरहेका छन् : माधव नेपाल,"काठमाडौं : नेकपा एकीकृत समाजवादी पार्टीका अध्यक्ष माधव नेपालले नेपालको संविधानमाथि देश विदेशी शक्तिहरूले षड्यन्त्रको तानाबाना बुनिरहेको बताएका छन्। बुधबारदेखि जारी पार्टीको केन्द्रीय कमिटीको सातौं बैठकको उद्घाटन समारोहमा बोल्दै अध्यक्ष नेपालले संविधानमाथि प्रतिगामी शक्तिहरूले संविधानमाथि आक्रमण फेरि सुरु गरेकाले राजनीतिक दलहरू गम्भीर हुन आग्रह गरे। 'विभिन्न देश विदेशका शक्तिहरूले नेपालभित्र षड्यन्त्रको तानाबाना बुनिरहेका छन्,'उनले भने,'संविधानमाथि नै प्रतिगामी शक्तिहरूले टाउको उठाइरहेका छन्।' उनले संविधान जोगाउनका लागि आफूहरूले विगतमा एमालेभित्रबाट विद्रोह गरेर बाहिर निस्कनु परेको र त्यसबाट सफलता मिलिसकेको बताए। अध्यक्ष नेपालले संविधान, सुशासन र राष्ट्रियताका पक्षमा भएका शक्तिहरूलाई एकतावद्ध गर्नुपर्ने बेला भएको बताए। उनले एकीकृत समाजवादी पार्टी नेपालको राजनीतिमा पहिलो नम्बरमा नभएपनि पार्टीको हैसियत कमजोर नभएको स्पष्ट पारे। उनले भने,'अहिले हाम्रो पार्टी नेपालको राजनीतिमा पहिलो नम्बरमा नभएपनि पार्टीको हैसियत कमजोर छैन। प्रत्यक्ष निर्वाचनमा १० सिट जित्नु चानचुने कुरा होइन। ७७ जिल्लामा पार्टी कमिटीहरू छन्।' उनले पार्टी बलियो बनाउन विगतका कमीकमजोरीहरूको समीक्षा गर्नुपर्ने धारणा व्यक्त गरे। पार्टीप्रति जनताले धेरै आशा गरेकाले जनताको साथमै रहन नेता तथा कार्यकर्ताहरूलाई आग्रह गरे। पूर्वप्रधानमन्त्री समेत रहेका नेपालले पदअनुसारको जिम्मेवारी पूरा गर्न समेत आग्रह गरे। उनले आफूले नेपालको राजनीतिको कोर्स चेन्ज गर्दै आएको दावी गरे। उनले भने,'नेपालको राजनीतिमा हाम्रो हैसियत छ भन्ने कुरालाई बिर्सनु हुँदैन। हामीले नेपालको राजनीतिको कोर्स चेन्ज गर्दै आएका छौं,'उनले भने,'राजनीतिलाई ठिक दिशामा लिएर गइरहेका छौं। पार्टीप्रति आशावादी छु।' नेता नेपालले बुधबार बिहान मात्रै समाजवादी मोर्चाको बैठक बसेको र बैठकमा नेपालको पछिल्लो राजनीति अवस्थाबारे गम्भीर छलफल भएको बताए।"
टेरामक्स प्रणाली खरिदबारे अनुसन्धान गर्न अख्तियारलाई लेखा समितिको निर्देशन,"काठमाडौं : प्रतिनिधिसभाको सार्वजनिक लेखा समितिले टेलिकम्युनिकेसन ट्राफिक मनिटरिङ एन्ड फ्रड कन्ट्रोल सिस्टम (टेरामक्स)सम्बन्धी सम्पूर्ण प्रक्रिया हाललाई याथस्थितिमा राख्न निर्देशन दिएको छ। बुधबार बसेको लेखा समितिको बैठकले अध्ययन प्रस्तावका लागि नीतिगत निर्णय गरेको नदेखिएको र मूल सम्झौता समितिलाई प्राप्त नभएको निष्कर्ष निकाल्दै हाललाई सम्पूर्ण प्रक्रिया याथस्थितिमा राख्न नेपाल दूरसञ्चार प्राधिकरणलाई निर्देशन दिएको हो। समितिले टेरामक्स प्रणाली खरिदबारे नेपाल दूरसञ्चार प्राधिकरण, नेपाल टेलिकम लगायतका निकायका अधिकारीहरूसँग छलफल गरेको थियो। समितिको बैठकको निष्कर्ष सुनाउँदै समितिका सभापति ऋषिकेश पोखरेलले टेरामक्स खरिद प्रक्रियाको सबै काम हाललाई यथास्थितिमा राख्दै हालसम्म सम्पादित कार्यहरूको सुक्ष्म विश्लेषण तथा अनुसन्धान गर्दा यो प्रक्रियामा सैद्धान्तिक, नीतिगत र सर्वोच्च अदालतको परमादेश समेत उल्लंघन भएको समितिको ठहर रहेको बताए। समितिले सो प्रविधि खरिद प्रक्रियाका बारेमा थप अनुसन्धान गरी कानुनबमोजिम अभियोजन अघि बढाउन अख्तियार दुरुपयोग अनुसन्धान आयोगलाई निर्देशनसमेत दिएको छ। सो प्रकरणमा अनुसन्धान गर्दा हरेक महिनाको प्रगति विवरण समितिमा उपलब्ध गराउन पनि अख्तियारलाई सभापति पोखरेलले आग्रह गरे। दूरसञ्चार क्षेत्रमा हुने गैरकानुनी गतिविधि र राजश्वको असली विवरण पत्ता लगाउन भन्दै नेपाल दूरसञ्चार प्राधिकरणले टेरामक्स प्रविधि खरिद गरी लागू गर्न खोजेको थियो। बैठकमा दूरसञ्चार प्राधिकरणका अध्यक्ष पुरुषोत्तम खनालले टेरामक्स खरिदका लागि एलसी खोलेर १७३४५ प्रतिशत अर्थात् ५२ करोड रुपैयाँ भुक्तानी भएको जानकारी दिए। खरिद प्रक्रियामा सर्वोच्च अदालतको परमादेश कार्यान्वयन गर्नुपर्ने अवस्था रहेको र त्यतिबेला फोरजी सेवा आइसकेको पनि उनले बताए। गोपनियताको विषयमा व्यक्तिगत कल डिटेल नहेरेर समग्र कल डिटेल रिपोर्ट हेरिने भन्दै यो अधिकार गोपनियता ऐनमा समेत रहेको अध्यक्ष खनालले बताए। त्यस्तै समितिका सदस्य अमरेशकुमार सिंहले लेबनानसँग टेरामक्सको उपकरण किन्ने निर्णय नै बदनियत पूर्ण देखिएको बताए। राष्ट्रिय स्वतन्त्र पार्टीका सांसद मनिष झाले टेरामक्स जडानको लक्ष्य वा उद्देश्य नै स्पष्ट नभएको बताए।"
बूढीगण्डकी आयोजनाको छिट्टै शिलान्यास गर्छु : प्रधानमन्त्री दाहाल,"गोरखा : प्रधानमन्त्री पुष्पकमल दाहालले बहुप्रतिक्षित १२०० मेगावाटको बूढीगण्डकी जलविद्युत आयोजनाको छिट्टै आफैंले शिलान्यास गर्ने उद्घोष गरेका छन्। बुधबार गोरखाको बारपाक सुलीकोट गाउँपालिकामा आयोजित स्थानीय सरकार र सरोकारवालासंग प्रधानमन्त्री कार्यक्रममा बोल्दै प्रधानमन्त्रीले बूढीगण्डकी आयोजना निर्माणको काम अघि बढ्ने बताएका हुन्। बूढीगण्डकी आयोजना निर्माणका लागि आर्थिक अभाव हुन नदिन भौतिक पूर्वाधारका निम्ति उठाइने रकमको पाँच प्रतिशत आयोजनामा हाल्ने निर्णय भएको बताए। बुढीगण्डकी के होला कसो होला भन्ने भइरहेको थियो, उनले भने, मैले केही समय अगाडि क्याविनेटबाट भौतिक पूर्वाधारका निम्ति उठाउने रकमको पाँच प्रतिशत बुढीगण्डकीमा हाल्ने निर्णय गरेर अब आर्थिक अभाव हुन नदिने र छिटै बूढीगण्डकी परियोजनालाई शिलन्यास गर्न म आउँदै छु। लामो समयदेखि बन्द रहेको गोरखकाली रवर उद्योगलाई पब्लिक प्राइभेट पार्टनरसिप (पीपीपी) मोडेलमा सञ्चालन गर्न गृहकार्य भइरहेको उनले बताए।"
कोशी प्रदेशसभामा सञ्चार विधेयक पेस गर्ने सरकारको तयारी,"विराटनगर : कोशी प्रदेश सरकारले प्रदेश सञ्चारमाध्यम व्यवस्थापन गर्न बनेको विधेयक २०८० प्रदेशसभामा पेस गर्ने तयारी गरेको छ। बुधबार बसेको प्रदेश मन्त्रिपरिषद्को बैठकले उक्त विधेयक प्रदेशसभामा पेस गर्न स्वीकृति प्रदान गरेको कोशी प्रदेश सरकार प्रवक्ता तथा आन्तरिक मामिला तथा कानुन मन्त्री शमशेर राईले जानकारी दिए। सो बैठकले यसलगायत अरू विषयमा पाँचवटा निर्णय गरेको छ। राष्ट्रिय समावेशी आयोगको प्रतिवेदन प्रदेशसभामा पेस गर्नेलगायत पाँचवटा निर्णय गरिएको प्रवक्ता राईको भनाइ छ। उनका अनुसार आजको बैठकले राष्ट्रिय समावेशी आयोगको पाँचौं वार्षिक प्रतिवेदन आर्थिक वर्ष २०७९८० प्रदेशसभामा पेस गर्ने निर्णय भएको छ। यसैगरी, प्रदेश सरकारको आर्थिक वर्ष २०७९८० को वार्षिक प्रतिवेदन पनि प्रदेशसभामा पेस गर्ने निर्णय भएको उनको भनाइ छ। उनले स्वास्थ्य मन्त्रालयबाट शैलेजा आचार्य हृदयरोग केन्द्र सञ्चालन कार्यविधि २०८० स्वीकृत गर्ने निर्णय भएको बताए। त्यस्तै, सामाजिक विकास मन्त्रालयबाट प्राविधिक शिक्षा तथा व्यावसायिक तालिम परिषद् प्रदेश कार्यालय र आंगिक शिक्षालय प्रदेशलाई सरकारलाई हस्तान्तरण गर्नका लागि नेपाल सरकारसमक्ष अनुरोध गर्ने निर्णय भएको प्रवक्ता राईले बताए।"
पुस महिना एजीएम पर्व,"काठमाडौं : लाभांश प्रस्ताव नगर्ने कम्पनीको सूची झनै बढेको छ। यो सूचीमा गुडविल फाइनान्स पनि थपिएको छ। कम्पनीले गत आर्थिक वर्ष २०७९८० को नाफाबाट कुनै पनि लाभांश वितरण नगर्ने भएको हो। कम्पनीको सञ्चालक समितिको बैठकले लाभांश वितरण नगर्ने निर्णय गरेको हो। गुडविलले गत वर्ष पनि लाभांश वितरण गरेको थिएन। यता चालू आर्थिक वर्षको ६ महिना अवधि बित्नै लाग्दा साधारणसभा डाक्ने कम्पनीको सूची विस्तार भएको छ। तीन दिनको बीचमा पुस मसान्तअघि एजीएम बोलाउने सूचीकृत कम्पनीको सूचीमा तीन दर्जन थपिएका छन्। बैंक, वित्तीय संस्था, उत्पादनमूलक, जलविद्युत्लगायत समूहका कम्पनीले पुसमा साधारणसभा डाकेका हुन्। केही कम्पनीले भने अझै सभा बोलाएका छैनन्। पुस महिनामा २९ दिन छन्। अर्थात् सो दिन २१ दिन पुग्ने गरी धेरै कम्पनीले सभा बोलाएका हुन्। नियामकीय व्यवस्थाअनुसार कुनै पनि आर्थिक वर्षको साधारणसभा आव समाप्त भएको ६ महिनाभित्र गरिसक्नुपर्ने प्रावधान छ। प्राइम कमर्सियल बैंकले पुस २९ गते साधारणसभा बोलाएको छ। सभा अमृतभोग क्याटर्स कालिकास्थान, काठमाडौंमा बिहान ११ बजेदेखि सुरु हुनेछ। प्राइम कमर्सियल बैंकले यो वर्ष लाभांश प्रस्ताव गरेको छैन। सभाका लागि उपयुक्त लघुवित्त संस्थाहरूसँग मर्जर अथवा एक्विजिसनसम्बन्धी कार्य गर्न तथा प्रबन्धपत्र तथा नियमावली संशोधन गर्न सञ्चालक समितिलाई अख्तियारी दिने प्रस्ताव पनि छ। सभा प्रयोजनार्थ बैंकको बुक क्लोज पुस १९ गते हुँदैछ। लाभांशको प्रस्ताव नगरेको नेपाल बैंक लिमिटेडले पुस २९ गते साधारणसभा बोलाएको छ। सभा बैंकको प्रधान कार्यालय, धर्मपथ, काठमाडौंमा बिहान ११ बजेदेखि सुरु हुनेछ। सभा प्रयोजनार्थ बैंकको बुक क्लोज पुस २० गते हुनेछ। ज्योति विकास बैंक लिमिटेडले पुस २९ गते साधारणसभा बोलाएको छ। सभा लिसारा रिसेप्सन, नक्साल, काठमाडौंमा बिहान ११ बजे सुरु हुनेछ। बैंकले लाभांशसम्बन्धी प्रस्ताव गरेको छैन। सभा प्रयोजनका लागि बैंकको बुक क्लोज पुस १६ हुँदैछ। लाभांशबिनै साधारणसभा बोलाउने कम्पनीको सूचीमा सप्तकोशी डेभलपमेन्ट बैंक पनि छ। सभा पुस २९ गते कञ्चनजंघा पार्टी प्यालेस, पञ्चाली रोड, विराटनगर, मोरङमा ११ बजेबाट सुरु हुनेछ। सभा प्रयोजनका लागि बैंकको बुक क्लोज पुस १७ गते हुनेछ। लाभांश प्रस्ताव नगरेको बीपीडब्लू लघुवित्तले पुस २९ गते वार्षिक साधारणसभा बोलाएको छ। सभा होटलले बगैंचाको सभाहल, जावलाखेल, ललितपुरमा बिहान ११ बजे सुरु हुनेछ। साधारणसभा प्रयोजनका लागि कम्पनीले पुस १७ गते बुक क्लोज गर्नेछ। घलेम्दी हाइड्रोपावरले पुस २९ गते वार्षिक साधारणसभा बोलाएको छ। सभा सासा ब्याक्वेट नयाँबजार काठमाडौंमा बिहान ११ बजे सुरु हुनेछ। घलेम्दी पनि लाभांश प्रस्ताव नगर्ने कम्पनी हो। साधारणसभा प्रयोजनका लागि कम्पनीको बुक क्लोज पुस १८ गते हुँदैछ। गणपति लघुवित्त वित्तीय संस्थाको साधारणसभा पुस २९ गते बस्दैछ। सभा संस्थाको केन्द्रीय कार्यालय शुक्लागण्डकी नपा४, दुलेगौंडा, तनहुँमा बिहान ११ बजेदेखि सुरु हुनेछ। सभाले सर्वसाधारण सेयरधनीको तर्फबाट दुई जना सञ्चालक नियुक्ति गर्नेछ। त्यस्तै, अन्य उपयुक्त लघुवित्त संस्थाहरूसँग मर्जर अथवा एक्विजिसनसम्बन्धी कार्य गर्न सञ्चालक समितिलाई अख्तियारी दिने प्रस्ताव पनि छ। सभा प्रयोजनार्थ कम्पनीको बुक क्लोज पुस २० गते हुँदैछ। संस्थाले यस वर्ष लाभांशसम्बन्धी कुनै प्रस्ताव गरेको छैन। मनकामना इन्जिनियरिङ हाइड्रोपावरले यस वर्ष लाभांश वितरण नगर्ने भएको छ। कम्पनीले लाभांश वितरण नगर्ने प्रस्तावसहित साधारणसभा डाकेको छ। सभा पुस २८ गते रोयल दरबार रेस्ट्रो पन्ड भेन्यु, महाराजगन्जमा दिउँसो २ बजेबाट सुरु हुन्छ। सभा प्रयोजनार्थ कम्पनीको बुक क्लोज पुस १६ गते हुँदैछ। गुह्येश्वरी मर्चेन्ट बैंकिङ एन्ड फाइनान्स लिमिटेडले पुस २८ गते साधारणसभा बोलाएको छ। सभा गुह्येश्वरी भवन, पुल्चोक, ललितपुरमा बिहान ११ बजे सुरु हुनेछ। सभाले स्वतन्त्र सञ्चालक नियुक्ति अनुमोदन गर्नेछ। फाइनान्सले पनि यस वर्ष लाभांशसम्बन्धी प्रस्ताव गरेको छैन। सभा प्रयोजनका लागि कम्पनीको बुक क्लोज पुस २० गते हुँदैछ। ज्योति, सप्तकोशी र गुह्येश्वरीले सभाका लागि अन्य बैंक तथा वित्तीय संस्थासँग मर्जर अथवा एक्विजिसनसम्बन्धी कार्य गर्न तथा प्रबन्धपत्र तथा नियमावली संशोधन गर्न सञ्चालक समितिलाई अख्तियारी दिने प्रस्ताव गरेका छन्।रिडी पावर कम्पनीले पनि लाभांश प्रस्तावबिनै साधारणसभा डाकेको छ। कम्पनीको सञ्चालक समिति बैठकले लाभांश नदिने निर्णय गर्दै पुस २८ गते साधारणसभा बोलाएको छ। सभा प्रयोजनार्थ कम्पनीको बुक क्लोज पुस १७ गते हुँदैछ। लाभांश प्रस्ताव पारित गर्न साधारणसभा गरिमा विकास बैंकले पुस २९ गते वार्षिक साधारणसभा गर्दैछ। सभामा ९५० प्रतिशत बोनस सेयर र कर प्रयोजनका लागि ०५० प्रतिशत नगद लाभांश वितरण गर्ने प्रस्ताव पेस हुनेछ। सभाका लागि बैंकको अधिकृत पुँजी ५ अर्ब ७० करोड रुपैयाँ पुर्याउने र अन्य कुनै बैंक तथा वित्तीय संस्थासँग मर्जर वा एक्विजिसन गर्नुपरेमा सम्पूर्ण अख्तियारी सञ्चालक समितिलाई दिने प्रस्ताव पनि छन्। सभा होटल पोखरा ग्रान्ड, बिरौटा पोखरामा पुस २९ गते ११ बजेका लागि बोलाइएको छ। साधारणसभा र लाभांश वितरण प्रयोजनार्थ गरिमाको बुक क्लोज पुस १७ गते हुँदैछ। ५०५ प्रतिशत नगद लाभांश प्रस्ताव पारित गर्न श्री इन्भेस्टमेन्ट एन्ड फाइनान्सले पुस २९ गते वार्षिक साधारणसभा बोलाएको छ। साधारणसभा श्री इन्भेस्टमेन्ट एन्ड फाइनान्सको रजिस्टर्ड कार्यालय, डिल्लीबजार, काठमाडौंमा बिहान १० बजे सुरु हुनेछ। सभा प्रयोजनार्थ फाइनान्सको बुक क्लोज पुस २० गते हुँदैछ। राधी विद्युत् कम्पनीले लाभांश प्रस्तावसहित पुस २९ गते वार्षिक साधारणसभा बोलाएको छ। सभा कम्पनीको कार्यालय त्रिपुरेश्वर, काठमाडौंमा बिहान ११ बजे सुरु हुनेछ। सभामा भर्चुअल माध्यमबाट पनि सहभागी हुन सकिनेछ। सभाले ४७५ प्रतिशत बोनस सेयर र कर प्रयोजनको लागि ०२५ प्रतिशत नगद लाभांश वितरण गर्ने प्रस्ताव पारित गर्नेछ। सभा प्रयोजनका लागि कम्पनीले पुस १५ गते एकदिन बुक क्लोज गर्ने भएको छ। छिमेक लघुवित्तको वार्षिक साधारणसभा पुस २९ गते बोलाइएको छ। सभा होटल सामनाको सभाहल मकवानपुरमा बिहान ११ बजे सुरु हुनेछ। सभाले ५ प्रतिशत बोनस सेयर र कर प्रयोजनसहित १० प्रतिशत नगद लाभांश वितरण गर्ने मुख्य प्रस्ताव पारित गर्नेछ। सभा प्रयोजनका लागि कम्पनीको बुक क्लोज पुस १७ गते हुँदैछ। आत्मनिर्भर लघुवित्त वित्तीय संस्थाको साधारणसभा पुस २८ गते बोलाइएको छ। सभा घोराही उपमहानगरपालिका१५, होटेल माला इन्, दाङमा बिहान ११ बजे सुरु हुनेछ। सभाले १० प्रतिशत बोनस सेयर र करसहित ५ प्रतिशत नगद गरी कुल १५ प्रतिशत लाभांश वितरण गर्ने प्रस्ताव पारित गर्नेछ। सभाले सर्वसाधारण सेयरधनीको तर्फबाट २ जना सञ्चालक पनि नियुक्ति गर्नेछ। त्यस्तै, प्रबन्धपत्र तथा नियमावली संशोधन गर्न सञ्चालक समितिलाई अख्तियारी दिने प्रस्ताव पनि छ। सभा प्रयोजनार्थ कम्पनीको बुक क्लाजे पुस १६ गते हुँदैछ। उल्लेखित एजेन्डाबाहेक सबै कम्पनीको साधारणसभाका लागि सभामा आर्थिक वर्ष २०७९८० को वार्षिक प्रतिवेदन, वासलात, नाफानोक्सान र नगद प्रवाहमाथि छलफल गर्ने तथा आर्थिक वर्ष २०८०८१ का लागि लेखापरीक्षक नियुक्त गरी पारिश्रमिक निर्धारण गर्ने एजेन्डा पनि राखिएको छ। हिमालयन बैंकको प्रिमियममा एफपीओ, छैन बोनस हिमालयन बैंकले प्रिमियम मूल्यमा एफपीओ जारी गर्ने भएको छ। बैंकले पुस २९ गते ३१औं वार्षिक साधारणसभा डाकेको हो। जसमा सर्वसाधारण सेयरधनीको आवश्यक सेयर अनुपात कायम गर्न प्रिमियममा एफपीओ निष्कासन गर्ने प्रस्ताव पेस हुने भएको हो। साथै, एफपीओको मूल्य निर्धारण गर्ने, प्रबन्धपत्र तथा नियमावली संशोधनका लागि सञ्चालक समितिलाई अख्तियारी दिने प्रस्ताव सभामा गरिनेछ। यसैगरी संस्थापक सेयरधनीहरूको तर्फबाट पाँच जना र सर्वसाधारणको तर्फबाट एक जना सञ्चालकको निर्वाचन गर्नेलगायतका प्रस्ताव सभाले गर्नेछ। साधारणसभा नेपाल प्रज्ञा प्रतिष्ठान कमलादी काठमाडौंमा बिहान ९ बजेदेखि सुरु हुनेछ। साधारणसभा प्रयोजनका लागि बुक क्लोज पुस २० गते हुँदैछ। बैंकले यसपालि लाभांश नदिने घोषणा गरिसकेको छ।हकप्रद प्रस्तावसहित साधारणसभा राप्ती हाइड्रो एन्ड जनरल कन्स्ट्रक्सनले हकप्रद प्रस्तावसहित साधारणसभा बोलाएको छ। सभा पुस २९ गते नेवा ब्याम्बो कटेज, हरिसिद्धि, ललितपुरमा दिउँसो साढे २ बजे सुरु हुनेछ। कम्पनीलाई विद्युत् नियमन आयोगले शतप्रतिशत हकप्रद सेयर जारी गर्ने स्वीकृति दिइसकेको छ। सभामा आर्थिक वर्ष २०७७०७८, २०७८०७९ र २०७९०८० को वासलात, नाफानोक्सान र नगद प्रवाहमाथि छलफल हुनेछ भने आर्थिक वर्ष २०८००८१ का लागि लेखापरीक्षक नियुक्त गरी पारिश्रमिक निर्धारण गर्ने एजेन्डा पनि राखिएको छ। कम्पनीले लाभांशसम्बन्धी प्रस्ताव भने गरेको छैन। सभा प्रयोजनको लागि कम्पनीले पुस १५ गते बुक क्लोज गर्नेछ।आईपीओ जारी गरेको वेयर हाउजिङले डाक्यो एजीएम एक महिनाअघि आईपीओ जारी गरेको नेपाल वेयर हाउजिङ कम्पनीले वार्षिक साधारणसभा बोलाएको छ। सभा पुस २७ गते एपेक्स विजनेस होटेल, सिनामंगल, एयरपोर्ट, काठमाडौंमा बिहान साढे ११ बजे सुरु हुनेछ। सभा प्रयोजनको लागि कम्पनीले पुस १७ गते बुक क्लोज गर्नेछ।दुई जलविद्युत्को लाभांश घोषणा कालिका पावर कम्पनी र सुपर मादी हाइड्रोपावरले लाभांश प्रस्ताव गरेका छन्। कालिकाले १०५२ प्रतिशत लाभांश घोषणा गरेको छ भने सुपर मादीले करबाहेक २ प्रतिशत नगद लाभांश दिनेछ। कालिकाको सञ्चालक समितिको बैठकले गत वर्षको नाफाबाट १० प्रतिशत बोनस सेयर र ०५२ नगद लाभांश (कर प्रयोजन) दिने निर्णय गरेको हो। कम्पनीले लाभांश पारित गर्न पुस २८ गते वार्षिक साधारणसभा बोलाएको छ। सभा प्रयोजनको लागि पुस १८ गते बुक क्लोज हुँदैछ। सुपर मादीले लाभांश प्रस्ताव पारित गर्न पुस २८ गते वार्षिक साधारणसभा पनि बोलाएको छ। कम्पनीले एकै साथ २ आर्थिक वर्ष २०७८०७९ र २०७९०८० को साधारणसभा बोलाएको हो। सभा होटल इम्पेरियल बत्तिसपुतली, काठमाडौंमा बिहान ११ बजेदेखि सुरु हुनेछ। सभा प्रयोजनको लागि कम्पनीले पुस १७ गते बुक क्लोज गर्नेछ। वार्षिक साधारणसभाले अनुमोदन गरेपछि यी कम्पनीका लगानीकर्तालाई लाभांश वितरण हुनेछ।टेलिकमको ४० प्रतिशत लाभांश प्रस्ताव नेपाल दूरसञ्चार कम्पनी लिमिटेड (एनटीसी)ले गत वर्षको नाफाबाट सेयरधनीलाई करसहित ४० प्रतिशत नगद लाभांश वितरण गर्ने भएको छ। कम्पनीको सञ्चालक समिति बैठकले प्रतिकित्ता ४० रुपैयाँ लाभांश दिने निर्णय गरेको हो। उक्त प्रस्ताव अर्थ मन्त्रालयबाट स्वीकृति भएपछि साधारणसभामा पेस हुनेछ। सभाले अनुमोदन गरेपछि सेयरधनीलाई वितरण हुनेछ। टेलिकमले पुस २९ गते साधारणसभा डाकेको छ। सभा राष्ट्रिय सभागृह प्रदर्शनीमार्ग काठमाडौंमा बिहान ११ बजेदेखि सुरु हुनेछ। सभामा गत आर्थिक वर्षको वार्षिक प्रतिवेदन, नाफानोक्सान हिसाबलगायतमा पनि छलफल हुनेछ भने आगामी आर्थिक वर्षको लागि लेखापरीक्षक नियुक्त गर्ने एजेन्डा पनि छ। सभा प्रयोजनका लागि कम्पनीको बुक क्लोज पुस १९ गते हुँदैछ।युनिभर्सलको लाभांश प्रस्ताव युनिभर्सल पावर कम्पनीले ९ प्रतिशत लाभांश दिने भएको छ। कम्पनीको सञ्चालक समिति वैठकले गत वर्षको नाफाबाट ८५५ प्रतिशत बोनस सेयर र कर प्रयोजनका लागि ०४५ प्रतिशत नगद लाभांश दिने प्रस्ताव गरेको हो। प्रस्तावित लाभांश कम्पनीको आगामी वार्षिक साधारणसभाले अनुमोदन गरेपछि लगानीकर्तालाई लाभांश वितरण हुनेछ। कम्पनीले लाभांश पारित गर्न पुस २९ गते वार्षिक साधारणसभा बोलाएको छ। सभा प्रयोजनको लागि बुक क्लोज पुस १८ गते हुनेछ।मुक्तिनाथको लाभांश प्रस्ताव मुक्तिनाथ विकास बैंकले गत आर्थिक वर्ष २०७९०८० को नाफाबाट ९७५ प्रतिशत बोनस सेयर वितरण गर्ने भएको छ। बैंकको बिहीबार बसेको सञ्चालक समिति बैठकले सेयरधनीहरूलाई बोनस सेयर र कर प्रयोजनार्थ ०५१ प्रतिशत नगद लाभांश वितरण गर्ने प्रस्ताव गरेको हो। प्रस्तावित लाभांश नियामक नेपाल राष्ट्र बैंकको स्वीकृति र मुक्तिनाथको आगामी वार्षिक साधारणसभाबाट अनुमोदन भएपछि वितरण हुनेछ। बैंकले पुस २८ गते वार्षिक साधारणसभा गर्ने भएको छ। सभाले बैंकले घोषणा गरेको लाभांश पारित गर्नेछ। यस्तै, सभामार्फत सञ्चालक समितिमा प्रतिनिधित्व गर्न संस्थापक समूहबाट तीन जना र सर्वसाधारण समूहबाट दुई जना सञ्चालकहरूको निर्वाचन हुनेछ। सभाका लागि काठमाडौं महानगरपालिकास्थित वडा नम्बर २८, कमलादीमा रहेको केन्द्रीय कार्यालयलाई वडा नम्बर ३ लाजिम्पाटमा सार्न प्रबन्धपत्र संशोधन गर्ने र अन्य कुनै बैंक तथा वित्तीय संस्थासँग मर्जर वा एक्विजिसन गर्नुपरेमा त्यसको सम्पूर्ण अख्तियारी सञ्चालक समितिलाई दिने पनि विशेष प्रस्तावको रूपमा रहेका छन्। साधारणसभा र लाभांश वितरण प्रयोजनका लागि मुक्तिनाथको बुक क्लोज पुस १९ गते हुँदैछ।"
महोत्सव उद्घाटनका लागि राष्ट्रपति पौडेल बागलुङमा,"ढोरपाटन : राष्ट्रपति रामचन्द्र पौडेल बागलुङ बजार आइपुगेका छन्। आज बिहान १० बजेर २ मिनेटमा राष्टपति पौडेल नेपाली सेनाको हेलिकप्टरमा बागलुङ आएका हुन्। बागलुङ नगरपालिका४ उपल्लाचौरस्थित नेपाली सेनाको गणमा पौडेल अवतरण भएपछि प्रमुख जिल्ला अधिकारी खगेन्द्र रिजालले स्वागत गरेका छन्। राष्ट्रपति पौडेल सातौं बागलुङ महोत्सवको उद्घाटनका लागि बागलुङ आएका हुन्। यस अवसरमा बागलुङ कालिका मन्दिरको दर्शन गर्नुका साथै पूर्जाअर्चना गर्ने छन्। मन्दिरको दर्शनलगत्तै बागलुङ नगरपालिका४ कुँडुलेस्थित सालिग्राम सङ्ग्रहालयको अवलोकन गर्ने कार्यक्रम रहेको उद्योग वाणिज्य सङ्घ बागलुङका अध्यक्ष नरेश कँडेलले जानकारी दिए। कोरोना सङ्क्रमणका कारण अघिल्लो पटक हुन नपाएको महोत्सव चार वर्षपछि फेरि हुन लागेको हो। यस अघि विसं २०७६ मा महोत्सव भएको थियो। महोत्सव आजदेखि सुरु भएर पुस २१ गतेसम्म चल्ने अध्यक्ष कँडेलको भनाइ छ। महोत्सवमा एक सय २० भन्दा बढी कक्ष रहने छन्। महोत्सवको करिब सात लाख दर्शकले अवलोकन गर्ने अनुमान छ। महोत्सवमा खुल्ला महिला तथा पुरुष भलिबल प्रतियोगिता, खुला रिले दोहोरी तथा लाइभ दोहोरी गीत, खुला भजन प्रतियोगिता र युवा उद्यमी सम्मेलन हुने जनाइएको छ। मेलामा सशस्त्र द्वन्द्वमा घाइते भएका नागरिकलाई निःशुल्क प्रवेशको सुविधा रहेको सङ्घले जनाएको छ। रासस"
सत्ताको दाउपेचमै गुज्रिए प्रदेश सरकारका वर्ष दिन,"सातै प्रदेश सरकारले दोस्रो प्रदेशसभा निर्वाचनपछि कार्यकालको पहिलो वर्ष बिताउन लागेका छन्। प्रदेश १ ले बल्लतल्ल कोशी नाम पाए पनि सत्ताको दाउपेच चलिरह्यो। एकै वर्षमा पाँचवटा सरकार गठन भए। मध्यावधिमा जानबाट रोकिएर अडिएको छ। अन्य प्रदेशमा यति धेरै राजनीतिक अस्थिरता नदेखिए पनि अछुतो भने छैनन्। संघमा गठबन्धन फेरिएसँगै त्यसको धक्का प्रदेश सरकारहरूमा पनि पुगेको छ। सरकार नफेरिएको प्रदेशमा पनि मन्त्रिपरिषद्मा पटकपटक फेरबदल भएको छ। जसले दलहरू जनताका कामभन्दा पनि विकृत राजनीतिमै रुमलिएका देखिन्छन्। कामभन्दा बढी अलमल हुँदा एक वर्षको अवधि व्यर्थै बितेसरह भएको छ। सुस्त गतिमा सुदूरपश्चिमसुदूरपश्चिममा प्रदेश सरकार बनेको झन्डै एक वर्ष पुग्न थालेको छ। तर,यस अवधिमा देखिने काम भने खासै छैनन्। सरकार गठनपछि ल्याइएको पहिलो बजेटमा सत्तापक्षकै सांसदले विरोध गरे। सत्तापक्षबाटै अवरोध आउने भएपछि उनीहरूका योजना समेट्ने समझदारी गरेरमात्रै बजेट पारित भएको थियो। प्रदेशले मंसिर मसान्तसम्म पुँजीगत बजेट ६ प्रतिशतमात्रै खर्च गर्न सकेको तथ्यांक प्रदेश लेखा नियन्त्रकको कार्यालयले दिएको छ। चालूतर्फ भने उसले दोब्बर अथवा १२ प्रतिशत खर्च गरेको छ। पहिलो प्रदेश सरकारकै बेला ९ वटै जिल्लामा एकएक रहने गरी घोषणा भएका प्रदेश गौरवका आयोजना निर्माण सुस्त छ। एउटै जिल्लाको पनि आयोजना सम्पन्न हुन सकेको छैन। पहिलो पटकको प्रदेश सरकारभन्दा पनि यसपालि झन् सुस्त देखिएको प्रतिपक्षको आरोप छ। प्रमुख प्रतिपक्षी दलएमालेका नेता राजेन्द्रसिंह रावल भन्छन्, सरकार देखिएकै छैन।सरकारको तर्फबाट हुने गतिविधि देखिएकै छैनन्। कार्यकर्ता भर्ती केन्द्र भएको छ। भ्रष्टाचार मौलाएको छ। सरकार लक्षविहीन जस्तै देखिएको छ। प्रदेशसभामा सरकारका तर्फबाट एउटा पनि विधेयक जान सकेको छैन। जसकारण प्रदेशसभा सुनसान देखिन्छ। सांसदहरू फुर्सदिला भएका छन्। संसदीय समितिहरूले पूर्णता पाउन सकेका छैनन्। स्वतन्त्र सांसद डा ताराप्रसाद जोशी भन्छन्, सरकार कुहिरोमा हराएको कागजस्तै भयो। कुनै मिसन, भिजन छैन। नयाँ योजना छैनन्। राजनीतिक नियुक्तिमात्रै भएका छन्।बजेट कार्यान्वयनको अवस्था अलपत्र जस्तै छ। एमालेका राजेन्द्रसिंह रावल २०७९ पुस २७ गते मुख्यमन्त्री बनेका थिए। उनलाई नागरिक उन्मुक्ति पार्टीले विश्वासको मत नदिएपछि २०७९ माघ २७ गते कांग्रेसका कमलबहादुर शाह मुख्यमन्त्री बनेका छन्। प्रदेश सरकार लगानी सम्मेलन गर्ने भन्दै तामझाम गरिरहेको छ। अरू गतिविधि खासै देखिएका छैनन्। मुख्यमन्त्री र अधिकांश मन्त्री लगानी सम्मेलनका लागि भन्दै संघीय राजधानीतिर बढी बस्ने गरेका छन् । विकासका कामलाई महत्त्व दिएको देखिँदैन। अलमलै अलमलमा कर्णालीकर्णाली प्रदेश सरकारको पहिलो वर्ष अलमलमै बितेको छ। मुख्यमन्त्री राजकुमार शर्माले अघिल्लो वर्ष पुस २८ गते शपथ लिएका थिए। उनी नेतृत्वको सरकारले यस अवधिमा चर्चालायक कुनै काम गरेको देखिँदैन। प्रदेशले महत्त्वपूर्ण भनेका कामसमेत अलपत्र छन्। कतिपय नीति तथा कार्यक्रम पनि कार्यान्वयन हुन सकेका छैनन्। सरकार गठन हुँदैगर्दा आफैंले गरेका निर्णय र घोषणा कार्यान्वयन गर्न मुख्यमन्त्री चुकेका छन्। एक हिसाबले भन्नुपर्दा पहिलो वर्ष कार्यक्रम उद्घाटन र भ्रमणमै बितेको छ। जम्मा ३ वटा कानुन निर्माणबाहेक प्रदेश सरकारको उपलब्धि देखिँदैन। बरुसंघले अधिकार हस्तान्तरण नगरेको र आवश्यक ऐन नबन्दा काम गर्न बाधा भइरहेको भन्दै अलमलमै रहेको देखिन्छ। मुख्यमन्त्री शर्माले शपथ लिएसँगै हरेक वर्ष १० हजार जनालाई रोजगारी दिने पहिलो निर्णय गरेका थिए। यसलाई प्रदेश सरकारले महत्त्वपूर्ण निर्णय भन्दै आएको थियो। तर उक्तपहिलो निर्णय नै अलपत्र छ। अर्थात् एक वर्षसम्म पनि सरकारले उक्त रोजगारी दिनेगरी खाका र कार्यक्रम सार्वजनिक गर्न सकेको छैन। यो सरकार गठनपछि मुख्यमन्त्री शर्माले तीनपटक विश्वासको मत लिनुपर्ने अवस्था आयो। गठबन्धन फेरबदलका कारण सुरुका केही महिना सरकार टिकाउनमै समय खेर गयो। प्रदेश सरकारले विकास बजेट खर्चको दायरा बढाउने दाबी गरेको थियो। तर हालसम्म निराशाजनक छ। अर्कोतर्फ चालू आवलाई वृक्षरोपण वर्षका रूपमा मनाउने घोषणा गरेकामा त्यो पनि कार्यान्वयन हुन सकेको छैन। मुख्यमन्त्री शर्माले केही समयअघि कार्यप्रगति सार्वजनिक गरेका थिए। नीति तथा बजेट निर्माण र स्वीकृति भई कार्यान्वयनको चरणमा रहेको, लगानी सम्मेलनको तयारी, विभिन्न प्राकृतिक विपद्मा परी क्षति पुगेका कृषकलाई ६ करोड राहत उपलब्ध गराउन गरिएको निर्णयलाई उनले मुख्य उपलब्धिमा राखेका थिए। मध्यपश्चिम विश्वविद्यालयका राजनीतिशास्त्रका सहप्राध्यापक डा अर्जुन ऐडी भन्छन्,प्रदेश सरकारले आफ्नो उपस्थितिलाई प्रभावकारी बनाउन सकेन। जनताको अपेक्षाअनुसार काम गर्ने दायरा पनि बढाउन सकेको छैन। प्रदेश सरकारको अलमलका कारण नागरिकमा निराशा उत्पन्न हुनु स्वाभाविक भएको उनको भनाइ छ। प्रदेश सरकार भने पहिलो वर्ष सफल भएको दाबी गरिरहेको छ। आन्तरिक मामिला तथा कानुनमन्त्री कृष्णबहादुर जीसी अघिल्लो सरकारको तुलनामा दुई प्रतिशत विकास खर्च बढाएको बताउँछन्। यो सरकार अघिल्लो सरकारको उत्तराधिकारी हो। अघिल्लो सरकारले थालेका योजना हामीले पूर्ण गर्दैछौं सरकारका प्रवक्तासमेत रहेका मन्त्री जीसी भन्छन्,पहिलेको सरकारले अगाडि बढाएका क्रमागत र बहुवर्षीय योजनालाई सम्पन्न गर्नु यो सरकारको दायित्व हो, ती योजना सम्पन्न हुनु पनि यो सरकारको उपलब्धि हो। लुम्बिनीमा मुख्यमन्त्री र मन्त्री चयनमै ठिक्क प्रदेशसभाको दोस्रो निर्वाचनपछि प्रदेश सरकार बनेको करिब एक वर्ष सरकार गठनमै बितेको छ। लुम्बिनीले यो अवधिमा दुई मुख्यमन्त्री र झन्डै २० मन्त्री पाएको छ। निर्वाचनलगत्तै एमाले र माओवादीसहितको गठबन्धनमा सरकार गठन भयो। एमाले संसदीय दलका नेता लीला गिरी मुख्यमन्त्री बने। गिरीले मन्त्रालयको संख्या घटाएर १० मा झार्यो। त्यसबेलाको मुख्य उपलब्धि यसलाई नै मानिएको छ। संघीय सरकारमा फेरबदलपछि प्रदेशमा पनि कांग्रेस नेतृत्वको गठबन्धन सरकार बन्यो। कांग्रेस संसदीय दलका नेता डिल्लीबहादुर चौधरी मुख्यमन्त्री नियुक्त भएका छन्। मुख्यमन्त्री तथा मन्त्रिपरिषद् कार्यालयका अनुसार पछिल्लो सरकार गठनपछि स्थानीय सरकारसँगको समन्वयमा काम गर्नेगरी छाडा चौपाया व्यवस्थापन कार्यविधि बनाइएको छ। कृषियोग्य भूमि भएको स्थानमा मात्रै सिँचाइ सुविधा उपलब्ध गराउने, प्रदेशस्तरीय सडकहरूको प्राथमिकता निर्धारण गरी निर्माणको योजना विवरण संकलनका काम प्रदेश सरकारले गरेका उपलब्धि हुन्। प्रादेशिक कृषि विकास रणनीतिको मस्यौदा निर्माण, अन्तर्राष्ट्रिय शिखर सम्मेलनको तयारी, तालिम तथा कृषि विकासका कार्यक्रमहरू उत्पादनमूलक मात्रै गर्नेगरी सुधार गर्ने उपलब्धिहरू सरकारका छन्। प्रदेशले दुई सरकार पाए पनि प्रदेशको दीर्घकालीन विकासका खास योजना कार्यान्वयनमा देखिएका छैनन्। मन्त्रिपरिषद् विस्तारमै सरकार खटिएको छ। विवादास्पद व्यक्तिलाई मन्त्री बनाएको आरोप सरकारले खेपिरहेको छ। सरकारका उपलब्धिभन्दा गर्नुपर्ने कामहरू नगरेको आरोप विपक्षी दलहरूले लगाउँदै आएका छन्। सरकारले विधेयक निर्माण गर्न नसक्दा संसदीय गतिविधि ठप्पै भएको छ। संसदीय समिति नेतृत्व पाउन नसक्दा निष्क्रिय छन्। मन्त्री नियुक्तमा आपराधिक पृष्ठभूमिका व्यक्ति छानेको आरोपमा मुख्यमन्त्री चौधरी पार्टीभित्रै दबाब खेपिरहेका छन्। उनले केही दिनअघि मात्रै प्यूठानका सांसद सरोज थापालाई उद्योग तथा यातायातमन्त्री नियुक्त गरेका थिए। प्रदेशका ठूला योजनाहरूमा बजेट कटौती, पार्टीगत आस्थाका आधारमा योजना छनोटलगायतका काम सरकारले गरिरहेको विपक्षी दल एमालेका प्रमुख सचेतक तुलसीप्रसाद चौधरी बताउँछन्। सरकारका कुनै काम जनअपेक्षित छैनन्, उनी भन्छन्। सरकारका प्रवक्ता एवम् गृहमन्त्री सन्तोष पाण्डे शिक्षा, स्वास्थ्य, कृषिसहित जनताका चाहना अनुरूपका विषयमा सरकारले योजना अघि बढाइरहेको बताउँछन्। गण्डकीमा बने दुई सरकार गण्डकी प्रदेशमा एक वर्ष अवधिमा दुई जना मुख्यमन्त्री बनेका छन्। नयाँ निर्वाचनलगत्तै एमाले नेता खगराज अधिकारी नेतृत्वमा बनेको सरकारले तीन महिनामात्रै कार्यभार सम्हाल्न पायो। जसै संघीय सरकारको गठबन्धनबाट एमाले अलग भयो, सत्ता साझेदार दल माओवादीले नै अधिकारी सरकार ढाल्यो। र, कांग्रेस नेता सुरेन्द्रराज पाण्डे नेतृत्वमा अर्काे गठबन्धनको सरकार बन्यो। तत्कालीन मुख्यमन्त्री अधिकारीले चैत ९ गते राखेको विश्वासको मतसम्बन्धी प्रस्ताव गण्डकी प्रदेशसभामा अस्वीकृत भएको थियो। पुस २५ गते मुख्यमन्त्री नियुक्त अधिकारी पदमुक्त भएपछि अर्का सरकार भने वैशाखमा बन्यो। ६० सदस्यीय गण्डकी प्रदेशसभा सदस्यमध्ये बहुमतको हस्ताक्षरसहित दाबी गरेपछि १४ वैशाखमा पाण्डे मुख्यमन्त्री नियुक्त भएका थिए। स्वतन्त्र र पछि माधव नेपाल नेतृत्वको नेकपा एस प्रवेश गरेका सांसद राजीव गुरुङ (दीपक मनाङे)को पनि हस्ताक्षरसहित मुख्यमन्त्री दाबी गरेको पाण्डेमाथि गुरुङलाई पनि मन्त्री बनाउनुपर्ने दबाब थियो। तर दबाब खेपेर गुरुङलाई मन्त्रिपरिषद्मा समावेश गरेनन्। बरु सात सदस्यीय मन्त्रिपरिषद्मा एकैपटक दुईदुई जना महिलालाई जिम्मेवारी दिएर समावेशी मन्त्रिपरिषद् बनाए। प्रदेश संरचना र संघीय व्यवस्थामाथि असन्तुष्टि व्यापक भइरहँदा गण्डकी प्रदेश सरकारले भने यसको औचित्य पुष्टि हुने गरी उपस्थिति भने देखाउन सकेको छैन। सरकारले बजेटका बेथिति सुल्झाउनेदेखि कनिका छराई रोकेको दाबी गर्दै आएको छ। ३० लाखभन्दा कम बजेट भौतिक संरचनाका लागि विनियोजन नगरेको सरकारको दाबी छ। सामुदायिकलगायत भवनका लागि बजेट नदिएको सरकार बताउँछ। आफू मातहतका अस्पतालको स्तरोन्नति र मिर्गाैला डाइलासिस सहज बनाउने काम भने सरकारले गरेको छ। अरू प्रदेशको जस्तै गण्डकी प्रदेशका मुख्यमन्त्री पाण्डेको पनि एउटै गुनासोचाहिँ छ, संघले कानुन बनाइदिएन। कामै गर्न पाइएन। तर, प्रदेश सरकार आफैं पनि आफ्ना लागि अनुकूल कानुन बनाउने कामबाहेक जनता केन्द्रित कानुनको पहल गरेको छैन। त्यसैले संसद् अधिवेशन पनि बन्द गरी ढुक्कले बसेको छ। बरु सत्ता र प्रतिपक्ष दुवै मिलेर संसद् सचिवालयका सचिवको पदावधि थप्न कानुनै संशोधन गरेका थिए। औसत गतिमा बागमती बागमती प्रदेश सरकारको पहिलो वर्ष सत्ता सन्तुलन निर्माण र दैनिक प्रशासनिक काममै बितेको छ। मुख्यमन्त्री शालिकराम जम्कट्टेलले एक वर्षमा पाँचपटक मन्त्रिपरिषद् हेरफेर गरेका छन्। एमाले र राप्रपासहितको तत्कालीन गठबन्धनको समर्थनमा २०७९ पुस २५ गते माओवादी नेता जम्कट्टेल मुख्यमन्त्री बनेका हुन्। उनले यस अवधिमा दुईपटक विश्वासको मत लिएका छन्। केन्द्रीय गठबन्धन फेरिएसँगै एमाले र राप्रपा सरकारबाट बाहिरिए। लगत्तै कांग्रेस र एकीकृत समाजवादी सत्तामा आए। मन्त्रालय भागबन्डामा जम्कट्टेलले सकस व्यहोरे। उनले मन्त्रालयको संख्या १४ बाट ११ मा झारेपनि उक्त निर्णय कायम राख्न सकेनन्। सत्ता भागबन्डा मिलाउन मन्त्रालयको संख्या १२ पुर्याए। प्रदेशसभालाई पनि सरकारले पर्याप्त बिजनेस दिन सकेको छैन। एक वर्षमा १२ विधेयक दर्ता भएकोमा ८ वटापारित भएका छन्। साथै गत असारमा प्रदेशसभाको पाँच वटा समिति गठन भएपनि हालसम्म सभापति चयन हुन सकेको छैन। प्रदेश सरकारको चालू आर्थिक वर्ष २०८००८१ को पहिलो चौमासिकमा पुँजीगत खर्च जम्मा ६२१ प्रतिशत मात्र भएको छ। बजेट पनि मन्त्रीहरूको निर्वाचन क्षेत्र र जिल्लामा मात्र केन्द्रित रहेको प्रतिपक्षको गुनासो छ। मुख्यमन्त्री जम्कट्टेलप्रदेश सरकारको गतिविधि सकारात्मक लयतर्फ लैजान अग्रसर भएको देखिन्छ। सरकारको नेतृत्व गरेलगत्तै मन्त्रालय घटाएर प्रशासनिक खर्च घटाउन सफल भएका मुख्यमन्त्री जम्कट्टेललेस्वास्थ्य, शिक्षा, यातायात, खेलकुद, पर्यटन तथा प्रशासनिक क्षेत्रमा केही सकारात्मक प्रयासहरूको थालनी गरेका छन्। प्रादेशिक अस्पतालमा बिरामी भर्ना सेवा निःशुल्क गरिएको छ। प्रदेशमा सञ्चालनमा रहेका सबै अस्पतालमा १० प्रतिशत शय्या विपन्न तथा अनाथ, असहायलाई उपलब्ध गराउने काम भएको छ। विपद् तथा प्रकोपका कारण क्षति व्यहोरेका कृषकलाई राहत उपलब्ध गराउने प्रक्रिया सुरु भएको छ। जथाभावी अनुदान वितरण कार्य रोकिएको छ। उत्पादनमा आधारित अनुदान कार्यक्रम कार्यान्वयनका लागि कार्यविधि निर्माण भएको छ। सामाजिक विकास मन्त्रालयअन्तर्गत उच्च शिक्षा परिषद् गठन गरी विश्वविद्यालय हेटौंडामा स्थापना गर्ने निर्णय गरिएको छ। सन् २०२४ लाई भ्रमण वर्ष मनाउने गरी घोषणाको अन्तिम चरणमा रहेको छ। मधेसमा तारिफ छैन, आलोचना धेरै मधेसमा प्रदेश सरकारको एकवर्षे कार्यकाल पूरा हुन लागेको छ। सुरुमा जसपा नेतृत्वको सरकारमा एमाले र माओवादी सम्मिलित थिए। तर, त्यसको केही दिन नबित्दै गठबन्धन भत्किँदा मन्त्रालयहरू महिनौंसम्म मुख्यमन्त्रीले चलाए। प्रदेश सरकारले ६ वर्ष अवधिमा एउटा पनि गौरवको आयोजना सञ्चालन गर्न सकेको छैन। संविधानको अनुसूची ६ मा प्रदेशको एकल अधिकारसम्बन्धी व्यवस्था छ। तर, सो व्यवस्थाअनुसार कानुन नबन्दा ६ वर्ष बितिसक्दा पनि काम गर्न नपाएको भन्दै मधेस संघीय सरकारविरुद्ध आन्दोलित छ। प्रदेशलाई काम गर्न सहज हुने कानुन नबनाएको भन्दै मुख्यमन्त्री सरोजकुमार यादव नेतृत्वको टोली संघीय सरकारलाई झकझक्याउन काठमाडौं धाउँछन्। आश्वासन बोकेर जनकपुरधाम फर्कन्छन्। यादव नेतृत्वको सरकार गठन भएको वर्षगाँठमा पनि भन्न मिल्ने खालका उपलब्धि देखिँदैन। सरकारको सकारात्मकभन्दा नकारात्मक आलोचना धेरै छ। मुख्यमन्त्री यादव सोचेजस्तो उपलब्धि हासिल हुन नसक्नुमा संघीय सरकारलाई दोष दिन्छन्। संघीयता कार्यान्वयनमा आएको ६ वर्ष भए पनि प्रदेशको अधिकार संघीय सरकारले सीमित गरेकोले काम गर्न नसकेको आरोप उनी लगाउँछन्। अधिकारविहीनताको अवस्थामा जनचाहना कसरी पूरा गर्न सकिन्छ ? संघीय सरकारले अधिकार नदिँदा काम गर्न कठिन छ। जनतासँग जुन कामको वाचा गर्र्यौ त्यो काम नै अघि बढेन, काम गर्ने कर्मचारी, प्रहरी छैन। त्यसले गर्दा हामीलाई समस्या भयो, उनी भन्छन्। मधेसमा चालू आवको बजेट ४४ अर्ब ११ करोड ४६ लाख ३२ हजार छ। अहिलेसम्म बजेट कार्यान्वयन सुस्त छ। खर्च प्रतिशत यकिन नभएको अर्थ मन्त्रालयले जनाएको छ। एमाले संसदीय दलका नेता सरोज यादवका अनुसार सरकारको प्रस्तुति र शैलीले संघीयता मजाक बनेको छ। बजेट आएको ६ महिना बितिसक्यो तर कामकाजको गति शून्य छ। अधिकार सुम्पिने कुरा संघसँग सरोकार राख्छ। तर विकासको कुरा त प्रदेश सरकारकै हातमा छ। कोशीमा बन्यो पाँच सरकार कोशीमा पहिलो एक वर्ष सरकार फेरबदलमै बितेको छ। यो अवधिमा महत्त्वपूर्ण काम भनेको प्रदेशको नाम कोशी राख्नु मुख्य उपलब्धि हो। एमाले नेता हिक्मतकुमार कार्की नेतृत्वको सरकार एमाले, कांग्रेस, माओवादी र राप्रपाको समर्थनमा २०७९ फागुन १७ गते प्रदेशसभा बैठकबाट नामकरण गर्न सफल भएको हो। तर त्यसपछि पहिचान पक्षधर असन्तुष्ट छ। आन्दोलनको क्रममा एक जनाको मृत्युसमेत भयो। प्रदेश सांसद र मन्त्रीलाई पहिचान पक्षधरले बहिष्कार अभियान चलाइरहेका छन्। प्रदेशसभाको दोस्रो कार्यकाल सुरु भएपछि गत वर्ष पुस २४ मा संविधानको धारा १६८ (२) अनुसार सुरु भएको सरकार गठन प्रक्रिया अन्तिम विकल्प (उपधारा ५) मा आएर रोकिएको छ। उपधारा ५ अनुसार केदार कार्की मुख्यमन्त्री छन्। सुरुमा हिक्मतकुमार कार्की मुख्यमन्त्री नियुक्त भएका थिए। माओवादी, जनता समाजवादी पार्टी, राप्रपा र जसपाको समर्थनमा मुख्यमन्त्री बनेका उनी संघको गठबन्धन फेरिएपछि असार १४ गते सत्ताबाहिर पुगे। उनी बाहिरिएपछि २१ असारमा माओवादी, जसपा र एकीकृत समाजवादीको समर्थनमा कांग्रेस नेता उद्धव थापा मुख्यमन्त्री बने। त्यसबेला तत्कालीन सभामुख बाबुराम गौतमको हस्ताक्षर प्रयोग भएको थियो। सरकार गठन प्रक्रियाविरुद्ध एमाले सर्वाेच्च अदालत गयो। अदालतले ११ साउनमा सभामुखको क्षेत्राधिकार व्याख्या गर्दै सुरुकै बिन्दुबाट सरकार गठन गर्नुपर्ने फैसला सुनायो। त्यसपछि गौतमलाई सभामुखबाट राजीनामा गर्न लगाएर १६ साउनमा थापा दोस्रो पटक मुख्यमन्त्री बने। तर, उनले विश्वासको मत पाएनन्। सभामुखको जिम्मेवारीमा रहेकी उपसभामुख सिर्जना दनुवारले बिरामीको कारण देखाउँदै अन्तिम समयमा विराटनगर छाडिन्। त्यसपछि ४ भदौमा थापालाई संकट पर्यो। बैठकको अध्यक्षता गर्ने सांसद इस्राइल मन्सुरीको हस्ताक्षर प्रयोग गरी विश्वासको मत लिए। त्यसका विरुद्ध फेरि एमाले सर्वाेच्च पुग्यो। सर्वाेच्चले सरकार गठन असंवैधानिक भएको दाबी गर्दै उपधारा ३ अनुसार सरकार गठनका लागि २१ भदौमा परमादेश जारी गर्यो। धारा १६८ को उपधारा ३ अनुसार सबैभन्दा ठूलो दलको हैसियतमा एमाले संसदीय दलका नेता हिक्मतकुमार कार्की २२ भदौमा मुख्यमन्त्री नियुक्त भए। २० असोजमा कार्कीले राजीनामा दिएपछि राजनीतिक घटनक्रम फेरि फेरबदल भयो। तब कांग्रेसबाट ८ सांसदले विद्रोह गरेर २७ असोजमा केदार कार्की एमालेको समर्थनमा मुख्यमन्त्री बने। यो अवधिमा संसदीय समितिले पूर्णता पनि पाउन सकेका छैनन्। १६ साउनदेखि रिक्त रहेको सभामुखको छनोट गर्न पनि सकेको छैन। संसद् सुरु भएको १० महिनापछि २२ कात्तिकमा संसदीय समिति गठन भएको थियो। सभापतिको निर्वाचन प्रक्रिया अघि बढेको छैन। तत्कालीन सभामुख बाबुराम गौतमले राजीनामा दिएपछि १६ साउनयता कोशी प्रदेश सभामुखविहीन छ। शिवराज भट्टधनगढी, ललितबहादुर बुढासुर्खेत, लक्ष्मण पोखरेलबुटवल, केशवशरण लामिछानेपोखरा, कृष्ण सारु मगरहेटौंडा , गोविन्द महतोजनकपुरधाम , भरत खड्का उदयपुर"
सरकारी निवास बालुवाटारमा समाजवादी मोर्चाको बैठक जारी,"काठमाडौं : समाजवादी मोर्चाको बैठक जारी रहेको छ । प्रधानमन्त्री निवास बालुवाटारमा समाजवादी मोर्चाको बैठक बसिरहेको प्रचण्डको सचिवालयले जनाएको छ। बैठकमा मोर्चाका सरकारका १ वर्षको समीक्षा, आगामी राष्ट्रिय सभा निर्वाचन, आगामी रणनीति र समसामयिक राजनीतिक घटनाक्रमलगायत विषयमा छलफल हुनेछ । मोर्चामा सरकारमा रहेका नेकपा माओवादी केन्द्र, जनता समाजवादी पार्टी, नेकपा एकीकृत समाजवादी र विप्लव नेतृत्वको नेकपा रहेका छन्। पछिल्लो समय मोर्चामा आबद्ध दलहरूबीच देखिएको अविश्वास देखिएको छ। नेपाल कम्युनिस्ट पार्टीका महासचिव नेत्रविक्रम चन्द 'विप्लव' र सोही पार्टीका प्रवक्ता खड्गबहादुर विश्वकर्मा 'प्रकाण्ड'लगायतविरुद्ध पक्राउ पूर्जी आदेश भएपछि नेपाल समाजवादी मोर्चाले गम्भीर आपत्ति जनाएको छ। काठमाडौं जिल्ला अदालतले जारी गरेको उक्त आदेशले द्वन्द्व सिर्जना गर्ने भन्दै समाजवादी मोर्चाले आपत्ति जनाएको हो। मोर्चाका संयोजक माधव कुमार नेपालले विज्ञप्तिमा जारी गर्दै नेपाल कम्युनिस्ट पार्टीसँग सरकारले गरेको तीन बुँदे सम्झौता कार्यान्वयन गर्न माग गरेका थिए। यस अगाडि पनि मोर्चाको अध्यक्षता गर्दै आएका नेकपा एकीकृत समाजवादीका अध्यक्ष नेपाल बालुवाटारको सरकारी जग्गा ललिता निवास प्रकरणमा तानिएपछि सरकारप्रति सशंकित बनेका थिए । सर्वोच्च अदालतले आफूसहित पूर्वप्रधानमन्त्री बाबुराम भट्टराईमाथि अनुसन्धान प्रक्रिया अगाडि बढाउन आदेश दिएपछि अध्यक्ष नेपाल झस्किएका हुन् । तर सत्ता गठबन्धनले भने सर्वोच्चको फैसलाप्रति आपत्ति जनाएका थिए भने सरकारले उनीमाथि मुद्दा चलाएको छैन।"
"०८४ को चुनावमा वामपन्थी शक्तिलाई धुल्याउने योजना बन्दैछ, समयमै सोचौं : झलनाथ खनाल","काठमाडौं : नेकपा एकीकृत समाजवादीका सम्मानित नेता झलनाथ खनालले ०८४ को चुनावमा वामपन्थी शक्तिलाई सिध्याउने योजना बनिरहेको बताएका छन्। बुधबार जारी पार्टीको केन्द्रीय समितिको बैठकमा बोल्दै नेता खनालले सबै वामपन्थी शक्ति एक भएन भने गाह्रो हुने बताए। 'कम्युनिष्ट आन्दोलनलाई एकतावद्ध गर्ने दिशातर्फ लगिएन भने ८४ को चुनावमा वामपन्थीहरूलाई धुल्याउने योजना छ। यो बुझि राखौं । यसको तयारी अहिलेदेखि गर्नुपर्छ। कुन बाटो हिँडैर तयारी हुन्छ। यो गर्न सकिएन भने गाह्रो हुन्छ,'उनले भने। नेता खनालले पार्टीलाई बलियो बनाउनेगरी छलफलमा जुट्न आग्रह समेत गरे। उनले केन्द्रीय कमिटी धेरै तहको भयो भन्ने कुरा आएको भन्दै यसबारे पुनरविचार गर्नुपर्ने सुझाव दिए। कमिटीहरूको तह कस्तो बनाउने भन्ने बारेमा नयाँ ढंगले सोच्नुपर्ने उनको भनाइ छ। कमिटीलाई सानो र छरितो बनाउनुपर्ने उनको सुझाव छ। नेता खनालले पार्टीका क्षमतावान र योग्य कार्यकर्तालाई माथि आउनेगरी लचिलो प्रावधान बनाउनुपर्ने उनको भनाइ छ।"
"राष्ट्रियसभा निर्वाचन : लुम्बिनीमा २ सिट, कांग्रेसका मात्रै १२३ आकांक्षी","लुम्बिनी : राष्ट्रियसभाको निर्वाचनमा लुम्बिनी प्रदेशबाट एक महिला र एक पुरुष गरी २ सिट छन् । कांग्रेसका तर्फबाट मात्र १२३ जना आकांक्षी देखिएका नेपाली कांग्रेस लुम्बिनीका प्रवक्ता प्रचण्ड विक्रम न्यौपानेले बताए। उम्मेदवारको आकांक्षीमा पूर्वमन्त्रीदेखि प्रतिनिधिसभा र प्रदेश सभामा पराजित, पटकपटक अवसर पाएका समेत रहेका कांग्रेस लुम्बिनी प्रदेश सदस्य विष्णु पोख्रेलले बताए। नेपाली कांग्रेस लुम्बिनी प्रदेश संसदीय दलको बैठकले राष्ट्रियसभाका लागि जिल्लाबाट आएका उम्मेदवारको नाममा कैफियत खुलाएर सबै नाम सिफारिस गर्ने निर्णय गरेको कांग्रेस लुम्बिनी प्रदेशका सह महामन्त्री विष्णुप्रसाद खनाल (मुस्कान) ले बताए। पुर्वी रुकुमबाहेक प्रदेशका ११ वटै जिल्लाबाट सिफारिस भएर आएका १२३ जना उम्मेद्वारको नाम सबै केन्द्रमा सिफारिस गर्ने तर यसरी सिफारिस गर्दा कांग्रेसमा विगत र हालको अवस्था, गत निर्वाचनमा खेलेको भूमिका, भूगोल, अवसर प्राप्त गरे नगरेको लगायतका कुराहरूको विस्तृत जानकारी कैफियतमा खुलाएर सिफारिस गर्ने निर्णय भएको कांग्रेस लुम्बिनी प्रदेश सदस्य विष्णु पोख्रेलको भनाइ छ। आउँदो माघ ११ गते राष्ट्रियसभाको निर्वाचन हुँदैछ। राजनीतिक दलहरू निर्वाचनको लागि उम्मेद्वारको सिफारिसमा जुटेका छन्।"
"सहमति पनि गर्ने, घेराबन्दी पनि गर्ने चित्र देखिएका छन्, यो हुँदैन : विप्लव","काठमाडौं : नेकपाका महासचिव नेत्र विक्रम चन्दविप्लवले सहमति पनि गर्ने र घेराबन्दी पनि गर्ने नीति हुन नहुने बताएका छन्। मंगलबार सञ्चारकर्मीको प्रश्नमा चन्दले अदालतबाट पक्राउ पूर्जी जारी भएकोप्रति असन्तुष्टि प्रकट गरेका हुन्। अदालतबाट पक्राउ पूर्जी जारी भएपनि प्रधानमन्त्री निवास बालुवाटारमा बसेको समाजवादी मोर्चाको बैठकमा विप्लवसहितका नेकपाका नेताहरु सहभागी भएका थिए। मंसिर १८ गते जिल्ला अदालत काठमाडौंले नेपाल कम्युनिष्ट पार्टीका महासचिव नेत्रविक्रम चन्द (विप्लव) सहितका नेताहरुमाथि राज्यविरुद्धको कसुरमा पक्राउ पूर्जी जारी गरेको छ। राज्यविरुद्धको कसुरमा जिल्ला अदालत काठमाडौंले उनीहरुलाई ३५ दिनभित्र अदालतमा उपस्थित हुनु सूचना जारी गरेको हो। बैठकमा प्रधानमन्त्री एवम् माओवादी केन्द्रका अध्यक्ष प्रधानमन्त्री पुष्पकमल दाहाल प्रचण्ड, एकीकृत समाजवादीका अध्यक्ष माधवकुमार नेपाल, जनता समाजवादीका अध्यक्ष उपेन्द्र यादवलगायतका नेताहरुपनि सहभागी थिए। बैठकपश्चात विप्लवले भने,यो चल्दैन, सरकारले सहमति पनि गर्ने, घेराबन्दी पनि गर्ने चित्रहरू देखिएका छन्, यो हुँदैन।उनले भने,यो विषयमा आज साँझ छलफल हुन्छ। आजै साँझ ६ बजे फेरि बैठक बस्छ। निर्णय हुन्छ। आजै साँझ केहि निष्कर्ष निस्कन्छ। अदालतमा राज्यविरुद्धको कसुरमा चार वर्षअघि दायर गरिएको मुद्दामा विप्लवसहित उक्त पार्टीका प्रवक्ता खड्गबहादुर विश्वकर्मा (प्रकाण्ड), अखिल नेपाल किसान महासङ्घ क्रान्तिकारीका अध्यक्ष राजु कार्की, माइला लामाविरुद्ध उक्त पक्राउ पुर्जी जारी गर्दै अदालतमा उपस्थित हुन भनेको हो। अदालतको विसं २०८० मङ्सिर १० गतेको आदेशअनुसार मुलुकी फौजदारी कार्यविधिसंहिता २०७४ को ५८ (१३) बमोजिम ३५ दिनको पक्राउ पुर्जी जारी गर्न दिएको आदेशअनुसार सूचना प्रकाशित गरिएको बताइएको छ। विसं २०७६ असोज ९ गते निजहरुमाथि राज्यविरुद्धको मुद्दा दायर भएको थियो। निजहरुले सङ्घीय एकाइबीच तथा विभिन्न जातजाति वा सम्प्रदायबीचको सम्बन्धमा खलल पारेर राज्यविरुद्ध कसुर गरेको अभियोग लगाइएको छ। प्रहरीले निजहरु फरार भएको भनेपछि अदालतले ३५ दिनभित्र पक्राउ पुर्जी जारी गर्न आदेश गरेको थियो।"
एकीकृत समाजवादीको केन्द्रीय कमिटी बैठक आजबाट,"काठमाडौं : नेकपा एकीकृत समाजवादीको केन्द्रीय कमिटी बैठक आज बस्ने भएको छ। एकीकृत समाजवादीका प्रचार विभाग प्रमुख जगन्नाथ खतिवडाका अनुसार आज बिहान ११ बजेदेखि सुरु हुने केन्द्रीय कमिटी बैठक ३ दिनसम्म चल्नेछ। बैठकमा पार्टीको सांगठनिक अवस्था, विधान संशोधन, आगामी महाधिवेशन र समसामयिक विषयमा छलफल हुनेछ। सचिवालय बैठकले पार्टीको विधान संशोधन कार्यसमितिले पेस गरेको विधान संशोधन प्रस्तावमाथि आएका सुझाव तथा संसोधनहरूसमेत समावेश गरेर ११, १२ र १३ गते बस्ने केन्द्रीय कमिटीमा पेस गर्ने निर्णय गरिएको उनको भनाई छ। यसअघि बसेको सचिवालय बैठकमा ७० वर्षे हद हटाउने गरी विधान संशोधन गर्न नेताहरू सहमति भएका थिए। एकीकृत समाजवादीले आगामी जेठ ३ देखि ७ गतेसम्म काठमाडौंमा हुने महाधिवेशनका क्रममा विधान संशोधनका लागि पार्टीका संगठन विभाग प्रमुख वेदुराम भुसाल संयोजकत्वमा समिति गठन गरेको थियो। समितिले तयार पारेको प्रस्ताव केन्द्रीय कमिटी, राष्ट्रिय सम्मेलन हुँदै महाधिवेशनमा पेश गर्ने समाजवादीको तयारी छ। बैठकले ९ र १० गते बस्ने भनिएको स्थायी कमिटी र पोलिट्व्युरो बैठकलाई स्थगीत गर्दै उक्त बैठकलाई केन्द्रीय कमिटी बैठकमा नै समायोजन गर्ने निर्णय गरिएको खतिवडाले जानकारी दिए।"
"सरकार असफल त भएन, तर हुटहुटीअनुसार परिणाम आएन","काठमाडौं : प्रधानमन्त्री पुष्पकमल दाहाल प्रचण्डले सरकारले अपेक्षाकृत काम गर्न नसकेको स्वीकार गर्दै अब कार्यशैली बदल्ने वाचा गरेका छन्। सरकारले एक वर्ष पूरा गरेको अवसरमा मंगलबार राष्ट्रका नाममा सम्बोधन गर्दै प्रचण्डले आफ्नै सहकर्मी मन्त्रीहरूको कार्यक्षमताप्रति तीव्र असन्तुष्टि जनाए। उनले अब मन्त्री फेरेर अघि बढ्ने स्पष्ट संकेत गरे। म आज जनतालाई साक्षी राखेर माननीय मन्त्रीहरूलाई पनि भन्न चाहन्छु, हामीलाई असफल हुने छुट छैन, प्रधानमन्त्री दाहालले भने, कार्यसम्पादन कमजोर भएको अवस्थामा म कसैलाई माफ गर्न सक्ने अवस्था वा मनस्थितिमा छैन। हामी सबै आआफ्नो भूमिका माथि न्याय गर्नैपर्ने नैतिक दबाबमा छौं। कार्यक्षमता प्रमाणित गर्न सकेनौं भने कसैले पनि अब ठाउँ ओगटिरहनु हुँदैन, छाडिदिनुपर्छ। मुलुकमा सकारात्मक परिवर्तन र आशा जगाउन नसके आफूले पनि पद छोड्नुपर्ने प्रधानमन्त्रीले बताए। यो मैले अरूलाई दिएको उपदेशमात्र होइन, आफैंसँग गरेको वाचा पनि हो, दाहालले भने, देशमा सकारात्मक परिवर्तन र आशा जगाउन नसके मैले पनि पद ओगटिरहन जरुरी छैन। सरकारको एक वर्षमा आफ्नो हुटहुटीअनुसार काम हुन नसकेको प्रधानमन्त्रीले स्वीकार गरे। आज म यो सम्बोधनबाट देशवासीसामु स्वीकार गर्दछु कि सरकार असफल त भएन, तर मेरो हुटहुटीअनुसारको परिणाम आएन। प्रधानमन्त्री कार्यालयको संरचना फेर्ने प्रधानमन्त्री दाहालले देश कति बन्यो भन्दा पनि कति बन्न सक्थ्यो भन्ने आत्मसमीक्षा जरुरी भएको बताए। यही चिन्ता र आत्मसमीक्षाका साथ म सार्वजनिक घोषणा गर्दछु कि, अब सरकारको कार्यशैली बदलिनेछ। केही पूर्वनिर्धारित र अपरिहार्यबाहेक म बाहिरका कुनै पनि कार्यक्रममा नगई नयाँ नीति तथा कार्यक्रम र बजेटको तयारी एवम् विकास र सुशासनमा रहेका समस्या समाधान गर्न लाग्ने निष्कर्षमा छु। प्रधानमन्त्री दाहालले यही साता प्रधानमन्त्री कार्यालयको संरचनात्मक परिवर्तन गर्ने घोषणा गरे। सिंगो राज्यका लागि त्यो एउटा संकेत र सन्देश हुनेछ, प्रधानमन्त्रीले भने। दाहालले देशमा केही हुँदैन र भविष्य छैन भन्ने भ्रम चलाइएको भन्दै चिन्ता व्यक्त गरे। अहिले नेपाली समाजमा अत्यन्तै चिन्ताजनक रूपमा चारैतिर हीनताबोध र नकारात्मकताको डँढेलो लगाउँदै गरेको देखिरहेको छु, दाहालले भने, सकिन्न, बन्दैन, हुँदैन भन्ने नकारात्मकताले जरैदेखि समाजको सिर्जनात्मकता मारिरहेको छ। एकथरी तŒवले नकारात्मक मानसिकतालाई नियोजित रूपमा मलजल गरिरहेको प्रधानमन्त्रीले आरोप लगाए। गेमचेन्जर आयोजनामा केन्द्रित प्रधानमन्त्री दाहालले अब सरकारले गेमचेन्जर ठूला जलविद्युत् आयोजनाहरूमा ध्यान केन्द्रित गरेको बताए। भारत, बंगलादेश र चीनसमेत हाम्रो विद्युत् व्यापारका साझेदार बन्ने परिस्थिति तयार भएको छ, प्रधानमन्त्री दाहालले भने। बूढीगण्डकी जलविद्युत् आयोजनाका लागि पेट्रोलियम पदार्थमा लगाइँदै आएको पूर्वाधार करसमेत सोही आयोजनालाई उपलब्ध गराइने र स्रोतको अभाव हुन नदिने बताए। दाहालले भने, तीन वर्षभित्र सम्पन्न गर्ने गरी नेपाल विद्युत् प्राधिकरणबाट १० हजार ८ सय मेगावाट क्षमताको कर्णाली चिसापानी जलविद्युत् आयोजनाको थप अध्ययन सुरु भएको छ। त्यस्तै १ हजार ९ सय २ मेगावाट क्षमताको मुगु कर्णाली जलविद्युत् आयोजनाको अध्ययन सम्पन्न भएको जानकारी दिँदै दाहालले हाल कार्यान्वयनमा रहेको ९ सय मेगावाट क्षमताको अरुण तेस्रो जलविद्युत् आयोजनालाई आफूले सीधै पनि सहजीकरण गरिरहेको बताए। १ हजार ६३ मेगावाट क्षमताको माथिल्लो अरुण आयोजनालाई लगानी जुटाउने कार्य अन्तिम चरणमा पुगेको बताएका छन्। प्रधानमन्त्रीको सम्बोधनका मुख्य अंश आउँदो दुईदेखि तीन महिनाभित्र टेस्टिङ कमिसनिङ भइरहेका थप आयोजनाहरूबाट करिब ५ सय ६४ मेगावाट बिजुली उत्पादन हुने बताए। दाहालले हालसम्म ९ हजार १ सय ६४ मेगावाटका जलविद्युत् आयोजनाको निजी क्षेत्रसँग विद्युत् खरिद सम्झौता सम्पन्न भएको र जसमध्ये यस वर्षमात्र करिब २२ सय मेगावाटबराबरको विद्युत् खरिद सम्झौता भएको पनि बताए। उनले भने, राष्ट्रिय गौरव र रूपान्तरणकारी आयोजनाहरू अब एआईजडित ड्रोन प्रविधिबाट नियमित अनुगमन गर्ने प्रणाली जडान गरिँदैछ। प्रधानमन्त्री कार्यालयमा रहेको एक्सन रुमबाट यस्ता आयोजनाहरूको नियमित अनुगमन गर्न मैले सुरु गरिसकेको छु, उनले भने। राजदूत हेरफेर गर्ने दाहालले कार्यक्षमता कमजोर भएका राजदूत र नियोग प्रमुखहरूलाई हेरफेर गर्ने बताएका छन्। फिर्ता बोलाउने तयारी भइरहेको छ। अहिलेसम्म जे जस्तो व्यक्ति पठाए पनि अबदेखि राजदूत र कूटनीतिक नियोग प्रमुखहरूलाई कार्यक्षमताका आधारमा मात्रै पठाउने हो, दाहालले भने, आर्थिक र कूटनतीति नियोगहरूलाई लगानी र पर्यटनमा परिणाममुखी परिचालनका लागि आह्वान गर्दछु। कार्यक्षमता कमजोर भएका राजदूत र नियोग प्रमुखहरूलाई फिर्ता बोलाउने तयारी गर्दैछौं। मुलुकमा लगानी ल्याउने भूमिका खेल्ने र पर्यटन वृद्धिका लागि कूटनीतिक गतिविधि गर्न सक्ने व्यक्ति पठाउनुपर्छ। उनले भने। विश्वविद्यालयमा भागबन्डा नगर्ने दाहालले अब विश्वविद्यालयमा राजनीतिक भागबन्डा नगर्ने प्रतिबद्धता व्यक्त गरे। संसारको कुनै पनि कुनामा रहेका योग्य नेपालीले विश्वविद्यालय सुधारको स्पष्ट र इमान्दार खाकासहित उपकुलपतिमा दाबी गर्न सक्नेछन्, प्रधानमन्त्री दाहालले भने । उनले भने, अब मेरिटोक्रेसी सुरु हुनेछ र त्रिभुवन विश्वविद्यालय त्यसको प्रस्थानबिन्दु हुनेछ। नेपालका विश्वविद्यालयहरू रित्तिँदै जाने, युवा जनशक्तिसँगै पुँजी पलायन हुने डरलाग्दो अवस्था अन्त्य गर्न तथा शिक्षामा गुणस्तरीय र प्रतिस्पर्धी जनशक्ति देशभित्रै उत्पादन गर्न बहुआयामिक कदम चालिने प्रधानमन्त्रीले घोषणा गरे। प्रधानमन्त्री दाहालले कहिल्यै कानुनले नछुने ठानिएका उच्च पदस्थहरू पनि कानुनको नियन्त्रणमा आएको बताए। सरकारले नक्कली भुटानी शरणार्थी र ललिता निवास जग्गा प्रकरण, सुनलगायतको काण्डमा इतिहासकै सबैभन्दा ठूलो कारबाही र अनुसन्धान गरेको दाहालले दाबी गरे। देशमा पहुँच होइन, विधिको शासन छ भन्ने मान्यता स्थापित गर्न सरकारले कतै कुनै लापरवाही गरेन, दाहालले भने, यसबाट कानुनको सर्वोच्चता होइन, लोकतन्त्रकै सर्वोच्चता पनि स्थापित भएको छ। दाहालले आगामी आर्थिक वर्षको बजेटका सिद्धान्त र प्राथमिकतालाई आगामी फागुनमै संसद्मा प्रस्तुत गर्ने बताए। सरकारको नीति तथा कार्यक्रम र बजेटलाई परम्परागत धारबाट भिन्न बनाउनै पर्दछ। आगामी वर्षको नीति तथा कार्यक्रम र बजेट निर्माणमा जनप्रतिनिधि र आम नागरिकको समेत प्रतिक्रिया लिने गरी बजेटका सिद्धान्त र प्राथमिकता सकेसम्म फागुनमै पेस गर्ने हाम्रो तयारी छ। प्राप्त सुझावसमेत समेटी नीति तथा कार्यक्रम र बजेटलाई अन्तिम रूप दिने गृहकार्यमा म छु। यसबाट नीति तथा कार्यक्रममा सबैको सहभागिता र अपनत्व स्थापित भई कार्यान्वयन पनि सहज हुनेमा म विश्वस्त छु। पुँजीगत खर्च बढाउनका लागि निर्णायक हस्तक्षेप गर्नुपर्ने बताए। विगत केही वर्षदेखि नै कमजोर रहेको पुँजीगत खर्च गर्ने क्षमतामा निर्णायक हस्तक्षेप गर्न अब ढिला भइसकेको छ। बजेट निर्माणको परम्परागत तरिकाले न प्राथमिकतापूर्ण योजनाहरूमा बजेट विनियोजन हुन सक्यो न खर्चको सही आकलन नै हुन सक्यो। यसको प्रत्यक्ष असर पुँजीगत खर्चमा परी समग्र आर्थिक क्षेत्र नै प्रभावित भई नै रह्यो। त्यसैले म नीति योजना र बजेट निर्माणको परिपाटी नै परिवर्तन गर्ने तयारीमा छु। प्रशासनिक सुधारका लागि प्रधानमन्त्रीको अध्यक्षतामा शासकीय अधिकार आयोग गठन गरिने भएको छ। दाहालले प्रशासनिकलगायत समग्र शासकीय पक्षमा सुधार गर्न प्रधानमन्त्रीको अध्यक्षतामा तत्काल शासकीय सुधार आयोग गठन गरिने बताए। दाहालले स्वास्थ्य बिमालाई फराकिलो दायरामा लगिने बताए। २०७४ सालमा म प्रधानमन्त्री हुँदा राष्ट्रिय स्वास्थ्य बिमा ऐन ल्याइएको हो, तर बिमा कार्यक्रम त्यसको भावना र व्यवस्थाअनुसार अघि बढेन, उनले भने, अब यसलाई सुधार्दै मेरै कार्यकालमा बनेको ऐनबमोजिम नागरिकको स्वास्थ्यमा पहुँचको संवैधानिक हकको ग्यारेन्टी गर्ने काम उच्च प्राथमिकतामा हुनेछ। उनले बिमाको हालको रकमको दायरा बढाइनेछ र आधारभूतबाहेक हाल सञ्चालित सबै निःशुल्क कार्यक्रमहरूलाई समेत एकीकृत रूपमा स्वास्थ्य बिमामा आबद्ध गरिने प्रतिबद्धता व्यक्त गरे। अर्को वर्ष दोब्बर पर्यटक दाहालले अर्को वर्ष पर्यटकको संख्या बढाउने विषयमा भने, अहिले सुन्दा अपत्यारिलो लाग्ला तर क्षेत्रगत तयारी र योजनाबाट अर्को वर्ष हामी पर्यटकको संख्या झन्डै दोब्बर बनाउँछौं भन्ने मेरो विश्वास छ। लुम्बिनी वरपरको आठ वर्गकिलोमिटरको ग्रेटर लुम्बिनी परियोजना अगाडि बढ्दैछ। ग्रेटर लुम्बिनीअन्तर्गत रामग्राम र कपिलवस्तुको गुरुयोजना अगाडि बढिरहेको छ। फरकफरक क्षेत्रका पर्यटकका लागि सरकारले फरकफरक रणनीतिमा काम गरिरहेको छ।"
एकीकृत समाजवादीको केन्द्रीय कमिटी बैठक सुरु,"काठमाडौं : नेकपा एकीकृत समाजवादीको केन्द्रीय कमिटी बैठक सुरु भएको छ।आज बिहानदेखि केन्द्रीय कमिटी बैठक ३ दिनसम्म चल्नेछ। एकीकृत समाजवादीका प्रचार विभाग प्रमुख जगन्नाथ खतिवडाका अनुसार सचिवालय बैठकले पार्टीको विधान संशोधन कार्यसमितिले पेस गरेको विधान संशोधन प्रस्तावमाथि आएका सुझाव तथा संसोधनहरूसमेत समावेश गरेर केन्द्रीय कमिटीमा पेस हुनेछ। यसअघि बसेको सचिवालय बैठकमा ७० वर्षे हद हटाउने गरी विधान संशोधन गर्न नेताहरू सहमति भएका थिए। एकीकृत समाजवादीले आगामी जेठ ३ देखि ७ गतेसम्म काठमाडौंमा हुने महाधिवेशनका क्रममा विधान संशोधनका लागि पार्टीका संगठन विभाग प्रमुख वेदुराम भुसाल संयोजकत्वमा समिति गठन गरेको थियो। समितिले तयार पारेको प्रस्ताव केन्द्रीय कमिटी, राष्ट्रिय सम्मेलन हुँदै महाधिवेशनमा पेश गर्ने समाजवादीको तयारी छ।"
ज्येष्ठ नागरिकको व्यवस्थापन गर्न राज्य संवेदनशील हुनु आवश्यक छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले ज्येष्ठ नागरिकको व्यवस्थापनमा थपिएका चुनौतिको सामना गर्न राज्यका सबै निकाय संवेदनशील हुन आवश्यक भएको बताएका छन्। तेस्रो राष्ट्रिय ज्येष्ठ नागरिक दिवसको अवसरमा प्रचण्डले जेष्ठ नागरिकको उचित हेरचाहको प्रबन्ध गर्न सरकार निरन्तर लागि परेको दाबी गरेका हुन्। देशको जनसाङ्ख्यिक संरचनामा आएको परिवर्तनसँगै बढ्दो ज्येष्ठ नागरिकको जनसङ्ख्याको समुचित व्यवस्थापनमा थपिएका चुनौतिहरूको सामना गर्न राज्यका सबै निकायहरू संवेदनशील हुन आवश्यक छ। उनले भने, जेष्ठ नागरिकहरूले जीवनपर्यन्त परिवार तथा समुदायबाट साथ र सहयोग प्राप्त गरिराख्ने अवस्थाको सिर्जना गर्न र एकल तथा असहाय जेष्ठ नागरिकको उचित हेरचाहको प्रवन्ध गर्न सरकार निरन्तर लागिपरेको छ। ज्येष्ठ नागरिकको सुखमय जीवनयापनको सुनिश्चिततासँग जोडिएका विषयलाई राज्यले प्राथमिकताका साथ सम्बोधन गर्ने प्रयास गरेको उनको भनाई छ। ज्येष्ठ नागरिकको महत्वपूर्ण ज्ञान, सीप, अनुभव, आदर्श तथा नैतिक दर्शनले राष्ट्रको दीर्घकालीन हित र विकासको लागि मार्गदर्शन प्रदान गरेका छन्। सबै ज्येष्ठ नागरिकहरूको सम्मानित, आरोग्यपूर्ण र सुखमय जीवनयापनको सुनिश्चिततासँग जोडिएका विषयलाई राज्यले प्राथमिकताका साथ सम्बोधन गर्ने प्रयास गरेको छ । शुभकामना सन्देशमा भनिएको छ, ज्येष्ठ नागरिकहरूको ज्ञान, अनुभव, सीप तथा प्रज्ञाको उपयोग गरी राज्य सञ्चालनका महत्वपूर्ण निर्णयहरूमा मार्गदर्शन गर्ने वातावरणको निर्माण गर्न सरकार क्रियाशील छ। यसका लागि सरकारले ज्येष्ठ नागरिकका ज्ञान, अनुभव, सीप तथा नैतिक आदर्शलाई नयाँ पुस्तामा हस्तान्तरण हुने व्यवस्थाको सिर्जना गर्दै परिवार, समाज तथा राष्ट्रलाई असल संस्कृतिको निरन्तरता र समाज सापेक्ष विकासको प्रेरणाको रूपमा लिएको छ। ज्येष्ठ नागरिकलाई सेवा सुविधामा प्राथमिकता, छुट एवं सहुलियत प्रदान गर्ने कार्यक्रमहरू प्रभावकारी देखिँदै आएको उनको दाबी छ। आफ्नो ऊर्जाशील समय कुनै न कुनै रूपमा राष्ट्रका लागि समर्पित गर्ने ज्येष्ठ नागरिकका अधिकारहरू प्रत्याभूत गर्न गरिएका व्यवस्थाहरू सामाजिक सुरक्षा भत्ता, ज्येष्ठ नागरिक स्वास्थ्य बीमा, जेष्ठ नागरिक आश्रम, दिवा सेवा केन्द्र तथा उहाँहरूलाई सेवा सुविधामा प्राथमिकता, छुट एवं सहुलियत प्रदान गर्ने कार्यक्रमहरू प्रभावकारी देखिँदै आएको छ। आगामी दिनमा यस्ता कार्यक्रमहरू थप बिस्तार र गुणस्तरीय बनाउने विश्वास दिलाउन चाहन्छु। दिवसले जेष्ठ नागरिकको सम्पूर्ण अधिकारको सुनिश्चितता र आत्मगौरवको प्रत्याभूतिका लागि परिवार, समाज र राष्ट्रका प्रयासहरूलाई एकीकृत गर्नुपर्ने राष्ट्रिय जिम्मेवारी पूरा गरी सभ्यताको निरन्तरता र विकासमा प्रेरणा प्रदान गर्ने प्रचण्डको विश्वास छ।"
सरकारलाई समाजवादी मोर्चाको सुझाव : अध्यादेश ल्याएर भएपनि प्रदेशलाई अधिकार दिनुपर्छ,"काठमाडौं : समाजवादी मोर्चाले सरकारले संघीयता र गणतन्त्र विरोधिलाई निस्तेज पार्दै गएको ठहर गरेको छ। बुधबार बिहान प्रधानमन्त्री निवास बालुवाटारमा बसेको बैठकले अधिकार बिहीन हुँदै गएकाले अध्यादेश ल्याएर पनि दिन आग्रह गरेको छ। बैठकपश्चात जसपाका नेता राजेन्द्रप्रसाद श्रेष्ठले संघीयता कार्यान्वयनका लागि आवश्यक कानुन निर्माण गर्नुपर्नेमा बैठकले जोड दिएको बताए। उनले भने,हालसम्म सरकारले गरेको कामको समीक्षा भयो। प्रदेश हालसम्म संघीयता र गणतन्त्रबाट जे जति उपलब्धि हासिल भएको छ, त्यसलाई संरक्षण गर्दै थप उपलब्धि प्राप्तिको लागि जानुपर्छ। संघीयता कार्यान्वयन गर्न सरकार लाग्नुपर्छ। अधिकार बिहीन प्रदेश भएकाले प्रदेश बोझ हो कि भन्ने सन्देश गयो। अब संविधान अनुसार प्रदेशलाई अधिकार दिन अध्यादेश ल्याएर भएपनि सरकार अगाडि बढ्नुपर्छ भनेर प्रधानमन्त्रीलाई सुझाव दियौं। प्रदेश सरकारलाई पूर्ण अधिकार दिइनुपर्ने मोर्चाको ठहर छ। सरकारले भ्रष्टाचारको विरोधमा अभियान चलाएर इतिहासमै धेरै काम गरेको ठहर गर्दै मोर्चाले धन्यवाद दिएको उनले बताए। बैठकले सात प्रदेशमा भएका कार्यक्रम सफल भएको निष्कर्ष निकाल्दै जिल्लाहरुमा पनि मोर्चाको संगठनको विस्तार गर्नुपर्नेमा जोड दिए। उनले आज साँझ पुन: बैठक बस्ने उनले बताए। बैठकमा मोर्चामा नेकपा माओवादी केन्द्र, जनता समाजवादी पार्टी, नेकपा एकीकृत समाजवादी र विप्लव नेतृत्वको नेकपा रहेका छन्। बैठक अदालतबाट पक्राउ पूर्जी जारी भएका विप्लवसहित दलका शीर्ष नेता सहभागी थिए।"
राष्ट्रपति पौडेल आज बागलुङ आउँदै,"बागलुङ : राष्ट्रपति रामचन्द्र पौडेल आज बागलुङ आउँदै छन्। आजदेखि सुरु हुन लागेको सातौं बागलुङ महोत्सवको उद्घाटन गर्न राष्ट्रपति पौडेल बागलुङ आउन लागेका हुन्। राष्ट्रपति पौडेलले महोत्सवको उद्घाटनसहित बागलुङका धार्मिकस्थलहरुको समेत अवलोकन गर्ने महोत्सवको आयोजक बागलुङ उद्योग वाणिज्य संघले जनाएको छ। राष्ट्रपति पौडेलले बिहान १०:३० बजे प्रसिद्ध शक्तिपीठ बागलुङ कालिका मन्दिरमा पुजा अर्चना गर्ने कार्यक्रम छ। संघका अनुसार राष्ट्रपति पौडेलले बिहान ११ बजे शालिग्राम संग्रहालयको दर्शन गर्नेछन्। त्यसपछि दिउँसो १ बजे महोत्सवको उद्घाटन गर्ने संघले जनाएको छ। आजदेखि पुस २२ गतेसम्म महोत्सव सञ्चालन हुनेछ। महोत्सवलाई गण्डकी प्रदेशस्तरीय पर्यटन, कृषि तथा औद्योगिक व्यापार मेला स्तरमा विकास गर्न लागिएको संघका अध्यक्ष नरेश कँडेलले जानकारी दिए।"
दायरा बढाउँदै कृषिजन्य बिमालेख,"काठमाडौं : कृषिजन्य वस्तुलाई प्रोत्साहनस्वरूप अनुदानसँगै बिमालेखको दायरा पनि बढाउँदै लगिएको छ। कृषि बिमा निर्देशिका जारी भएको सुरुवाती चरणदेखि हालसम्मको करिब एक दशकमा ३० प्रकारका कृषिजन्य वस्तुको बिमालेख जारी भएका छन्। नेपालमा कृषि बिमा निर्देशिका २०७००७१ देखि कृषि बिमाको कारोबार हुँदै आएको हो। हालैमात्रै नेपाल बिमा प्राधिकरणले कृषि बिमाअन्तर्गत थप तीन बिमालेख (पोलिसी) को खाका सार्वजनिक गरेको छ। प्राधिकरणले आगामी पुस १६ गते कार्यान्वयनमा ल्याउन भन्दै दलहन (दाल) बाली, आँपखेती र ओखरखेतीको बिमा गर्ने पोलिसीको खाका सार्वजनिक गरेको हो। यससँगै प्राधिकरणले पक्षीको बिमा लेखको पनि संशोधन गरेको छ। कम्पनीहरूले संशोधित बिमालेखअनुसार बिमा गर्न निर्देशन दिएको छ। कम्पनीलाई बिमालेख बनाउने र तयारी गर्ने समय पनि दिनुपर्ने भएकाले बिमालेख सार्वजनिक भएको आठ दिनपछि लागू गर्न भनिएको नेपाल बिमा प्राधिकरणका प्रवक्ता तथा कृषि र पशुपक्षी शाखा प्रमुख तथा निर्मल अधिकारीले बताए। उनका अनुसार अब १६ गतेदेखि उक्त बिमालेख निर्जीवन बिमा कम्पनी र लघुबिमा कम्पनीहरूले पोलिसी बेच्न सक्नेछन्। यसअघि दाल, आँप र ओखरको छुट्टै बिमालेख थिएन। यसलाई खाद्यान्न बालीअन्तर्गत मिल्दोजुल्दो वर्गमा राखेर गर्ने गरिएको थियो। किसानबाट पनि छुट्टै माग भएको थियो। कृषि बिमामा अनुदानको व्यवस्था छ। तिनीहरूको बाली लगाउने प्रकृति, उत्पादन चक्र अलि फरक पर्ने भएकाले किसानको माग र प्राविधिक विषयलाई पनि आधार मानेर नयाँ बिमालेख तयार गरेको हो। अब जोखिमको मात्रा पनि फरक हुने भयो। खाद्यान्न भनेपछि दाल, चामल मकै सबै पर्छन्। तर यी सबैको जोखिमको मात्रा, लगाउने विधि, लगाउने सिजन फरकफरक हुन्छ। यसो हँुदा जोखिमको मात्रा पनि फरक हुने भएकाले एउटै वर्गमा राख्नुभन्दा छुट्टै बिमालेख बनाउन आवश्यक ठानिएको उनले जनाए। हालसम्मको ३० प्रकारका कृषिजन्यको बिमालेखबाहेक अन्य उत्पादनको बिमा गर्न माग आएको खण्डमा प्रकृति हेरेर फलफूल, खाद्यान्न तथा पशुपक्षी बिमालेखअन्तर्गत बिमा गर्दै आएको छ। बिमा प्राधिकरणले कृषि, पशुपक्षी तथा जडीबुटी बिमा निर्देशिका २०७९ अनुसार बिमा लागू गर्दै आएको छ। जडीबुटीअन्तर्गतको टिम्मुर र मेन्था (तेल उत्पादन प्रयोजनका लागि) को बिमालेखसमेत गत वर्षदेखि जारी गरेको छ। सरकारले अन्य कृषिजन्य बिमामा अनुदान दिए पनि टिम्मुर, मिन्था र कालिजको बिमामा भने अनुदान दिएको छैन। डेढ वर्षदेखि डेढ अर्ब बिमाबापत अनुदान रकम नपाएको बिमा कम्पनीहरूल भने गत वर्षदेखिको अनुदानबापत ठूलो रकम पाउन बाँकी छ। गत आवकै करिब डेढ अर्ब रुपैयाँ अनुदानबापत रकम पाउने बाँकी रहेको प्रवक्ता निर्मल अधिकारीले जानकारी दिए। गत आव पशुतर्फको अनुदान रकम वितरण भएको छ। यस्तै कृषितर्फ पुससम्मको मात्रै वितरण भएको छ। यसपछिको रकम सरकारबाट विनियोजन भएर वितरण भएको छैन, अधिकारीले अन्नपूर्णसँग भने। समयमा कृषि बिमा अनुदानबापतको रकम एक, डेढ वर्षदेखिको नपाएपछि कम्पनीहरूमा प्रोत्साहन नदेखिएको प्राधिकरणका कृषि र पशुपक्षी शाखा प्रमुख अधिकारीले महसुस गरेका छन्। उनी थप्दै भन्छन्, यतिमात्रै होइन सरकारबाट लामो समयदेखि रकम नपाउँदा दाबी, दाबी भुक्तानीमा असर पुगेको देखिन्छ। जसले गर्दा बिमा कम्पनीहरू बिमा गर्न नमान्ने देखिएको छ। दाबी रकम दिनमा पनि ढिलाइ गर्ने समस्या आएको छ। हालसम्म कृषिको बिमा नेपाल सरकारले कृषि तथा पशुपक्षीको बिमाको प्रिमियममा ८० प्रतिशत अनुदान दिने व्यवस्था गरेको छ। जस्तैः एउटा किसानले एक लाखको गाईको बिमा गरेमा त्यसको पाँच प्रतिशत अर्थात् पाँच हजार रुपैयाँ प्रिमियम लाग्छ। उक्त प्रिमियममा ८० प्रतिशत अर्थात् चार हजार सरकारले र २० प्रतिशत अर्थात् एक हजार रुपैयाँ किसानले तिर्नुपर्छ। यो सुरुमा बिमा गर्नेबेला बिमा कम्पनीहरूले किसानले तिर्ने २० प्रतिशत लिन्छन् बाँकी ८० प्रतिशत भने सरकारले अनुदानबापतको रकम बिमा गरेपछि तथ्यांक मासिक रूपमा बिमा प्राधिकरणमा पठाउँछन्। यसपछि प्राधिकरणले सम्बन्धित बिमालाई हेरेर कृषि सेवा विभाग वा पशु सेवा विभाग र कृषि तथा पशुपक्षी विकास मन्त्रालयमा पठाउने गर्छ। उक्त निकायले तथ्यांक हेरेर सही ठहर्याएपछि अनुदानका लागि गठित समितिमार्फत पारित भएपछि कम्पनीहरूलाई अनुदानबापतको रकम वितरण गरिन्छ। तिनीहरूको बाली लगाउने प्रकृति, उत्पादन चक्र अलि फरक पर्ने भएकाले किसानको माग र प्राविधिक विषयलाई पनि आधार मानेर नयाँ बिमालेख तयार गरिएको हो। अब जोखिमको मात्रा पनि फरक हुने भयो। खाद्यान्न भनेपछि दाल, चामल मकै सबै पर्छन्। तर यी सबैको जोखिमको मात्रा, लगाउने विधि, लगाउने सिजन फरकफरक हुन्छ। यसो हुँदा जोखिमको मात्रा पनि फरक हुने भएकाले एउटै वर्गमा राख्नुभन्दा छुट्टै बिमालेख बनाउन आवश्यक ठानिएको हो। कृषि बिमामा अनुदानको व्यवस्था छ। तर सरकारले डेढ वर्षदेखि अनुदानबापतको रकम उपलब्ध नगर्दा बिमा कम्पनीहरू बिमा गर्न नमान्ने, दाबी रकम दिनमा पनि ढिलाइ गर्ने जस्ता समस्या देखिएको छ।निर्मल अधिकारी, नेपाल बिमा प्राधिकरणका प्रवक्ता तथा कृषि र पशुपक्षी शाखा प्रमुख"
४३ करोड हिनामिना गर्ने सहकारीका ४१ अभियुक्तमध्ये १९ जनालाई कसुरदार ठहर,"नेपालगन्ज : सहकारी वित्तिय विकास संस्था लिमिटेड नेपालगन्जको ४३ करोड रुपैयाँ अपचलन गरेको अभियोगमा जिल्ला अदालत बाँकेले ४१ अभियुक्तमध्ये १९ जनालाई कसुरदार ठहर गरेको छ। जिल्ला अदालत बाँकेका श्रेष्तेदार सरोजनिधि वाग्लेका अनुसार जिल्ला न्यायाधीश इन्द्रबहादुर कठायतको एकल इजलासले सहकारीका अध्यक्ष हरदेवबक्स चौधरीलगायत १९ जनालाई कसुरदार ठहर गरेको हो। कसुरदार ठहर हुनेमा गंगाधर सुवेदी, गोपाल भण्डारी, अरुणकुमार पाठक, सूर्यबहादुर विक, लीला भन्ने लीलाप्रसाद वली, किरण श्रेष्ठ, सुरतराम खटिक, बलराम यादव, शारदाकुमारी थापा मगर, सिद्धिकुमार महर्जन, अम्मरबहादुर खड्का, हरदेवबक्स चौधरी, रविन्द्र थापा, स्थिरमणि बज्राचार्य, तुसार शाह, सन्धी भन्ने सन्दीप शर्मा, लीला शाह र ओमप्रकाश चौधरी रहेका छन्। अदालतले कसुरदार ठहर गरे पनि सजाय निर्धारणका लागि एक महिनाभित्र छुट्टै पेशी तोक्ने आदेश गरेको छ। अदालतले अभियुक्तहरु अजयकुमार पाठक, सतिशकुमार शर्मा, तुलसा थापा, अंगतराम वर्मा, दीपक वर्मा, चन्द्रप्रसाद तिमिल्सैना, राजेन्द्रकुमार विक, मैया केसी, पवनकुमार यादव, लक्ष्मी श्रेष्ठ, विमला गौतम, कृष्ण विक्रम केसी, रत्ना राणा, प्रमात्माप्रसाद वर्मा, नन्दकिशोर कहार, गंगा भुसाल, विजयकुमार पाठक, विनयकुमार श्रेष्ठ, नारायणबाबु अधिकारी, विनोदकुमार शाक्य र कुलानन्द रेग्मी २१ जनालाई सफाइ दिएको छ। त्यसैगरी अदालतले सहकारीको सञ्चालक समिति विघटन गरी सहकारी डिभिजन कार्यालयलगायतका १५ वटा सरकारी, सहकारी र जाहेरीवालासमेत रहने गरी १५ सदस्यीय तदर्थ समिति गठन एक महिनाभित्र विशेष साधारणसभा आव्हान गरी सञ्चालन समिति गठन प्रक्रिया सुरु गर्न पनि निर्देशनात्मक आदेश दिएको छ। सहकारी पीडित संघर्ष समितिका सहसंयोजक आशुतोष शुक्लाले अदालतले अभियुक्तहरु अजयकुमार पाठक, विजयकुमार पाठकलाई सफाइ दिएकोमा आपत्ति जनाए । बुधबार अपरान्ह जिल्ला अदालत परिसरमा आदेश सुन्दै गरेको अवस्थामा भेटिएका शुक्लाले भने, अजय र विजय पाठक सहकारी रकम अपचलनका मुख्य योजनाकार नै थिए। उनीहरुले कसरी सफाइ पाए? हामी यो खबर सुनेर चकित छौं। सहकारी वित्तिय विकास संस्था लिमिटेड नेपालगन्जको ४३ करोड २ लाख ५३ हजार ९५ रुपैयाँ हिनामिना गरेको अभियोगमा ४१ जनाविरुद्ध जिल्ला अदालत बाँकेमा ठगी तथा संगठित अपराधको मुद्दा दायर भएको थियो। ७ जना अहिले पनि पुर्पक्षमा थुनामा छन्। अभियुत्तमध्ये धेरै जना धरौटीमा रिहा भइसकेका छन्। पहिलो चरणमा एक हजार ९ र दोस्रो चरणमा ५१७ सहकारी पीडितले जिल्ला प्रहरी कार्यालयमा जाहेरी दिएका थिए। सहकारीका ११ हजार ४०८ बचत र लगानीकर्ताहरू पीडित छन्।"
गौशालामा एक महिला बलात्कृत,महोत्तरी : महोत्तरीको गौशालामा घाँसपातमा गएकी एक महिला बलात्कृत भएकी छन्। गौशाला नगरपालिका१ रामनगर घर भएकी एक ३५ वर्षीया महिला बलात्कृत भएको प्रहरीले जानकारी दिएको छ। घटनामा संलग्न एक जनालाई प्रहरीले पक्राउ गरेको छ। इलाका प्रहरी कार्यालय गौशालाले दिएको जानकारी अनुसार शनिबार रामनगर जंगलमा घाँस काट्न गएका बेला सुनसान मौका जब छोपी स्थानीय ४३ वर्षीय विरेन्द्र यादवले बलात्कार गरेका थिए। पीडित महिलाका परिवारले प्रहरीमा उजुरी दिएपछि सो घटना बाहिरिएको हो। घटनापश्चात आरोपी यादव फरार रहेको र उनको खोजी भइरहेको प्रहरी निरीक्षक मनोज कुमार यादवले बताए।
अपहरण गरी भारतको सितामढी पुर्याइएका दुई नेपालीको सकुशल उद्धार,"रौतहट : चितवनका दुई जना अपहरणमुक्त भएका छन्। गत पुस ७ गते रौतहटको चन्द्रपुरका लागि हिँडेका चितवनका कृष्ण थापा र दीपेन्द्र महत अपहरणमा परेका थिए। थापाले अपहरणमा परेपछि श्रीमतीलाई फेसबुक मेसेन्जरमा फोन गरेर आफूहरू जानकारी गराएका थिए। अपहरणकारीले ६ लाख फिरौती मागेको समेत उनले श्रीमतीलाई बताएका थिए। सूचना पाएपछि भारतको सीमावर्ती इलाकामा प्रहरी परिचालन गरिएको थियो। प्रहरीले सीमा क्षेत्रमा खटिएका भारतीय प्रहरीसँग समन्वयसमेत गरेको थियो। भारतीय प्रहरीले नै उनीहरूलाई अपहरणमुक्त गरेको थियो। भारतको सितामढी डुमरा थानाबाट खटिएको टोलीले थापा र महतलाई सितामढीबाट सकुशल उद्धार गरी नेपाल प्रहरीलाई बुझाएको जिल्ला प्रहरी कार्यालय रौतहटका प्रहरी उपरीक्षक महेन्द्र कुमार श्रेष्ठले जानकारी दिए। दुवै जनाको स्वास्थ्य परीक्षणपछि परिवारको जिम्मा लगाइएको उनले बताए। अपहरणमा संलग्न ६ जनालाई भारतीय प्रहरीले पक्राउ गरेको छ। पक्राउ पर्नेमा मो अकबर, मो नइम, कौसर अली, मो सदाव, मो इरसाद र राम नरेश कुमार छन्। भारतको सितामढी प्रहरीले अपहरण तथा शरीर बन्धक शीर्षकमा जाहेरी दरखास्त लिई थप अनुसन्धान अगाडि बढाएको नेपाल प्रहरीले जनाएको छ।"
चिउरी र चमेरो संरक्षण गर्दै बागमती प्रदेश,"चितवन : चेपाङ समुदायको उत्थानका लागि बागमती प्रदेश सरकारले चिउरी र चमेरो संरक्षण गर्ने भएको छ। यसका लागि सामाजिक विकास मन्त्रालयले कार्यविधि तयार गर्न लागेको छ। प्रदेश सरकारले चितवन, मकवानपुर र धादिङका छ पालिकामा यो कार्यक्रम लागू गर्ने तयारी गरेको छ। चेपाङ समुदायको बसोबास रहेको चितवनको राप्ती र कालिका नगरपालिका, चितवनको इच्छाकामना, मकवानपुरको राक्सिराङ तथा धादिङको गजुरी र बेनिघाट रोराङ गाउँपालिकामा कार्यक्रम लागू गर्न लागिएको सामाजिक विकास मन्त्रालयको सामाजिक विकास महाशाखा प्रमुख गोपालप्रसाद कँडेलले जानकारी दिए। उनका अनुसार मन्त्रालयले कार्यविधि निर्माण गरेर अर्थ मन्त्रालयमा पठाएको छ। मन्त्रिपरिषद्बाट कार्यविधि पारित भएपछि कार्यान्वयनका लागि स्थानीय तहमा बजेट पठाइने उनले बताए। प्रदेश सरकारले यस वर्ष चिउरी र चमेरो संरक्षणका लागि ५० लाख बजेट विनियोजन गरेको छ। यो कार्यक्रम आर्थिक तथा सामाजिकरूपमा विपन्न तथा पिछडिएका सीमान्तकृत चेपाङ समुदायको जीविकोपार्जनका साथै आर्थिक तथा सामाजिक क्षेत्रमा जीवनस्तर सुधार गर्नका लागि महत्त्वपूर्ण हुने उनले बताए। कार्यक्रमले चेपाङ समुदायको आर्थिक तथा सामाजिक क्षेत्रमा सशक्तीकरण गर्नुका साथै परम्परादेखि जोडिएको चेपाङ चिउरी र चमेरोबीचको पारिस्थितिक प्रणाली सुदृढ पार्न सहयोग पुर्याउने विश्वास लिइएको छ। कार्यक्रम स्थानीय तहको २० प्रतिशत साझेदारीमा लागू गरिने सामाजिक विकासमन्त्री कुमारी मोक्तानले बताए। चिउरीको नर्सरी स्थापना, वृक्षरोपण, सचेतनामूलक कार्यक्रम, मौरीपालन व्यवसायको प्रवर्द्धन, चिउरीको मह र दानाको बजारीकरण यस कार्यक्रममार्फत हुने उनको भनाइ छ। चेपाङ समुदायलाई कार्यक्रममार्फत दिगो अर्थोपार्जनको स्रोतको व्यवस्था गरिने उनले बताए। उनले कार्यक्रम कार्यान्वयनका लागि चार चरणमा छलफल भएको भन्दै सबैको सुझाव र सल्लाहका आधारमा कार्यान्वयनमा लैजाने बताए। बागमती प्रदेशका मुख्यमन्त्री शालिकराम जम्कट्टेलले चेपाङ समुदायको संरक्षणसँगै चिउरी र चमेराको समेत संरक्षण गरिने बताए। प्रदेश सरकारले ल्याएको यो कार्यक्रम नमूना कार्यक्रम भएकाले सबै पालिकासँग समन्वय गरेर काम गरिने उनले बताए। 'राज्यले सबै जातजाति, कला र संस्कृतिको संरक्षण गर्ने भनेको छ चेपाङ समुदाय त यसै पनि पछाडि परेकाले हाम्रो विशेष प्राथमिकता हुनुपर्छ', उनले भने। स्थानीय सरकार र समुदायको सहभागिताबिना कार्यक्रम सफल नबन्ने भन्दै उनले लक्षित क्षेत्रका बासिन्दालाई लाभ हुनेगरी योजना निर्माण गरिने बताए। इच्छाकामना गाउँपालिकाका अध्यक्ष दानबहादुर गुरुङले प्रदेश सरकारले लागू गर्न खोजेको कार्यक्रम महत्त्वपूर्ण भएको बताए। उनले चेपाङ समुदायको संस्कार, संस्कृति र आयआर्जनसँग जोडेर यो कार्यक्रम लागू गरिनुपर्ने बताए। रासस"
"प्रिन्सिपल स्वर्णकार हत्याका सुटर सिंह पक्राउ, खुट्टामा गोली हानेर नियन्त्रणमा लिइयो",सिमरा : बारा प्रहरीले भारतीय सुटर सुजितकुमार सिंहलाई मंगलबार राती पक्राउ गरेको छ। सिंहलाई बाराको बिश्रामपुर गाउँपालिका १ छतवाबाट प्रहरीले नियन्त्रणमा लिएको हो। सिंहलाई नियन्त्रणमा लिने क्रममा प्रहरीले खुट्टामा गोली प्रहार गरेको छ। नियन्त्रणमा लिने क्रममा भाग्न खोजेपछि गोली प्रहार गरेको बाराका प्रहरी प्रवक्ता दधिराम न्यौपानेले जानकारी दिएका छन्। सिंहको अहिले कलैयास्थित प्रादेशिक अस्पतालमा उपचार भइरहेको छ। भारत मोतीहारी जिल्ला दार्पा थाना १ सुक्लहियाका सिंहमाथी कलैयास्थित बाल एकता बोर्डिङ स्कुलका प्रिन्सिपल रुपेश स्वर्णकार (सर्राफ) र भारत मोतिहारीका अजितकुमार सिंहको हत्या गरेको आरोप छ। सर्राफको कात्तिक १३ गते कलैयामा र सिंहको असोज ९ गते पचरौतामा गोली प्रहार गरी हत्या गरिएको थियो। दुबै हत्याकाण्डमा सिंह मुख्य सूटर रहेको जनाउँदै प्रहरीले उनको खोजी गरिरहेको थियो। खोजीको सूचिमा रहेका सिंह नेपाल प्रवेशको सूचना पाएपछि पुगेको प्रहरी टोलीले खुट्टामा गोली प्रहार गरेर नियन्त्रणमा लिएको हो। उनको साथबाट प्रहरीले एक थान पेस्तोल र गोलीसमेत बरामद गरेको छ। प्रहरीका अनुसार सिंहसंगै रहेका अन्य भने फरार भएका छन्। बाराका प्रहरी प्रवक्ता न्यौपानेले पक्राउ परेका व्यक्ति सिंह नै रहेको भन्ने प्रारम्भिक रुपमा खुलेको बताए। उपचारपछि पक्राउ परेका व्यक्तिको सम्बन्धमा थप विवरण सार्वजनिक गरिने प्रवक्ता न्यौपाने बताए।
चुडामणि शर्माको मुद्दामा विशेषले गरेको फैसलाविरुद्ध अख्तियार पुग्यो सर्वोच्चमा,काठमाडौं : अख्तियार दुरूपयोग अनुसन्धान आयोगले कर फर्छ्यौट आयोगका तत्कालीन पदाधिकारी चुडामणि शर्माविरुद्ध विशेष अदालतले गरेको फैसलामा चित्त नबुझेको भन्दै सर्वोच्च अदालतमा पुनरावेदन दिएको छ। शर्माविरुद्धको मुद्दामा विशेषले गरेको फैसला कानुनी आधार र प्रमाणहरूबाट हदसम्म त्रुटिपूर्ण रहेकाले आज सर्वोच्च अदालतमा पुनरावेदन दिएको अख्तियारका प्रवक्ता नरहरी घिमिरेले जानकारी दिए। अख्तियारले २०७४ साल १ साउनमा शर्मासहित ३ जनाविरुद्ध १० अर्ब २ करोड बढी भ्रष्टाचार गरेको अभियोगमा विशेषमा मुद्दा दायर गरेको थियो। यसैगरी २०७४ साल माघ १५ गते अकूत सम्पत्ति कमाएको भन्दै शर्मा र उनकी श्रीमती कल्पना उप्रेती शर्माविरुद्ध विशेषमा अर्को मुद्दा दर्ता भएको थियो। सो मुद्दामा विशेष अदालतले २०८० जेठ १८ गते फैसला गरेको थियो। शर्मासँगै कर फर्छ्यौट आयोगका अध्यक्ष लुम्बध्वज महत र सदस्य उमेश ढकालविरुद्ध १० अर्ब २ करोड १९ लाख १ हजार ८२४ रुपैयाँ भ्रष्टाचार गरेको दावीसहित मुद्दा दायर गरेको थियो। सो मुद्दामा सुनुवाइ गर्दै विशेष अदालतले २०८० साल असार ५ गते शर्मासहित तीनजनालाई ९ वर्ष कैद सजाय र जनही ४ अर्ब १० करोड बढी जरिवाना सुनाएको थियो। शर्मासहित ढकाललाई ९ वर्ष र महतलाई ९ वर्ष १ महिना कैद सजायसहित जरिवाना सुनाएको थियो। तीनैजनाविरुद्ध जनही २ अर्ब ५ करोड २३ लाख ४८ हजार ९ सय ४९ रुपैयाँ बिगो माग गरिएको थियो भने जनही ४ अर्ब १० करोड ४६ लाख ९७ हजार ८ सय ९८ रुपैयाँ जरिवाना माग गरिएको थियो। अख्तियारले विशेषबाट प्रतिवादीहरूले आरोपित कसुरबाट सफाइ पाउने ठहर गरी भएको फैसला त्रुटिपूर्ण रहेकाले उक्त त्रुटिपूर्ण फैसला बदर गरी शर्माको श्रीमती कल्पना उप्रेती शर्माको नाममा रहेको ३ करोड ४५ लाख ३२ हजार ३५६ रुपैयाँ अवैध सम्पत्ति भ्रष्टाचार गरेको ठहर गरी जफत गर्न माग गरेको छ। यसैगरी आयोगले सो मुद्दामा वादी र प्रतिवादीको अन्यथा जिकिर नभएका तथा मुख मिलेका आय र व्ययतर्फका शीर्षकहरू बाहेक सम्भावित शीर्षकहरूमा आयोगले मूल्यांकन गरी कायम गरेको रकमलाई मान्यता नदिइ अन्यथा तथा फरक अंक रकम कायम गरी भएको फैसला कानुनी आधार र प्रमाणहरूबाट हदसम्म त्रुटिपूर्ण रहेको दावी गरेको छ।
किसानलाई आत्मनिर्भर बनाउन गाउँपालिकाको सक्रियता,विराटनगर : सधैं धान र गहुँ खेती गर्दै आएका मोरङको कटहरी गाउँपालिकाले किसानलाई नगदेखेतीमा आकर्षण गर्न आर्थिक सहयोग गर्ने नीति बनाएको छ। स्थानीय किसानलाई आर्थिक सहयोग गर्ने नीति बनाएर गाउँपालिकाले नगदे बाली खेतीमा प्रोत्साहन गरेको हो। परम्परागत खेतीलाई आधुनिकीकरण गर्दै नगदे बालीको रुपमा रहेको तोरी र तुलसी खेतीमा आर्थिक सहयोग गर्न विभिन्न नीति तथा कार्यक्रम बनाएर किसान मैत्री योजना ल्याएको कटहरी गाउँपालिकाको अध्यक्ष देवराज चौधरीले बताए। कटहरीका किसानले विगत २ वर्षदेखि तोरी पकेट क्षेत्रमा आफ्नै खेतमा तोरी उत्पादन गरी तेल किन्नु नपर्ने र आर्थिक उपार्जन गर्ने वातावरण सृजना भएको अध्यक्षको भनाइ छ। चौधरी कृषि समुह मार्फत १५ बिगहा क्षेत्रफलमा सामुहिक तोरी पकेट क्षेत्र कार्यक्रम संचालन गरिएको छ। परम्परागत खेती गरेर किसानको आर्थिक अवस्थामा परिवर्तन नआएकाले आर्थिक सहयोगको नीति गाउँपालिकाले बनाएको हो। पालिकाले पहिलो पटक तुलसी खेतीमा आर्थिक सहयोग गर्न लागेको हो। किसानले लगाएको खेतीमा कुनै समस्या आएमा कटहरी गाउँपालिकाले २ जना कृषि प्राविधिकको व्यवस्था गरेको छ। कृषि प्राविधिकहरु किसानको समस्या बुझ्न नियमित रुपमा खेतखेतमा जाने अध्यक्ष चौधरीको भनाइ छ। कटहरी गाउँपालिकाका कृषि अधिकृत ईश्वर चन्द साहले आर्थिक सहयोगको नीति गाउँपालिकाले ल्याएपछि किसान दैनिक रुपमा आफ्ना समस्या र समाधानको लागि चासो लिएर आउने गरेको बताए। २ वर्षदेखि कटहरी १ को महेशपुरमा चौधरी कृषि समुहमार्फत तोरी पकेट क्षेत्र कार्यक्रम सञ्चालनमा छ। गाउँपालिकाका मार्फत १२ लाखको अनुदानमा १५ बिगहामा तोरी खेती हुँदै आएको छ। चौधरी कृषि समुहका अध्यक्ष हरि नारायण माझीले तोरी पटेक क्षेत्रमा गाउँपालिकामार्फत हुने गरेको सहयोगले किसानको आर्थिक अवस्थामा सुधार आएको बताए। एक बिगहा जग्गामा करिब ३० मन तोरी उत्पादन भइरहेको छ। अन्य खेतीमा भन्दा तोरी खेतीमा पालिकाले पनि सहयोग गर्ने र नगद पैसा आउने भएकाले किसाान त्यसतर्फ अग्रसर भएको चौधरी कृषि समुहका सचिव बाबुराम चौधरीले बताए। गाउँपालिकाले किसानका लागि ३ हजार प्रति कठ्ठाका दरले अनुदान दिएर तुलसी खेती गर्न किसानलाई आकर्षित गर्दै योजना अघि सारेको छ। कटहरीको वडा नं५ मा रहेको आर्युवेदिक औषधी उत्पादन गर्ने उद्योगसँगको समन्वय र सहकार्यमा किसानले उत्पादन गरेका तुलसीलाई बिक्री गर्ने व्यवस्थासमेत गाउँपलिकाले गरिदिएको छ। तुलसीको जरैदेखि पातसम्म प्रति केजी १ सय १० रुपैयाँमा बिक्रीको गयारेन्टी गरेका छन्।
राष्ट्रपति पौडलले गरे बागलुङ कालिकामा पूजाआराधना,ढोरपाटन (बागलुङ) : राष्ट्रपति रामचन्द्र पौडेलले बागलुङ कालिका भगवती मन्दिरमा पूजाआराधना गरेका छन् । सातौँ बागलुङ महोत्सव उत्घाटनका लागि बागलुङ आएका राष्ट्रिपति पौडेलले कालिका मन्दिरको दर्शन गर्नुका साथै पूजाआराधाना गरेका हुन्। मन्दिरका मूल पूजारी जयबहादुर खड्काबाट करिब २० मिनेट पूजा आराधनापछि राष्ट्रपति पौडेललाई कालिका भगवती मन्दिर गुठी व्यवस्थापन समितिका अध्यक्ष कुमार खड्काले सम्मानपत्र र मायाको चिनो प्रदान गरेका हुन्। राष्ट्रपति नेपाली सेनाको हेलिकप्टरबाट बिहान १० बजे बागलुङ बजार आइपुगेका थिए। राष्ट्रपति पौडेललाई प्रमुख जिल्ला अधिकारी खगेन्द्र रिजालललगायतको टोलीले स्वागत गरेको थियो।
सन्दीप लामिछानेविरुद्धको मुद्दामा न्यायाधीश ढकालको इजलासमा सुनुवाइ हुँदै,काठमाडौं : क्रिकेटर सन्दीप लामिछानेविरुद्धको मुद्दामा आज पनि सुनुवाइ हुने भएको छ। काठमाडौं जिल्ला अदालतका न्यायाधीश शिशिर ढकालको इजलासमा मुद्दाको सुनुवाइ भइरहेको हो। मुद्दामा आइतबारदेखि सुनुवाइ सुरू भएपनि बहस सकिएको छैन। यसअघि पुष ८ गते बहस नसकिएकाले मुद्दा हेर्दाहेर्दैमा राखिएको थियो। यसअगाडि न्यायाधीश केशवप्रसाद घिमिरेको एकल इजलासले मुद्दामाथि सुनुवाइ गर्दै दुवै पक्षका कानुन व्यवसायीहरूलाई बहस नोट पेश गर्न आदेश दिएको थियो। लिखित बहस नोट पेस गर्न मंसिर २२ सम्मको समय दिएको थियो। पटक पटक पेशी तोकिदै आएपनि मुद्दामाथि सुनुवाइ हुन सकेको छैन। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। यस अगाडि जिल्ला अदालत काठमाडौंले लामिछानेविरुद्धको मुद्दामा गौशाला(२६ को बसाइँसराइ तथा जन्मदर्तासम्बन्धी थप अभिलेख झिकाउने आदेश दिएको थियो। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
चिसोले जाजरकोटमा भूकम्प पीडित सुत्केरीको मृत्यु,"जाजरकोट : जाजरकोटमा चिसोका कारण जाजरकोटमा एक सुत्केरीको मृत्यु भएको छ। जाजरकोट कुशे गाउँपालिका९, घर्तीगाउँकी २४ वर्षीया सुत्केरी कल्पना नेपालीको बुधबार विहान मृत्यु भएको गाउँपालिका अध्यक्ष हरिचन्द्र बस्नेतले बताए। त्रिपालमा बस्दै आएकी उनको मृत्यु चिसोकै कारण भएको अध्यक्ष बस्नेतले बताए। उनले मंसिर १७ गते दुई छोरालाई जन्माएकी थिइन्। कात्तिक १७ गतेको भूकम्पपछि उनीसँगै सासू र श्रीमान बस्दै आएकी थिइन्। केही दिनअघि विरामी भएकी थिइन्। चिसोले गर्दा बिरामी परेको र घरेलु उपचारले निको भैहाल्ला भनेर समयमा स्वास्थ्य संस्था नजाँदा उनको घरमै मृत्यु भएको अध्यक्ष बस्नेतले बताए। यसअघि चिसोकै कारण तीन बालबालिकासहित २९ जना जाजरकोट र ५ जना रुकुम पश्चिमका गरी ३४ जनाको ज्यान गइसकेको छ।"
"सोइ ढोले सोइ, उँधौलीमा होइ","उँधौलीमा अन्नबाली भित्र्याएपछि तिनचुलो पुजेर पूजाआजा गर्दै साकेला नाच्ने गरिन्छ। भोजपुर : सिंकौली सेउली सेलेले नाच्दैमा जाउँ है पेलेले यतिबेला किरात राई समुदायहरूको प्रमुख चाड किरात येले ५०८३ उँधौली पर्व सुरु भएको छ। प्रकृतिपूजक किरात राईहरूको बाहुल्य रहेको भोजपुरलगायत नेपालका पूर्वी भेगहरूमा उँधौली साकेला धूमधामले सुरु भएको छ। उँधौलीमा विशेषगरी भूमिपूजा र कुखुराको बलि दिई पितृपूजा (माङ) गरिने धार्मिक प्रचलन छ। जाडो याम सुरु भएसँगै शीत छल्न बेसी झर्ने पुर्खाहरूको सम्झनामा उँधौली मनाइने गरेको स्थानीय कुलपूजक तीर्थप्रसाद राई बताउँछन्। राईका अनुसार उँधौलीमा राई समुदायहरू सिकारी युगका आफ्ना पुर्खाले सिकार गरेको र कन्दमूल खाएर जीविका गरेको स्मृतिमा कुखुराको बलि दिने, कन्दमूल खाने, काँचो वनतरुलको टीका लगाउने, अन्य उसिनेका वा भुटेर तारेका कन्दमूल भोजनका रूपमा पनि ग्रहण गर्ने चलन रहँदै आएको परम्परागत विश्वास छ। प्रकृतिपूजक किरात राईहरू आफ्नो माङ (पितृ कुलदेवता)लार्ई पुज्दै जमिनमुनि फलेका कन्दमूललार्ई पुर्खाको प्रसाद मानेर विभिन्न परिकार बनाई खाँदै, माङपितृको पूजा गर्दै साकेला नाच्दै उँधौली मनाउने गर्ने गर्छन््। उनले भने। परापूर्वकालदेखि प्रकृतिपूजक किराँत राईहरूले मंसिर पूर्णिमाका बेला सूर्यको गति दक्षिणतर्फ लाग्ने समय भएकाले उँधौलीलार्ई किराती मुन्दुमी भाषामा दोङदावा भन्ने गरिएको उल्लेख छ। उँधौलीमा अन्नबाली भित्र्याएपछि तीनचुलो पुजेर पूजाआजा गर्दै साकेला नाच्ने गरिन्छ। उँधौली पर्व किरातहरूको संस्कृतिलार्ई पुस्तान्तरण गर्ने बलियो आधार भएको संस्कृतिविद् कमलजंग राईको ठम्याइँ छ। उनका अनुसार हिउँदको धान्यपूर्णिमाका दिनबाट सुरु हुने उँधौली पर्व पुर्खा र जंगली पशुपक्षीहरू लेकदेखि बेंसीतिर झर्ने समय भएको संकेत गर्ने तथा अन्नबाली भित्र्याइएको खुसीयालीमा मनाउने गरिन्छ। परापूर्वकाल ढुंगेयुगमा किराँती पुर्खाहरूले पृथ्वीमा कृषि युग सुरु गरेको भन्ने आस्थाका साथ यो पर्व चलनचल्तीमा आएको किराँत अगुवाहरूको बुझाइ छ। बालीनाली भित्र्यायाउने समय, प्राकृतिक प्रकोपबाट जोगिन, इष्टदेवता सुम्दिमा र पारुहाङले सम्पूर्ण सृष्टिजगत्को रक्षा गरून् भन्ने कामना गर्दै उँधौली मान्ने गरिएको धार्मिक विश्वास छ। गैरकिरातीबीच भाइचारा बढाउने साकेला परम्परागत धार्मिक तथा सांस्कृतिक चाडमा किरात राईका विभिन्न समुदायबीच चण्डी नाचको छुट्टै महत्त्व रहेको छ। राईका विभिन्न जातअनुसारका चण्डी नाचलाई साकेला, साकेन्वा, साक्खेवा र साख्खेवाजस्ता विभिन्न नामहरूले चिनिन्छ। विशेषगरी किराँत राई समुदायहरू विभिन्न जातीय पहिचान झल्काउने पहिरनमा गोलबन्दी भएर परम्परागत शैलीमा साकेला नाच्ने गर्छन्। हातमा चौरीको पुच्छर, सिल्लिमो, पोमी, चम्मर, सेउली लिएर ढोल, झ्याम्टा, बिनायोको तालमा एकै सुरमा गोलाकार घेराभित्र विधिवत् सिली (नाचको किसिम)को साकेला नाच्ने गर्छन्। पछिल्लो समय भ्रातृत्व बढाउने साकेला पर्वमा विभिन्न समुदायका मानिसहरूले पनि साकेला नाच्ने गरेका छन्। केटाकेटीदेखि बूढाबूढीसम्म गाउँदै नाच्दै उँधौली साकेलाको रौनक बढेको छ। किरात राई समुदायमात्र नभई यतिबेला गैरकिरातहरू पनि साकेलाको तालमा नाच्ने, रमाउने गरेका छन्। पछिल्लो समय उँधौली साकेला नाच राईहरूमात्र नभई गैरकिरात समुदायले पनि मनोरञ्जनात्मक नाचको रूपमा लिने गरेका छन्। हतुवागढी होम्ताङका जनक राईले पछिल्लो पिँढीमा आएर सबै गैरकिरातका लागि भ्रातृत्व झल्काउने उत्सवको रूपमा पनि साकेलालार्ई लिने गरेका छन्। यसरी अरू समुदायका मानिसहरूले पनि साकेला नाच्दा, रमाउँदा एक अर्काबीच धार्मिक सहिष्णुता र सद्भाव बढ्ने हुन्छ। उनी भन्छन्।"
जाजरकोटका भूकम्प पीडितलाई राहत सामाग्री सहयोग,"पोखरा : जाजरकोटमा भूकम्पबाट प्रभावित परिवारलाई राहत सामग्री सहयोग गरिएको छ। काशी निरन्जन पीठाधिश्वर नेपाल प्रतिनिधि व्यास पीठ गौरव श्री राजु स्वामीजीको पहलमा पोखराका युवा उद्यमी व्यवसायीहरुले भूकम्प पीडितहरूलाई राहत सामग्री उपलब्ध गराएका हुन्। व्यवसायी साथीहरूबाट नै खर्च उठाएर राहत संकलन गरिएको सर्वेश्वर व्यवसायी समितिका कोषाध्यक्ष शिवप्रसाद भण्डारीले बताए। समितिका अनुसार २५ लाख मूल्य बराबरको जाडोमा लगाउने टोपी,पञ्जा,स्वीटर,ज्याकेट,ट्रावजरलगायत सामग्री जाजरकोटको बारेकोट गाउँपालिकालाई उपलब्ध गराइको हो। हिम श्री फुड्सले रारा र पोखरा नुडल्सले रम्बा तयारी चाउचाउका २० कार्टुन चाउचाउ उपलब्ध गराएर सहयोग गरेका छन् ।"
ज्येष्ठ नागरिक जीवित पाठशाला हुन् : पूर्वराष्ट्रपति भण्डारी,"काठमाडौं : पूर्वराष्ट्रपति विद्यादेवी भण्डारीले जीवनभरको संघर्ष र भोगाइबाट आर्जित ज्ञान,सीप र अनुभवले भरिपूर्ण ज्येष्ठ नागरिक जीवित पाठशाला रहेको बताएकी छन्। राष्ट्रिय ज्येष्ठ नागरिक दिवस, २०८० को शुभकामना सन्देश दिँदै पूर्वराष्ट्रपति भण्डारीले ज्येष्ठ नागरिकसँग रहेको अन्तर्निहित ज्ञान, सीप र अनुभवबाट नयाँ पुस्ताले जीवनोपयोगी शिक्षा ग्रहण गरी समाजको अग्रगति तथा मुलुकको विकासमा सदुपयोग गर्न सकिने बताएका हुन्। सन्देशमा उनले बितेका केही दशकयता जीविकोपार्जनमा आएको परिवर्तन, फेरिएको जीवन पद्धति, आप्रवासन आदिका कारण हाम्रो पारिवारिक संरचनामा समेत अभूतपूर्व परिवर्तन देखिन थालेका बताएकी छन् । ठूलो आकारको संयुक्त परिवारको सट्टा सानो एकल परिवारमा बस्ने प्रचलन बढ्दै गएको सन्देशमा उनले उल्लेख गरेकी छन्। यस्तो परिवेशमा आर्थिक, सामाजिक र मानसिक रूपमा ज्येष्ठ नागरिक रमाउने वातावरणमा ह्रास आउँदै गएको महसुस हुँदैछ, पूर्वीय संस्कृतिमा आधारित हाम्रो परिवार प्रणाली, मूल्य मान्यता, संस्कार र संस्कृतिलाई बचाउँदै जीवनको उत्तराद्र्धमा पुगेका ज्येष्ठ नागरिकको जीवनलाई सहज, सुरक्षित र सम्मानित जीवनलाई सुनिश्चित गर्ने परिवार, समाज र राज्यको सामूहिक प्रयास आवश्यक रहेको छ,'सन्देशमा भनिको छ। विसं २०५१ पुस ११ गते ज्येष्ठ नागरिकलाई सामाजिक सुरक्षा भत्ता वितरण गर्न सुरु गरिएको ऐतिहासिक दिनलाई स्मरण गर्दै नेपाल सरकारको निर्णयबमोजिम पुस ११ गतेलाई राष्ट्रिय ज्येष्ठ नागरिक दिवस का रूपमा मनाउन सुरु गरिएको यो तेस्रो वर्ष हो ।"
स्रोत नखुलेको साढे १९ लाखसहित एक जना पक्राउ,"विराटनगर : मोरङ प्रहरीले स्रोत नखुलेको १९ लाख ५० हजार रुपैयाँसहित एक जनालाई पक्राउ गरेको छ। पक्राउ पर्नेमा सुनसरीको देवानगन्ज गाउँपालिका५ साहेबगन्जका ४९ वर्षीय सुरेप्रसाद साह छन्। उनलाई बुधबार दिउँसो विराटनगर महानगरपालिका६ केशलियामार्गबाट नियन्त्रणमा लिइएको मोरङ प्रहरी प्रवक्ता प्रहरी नायब उपरीक्षक रञ्जनकुमार दाहालले जानकारी दिए। प्रहरी टोलीले शंका लागेर सोधपुछ गर्दा स्रोत खुलाउन नसकेपछि हामीले नियन्त्रणमा लिएका हौं। अनुसन्धान गरिरहेका छौं। भोलि राजस्व कार्यालय पठाएर सार्वजनिक गर्छौं, डीएसपी दाहालले भने। पक्राउ परेका साहका साथबाट नगदसहित को७प ५२२१ नम्बरको सुपर स्प्लेन्डर मोटरसाइकल र एक सेट मोबाइल नियन्त्रणमा लिएको दाहालले बताए।"
बिरामी बढेपछि आयुर्वेद औषधालयमा औषधि अभाव,"टीकापुर : कैलालीको सुदूरपूर्वी क्षेत्रमा रहेको एक मात्र आयुर्वेदिक उपचार पाउने टीकापुर आयुर्वेद औषधालयमा आयुर्वेदिक औषधि अभाव भएको छ । औषधालयमा दैनिक आउने बाथरोग, ग्याष्ट्रिक, पायल्स जस्ता रोगका बिरामीका लागि आवश्यक औषधिको अभाव भएको हो । औषधालयमा आउने बिरामी औषधि नहुँदा रित्तो हात फर्किनु परिरहेको छ । टीकापुर नगरपालिका वडा नं ५ का ६५ वर्षीय भीमबहादुर चौधरीले आफू दुईपटक आउँदा समेत बाथरोगको औषधि नपाएर फर्किनु परेको तीतो अनुभव सुनाए तीन महिनादेखि बाथरोगका नियमित औषधि खाइरहेको छु, केही आराम पनि भएको छ,'औषधालयमा भेटिएका चौधरीले भने, एक महिना नै हुन थाल्यो औषधि नपाएर दुई पटक फर्किनु परेको छ,कहिले आउने हो टुंगो छैन । सजिलै नपाइने आयुर्वेदिक औषधि खाने गरेका बिरामी रित्तो हात फर्किनु पर्दा रोग बल्झिने चिन्ता व्यक्त गर्छन् । टीकापुर नगरपालिका वडा नं १ का सूर्यजंग शाहीले ग्याष्ट्रिकको औषधि नियमित खाने गरेकोमा दश दिनयता औषधि नपाएर पटकपटक रित्तो हात फर्किएकाले रोग बल्झिने चिन्ता बढ्दै गएको बताए । छ महिनासम्म नियमित औषधि खानपर्छ भनिएको थियो,'शाहीले भने दश दिनदेखि आइरहेको छु,औषधि नै पाएको छैन,औषधि छुटे फेरि बल्झिन्छ कि भन्ने चिन्ता पो छ त ? टीकापुरमा आयुर्वेदिकका अन्य औषधि पसल नहुँदा समेत बिरामीले समस्या भोग्ने गरेको शाहीले गुनासो गरे । औषधालयमा दैनिक रुपमा २५३० जना बिरामी आउने गरेका छन् । औषधालयका प्रमुख कविराज निरीक्षक अशोककुमार मिश्रले पछिल्लो समय आयुर्वेदिक औषधालयमा आउने बिरामीको संख्या बढ्दै गएको बताए । गत वर्ष ४ हजार भन्दा बढी बिरामीको उपचार गरेका छौं,औषधी उपलब्ध गराएका छौं कविराज निरीक्षक मिश्रले भने यो वर्ष त्यो तथ्यांक बढ्ने देखिएको छ । गत वर्षको तुलनामा बिरामीको संख्या बढेका कारण केही दिनयता औषधिको अभाव देखिएको मिश्रले बताए । विशेषगरी पायल्स, बाथरोग, ग्याष्ट्रिकका बिरामी गत वर्षभन्दा बढी आएका कारण केही दिनयता औषधिको अभाव देखिएको हो,'मिश्रले भने, औषधालय र नगरपालिकाले औषधि खरिदका लागि कोटेसनको प्रक्रिया बढाइसकेको छ । मिश्रले दश दिनभित्रमा औषधालयमा पर्याप्त मात्रामा औषधि आइपुग्ने दाबी गरे । त्यसो त औषधालयमा कर्मचारीको समेत अभाव छ । चारजना कर्मचारीको दरबन्दी रहेको भए पनि औषधालयमा हाल तीनजना मात्रै कार्यरत छन् । कविराज निरीक्षक एकजना,एकजना वैद्य, एक औषधि कुटुवा र एकजना कार्यालय सहयोगीको दरबन्दी मात्रै छ,' मिश्रले भने, कार्यालय सहयोगीलाई नगरपालिकाले वडा कार्यालयमा खटाएको छ, हामीलाई कर्मचारीको अभाव छ । एलोपेथिक औषधीका कारण मानव स्वास्थ्यमा गम्भीर समस्याहरु देखापरिरहेको भन्दै सरकारले नै आयुर्वेदिक औषधि र औषधालयलाई प्रबद्र्धन गर्ने नीति बनाएको भए पनि यस क्षेत्रमा रहेको एक मात्रै आयुर्वेद औषधालयमा औषधिको अभाव हुँदा बिरामीले सास्ती खेप्नु परेको छ ।"
एक करोड पाँच लाख घुस लिएको आरोपमा कुश्माका प्रमुख प्रशासकीय अधिकृत पक्राउ,पर्वत : ठगीको आरोपमा कुश्मा नगरपालिकाका प्रमुख प्रशासकीय अधिकृत उदयबहादुर पराजुली कार्यालयबाटै पक्राउ परेका छन्। जिल्ला प्रहरी कार्यालयको टोलीले आज दिउँसो पराजुलीलाई कार्यालयबाटै पक्राउ गरेको हो। प्रमुख प्रशासकीय अधिकृत पराजुली कास्कीको सहकारी रजिस्ट्रारको कार्यालय पोखरामा सेवारत हुँदा सहकारीको रकम ठगी प्रकरणमा मुछिएका थिए। सहकारी रजिस्ट्रार रहेका बेला निजले मित्रमिलन बचत तथा ऋण सहकारीको कार्यक्षेत्र विस्तार गर्ने क्रममा घूस लिएको आरोप थियो। कास्की प्रहरीको अनुरोधमा पर्वत प्रहरीले निजलाई पक्राउ गरेर कास्की पठाएको जिल्ला प्रहरी कार्यालय पर्वतका प्रहरी नायब उपरीक्षक खुमलाल भुसालले जानकारी दिए। तत्कालीन रजिस्ट्रार पराजुलीलाई एक करोड पाँच लाख घुस लिएको आरोप लागेको छ।
उद्योगको विद्युत काटिएपछि हजारौं मजदुर सडकमा,"सिमरा : नेपाल विद्युत प्राधिकरणले डेडिकेटेड र ट्रंकलाइन सेवाबापतको महसुल नतिरेको भन्दै उद्योगको बिजुली कटौती गरेपछि बाराको सिमरामा बुधबार हजारौं मजदुर सडकमा उत्रिएर प्रदर्शन गरेका छन्। उद्योगको विद्युत आपूर्ति काटिएसँगै आफूहरूको रोजगारी गुमेको भन्दै मजदुरहरूले प्रदर्शन गरेका हुन्। रोजगारदाता र सरकारबीचको द्वन्द्वले श्रमिकको रोजगारीलाई असर गर्न नपाइने भन्दै जगदम्बा स्टिल्स् प्रालि, हुलास स्टिल्स प्रालि, अशोक स्टिल्स् प्रालि र त्रिवेणी स्पेनिङ मिल्सका मजदुरहरू विभिन्न नारा लेखिएको प्लेकार्डसहित सडकमा उत्रिएर प्रदर्शन गरेका थिए। विरोध प्रदर्शनसँगै उनीहरूले सिमरास्थित इलाका प्रशासन कार्यालय र नेपाल विद्युत प्राधिकरण सिमरा वितरण केन्द्रलाई ज्ञापनपत्र बुझाएका छन्। मजदुरको नेतृत्व गर्दै पुगेका विभिन्न ट्रेड युनियनका नेताले इलाका प्रशासन कार्यालय सिमराका प्रमुख ध्रुव गिरी र विद्युत प्राधिकरण सिमरा वितरण केन्द्रका प्रमुख रुमेश रुपाखेतीलाई ज्ञापनपत्र बुझाएका थिए। ज्ञापनपत्रमा उनीहरूले सरकार र रोजगारदाताबीचको विवाद तत्काल समाधान गरेर आफूहरूको रोजगारी सुनिश्चितता गर्न माग गरेका छन्। प्राधिकरणले विद्युत कटौती गर्दा उद्योगमा कार्यरत करिब ६ हजार मजदुरको रोजगारी खोसिने अवस्था रहेको ट्रेड युनियनको ज्ञापनपत्रमा उल्लेख छ। उनीहरूले रोजगारदाता र सरकारबीचको विवाद तत्काल समाधान नभए संघर्षमा उत्रने चेतावनी समेत दिएका छन्। प्राधिकरणले पथलैयावीरगन्ज व्यापारिक मार्गमा पर्ने तीन ठूला उद्योगको विद्युत आपूर्ति कटौति गरिसकेको छ। अन्य उद्योगको लाइन काट्ने तयारी भइरहेको छ। प्राधिकरणले उद्योगको लाइन काट्न थालेपछि रोजगारी गुम्ने खतरा देखेका मजदुर विरोधमा उत्रिएका हुन्। सिमरा वितरण केन्द्रले जगदम्बा स्टिल्स् र अशोक स्टिल्स्को विद्युत कटौति गरिसकेको छ। उता वीरगन्ज वितरण केन्द्रले त्रिवेणी स्पेनिङ मिल्सको विद्युत लाइन काटेको छ। डेडिकेटेड र ट्रंकलाइन सेवाबापत जगदम्बा स्टिल्स्ले चार सय १४ करोड र अशोक स्टिल्स्ले ७८ करोड बक्यौता तिर्न बाँकी रहेको सिमरा वितरण केन्द्रको भनाइ छ। जगदम्बा र अशोक स्टिल्स् सिमरा वितरण केन्द्रअन्तर्गत पर्छन्। यसबाहेक सिमरा वितरण केन्द्रबाट हुलास स्टिल्स्, हामा आइरन र सूर्य नेपाल प्रालिले डेडिकेटेड र ट्रंकलाइन सेवा लिएका थिए। उक्त सेवापत हुलास स्टिल्स्ले ४३ करोड, हामाले ११ करोड ५० लाख र सूर्य नेपालले अढाई करोड बक्यौता तिर्न बाँकी रहेको सिमरा वितरण केन्द्रका प्रमुख रुपाखेतीले जानकारी दिए। पाँच वटा उद्योगबाट पाँच अर्ब ५० करोड बक्यौता असुल गर्न बाँकी जानकारी दिँदै रुपाखेतीले केन्द्रबाट निर्देशन भएअनुसार उद्योगको लाइन काटिएको बताए। 'केन्द्रबाट प्राप्त निर्देशनअनुसार हामीले तत्काललाई सेवा कटौति गरेका हौं। अहिलेको हाम्रो भनाई भुक्तानी गर्नुपर्छ भन्ने नै हो,' रुपाखेतीले भने, 'अब माथिल्लो तहमा के निर्णय हुन्छ। त्यसैअनुसार हामी अगाडी बढ्नेछौं।' यता जगदम्बा स्टिल्सअन्तर्गत आधिकारिक ट्रेड युनियनका सचिव दीपक कार्कीले रोजगारदाता र सरकारबीचको विवादको असर मजदुरलाई पर्न नहुने बताए। 'दुई पक्षको लेनदेन वा बाँकी बक्यौता विषय मजदुरलाई जानकारी हुने विषय होइन। तर, उद्योग बन्द हुँदा त्यसको असर मजदुरलाई परेको छ,' कार्कीले भने, 'हजारौं मजदुर एकैपटक रोजगारविहीन हुने अवस्था सिर्जना नगर्न सरकारलाई ध्यानाकर्षण गराउन चाहन्छौं।' कार्कीले विद्युत आपूर्तिको समस्या तत्काल समाधान गर्न अपील गरेका छन्। करिब एक दशकअघि अत्यधिक लोडसेडिङ रहेका बेला उद्योग तथा कलकारखाना चलायमान बनाउन प्राधिकरणले न्यूनतमभन्दा करिब ६५ प्रतिशत बढी दस्तुर लिएर डेडिकेटेड र ट्रंकलाइन सेवा उपलब्ध गराएको थियो। उक्त निर्णयअनुसार २०७२ भदौमा सुरु भएको डेडिकेटेड र ट्रंकलाइन सेवा २०७७ असारबाट हटेको थियो। २०७५ साल वैशाख ३१ गते देश लोडसेडिङमुक्त भएको घोषणा भए पनि डेडिकेटेड र ट्रंकलाइन सेवा भने २०७७ साउनदेखि लागू हुनेगरी हटाइएको थियो। डेडिकेटेड र ट्रंकलाइन सेवा लिएका उद्योग प्रतिष्ठानले पूर्ण शुल्क नतिरेको प्राधिकरणको भनाइ छ। प्राधिकरणले उद्योग कलकारखानालाई छुट बिल रकम बुझाउनसमेत पत्राचार गरेपछि विवाद बढ्दै गएको छ।"
नारायणगढबुटवल सडकखण्ड : १८ किलोमिटर कालोपत्र,"नवलपुर : राष्ट्रिय गौरवको आयोजनाका रूपमा रहेको पूर्वपश्चिम राजमार्गअन्तर्गत नारायणगढबुटवल सडकको पूर्वी खण्डमा कालोपत्रको कामलाई तीव्रता दिइएको छ। आयोजनाको पूर्वीखण्डमा पर्ने गैँडाकोटबाट दाउन्नेसम्मको ६५ किलोमिटर सडकमध्ये १८ दशमलव पाँच किलोमिटर खण्डमा कालोपत्र गरिएको छ। चाइना स्टेट कन्स्ट्रक्सन इन्जिनियरिङ कर्पोरेशन लिमिटेडका कन्ट्रयाक्ट म्यानेजर (ठेक्का व्यवस्थापक) राकेश झाका अनुसार अहिले एकतर्फी कालोपत्रसँगै सबबेस (कालोपत्र गर्नुपूर्वको अवस्था), ठूला पुल निर्माण, सडकको दायाँबायाँ र खोला किनारमा पर्खाल निर्माणलगायतका काम भइरहेका छन्। आगामी दुई महिनाभित्र एकतर्फी ४२ किलोमिटर कालोपत्र गर्नेगरी सडक विस्तारको काम भइरहेको उनले बताए। अहिले ठूला निर्माणलाई प्राथमिकता दिँदै दाउन्ने पहाडको भित्तो काट्ने कामसमेत अगाडि बढाइएको उनको भनाइ छ। 'पूर्वी खण्डमा पर्ने दाउन्ने पहाडको पाँच किलोमिटर पहाडमध्ये चार किलोमिटर पहाड काटेर फराकिलो पारिसकेका छौँ', उनले भने, 'बाँकी रहेको एक किलोमिटर पहाड पनि एक महिनाभित्र काटेर सक्नेगरी काम अघि बढाएका छौँ।' दुम्कीबासतर्फबाट पहाडको भित्तो काट्दै गएको उल्लेख गर्दै पहाडको भित्तो काटेर सकेपछि दाउन्नेको पहाडमा पनि कालोपत्रको काम अगाडि बढाइने उनले बताए। अहिले गैँडाकोटको भेँडाबारीबाट झराही खोलासम्म, देवचुलीको रजहर, कावासोतीको डण्डा बजार र कावासोती बजार क्षेत्रमा कालोपत्रको काम भइरहेको उनले जानकारी दिए। 'कावासोतीको सुक्खा खोला पुलबाट पश्चिमतर्फ करिब चार सय मिटर विवाद भएको छ', उनले भने, 'एक महिनाभित्र विवाद भएको ठाउँबाहेक कावासोती क्षेत्रको सबै ठाउँमा कालोपत्र गरिसकिन्छ।' आगामी फागुनबाट डण्डा पश्चिमतर्फ र गैँडाकोटको थुम्सी जङ्गल पूर्वतर्फको भागमा कालोपत्रको काम अगाडि बढाइने ठेक्का व्यवस्थापक झाको भनाइ छ। हालसम्म आयोजनाको पूर्वी खण्डको काममा करिब ४४ प्रतिशत प्रगति भएको जनाउँदै आगामी असारसम्म ७० प्रतिशत काम सकिने जानकारी दिए। 'दोस्रोपटक म्याद थप भएको समय २१ जुलाइमा सकिन्छ, त्यतिबेलासम्म पूर्वी खण्डको ७० प्रतिशत काम सम्पन्न गर्ने लक्ष्य छ', उनले भने, 'हामीले विसं २०८१ को चैत मसान्तसम्म ९० प्रतिशत भौतिक प्रगति सक्नेगरी कार्ययोजना बनाएर निर्माणलाई तीव्रता दिएका छौँ।' सडक विस्तारका लागि अहिले कुनै अवरोध छैन। गैँडाकोटमा बिजुलीको पोला सार्ने काम भइरहेका कारण त्यस क्षेत्रमा कालोपत्र गर्न ढिलाइ भएको भन्दै त्यसबाहेक अन्य अवरोध नरहेको उनले बताने। विसं २०७५ माघ २४ मा चाइना स्टेट कन्स्ट्रक्सन इन्जिनियरिङ कर्पोरेशन लिमिटेडसँग ठेक्का सम्झौता भएर चैत ८ बाट सडक विस्तारको काम सुरु गरिएको थियो। नारायणगढबुटवल सडक विस्तार आयोजना पूर्वीखण्डका सूचना अधिकारी इन्जिनियर शिव खनालले व्यवस्थित तरिकाले सडक विस्तारको काम भइरहेको बताए। 'पछिल्लो समय पूर्वी खण्डमा कल्भर्ट निर्माण, ठूला पुल निर्माण, तथा सडक किनारमा पर्खाल लगाउने काम भइरहेका छन्', उनले भने, 'सडक विस्तारको कामलाई तोकिएकै समयभित्र सम्पन्न गराउन हामीले निर्माण कम्पनीलाई दबाब दिँदै आएका छौँ।' यस खण्डमा निर्माण हुने २२ साना पुलमध्ये अधिकांश पुलको निर्माण सकिएको उनले बताए। 'ठूला पुल निर्माणको काम पनि धमाधाम भइरहेको छ, दुई पुल निर्माणको काम अन्तिम चरणमा पुगेको छ, बाँकी पुलमा पनि काम भइरहेको हामीले पाएका छौँ', उनले भने। यस खण्डको कुल बजेट रु नौ अर्ब १५ करोड ७२ लाख ४६ हजार रहेकामा ८५ प्रतिशत ऋण सहयोग एसियाली विकास बैंक (एडिबी)ले उपलब्ध गराउनेछ। नारायणगढबुटवल खण्डको एक सय १४ किलोमिटरमध्ये पूर्वीखण्डमा ६५ किलोमिटर सडक पर्दछ। यस खण्डको सहरी क्षेत्रमा चारलेन सडकको अतिरिक्त १७ दशमलव चार किलोमिटर सडकमा सर्भिस लेन निर्माण गरिनेछ भने दाउन्नेको चार दशमलव एक किलोमिटर उकालोमा तीनलेनको सडक विस्तार हुनेछ। सडक विस्तारका लागि आयोजनाको पूर्वी खण्डमा ३६ हजार दुई सय ३२ रुख काटिएका छन्। रासस"
मोरङमा एकैरात तीनवटा सुनचाँदी पसलमा चोरी,"विराटनगर : मोरङमा एकैरात तीनवटा सुनचाँदी पसल (ज्वेलर्स)मा चोरी भएको छ। बेलबारी नगरपालिका१ स्थित पसलमा मंगलबार राति चोरी भएको प्रहरीले जनाएको छ। मोरङ प्रहरीका प्रवक्ता डीएसपी रन्जनकुमार दाहालका अनुसार पसलको चाबी र सटर फोडेर बेलबारी१ को न्यू बराइली कारखाना एण्ड ज्वेलर्स, नवरत्न ज्वेलर्स र न्यू वराह ज्वेलरीमा चोरी गरिएको छ। नेत्रप्रसाद दाहालको घरमा डेरा गरेर बस्ने छत्रबहादुर विक (साजन)ले सञ्चालन गरेको न्यू बराइली ज्वेलर्सबाट चाँदीको बुटी सयवटा (अन्दाजी २५ तोला), तामाको बुटी सयवटा (अन्दाजी ३ सय ग्राम) र ४ आनाको सुनको पोते चोरी भएको डीएसपी दाहालले बताए। उनका अनुसार ईश्वरी चौलागाईंको घरमा डेरा बस्ने रत्नमाया सुनार र किरण सुनारले सञ्चालन गरेको नवरत्न ज्वेलर्सबाट २ किलो बराबरको सुन र चाँदीका सामग्री तथा गहना चोरी भएको छ। ज्वलेर्सबाट ४ आनाको सुनको जन्तर, १ तोला ५ आना काँचो सुन तथा चाँदीका सिक्री, ब्रासलेट, पाउजू, औंठी, बुटिकका सामग्री, करुवा, दियो, चम्चा, चुरा, कल्लीसमेत चोरी भएको जानकारी दाहालले दिए। त्यस्तै कूलबहादुर दर्नालले सञ्चालन गरेको न्यू वराह ज्वेलरीबाट ११ किलोग्राम बराबरको चाँदीबाट बनेका गहना र सामग्री चोरी भएको प्रहरीले जनाएको छ। चाँदीबाट बनेको एउटा खड्कुँलो, ६ वटा करुवा, एउटा गाग्री, १२ वटा थाली, २ वटा बटुका, चुरा, पाउजू, कल्ली, कम्मर बेल्ट, औंठी, बिच्छी, लकेट, ब्रासलेटलगायत चोरी भएको दाहालको भनाइ छ। उनका अनुसार पसलहरुमा रातको कुन समयमा चोरी भएको हो र घटनामा कसको संलग्नता छ भन्ने यकिन भइसकेको छैन। घटनाको प्रकृति हेर्दा एउटै समूहले चोरी गरेजस्तो देखिने उनले बताए। डीएसपी दाहालका अनुसार इलाका प्रहरी कार्यालय बेलबारीका इन्सपेक्टर तेजबहादुर दाहाल नेतृत्वको टोलीले घटनाको अनुसन्धान सुरु गरेर चोरीमा संलग्नको खोजी तीव्र पारेको छ। चोरी भएका ज्वलेर्सरूमा सीसी क्यामेरा जडान नगरेको पाइएको छ। सीसी क्यामेरा नभएका कारण चोरीमा संलग्नलाई पहिचान गर्न मुस्किल परिरहेको दाहालले बताए। उनका अनुसार घटनास्थल वरपर रहेका सीसी क्यामेराको अध्ययन गरेर चोरीमा संलग्न गिरोह पत्ता लगाउने प्रयास भइरहेको छ।"
गोही अनुगमनका क्रममा नारायणीमा भेटियो डल्फिन,चितवन : गोही अनुगमनका क्रममा नारायणी नदीमा डल्फिन भेटिएको छ। चितवन राष्ट्रिय निकुञ्जको टोलीले राप्ती नदीमा अनुगमन सकेर पाँचौँ दिन नारायणी नदीमा अनुगमन गर्दा डल्फिन भेटेको हो। निकुञ्जका सहायक संरक्षण अधिकृत सुजिता श्रेष्ठका अनुसार मङ्गलबार गोलाघाटबाट बागवान पोष्ट आउँदै गर्दा नारायणी नदीको भुताहा पोष्टमा डल्फिन देखिएको थियो। गएको वर्ष पनि गोलाघाटमा डल्फिन देखिएको थियो। गोलाघाटबाट र्याफ्टिङमा दुई घण्टा दूरी पार गरेपछि देखिएको डल्फिन नयाँ हो वा गत वर्ष देखिएकै डल्फिन फरक ठाउँमा देखिएको हो भन्नेबारे यकिन नभएको उनको भनाइ थियो । योसँगै निकै दुर्लभ मानिएको पाँचवटा भाले घडियाल गोही भेटिएका छन्। नदीमा भाले गोहीको अभाव भएपछि २०७४ साल पुसमा बर्दियाबाट एउटा भाले गोही ल्याएर राप्ती नदीमा छोडिएको थियो। अधिकृत श्रेष्ठका अनुसार राप्ती नदीमा तीन र नारायणी नदीको गोलाघाट र बागवान पोष्टमा दुईवटा भाले गोही देखिएका छन्। तीन दिनमा राप्ती नदीको अनुगमन सकेर नारायणी नदीमा अनुगमनको काम भइरहेको छ। नारायणी नदीमा तेस्रो दिन बागवान पोष्टबाट नारायणगढतर्फ अनुगमनको काम भइरहेको हो। बिहीबार नारायणी नदीको अनुगमन सकेर शुक्रबारदेखि बूढीराप्तीमा अनुगमन गर्ने कार्यक्रम छ। अधिकृत श्रेष्ठका अनुसार नारायणी नदीको भेलौजी क्षेत्रमा समेत भाले गोही रहेको अनुमान छ। राप्ती नदीमा एक सय ४८ वटा गोही देखिएका छन्। नारायणी नदीमा दुई दिनमा एक सयवटा गोही देखिएको उनले जानकारी दिए। अबको दुई दिन नारायणी नदी र एक दिन बूढीराप्तीमा अनुगमन गरिँदै छ। हरेक वर्ष यसै समय नदीमा गोहीको अवस्था बुझ्न अनुगमन गर्ने गरिन्छ। निकुञ्जका घडियाल गोही प्रजनन केन्द्र हेर्ने सहायक संरक्षण अधिकृतको नेतृत्वको टोलीले एक साता लगाएर अनुगमन गर्ने गर्दछ। अनुगमनका क्रममा देखिएका कमजोरी सुधार गरी संरक्षणमा जुट्ने गरिन्छ। निकुञ्जका सूचना अधिकारी गणेशप्रसाद तिवारीका अनुसार आउँदो चैत र वैशाखमा नदी किनारमा गोहीको अण्डा सङ्कलन गरेर कसरास्थित प्रजनन केन्द्रमा बच्चा कोरल्ने गरिन्छ। त्यहाँ बच्चा हुर्काएर पुनः नदीमा छोड्ने गरिएको छ। सङ्कटापन्न अवस्थामा रहेको घडियाल गोही संरक्षणका लागि प्रजनन् केन्द्र स्थापना गरिएको हो। रासस
"सन्दीप लामिछानेविरुद्धको मुद्दाको आज पेसी, होला त अन्तिम फैसला ?",काठमाडौं : क्रिकेटर सन्दीप लामिछानेविरुद्ध परेको मुद्दाको पेसी आजका लागि तोकिएको छ । काठमाडौं जिल्ला अदालतका न्यायाधीश शिशिरराज ढकालको इजलासमा मुद्दाको सुनुवाइ भइरहेको छ। आइतबार बहस नसकिएकाले मुद्दा हेर्दाहेर्दैमा राखेर अन्तिम फैसलाका लागि आज उनकै इजलासमा पेसी तोकिएको हो । मंसिर २४ गते न्यायाधीश पदमराज पाण्डेको इजलासमा मुद्दाको पेशी तोकिए पनि सन्दीपका कानुन व्यवसायीबाट सुनुवाइ स्थगित गरेको थियो। यसअगाडि न्यायाधीश केशवप्रसाद घिमिरेको एकल इजलासले मुद्दामाथि सुनुवाइ गर्दै दुवै पक्षका कानुन व्यवसायीहरूलाई बहस नोट पेश गर्न आदेश दिएको थियो। लिखित बहस नोट पेस गर्न मंसिर २२ सम्मको समय दिएर पेसी तोकिएको हो। बहसलाई छोट्याउन सरकारी पक्ष र प्रतिवादीका कानुन व्यवसायीबाट बहस नोट झिकाइएको हो। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। यस अगाडि जिल्ला अदालत काठमाडौंले लामिछानेविरुद्धको मुद्दामा गौशाला२६ को बसाइँसराइ तथा जन्मदर्तासम्बन्धी थप अभिलेख झिकाउने आदेश दिएको थियो। लामिछानेको मुद्दामा पटक पटक पेसी तोकिँदै आएपनि फैसला नभई सर्दै आएको छ। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
सन्दीप लामिछानेविरुद्धको मुद्दामा आज पनि सुनुवाइ भएन,काठमाडौं : क्रिकेटर सन्दीप लामिछानेविरुद्धको मुद्दामा आज पनि सुनुवाइ भएन। मुद्दालाई हेर्दाहेर्दैमा राखिएको छ। काठमाडौं जिल्ला अदालतका न्यायाधीश शिशिर ढकालको इजलासमा मुद्दाको सुनुवाइ भइरहेको हो। मुद्दामा आइतबारदेखि सुनुवाइ सुरू भएको हो। यसअघि पुष ८ गते बहस नसकिएकाले मुद्दा हेर्दाहेर्दैमा राखिएको थियो। यसअगाडि न्यायाधीश केशवप्रसाद घिमिरेको एकल इजलासले मुद्दामाथि सुनुवाइ गर्दै दुवै पक्षका कानुन व्यवसायीहरूलाई बहस नोट पेश गर्न आदेश दिएको थियो। लिखित बहस नोट पेस गर्न मंसिर २२ सम्मको समय दिएको थियो। पटक पटक पेशी तोकिदै आएपनि मुद्दामाथि सुनुवाइ हुन सकेको छैन। लामिछानेमाथि काठमाडौंको गौशालास्थित एक होटलमा नाबालिका बलात्कार गरेको आरोप छ। यस अगाडि जिल्ला अदालत काठमाडौंले लामिछानेविरुद्धको मुद्दामा गौशाला(२६ को बसाइँसराइ तथा जन्मदर्तासम्बन्धी थप अभिलेख झिकाउने आदेश दिएको थियो। यसअघि मुद्दाको थुनछेक बहसका क्रममा जिल्ला अदालत काठमाडौंले लामिछानेलाई पुर्पक्षका लागि कारागार पठाउने निर्णय गरेको थियो। बाहिरबाट मुद्दा लड्न पाउने माग गर्दै लामिछाने जिल्ला अदालतको सो फैसलाविरुद्ध उच्च अदालत पाटनमा रिट दायर गरेका थिए। पछि उच्च अदालत पाटनले २० लाख धरौटीमा छाड्न आदेश दिएको थियो। धरौटीमा रिहा भएपछि लामिछाने फेरि सर्वोच्च अदालत गएका थिए। धरौटी रकम धेरै लिएको र विदेश जान रोकेकाले त्यसको विरुद्धमा सर्वोच्च पुगेका थिए। पछि सर्वोच्च अदालतले लामिछानेलाई क्रिकेट खेल्न विदेश जान अनुमति दिएको थियो। त्यसपछि उनलाई अन्तर्राष्ट्रिय रुपमा क्रिकेट खेल्नका लागि विदेश जान सहज भएको थियो। पीडित किशोरीले आफन्तको सहयोगमा गत भदौ २१ गते गौशाला प्रहरी कार्यालयमा उजुरी दिएकी थिइन्। प्रहरीले लामिछानेलाई २० असोजमा त्रिभुवन अन्तर्राष्ट्रिय विमानस्थलबाट पक्राउ गरी हिरासतमा लिएको थियो।
"नदी तर्न काठे पुलकै भर, शुल्क तिर्नुपर्ने बाध्यता","बेदकोट : कञ्चनपुरको लालझाडी गाउँपालिकाका बासिन्दालाई दोदा नदी तर्न काठको फड्के प्रयोगबापत शुल्क तिर्नुपर्ने बाध्य रहेको छ। सो नदी वारपार गर्न पक्की पुल नहुँदा स्थानीय काठको अस्थायी पुलबाट शुल्क तिरेर ओहोरदोहोर गर्ने गरेका छन्। शुक्लाफाँटा नगरपालिका११ देखतभुलीकी प्रेमा राना लालझाडी गाउँपालिका२ स्थित सिद्धबैजनाथ माध्यमिक विद्यालयको शिक्षण गर्छन्। दैनिक दोदा नदी तर्न काठे पुल प्रयोग गर्ने उनले त्यसबापत शुल्क तिर्ने गरेको बताए। 'वर्षौँदेखि नदी तर्न काठे पुलकै प्रयोग गर्दै आएका छौँ। यो पुल पनि अब जीर्ण बन्दै गएको छ', उनले भने, 'बर्खामा ओहोरदोहोर गर्न झनै समस्या हुन्छ।' वर्षौँदेखि काठे पुलको भरमा रहेका लालझाडीवासी बर्खामा ट्युबमार्फत जोखिमपूर्ण यात्रा गर्न बाध्य छन्। 'पक्की पुल निर्माण गर्ने भनेको वर्षौँ भइसक्यो। काम कहिले सकिन्छ ? त्यसको केही सुरसार छैन', लालझाडी५ का धोके रानाले भने, 'पक्की पुल नहुँदा काठे पुलमा पैसा तिरेर नदी वारपार गर्ने गरेका छौँ।' स्थानीयले काठे पुल प्रयोग गरेबापत साइकलको १० र मोटरसाइकलको २० शुल्क तिर्ने गरेका छन्। नदीमा व्यक्तिगत लगानीमा स्थानीय मङ्गलबहादुर चौधरीले काठको फड्के निर्माण गरेका छन्। सालको काठबाट फलेक जोडेर बनाइएको अस्थायी पुल जीर्ण बन्दै गएको स्थानीय कृष्ण रानाले बताए। 'पुलका टेको मक्किएका छन्। दुर्घटनाको खतरा छ। हामीले कहिलेसम्म काठे पुल प्रयोग गर्ने ?', उनले भने। बर्खामा बाढी आउने हुनाले जिल्लाको दुर्गम क्षेत्रअन्तर्गत पर्ने लालझाडीसँगको सम्पर्कबिच्छेद हुने गरेको छ। बर्खामा उर्लिएर आउने दोदा नदीले यहाँका स्थानीयलाई दुःख दिने गरेको छ। 'वर्षात्मा काठको पुलबाट आवतजावत गर्न सकिँदैन। बाढीले बगाउने हुनाले पुल हटाइन्छ', उनले भने, 'त्यसपछि ट्युबको सहायताले जोखिम मोलेर नदी वारपार गर्नुपर्छ।' रासस"

शीर्षक,विवरण
फेसबुक र इन्स्टाग्राम करिब डेढ घण्टापछि सञ्चालन,काठमाडौं : फेसबुक र इन्स्टाग्राम करिब डेढ घण्टापछि सञ्चालनमा आएको छ। मंगलबार राति ९ बजेतिर विश्वव्यापी रूपमा मेटाका प्लेटफर्महरू डाउन भएकोमा केहीबेर अघिदेखि सञ्चालनमा आएको हो। नेपाललगायत विश्वभर फेसबुक अकाउन्ट आफैं लगआउट भएको थियो भने इन्स्टाग्रामको विभिन्न फिचरले काम गरेको थिएन। समस्याबारे मेटा कम्पनीले कुनै प्रतिक्रिया दिएको छैन।
बालक अपहरण गर्ने व्यक्ति पक्राउ,"धरान : सुनसरीको रामधुनी नगरपालिका१ का ७ वर्षीय बालक अपहरण गरेको आरोपमा पक्राउ परेका छन्। पक्राउ पर्नेमा सप्तरीको धनपुरी गाउँपालिका३ को ३५ वर्षीय रामदेव ऋषिदेव रहेको सुनसरीका प्रहरी प्रमुख एसपी बिपिन रेग्मीले बताए। सोमबार दिउँसो १ बजे रामधुनिको झुम्का बजारबाट बालकलाई अपरिचित व्यक्तिले उठाई लगेको सूचना प्रहरीले पाएका थिए। खबर पाउने बित्तिकै जिल्ला प्रहरी कार्यालय सुनसरी, इलाका प्रहरी कार्यालय पकली र प्रस्तावित इलाका प्रहरी कार्यालय रामधुनीबाट प्रहरी अधिकृतको कमाण्डमा प्रहरीहरू परिचालित गरेर झुम्का भित्री सडक खण्डमा बालकलाई लिएर जाँदै गरेको अवस्थामा बालकको सकुशल उद्धार गरेर रामदेवलाई पक्राउ गरिएको एसपी रेग्मीले बताए। प्रहरीले बालकलाई सोमबार मध्यराति उद्धार गरेको थियो। उद्धार गरिएका बालकलाई परिवारको जिम्मा लगाइएको जिल्ला प्रहरी कार्यालय सुनसरीका डीएसपी नविनकृष्ण भण्डारीले जानकारी दिएका छन्। उनले अभियुक्त रामदेवलाई मंगलबार जिल्ला अदालतमा प्रस्तुत गरिएकोमा ५ दिनको म्याद थप अनुमति लिई घटनाको थप अनुसन्धान कार्य भइरहेको बताए। बालकको स्वास्थ्य परीक्षणपछि अभिभावकको जिम्मा लगाइएको उनको अबस्था सामान्य रहेको बताइएको छ।"
प्रधानमन्त्रीको निर्णयले अर्थतन्त्र अप्ठेरो अवस्थामा : प्रकाशशरण महत,काठमाडौं : नेपाली कांग्रेसका प्रवक्ता एवम् निवर्तमान अर्थमन्त्री डा प्रकाशशरण महतले प्रधानमन्त्रीको निर्णयले अर्थतन्त्रलाई अप्ठेरो अवस्थामा धकेलेको दाबी गरेका छन्। पार्टी सभापति शेर बहादुर देउवा निवास बूढानिलकण्ठमा मंगलबार बसेको कांग्रेस केन्द्रीय कार्यसम्पादन समिति बैठकले मुलुकलाई थप अस्थीरतातर्फ लगेको र अर्थतन्त्रलाई पनि अप्ठेरो अवस्थामा धकेलेको दाबी गरेका हुन्। उनले गठबन्धन तोड्ने प्रधानमन्त्रीको निर्णय निर्वाचनका बेला जनतासँग गरेका प्रतिवद्धता विपरित रहेको बताए। उनले सरकारलाई दिएको समर्थन फिर्ता लिने र सदनमा सशक्त प्रतिपक्षीको भूमिका निर्वाह गर्ने निर्णय भएको जानकारी दिए । महतले कांग्रेससंगको गठबन्धन तोड्दा प्रधानमन्त्रीले लगाएका आरोपहरु कपोकल्पीत भएको जिकिर गरे। गठबन्धन परिवर्तन गर्ने कारण कांग्रेस नभएको उनको भनाई छ। यो पनि पढ्नुहोस सरकारलाई दिएको समर्थन फिर्ता लिने कांग्रेसको निर्णय
सुनसरीको इटहरीमा वाहिनीपति कप सुरु,"विराटनगर : सुनसरीको इटहरीमा वाहिनीपति कप प्रतियोगिता २०८० मंगलबारदेखि सुरु भएको छ। विभिन्न ५ विधाका खेल समावेश गरिएको प्रतियोगिताले सशस्त्र प्रहरीभित्रको आन्तरिक खेलकुद गतिविधिलाई चलायमान बनाएको छ। सशस्त्र प्रहरी बल नेपाल नम्बर १ बराह वाहिनी मुख्यालय पकलीले प्रतियोगिताको आयोजना गरेको हो। सशस्त्र प्रहरी बल कोशी प्रदेशका प्रमुख एवं वाहिनीपति डीआईजी अन्जनीकुमार पोखरेलले प्रतियोगिताको उद्घाटन गरेका छन्। संगठनको पेशागत गतिविधि चक्रअन्तर्गत आयोजित वाहिनीपति कप यही फागुन २५ गतेसम्म जारी रहने छ। प्रतियोगितअन्तर्गत फुटबल, भलिबल, एथ्लेटिक्स, ब्याडमिन्टन र टेबल टेनिसका खेलहरू समावेश गरिएको छ। वाहिनीपति कपमा फुटबल, भलिबल, ब्याडमिन्टन र टेबल टेनिसतर्फ ८८ वटा टिमको सहभागिता रहेको छ। एथ्लेटिक्समा सशस्त्र प्रहरीका महिला र पुरुष गरेर १६ जना खेलाडीबीच प्रतिस्पर्धा हुने डीआईजी पोखरेलले बताए। उनका अनुसार फौजको व्यावसायिक क्षमता अभिवृद्धि, सामूहिक भावनाको विकास, जिम्मेवारीप्रतिको बफादारिता, व्यक्तिगत अनुशासन, उपलब्ध साधन स्रोतको सदुपयोग तथा व्यावसायिक प्रतिस्पर्धात्मक क्षमताको विकास गर्ने उदेश्यले वाहिनीपति कपको आयोजना गरिएको हो। प्रतियोगितामा वाहिनी मातहतका गण र गुल्महरूबाट विभिन्न ५ विधाका खेलमा १ सय २० जनाभन्दा बढी सशस्त्र प्रहरीका खेलाडी सहभागी रहेको जानकारी पोखरेलले दिए। वाहिनीपति कपअन्तर्गतको उद्घाटन खेलमा सशस्त्र प्रहरी बल नेपाल नम्बर १ गण हेड क्वार्टर इलाम र सशस्त्र प्रहरी बल नेपाल नम्बर ५ गण हेड क्वार्टर त्रियुगा उदयपुरको फुटबल टिमबीच प्रतिस्पर्धा भएको थियो। फुटबलको उद्घाटन खेलमा इलामलाई टाइब्रेकरमा ७६ गोल अन्तरले पराजित गर्दै उदयपुर विजयी भएको छ।"
गर्भवतीलाई पौष्टिक आहार वितरण,"मकवानपुर : भौगोलिक रुपमा विकट मानिएको कैलाश गाउँपालिकाले गर्भावस्थामा उचित पोषणको अभाव हुन नदिन स्थानीय गर्भवतीहरुलाई पौष्टिक आहार वितरण गरेको छ। कैलाश७ ताम्लाङमा रहेको ङिको स्वास्थ्य चौकीमा आज स्थानीय गर्भवतीलाई १२ थरीका पौष्टिक प्रवर्द्धन कोसेलीको प्याकेट वितरण गरिएको हो। पालिकाले विगत ३ दिनमा ८० जना गर्भवती महिलालाई आमा र गर्भमा रहेको बच्चालाई आवश्यक पर्ने कार्बोहाइडेट, प्रोटिन, भिटामिन र मिनरलयुक्त आहार वितरण गर्नुका साथै निःशुल्क स्वास्थ्य जाँचसमेत गरेको छ। पालिकाले पौष्टिक आहार वितरण कार्यक्रमलाई निरन्तरता दिइरहेको छ। पोषणको अभावका कारण आमा र जन्मने नवशिशुको स्वास्थ्यमा असर पर्ने र दुवैको मृत्युसमेत हुनसक्ने भएकाले त्यसलाई रोक्न पालिकाले गर्भवती पोषण प्रवर्द्धन तथा रक्षा कार्यक्रम अघि सारेको अध्यक्ष लोकबहादुर मुक्तानले जानकारी दिए। हामीले पालिका भित्रका सबै वडाका गर्भवतीलाई महिनैपिच्छे पौष्टिक आहार वितरण गरिरहेका छौँ। गर्भवतीले ८ पटक स्वास्थ्य जाँच गराउनुपर्ने हुन्छ। जाँच गराउन स्वास्थ्यचौकी आउँदा हामीले उहाँहरुलाई एक महिनासम्म पुग्नेगरी प्याकेट हस्तान्तरण गर्ने गरेका छौँ। अर्को महिना जाँच गराउन आउँदा पुनः प्याकेट हस्तान्तरण गर्छौँ। स्वास्थ्य जाँच पनि निःशुल्क हुन्छ, स्वास्थ्य जाँच गराउनेले मात्रै प्याकेट पाउँछन्, उनले भने। पौष्टिक आहारको प्याकेट पाइने भएपछि स्वास्थ्य जाँच गर्न आउने गर्भवती महिलाको संख्या पनि बढेको कैलाश७ का वडाध्यक्ष उदासकुमार भोलनले बताए। सीमान्तकृत चेपाङसँगै तामाङ, मगरलगायतको बाहुल्यता रहेको कैलाशमा भौगोलिक विकटता र अशिक्षाका कारण स्वास्थ्य जाँचका लागि स्वास्थ्य चौकी आउने महिलाको संख्या यसअघि न्यून थियो। गाउँपालिको प्रसूति गराउन स्वास्थ्यचौकी आउनेलाई ४ हजार ८ सय रुपैयाँ, बच्चा र आमाका लागि न्यानो कपडा वितरण गर्दै आएको छ। साथै गर्भवतीलाई निःशुल्क एम्बुलेन्स सेवाको समेत प्रबन्ध मिलाएको छ।"
"गठबन्धनमा सहभागी हुन प्रचण्ड र ओलीको प्रस्ताव, माधव नेपाल भने अझै सशंकित","काठमाडौं : नेकपा एमालेका अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डले नयाँ सत्ता समीकरणमा सहभागी हुन् एकीकृत समाजवादीलाई आग्रह गरेका छन्। एमाले अध्यक्ष ओली र प्रधानमन्त्री समेत रहेका माओवादी केन्द्रका अध्यक्ष दाहालले एकीकृत समाजवादीका अध्यक्ष माधव नेपाललाई भेटी नयाँ सत्ता गठबन्धनमा सहभागी हुन आग्रह गरेका छन्। ओली र दाहाल नेता नेपाललाई भेट्न मंगलबार साँझ उनको निवास कोटेश्वर पुगेका थिए। ओली र दाहालले विगतका तितामिठा अनुभवलाई बिर्सिएर गठबन्धनमा सहभागी हुन आग्रह गरेका थिए। स्रोतका अनुसार ओली र दाहालले गठबन्धनमा सहभागी हुन कन्भिन्स गरिरहँदा नेता नेपालले भने विगतमा आफूले पाएको धोकाको प्रसंग निकालिरहेका थिए। ओली र दाहाल नेता नेपालसँग दीर्घकालीन रूपमा मिलेर अघि बढ्ने आश्वासन दिलाउने कोसिस गरेका थिए। तर माधव नेपाल भने ओली र दाहालले दिएको आश्वासन प्रति ढुक्क नभएको स्रोतले बताएको छ। एकीकृत समाजवादीका एक नेताले अन्नपूर्णसँग भने, 'एमाले अध्यक्ष ओली र प्रधानमन्त्री दाहालले गठबन्धनमा सहभागी हुन आग्रह गर्नुभयो तर हामी अझै ढुक्क छैनौं। हाम्रो अध्यक्षज्यूले पनि उहाँहरूलाई त्यही सन्देश दिनुभयो।' ओली र प्रचण्ड बाहिरिए लगत्तै राप्रपाका अध्यक्ष राजेन्द्र लिङदेन नेपालको निवास पुगेका छन्। सोमबार प्रधानमन्त्री दाहालले कांग्रेससँगको सहकार्य तोडेर एमालेसँग नयाँ गठबन्धन बनाएका थिए। हिजै बेलुका प्रधानमन्त्री दाहालले कोटेश्वर पुगी नेता नेपाललाई गठबन्धनमा सहभागी हुन आग्रह गरेका थिए। एकीकृत समाजवादीको हिजोको बैठकले वर्तमान गठबन्धनका बारेमा तत्काल प्रतिक्रिया नदिने निर्णय गरेको थियो।"
नेदरल्याण्ड्ससँग फाइनलमा पराजित भएपछि के भन्छन् प्रशिक्षक र कप्तान ?,"काठमाडौं : घरेलु मैदानमा त्रिकोणात्मक टी२० अन्तर्राष्ट्रिय क्रिकेट शृङ्खलाको फाइनलमा नेदरल्याण्ड्ससँग चार विकेटले पराजित भएपछि कप्तान र प्रशिक्षक दबाबमा खेल्न चुक्दाको परिणाम भएको प्रतिक्रिया दिएका छन्। कीर्तिपुरस्थित त्रिभुवन विश्वविद्यालयको क्रिकेट मैदानमा हजारौँ दर्शकलाई निशब्द बनाउँदै नेदरल्याण्ड्सले चार विकेटको रोमाञ्चक जित निकाल्यो । नेपालले प्रस्तुत गरेको एक सय ८५ रनको लक्ष्य नेदरल्याण्ड्सले १९ दशमलव तीन ओभरमा छ विकेटको क्षतिमा पूरा गर्यो । विजेता नेदरल्याण्ड्सलाई नेकपा (एमाले)का अध्यक्ष केपी शर्मा ओलीले ट्रफी प्रदान गरे। खेलपछि पत्रकारसँग कुरा गर्दै कप्तान रोहितकुमार पौडेलले टस जितेर पहिले ब्याटिङ गर्ने निर्णय सामूहिक भएको बताए । टस जितेर पहिले ब्याटिङ गर्ने निर्णय सामूहिक थियो, उनले भने, पहिलो पारीमा विकेट राम्रो देखिएको थियो भने दोस्रो पारीमा विकेट स्लो थियो । कप्तान पौडेलले सुरुआत राम्रो भए पनि योजनाअनुसार फिनिसिङ गर्नबाट चुकेको बताए । जुन तरिकाले हामीले सुरुआत पाएका थियौँ, त्यसअनुसार दुई सय रन बनाउने योजना थियो तर हामीले १०१५ रन कम बनायौँ, उनले भने, मध्यम ओभरमा रनको गति कम भयो भने विकेट पतन पनि चाँडो भयो । उनले पावरप्ले र डेथओभरमा कमजोरी सुधार हुन नसकेको पनि बताए । यस प्रतियोगिताबाट धेरै कुरा सिकेका छौँ । पावर प्ले र डेथओभर राम्रो प्रदर्शन गर्न सकेनौँ तर विश्वकपसम्म त्यसमा सुधार गर्नेछौँ । राष्ट्रिय क्रिकेट टोलीका प्रशिक्षक मोन्टी देसाइले प्रतियोगिताले आगामी दिनमा योजना कार्यान्वयन गर्नका लागि धेरै कुरा सिकाएको बताए । नेदरल्याण्ड्स पनि ठूला टोलीलाई हराएको टिम हो, हामीले दबाबमा राम्रो प्रदर्शन गर्नबाट चुक्यौँ, उनले भने, यसअघि पनि धेरै क्लोज गेमहरु खेलेका छौँ । प्रतियोगिताले विश्वकपको तयारीका लागि फाइदा पुगेको छ । उनले यही मार्च ९ देखि सुरु हुने हङकङविरुद्धको खेल बेञ्च बलियो बनाउनका लागि सहयोगी हुने बताए । विश्वकपको तयारीका लागि अहिले धेरै प्रयोग भइरहेका छन् । यसले हामीलाई आगामी दिनमा राम्रो नतिजा दिन सहयोग पुर्याउनेछ । उनले फाइनल खेलमा अभिनास बोहोरालाई मौका दिइएको विषयमा नामिबियासँग राम्रो गरेकाले टीममा सहभागी गराइएको बताए । शृङ्खलामा नेदरल्याण्ड्स पाँच अङ्कका साथ तालिकाको शीर्ष स्थानमा रहँदै फाइनल प्रवेश गरेको हो भने नेपाल चार अङ्कका साथ फाइनलमा प्रवेश गरेको हो । चार खेलमा एक जित, दुई हार र एक ड्र गरी तीन अङ्क जोडेको नामिबिया तालिकाको पुछारमा रह्यो । शृङ्खलाको पहिलो खेलमा नामिबियाले नेपाललाई २० रनले पराजित गरेको थियो भने दोस्रो खेलमा नेदरल्याण्ड्सले नेपाललाई दुई रनले पराजित गरेको थियो । साथै तेस्रो खेलमा नेदरल्याण्ड्सले नामिबियालाई ५९ रनले पराजित गरेको थियो भने चौथो खेलमा नेपालले नामिबियाविरुद्ध तीन रनको रोमाञ्चक जित निकालेको थियो । साथै पाँचौँ खेलमा नेपालले नेदरल्याण्ड्सलाई छ विकेटको सहज जित निकालेको थियो । त्यसैगरी नामिबिया र नेदरल्याण्ड्सबीचको खेल वर्षाले प्रभावित भएको थियो ।  रासस"
भारतीय ट्यांकरको सिटमुनिबाट मोटरपार्टस बरामद,"झापा : प्लाइउड उद्योगमा प्रयोग हुने रेजिन बोकेको भारतीय नम्बर प्लेट भएको ट्यांकरले भन्सार छलेर अन्य सरसामान भित्राउने गरेको पाइएको छ। मेची भन्सार कार्यालय काँकडभिट्टाले रेजिन बोकेको भारतीय ट्यांकरबाट ठुलो मात्रामा मोटरपार्टस लगायतका सामान बरामद गरेसँगै यस्तो घटना बाहिर आएको हो। भारतको पानीटंयाकी नाकाबाट नेपाल प्रवेश गरेको एनएल ०२ एन ६९४९ नम्बरको भारतीय ट्यांकर मंगलबार साँझ मेची भन्सार प्रवेश गरेको थियो। भन्सार कर्मचारीले विशेष सूचनाका आधारमा भन्सार यार्डमा रहेको ट्यांकरको खानतलासी गरेका थिए। ट्यांकरको अगाडि भाग (चालक) बस्ने सिटमुनिबाट मोटरपार्टस लगायतका सामान बरामद गरिएको मेची भन्सारका सूचना अधिकारी गणपति कँडेलले जानकारी दिए। भारतबाट आउने यस्ता सवारीसाधनमा अन्य सरसामान पनि आउने गरेको सूचना हामीलाई थियो, सूचना अधिकारी कँडेलले भने, आज चेकजाँच गर्दा ट्यांकरबाट सामान फेला पर्यो। सो रेजिन बोकेको ट्यांकर काँकडभिट्टाबाट जनकपुरतर्फ जाने तयारीमा थियो। ट्यांकरबाट बरामद गरिएको सामान भन्सारमा राखिएको बताउँदै उनले भने, चालकलाई इलाका प्रहरी कार्यालय काँकडभिट्टाको जिम्मा लगाइएको छ। बरामद सामानको यकिन मूल्य भोलि मात्रै थाहा हुने उनले बताए।"
"गठबन्धन भत्काउनु नियोजित छ, प्रधानमन्त्रीको कदमले अस्थिरता बढ्यो : कांग्रेस","काठमाडौं : नेपाली कांग्रेसलेले प्रधानमन्त्री पुष्पकमल दाहालप्रचण्डले कपोलकल्पित कारण देखाएर गठबन्धन भत्काउनु नियोजित देखिएको दाबी गरेको छ । सभापति शेरबहादुर देउवाको निवास, बुढानिलकण्ठमा बसेको केन्द्रीय कार्यसम्पादन समितिको बैठकले प्रधानमन्त्री प्रचण्डको यो कदमले अन्यौल र अस्थिरतालाई बढावा दिएको दाबी गरेको हो। बैठकले माओवादी केन्द्रका अध्यक्ष प्रचण्डको नेतृत्वमा रहेको वर्तमान सरकारलाई नेपाली कांग्रेसले दिएको समर्थन फिर्ता लिने निर्णय गरेको छ। सरकारलाई दिएको समर्थन फिर्ता सम्बन्धमा नेपाली कांग्रेस केन्द्रीय कार्यसम्पादन समितिको यो बैठक नेकपा (माओवादी केन्द्र) का अध्यक्ष श्री पुष्पकमल दाहालको नेतृत्वमा रहेको वर्तमान सरकारलाई नेपाली कांग्रेसले दिएको समर्थन फिर्ता लिने निर्णय गर्दछ।बैठकपश्चात जारी कांग्रेस मुख्य सचिव कृष्णप्रसाद पौडेलले जारी गरेको विज्ञप्तिमा भनिएको छ, ०७९ मंसिर ४ मा सम्पन्न निर्वाचनमा साझा ढंगले गरिएका वाचा र निर्वाचन मार्फत मतदाताले दिएको म्याण्डेडप्रति नेपाली कांग्रेस प्रतिबद्ध रहिआएको थियो । तर त्यो म्याण्डेडलाई कुठाराघात गर्दै दोस्रो पटक पनि उहाँ अविश्वसनीय ढंगले अग्रसर हुनु भएपछि नेपाली कांग्रेस सहमत रहन सक्ने र विश्वास राख्न सक्ने स्थिति रहेन । संविधान रक्षा र संघीय लोकतान्त्रिक गणतन्त्रको सुदृढीकरण गर्दै, क्रमशः सुधारोन्मुख अर्थतन्त्रमा गति प्रदान गर्दै, नागरिक पंक्तिमा नवीन आशा जगाएर अघि बढ्नुपर्ने समयमा कपोलकल्पित कारण देखाएर गठबन्धन भत्काउनु नियोजित देखिएको त छ नै प्रधानमन्त्रीको यो कदमले अन्यौल र अस्थिरतालाई बढावा दिएको छ । बैठक गठबन्धन तोडिनुलाई गम्भीर ढंगले लिंदै संसदमा प्रतिपक्षको भुमिका सशक्त र प्रभावकारी ढंगले निभाउने निर्णय गरेको छ। बैठकले बदलिएको परिस्थितिमा एकताबद्ध भएर नेपाल देश र नेपाली नागरिकप्रतिको आफ्नो जिम्मेवारी निर्वाह गर्दै संगठनमा समर्पित ढंगले लाग्न अपिल गरेको छ। पौडेलका अनुसार आगामी वैशाख १५ गते इलाम जिल्ला प्रतिनिधि सभा निर्वाचन क्षेत्र नं २ र बझाङ जिल्ला प्रतिनिधि सभा निर्वाचन क्षेत्र नं १ को प्रदेश सभा निर्वाचन क्षेत्र नं १ मा सम्पन्न हुने उपनिर्वाचनका लागि नेपाली कांग्रेसलाई निर्वाचन आयोगमा दर्ता गर्ने निर्णय गरेको छ। उप निर्वाचनमा पार्टीका तर्फबाट खडा गरिने उम्मेदवारलाई दलको औपचारिक पत्र प्रदान गर्नका लागि सभापति श्री शेरबहादुर देउवालाई जिम्मेवारी प्रदान गर्ने निर्णय यो बैठक गर्दछ । विज्ञप्तिमा भनिएको छ, उक्त उप निर्वाचन प्रयोजनका लागि नेपालको संविधानको धारा २७१ र राजनीतिक दल सम्बन्धी ऐन, २०७३ को दफा ४८ बमोजिम निर्वाचन आयोगमा नेपाली कांग्रेस दल दर्ता सम्बन्धी सम्पूर्ण प्रक्रिया पूरा गर्न नेपाली कांग्रेस केन्द्रीय कार्यालयका मुख्य सचिव श्री कृष्णप्रसाद पौडेललाई जिम्मेवारी प्रदान गर्ने निर्णय यो बैठक गर्दछ । यो पनि पढ्नुहोस सरकारलाई दिएको समर्थन फिर्ता लिने कांग्रेसको निर्णय"
खेल र खेलाडीलाई एनसेलको साथ,"काठमाडौं : एनसेलले खेल र खेलाडीको अभिवृद्धि एवं विकासका लागि विभिन्न खेलहरूमा आबद्धता जनाउँदै आएको छ। क्रिकेट, फुटबल, गल्फका साथै राष्ट्रिय तथा अन्तर्राष्ट्रिय खेलहरूमा नेपालको प्रतिनिधित्व गर्ने पारालम्पिक राष्ट्रिय खेलाडीहरूलाई एनसेलले सहयोग गर्दै आएको छ। आजै मात्र सम्पन्न त्रिदेशीय टी२०आई सिरिज २०२४ बाहेक हालै भएको आईसीसी लिग टु र नेपालक्यानडा एकदिवसीय सिरिजमा एनसेल कनेक्टेड बाई साझेदारका रूपमा आबद्ध भएको थियो। हाम्रो साथ नेपाली क्रिकेटलाई भन्ने थिमका साथ एनसेलले यी खेलहरूमा सहयोग पुर्याएको हो। यसैगरी हाम्रो साथ नेपाली फुटबललाई भन्ने थिममा आधारित भई एनसेलले वीरगन्ज गोल्डकप र झापा गोल्डकपलगायतका फुटबल खेलमा आबद्ध भएको थियो। विगतमा पनि एनसेलले एन्फासँगको सहकार्यमा ए डिभिजन, यू१६, वुमन्स नेसनल च्याम्पियनसिप, वुमन्स नेसनल टिमका साथै क्रिकेटअन्तर्गत क्यानको प्राविधिक सहयोगमा एनसेल नेपाल प्रिमियर लिग गरेको थियो। हामी तपाईंकै लागि भन्ने थिममा आधारित भई एनसेलले राष्ट्रिय पारालम्पिक समिति (एनपीसी) नेपालसँगको सहकार्यमा नेपाल पारालिम्पिक टोलीलाई साथ र सहयोग प्रदान गर्दै आएको छ। चौथो एसियाली पारा खेलकुद २०२२ मा नेपाललाई इतिहासमै पहिलो पदक दिलाउन सफल पारा तेक्वान्दो खेलाडी पलेशा गोवर्द्धनलाई सम्मान गर्दै एनसेलले १ लाख रुपैयाँ नगद पुरस्कार पनि प्रदान गरेको थियो। एनसेलले गत भदौमा आफ्नो सेवा सञ्चालनको १८औं वार्षिकोत्सवका अवसरमा व्यावसायिक सामाजिक जिम्मेवारी (सीएसआर) अन्तर्गत एनपीसीसँग सहकार्य घोषणा गरेको थियो। यसअन्तर्गत कम्पनीले राष्ट्रिय तथा अन्तर्राष्ट्रिय खेलहरूमा नेपालको प्रतिनिधित्व गर्ने पारालम्पिक राष्ट्रिय खेलाडीहरूको समग्र तालिम, विकास तथा प्रशिक्षणमा सहयोग गर्दै आएको छ। यसैगरी गल्फमा, गल्फ र पर्यटन प्रवर्द्धनसहित आर्थिक र सामाजिक मुद्दामा छलफल तथा अन्तरक्रिया गराउने उद्देश्यले यही चैत १ देखि ३ गतेसम्म पोखरामा एनसेल बाह्रखरी गल्फ एन्ड बियोन्ड हुँदै छ। गण्डकी प्रदेश सरकार र पोखरा महानगरपालिका पनि यो कार्यक्रममा सहआयोजकका रूपमा आबद्ध भएका छन्। एनसेलले बाह्रखरीसँग सहकार्य गर्दै ५ वर्षदेखि हरेक वर्ष यो कार्यक्रम गर्दै आएको छ। यसबाहेक गत मंसिरमा एनसेल ओपन गल्फ प्रतियोगिता पनि आयोजना गरिएको थियो। देशको जिम्मेवार कर्पोरेट नागरिकका रूपमा एनसेलले खेल र खेलाडीहरूको अभिवृद्धि एवं विकासमा योगदान गर्दै आएको छ। खेलाडीहरू राष्ट्रिय गौरव हुन् र यस्ता सहकार्यले देशमा खेलकुद क्षेत्रको विकास, युवा विकास, सामाजिक एकतालगायतका क्षेत्रमा ठूलो महत्व राख्छ।"
"फेसबुक र इन्स्टाग्राम विश्वभर डाउन,चलिरहेका एकाउन्ट अचानक लगआउट",काठमाडौं : सामाजिक सञ्जाल फेसबुक र इन्स्टाग्राममा समस्या आएको छ। फेसबुक अकाउन्ट स्वतः लगआउट भएको छ भने लगइन हुन सकेको छैन। इन्स्टाग्रामको विभिन्न फिचरले काम गरेको छैन। मंगलबार राति ९ बजेतिर विश्वव्यापी रूपमा मेटाका प्लेटफर्महरू डाउन भएका हुन्। विशेषगरी अकाउन्ट आफैं लगआउट हुने समस्या देखिएको छ। यो समस्याबारे मेटा कम्पनीले कुनै प्रतिक्रिया दिएको छैन।
"सामाजिक सञ्जालबाट चिनजान, बाराबाट पथरी आएर हत्या","विराटनगर : मोरङको पथरीशनिश्चरे नगरपालिकामा शौचालय गएकी १५ वर्षीया बालिकाको हत्या गरेको आरोपमा पक्राउ परेका एक जनालाई प्रहरीले सार्वजनिक गरेको छ। मंगलबार पत्रकार सम्मेलन गरेर मोरङ प्रहरीले ग्रामथान गाउँपालिका४ का ३८ वर्षीय धीरेनकुमार खाँ चौधरीलाई सार्वजनिक गरेको हो। सोमबार राति पथरीशनिश्चरे नगरपालिका७ लामा टोलीस्थित मामाको छोरा (दाजु) को घरमा बस्दै आएकी ज्ञानमति थुलुङ राईको निर्मम तरिकाले हत्या भएको थियो। धारिलो हतियार प्रयोगबाट ज्ञानमतिको घटनास्थलमै मृत्यु भएको थियो। हत्यापछि फरार रहेका धीरेनलाई घटना भएको चार घण्टाभित्रै प्रहरीले पक्राउ गरेको हो। मंगलबार बिहानका राति २:३० बजेतिर उनलाई बेलबारीको भाउन्नेस्थित जंगलबाट पक्राउ गरिएको मोरङ प्रहरीका प्रहरी उपरीक्षक नवराज कार्कीले जानकारी दिए। एसपी कार्कीका अनुसार ज्ञानमति र धीरेनबीच सामाजिक सञ्जाल फेसबुक, इन्स्टाग्राम र इमोमार्फत चिनजान भएको थियो। बाराको जितपुर सिमरा उपमहानगरपालिकामा घर बनाएर आफ्नी आमासँग बस्दै आएका धीरेनले योजनाबद्ध तरिकाले ज्ञानमतिको हत्या गरेको खुलेको प्रहरीले जनाएको छ। हत्या गर्ने योजनाका साथ धीरेन केही दिनअघि मात्र बाराबाट मोरङ आएका थिए। प्रहरीका अनुसार धीरेन विवाहित पुरुष हुन्। उनकी एक श्रीमती र १४ वर्षीय छोरासमेत छन्। उनीहरू दुबईमा बस्दै आएको खुलेको प्रहरीले जनाएकोछ। उनकी श्रीमती चार वर्षदेखि वैदेशिक रोजगारीमा रहेकी छन्। श्रीमतीसँग राम्रो सम्बन्ध नभएपछि सामाजिक संजालमाफर्त किशोरीसँग चिनजान र नजिकिएको अनुसन्धानबाट खुलेको एसपी कार्कीले बताए। डेढ वर्षयता उनीहरू मायाप्रेममा रहेका थिए। गत असारमा उनीहरू बिहे गर्ने मनसायका साथ जोगबनी हुँदै भारत जाने तरखरमा रहेका थिए। तर, मानव बेचबिखनविरुद्ध सक्रिय एक संस्थाले उनीहरूलाई फेला पारी ज्ञानमतिलाई परिवारको जिम्मा लगाइदिएको थियो। ज्ञानमतिको परिवारले आफूसँग विवाह नगरिदिने बुझेपछि धीरेनले हत्या गरेको प्रारम्भिक चरणको अनुसन्धानबाट खुलेको एसपी कार्कीले बताए। खोटाङको ऐँसेलुखर्क गाउँपालिका६ सल्ले घर भएकी ज्ञानमति पथरीशनिश्चरे नगरपालिका७ लामा टोलीस्थित दाजु (मामाको छोरा) विनोद राईको घरमा २ वर्षदेखि बस्दै आएकी थिइन्। प्रहरीका अनुसार उनी पथरीशनिश्चरे१ मा रहेको पञ्चायत माध्यमिक विद्यालयको कक्षा ७ मा अध्ययनरत थिइन्। ज्ञानमतिका मामाका छोरा विनोदले आफ्नो घरमा सुम्निमा होटल नामको खाजा नास्ता पसल पनि सञ्चालन गरेका छन्। दुई वर्षअघि पहाडबाट झरेकी ज्ञानमति नास्ता पसलमा दाजुलाई सहयोग गर्दै उनकै घरमा बसेर पढ्ने गरेकी थिइन्। बुवा दानबहादुर राईको भने यसअघि नै निधन भइसकेको थियो। गएराति सुत्नुअघि शौचालय जाने क्रममा बसेकै घरको कम्पाउण्डमा राति १०:३० बजेतिर चौधरीले धारिलो हतियार प्रहार गरेर बालिकाको वीभत्स तरिकाले हत्या गरेका हुन्। हतियार प्रहारबाट गर्धन, अनुहार र दाहिने पाखुरामा गहिरो चोट लागेको अवस्थामा ज्ञानमतिको शव फेला परेको थियो। बालिका चिच्याएको आवाज आएपछि हेर्दा ज्ञानमतिलाई उनका दाजु विनोदले गम्भीर अवस्थामा फेला पारेका थिए। लगत्तै उनको मृत्यु भएको प्रहरीले जनाएको छ। प्रहरीले घटनास्थलबाट उठाएर शवलाई पोस्टमार्टमका लागि बिपी कोइराला स्वास्थ्य विज्ञान प्रतिष्ठान धरान पुर्याएको छ। पोस्टमार्टम रिपोर्ट प्राप्त भएपछि घटनाका बारेमा अनुसन्धान गर्न थप सहज हुने प्रहरीले जनाएको छ।"
अरबी शिक्षामा स्तातक गरेका ७० छात्रालाई शैक्षिक प्रमाणपत्र,"कपिलवस्तु : अरबी शिक्षामा स्तातक तह उत्तीर्ण गरेका ७० जना छात्रालाई स्नातक तह उत्तीर्णताको प्रमाणपत्र वितरण गरिएको छ। मायादेवी गाउँपालिका२ भैसकुण्डास्थित मदरसा उम्मे अम्मार इस्लामिया कन्या कलेजका ७० जना छात्रालाई संयुक्त अरब ईमिरेटस (युएई)का राजदुत अब्दुल्लाह अश्सामसीले प्रमाणपत्र वितरण गरेका हुन्। अरबी शिक्षा तर्फ सन् २०२२ यताको ३ वर्षमा फजिलत (स्नातक तह) उत्तीर्ण गरेका छात्रालाई प्रमाणपत्र दिइएको कलेजका प्रमुख हिफजुर रहमानले बताए। कलेजमा हाल कक्षा ३ देखि स्नतातक तहसम्मका ५ सय छात्रा अध्ययनरत छन्। लुम्बिनी प्रदेशका सामाजिक विकास मन्त्री सिके गुप्ता, कपिलवस्तुका प्रमुख जिल्ला अधिकारी विश्व प्रकाश अर्याल, कार्यक्रमको संयोजन गरेका युवा नेता फैजल खान, मायादेवी गाउँपालिकाका अध्यक्ष बलिउद्दिन मुसलमान, पूर्वमन्त्री दान बहादुर चौधरी, युवा समाजसेवी ईस्तियाक खाँ लगायतले छात्राहरूलाई प्रमाणपत्र वितरण गरेका थिए। कार्यक्रममा राजदुत अब्दुल्लाह अश्सामसीले युएईले धार्मिक समुदाय विशेषभन्दा पनि मानवीय सहयोगको क्षेत्रमा काम गर्दै आएको बताए। मानवीय सहयोगका कार्यक्रममा आफूहरू तत्परका साथ सहयोगमा जुट्छौं, उनले भने।"
सेयर बजारमा ७० अंकको गिरावट,"काठमाडौं : साताको तेस्रो कारोबार दिन नेप्से परिसूचक भारी अंकले घटेको छ। नेप्से परिसूचक ७०३१ अंकले घटेर २००७६९ विन्दुमा कायम भएको छ। दोस्रो कारोबार दिन सोमबार तीन पटक सर्किट ब्रेक लागेर दिनभरका लागि कारोबार नै बन्द भएको थियो। त्यसअघि आइतबार नेप्से ११७८ अंकले घटेको थियो। यसदिन ३१६ कम्पनीको १ करोड १४ लाख ६७ हजार ५९९ कित्ता सेयर ४ अर्ब ११ करोड ३६ लाख ७६ हजार ९५८ रुपैयाँमा खरिदबिक्री भए। सेन्सेटिभ इन्डेक्स ३२४ प्रतिशतले ओरालो लाग्यो। कुनै पनि कम्पनीको सेयर सकारात्मक सर्किट लेभलमा कारोबार भएन। गुराँस लघुवित्त वित्तीय संस्थाको सेयर सर्वाधिक ८७३ प्रतिशतले बढ्यो। बोटलर्स नेपाल (बालाजु)का र जोशी हाइड्रोपावर डेभलपमेन्टको लगानीकर्ताले गुमाए। दुवै कम्पनीको मूल्य १० प्रतिशतले घटेको हो। कारोबार रकमका आधारमा सोनापुर शीर्षस्थानमा रह्यो। सो कम्पनीको ४१ करोड मूल्य बराबरको सेयर कारोबार भयो। यसैगरी शिवम् सिमेन्टको २४ करोड,घोराही सिमेन्टको १४ करोड,जोशी हाइड्रोपावरको १३ करोड र हिमालयन रिइन्स्योरेन्सको १२ करोड मूल्य बराबरको सेयर कारोबार भयो। म्युचुअल फण्ड बाहेक अन्य उपसमूहको सूचक नकारात्मक देखिएका हुन्।"
बेनीमा छाडा कुकुरको बन्ध्याकरण,"बेनी : शिविरको आयोजना गरेर म्याग्दीको बेनीमा छाडा (सामुदायिक) कुकुरको बन्ध्याकरण गरिएको छ। बेनी नगरपालिकासँगको सहकार्यमा भेटेरीनरी अस्पताल तथा पशु सेवा विज्ञ केन्द्रले घरपालुवा कुकुरलाई रेबिज विरुद्धको खोप लगाउन र छाडा कुकुरको बन्ध्याकरण गर्न २ दिन शिविर सञ्चालन भएको हो। शिविरमा ३९ वटा छाडा (सामुदायिक) सहित ९० वटा कुकुरको बन्ध्याकरण गरिएको भेटेरिनरी अस्पताल तथा पशु सेवा विज्ञ केन्द्रका प्रमुख पशु चिकित्सक भरत रेग्मी बताए। रेबिज रोगबाट मानिसलाई बचाउन र कुकुरको अनावश्यक संख्या बढ्न नदिनका लागि बन्ध्याकरण शिविर आयोजना गरिएको हो, उनले भने घरपालुवा कुकुरलाई पनि बन्ध्याकरण गर्नुका साथै रेबिज रोग विरुद्धको खोप लगाइएको छ। केन्द्र प्रमुख डा रेग्मी, कास्कीका पशु चिकित्सक अनन्त कोइराला र ब्यास नगरपालिकाका पशु चिकित्सक मनोज विकसहित केन्द्र र बेनी नगरपालिकाको पशु सेवा शाखाका प्राविधिक टोलीले कुकुरको बन्ध्याकरण गरेको थियो। बेनी नगरपालिकाका साथै मंगला गाउँपालिकाका बासिन्दाहरूले पनि कुकुर ल्याएर बन्ध्याकरण र रेबिज रोग विरुद्धको खोप लगाउन आएका थिए। बेनी नगरपालिकाका नगर प्रमुख सुरत केसीको नेतृत्वमा नगर प्रहरी प्रमुख शंकर पौडेल र पशु सेवा शाखाका प्रमुख प्रदीप गौतमको टोलीले बजारका टोल टोलमा पुगेर छाडा कुकुर नियन्त्रणमा लिएर बन्ध्याकरणका लागि भेटेरीनरी अस्पतालमा पुर्याएको थियो। गत वर्ष शिविर मार्फत ९५ वटा कुकुरको बन्ध्याकरण गरिएको थियो। बन्ध्याकरण गर्न थालेपछि बेनीमा छाडा कुकुरको संख्या र रेबिज विरुद्धको जोखिम घटेको नगर प्रमुख केसीले बताए। उनले छाडा कुकुरको संख्या घटेसँगै दुर्घटनाको जोखिम घटेको र सवारी आवत जावत सहज भएको बताए।"
महोत्तरीमा मासु तथा मदिराजन्य पदार्थ बिक्रीमा रोक,"महोत्तरी : महाशिवरात्री पर्वलाई मध्यनजर गरेर महोत्तरीको जलेश्वरमा मासुजन्य सामग्री बिक्री वितरणमा रोक लगाइएको छ। प्रमुख जिल्ला अधिकारी शिवराम गेलालले एक सूचना जारी गर्दै फागुन २४ गतेदेखि फागुन २६ गतेसम्मका लागि जलेश्वर नगरभित्रमा मासुजन्य पदार्थ बिक्री वितरणमा रोक लगाइएको हो। महाशिवरात्री पर्वलाई अनुशासित, व्यवस्थित, मर्यादित बनाउनका लागि यस्तो नियम लगाइएको विज्ञप्तिमा उल्लेख रहेको छ। जलेश्वरको राविम क्याम्पसदेखि पूर्व, नेपाल पत्रकार महासंघको कार्यालयदेखि पश्चिम तथा जलेश्वरको जीरोमाईलदेखि दक्षिण र खैराचौकदेखि उत्तरको क्षेत्र निर्धारण गरी यो नियम जारी गरिएको जिल्ला प्रशासन कार्यालय महोत्तरीले जनाएको छ। सो किलाभित्रमा कसैले पनि मासु, मदिरा तथा नशालु पदार्थहरू उत्पादन, बेचबिखन, ओसारपोसार, भण्डारण र सेवन गर्न नपाउने स्थानीय प्रशासन ऐन २०२८ को दफा ६ को उपदफा ३ बमोजिम पूर्णरुपमा रोक लगाइएको उक्त सूचनामा उल्लेख रहेका छन्। नियम उल्लंघन गरेको खण्डमा जो कोहीलाई कानुनअनुसार कारबाही गरिने सो विज्ञप्तिमा उल्लेख गरिएको हो।"
एनआरटीमाथि कठिन जित निकाल्दै चर्च ब्वाइज झापा गोल्डकपको सेमिफाइनलमा,झापा : न्यु रोड टिम (एनआरटी) क्लबमाथि कठिन जित निकाल्दै चर्च ब्वाइज युनाइटेड क्लब छैटौँ झापा गोल्डकपको अन्तिम चारमा आफ्नो स्थान पक्का गरेको छ। बिर्तामोडस्थित डोमालाल रंगशालामा मंगलबार भएको दोस्रो दिनको क्वाटरफाइनलम खेलमा चर्च ब्वाइजले एनआरटीलाई १० गोल अन्तरले पराजित गर्दै सेमिफाइनलको यात्रा तय गरेको हो। लिग च्याम्पियन चर्च ब्वाइजको जितका लागि एकमात्र गोल विदेशी खेलाडीले गरे। खेलको ३६औँ मिनेटमा अवयोमी फकुन्लेले पेनाल्टी एरियाबाट गरेको प्रहार गोलमा परिणत भएको थियो। दायाँ साइडबाट सञ्जित राई (लाहुरे)ले दिएको पासलाई फकुन्लेले सदुपयोग गर्दै जाली चुमाए। चर्च ब्वाइजका मिलन राईले खेलको ३२औँ मिनेटमा पेनाल्टी एरियामा विपक्षी गोलरक्षकसँग वान टु वानको स्थितिमा पाएको अवसर सदुपयोग गर्न सकेनन्। उनको प्रहार गोलरक्षक पूजन होनाले बचाउ गरे। ८५औँ मिनेटमा बिजु भुजेलले गोलरक्षकलाई बिट गरेर पोस्टको बायाँपट्टि गरेको प्रहार बाहिरिँदा अग्रता दोब्बर बनाउने अवसर गुमायो। एनआरटीले खेलको २२औँ मिनेटमा पाएको अवसर गुमायो। चर्च ब्वाइजका दीप कार्की बिट भइसकेको समयमा विदेशी खेलाडी ओलावाले आफिजले गोल गर्न नसक्दा खेल बराबरी गर्न चुकेका थिए। ८०औँ मिनेटमा सरोज तामाङले गरेको फ्रिकिक बार माथिबाट बाहिरिँदा एनआरटी स्तब्ध हुँदै घर फर्किन बाध्य भयो। एनआरटी पाँच पटकको लिग विजेता हो। भर्खरै सम्पन्न केपी ओली कपमा उपविजेता भएको एनआरटी लिग विजेता चर्च ब्वाइजसँग स्तब्ध भएको हो। खेलको प्लेयर अफ दि म्याच चर्च ब्वाइजका सञ्जित राई (लाहुरे) घोषित भए। उनले ११ हजार रुपैयाँ पुरस्कार पाए।बुधबारको खेल त्रिभुवन आर्मी एफसी र मछिन्द्र फुटबल क्लबबीच हुनेछ। आर्मी चार पटकको झापा गोल्डकपको विजेता टोली हो। साबिक विजेता आर्मीसँग पहिलोपटक सहभागी हुन लागेको मछिन्द्र एफसीले प्रतिस्पर्धा गर्न लागेको हो। फागुन २८ गतेसम्म सञ्चालन हुने गोल्डकपमा झापा ११ एफसीसहित १० टोली सहभागी छन्।
सरकारलाई दिएको समर्थन फिर्ता लिने कांग्रेसको निर्णय,"संवैधानिक व्यवस्था अनुसार कांग्रेसले समर्थन फिर्ता लिएपछि प्रधानमन्त्री प्रचण्डले अबको ३० दिनभित्र विश्वासको मत लिनुपर्छ। काठमाडौं : नेपाली कांग्रेसले प्रधानमन्त्री पुष्पकमल दाहालप्रचण्डलाई दिएको फिर्ता लिने निर्णय गरेको छ। आज बूढानिलकण्ठमा बसेको कार्यसम्पादनले सरकारलाई दिएको समर्थन फिर्ता लिने निर्णय गरेको कांग्रेस उपसभापति धनराज गुरुङले जानकारी दिए। उपसभापति गुरुङले प्रचण्डलाई समर्थन गरेर दिएको विश्वासको मत आजको बैठकबाट फिर्ता लिने निर्णय गरेको बताए। नेकपा माओवादी केन्द्रका अध्यक्षसमेत रहेका प्रधानमन्त्री प्रचण्डले सोमबार कांग्रेससँगको सहकार्य तोडेर एमाले नेतृत्वको गठबन्धनसँग सहकार्य गरेका छन्। नयाँ सत्ता समीकरणमा एमाले, माओवादी, राष्ट्रिय स्वतन्त्र पार्टी र जसपा छन्। गुरुङले संविधान कार्यान्वयनका लागि सत्तामा वा प्रतिपक्षमा जहाँ रहेर पनि कांग्रेसले साथ दिने बताए। संवैधानिक व्यवस्था अनुसार कांग्रेसले समर्थन फिर्ता लिएपछि प्रधानमन्त्री प्रचण्डले अबको ३० दिनभित्र विश्वासको मत लिनुपर्छ।"
मुग्लिन पोखरा सडक: पूर्वी खण्डमा ५० र पश्चिम खण्डमा १७ प्रतिशत प्रगति,"तनहुँ : मुग्लिन पोखरा सडक विस्तारअन्तर्गत पूर्वी खण्डमा ५० प्रतिशत र पश्चिम खण्डमा १७ प्रतिशत प्रगति भएको छ। आँबुखैरेनीदेखि जामुनेसम्मको पूर्वी खण्डमा ५० प्रतिशत काम सकिएको पूर्वी खण्डका इञ्जिनियर विष्णुप्रसाद पाण्डेले जानकारी दिए। उनका अनुसार पूर्वी खण्डमा २० किलोमिटर खण्ड कालोपत्रे भइसकेको छ। आँबुखैरेनी, बन्दीपुर र व्यास नगरपालिकाका विभिन्न भागमा गरी १२ किलोमिटर दुईतर्फी र आठ किलोमिटर एकतर्फी खण्ड कालोपत्रे सकिएको छ। आगामी वैशाख मसान्तसम्म दमौली बजारसम्म कालोपत्रे गरिसक्ने लक्ष्य लिइएको छ। त्यसका लागि दमौली बजारमा सडक मापदण्डभित्रका घर भत्काउने काम जारी छ। दमौली बजारमा ७५ घरटहरा हटाइनेछ। अन्यत्र कामले गति लिए पनि दमौली बजारमा घर भत्काउन ढिलाइ हुँदा काम हुनसकेको थिएन। अहिले घरधनी स्वयंले घर भत्काउन सुरु गरिसकेकाले त्यसपछि दमौली खण्डमा पनि कामले गति लिने पाण्डेको भनाइ छ। पूर्वी खण्डका लागि २०७७ माघ १७ गते सम्झौता भई २०७८ वैशाख २ गतेदेखि काम सुरु भएको थियो। कूल ४१ दशमलव ४५ किमि लम्बाइको यो खण्डमा तीन ठूला र चार साना पुल निर्माण गरिनेछ। सो खण्डको ठेक्का चाइना कम्युनिकेशन कन्स्ट्रक्सनले पाएको छ। यो खण्डको म्याद २०८१ वैशाखसम्म रहेको छ। पश्चिम खण्डअन्तर्गत जामुनेदेखि पोखरासम्म पनि कालोपत्रेको काम अगाडि बढेको छ। तनहुँको म्याग्दे गाउँपालिकास्थित जामुने, शुक्लागण्डकी नगरपालिकास्थित हलेदली र कोत्रेमा कालोपत्रे भइरहेको छ। पोखरा खण्डमा पनि केही दूरीमा कालोपत्रे भएको छ। पश्चिम खण्डमा हालसम्म एकतर्फी छ किलोमिटर सडक कालोपत्रे भएको छ। पश्चिम खण्डका इञ्जिनियर एवं आयोजनाका सूचना अधिकारी नारायण पौडेलले यस खण्डमा पनि कालोपत्रेको कामलाई तीव्रता दिइएको बताए। पश्चिम खण्डअन्तर्गत जामुनदेखि पोखरासम्म २०७८ जेठ २ गते सम्झौता भई २०७८ भदौ १२ गतेदेखि काम सुरु भएको थियो। यस खण्ड निर्माणको जिम्मा चिनियाँ कम्पनी यनहुइ काइयुयान हाइवे एन्ड ब्रिज कन्सट्रक्सनले पाएको छ। यो खण्डको म्याद २०८१ भदौसम्म छ। यो खण्डको ठेक्का सात अर्ब ४० करोड ४६ लाख रुपैयाँमा लागेको थियो।"
मुसहर समुदायलाई नयाँ घर,"सिरहा : सिरहाको लहान नगरपालिकाले सुरक्षित आवास कार्यक्रमअन्तर्गत मुसहर समुदायलाई नयाँ घर हस्तान्तरण गरेका छन्। वडा१५ मा ३८ र वडा१२ मा १२ गरी ५० घरपरिवारलाई उक्त घर हस्तान्तरण गरिएको हो। घर पाएपछि उनीहरू खुशी भएका छन्। आर्थिक वर्ष ०७९०८० मा नगरपालिकाले १ करोड रुपैयाँ घर निर्माणका लागि विनियोजन गरेको थियो। त्यसमा गैरसरकारी संस्थाले १ करोड थप सहयोग गरेको मेयर महेश चौधरीले सुनाए। उनका अनुसार यसवर्ष फेरि ६० वटा घर निर्माण गरिने बजेट विनियोजन भएको छ। हस्तान्तरण गरिएको घरमा दुई बेड रुम, भान्सा कोठा र शौचालय छन्। चालु आवमा वडा १३, २१ र २२ मा ६० घर निर्माण गरि मुसहर समुदायलाई हस्तान्तरण गर्ने लक्ष्य लिएको मेयर चौधरीले जानकारी गराए। नगरपालिकाले वडा१५ मा ६७६ र वडा१६ मा ३७६ जनालाई निस्सा वितरण गरेका छन्। केही महिनाभित्रै सबैलाई लालपूर्जा प्रदान गरिने जनाएको छ।"
"कोटेश्वरमा प्रधानमन्त्री प्रचण्ड, ओली र नेपालबीच भेटवार्ता जारी","काठमाडौं : प्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्ड, नेकपा एमालेका अध्यक्ष केपी शर्मा ओली र एकीकृत समाजवादीका अध्यक्ष माधव नेपालबीच भेटवार्ता जारी छ। बालुवाटारमा चार दलको बैठकपश्चात कोटेश्वरमा ओली, प्रचण्ड र नेपालबीच भेटवार्ता गरेका हुन्। उनीहरुको साथ एमाले उपाध्यक्ष विष्णु पौडेल, महासचिव शंकर पोखरेल समेत रहेका छन्। सोमबार साँझ पनि प्रचण्ड माओवादी केन्द्रका वरिष्ठ उपाध्यक्ष एवम् निवर्तमान उपप्रधान तथा गृहमन्त्री नारायणकाजी श्रेष्ठ लिएर नेपालसँग नयाँ गठबन्धनबारे छलफल गर्न पुगेका थिए। एमालेले ग्रिन सिंगल दिएपछि गठबन्धनमा सामेल गर्ने प्रस्ताव लिएर प्रचण्ड नेपाललाई भेट्न पुगेका थिए। भेटमा नयाँ गठबन्धन बनाउँदा आफूलाई सामेल नगरेको भन्दै नेपालले प्रचण्डसँग असन्तुष्ट व्यक्त गरेका हुन्। एमालेकोकर्नरमा परेको एकीकृत समाजवादीले पुन: नयाँ गठबन्धन बन्दा स्वामित्व लिन नपाएपछि पर्ख र हेरको अवस्थामा छन्। । यस पटकपनि आफू र आफ्नो पार्टीसँग कुनै सरसल्लाह नगरी नयाँ गठबन्धन बनाएर, मन्त्रिमण्डल पुनर्गठन गरेको भन्दै प्रचण्डसँग असन्तुष्ट व्यक्त गरे। नयाँ सत्ता समीकरणमा एमाले, माओवादी, राष्ट्रिय स्वतन्त्र पार्टी र जसपा छन्। नयाँ सत्ता समिकरणको सहभागी हुन प्रस्ताव आएपछि नेकपा (एकीकृत समाजवादी)ले बुधबार बिहान पार्टी केन्द्रीय कार्यालय आलोकनगरमा सचिवालय बैठक बोलाएको छ। बैठकले निर्णय गरेपश्चात सरकारमा जानेनजाने टुंगो लाग्नेछ। केन्द्रमा परिवर्तन भएको गठबन्धनको प्रभाव प्रदेश सरकारमा देखिन थालिसकेको छ।"
"एकीकृत समाजवादी सधैं एमालेको कर्नरमा, नयाँ समीकरणको पनि स्वामित्व लिन पाएन","काठमाडौं : संसदमा सबैभन्दा ठूलो दल नेकपा एमालेलाई फुटाएर पूर्व प्रधानमन्त्री माधव कुमार नेपाल समूहले निर्वाचन आयोगमा २०७८ भदौ ९ गते नेकपा (एकीकृत समाजवादी) दर्ता गराए। तत्कालीन प्रधानमन्त्री केपी शर्मा ओलीलाई पदबाट हटाएर प्रधानमन्त्री बनाउन सहयोग गरेपछि शेरबहादुर देउवा नेतृत्वको पाँच दलीय गठबन्धन सरकारले दल विभाजनका लागि २० प्रतिशत केन्द्रीय सदस्य वा सांसदको सर्मथन भए पुग्ने व्यवस्था राखेर अध्यादेश ल्याइदियाे। निर्वाचन आयोगले दर्ताको प्रमाणपत्र दिनुअघि पार्टी गठनका लागि नेपालसहित एमालेका ५५ जना केन्द्रीय सदस्य र ३० जना संघीय सांसद्ले निर्वाचन आयोगमा पुगेर सनाखत गराएका थिए। अध्यादेश अनुसार नेपाललाई पार्टी विभाजन गर्न सहज भयो। निर्वाचन आयोगबाट दल दर्ता गरेर औपचारिक रुपमा अगाडि बढेपनि लामो समयसम्म एमालेले आन्तरिक रुपमा एकीकृत समाजवादीलाई पार्टीको रुपमा स्वीकार गरेन भने माधवकुमार नेपाल र एकीकृत समाजवादी रहने मञ्च अघोषित रुपमा बहिस्कार गरिरह्यो। तत्पश्चात प्रतिनिधि सभाका २७५ सदस्य चयन गर्नको लागि एकैपटक २०७९ मंसिर ४ गते निर्वाचन भयो। तर पाँच दलीय गठबन्धनबाट निर्वाचन लडेको एकीकृत समाजवादी राष्ट्रिय मान्यता प्राप्त गर्ने दल बन्न सकेन। नयाँ सरकार गठनको आह्वान भएपछि प्रधानमन्त्री पदमा देउवा र पुष्पकमल दाहाल प्रचण्डबीच हानाथाप भयो। अन्तिम समयमा बालकोट पुगेका प्रचण्डलाई एमालेले प्रधानमन्त्री बनाउने वातावरण तय गर्यो र २०७९ पुस १० मा नेपाली कांग्रेस, माओवादी केन्द्रसहितको गठबन्धन भत्कियो। एमालेकोकर्नरमा परेको एकीकृत समाजवादीले पुन: नयाँ गठबन्धन बन्दा अपनत्व लिन पाएन। त्यसबेला एमाले नेतृत्वको गठबन्धनमा माओवादी केन्द्र, रास्वपा, राप्रपा, जसपा, जनमत पार्टी, नागरिक उन्मुक्ति पार्टी रहे र नयाँ सरकार गठन भयो। बैठकमा प्रधानमन्त्रीमा माओवादी केन्द्र र राष्ट्रपतिमा नेकपा एमाले हुने सहमति भएको थियो। उक्त घटनापश्चात नेकपा एकीकृत समाजवादीका अध्यक्ष नेपालले आफूहरुलाई जानकारी नदिई माओवादी अध्यक्ष प्रचण्ड प्रधानमन्त्री बनेको गुनासो सार्वजनिक रुपमै गरे। प्रचण्डको व्यवहारबाट आफू दुःखी भएको भन्दै उनले कार्यकर्तालाई भनेका थिए,प्रचण्ड प्रधानमन्त्री भएको आफूले पत्रपत्रिकाबाट थाहा पाएको, हाम्रो पार्टीको संलग्नता बेगर, पार्टीलाई जानकारी नदिइकन प्रचण्ड अरुको समर्थनमा प्रधानमन्त्री भए। उक्त समयमा प्रचण्डले नेपाललाई गठबन्धनमा ल्याउने प्रयास गरेपनि एमालेले गठबन्धनमा सामेल गर्न चाहेन, एकीकृत समाजवादी सरकार बाहिर रह्यो। राष्ट्रपति निर्वाचनमा एमालेको गठबन्धनलाई तोडेर पुन: कांग्रेसमाओवादीसहितको गठबन्धन बन्यो। माओवादीले सहमति तोडेपछि एमाले सरकारबाट बाहिरिएयो। त्यसपश्चात उक्त गठबन्धनमा एकीकृत समाजवादी सामेल भयो। कांग्रेस नेतृत्वको गठबन्धनमा प्रचण्डपश्चात नेपाल प्रधानमन्त्री बन्ने सहमति थियो। सोहि विषयलाई लिएर गतहप्ता पनि एमाले अध्यक्ष ओलीले राष्ट्रिय पार्टी नबनेको पार्टीको मानिस प्रधानमन्त्री बन्छु भन्दै हिँडेको भन्दै एकीकृत समाजवादीका अध्यक्ष नेपालप्रति व्यंग्य गरिरहेका थिए। एमालेको गत केन्द्रीय कमिटी बैठकको समापन समारोहलाई सम्बोधन गर्दै अध्यक्ष ओलीले बालकुमारी घटनामा दोषी ठहर भइसक्दा पनि भौतिक पूर्वाधार तथा यातायातमन्त्री प्रकाश ज्वालाले पद नछाडेको र प्रधानमन्त्रीले बर्खास्त गर्न नसकेको , एकीकृत समाजवादीले फिर्ता नबोलाएको र उनलाई जोगाउन लोकतान्त्रिक पद्धति मिच्ने काम भएको दाबी गरे। सोहि दिन नै च्यासलमै आयोजित कार्यक्रममा आफूले नेतृत्व गरेको तत्कालीन नेकपाको सरकार ढालेर दक्षिणपन्थीको पाउमा बुझाएको भन्दै नेपालप्रति आक्रोश व्यक्त गर्दै कहिल्यै पार्टी एकता नहुने घोषणासमेत गरेका थिए। यसपटक पनि एकीकृत समाजवादीको उस्तै नियति एमालेमाओवादी केन्द्रका नेताहरुको लामो आन्तरिक तयारी पश्चात पुन: एमाले नेतृत्वको गठबन्धन बनेको छ। नयाँ गठबन्धन बनेपछि एक वर्ष नपुग्दै नेपाली कांग्रेस र नेकपा माओवादीको गठबन्धन सरकार ढलेको छ। एमालेकोकर्नरमा परेको एकीकृत समाजवादीले पुन: नयाँ गठबन्धन बन्दा स्वामित्त्व लिन पाएन। सरकारलाई कांग्रेसका मन्त्रीहरुले साथ नदिएको र नेपाली कांग्रेसका क्रियालापबाट अनकम्फरटेबलमहसुस गरिरहेका प्रचण्डलाई पछिल्लो समय संक्रमणकालीन न्याय र राष्ट्रिय सभाको अध्यक्ष पदको विषय टुंग्याउने एमाले अध्यक्ष ओली र प्रधानमन्त्री प्रचण्डबीचको निरन्तर भेटघाट नै सत्ता परिवर्तनको कारक बनेको छ। एमाले उपमहासचिव प्रदीप ज्ञवाली पनि प्रधानमन्त्रीको कांग्रेससँगको गठबन्धनमा आएको बैचनी पनि नयाँ गठबन्धन बन्नुको कारण बनेको दाबी गर्छन्। माओवादी केन्द्रका सचिव देवेन्द्र पौडेलले कांग्रेसका पछिल्ला गतिविधिको लामो समीक्षापछि यो गठबन्धन तोडिएको दाबी गरे। उनले शान्ति प्रक्रियाका काम टुंग्याउन कानुन समितिको बैठक कानुनमन्त्री धनराज गुरुङले साथ र सहजिकरण नगरेपछि माओवादी संशकित बनेको दाबी गरे। कोशी प्रदेश, विधान सम्मेलन, महासमिति बैठक, त्यहाँ ल्याएका प्रस्ताव, माओवादीको विषयमा भएका टिप्पणी, अर्थ मन्त्रालयलगायतका विषयका नै कांग्रेससँगको गठबन्धन भत्किनुको कारण रहेको उनले बनाए। नयाँ गठबन्धनमा एमाले, माओवादी, राष्ट्रिय स्वतन्त्र पार्टी (रास्वपा) र जनता समाजवादी पार्टी (जसपा) छन्। उनीहरुले सोमबार साँझ ८ बुँदे सहमति पत्र हस्ताक्षर गरेर सार्वजनिक गरेका छन्। एमालेले नयाँ गठबन्धनको आधार तय गर्दा नेपाललाई सामेल नगराएर पुन: बदला लिएको छ। यस पटक पनि पूर्वप्रधानमन्त्री नेपालले आफूलाई अपमानगरेको महसुस गरेका छन्। सोमबार दिउँसो बसेको नेकपा एकीकृत समाजवादीको केन्द्रीय सचिवालयको बैठकले नयाँ सत्ता समीकरणको उद्देश्य स्पष्ट नहुन्जेल पर्ख र हेरको अवस्थामा रहने निर्णय गरेको थियो। पार्टी प्रवक्ता जगन्नाथ खतिवडाले नयाँ सत्ता समीकरणको उद्देश्य स्पष्ट नहुन्जेल आफ्नो पार्टीले कुनै प्रतिक्रिया नजनाउने बताए। उनले भने,नयाँ सत्ता समीकरणको गुणदोषका आधारमा नेकपा एकीकृत समाजवादीले आफ्ना धारणाहरू सार्वजनिक गर्नेछ। नेकपा एकीकृत समावादीका सम्मानित नेता झलनाथ खनालले नयाँ गठबन्धनमा तत्काल सामेल नहुने उल्लेख गरे। यद्यपी ४ राजनीतिक दलबीच सहमति पत्रमा हस्ताक्षर गरिसकेपछि भने यसपटक एकीकृत समाजवादीलाई ल्याउन एमालेले पनि ग्रिन सिंगल दिएको छ। एमालेले ग्रिन सिंगल दिएपछि गठबन्धनमा सामेल गर्ने प्रस्ताव लिएर प्रधानमन्त्री एवम् माओवादी केन्द्रका अध्यक्ष प्रचण्ड नेपाललाई भेट्न उनकै निवास कोटेश्वरमा पुगेका थिए। यस पटकपनि आफू र आफ्नो पार्टीसँग कुनै सरसल्लाह नगरी नयाँ गठबन्धन बनाएर, मन्त्रिमण्डल पुनर्गठन गरेको भन्दै प्रचण्डसँग असन्तुष्ट व्यक्त गरे। प्रचण्ड कोटेश्वर पुगेको समयमै बालुवाटारमा चार दलबीच सहमति भएको जानकारी दिँदै अन्य दलसँग कुरा गरेर मन्त्रिपरिषद् विस्तार गर्ने एमाले महासचिव शंकर पोखरेलले जानकारी दिए। भर्खरै ४ दलबीच सहमति भएको छ। यो प्रक्रियासँग सहमत हुने अन्य दलसँग पनि संवाद गर्छौं। अनि मन्त्रिपरिषद्लाई पूर्णता दिन्छौं। सरकारलाई प्रभावकारी काम गर्न न्यूनतम साझा कार्यक्रम तय गर्छौं।पोखरेलले भने,गठबन्धनमा नेकपा एकीकृत समाजवादी, लोसपा लगायतका दलसँग संवाद अगाडि बढाएका छौं। सम्माननीय प्रधानमन्त्री ज्यूले विभिन्न दलका नेतालाई पनि भेटिरहनु भएको छ। नयाँ सत्ता समिकरणको सहभागी हुन प्रस्ताव आएपछि नेकपा (एकीकृत समाजवादी)ले बुधबार बिहान पार्टी केन्द्रीय कार्यालय आलोकनगरमा सचिवालय बैठक बोलाएको छ। बैठकले निर्णय गरेपश्चात सरकारमा जानेनजाने टुंगो लाग्नेछ। केन्द्रमा परिवर्तन भएको गठबन्धनको प्रभाव प्रदेश सरकारमा देखिन थालिसकेको छ। अहिले प्रदेशमा मुख्यमन्त्री कांग्रेस रहेका प्रदेश सरकारमा नयाँ गठबन्धनमा आवद्ध रहेका दलका मन्त्रीलाई वर्खास्त गर्ने र कांग्रेस रहेका प्रदेशका मन्त्रीले राजीनामा दिनेक्रम चलिरहेको छ।"
जब नारायणकाजी श्रेष्ठ बालकोट पुगेर गृहमन्त्रीमा दोहोरिने इच्छा गरे,"काठमाडौं : एमाले नेतृत्वमा नयाँ सत्ता समीकरण बनेसँगै चार राजनीतिक दलहरु मन्त्रालय बाँडफाँट र आन्तरिक गृहकार्यमा जुटेका छन्। चार दलबीच सोमबार साँझ ८ बुँदे सहमति भएपछि अन्य दललाई भित्र्याउन प्रधानमन्त्री पुष्पकमल दाहाल प्रचण्डले एकीकृत समाजवादी र लोसपा लगायतका दलसँग संवाद जारी राखेका छन्। नयाँ सत्ता समीकरण बनेसँगै कुन दलले कुन मन्त्रालय बनाउने र कोको मन्त्री हुने खाँका तयार हुन बाँकी रहेको छ। मन्त्री हुन चाहने नेताहरुले आन्तरिक दौडधुप जारी राखेका छन्। यसैबीच मंगलबार बिहान एमाले अध्यक्ष केपी शर्मा ओलीलाई भेट्न माओवादी केन्द्रका उपाध्यक्ष एवम् निवर्तमान गृहमन्त्री नारायणकाजी श्रेष्ठ बालकोट पुगेका छन्। ओलीलाई भेट्न नारायणकाजी बालकोट गएको र उनीहरुबीच समसामयिक राजनीतिक विषयमा छलफल भएको एमाले र माओवादीका फरक फरक स्रोतले पुष्टि गरेका छन्। भेटमा श्रेष्ठले आफूलाई पुन: गृहमन्त्री बनाउन ओलीसमक्ष प्रस्ताव राखेका छन्। सोमबार बालुवाटारको बैठकमा प्रधानमन्त्री प्रचण्डले गृहमन्त्री कसलाई बनाउने भन्ने जिम्मा एमालेका अध्यक्ष ओलीलाई दिएका थिए। बालुवाटार बैठकमा रास्वपाका सभापति एवम् पूर्वगृहमन्त्री रवि लामिछानेले गृह मन्त्रालयको अडान नछाडेपछि प्रधानमन्त्रीले गृहमन्त्रीको टुंगो लगाउने जिम्मा ओलीलाई दिएका हुन्। श्रेष्ठनिकट स्रोतका अनुसार ओलीसमक्ष नारायणकाजीले पुन: गृहमन्त्री मागेपछि जवाफमा ओलीले गृह वा अर्थ मन्त्रालयमा एमालेको हो, अर्थमन्त्री माओवादी केन्द्रले लिँदा गृह मन्त्रालय एमालेकोमा पर्छ। यद्यपि रास्वपाले पनि गृह मन्त्रालयको दाबी गरिरहेको जानकारी गराएका थिए। श्रेष्ठले गृह नभए अर्थमन्त्री बनाउन आग्रह गरेपछि ओलीले माओवादीको भागमा रहेकाले स्वयम् प्रचण्डसँग छलफल गर्न आग्रह गरेको स्रोतको भनाई छ। मन्त्रालयको विषयमा ओलीले भने स्पष्ट जवाफ नदिएपछि श्रेष्ठ फर्किएका छन्। मुख्य दुई दलबीच कुन मन्त्रालय कसले लिने औपचारिक टुंगो नलागेका कारण नै सोमबार ३ जना विना विभागीय मन्त्रीका रुपमा सपथग्रहण भएको छ। यता एमाले महासचिव शंकर पोखरेलका अनुसार अन्य दलसँग कुरा गरेर संवाद अगाडि बढाउने र गठबन्धनमा आवद्ध दलहरुको टुंगो लागेपछि मन्त्रिपरिषद् विस्तार गर्ने जानकारी दिए। भर्खरै ४ दलबीच सहमति भएको छ। यो प्रक्रियासँग सहमत हुने अन्य दलसँग पनि संवाद गर्छौं। अनि मन्त्रिपरिषद्लाई पूर्णता दिन्छौं। सरकारलाई प्रभावकारी काम गर्न न्यूनतम साझा कार्यक्रम तय गर्छौं।सोमबार साँझ पोखरेलले भने,गठबन्धनमा नेकपा एकीकृत समाजवादी, लोसपालगायतका दलसँग संवाद अगाडि बढाएका छौं। सम्माननीय प्रधानमन्त्रीज्यूले विभिन्न दलका नेतालाई पनि भेटिरहनु भएको छ।"
प्रहरी हुँ भन्दै क्याफेमा बोलाएर लुटपाट गर्ने तीन जना पक्राउ,"काठमाडौं : आफूलाई प्रहरी हुँ भन्दै नक्कली आइडी कार्ड देखाएर लुटपाट गर्ने तीन जनाको समूहलाई प्रहरीले पक्राउ गरेको छ। पक्राउ पर्नेमा दोलखाको शैलुङ गाउँपालका१ घर भएका ३२ वर्षीय प्रमेश्वर खड्का, रामेछापको मन्थली नगरपालिका९ का २८ वर्षीय मिलन तामाङ भनिने विनोद सुन्दास र ओखलढुंगाको चिशंखुवागढी गाउँपालिका४ का ३७ वर्षीय प्रेम राई छन्। गत आइतबार राति सतिस सिंह कुवरलाई मैतिदेवीमा रहेको एक क्याफेमा बोलाएर लुटपाट गरेको आरोपमा उनीहरू पक्राउ परेका छन्। उनलाई मिलन लामा गरेको आइडीबाट एक व्यक्तिले आइफोन र इलेक्ट्रिकल सामान चाहिएको छ भन्दै म्यासेज गरेका थिए। जिल्ला प्रहरी परिसर काठमाडौंका प्रवक्ता नवराज अधिकारीका अनुसार म्यासेज गर्ने व्यक्तिले सतिसलाई आइफोन, एप्पल वाच लगायतका सामान ल्याउन भनेका थिए। क्याफेमा बोलाएर भेटेका व्यक्तिहरूले एचएफ सेट र प्रहरीको नक्कली कार्ड बोकेर उनलाई धम्काएका थिए। हामी प्रहरी हौं भन्दै लुटपाट गरी उनीहरू भागेका थिए। उनीहरूलाई सोमबार न्युरोडस्थित पशुपति प्लाजा नजिकको वाटोमा मोटरसाइकलमा हिँडिरहेको अवस्थामा प्रहरीले नियन्त्रणमा लिएको हो। उनीहरूको साथबाट नगद २१ हजार ४७०, आइफोन ६ थान, एप्पल सिरिज ७ थान, एप्पल वाच २ वटा बरामद गरेको छ। यस्तै एन्ड्रोइड फोन १ थान, हेडफोन १ थान, एअरड्रप १ थान र राष्ट्रिय अनुसन्धान विभागको परिचयपत्रसमेत प्रहरीले जफत गरेको छ। प्रहरी परिसरका प्रवक्ता अधिकारीका अनुसार यो समूहमा उपत्यकामा यसअघि भएका ठगी र लुटपाटमा समेत संलग्न भएका थिए। जिल्ला प्रहरी परिसर र प्रहरी वृत दरबारमार्गका टोलीले उनीहरूलाई पक्राउ गरेको हो।"
"प्रचण्डले वाचा पूरा गरे, हितबहादुर बने दोस्रो पटक मन्त्री","नुवाकोट : नेकपा माओवादी केन्द्रका नेता हितबहादुर तामाङ दोस्रो पटक मन्त्री बनेका छन्। सत्ता समीकरण फेरिएपछि तामाङले दोस्रो पटक मन्त्री बन्ने अवसर पाएका हुन्। उनलाई प्रधानमन्त्री पुष्पकमल दाहाल 'प्रचण्ड'ले सोमबार विनाविभागीय मन्त्री बनाएका हुन्। यसअघि तामाङ २०६७ सालमा झलनाथ खनाल नेतृत्वको सरकारमा युवा तथा खेलकुद मन्त्री बनेका थिए। त्यसबेला उनले तीन महिना मन्त्रीको जिम्मेवारी सम्हाल्ने अवसर पाएका थिए। कांग्रेससँगको गठबन्धन भत्काएर माओवादी केन्द्रले चार राजनीतिक दललाई लिएर नयाँ सत्ता समीकरण बनाएको छ। माओवादी केन्द्रका अध्यक्ष एवं प्रधानमन्त्री दाहालले मन्त्रीहरूलाई हटाएर तीनजना विनाविभागीय मन्त्री नियुक्त गरी मन्त्रिमण्डल पुनर्गठन गरेका छन्। नयाँ मन्त्रिमण्डलमा तामाङसहित एमालेका पदम गिरी र रास्वपाका डीपी अर्याल विनाविभागीय मन्त्री बनेका छन्। गत माघ २७ गते सोनाम ल्होसारको अवसरमा काठमाडौंमा आयोजित समारोहमा प्रधानमन्त्री दाहालले केही समयमै मन्त्रिपरिषद पुनर्गठन हुने र तामाङ समुदायबाट एकजनालाई मन्त्री बनाउने घोषणा गरेका थिए। २०२१ सालमा पन्चकन्या गाउँपालिका ३ घलेभन्ज्याङमा जन्मिएका मन्त्री तामाङले २०३६ सालदेखि विद्यार्थी संगठनबाट राजनीति यात्रा सुरु गरेका हुन् । राजनीति गर्ने क्रममा उनी पटकपटक जेल समेत परे। उनी २०५२ देखि २०६१ सालसम्म भूमिगत भएर माओवादी राजनीतिमा सक्रिय रहे। तामाङ अनेरास्ववियुको जिल्ला सचिव,जनमोर्चाको जिल्ला नेतृत्व हुँदै हाल माओवादी केन्द्रका केन्द्रीय सदस्य हुन् । ६० वर्षीय तामाङ गत वर्ष नुवाकोटको क्षेत्र नं १ बाट प्रतिनिधि सभा सदस्यमा प्रत्यक्ष निर्वाचित थिए। बिना विभागीय मन्त्रीको रुपमा शपथग्रहण गरेपनि उनले आवास भौतिक योजना,शहरी विकास तथा पर्यटन मन्त्रालयको दावी गरेका छन् । तामाङले प्रविणता प्रमाणपत्र तहसम्मको अध्ययन गरेका छन् । तामाङ २०३९ मा अनेरास्ववियूका नुवाकोट सचिव भएका थिए । २०४७ सालमा नेकपा चौथोको महाधिवेशनको सदस्यता प्राप्त गरेका थिए भने २०५२ सालमा सशस्त्र विद्रोहको घोषणा गर्दा उनी माओवादीका जिल्ला सचिव थिए । तामाङ २०५८ सालमा माओवादीको केन्द्रीय सदस्य बनेका थिए । माओवादी देशको शान्ति प्रक्रियामा आएपछि २०६३ मा अन्तरिम व्यवस्थापिकाका सदस्य चुनिएका थिए । पहिलो संविधान सभा सदस्य निर्वाचन २०६४ र दोस्रो संविधान सभा सदस्य निर्वाचन २०७० मा पराजित तामाङ २०७४ र २०७९ मा नुवाकोट १ बाट प्रतिनिधिसभा सदस्यमा निर्वाचित भएका हुन् ।"
ओमोडा ई फाइभको वाटर वेडिङ र अण्डरबडी स्क्रापिंगको परीक्षण सफल,काठमाडौं : ओमोडा ई फाइभको वाटर वेडिङ र अण्डरबडी स्क्रापिङको परीक्षण सफल भएको छ। ओमोडाको पहिलो पूर्ण विद्युतीय मोडल द ओमोडा इ फाइभले ब्याट्री सम्बन्धि दुईवटा महत्वपूर्ण परीक्षण गाडीको पानी छिचोल्ने वाटर वेडिङ र अण्डरबडी स्क्रापिंग परीक्षण गरेको हो। यस गाडीले दुवै चुनौती पार गर्दै सवारीको सुरक्षा क्षमताको उच्चतम प्रदर्शन गरेको छ। पानी छिचोल्ने वाटर वेडिङ परीक्षणले ओमोडा इ फाइभलाई वाटरप्रुफ प्रमाणित गरेको छ। परीक्षणका क्रममा ओमोडा इ फाइभले गाडीको अगाडिको ग्रीलसम्मको पौखरी सतहकै पानीलाई छिचोलेको थियो। पोखरीको पानीले गाडीको अगाडिको भागको तीन चौथाइ भाग छोपेको थियो। त्यसका बावजुद ओमाडा इ फाइभले पोखरीलाई स्थिर गतिमा पार गर्न सफल भएको छ। सो परीक्षणका क्रममा गाडीमा पानीको चुहावट र विद्युतीय त्रुटी नदेखिएको कम्पनीले जनाएको छ। अण्डरबडी स्क्रापिंग परीक्षणका निम्ति दुर्घटनाका क्रममा बन्न सक्ने कडा परिवेश श्रृजना गरिएको थियो। जसका निम्ति गाडीलाई वास्तविक अवस्थामा सडकमा आउन सक्ने अवरोध श्रृजना गरी परीक्षण गरिएको हो। यस परीक्षणमा ओमोडा इ फाइभले २१०  उचाइको फलामको पोष्ट पार गरेको थियो। जसले गाडीको संरचनागत पक्षमा महत्वपूर्ण चुनौती खडा गरेको थियो। तल्लो सतहको परीक्षण गरिसकिएपछि पनि ३०  माथि रहँदै अघि बढेको गाडीको ब्याट्रि प्याकमा कुनै क्षति पुगेन। जसले प्रभावकारी सुरक्षाको प्रत्याभूति गरेको छ। गाडीको तल्लो भागमा क्षति पुगे पनि गाडीको संरचनाले सुरक्षा र स्थिरता प्रदान गरेको प्रमाणित गरेको कम्पनीले जनाएको छ।
एमाले संसदीय दलको मुख्य सचेतकमा बर्तौला र सचेतकमा बराल,"काठमाडौं : नेकपा एमाले संसदीय दलको मुख्य सचेतकमा महेश बर्तौला र सचेतकमा सुनिता बराल चयन भएका छन् । एमाले संसदीय दलका नेता एवम् अध्यक्ष केपी शर्मा ओलीले प्रमुख सचेतकमा बर्तौला र सचेतकमा बराललाई जिम्मेवारी दिएका हुन्। नयाँ सत्ता समिकरण बनेपछि सोमबार एमालेका प्रमुख सचेतक पदम गिरी सोमबार मन्त्री बनेका छन्। नयाँ मन्त्रिपरिषद्मा गिरी सहभागी भएपछि सचेतक बर्तौलाले प्रमुख सचेतकको जिम्मेवारी पाएकी हुन्। सोमबार एमाले, माओवादी केन्द्र र रास्वपाका ११ जना मन्त्री बनेका थिए।"
शैक्षिक गतिविधि सहजीकरण गर्ने बहानामा अनलाइनमार्फत ठगी गर्ने ३ जना पक्राउ,"काठमाडौं : शैक्षिक गतिविधि सहजीकरण गर्ने बहानामा अनलाइनमार्फत ठगी गर्ने व्यक्ति पक्राउ परेका छन्। पक्राउ पर्नेमा बाँकेको कोहलपुर नगरपालिका१४ का २२ वर्षीय तिरुपति पाण्डे, बागलुङको काठेखोला गाउँपालिका८ का २० वर्षीय सुवास कँडेल र बाँकेको कोहलपुर नगरपालिका११ का दोमन केसी रहेका छन्। सामाजिक सञ्जाल इन्स्टाग्राममा मनास्लु एजुकेसनल सर्भिस नामक ईन्स्टाग्राम एकाउन्टमार्फत पीटीई बुक गरिदिने भनेर अग्रिम रकम लिने गरेका थिए। अग्रिम रुपमा अनलाइन वालेटमा रकम जम्मा गर्न लगाई विद्युतीय माध्यम सम्बद्ध ठगीको उजुरी उपर अनुसन्धान गर्ने क्रममा उनीहरूले प्रयोग गरेका ८ वटा मोबाइल, २३ वटा सिम कार्ड तथा २ वटा ल्यापटप बरामद गरिएको छ। पक्राउ परेका उनीहरूविरुद्ध जिल्ला अदालत काठमाडौंबाट पाँच दिनको म्याद लिएर अनुसन्धान गरिरहेको ब्युरोले जनाएको छ। उनीहरूलाई साइबर ब्युरोको टोलीले काठमाडौं र ललितपु्रबाट पक्राउ गरेको हो।"
प्रचण्डलाई काँध थाप्नु समयको माग थियो : धनराज गुरुङ,"काठमाडौं : नेपाली कांग्रेसले प्रधानमन्त्रीमा माओवादी केन्द्रका अध्यक्ष पुष्पकमल दाहाल प्रचण्डलाई काँध थाप्नु समयको माग भएको टिप्पणी गरेका छन्। आज बूढानिलकण्ठमा बसेको कार्यसम्पादनपश्चात नेपाली कांग्रेसका उपसभापति एवम् निवर्तमान कानुनमन्त्री धनराज गुरुङले अहिले कांग्रेसको काँधबाट आफैं झरेको टिप्पणी गरेका हुन्। उनले भने,सधैं अरुलाई काँधमा बोकेर हिँड्न सकिदैँन। कहिलेकाहीँ हामी पनि काँधमा चढ्न मन लाग्छ। त्यो समयको माग थियो हामीले काँध थाप्यौं।गल्ति गर्यो भन्ने महसुस गरेका छैनौं। उनले संविधान कार्यान्वयनका लागि सत्तामा वा प्रतिपक्षमा जहाँ रहेर पनि कांग्रेसले साथ दिने बताए।"
शिखर सम्मेलन स्थगन गर्ने प्रदेश सरकारको निर्णय,दाङ : लुम्बिनी प्रदेश सरकारको आयोजनामा बुद्धभूमी लुम्बिनीमा फागुन २८ र २९ गते गर्न हुन लागेको लौरेट्स एण्ड लिडर (शिखर सम्मेलन) स्थगित भएको छ । मंगलबार बसेको मन्त्रिपरिषदको बैठकले सम्मेलन स्थागन गर्ने निर्णय गरेको हो । अन्तिम चरणमा रहेको शिखर सम्मेलन विशेष कारणबस मन्त्रिपरिषद बैठकले स्थगन गर्ने निर्णय गरेको सरकारकाका प्रवक्ता सन्तोष कुमार पाण्डेले जानकारी दिए । सत्ता समीकरण फेरिएपछि सम्मेलन स्थगित भएको जनाइएको छ। शिखर सम्मेलनका लागि लुम्बिनी प्रदेश सरकारले वन तथा वातावरण मन्त्रालयमार्फत ६ करोड ५० लाख रुपैयाँ बजेट विनियोजन गरेको छ। मुख्यमन्त्री डिल्ली बहादुर चौधरीले अन्तराष्ट्रिय गैरसरकारी संस्थाको नाममा करोडौँ बजेट शिखर सम्मेलनमा खर्च गर्न लागेको भन्दै प्रदेशसभा बैठकमा एमालेका सांसद रामजीप्रसाद घिमिरेले विरोध जनाएका थिए। प्रदेश सरकारको कार्यसम्पादन राम्रो नभएको भन्दै केन्द्रले दिने बजेटको सीमामा समेत गिरावट आएको बेला करोडौँ बजेट सम्मेलनको नाममा खर्च गर्नु उचित नभएको सांसद् घिमिरेले बताए।
मन्त्रालयको भागबण्डाबारे छलफल गर्न बालुवाटारमा चार दलको बैठक जारी,"काठमाडौं : नयाँ सत्ता समीकरणको भागबण्डा मिलाउन चार दलको बैठक बालुवाटारमा जारी रहेको छ। बालुवाटारमा नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालका शीर्ष नेताबीच मन्त्रालयको विषयमा छलफल भइरहेको प्रधानमन्त्रीका प्रेस सल्लाहकार गोविन्द आचार्यले जानकारी दिए । उनले भने,बिहान प्रधानमन्त्री ज्यूले सत्ता समीकरण बाहेकका दलहरुसँग संवाद गर्नुभयो । अहिले चार दलका शीर्ष नेताहरु र कार्यदलका सदस्यहरुबीच छलफल चलिरहेको छ। आज मन्त्रालय बाँडफाँड, मन्त्रिमण्डल कसरी भागबन्डा गर्ने, मन्त्रालयको वर्गीकरण, मापदण्ड र सरकारको साझा न्यूनतम् कार्यक्रमसहितका विषयमा छलफल हुन्छ। नयाँ सत्ता समीकरणपश्चात ८ बुँदे सहमति पत्रमा नेकपा एमालेका अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल प्रचण्ड,रास्वपाका सभापति रवि लामिछाने र जसपा अध्यक्ष उपेन्द्र यादवले हस्ताक्षर गरेका थिए। सहमति अनुसार सोमबार प्रधानमन्त्री प्रचण्डले सबै मन्त्रीहरूलाई हटाएर एमाले, माओवादी, रास्वपाका एकएक जनालाई साथमा लिएर नयाँ मन्त्रिपरिषद् गठन गरेका छन्। नयाँ गठबन्धन बनेपछि आज विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ ग्रहण गरिसकेका छन्। माओवादी केन्द्रले गृह मन्त्रालय र अर्थ मन्त्रालय दाबी गरिरहेको छ। रास्वपाले पनि गृह मन्त्रालयको अडान कायम राखिरहेको छ। बैठकमा मन्त्रालयको संख्या कुन दललाई कति हुने र कुन मन्त्रालय कसले लिने भन्ने प्रारम्भिक छलफल हुनेछ। मंगलबार बिहान एमाले अध्यक्ष केपी शर्मा ओलीलाई भेट्न माओवादी केन्द्रका उपाध्यक्ष एवम् निवर्तमान गृहमन्त्री नारायणकाजी श्रेष्ठ बालकोट पुगेका थिए। भेटमा श्रेष्ठले आफूलाई पुन: गृहमन्त्री बनाउन ओलीसमक्ष प्रस्ताव राखेका छन्। सोमबार बालुवाटारको बैठकमा प्रधानमन्त्री प्रचण्डले गृहमन्त्री कसलाई बनाउने भन्ने जिम्मा एमालेका अध्यक्ष ओलीलाई दिएका थिए। बालुवाटार बैठकमा रास्वपाका सभापति एवम् पूर्वगृहमन्त्री रवि लामिछानेले गृह मन्त्रालयको अडान नछाडेपछि प्रधानमन्त्रीले गृहमन्त्रीको टुंगो लगाउने जिम्मा ओलीलाई दिएका हुन्। श्रेष्ठनिकट स्रोतका अनुसार ओलीसमक्ष नारायणकाजीले पुन: गृहमन्त्री मागेपछि जवाफमा ओलीले गृह वा अर्थ मन्त्रालयमा एमालेको हो, अर्थमन्त्री माओवादी केन्द्रले लिँदा गृह मन्त्रालय एमालेकोमा पर्छ। यद्यपि रास्वपाले पनि गृह मन्त्रालयको दाबी गरिरहेको जानकारी गराएका थिए। श्रेष्ठले गृह नभए अर्थमन्त्री बनाउन आग्रह गरेपछि ओलीले माओवादीको भागमा रहेकाले स्वयम् प्रचण्डसँग छलफल गर्न आग्रह गरेको स्रोतको भनाई छ। मन्त्रालयको विषयमा ओलीले भने स्पष्ट जवाफ नदिएपछि श्रेष्ठ फर्किएका छन्।"
"बारामा बस दुर्घटना हुँदा ३० यात्रु घाइते, दुईको अवस्था गम्भीर",सिमरा : पथलैयाहेटौंडा सडकखण्ड अन्तर्गत बाराको जीतपुरसिमरा उपमहानगरपालिका२२ स्थित ३ नम्बर पुलको बजार नजिक मंगलबार यात्रुबस दुर्घटना हुँदा ३० यात्रु घाइते भएका छन्। घाइतेमध्ये दुईको अवस्था गम्भीर रहेको छ। जिल्ला प्रहरी कार्यालय बाराका प्रहरी प्रवक्ता दधिराम न्यौपानेका अनुसार दुर्घटनामा घाइते भएका २२ यात्रुको अहिले उपचार भइरहेको र जसमध्ये दुई जनालाई आइसियुमा राखिएको छ। उनका हेटौंडामा १८ जना र अमलेखगञ्जमा चार यात्रु उपचाररत छन्। अन्य सामान्य घाइते भएका यात्रु घर फर्किएका छन्। हेटौंडाबाट जनकपुरतर्फ जाँदै गरेको ना६ख ९०३० नम्बरको यात्रुबस तीन नम्बर पुलको बजार छेउको खोलामा खसेको हो। घटनालगत्तै बजार क्षेत्रका स्थानीय र अन्य सवारीसाधनका यात्रुले घाइतेको उद्धार गरेका थिए। घटनालगत्तै पुगेको वीरगन्ज महानगरपालिकाका प्रमुख प्रशासकीय अधिकृतको गाडीले समेत पाँच यात्रुलाई उद्धार गरी अस्पताल लगेको थियो। हेटौंडाबाट फर्कने क्रममा दुर्घटना भएको देखेपछि पाँच जनालाई उद्धार गरेर तत्कालै हेटौंडास्थित अस्पताल लगिएको नगर प्रमुखका स्वकीय सचिव सत्यराज घिमिरेले जानकारी दिए। घाइतेको उपचार सुरु भएपछि महानगरको गाडी वीरगन्ज फर्किएको छ।
"नेदरल्याण्ड्सविरुद्ध नेपालले गुमायो तेस्रो विकेट, आसिफ आउट",काठमाडौं : टी२० आई त्रिदेशीय सिरिजको फाइनलमा नेपालको तेस्रो विकेट गुमाएको छ। कीर्तिपुरस्थित त्रिवि मैदानमा टस जितेर पहिले ब्याटिङ गरिरहेको नेपालका आसिफ शेख आउट भएका हुन्। १३४ ओभरमा माइकल लेभिटले उनलाई आउट गराएका हुन्। शेख ३७ बलमा ३ छक्का र १ चौकासहित ४७ रनको योगदान गरेर बाहिरिए। त्यस अगाडि कप्तान रोहित पौडेल माइकल लेभिटकै बलमा स्कट एडवार्ड्सले क्याच आउट गराएका थिए। पौडेलले १ छक्का र ३ चौकासहित २५ रन बनाए। २ छक्का सहित २० रन बनाएका ओपनर कुशल भुर्तेललाई नेदरल्याण्ड्सका भ्यान डेरले चौथो ओभरको तेस्रो बलमा बोल्ड गरेका थिए। । नेपालले १४ ओभरमा ३ विकेट गुमाउँदै १२७ रन बनाएको छ ।
फाइनलमा नेपालले नेदरल्याण्ड्सलाई दियो १८५ रनको लक्ष्य,"काठमाडौं : टी२० आई त्रिदेशीय सिरिजको फाइनलमा नेपालले नेदरल्याण्ड्सलाई १८५ रनको लक्ष्य दिएको छ। कीर्तिपुरस्थित त्रिवि क्रिकेट मैदानमा टस जितेर पहिले ब्याटिङ गरेको घरेलु टोली नेपालले ८ विकेटको क्षतिमा १८४ रन बनाएको हो। नेपालका लागि ओपनर आसिफ शेखले सर्वाधिक ४७ रन बनाए। उनले ३७ बलमा ३ छक्का र १ चौका प्रहार गरे। त्यसैगरी गुलसन झाले ३४ रन, कुशल मल्लले २६ रन, कप्तान रोहित पौडेलले २५ रन, ओपनर कुशल भुर्तेलले २० रन, करण केसीले ९ रन, सोमपाल कामीले ६ रन, प्रतिश जिसीले ६ रन, दिपेन्द्रसिंह ऐरीले १ रनको योगदान गरे। आरिफ शेख शून्य रनमा आउट भए। कामी र जिसी अविजित रहे। खेलमा शेखले ३ छक्का र १ चौका, पौडेलले १ छक्का र ३ चौका, मल्लले ३ छक्का, झाले ३ छक्का, भुर्तेलले २ छक्का र १ चौका प्रहार गरे। नेदरल्याण्ड्सका लागि टिम भान डर गुग्टेन, माइकल लेभिट, साइब्रान्ड एंगलब्रेक्ट र फ्रेड कलासेनले समान २२ विकेट विकेट लिए।"
"कर्णाली सरकारबाट बाहिरियो कांग्रेस, तीनैजना मन्त्रीले दिए राजीनामा","वीरेन्द्रनगर : कर्णाली प्रदेश सरकारमा नेपाली कांग्रेसबाट सहभागी तीनजना मन्त्रीहरूले राजीनामा दिएका छन् । मंगलबार पत्रकार सम्मेलन गर्दै मन्त्रीहरूले मुख्यमन्त्री राजकुमार शर्मालाई पदबाट राजीनामा बुझाएको जानकारी दिएका हुन् । नेकपा माओवादीनेतृत्व गरेको प्रदेश सरकारमा नेपाली कांग्रेसबाट सामाजिक विकासमन्त्री खड्गप्रसाद पोख्रेल, आर्थिक मामिला तथा योजनामन्त्री बेदराज सिंह र उद्योग वन तथा पर्यटनमन्त्री कृष्णबहादुर बिसीले राजीनामा दिएका हुन् । उनीहरू मंगलबार सामूहिक रुपमा पत्रकार सम्मेलन गर्दै संघीय सरकारमा गठबन्धन परिवर्तन भएपछि पार्टीको निर्देशन अनुसार आफूहरू पदबाट राजीनामा दिएको बताए । पत्रकार सम्मेलनमा बोल्दै आर्थिक मामिला तथा योजनामन्त्री सिंहले आफूहरुले सरकारमा रहँदा कर्णालीको समग्र विकास, निर्माण र जनपक्षीय काम गर्नका लागि उल्लेख्य काम गरेको बताए। उनले भने,'ती कामहरू विस्तारै नागरिकहरूले अनुभूति गर्नेछन् । तर,संघमा सत्ता समीकरणमा परिवर्तन भइसकेपछि प्रदेश सरकारमा बसिरहन उचित नहुने ठानेर राजीनामा दिएका हौं।' प्रदेश सरकारका सामाजिक विकासमन्त्रीको जिम्मेबारीमा रहेका खड्गप्रसाद पोख्रेलले भने पार्टी सरकारबाट बाहिरिए पनि प्रदेश सभामा रचनात्मक प्रतिपक्षको भूमिका निर्वाह गर्ने बताए । उनले कर्णालीको विकास र कर्णालीवासीको हितमा हुने कामहरूमा आफूहरूले सरकारलाई साथ दिने बताए । आजै गण्डकी प्रदेश सरकारबाट नेकपा माओवादी केन्द्रका दुईजना मन्त्री बर्खास्त भएका छन्। नेपाली कांग्रेसबाट मुख्यमन्त्री बनेका सुरेन्द्रराज पाण्डेले माओवादीका सामाजिक विकास मन्त्री सुशीला सिम्खडा र भौतिक पूर्वाधार तथा यातायात मन्त्री रेशमबहादुर जुग्जालीलाई बर्खास्त गरेका हुन्। संघीय सरकारमा गठबन्धन भत्किएर नयाँ सत्ता समीकरण बनेसँगै प्रदेशमा केन्द्रको बाछिटाको असर परेको हो। नेपाली कांग्रेससँगको गठबन्धन तोडेर माओवादीले एमाले,रास्वपा र जसपालगायत दलसँग मिलेर नयाँ गठबन्धन बनाएको छ। प्रधानमन्त्री पुष्पकमल दाहाल 'प्रचण्ड'ले सोमबार सबै मन्त्रीहरूलाई बर्खास्त गरेर चार सदस्यीय मन्त्रिमण्डल गठन गरेका छन्। एमालेका पदम गिरी,माओवादकी हितबहादुर तामाङ र रास्वपाका डीपी अर्याल विनाविभागीय मन्त्री बनेका हुन्। मन्त्रालयको बाँडफाँटको टुंगो लगाउन मंगलबार दिउँसो २ बजे नयाँ गठबन्धनको बैठक बोलाइएको छ।"
अमेरिकाको मिनेसोटामा अन्तर्राष्ट्रिय लाटोकोसेरो महोत्सव,"मिनेसोटा : अमेरिकाको मिनेसोटा प्रान्तस्थित हुस्टन सहरमा २२औं संस्करणको अन्तर्राष्ट्रिय लाटोकोसेरो महोत्सव भएको छ। २७ वर्षअघि घाइते अवस्थामा फेला परेको ग्रेट हर्न आवल प्रजातिको लाटोकोसेरोको बच्चा उद्धार गरेर उपचार गरिएको थियो। पखेटा भाँच्चिएर प्रकृतिमा फर्कन नसक्ने अवस्थामा रहेको एलिक नाम दिइएको लाटोकोसेराले अन्डा कोरेलेको दिनको अवसर पारेर सन् २००३ देखि अमेरिकाको मिनेसोटा स्थित हुस्टन सहरमा अन्तर्राष्ट्रिय लाटोकोसेरो महोत्सव आयोजना हुँदै आएको आयोजकले बताएका छन्। जन्मिएको तीन हप्तामै एलिक गुँडबाट खसेर घाइते भएकी थिई । पखेटामा गहिरो चोट लागेर घाइते भएकी एलिक प्रकृतिमा फर्कन नसकेपछि २७ वर्षदेखि अहिलेसम्म पनि संरक्षण गरेर राखिएको इन्टरनेसनल आवल सेन्टरकी निर्देशक कार्ला ब्लुमले बताइन्। महोत्सवमा यसरी नै विभिन्न समयमा घाइते अवस्थामा फेला परेर उद्धार गरी उपचार गर्दा प्रकृतिमा फर्कन नसकेका ग्रेट हर्न प्रजाति, स्नो आवल, वन आवललगायतका ७ प्रजातिका लाटोकोसेरो प्रत्यक्ष रूपमा प्रदर्शन गरेर संरक्षण शिक्षा दिइएको थियो। सम्बन्धित सरकारी निकायसँग अनुमति लिएर लाटोकोसेरो संरक्षण उत्सवमा शैक्षिक प्रदर्शनी हुँदै आएको आयोजकले बताएका छन्। महोत्सवमा विभिन्न देशका अनुसन्धानकर्मी, वैज्ञानिक, संरक्षणकर्मीहरूले लाटोकोसेरोको महŒवका बारेमा प्रस्तुति दिएका थिए। कार्यक्रममा लाटोकोसेरो संरक्षणसँग जोडेर बालबालिकाबीच उल्लुको आवाज निकाल्ने प्रतियोगिता र विभिन्न खेलकुद प्रतियोगिता पनि भएको छ। महोत्सवमा चेक एकेडेमी अफ साइन्स इन्स्टिच्युट अफ भर्टिब्रेट बायोलोजीका लिटिल आउल अनुसन्धानकर्ता वैज्ञानिक मार्टिन सालेकले लाटोकोसेरोको महŒव र संरक्षणका विषयमा गरिएको अनुसन्धानमा आधारित भएर प्रस्तुति दिएका छन्। यसैगरी नर्वेका रिसर्चर डा रोअर सोल्हाइमले पनि लाटोकोसेरोको महŒव र पहिचानका विषयमा प्रस्तुति दिएका थिए। लाटोकोसेरो संरक्षण महोत्सवमा ३३ देशबाट करिब ४ हजार सहभागीले पठाएका उल्लुको प्रदर्शनी भएको छ। महोत्सव अवधिभर मिनेसोटाको हुस्टन सहर नै रमणीय भएको थियो। महोत्सव वरपरका रेस्टुरेन्ट र सडक किनारमा लाटोकोसेरो संरक्षण जनचेतनामूलक फोटो र पोस्टर राखिएको थियो। महोत्सवमा युवा, विद्यार्थी, हजुरबुवा, हजुरआमा पुस्ताको बाक्लो उपस्थिति थियो। महोत्सवमा तीन हजारभन्दा धेरैको सहभागिता रहेको छ। महोत्सवमा सहभागी ७९ वर्षीय डग्लस थमसनले लाटोकोसेरो महोत्सवले सहरको पहिचान भएको बताए। महोत्सवकै कारण पर्यापर्यटनको विकासको साथै लाटोकोसेरोलगायत विभिन्न प्रजातिका चरा र वन्यजन्तु संरक्षणमा महŒवपूर्ण योगदान पुगेको उनले सुनाए। नेपालमा पनि लाटोकोसेरो संरक्षण उत्सव हुँदै आएको छ। गत माघ महिनाको १९ र २० गते पर्वत जिल्लाको जलजला गाउँपालिकाको लेकफाँटमा दुईदिने नेपाल लाटोकोसेरो उत्सव भएको थियो। अमेरिकामा भएको अन्तर्राष्ट्रिय लाटोकोसेरो महोत्सवमा पर्वतमा भएको ११औं संस्करणको लाटोकोसेरो उत्सवसमेत समेटिएर बनाइएको डकुमेन्ट्री प्रदर्शन गरिएको छ। प्रकृतिका साथीहरू नामक संस्थाले नेपालमा लाटोकोसेरो संरक्षण उत्सव गर्दै आएको छ। पत्रकार बरालद्वारा फोटो र भिडियो प्रदर्शन महोत्सवमा नेपालका तीन प्रजातिका लाटोकोसेरोको उद्धार गरिएका फोटो कथाको प्रदर्शनी गरिएको छ। साथै नेपालको जैविक विविधता, पर्यापर्यटनको गन्तव्य, उल्लु संरक्षणका गतिविधि र नेपाल लाटोकोसेरो उत्सव समेटिएका डकुमेन्ट्री प्रदर्शन गरिएको छ। पत्रकार तथा संरक्षणकर्मी कृष्णमणि बरालले विभिन्न समयमा विभिन्न प्रजातिका लाटोकोसेरो उद्धार गर्दा खिचेका तस्बिर तथा भिडियो अन्तर्राष्ट्रिय लाटोकोसेरो महोत्सवमा प्रदर्शन गरेका हुन्। तीनदिने महोत्सवमा बरालले नेपालमा हुँदै आएका लाटोकोसेरो तथा हुचिल उत्सव, चरा उत्सवजस्ता कार्यक्रमले चरा, वन्यजन्तु संरक्षण विषयमा जनस्तरमा महŒवपूर्ण सन्देश जानुको साथै संरक्षणमा योगदान पुग्दै आएको बताए। क्षेत्रफलका हिसाबले नेपाल सानो छ तर जैविक विविधताको हिसाबले समथर तरार्ईदेखि विश्वकै उच्च सगरमाथाको देश नेपाल विश्वमै धनी रहेको बरालले कार्यक्रममा बताए। नेपालमा ८ सय ९२ प्रजातिका चरा पाइन्छन्। नयाँ प्रजातिका चरा थपिने र पहिले रेकर्ड भएका केही प्रजातिका चरा लोप हुने अवस्थामा रहेका नेपालमा भइरहेको चरा अनुसन्धानबाट देखिएको छ। नेपालमा २३ प्रजातिका लाटोकोसेरो पाइन्छन्। अन्तर्राष्ट्रिय लाटोकोसेरो महोत्सव भइरहेको देश अमेरिकामा १९ प्रजातिका लाटोकोसेरो पाइने महोत्सवमा बताइएको छ।"
सुदूरपश्चिम सरकारबाट माओवादीका तीन मन्त्री बर्खास्त,"धनगढी : सुदूरपश्चिमका मुख्यमन्त्री कमलबहादुर शाहले नेकपा माओवादी केन्द्रबाट सरकारमा सहभागी तीनजना मन्त्रीहरूलाई बर्खास्त गरेका छन्। कांग्रेसबाट मुख्यमन्त्री बनेका शाहले उद्योग,पर्यटन,वन तथा वातावरण मन्त्री रमेश धामी,सामाजिक विकास मन्त्री झपट साउद र उद्योग राज्यमन्त्री गीतादेवीलाई बर्खास्त गरेका हुन्। केन्द्रमा माओवादीसँगको गठबन्धन तोडेर माओवादी केन्द्रले एमाले,रास्वपा,जसपालगायत राजनीतिक दलसँग गठबन्धन गरेपछि मुख्यमन्त्री शाहले माओवादीबाट सरकारमा सहभागी मन्त्रीहरूलाई बर्खास्त गरेका हुन्। माओवादीका अध्यक्ष एवं प्रधानमन्त्री पुष्पकमल प्रचण्डले एमालेबाट पदमगिरी,माओवादीबाट हितबहादुर तामाङ र रास्वपाबाट डीपी अर्याललाई विनाविभागीय मन्त्री बनाएका छन्। उनीहरूले सोमबार नै शपथ ग्रहण गरिसकेका छन्।"
"नेदरल्याण्ड्सविरुद्ध नेपालले गुमायो दोस्रो विकेट, कप्तान पौडेल आउट",काठमाडौं : टी२० आई त्रिदेशीय सिरिजको फाइनलमा नेपालको दोस्रो विकेट गएको छ। कीर्तिपुरस्थित त्रिवि मैदानमा टस जितेर पहिले ब्याटिङ गरिरहेको घरेलु टोली नेपालका कप्तान रोहित पौडेललाई नेदरल्याण्ड्सले आउट गरेको हो। माइकल लेभिटको बलमा पौडेललाई स्कट एडवार्ड्सले क्याच आउट गराए। पौडेलले १ छक्का र ३ चौकासहित २५ रन बनाए। त्यस अगाडि २ छक्कासहित २० रन बनाएका ओपनर कुशल भुर्तेललाई नेदरल्याण्ड्सका भ्यान डेरले चौथो ओभरको तेस्रो बलमा बोल्ड गरेका थिए। । नेपालले ९२ ओभरमा २ विकेट गुमाउँदै ८२ रन बनाएको छ। अहिले क्रिजमा आसिफ शेख र गुलसन झा रहेका छन्।
नेपालको चौथो विकेट पतन,काठमाडौं : टी२० आई त्रिदेशीय सिरिजको फाइनलमा नेपालको चौथो विकेट गुमाएको छ। कीर्तिपुरस्थित त्रिवि मैदानमा टस जितेर पहिले ब्याटिङ गरिरहेको घरेलु टोली नेपालका दिपेन्द्रसिंह ऐरी आउट भएका हुन्। १४३ ओभरमा नेदरल्याण्ड्सका भ्यान डेरले ऐरीलाई आउट गराएका हुन्। उनले १ रन मात्रै जोड्न सके। त्यस अगाडि १३४ ओभरमा माइकल लेभिटले आसिफ शेखलाई आउट गराए थिए। शेख ३७ बलमा ३ छक्का र १ चौकासहित ४७ रनको योगदान गरेर बाहिरिए। त्यस अगाडि कप्तान रोहित पौडेल माइकल लेभिटकै बलमा स्कट एडवार्ड्सले क्याच आउट गराएका थिए। पौडेलले १ छक्का र ३ चौकासहित २५ रन बनाए। २ छक्का सहित २० रन बनाएका ओपनर कुशल भुर्तेललाई नेदरल्याण्ड्सका भ्यान डेरले चौथो ओभरको तेस्रो बलमा बोल्ड गरेका थिए। अहिले नेपालले १५ ओभरमा ४ विकेट गुमाउँदै १३३ रन बनाएको छ।
लागुऔषधसहित दुई भारतीय महिला पक्राउ,"वीरगन्ज : वीरगन्जबाट प्रहरीले लागुऔषधसहित दुईजना महिलालाई पक्राउ गरेको छ । भारतको रक्सौलबाट लागुऔषध लिएर वीरगन्ज आउँदै गरेका दुई भारतीय महिलालाई प्रहरीले वीरगन्ज महानगरपालिका वडा नम्बर १६ रजतजयन्ती चोकबाट पक्राउ गरेको हो ।पक्राउ पर्नेमा भारत बिहारको जिल्ला पूर्वी चम्पारणको रामगढवा घर भएकी ४३ वर्षीया रुकसाना खातुन र त्यही ठाउँकी २० वर्षीया अपसना खातुन रहेका छन् । रक्सौलबाट पैदल आइरहेका दुवै महिलालाई रजतजयन्ति चोकमा रोकेर चेकजाँच गर्दा रुकसानाको साथबाट बुप्रेनोर्फिन १४४ एम्पुल,डाइजेपाम १४९ एम्पुल र फेनरागन १३१ एम्पुल तथा अपसानाको साथबाट बुप्रेनोर्फिन१४८ एम्पुल, डाइजेपाम १४७ एम्पुल, फेनरागन १४७ एम्पुल बरामद भएको पर्साका प्रहरी नायब उपरीक्षक कुमार विक्रम थापाले जानकारी दिए । दुवै महिलाको साथबाट गरी ८७८ एम्पुल लागुऔषध बरामद भएको उनले बताए । दुवैजनालाई प्रहरीको हिरासतमा राखेर लागुऔषध कसूरसम्बन्धी मुद्दामा थप अनुसन्धान भइरहेको थापाले जानकारी दिए ।"
पशुपतिनाथ क्षेत्रमा मासु तथा मदिरा बिक्रीमा रोक,"काठमाडौं : महाशिवरात्रि पर्वलाई लक्षित गरी पशुपतिनाथ मन्दिर क्षेत्रमा मासुजन्य पदार्थ एवं मदिरा बिक्रीमा रोक लगाइएको छ । यही फागुन २५ गते शुक्रबार परेको महाशिवरात्रि पर्वलाई मध्यनजर गरेर सो निर्णय गरिएको हो । महाशिवरात्रिका लागि यतिखेर पशुपति क्षेत्रमा साधुसन्तहरू आउने क्रम सुरु भइसकेको छ भने पाशुपत क्षेत्रको सजावटको काम पनि सुरु भएको पशुपति विकास कोषले जनाएको छ । जिल्ला प्रशासन कार्यालय, काठमाडौँले सूचना जारी गरी भोलि बुधबारदेखि फागुन २७ गतेसम्म गौशालामित्रपार्क सडकदेखि पूर्व,पशुपतिनाथ क्षेत्रको पूर्व सिमानादेखि पश्चिम,गौशालातिलगङ्गा चक्रपथदेखि उत्तर र मित्रपार्कउमाकुण्डगौरीघाट हुँदै गुह्येश्वरीदेखि दक्षिणभित्रका सबै भागमा मासु र मदिरा बिक्रीमा रोक लगाएको छ । पर्वलाई अनुशासित,मर्यादित र व्यवस्थित बनाई भव्यरुपमा सम्पन्न गर्न र पाशुपत क्षेत्रभित्रको सुरक्षालगयात धार्मिक,सांस्कृतिक मर्यादा र पवित्रता कायम राख्न यस्तो रोक लगाइएको हो। पशुपतिनाथ क्षेत्रमा तोकिएका चारकिल्लाभित्र कसैले पनि मासु,मदिरा तथा नशालु पदार्थ उत्पादन,बेचबिखन,ओसारपसार,भण्डारण र सेवन गर्नसमेत नपाउने गरी पूर्णरुपमा रोक लगाउने निर्णय गरिएको विकास कोषले जनाएको छ । सो पर्वका अवसरमा पशुपतिनाथ क्षेत्र झकिझकाउ पारिँदैछ । मन्दिर आसपासका क्षेत्रमा फूल र बत्तीको सजावट सुरु भएको छ । पशुपति क्षेत्र विकास कोषले पाशुपत क्षेत्रमा सजावटको काम सुरु भएको जनाएको छ । मन्दिर आसपासका क्षेत्रमा सरसफाइदेखि फूल तथा विभिन्न रङले सिङ्गार्ने कामसम्म सुरु गरिएको कोषका सदस्यसचिव राजुकुमार खत्रीले राससलाई जानकारी दिए। कोषले यस पटकको महाशिवरात्रिमा करिब २० लाख दर्शनार्थीले पशुपतिको दर्शन गर्ने अनुमान गरिएको बताए । पशुपति क्षेत्र विकास कोषले पशुपतिनाथको पूजाआराधनाका लागि पुगेका भक्तजनलाई व्यवस्थापनमा कुनै कमी नराखिको जनाएको छ । कोषले यस वर्ष कसैलाई पनि विशेष पासको व्यवस्था नगरिएको पनि जनाएको छ ।"
"प्रचण्डले वाचा पूरा गरे, हितबहादुर बने दोस्रो पटक मन्त्री","नुवाकोट : नेकपा माओवादी केन्द्रका नेता हितबहादुर तामाङ दोस्रो पटक मन्त्री बनेका छन्। सत्ता समीकरण फेरिएपछि तामाङले दोस्रो पटक मन्त्री बन्ने अवसर पाएका हुन्। उनलाई प्रधानमन्त्री पुष्पकमल दाहाल 'प्रचण्ड'ले सोमबार विनाविभागीय मन्त्री बनाएका हुन्। यसअघि तामाङ २०६७ सालमा झलनाथ खनाल नेतृत्वको सरकारमा युवा तथा खेलकुद मन्त्री बनेका थिए। त्यसबेला उनले तीन महिना मन्त्रीको जिम्मेवारी सम्हाल्ने अवसर पाएका थिए। कांग्रेससँगको गठबन्धन भत्काएर माओवादी केन्द्रले चार राजनीतिक दललाई लिएर नयाँ सत्ता समीकरण बनाएको छ। माओवादी केन्द्रका अध्यक्ष एवं प्रधानमन्त्री दाहालले मन्त्रीहरूलाई हटाएर तीनजना विनाविभागीय मन्त्री नियुक्त गरी मन्त्रिमण्डल पुनर्गठन गरेका छन्। नयाँ मन्त्रिमण्डलमा तामाङसहित एमालेका पदम गिरी र रास्वपाका डीपी अर्याल विनाविभागीय मन्त्री बनेका छन्। गत माघ २७ गते सोनाम ल्होसारको अवसरमा काठमाडौंमा आयोजित समारोहमा प्रधानमन्त्री दाहालले केही समयमै मन्त्रिपरिषद पुनर्गठन हुने र तामाङ समुदायबाट एकजनालाई मन्त्री बनाउने घोषणा गरेका थिए। २०२१ सालमा पन्चकन्या गाउँपालिका ३ घलेभन्ज्याङमा जन्मिएका मन्त्री तामाङले २०३६ सालदेखि विद्यार्थी संगठनबाट राजनीति यात्रा सुरु गरेका हुन् । राजनीति गर्ने क्रममा उनी पटकपटक जेल समेत परे। उनी २०५२ देखि २०६१ सालसम्म भूमिगत भएर माओवादी राजनीतिमा सक्रिय रहे। तामाङ अनेरास्ववियुको जिल्ला सचिव,जनमोर्चाको जिल्ला नेतृत्व हुँदै हाल माओवादी केन्द्रका केन्द्रीय सदस्य हुन् । ६० वर्षीय तामाङ गत वर्ष नुवाकोटको क्षेत्र नं १ बाट प्रतिनिधि सभा सदस्यमा प्रत्यक्ष निर्वाचित थिए। बिना विभागीय मन्त्रीको रुपमा शपथग्रहण गरेपनि उनले आवास भौतिक योजना,शहरी विकास तथा पर्यटन मन्त्रालयको दावी गरेका छन् । तामाङले प्रविणता प्रमाणपत्र तहसम्मको अध्ययन गरेका छन् । तामाङ २०३९ मा अनेरास्ववियूका नुवाकोट सचिव भएका थिए । २०४७ सालमा नेकपा चौथोको महाधिवेशनको सदस्यता प्राप्त गरेका थिए भने २०५२ सालमा सशस्त्र विद्रोहको घोषणा गर्दा उनी माओवादीका जिल्ला सचिव थिए । तामाङ २०५८ सालमा माओवादीको केन्द्रीय सदस्य बनेका थिए । माओवादी देशको शान्ति प्रक्रियामा आएपछि २०६३ मा अन्तरिम व्यवस्थापिकाका सदस्य चुनिएका थिए । पहिलो संविधान सभा सदस्य निर्वाचन २०६४ र दोस्रो संविधान सभा सदस्य निर्वाचन २०७० मा पराजित तामाङ २०७४ र २०७९ मा नुवाकोट १ बाट प्रतिनिधिसभा सदस्यमा निर्वाचित भएका हुन् ।"
टी२० आई त्रिदेशीय सिरिजको उपाधि नेदरल्याण्ड्सलाई,"काठमाडौं : टी२० आई त्रिदेशीय सिरिजको उपाधि नेदरल्याण्ड्सले हात पारेको छ। कीर्तिपुरस्थित त्रिवि क्रिकेट मैदानमा विकेटले घरेलु टोली नेपाललाई हराउँदै ४ विकेटले नेदरल्याण्ड्स विजयी भएको हो। नेपालले दिएको १८५ रनको लक्ष्य पछ्याउने जवाफि ब्याटिङमा उत्रिएको नेदरल्याण्ड्सले ६ विकेटको क्षतिमा १९३ ओभरमा लक्ष्य भेट्टाएको हो। नेदरल्याण्ड्सका लागि माइकल लेभिटले सर्वाधिक ५४ रन, साइब्रान्ड एंगलब्रेक्टले ४८, भिभिएन किंग्माले २९, म्याक्स ओ डाउडले २२ रन र टिम भान डर गुग्टेनले २१ रनको योगदान गरे। अन्य खेलाडिले दोहोरो अंक जोड्न सकेनन्। नेपालका लागि कुशल मल्लले एकै ओभरमा नेदरल्याण्ड्सको दुई विकेटसहित ४ विकेट लिए। त्यसैगरी दिपेन्द्र सिंह ऐरी र अविनाश बोहोराले ११ विकेट लिए। त्यस अगाडि कीर्तिपुरस्थित त्रिवि क्रिकेट मैदानमा टस जितेर पहिले ब्याटिङ गरेको घरेलु टोली नेपालले ८ विकेटको क्षतिमा १८४ रन बनाएको थियो। नेपालका लागि ओपनर आसिफ शेखले सर्वाधिक ४७ रन बनाए। उनले ३७ बलमा ३ छक्का र १ चौका प्रहार गरे। त्यसैगरी गुलसन झाले ३४ रन, कुशल मल्लले २६ रन, कप्तान रोहित पौडेलले २५ रन, ओपनर कुशल भुर्तेलले २० रन, करण केसीले ९ रन, सोमपाल कामीले ६ रन, प्रतिश जिसीले ६ रन, दिपेन्द्रसिंह ऐरीले १ रनको योगदान गरे। आरिफ शेख शून्य रनमा आउट भए। नेदरल्याण्ड्सका लागि टिम भान डर गुग्टेन, माइकल लेभिट, साइब्रान्ड एंगलब्रेक्ट र फ्रेड कलासेनले समान २२ विकेट विकेट लिए।"
झापामा मोटरसाइकलको ठक्करबाट पैदलयात्रीको मृत्यु,झापा : झापामा मोटरसाइकलको ठक्करबाट एक पैदलयात्रीको मृत्यु भएको छ। मृत्यु हुनेमा झापा गाउँपालिका४ निवासी ५५ वर्षीय शम्भु कार्की रहेको जिल्ला प्रहरी कार्यालय झापाले जनाएको छ। प्रहरीका अनुसार सोमबार साँझ ६ बजेको समयमा झापा गाउँपालिका४ मंगलवारेस्थित हुलाकी राजमार्गमा शरणामतिबाट कुमारखोदतर्फ जाँदै गरेको मे ३ प ५९२१ नम्बरको मोटरसाइकलले पैदलयात्री कार्कीलाई ठक्कर दिएको थियो। घाइते कार्कीलाई उपचारको लागि बीएण्डसी अस्पताल बिर्तामोडमा पुर्याए लगतै चिकित्सकले मृत घोषित गरेका थिए। यता इलाका प्रहरी कार्यालय कुमरखोदले मोटरसाइकल र चालक झापा१ निवासी ४५ वर्षीय पदमबहादुर राजवंशीलाई नियन्त्रणमा लिएको छ।
कुशल मल्लले एकै ओभरमा लिए नेदरल्याण्ड्सको दुई विकेट,"काठमाडौं : टी२० आई त्रिदेशीय सिरिजको फाइनलमा नेपालले एकै ओभरमा नेदरल्याण्ड्सको दुई विकेट लिएको छ। कीर्तिपुरस्थित त्रिवि क्रिकेट मैदानमा नेपालले १८५ रनको लक्ष्य दिएपछि जवाफि ब्याटिङमा उत्रिएको नेदरल्याण्ड्सको कुशल मल्लले २ विकेट लिएका हुन्। नवौं ओभरमा मल्लको बलमा म्याक्स ओ डाउडलाई दिपेन्द्र सिंह ऐरी र माइकल लेभिटलाई कप्तान रोहितकुमार पौडेलले क्याच आउट गराएका हुन्। नेदरल्याण्ड्सका लागि डाउडले २२ रन र लेभिटले ५४ रनको योगदान गरे। त्यस अगाडि कीर्तिपुरस्थित त्रिवि क्रिकेट मैदानमा टस जितेर पहिले ब्याटिङ गरेको घरेलु टोली नेपालले ८ विकेटको क्षतिमा १८४ रन बनाएको हो। नेपालका लागि ओपनर आसिफ शेखले सर्वाधिक ४७ रन बनाए। उनले ३७ बलमा ३ छक्का र १ चौका प्रहार गरे। त्यसैगरी गुलसन झाले ३४ रन, कुशल मल्लले २६ रन, कप्तान रोहित पौडेलले २५ रन, ओपनर कुशल भुर्तेलले २० रन, करण केसीले ९ रन, सोमपाल कामीले ६ रन, प्रतिश जिसीले ६ रन, दिपेन्द्रसिंह ऐरीले १ रनको योगदान गरे। आरिफ शेख शून्य रनमा आउट भए। कामी र जिसी अविजित रहे। नेदरल्याण्ड्सका लागि टिम भान डर गुग्टेन, माइकल लेभिट, साइब्रान्ड एंगलब्रेक्ट र फ्रेड कलासेनले समान २२ विकेट विकेट लिए।"
सम्पत्ति व्यवस्थापन र प्रतिभूतीकरण,"नेपालका बैंक तथा वित्तीय संस्था पुँजीले थालिएसँगै गैरबंैकिङ सम्पत्तिले समेत थलिएका छन्। पुँजीको भार र गैरबैंकिङ सम्पत्तिलाई उचित तवरले थान्को लाउन सकिएन भने धेरै बैंक तथा वित्तीय संस्था चल्नै नसक्ने गरी थला पर्ने स्थिति देखिन थालेको छ। कतिपय समस्या बैंक आफैंले निम्त्याएका छन् भने कतिपय समस्या केन्द्रीय बैंकले लादेको नीतिले भन्दा फरक पर्दैन। बैंक तथा वित्तीय संस्थाले पर्याप्त नगद प्रवाह नहुँदा नहुँदै पनि सेयरधनीलाई केही दिनैपर्छ भन्दै बोनस सेयर जारी गरेर कम्पनीलाई पुँजीको भारी बोकाएर थला पारेका छन्। कम्पनी पहिले कि सेयरधनी पहिले ? भन्ने प्रश्नमा पहिले कम्पनी अनि सेयरधनी हुनुपर्नेमा सूचीकृत कम्पनी सञ्चालकले पहिले सेयरधनी भन्ने मान्यता बनाउँदा अहिले कम्पनी र सेयरधनी दुवै भड्खालोमा जाकिएका छन् भन्दा फरक पर्दैन। बैंक तथा वित्तीय संस्थाको खराब कर्जा बढ्दो दरमा छ। यसलाई व्यवस्थापन गर्ने निकायको स्थापना गर्ने कुरा मौद्रिक नीतिमा १० वर्षसम्म हरेक वर्ष जस्तो उठ्यो। यससम्बन्धी कानुनको मस्यौदासमेत बनेर अर्थ मन्त्रालयमा पनि पुग्यो तर, पनि यसले साकार रूप लिन सकेन। सम्पत्ति व्यवस्थापन कम्पनीको कुरो सँगसँगै आएको सम्पत्ति प्रतिभूतीकरण गरी धितोपत्र बजारको एउटा उपकरण बनाउने कुरो पनि एकपटक उठेर सेलाएको छ। विद्यमान परिस्थितिमा सम्पत्ति व्यवस्थापन र प्रतिभूतीकरणसम्बन्धी कानुनको टड्कारो आवश्यकता बनेको छ। विषय उठान र पुँजी संरचना आर्थिक वर्ष (आव) २०५९०६० जारी भएको पहिलो मौद्रिक नीतिमै वित्तीय प्रणालीमा बढ्दै गएको निष्क्रिय कर्जाको समस्या समाधान गरिने उल्लेख थियो। आगामी आर्थिक वर्षमा वित्तीय पुनर्संरचना र सुधार कार्यक्रमलाई निरन्तरता दिई छिटो, छरितो र सुलभ वित्तीय सेवामार्फत उद्योग व्यवसायलाई राहत, सुविधा तथा प्रोत्साहन गरिने र सम्पत्ति व्यवस्थापन कम्पनी (एसेट म्यानेजमेन्ट कम्पनी)को स्थापनासम्बन्धी कार्य पूरा गरी आगामी आर्थिक वर्षको पूर्वाद्र्धमा नै यस्तो कम्पनी स्थापनाद्वारा वित्तीय प्रणालीमा बढ्दै गएको निष्क्रिय कर्जा (नन् पर्फर्मिङ लोन) को समस्या समाधानमा सघाउ पुग्ने उल्लेख थियो। तर, यस्तो व्यवस्था नीतिमै सीमित रह्यो र यसले मूर्तरूप लिन सकेन। अघिल्लो आवको मौद्रिक नीतिले भनेअनुसारको काम हुनुको सट्टा आव २०६००६१ को मौद्रिक नीतिमा पनि सम्पत्ति व्यवस्थापन कम्पनीको स्थापना गरिने कुरो आयो। यस वर्षको नीतिमा बैंकिङ क्षेत्रमा रहेको बढ्दो निष्क्रिय कर्जालाई क्रमशः घटाउँदै लैजाने उद्देश्यले सम्पत्ति व्यवस्थापन कम्पनी स्थापनाका लागि विशेष ऐनको आवश्यकता भई सम्पत्ति व्यवस्थापन कम्पनीसम्बन्धी कानूनको मस्यौदा तर्जुमा गरी तत्कालीन श्री ५ को सरकार, अर्थ मन्त्रालयमा पठाइसकिएको उल्लेख गरियो। अर्थ मन्त्रालयमा प्रेषित कानुनको मस्यौदामा सेयर संरचनाको समेत उल्लेख गरिएको थियो। प्रस्तावित सम्पत्ति व्यवस्थापन कम्पनी स्थापनार्थ आवश्यक पुँजी जुटाउने क्रममा तत्कालीन श्री ५ को सरकारको ४० प्रतिशत, नेपाल राष्ट्र बैंकको १० प्रतिशत र बाँकी ५० प्रतिशत बैंक तथा वित्तीय संस्थाबाट पुँजी लगानी गर्ने सहमति भएको मौद्रिक नीतिमै उल्लेख गरिएको थियो। सरकारले जारी गरेको आव २०६००६१ को बजेट वक्तव्यमार्फत वाणिज्य बैंक तथा वित्तीय संस्थाको निष्क्रिय कर्जाको जोखिम कम गरी त्यस्ता संस्थाहरूको वित्तीय क्षमता सुदृढ गर्न सम्पत्ति व्यवस्थापन कम्पनीको स्थापनार्थ १५ करोड रुपैयाँ विनियोजन गरेको थियो। यसै वर्ष नै यस्तो कम्पनी स्थापना गर्ने गृहकार्य भइरहेको बेहोरा मौद्रिक नीतिमा उल्लेख गरिएको थियो। बजेट वक्तव्यमै वित्तीय क्षेत्रको सुधारका लागि सम्पत्ति व्यवस्थापन कम्पनीसम्बन्धी कानुन ६ महिनाभित्र तर्जुमा गरिने र यसबाट निकट भविष्यमै यस कम्पनीको स्थापना भई बैंक तथा वित्तीय संस्थामा रहेको निष्क्रिय कर्जाको मात्रा घटाउन सघाउ पुग्न जाने उल्लेख थियो। बिरालो बाँध्न सुरु आव २०६१०६२ को बजेटमा रकमसमेत विनियोजन गरिएको मौद्रिक नीतिले सेयर संरचनाको प्रारूपसमेत उल्लेख गरिएको मस्यौदा कानुन बन्न सकेन। आव २०६१०६२ को मौद्रिक नीतिमा बैंक तथा वित्तीय क्षेत्रको कारोबारलाई स्वस्थ, सुरक्षित एवं प्रगाढ पार्न बैंक तथा वित्तीय संस्थासम्बन्धी कानुनी संरचनालाई समयानुकूल, सबल र सहज तुल्याउन आवश्यक सम्पत्ति व्यवस्थापन निगम अध्यादेश, मुद्रा शुद्धीकरण नियन्त्रण अध्यादेश, सुरक्षित कारोबार अध्यादेश र दामासाहीसम्बन्धी अध्यादेशका मस्यौदा तयार गरी तत्कालीन श्री ५ को सरकारमा पेस गरिसकिएकोमा तत्कालीन श्री ५ को सरकारले आर्थिक वर्ष २०६१६२ को आयव्ययको सार्वजनिक जानकारी वक्तव्यमार्फत सुरक्षित कारोबार, दामासाही र मुद्राशुद्धीकरण नियन्त्रणसम्बन्धी कानुनी व्यवस्था तर्जुमा गरी यसै वर्षदेखि कार्यान्वयनमा ल्याउने प्रतिबद्धता व्यक्त गरिसकेको उल्लेख गरिएको थियो। अघिल्ला वर्षको मौद्रिक नीति र बजेटमा तत्कालै स्थापना हुन्छ भनिएको सम्पत्ति व्यवस्थापन कम्पनीसम्बन्धी कानुन पनि बनेन र यस्तो कम्पनी स्थापना पनि भएन। संसद्बाट कानुन नबनेका कारण सम्पत्ति व्यवस्थापनसम्बन्धी कानुनको आवश्यकतालाई पूरा गर्न अध्यादेश जारी गरिने उल्लेख गरिएकोमा त्यो पनि हुन सकेन। सम्पत्ति व्यवस्थापनसम्बन्धी निकायको स्थापना गरिनेछ भन्ने वाक्यांश बिरालो बाँधे जत्तिकै हुन थाल्यो। यसैको निरन्तरतास्वरूप आव २०६२०६३ को मौद्रिक नीतिमा निष्क्रिय कर्जाको उच्च अनुपातमा कमी ल्याउन तथा कर्जा असुलीमा प्रभावकारी सुधार ल्याउन ऋण असुली न्यायाधिकरणलाई सुदृढीकरण गरिनुका साथै सम्पत्ति व्यवस्थापन निगम (कम्पनी)को स्थापना गर्नेतर्फ आवश्यक कदम चालिनेछ भनेर बिरालो बाँधियो। प्रतिभूतीकरणको नयाँ अध्याय आव २०६३०६४ सालमा जारी गरिएको मौद्रिक नीतिमा ठूलो परिमाणमा रहेको निष्क्रिय कर्जा वित्तीय क्षेत्रको विकास तथा स्थायित्वको लागि प्रमुख चुनौतीको रूपमा रहेकोले सरकारको समेत सहयोग प्राप्त गरी सम्पत्ति व्यवस्थापनसम्बन्धी कम्पनी स्थापना गर्ने कार्य अघि बढाइने उल्लेख गरिएको थियो। यसअघि नै सरकारले रकम विनियोजन गरेको कुरो हराएर सरकारकै सहयोग मा भन्ने उल्लेख भएको थियो। आव २०६४०६५ को मौद्रिक नीतिमा सम्पत्ति व्यवस्थापन कम्पनीको कुरा छोडेर वित्तीय एवं अन्य संस्थागत क्षेत्रमा रहेको बढ्दो कर्जा एवं अन्य सम्पत्तिको पुनर्संरचना गरी त्यस्तो सम्पत्तिउपर उपयुक्त किसिमको धितोपत्र जारी गरेमा लगानी तथा पुँजीबजारको क्षेत्र विस्तार हुनेगरी प्रतिभूतीकरण (सेक्युरिटाइजेसन) गरिने नयाँ विषयको उठान गरिएको थियो। यो विषय पनि सम्पत्ति व्यवस्थापनको लागि अर्को वैकल्पिक उपाय बन्न सक्थ्यो। यसलाई कार्यान्वयनमा ल्याउनु निष्क्रिय कर्जाको व्यवस्थापन मात्र नभएर धितोपत्र बजारको लागि पनि नयाँ अनुभव बन्ने थियो। तर, यो विषय पनि एक वर्ष कुरो उठ्यो दोस्रो वर्षदेखि स्यालको सिङ हराए झैँ हरायो। यस (प्रतिभूतीकरण) सम्बन्धी कार्य व्यवस्थापन, सञ्चालन एवं नियमन गर्ने संयन्त्र सम्बन्धमा वित्तीय सम्पत्ति सुरक्षीकरण (प्रतिभूतीकरण) ऐन (फाइनान्सियल प्रोपर्टीएसेट सेक्युरिटाइजेसन एक्ट) को मस्यौदा तयार गरी नेपाल सरकारसमक्ष पेस गरिने उल्लेख गरिएको थियो। सम्पत्ति व्यवस्थापन कम्पनीभन्दा फरक तरिकाले सम्पत्ति व्यवस्थापन गरिने विषय उठान हुनुले बोन्ड मार्केटमा नयाँ आयाम सिर्जना हुन सक्थ्यो। सम्पत्तिको प्रतिभूतीकरण (फाइनान्सियल प्रोपर्टीएसेटसेक्युरिटाइजेसन) गर्दा बोन्ड जारी हुन सक्थ्यो। बोन्ड लगानीको हिसाबले सुरक्षित उपकरण भएको हुँदा यसले संस्थागत लगानीकर्तालाई लगानीको नयाँ क्षेत्र दिन सक्थ्यो। यसपछिको कुनै पनि मौद्रिक नीतिमा प्रतिभूतीकरणले स्थान पाउँदै पाएन। आव २०६७०६८ को मौद्रिक नीतिमा वित्तीय क्षेत्रको क्षमता अभिवृद्धि कार्यक्रमअन्तर्गत ऋण असुली न्यायाधिकरण तथा कर्जा सूचना केन्द्रको सुदृढीकरण गर्ने कार्यलाई यस वर्ष पनि कार्यान्वयन गरिँदै लगिने र साथै, बैंक तथा वित्तीय संस्थाको निष्क्रिय कर्जामा सुधार ल्याउन निजी क्षेत्रको सहभागितामा सम्पत्ति व्यवस्थापन कम्पनी स्थापना गर्न प्रोत्साहन गर्ने नीति लिइने कुरा उल्लेख गरेर फेरि नयाँ काम गर्न खोजे जत्तिकै गरियो। आव २०६८०६९ मा पनि अघिल्लो वर्षको झैँ बैंक तथा वित्तीय संस्थाको निष्क्रिय कर्जामा सुधार ल्याउन निजी क्षेत्रको सहभागितामा सम्पत्ति व्यवस्थापन कम्पनी स्थापना गर्न प्रोत्साहन गरिने पुरानै कुरा उल्लेख गरेर बिरालो बाँधियो। हिताधिकारी नै उदासीन २० वर्ष भन्दाअघि नै सम्पत्ति व्यवस्थापनसम्बन्धी विषयमा सक्रिय देखिएको सरकार र केन्द्रीय बैंक अहिले भने पूरै निष्क्रिय भएका छन्। सम्पत्ति व्यवस्थापनसम्बन्धी निकायको सञ्चालन, व्यवस्थापन र नियमन आदिको विषयमा कानुनको मस्यौदासमेत बनिसकेको अवस्थामा यस विषयलाई किन ओझेल पारियो सरकार र केन्द्रीय बैंक दुवैसँग उचित जवाफ छैन। सम्पत्ति व्यवस्थापनको कुरो आव २०६८०६९ सालसम्म बिरालो बाँधेझैँ मौद्रिक नीतिमा आइरहेको थियो। यसपछिका १० वर्षभन्दा बढीको समयमा यस सम्बन्धमा एक शब्द पनि परेन। २२ वर्षे मौद्रिक नीतिमा एकपटक आव २०६४०६५ मा वित्तीय सम्पत्ति प्रतिभूतीकरण (फाइनान्सियल प्रोपर्टीएसेटसेक्युरिटाइजेसन) गर्ने अर्को विषय उठ्यो र यससम्बन्धी कानुनको मस्यौदा सरकारसमक्ष पेस गरिने उल्लेख गरियो। तर, उक्त कानुनको मस्यौदा बन्यो कि बनेन केन्द्रीय बैंकलाई मात्र थाहा होला। सम्पत्ति व्यवस्थापन कम्पनी र सम्पत्ति प्रतिभूतीकरण दुवैका मुख्य हिताधिकारीका रूपमा रहेका बैंक तथा वित्तीय संस्थाका नेतृत्व तह र सञ्चालक पनि बेखबर देखिनु अचम्मलाग्दो छ। नेपालका बैंक तथा वित्तीय संस्थाका नेतृत्व तह र सञ्चालकले वर्षैैपिच्छे पुँजी बढाउनबाहेक अरू केही जानेको देखिएन। भारतमा सेक्युरिटाइजेसन एन्ड रिकन्स्ट्रक्सन अफ फाइनान्सियल एसेट्स एन्ड इन्फोर्समेन्ट अफ सेक्युरिटी इन्टरेस्ट एक्ट, २००२ जारी भएको थियो। यसैको अधीनमा रहेर अहिले भारतमा २९ वटा यस्ता कम्पनी स्थापना भएका छन्। भारत सरकारको मुख्य स्वामित्व रहेको क्यानारा बैंकको सहभागितामा सन् २०२१ मा सम्पत्ति व्यवस्थापनसम्बन्धी नेसनल एसेट रिकन्स्ट्रक्सन कम्पनी लिमिटेड स्थापना भएको छ। नेपालमा पनि यस्तो कम्पनी स्थापना गर्न ढिलाइ भइसकेको हुँदा यथाशीघ्र आवश्यक पर्ने कानुन अध्यादेशबाट जारी गरेर भए पनि स्थापना गर्नुपर्छ। दाहाल, कर्पोरेट र धितोपत्र कानुनका अध्येताअधिवक्ता हुन् ।"
गाउँ पसेको चित्तलको उद्दार,झापा : जंगलबाट निस्किएर गाउँ पसेको दुर्लभ पोथी चित्तलको उद्धार गरिएको छ । झापा हल्दीबारी गाउँपालिका ४ स्थित पाथीभरा सामुदायिक वनबाट मंगलबार बिहान साढे ८ बजे निस्किएको चित्तललाई कुकुरले लखेटेपछि ज्यान जोगाउन गाउँ पसेको थियो । स्थानीयको भान्सा घरमा पसेको चित्तललाई प्रहरी चौकी जलथल र डिभिजन वन कार्यालय झापाबाट आएको टोलीले जिवितै सकुशल उद्धार गरेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए । उद्धार गरिएको चित्तललाई वन कार्यालय लगिएको जनाइएको छ ।
आयोजना प्रमुखसहित चारजनाविरुद्ध भ्रष्टाचार मुद्दा,"काठमाडौं : सघन सहरी तथा भवन निर्माण कार्यालय राजविराजका तत्कालीन आयोजना प्रमुख सिनियर डिभिजनल इन्जिनियर (सीडीई) सचिन्द्र कुमार देवसमेतगरी चारजनाविरुद्ध भ्रष्टाचार मुद्दा दायर भएोको छ। अख्तियार दुरूपयोग अनुसन्धन आयोगले आयोजना प्रमुख सिनियर इन्जिनियर सचिन्द्र कुमारदेव,तत्कालीन इन्जिनियर मदन राय र सवइन्जिनियर सरोज कुमार यादवविरुद्ध भ्रष्टाचार मुद्दा दायर गरेको हो। सप्तर हनुमाननगर कंकालिनी नगरपालिका४ स्थित मधुवापुर अन्तरगत विकास ,राजविराजद्वारा मधुवापुर वडा कार्यालयदेखि अर्जी टोलसम्म लगमत ३०० मिटर दुरीमा कालोपत्रे बाटो निर्माण विना टेन्डर भएको,होडिङ बोर्ड नलगाएको र निर्माण कार्य राम्रो नगरेको पुष्टि हुन आएको उनीहरूविरुद्ध उजुरी परेको थियो। सोही उजुरीका आधारमा निर्माण योजनाको ठेक्का इष्टिमेट र योजनाको सम्झौतासमेतमा हस्ताक्षर गरेको,कम काम गरी बढी काम गरेको भनी प्राविधिक मूल्यांकनसहितको प्रतिवेदन निर्माण व्यावसायीहरूलाई ३ लाख ४७ हजार रुपैयाँ भुक्तानी दिएको देखिन आएकाले सीडीई कुमार देव,तत्कालीन इन्जिनियर राय र सव इन्जिनियर यादवविरुद्ध सोही रकम बराबरको बिगो ,कैद र जरिवाना मागसहित आज विशेष अदालत काठमाडौंमा भ्रष्टाचार मुद्दा दायर भएको आयोगका प्रवक्ता नरहरि घिमिरेले जानकारी दिए। यसैगरी गुन्जा कन्सट्रुक्सन सडक८ सप्तरीका प्रोपाइटर गोविन्द प्रसाद मंडलले उक्त योजनाको सम्झौता पत्रमा सहीछाप गरी कार्य सुरू गरी निर्माण कार्य सम्पन्न भएको भनी ठेक्का बिल,बिल भर्पाइलगायत कागजात पेश गरेको तर शर्त एवं सम्झौता बमोजिमको कार्य नगरी भए गरेको कार्यभन्दा बढी कार्य गरेको भनी बढी मूल्यांकन गरी ३ लाख ३४ हजार बढि भुक्तानी लिने कार्य गरेको अख्तियारको ठहर छ। उनीविरुद्ध पनि सोही रकम बराबरको बिगो र सजाय माग दावी गरिएको अख्तियारले जनाएको छ।"
नवलपरासीमा सामुदायिक कुकुरको बन्ध्याकरण,"परासी : नवलपरासीमा सामुदायिक कुकुरको बन्ध्याकरण गर्न सुरु गरिएको छ। हिमालय एनिमल रेस्क्यु ट्रष्टको प्राविधिक सहयोग र श्री सत्य साई केन्द्र परासीको समन्वयमा भेटेरिनरी अस्पताल तथा पशु सेवा विज्ञ केन्द्र परासीले कुकुरहरूको बन्ध्याकरण गर्न सुरु गरेको हो। पहिलो चरणमा रामग्राम नगर क्षेत्रमा खुला रुपमा हिँड्ने कुकुरहरूको बन्ध्याकरण गर्न सुरु गरिएको विज्ञ केन्द्रका प्रमुख श्रवण कुमार चौधरीले बताए। बन्ध्याकरणसँगै कुकुरहरूलाई रेबिज रोगविरुद्धको सुई समेत दिइएको छ। जिल्लामा खुलारुपमा हिँड्ने कुकुरको संख्या बढ्दै गएको र रेबिज रोग फैलिन सक्ने भएकाले अभियानकै रुपमा बन्ध्याकरण र रेबिज रोगविरुद्धको सुई लगाउन सुरु गरिएको हो। सोमबारदेखि सुरु गरिएको पहिलो चरणको अभियान फागुन २४ सम्म सञ्चालन हुने छ। त्यस अवधिमा १०५ कुकुरलाई बन्ध्याकरण र रेबिज रोगविरुद्धको सुई लगाइने छ। नगर क्षेत्रका विभिन्न टोलमा पुगेर संकलन गरिएका कुकुरहरूको अस्पतालमा पुर्याएर बन्ध्याकरण गरिएको छ। बन्ध्याकरणपछि जहाँबाट ल्याइएको हो, त्यही लगेर कुकुरलाई छाडिने छ। एउटा कुकुरलाई बन्ध्याकरण र सुई लगाउन १ हजार ९७५ रुपैयाँ खर्च लाग्ने चौधरीले बताए। अभियानका लागि जम्मा ३ लाख बजेट छ। बजेटअनुसार कुकुरको संख्या तोकेर बन्ध्याकरण गर्न लागिएको हो। बजेट आएमा अन्य पालिकामा पनि अभियान सञ्चालन गरिने छ, चौधरीले भने।"
मोरङमा शौचालय गएकी बालिकाको हत्यामा संलग्न पक्राउ,"विराटनगर : मोरङको पथरीशनिश्चरेमा शौचालय गएकी बालिकाको हत्यामा संलग्नलाई प्रहरीले पक्राउ गरेको छ। मोरङ प्रहरीका प्रवक्ता डीएसपी रन्जनकुमार दाहालका अनुसार हत्यामा संलग्न मोरङको ग्रामथान गाउँपालिका४ का ३८ वर्षीय धीरेन चौधरीलाई पक्राउ गरिएको हो। हत्यापछि फरार बनेका उनलाई बेलबारीस्थित भाउन्नेको जंगलबाट पक्राउ गरिएको दाहालले बताए। उनका अनुसार चौधरीले बालिकाको हत्या गर्नुको कारण खुल्न बाँकी छ। उनले घटनामा आफ्नो संलग्नता स्वीकार गरिसकेको प्रहरीले जनाएको छ। घटनाका सम्बन्धमा प्रहरीले मंगलबार साँझ पत्रकार सम्मेलन गरेर विस्तृत जानकारी दिने तयारी गरेको छ। खोटाङको ऐँसेलुखर्क गाउँपालिका६ सल्ले घर भएकी १५ वर्षीया ज्ञानमति थुलुङ राईको सोमबार राति निर्मम तरिकाले हत्या गरिएको थियो। ज्ञानमति पथरीशनिश्चरे नगरपालिका७ लामा टोलीस्थित दाजु (मामाको छोरा) विनोद राईको घरमा २ वर्षदेखि बस्दै आएको खुलेको प्रहरीको भनाइ छ। प्रहरीका अनुसार उनी पथरीशनिश्चरे१ मा रहेको पञ्चायत माध्यमिक विद्यालयको कक्षा ७ मा अध्ययनरत थिइन्। ज्ञानमतिका मामाका छोरा विनोदले आफ्नो घरमा सुम्निमा होटल नामको खाजा नास्ता पसल पनि सञ्चालन गरेका छन्। २ वर्षअघि पहाडबाट झरेकी ज्ञानमति नास्ता पसलमा दाजुलाई सहयोग गर्दै उनकै घरमा बसेर पढ्ने गरेको डीएसपी दाहालले बताए। बुवा दानबहादुर राईको भने यसअघि नै निधन भइसकेको पाइएको उनको भनाइ छ। दाहालका अनुसार सुत्नुअघि शौचालय जाने क्रममा बसेकै घरको कम्पाउण्डमा राति १०:३० बजेतिर चौधरीले धारिलो हतियार प्रहार गरेर बालिकाको वीभत्स तरिकाले हत्या गरेको पाइएको छ। पटकपटक हतियार प्रहार गरेर निर्मम तरिकाले बालिकाको हत्या गरिएको छ। एकदमै वीभत्स अवस्थामा घरको परिसरमा शव भेटिएको छ, उनले भने, घटनाको प्रकृति हेर्दा पछाडिबाट हतियार प्रहार भएको देखिन्छ। घटनासँग सम्बन्धित थप कुरा अनुसन्धानपछि खुल्छ। हतियार प्रहारबाट गर्धन, अनुहार र दाहिने पाखुरामा गहिरो चोट लागेको अवस्थामा ज्ञानमतिको शव फेला परेको जानकारी दाहालले दिए। घर परिसरमै रहेको शौचालय जाने क्रममा बालिकामाथि हतियार प्रहार भएको भनिएको छ। चिच्याएको आवाज आएपछि हेर्दा बहिनीको ढुकढुकी मात्रै थियो भनेर दाजु विनोदले भनेका छन्, उनले भने, दाजुले घटना थाहा पाएको केहीबेरमै उनको मृत्यु भएको प्रारम्भिक अनुसन्धानबाट खुलेको छ। उपचारका लागि अस्पतालसमेत लैजान भ्याएनछन्। घटना हुँदा दाजुभाउजू भने सुतिसकेको पाइएको उनको भनाइ छ। घटनाको अनुसन्धान र हत्यामा संलग्नलाई पक्राउ गर्न मोरङ प्रहरी प्रमुख एसपी नवराज कार्की आफैं फिल्डमा खटिएका थिए। प्रहरीले घटनाको अनुसन्धानमा तालिम प्राप्त कुकुरको समेत प्रयोग गरेको थियो। डीएसपी दाहालले मिहिन ढंगले विभिन्न कोणबाट घटनाको अनुसन्धान सुरु गरिएको बताए। प्रहरीले घटनास्थलबाट उठाएर शवलाई पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगिसकेको छ। डीएसपी दाहालले पोस्टमार्टम रिपोर्ट प्राप्त भएपछि घटनाका बारेमा अनुसन्धान गर्न थप सहज हुने बताए। उनका अनुसार घटनास्थलबाट संकलन गरिएको सबुत प्रमाण लगायतलाई केलाएर अनुसन्धान अघि बढाइएको छ।"
गाईको गोबरबाट सजावट र पूजा सामग्री,"बेनी : पर्वतको जलजला गाउँपालिका ७ धाइरिङको लालुङस्थित गण्डकी गोपाल गौशालामा पालिएका गाईको गहुँत र गोबरलाई आम्दानीको स्रोत बनाउन थालिएको छ। गहुँतलाई प्रशोधन गरेर औषधि र धार्मिक कार्यका लागि बिक्री गर्ने तथा गोबरलाई प्रांगारिक मलका रूपमा उपयोग गर्न थालिएको हो भने गाईको गोबर प्रशोधन गरेर पूजा र सजावटका सामग्री बनाउन थालिएको छ। गौशालाका कर्मचारी ओमबहादुर केसी र तुलसीराम आचार्य केही महिनाअघि भारतको काशीपुर पुगेर गाईको गोबरबाट सामग्री बनाउने तालिम लिएर आएका थिए। गोबर प्रशोधन गरेर देवीदेवताका मूर्ति, धुप, इकोप्रेसर म्याट, चप्पल, भित्तेघडीजस्ता सामान बनाउन थालेका छौं, कर्मचारी आचार्यले भने, गौशालामा आउने भक्तजनलाई बिक्री गर्ने, रोजगारी सिर्जना र आम्दानीको स्रोतका लागि गोबरबाट पूजा र सजावटका सामग्री बनाउन थालेका हौं। गहुँत प्रशोधन गर्ने उपकरण ल्याइएको छ। धाइरिङमा २०७२ सालमा समुदायको अगुवाइमा स्थापना भएको गौशालामा हाल ४८ वटा स्थानीय जातका मात्र गाई र बाच्छाबाच्छी छन्। ११ वटा गाईबाट गौशाला सुरु गरिएको कर्मचारी ओमबहादुर केसीले बताए। स्थानीय जातका गाई संरक्षण गरी धार्मिक र कृषि पर्यटनको विकास गर्ने उद्देश्यले गौशाला सञ्चालन गरिएको हो, उनले भने, गाई लोप हुन नदिनु नै गौशालाको उद्देश्य हो। केसीका अनुसार स्थानीयवासीहरूले गौशालालाई गाईसहित प्रतिगाई बराबर १ लाख १० हजार रुपैयाँका दरले नगद पनि सहयोग गरेका छन्। स्थानीय टेकप्रसाद आचार्यले गौशालाका लागि ४० रोपनी जग्गा दान गरेका छन्। दिउँसोको समयमा नजिकैको जंगलमा चराउन लैजाने गाई बाध्न व्यवस्थित गोठ बनाइएको छ। बिहान बेलुकी घाँस, पराल र दाना खुवाउने गरिएको छ। जलजला र हम्पालको राष्ट्रिय वन क्षेत्रलाई गौशालामा पालिने गाईका लागि चरन क्षेत्र बनाउन प्रस्ताव गरिएको छ। गाईको दाना, घाँस, पराल र तीन जना कर्मचारीको तलबका लागि वार्षिक २२ लाख रुपैयाँ खर्च हुने गरेको छ। गाईको महत्त्वका विषयमा समुदाय स्तरमा सन्देश प्रवाह गराउन र गौशाला सञ्चालनका लागि आयस्रोत जुटाउन २०७६ साल मंसिरमा मिलनचोकस्थित कालीगण्डकी किनारमा गौ महोत्सव आयोजना गरिएको थियो। महोत्सवमा तीन करोड २४ लाख रुपैयाँ सहयोग घोषणा भएको थियो। महोत्सवमा संकलित रकमको ब्याज र दाताबाट सहयोग जुटाएर गौशाला सञ्चालन गरिएको हो। गौशालामा पूर्वाधार निर्माणका लागि चालु आर्थिक वर्षका लागि जलजला गाउँपालिका र संघीय सरकारबाट ८०८० लाख रुपैयाँ विनियोजन भएको थियो। गौशाला पछाडि रहेको पाखोमा पर्खाल निर्माण र जग्गा सम्याउने काम भइरहेको जलजला गाउँपालिकाका इन्जिनियर सुनील बानियाँले बताए। जग्गा सम्माएपछि सो ठाउँमा आश्रयस्थल, हवनकुण्ड, सत्तल र मन्दिर निर्माण गरिनेछ। सो संरचना निर्माणका लागि सिम्रन इन्फ्रास्ट्रक्चर एन्ड सप्लायर्स प्रालिसँग रु १ करोड २५ लाख ८५ हजार २ सय ३२ मा ठेक्का सम्झौता भएको छ। आगामी जेठ मसान्तसम्म काम सक्ने ठेक्का सम्झौता भएको गाउँपालिकाका प्रमुख प्रशासकीय अधिकृत फणीन्द्रप्रसाद आचार्यले बताए। जलजला गाउँपालिकाले स्थानीय जातका गाई र हलगोरु पाल्ने कृषकलाई अनुदान दिन चालु आर्थिक वर्षमा आठ लाख रुपैयाँ विनियोजन गरेको छ। गाउँपालिकाका अध्यक्ष राजुप्रसाद आचार्यले धार्मिक, सांस्कृतिक, जैविक र पर्यावरणीय महत्त्व बोकेका स्थानीय जातका गाई र गोरु पाल्ने कृषकलाई अनुदान दिएर संरक्षणको पहल थालेको बताए। आधुनिक र व्यावसायिक पशुपालन तथा कृषिलाई प्रवद्र्धन गर्नुका साथै स्थानीय जातका पशुको आनुवांशिक स्रोत संरक्षण गर्न गाईगोरु पाल्ने कृषकलाई अनुदान दिने कार्यक्रम ल्याएका हौं, उनले भने, आर्थिक वर्ष २०७९८० मा चार सय वटा गाईगोरु पालेका कृषकले चार लाख रुपैयाँ अनुदान पाएका थिए। धार्मिक, सांस्कृतिक, जैविक र पर्यावरणीय महत्त्व बोकेका रैथाने गाईगोरु दुर्लभ हुन थालेका छन्। बढी दूध दिने उन्नत र वर्णशंकर जातको गाई र भैंसी पाल्ने तथा खेतबारी खनजोतका लागि ट्याक्टर र मिनिटेलर हलोको बढ्दो प्रयोगसँगै स्थानीय जातका गाई र गोरु पाल्ने चलन हराएको छ। मिनिटेलर र ट्याक्टर भित्रिएपछि स्थानीय जातका गाईको संख्या घटेको छ। पहाडी गाईको दूध पोषिलो र स्वास्थ्यकर मानिन्छ। जिल्ला आयुर्वेद स्वास्थ्य केन्द्र म्याग्दीका कविराज निरीक्षक प्रेमप्रसाद गौतमले मानिस र गाईको दूधमा पाइने क्यारोटिन तत्त्व आँखा र मस्तिष्कका लागि महत्त्वपूर्ण हुने बताए। गाईको दूध सेवन गर्दा स्वास्थ्यलाई धेरै किसिमको फाइदा गर्ने र रोग लाग्नबाट बचाउने विभिन्न वैज्ञानिक अध्ययनहरूबाट पहिचान भएको तथ्य हो, उनले भने, गाईबाट प्राप्त हुने पञ्चतत्त्व दूध, दही, घिउ, गोबर र गहुँतको धार्मिक महत्त्वसँगै आयुर्वेद र चिकित्साशास्त्रमा समेत उपयोगी मान्ने गरिएको छ।"
अनरलाई ४५ मिडिया अवार्ड,"काठमाडौं : अनरले ग्लोबल मिडियाबाट ४५ वटा अवार्ड प्राप्त गरेको छ। ग्लोबल टेक्नोलोजी ब्रान्ड अनरले एन्ड्रोइड हेडलाइन्सले अनर म्याजिक६ प्रोलाई बेस्ट अफ एमडब्ल्यूसी२०२४ बाट सम्मान गरेको हो। एन्ड्रोइड पोलिसका अनुसार म्याजिक ६ प्रोको साथमा अनरले आफ्नो हार्डवेयर गेमलाई महत्त्वपूर्ण रूपमा अगाडि बढाएको छ। टेक मिडिया सिनेटले पनि म्याजिक६ प्रोलाई यो वर्ष उपलब्ध सबैभन्दा आकर्षक एन्ड्रोइड फ्ल्यागसिप मध्ये एक भएको बताएको छ। अनर म्याजिक६ प्रोको उत्कृष्ट प्रदर्शनबाट प्रभावित प्रसिद्ध फेसन मिडिया जीक्यू स्पेनले उत्कृष्ट हार्डवेयर र सफ्टवेयर भएको अनरको म्याजिक प्रो सिरिजलाई अनरको सबैभन्दा प्रतिष्ठित सिरिज भएको बताएको छ। कम्पनीका अनुसार अनरको इतिहासमा पहिलो एआई पीसीका लागि अनर म्याजिक बुक प्रो १६ लाई विश्वव्यापी मिडियाबाट विश्वव्यापी समर्थन प्राप्त गर्दै पहिलो पटक विश्वव्यापी रूपमा प्रदर्शन गरिएको छ। मासएबलले अनर म्याजिक बुक प्रो १६ लाई एमडब्ल्यूसी२०२४ को सर्वश्रेष्ठ ल्यापटपको रूपमा समावेश गरेको छ। एन्ड्रोइड अथोरेटीले अनर म्याजिक बुक प्रो १६ लाई बेस्ट अफ एमडब्ल्यूसी२०२४ अवार्ड दिँदै अनर म्याजिक बुक प्रो १६, एआईको युगका लागि डिजाइन गरिएको शक्तिशाली ल्यापटप भएको बताएको छ। विश्वसनीय समीक्षाहरूले अनर म्याजिक बुक प्रो १६ लाई स्मार्ट पिक्चर सर्च, स्मार्ट डकुमेन्ट सारांश, टेक्स्ट कम्प्रिहेन्सन, एआई सबटाइटल र म्याजिक टेक्स्ट जस्ता विशेषता रहेको भन्दै बेस्ट इन शो अवार्ड प्रदान गरिएको छ।"
अख्तियारमा उजुरीको ओइरो,"गुलरिया : अख्तियारमा उजुरीको ओइरो लाग्न थालेको छ। स्थानीय तहहरूमा कानुन बनाउन नसक्दा कानुनी अनभिज्ञताका कारण अख्तियारमा उजुरीको चाङ लागेको हो। कानुनी विज्ञता नहुँदा पालिकाहरूमा भ्रष्टाचार बढेको अख्तियार दुरुपयोग अनुसन्धान आयोग बुटवल सम्पर्क कार्यालय नेपालगन्जका प्रमुख गणेशबहादुर अधिकारीले बताए। पालिकाहरूले कानुन बनाएर अविलम्ब कार्यान्वयनमा ल्याउनु पर्छ। नीति बनाउने ठाउँमा समेत बिचौलिया हाबी भइरहेकोले बिना बर्दीका सिपाही नागरिकहरू नबोलेसम्म भ्रष्टाचार रोकिँदैन, उनले भने। बुटवलको सम्पर्क कार्यालयले नेपालगन्ज मार्फत बाँके, बर्दिया, दाङ र रोल्पा जिल्ला हेर्दै आएको छ। बर्दियाको गत आर्थिक वर्षको कुल उजुरी २१ वटामध्ये ६ वटा फस्र्योट भएको र १५ वटा फस्र्योट हुन बाँकी छन्। चालु आर्थिक वर्षको फागुन ११ गतेसम्म कुल ५० वटा उजुरी दर्ता भएकोमा १७ वटा फस्र्योट भइसकेको र ३३ वटा उजूरी फस्र्योट हुन बाँकी रहेको प्रमुख अधिकारीले बताए। गत वर्षको तुलनामा उजुरीको संख्या चालु वर्षमा बढ्दो छ। अख्तियारमा परेको चालु वर्षको उजुरी तहगत रूपमा हेर्दा बाँसगढी नगरपालिकाको ९, बढैयाताल गाउँपालिका १०, ठाकुरबाबा नगरपालिका ९, राजापुर ८, गेरुवा गाउँपालिका ६, गुलरिया ५, मधुवन ३ र बारबर्दिया नगरपालिकाको शून्य उजुरी परेको छ। उनले भने, बर्दियाका उजुरीमध्ये विषयगत स्तरमा स्थानीय तह (संघीय मामिला)तर्फ ३८, स्थानीय तह शिक्षा १२, भूमि व्यवस्था, सहकारी तथा गरिबी निवारणतर्फ ५, प्रदेश उद्योग, पर्यटन, वन तथा वातावरणतर्फ ६ वटा, प्रदेश भूमि व्यवस्था कृषि तथा सहकारी मन्त्रालय (कृषि तथा पशुपक्षीबाहेक) ३ वटा र अन्य ६ वटा उजूरी अख्तियारमा परेको छ। भ्रष्टाचार नियन्त्रण ऐन, २०५९ को दफा ३२३ सम्म भ्रष्टाचारजन्य कसुरमा विभिन्न सजाय तोकिएको छ। जसमध्ये ३ देखि १४ सम्म क्रमशः रिसवत लिनेलाई बढीमा ८ वर्षदेखि १० वर्षसम्म कैद र बिगोबमोजिम जरिबाना, बिना मूल्य वा कम मूल्यमा वस्तु वा सेवा लिनेलाई ६ महिनादेखि १ वर्षसम्म कैद र बिगोबमोजिम जरिबाना तोकिएको उनको भनाइ छ। त्यस्तै, दान, दातव्य, उपहार वा चन्दा लिनेलाई ३ महिनादेखि ६ महिनासम्म कैद र बिगो जफतको प्रावधान छ। कमिसन लिनेलाई दफा (३) बमोजिमको सजाय, कैद र बिगो जफत, राजस्व चुहावट गर्नेलाई दफा (३) बमोजिमको सजाय गरी चुहावट भएको राजस्व रकमको दोब्बर जरिबाना र गैरकानुनी लाभ वा हानि पुयाउने नियतले काम गर्नेलाई ३ महिनादेखि ३ वर्षसम्म कैद र १० हजारदेखि ५० हजारसम्म जरिबाना तोकिएको छ। गलत लिखत तयार गर्ने र अनुवाद गर्नेलाई ३ महिनादेखि १ वर्षसम्म कैद र १० हजारदेखि ५० हजारसम्म जरिबाना, सरकारी कागजात सच्याएमा ३ महिनादेखि २ वर्षसम्म कैद र ५० हजारसम्म जरिबाना, सरकारी वा सार्वजनिक संस्थाको कागजात नोक्सान गर्नेलाई ६ महिनादेखि १ वर्षसम्म कैद र ५० हजारसम्म जरिबाना, प्रश्नपत्रको गोपनीयता भंग गर्ने वा परीक्षाको परिणाम फेरबदल गर्नेलाई ३ महिनादेखि १ वर्षसम्म कैद र १० हजार रुपैयाँदेखि ५० हजारसम्म जरिबाना तथा गैरकानुनी व्यापार व्यवसाय गर्नेलाई ३ महिनादेखि ६ महिनासम्म कैद १० हजारदेखि ५० हजार रुपैयाँसम्म जरिबाना र आर्जन गरेको सम्पत्ति जफत हुने व्यवस्था रहेको प्रमुख अधिकारीले जनाए।"
मोरङमा शौचालय गएकी बालिकाको निर्मम हत्या,"विराटनगर : मोरङको पथरीशनिश्चरेमा शौचालय गएकी एक जना बालिकाको सोमबार राति निर्मम तरिकाले हत्या भएको छ। मोरङ प्रहरीका प्रवक्ता डीएसपी रन्जनकुमार दाहालका अनुसार खोटाङको ऐँसेलुखर्क गाउँपालिका६ सल्ले घर भएकी १५ वर्षीया ज्ञानमति थुलुङ राईको हत्या भएको हो। ज्ञानमति पथरीशनिश्चरे नगरपालिका७ लामा टोलीस्थित दाजु (मामाको छोरा) विनोद राईको घरमा २ वर्षदेखि बस्दै आएको खुलेको प्रहरीको भनाइ छ। प्रहरीका अनुसार उनी पथरीशनिश्चरे१ मा रहेको पञ्चायत माध्यमिक विद्यालयको कक्षा ७ मा अध्ययनरत थिइन्। ज्ञानमतिका मामाका छोरा विनोदले आफ्नो घरमा सुम्निमा होटल नामको खाजा नास्ता पसल पनि सञ्चालन गरेका छन्। २ वर्षअघि पहाडबाट झरेकी ज्ञानमति नास्ता पसलमा दाजुलाई सहयोग गर्दै उनकै घरमा बसेर पढ्ने गरेको डीएसपी दाहालले बताए। बुवा दानबहादुर राईको भने यसअघि नै निधन भइसकेको पाइएको छ। दाहालका अनुसार सुत्नुअघि शौचालय जाने क्रममा बसेकै घरको कम्पाउण्डमा राति १०:३० बजेतिर अपरिचित व्यक्तिले धारिलो हतियार प्रहार गरेर बालिकाको विभत्स तरिकाले हत्या गरेको पाइएको छ। पटकपटक हतियार प्रहार गरेर निर्मम तरिकाले बालिकाको हत्या गरिएको छ। एकदमै विभत्स अवस्थामा घरको परिसरमा शव भेटिएको छ, उनले भने, घटनाको प्रकृति हेर्दा पछाडिबाट हतियार प्रहार भएको देखिन्छ। घटनासँग सम्बन्धित थप कुरा अनुसन्धानपछि खुल्छ। हतियार प्रहारबाट गर्धन, अनुहार र दाहिने पाखुरामा गहिरो चोट लागेको अवस्थामा ज्ञानमतिको शव फेला परेको जानकारी दाहालले दिए। घर परिसरमै रहेको शौचालय जाने क्रममा बालिकामाथि हतियार प्रहार भएको भनिएको छ। चिच्याएको आवाज आएपछि हेर्दा बहिनीको ढुकढुकी मात्रै थियो भनेर दाजु विनोदले भनेका छन्, उनले भने, दाजुले घटना थाहा पाएको केहीबेरमै उनको मृत्यु भएको प्रारम्भिक अनुसन्धानबाट खुलेको छ। उपचारका लागि अस्पतालसमेत लैजान भ्याएनछन्। घटना हुँदा दाजुभाउजू भने सुतिसकेको पाइएको उनको भनाइ छ। प्रहरीका अनुसार घटनामा संलग्नको पहिचान हुन सकिरहेको छैन। घटनाको अनुसन्धानका लागि मोरङ प्रहरी प्रमुख एसपी नवराज कार्की नेतृत्वको टोली घटनास्थलमा खटिएको छ। प्रहरीले घटनाको अनुसन्धानमा तालिमप्राप्त कुकुरको समेत प्रयोग गरेको छ। तर, हालसम्म हत्यामा संलग्न र घटनाका बारेमा थप सूचना एवं जानकारी प्राप्त हुन नसकेको डीएसपी दाहालले बताए। हत्या कसले र किन गरेको हो भन्ने खुलिसकेको छैन। हत्यामा संलग्नको खोजी तीव्र पारिएको छ, उनले भने, मिहीन ढंगले विभिन्न कोणबाट अनुसन्धान सुरु गरिएको छ। कुनै चिनजानकै व्यक्तिले घटना गराएको हो कि भन्ने आशंका छ। प्रहरीले घटनास्थलबाट उठाएर शवलाई पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगेको छ। डीएसपी दाहालले पोस्टमार्टम रिपोर्ट प्राप्त भएपछि घटनाका बारेमा थप प्रष्ट हुने उल्लेख गरे। उनका अनुसार घटनास्थलबाट संकलन गरिएको सबुत प्रमाणलगायतलाई केलाएर अनुसन्धान अघि बढाउँदै हत्यामा संलग्नको खोजीमा प्रहरी जुटेको छ।"
शिवतत्त्व र शिवरात्रि,"संसारमा पाँच मुख्य तत्त्व छन्। सृष्टि, स्थिति, संहार, तिरोभाव, र अनुग्रह ! यी पाँच तत्त्व नै ब्रह्माण्डसम्बन्धी कार्य हुन्। संसारको रचनालाई आरम्भ भनौं सर्ग या सृष्टि भनिन्छ। सृष्टिलाई संरक्षण गर्नु स्थिति हो, संरक्षण गर्ने कार्य शिवको पालनस्वरूप कार्य हो। सृष्टिपछि विनाश हुन्छ जसलाई संहार भनिन्छ। जीव प्राण सञ्चालन तिरोभाव हो, यी सबैबाट छुटकारा मिल्नु अनुग्रह हो, यसलाई मोक्ष भनिन्छ, कसैले यसलाई पञ्च महाभूत भन्दछन्। सृष्टि माटोमा हुन्छ, स्थिति जलमा हुन्छ, संहार अग्निमा हुन्छ, तिरोभाव वायुमा र अनुग्रह आकाशमा हुन्छ। पृथ्वी तत्त्वबाट सृष्टि हुने हो, स्थिति या जीवन रक्षा जलद्वारा हुन्छ, अग्निले सबैलाई संहार गर्छ, वायुले प्राण सञ्चालन। यी चार तत्त्वलाई शब्दब्रह्म आकाश रूपले अनुगृहीत गराइएको हुन्छ। यी पाँच मुख्य कार्य सञ्चालनका लागि शिवजीका पाँच मुख भएका हुन्। चार दिशामा चार मुख छन्, पाँचौं मुख यी सबैका बीचमा छन्। पञ्चमुखी शिवजीको प्रार्थना गरेर ब्रह्मा र विष्णुले सृष्टि र पालनको अभिभारा लिएका हुन्। रुद्र र महेश्वर शिवको दुई विभूति स्वरूप हो। यो पाँच कार्यको स्रोत ॐ कार हो। सबैभन्दा पहिले ॐ कार शिवजीको मुखबाट निस्केको हो। ॐ कार वाचक हो, शिवजी वाच्य हुन्, ॐ कार शिवस्वरूप हो। सदा दिन ॐ कारको स्मरण गर्नाले मानिसहरू शिवरूप हुन्छन्, कल्याणमयी पनि। शिव भनेको कल्याण नै हो, सर्वकल्याण। उदार भावले सेवा भावमा संलग्न हुन शिवकृपा चाहिन्छ। उनको कृपाले क्रोध, रिस, वैमनस्यता स्वतः हट्छ। शिवजीको उत्तर मुखले अ कार, पश्चिम मुखले उ कार, दक्षिण मुखले म कार, पूर्व मुखले ॐ को विन्दु र बीचको मुखले नादको संकेत दिन्छन् जसलाई स्वर भनिन्छ। शिवको स्वरूप ॐ कार हो, अ, उ, म र विन्दु तथा नाद स्वरबाट यो संसार सञ्चालित छ। ॐ लाई एकाक्षर प्रणव मन्त्र भनिन्छ। सबैको स्रोत हो यो ! संसारमा वेददेखि सारा ब्रह्माण्ड र यसभित्रका सबै सर्ग विसर्ग यसैमा छन्। मानव स्वरूप, स्त्री, पुरुष सबै यसैबाट निःसृत भएका हुन्। यो मन्त्रले शिव र शक्ति दुवैको संकेत गर्छ। जीव र जगत्, ईश्वर र नश्वर सबै यसैमा छ। यसैबाट पञ्चाक्षर मन्त्रको सुरुवात भएको हो। पञ्चाक्षरबाट पाँच मूल स्वर र पाँचपाँच वर्णको व्यञ्जन तयार भएको हो। अ, इ, उ, ऋ, लृ पाँच मूल स्वर र क, च, ट, त, प आदि वर्ण यसैबाट निस्केका हुन्। ॐ कारदेखि म कारसम्मका क्रमले ॐ नमः सिवाय पञ्चाक्षरी मन्त्र सिर्जना भएको हो। यसैबाट गायत्री मन्त्रको सुरुवात भएको हो। गायत्री मन्त्रबाट सम्पूर्ण वेदहरू प्रकट भए, ती वेदहरूवाट करोडौं मन्त्रहरू निस्के। भिन्नभिन्न मन्त्रहरू भिन्नभिन्न कार्यको लागि प्रेरित भए। मन्त्रहरू कार्य सिद्धिका लागि प्रयोग हुन्छन्। मनोरथको पूर्ति मन्त्रहरूबाटै हुन्छ। जीवका आफ्ना मनोरथहरू हुन्छन्। यो दुईथरी हुन्छ, भुक्ति र मुक्ति ! इहलौकिक सुख आनन्द भुक्ति हो, मृत्युपछि भव बन्धनबाट छुट्ने कार्य मुक्ति हो, जसलाई मोक्ष भनिन्छ, मोहको क्षय हुनु भनेकोे मोक्ष हो। आशक्तिको अन्त्य भएपछि भव बन्धन छुट्छ, अलिकति पनि राग र आशक्ति रहुञ्जेल मुक्ति प्राप्त हुँदैन। प्रणव मन्त्रले भोग तृप्ति दिन्छ र मुक्ति पनि। सकाम भावले पहिलो उद्देश्य र निस्काम भावले दोस्रो उद्देश्य प्राप्ति हुन्छ। शिव सबैका आत्मा हुन्। शिव ब्रह्म हो, जसको शक्ति अनन्त छ। शिवजी सद्गुरु हुन् उनलाई शम्भु भनिन्छ, शम्भु स्वयम्भू हुन्। नमो निस्कलरूपाय नमो निष्कलतेजसे। नमः सकलनाथाय नमस्ते सकलात्मने।। नमः प्रणववाच्याय नमः प्रणवलिंगने। नमः सृष्टयादिकत्र्रे च नमः पञ्चमुखाय ते।। पञ्च ब्रह्मस्वरूपाय पञ्चकृत्याय ते नमः। आत्मने ब्रह्मणे तुभ्यमनन्त गुण शक्तयेसकलाकल रूपाय शम्भवे गुरवे नमः।। प्रार्थना यसरी गरिन्छ। सृष्टिको आरम्भमा सर्वज्ञ, दयालु शिवजीले सबैलोकको उपकारका लागि विभिन्न बारहरूको कल्पना गर्नुभयो। शिव एक चिकित्सक हुनुहुन्छ। औषधि विज्ञानको प्रणेता शिवले सबैलाई आरोग्य दिनुहुन्छ। आरोग्य दिने सन्दर्भमा आपूले माया शक्तिका विभिन्न बारहरू उहाँले निर्माण गर्नुभयो। बार विशेषको भगवत् उपासनाले सम्पत्ति प्राप्त हुन्छ। सुरुमा जन्म समय वाल्य अवस्थाको रक्षाको लागि कुमार बारको परिकल्पना भयो। त्यसपछि भगवान्ले मानिसमा हुने आलस्य र पाप निवृत्तिका लागि र समस्त लोकको अनुग्रह गर्न लोक रक्षक भगवान् विष्णुका बारहरू बनाउनु भयो। तत्पश्चात् भगवान् शिवले मानिसहरूको सृष्टि र रक्षाको लागि आयुकर्ता ब्रह्माको बार बनाउनु भयो। सबैको आयु र सिद्धि प्राप्ति हुने उद्देश्यले यसरी बारहरूको परिकल्पना भयो। त्यसपछि पाप र पुण्य ३ नै लोकको रचनाका साथमा शुभ अशुभ फल दिन शिवले इन्द्र र यमको बार कल्पना गर्नुभयो। यी बारहरू संसारमा भोगदिने र सम्पूर्ण प्राणीहरूको मृत्यु भय दूर गर्नलाई तयार भयो। सुख, दुःखको सूचक पाप र पुण्यको उपलब्धि जनाउने ७ बारको निश्चित भयो। जसका अलगअलग नाम, तिनका स्वामी अलगअलग छन्। शिवजीबाट परिकल्पना भएका यी बारहरूका दिनका स्वामी सूर्य हुन्। शक्तिसम्बन्धी बारका मालिक सोम हुन्। कुमारका अधिपति मंगल हुन्। विष्णु बारका अधिपति बुध हुन्। ब्रह्माजीको बारका अधिपति वृहस्पति हुन्। इन्द्र बारको स्वामी शुक्र, यमबारका स्वामी शनिश्चर हुन्। आआफ्ना बारको उपासनाअनुसार फलहरू अलगअलग हुन सक्छन्। सूर्य बारको उपासनाले शरीरमा आरोग्य मिल्छ। चन्द्र सोमबारको उपासनाले भोग, ऐश्वर्य प्राप्ति हुन्छ। व्याधिरोग निवृत्तिको लागि मंगलबारको उपासना गरिनुपर्ने हुन्छ। शरीरमा पुष्टि चाहनेले बुधबारको उपासना, आयु वृद्धि चाहनेले वृहस्पति बारको उपासना, भोग, ऐश्वर्य, मनोरञ्जन चाहनेले शुक्रबारको उपासना, मृत्यु सुधारण गर्न चाहनेले शनिबारको उपासना गर्नुपर्ने हुन्छ। सबै बारको उपासनाका फलदाता भने सदा शिवजी नै हुनुहुन्छ। रविबार सूर्यका उपासना पापको शान्तिकारक, सोमबारको चन्द्र उपासनाले लक्ष्मी प्राप्ति, मंगलबारको उपासनाले शरीर निरोगी हुने, बुधबारको विष्णु पूजाले पुत्र, परिवार र मित्र वृद्धि हुने, दीर्घायुको लागि वृहस्पतिबार, भोग प्राप्ति र सुखको लागि शुक्रबार, शनिश्चरको उपासनाले घटना दुर्घटना, अल्प मृत्यु निवारण र निरोगिता प्राप्ति हुनेछ। सूर्य आदि ग्रहको उपासना हरेक मंगल कार्यमा आवश्यक छ। अशुभ कार्यको पछाडि पनि नवग्रहको उपासना जरुरी छ। गृहस्थ व्यक्तिहरूको लागि ग्रहको उपासना जरुरी छ। पूजाका अनुष्ठानका विविध प्रक्रिया र विधिहरू छन्। निर्धन व्यक्तिहरूले तपबाट उपासना गर्न सक्छन्, व्रत आदि हुन सक्छ, धनवान् व्यक्तिले वृक्षरोपण, पाटी, पाठशाला, नहर, ढल, मन्दिर, शौचालय, सडकजस्ता सार्वजनिक निर्माण कार्य गरेर धर्म लिन सक्छन्। दिनदिनै समयानुसार भगवत् प्रार्थनाले, अनुष्ठानले अन्तःकरण शुद्धि हुँदै जान्छ। तन, धन र मन शुद्ध हुँदै जान्छ। विशेष दिन, पर्व शिवरात्रि वा अन्य पर्वहरूमा गरिएको धर्म कर्मले अधिक फल दिन्छन्।"
लागुऔषधसहित दुई भारतीय महिला पक्राउ,"वीरगन्ज : वीरगन्जबाट प्रहरीले लागुऔषधसहित दुईजना महिलालाई पक्राउ गरेको छ । भारतको रक्सौलबाट लागुऔषध लिएर वीरगन्ज आउँदै गरेका दुई भारतीय महिलालाई प्रहरीले वीरगन्ज महानगरपालिका वडा नम्बर १६ रजतजयन्ती चोकबाट पक्राउ गरेको हो ।पक्राउ पर्नेमा भारत बिहारको जिल्ला पूर्वी चम्पारणको रामगढवा घर भएकी ४३ वर्षीया रुकसाना खातुन र त्यही ठाउँकी २० वर्षीया अपसना खातुन रहेका छन् । रक्सौलबाट पैदल आइरहेका दुवै महिलालाई रजतजयन्ति चोकमा रोकेर चेकजाँच गर्दा रुकसानाको साथबाट बुप्रेनोर्फिन १४४ एम्पुल,डाइजेपाम १४९ एम्पुल र फेनरागन १३१ एम्पुल तथा अपसानाको साथबाट बुप्रेनोर्फिन१४८ एम्पुल, डाइजेपाम १४७ एम्पुल, फेनरागन १४७ एम्पुल बरामद भएको पर्साका प्रहरी नायब उपरीक्षक कुमार विक्रम थापाले जानकारी दिए । दुवै महिलाको साथबाट गरी ८७८ एम्पुल लागुऔषध बरामद भएको उनले बताए । दुवैजनालाई प्रहरीको हिरासतमा राखेर लागुऔषध कसूरसम्बन्धी मुद्दामा थप अनुसन्धान भइरहेको थापाले जानकारी दिए ।"
"सशस्त्रका डीएसपी मृत्यु : परिवारका सदस्य आइपुगे, शव उठाउने तयारी","विराटनगर : मोरङमा झुन्डिएको अवस्थामा मृत फेला परेका सशस्त्र प्रहरी बलका डीएसपी (सशस्त्र प्रहरी नायव उपरीक्षक) ४१ वर्षीय उपेन्द्र बस्यालको शव उठाउने तयारी भइरहेको छ। धनपालथान गाउँपालिका३ स्थित प्रस्तावित सीमा सुरक्षा गुल्म सोराभागका इन्चार्जसमेत रहेका डीएसपी बस्याल सोमबार दिउँसो २ः५५ बजेतिर मृत फेला परेका थिए। आफ्नो क्वर्टरनजिक रहेको भान्सा कोठाको भित्रबाट ढोकाको चुक्कुल लगाएर पंखामा प्लाष्टिकको डोरीले पासो लगाई झुण्डिएको अवस्थामा बस्याल मृत भेटिएका हुन्। परिवारका सदस्यले आफूहरु नआइपुगिकन शव नउठाउन प्रहरीलाई आग्रह गरेका थिए। परिवारको आग्रह अनुसार शवलाई झुन्डिएकै अवस्थामा छाडिएको थियो। प्रहरीले रातभर घटनास्थललाई सुरक्षा दिएको थियो। मोरङ प्रहरीका प्रवक्ता डीएसपी रन्जनकुमार दाहालका अनुसार बस्यालका श्रीमतीसहित परिवारका सदस्य आइपुगेकाले घटनास्थलबाट शव उठाउने तयारी गरिएको छ। अबको केहीबेरमा शव उठाउने तयारी छ। घटनास्थलबाट शवलाई पोस्मार्टमका लागि पठाइन्छ, उनले भने, पोस्मार्टम कुन अस्पतालमा गराउनेभन्ने यकिन भइसकेको छैन। बस्यालको मृत्युको कारण पनि खुल्न बाँकी छ। तर, डीएसपी बस्यालले आत्महत्या गरेको हुनसक्ने प्रहरीको अनुमान छ। पोस्टमार्टम रिपोर्ट प्राप्त भएर अनुसन्धान सकिएपछि घटनाको वास्तविकता पत्ता लाग्ने डीएसपी दाहालले बताए। पाल्पाको तानसेन नगरपालिका१ घर भएका डीएसपी बस्याल साढे ५ महिनादेखि प्रस्तावित सीमा सुरक्षा गुल्म सोराभागमा कार्यरत थिए। प्रहरीका अनुसार बस्यालको परिवार पोखरामा बस्दै आएको पाइएको छ। मृत फेला पर्नुअघि बस्यालले केही साथीहरुलाई सम्पर्क गरेर हालखबर सोधेको पाइएको प्रहरी स्रोतले बतायो।"
नेपालको पहिलो विकेट पतन,काठमाडौं : घरेलु मैदानमा जारी त्रिदेशीय टी२० सिरिजको फाइल खेलमा नेदरल्याण्डसविरुद्ध नेपालले पहिलो विकेट गुमाएको छ। पहिलो विकेटका रुपमा नेपालले ओपनर कुशल भुर्तेललाई गुमाएको हो। १० बलमा २० रन बनाएर उनी बोल्ड आउट भएका छन्। भुर्तेल आउट भएपछि कप्तान रोहितकुमार पौडेल क्रिजमा आएका छन्। कीर्तिपुरस्थित त्रिवि मैदानमा टस जितेर नेपालले पहिला ब्याटिङ गर्ने निर्णय लिएको थियो।
सत्ता समीकरणको असर प्रदेशमा : गण्डकीमा माओवादीका दुई मन्त्री बर्खास्त,"पोखरा : गण्डकी प्रदेश सरकारबाट नेकपा माओवादी केन्द्रका दुईजना मन्त्री बर्खास्त भएका छन्। नेपाली कांग्रेसबाट मुख्यमन्त्री बनेका सुरेन्द्रराज पाण्डेले माओवादीका सामाजिक विकास मन्त्री सुशीला सिम्खडा र भौतिक पूर्वाधार तथा यातायात मन्त्री रेशमबहादुर जुग्जालीलाई बर्खास्त गरेका हुन्। माओवादी केन्द्रका दुईजना मन्त्रीलाई मुख्यमन्त्री पाण्डेले आज बर्खास्त गरेको मुख्यमन्त्री स्रोतले जनाएको छ। संघीय सरकारमा गठबन्धन भत्किएर नयाँ सत्ता समीकरण बनेसँगै प्रदेशमा केन्द्रको बाछिटाको असर परेको हो। केन्द्रमा नेपाली कांग्रेससँगको गठबन्धन तोडेर माओवादीले एमाले,रास्वपा र जसपालगायत दलसँग मिलेर नयाँ गठबन्धन बनाएको छ। प्रधानमन्त्री पुष्पकमल दाहाल 'प्रचण्ड'ले सोमबार सबै मन्त्रीहरूलाई बर्खास्त गरेर चार सदस्यीय मन्त्रिमण्डल गठन गरेका छन्। एमालेका पदम गिरी,माओवादकी हितबहादुर तामाङ र रास्वपाका डीपी अर्याल विनाविभागीय मन्त्री बनेका हुन्।"
सेयर बजारमा उचारचढाव : डेढ घन्टामा ४५ अंक बढिको गिरावट,काठमाडौं : सेयर बजार ४५५८ अंकले ओरालो लागेको छ। मंगलबार बिहान प्री ओपन सेसनमा १७ अंकले बढेको नेप्से नियमित कारोबार सुरू भएको डेढ घन्टाको अवधिमा ४५५८ अंकले घटेको हो। ११ बजेर २५ मिनेट जाँदा नेप्से ४५ अंकले घटेर २०३१४२ विन्दुमा कायम भएको छ। अहिले २६३ कम्पनीको २९ लाख ६५ हजार १५९ कित्ता सेयर १ अर्ब ५३ करोड ८३ लाख २ हजार ८१५ रुपैयाँमा खरिदबिक्री भएका छन्। अघिल्लो कारोबार दिन सोमबार नेप्सेमा तीन पटक सर्किट ब्रेक लागेर दिनभरका लागि कारोबार बन्द भएको थियो।
कांग्रेस महासमिति बैठकबाट प्रधानमन्त्री तर्सिनुभयो,"डिगबहादुर लिम्बू नेपालको राजनीति अस्थिर छ। यो अवस्था आउँछ भन्ने लागेकै थियो। अहिले नभए पनि पुष्पकमल दाहाल प्रचण्डले प्रधानमन्त्री हस्तान्तरण गर्ने बेला यो अवस्था आउन सक्थ्यो। अहिले पनि उहाँले औपचारिक रूपमा राजीनामा दिनु भएको छैन। पाँच वर्षसम्म गठबन्धन गर्ने प्रतिबद्धता गरिएको थियो। प्रधानमन्त्रीले नै गठबन्धनको क्रमभंगता गर्नुभयो। सरकारको प्रभावकारिताका विषयमा पटकपटक छलफल गर्यौं। काममा किन ढिलासुस्ती भयो भनेर मन्थन गर्याैं। हाम्रो कामको असन्तुष्टिका विषयमा हामीले कस्को कार्यशैलीबाट असन्तुष्ट हुनुहुन्छ तुरुन्त फेर्नुहोस्, हामी बाटो खुला गर्छौं भनेकै थियौं। सबै कामको प्रक्रिया गएर अर्थ मन्त्रालयमा ठोक्किने रैछ। अर्थमा विधि प्रक्रिया मिचियो भन्ने गुनासो प्रधानमन्त्रीको थियो। स्रोत सुनिश्चितताका विषयमा देशको अर्थतन्त्र कमजोर भएका कारण अनुशासन कायम गर्नुपर्छ भनेर कार्यविधि पनि तयार गरिएको थियो। कार्यविधिमा स्रोत सुनिश्चितताको विषयमा २५ प्रतिशत लागत हुनुपर्ने कार्यविधि आयो। कार्यविधि बनेर बजेट आउँदा प्रभावकारी देखिन्थ्यो। तर, बजेट पहिले र कार्यविधि पछि आयो। यही कारण अर्थ मन्त्रालय आलोचित बन्यो। नेपाली कांग्रेसको महासमिति बैठकमा गरिएको वैचारिक बहसले प्रधानमन्त्री तर्सिनुभयो। गठबन्धन गर्ने कि नगर्ने विषयमा पार्टीमा छलफल भयो। त्यो विषय पार्टीमै सीमित थियो। गठबन्धन अहिले जरुरी छैन भन्ने मात्र उहाँले बुझ्नुभयो। यो कांग्रेसको आन्तरिक र पछि २०८४ को चुनावका लागि हो भनेर उहाँले बुझ्न सक्न ुभएन। पार्टी सभापतिले कांग्रेसभित्रको छलफलले अहिलेको गठबन्धनलाई कुनै असर पार्दैन भनेर आश्वासन दिनु भएको थियो। प्रधानमन्त्रीनै सशंकित हुनुभयो। (लिम्बू, निवर्तमान युवा तथा खेलकुदमन्त्री हुन्।)"
यसरी उल्टियो गठबन्धन,"काठमाडौं : एक वर्ष नपुग्दै नेपाली कांग्रेस र नेकपा माओवादीको गठबन्धन सरकार ढलेको छ भने नेकपा एमालेसहितको नयाँ गठबन्धन बनेको छ। प्रधानमन्त्रीमा माओवादी अध्यक्ष पुष्पकमल दाहाल प्रचण्ड यथावत् रहनेछन्। नयाँ गठबन्धनमा एमाले, माओवादी, राष्ट्रिय स्वतन्त्र पार्टी (रास्वपा) र जनता समाजवादी पार्टी (जसपा) छन्। रातरात गठबन्धन बने पनि यसको अन्तरकथा लामै छ। पछिल्लो समय संक्रमणकालीन न्यायको विषय टुंग्याउने एमाले अध्यक्ष केपी शर्मा ओली र प्रधानमन्त्री प्रचण्डबीचको भेटघाट नै सत्ता परिवर्तनको कारक बनेको छ। शनिबारको भेटघाटले भने त्यसलाई सार्थकता दिएको थियो। शनिबार ओली र प्रचण्डबीच भएको भेटवार्तामा संक्रमणकालीन न्यायसम्बन्धी विधेयक पारित गर्ने सहमति भएको थियो। तर, कानुन न्याय तथा संसदीय मामिलामन्त्री धनराज गुरुङले ओलीसँगको सहमतिको गन्ध पाएर विधेयक बढाउन हिच्किचाए। यो एउटा बहाना बन्यो। तर, पछिल्लो समय नेपाली कांग्रेसका क्रियालापबाट प्रचण्डले अनकम्फरटेबल महसुस गरिसकेका थिए। कांग्रेसले गठबन्धन नगरेमा पार्टीको भविष्य के हुने भन्ने चिन्तामा उनी थिए। पार्टीको अस्तित्व रक्षाका लागि पनि माओवादीले कांग्रेससँगको गठबन्धन तोड्नुपर्ने अवस्था सिर्जना भएको थियो। पछिल्लो समय दाहालले माओवादी आन्दोलन नै सकिने भयो भन्ने चिन्ता गर्ने गरेका थिए। मन्त्रीहरूको क्रियाकलाप, मन्त्रिपरिषद् पुनर्गठनमा कांग्रेस सभापति शेरबहादुर देउवाको असहमतिलगायका विषयले पुराना गठबन्धन भत्किएको देखिन्छ। एमाले उपमहासचिव प्रदीप ज्ञवाली पनि प्रधानमन्त्रीको कांग्रेससँगको गठबन्धनमा आएको बैचनी पनि नयाँ गठबन्धन बन्नुको कारण बनेको बताउँछन्। माओवादी नेता देवेन्द्र पौडेलले कांग्रेसका गतिविधिले नै पुरानो गठबन्धन भत्किएको बताए। कांग्रेसका पछिल्ला गतिविधिको लामो समीक्षापछि यो गठबन्धन तोडिएको उनको भनाइ छ। कोशी प्रदेश, विधान सम्मेलन, महासमिति बैठक, त्यहाँ ल्याएका प्रस्ताव, माओवादीको विषयमा भएका टिप्पणी, अर्थ मन्त्रालयलगायतका विषयका नै कांग्रेससँगको गठबन्धन भत्किनुको कारण रहेको उनले बनाए। के कारणले भत्कियो गठबन्धन ? कांग्रेस र माओवादीसहित अघिल्लो गठबन्धन आगामी निर्वाचनसम्म कायम गर्ने वाचाका साथ अघि बढेको थियो। यो गठबन्धन भत्किनुमा कांग्रेस र माओवादी दुवैले एकअर्कालाई दोषारोपण गरेका छन्। नक्कली भुटानी शरणनार्थी प्रकरणमा कांग्रेसका प्रभावशाली नेता एवं पूर्वगृहमन्त्री बालकृष्ण खाँणलाई उपप्रधानमन्त्री नारायणकाजी श्रेष्ठले पक्राउ गरेपछि नै उनीप्रति देउवा आक्रोशित थिए। देउवाले नारायणकाजीलाई तत्काल हटाउन पनि प्रधानमन्त्री प्रचण्डलाई दबाब दिएका थिए। यो विषयलाई प्रधानमन्त्रीले टार्दै आएका थिए। शरणार्थीदेखि ललिता निवास प्रकरण, सुन काण्डलगायतमा गृहमन्त्री श्रेष्ठमाथि एकपक्षीय अनुसन्धानको आरोप कांग्रेसको थियो। श्रेष्ठले सुनकाण्डमा माओवादी नेताको ठूलो संलग्नता देखिए पनि जोगाएका थिए। अर्को संस्कृति, पर्यटन तथा नागरिक उड्ययनमन्त्री सुदन किरातीको गतिविधिको पनि कांग्रेस नेताले चर्को विरोध गरेका थिए। मटमुटाव १ : टीआरसी विधेयक कानुनमन्त्री गुरुङले धकेलेको प्रतिनिधिसभाको कानुन, न्याय तथा मानव अधिकार समितिबाट संक्रमणकालीन न्यायसम्बन्धी विधेयक पारित गर्ने विषयमा कानुन तथा संसदीय मामिलामन्त्री धनराज गुरुङ बाधक बनेका थिए। ओली र प्रचण्डबीच समितिबाट सो विधेयक पारित गर्ने सहमति भएको थियो। तर, मन्त्री गुरुङले आइतबार अलटाल गरे। मनमुटाव २ : उपसभापति पूर्णबहादुर खड्काको प्रतिवेदन कांग्रेस उपसभापति तथा तत्कालीन उपप्रधान एवं रक्षामन्त्री पूर्णबहादुर खड्काले महासमिति बैठकमा माओवादी जनयुद्धलाई हिंसात्मक घटनाका रूपमा प्रतिवेदनमा उल्लेख गरेका थिए। यो प्रतिवेदनका कारण पनि कांग्रेससँग माओवादी रुष्ट भएको थियो। मनमुटाव ३ : गगन थापाको संगठानिक प्रतिवेदनमा २०८४ मा एक्लै चुनाव लड्ने कांग्रेस महामन्त्री गगन थापाले गोदावरीमा भएको विधान सम्मेलनमा प्रस्ताव गरेको संगठानिक प्रतिवेदनमा २०८४ मा कांग्रेस एक्लै चुनावमा जाने प्रस्ताव गरेका थिए। यो प्रस्तावले नै माओवादी केन्द्र संशकित भएको थियो। महामन्त्री थापा चुनावी गठबन्धनको विरोधमा रहँदै आएका थिए। मनमुटाव ४ : प्रधानमन्त्री र अर्थमन्त्री डा प्रकाशशरण महतबीचको मनमुटाव प्रधानमन्त्री दाहाल र अर्थमन्त्री डा महतबीच ठूलो मनमुटाव थियो। डा महतको प्रधानमन्त्री दाहालले सार्वजनिक रूपमा नै आलोचना गर्दै आएका थिए। महतको कार्यशैलीले प्रधानमन्त्री हैरान थिए। उनले गर्न भनेका धेरै कामसमेत डा महतले पन्छाइदिएका थिए। प्रधानमन्त्री दाहाल बजेट भाषणअघि महतलाई हटाउन चाहन्थे। तर, देउवा डा महतलाई हटाउन सहमत भएनन्। यो एउटा प्रमुख कारण बन्यो, कांग्रेसहितको गठबन्धन भत्किनुमा। अर्थमन्त्री डा महत प्रधानमन्त्री दाहालप्रति भन्दा पनि देउवा र उनकी पत्नी आरजू देउवाप्रति उत्तरदायी थिए। देउवा दम्पतीले भनेको मात्रै उनले मान्ने गरेका थिए। केही दिनअघि एमाले अध्यक्ष ओलीले समेत अर्थमन्त्रीको क्रियाकलापको निन्दा गरेका थिए। मनमुटाव ५ : कोशीको सरकार फेरबदल कोशी प्रदेशमा माओवादी केन्द्र आफ्नो नेतृत्वमा सरकार बनाउन चाहन्थ्यो। तर, कृष्णप्रसाद सिटौला पक्षधर उद्धव थापालाई मुख्यमन्त्री बनाउने दबाबमा निर्णय भयो। कांग्रेसभित्रै पनि पटकपटक असफल भएका थापा मुख्यमन्त्री बनाउने निर्णयको विरोध भएको थियो। विद्रोह गर्दै एमालेको समर्थनमा कांग्रेसकै डा शेखर कोइराला पक्षधर केदार कार्की मुख्यमन्त्री भए। मनमुटाव ६ : कोशीको राष्ट्रियसभा निर्वाचन राष्ट्रियसभाको निर्वाचनमा कोशी प्रदेशमा आएको परिणामले पनि माओवादी कांग्रेससँग झस्किएको थियो। कोशी प्रदेशमा गठबन्धनका तर्फबाट उम्मेदवार बनेका कांग्रेस नेता कृष्णप्रसाद सिटौला निर्वाचित हुँदा माओवादी केन्द्रकी उम्मेदवार चम्पादेवी कार्की पराजित भइन्। कोशीमा एमालेकी रुक्मिणी कोइरालाले बाजी मारिन्। यसले पनि माओवादी र कांग्रेसमा खटपट सुरु भयो। मनमुटाव ७ : राष्ट्रियसभा अध्यक्ष राष्ट्रियसभा अध्यक्ष गणेशप्रसाद तिमिल्सिनाको पदावधि सकिएको छ। राष्ट्रियसभाको २० जना सदस्यको पदावधि सकिएसँगै माओवादी सबैभन्दा ठूलो दल बनेको छ। कांग्रेस दोस्रो र एमाले तेस्रो स्थानमा पुगेको छ। माओवादी विधान सम्मेलन र स्थायी समितिको बैठकले राष्ट्रियसभा अध्यक्ष उम्मेदवार बनाउने निर्णय गरेको थियो। देउवा र दाहालले कांग्रेस पूर्वमहामन्त्री सिटौलालाई अध्यक्ष बनाउने सहमति भएको थियो। माओवादीले यो निर्णय माने पनि दुई दलबीच खटपट सुरु भएको थियो। मनमुटाव ८ : मन्त्रिपरिषद् फेरबदलमा कांग्रेसको असहयोग एकवर्षे कार्यकाल सकिएको दिनमै प्रधानमन्त्री प्रचण्डले मन्त्रिपरिषद् फेर्ने घोषणा गरेका थिए। त्यो विषयमा देउवा सहमत भएनन्। प्रचण्ड सिंगो मन्त्रिमण्डल परिवर्तन गर्न चाहन्थे। तर, देउवाले भने पहिले गृहमन्त्री नारायणकाजीलाई हटाउन दबाब दिए। देउवा टेरामक्स भ्रष्टाचार प्रकरणमा अख्तियारले बयान लिएका स्वास्थ्य तथा जनसंख्यामन्त्री मोहनबहादुर बस्नेतलाई हटाउने विषयमा पनि सहमत भएनन्। उनी मन्त्रीको गाडीमा अख्तियारमा बयान दिन गएको भन्दै सर्वत्र आलोचना भएको थियो। बालकुमारी घटनामा मुछिएका भौतिक पूर्वाधारमन्त्री प्रकाश ज्वालालाई हटाउने विषयमा पनि गठबन्धनकै घटक एकीकृत समाजवादी असहमत थिएन। मन्त्रिपरिषद्कै बैठकमा गृहमन्त्री नारायणकाजीसहित रक्षामन्त्री खड्का र भौतिकमन्त्री ज्वालाबीच मनमुटाव भएको थियो। प्रधानमन्त्रीय प्रमाणीमा मन्त्रीहरूबीच झगडा हुने स्थिति आउँदासमेत प्रधानमन्त्रीले केही गर्न सकेनन्। मन्त्रीका क्रियाकलापले सरकार चलाउन नै प्रधानमन्त्रीलाई गाह्रो भयो। मनमुटाव ९ : गृहमन्त्री नारायणकाजी कांग्रेस र माओवादीबीच खटपटको सुरुवात भने गृहमन्त्री नारायणकाजीको कार्यशैलीले भएको थियो। कांग्रेस निकटलाई धमाधाम कारबाही गर्ने र माओवादीलाई केही नगर्ने गृहमन्त्रीको प्रवृत्तिबाट कांग्रेस सभापति देउवासमेत रुष्ट थिए। उनले गृहमन्त्री श्रेष्ठसँग आक्रोश नै पोखेका थिए। श्रेष्ठले नक्कली भुटानी शरणार्थी प्रकरणमा खाँणलाई पक्राउ गर्ने र आरजू देउवालाई विवादमा ल्याउने काम गरेका थिए। ललिता निवास जग्गा प्रकरणमा कांग्रेस पूर्वउपसभापति विजयकुमार गच्छदारसहितलाई सीआईबीमार्फत मुद्दा नै हालेका थिए भने सुन प्रकरणमा मुछिएका माओवादी नेतालाई उनले उन्मुक्ति दिएका थिए। कांग्रेसलाई छानीछानी कारबाही गर्ने भन्दै गठबन्धनमै उनको विरोध भएको थियो। मनमुटाव १० : सरकारका कामकारबाही सरकारका कामकारबाहीका विषयमा दुई दलबीच खटपट भएको थियो। सरकारले केही काम गर्न नसकेको भन्दै कांग्रेस नेताले सार्वजनिक रूपमै सरकारको आलोचना गरेका थिए। संस्थापन इतरले मात्रै नभई संस्थापन पक्षका नेताले पनि सरकारको विरोध गरेका थिए। ओली कसरी बने दाहालका कम्फरटेबल ? निकटता १ : राष्ट्रियसभा निर्वाचन राष्ट्रियसभा निर्वाचनकै बेला एमालेलाई पनि सहभागी बनाउन प्रचण्ड सहमत भएका थिए। उनले देउवालाई सहमत गराएका थिए। तर, गठबन्धनका अन्य साना दल माधवकुमार नेपालसहित दलले असहमति जनाएका कारण राष्ट्रियसभामा एमाले एक्लै लड्नु परेको थियो। ६ सिट एमालेलाई दिने करिबकरिब सहमति नै भएको थियो। निकटता २ : सत्ता अवधि लम्ब्याउने कांग्रेससहितको गठबन्धनमा प्रचण्डको अवधि सकिन लागेको थियो। कांग्रेससहितको गठबन्धनका बेला २ वर्ष दाहाल, १ वर्ष एकीकृत समाजवादीका अध्यक्ष माधवकुमार नेपाल र २ वर्ष कांग्रेस सभापति देउवा प्रधानमन्त्री हुने सहमति भएको थियो। बजेटपछि नै सत्ता परिवर्तनको खेल गठबन्धनमा चलेको थियो। पछिल्लो समय देउवा मन्त्रीमात्रै होइन, सरकार नै परिवर्तनको लविङमा लागेका थिए। उनलाई नेपालको पनि साथ थियो। यसको गन्ध पनि दाहालले पाएका थिए। जसले गर्दा ओली दाहालको कम्फरटेबल बन्दै गए। निकटता ३ : ओली पुगे रेनु दाहालको निमन्त्रणामा भरतपुर प्रचण्डपुत्री एवं भरतपुर महानगरपालिकाकी मेयर रेनु दाहालको निमन्त्रणामा भरतपुर भ्रमण वर्षको उद्घाटन कार्यक्रममा ओली भरतपुर पुगे। जनकपुरको पूर्वनिर्धारित कार्यक्रम छोडेर ओली दाहालको निमन्त्रणा मान्न पुगे। नातावाद कृपावादको आरोप लगाउने ओलीले त्यहाँ पुगेर मेयर दाहालको काम प्रशंसामात्र गरेनन्। सपरिवार भरतपुर घुम्न आउने पनि उद्घोष गरे। ओली प्रधानमन्त्री हुँदा बोलाएको कार्यक्रममा समेत मेयर दाहाल गएकी थिइनन्। त्यो ओलीको कार्यक्रम बहिष्कार गरेर उनी एक वनभोज कार्यक्रममा सरिक भएकी थिइन्। ओली पनि रेनुलाई मेयरभन्दा प्रचण्डको छोरी भन्दै उडाउने गरेका थिए तर यो पटक मेयर दाहाल प्रशंसा गर्नुले निकटता कायम भएको महसुस गरेको थियो। निकटता ४ : टीआरसी संक्रमणकालीन न्यायको विषय अझ पेचिलो छ। यो विषयमा एमालेले लामो समयदेखि अडान राख्दै आएको छ। राष्ट्रियसभा निर्वाचनमा पनि उधारो सहमतिका बीच टीआरसी विधेयक पारित गर्ने प्रयास प्रधानमन्त्री दाहालले गरेका थिए। प्रधानमन्त्री दाहाललाई जसरी पनि टीआरसी विधेयक पारित गर्नु पर्नेछ। अघिल्लो पटक उधारो सहमतिमा एमाले नमान्ने भएपछि सत्ता हेरफेरकै अवस्थामा पुगेको एकथरीको विश्लेषण छ। यदि टीआरसी यो सदनबाटै पारित भयो भने पुन: प्रचण्ड पुरानो गठबन्धनमा नफर्किएलान् भन्न पनि नसकिने कतिपयको टिप्पणी छ। के भइरहेको थियो भित्रभित्र ? पछिल्लो समयमा कांग्रेससँग गठबन्धनलाई प्रचण्डले अनकम्फरटेवल महसुस गरिरहेका थिए। भ्रष्टाचार लगायतका विभिन्न काण्डमा मुछिएका कांग्रेसका नेतालाई सीधै कारबाहीको दायरामा ल्याउने र माओवादीका नेतालाई जोगाउने क्रियाकलापको विषयमा उनीहरूबीचमा मनमुटाव हँुदै आएका थिए। त्यही मनमुटावकाबीचमा उनको निकटता ओलीसँग हुन थाल्यो। गठबन्धन जसरी पनि भत्काउने ध्याउन्नमा रहेका ओलीले भित्रभित्रै गोटी खेलिरहेका थिए। कहिले कांग्रेससँग ओलीले धेरै पटक साना दलको मनमौजी अन्त्य गर्न ठूला दुई पार्टी मिल्नुपर्छ भन्ने प्रस्ताव पनि नगरेका होइनन् तर कांग्रेस सभापति देउवा यसमा टसमस भएनन्। देउवालाई प्रचण्डले धोका देलान् भन्ने एकमनमा पनि विश्वास थिएन। उनको ओभरकन्भिडेन्सको फाइदा उठाउँदै प्रचण्डले ओली र देउवा दुवैतिर खेलिरहने मौका पाए। कांग्रेस निकट मन्त्रीका क्रियाकलापका कारण दाहाललाई पछिल्लो समयमा सरकार चलाउन नै गाहे भएपछि ओली निकट भए। एमाले उपमहासचिव प्रदीप ज्ञवालीले देशको लागि गठबन्धन बोझ भएको कारण आफ्नोतर्फ प्रयास गरिरहेका बताए। उपमहासचिव ज्ञवालीका अनुसार एमालेको प्रयासमात्रै यो सम्भव हुने कुरा थिएन। पछिल्लो समयमा माओवादीमा कांग्रेससँगको गठबन्धन अनकम्फरटेबल महसुस हुन थाल्यो। कांग्रेससँगको गठबन्धनमा माओवादी केन्द्रलाई बैचनी भइसकेको थियो। प्रधानमन्त्री दाहालले सार्वजनिक रूपमा नै त्यो असन्तुष्टि प्रकट गर्न थालिसकेका थिए। के पार्टी एकीकरणको छनक हो यो ? एमाले, माओवादीभित्र वाम एकीकरणको विषयमा चर्चा हुने गरेको छ। माओवादी महासचिव देव गुरुङ र एमालेका उपमहासचिव पृथ्वीसुब्बा गुरुङ वाम एकीकरणको विषयमा बोल्ने नेता हुन्। उनीहरू ढिलो चाँडो वाम एकता भएरै छाड्ने बताउने गरेका छन्। एमाले र माओवादी मिलाएर नेकपा बनाउन लागेका नेताहरू नै पुन: पार्टी एकीकरणको अभियानमा लागेका छन्। वाम एकता हुँदै पार्टी एकता नै गर्नुपर्ने उनीहरूको लाइन छ। त्यसको भित्रभित्रै प्रयास पनि भइरहेका छन्। त्यसैको एउटा प्रयास यो पनि हो, यो अभियानमा लागेका एक नेताले भने। उत्तरी चीन पनि कम्युनिस्ट एकता नै चाहन्छ। उसले नेकपा भंग गर्न नदिने प्रयास गरेको थियो तर चीनको यो प्रयास सफल भएन। तर पछिल्लो एमाले माओवादी गठबन्धनमा बन्नुमा चीनको ठूलो हात छ। चीन पुन: वाम एकता हँुदै कम्युनिस्ट एकता गराउन प्रयासरत नै रहने देखिन्छ। एमाले उपमहासचिव प्रदीप ज्ञवालीले तत्काल भने जनताका व्यापक निराशा रहेकाले उनीहरूका आशाको सञ्चार दिन काम नै केन्द्रित हुने बताए। अहिले धेरै अगाडि हतारिएर अघि बढ्नेभन्दा पनि जनताको निराशा चिर्नेतिर नै केन्द्रित हुन्छौं, उनले भने, वाम एकता, पार्टी एकताको विषयमा अहिले सोचिएको छैन्, ढिलो चाँडो राजनीतिमा धु्रवीकरणको जरुरी छ नै, त्यसमध्ये एउटा नेतृत्व एमालेले नै गर्ने हो। २०७९ पुस १० मा नेपाली कांग्रेस, माओवादी केन्द्रसहितको गठबन्धन भत्किएको यसरी नै भत्किएको थियो। देउवाले प्रधानमन्त्री अडान नछोडेपछि प्रचण्ड सीधै बालकोट पुगेका थिए। बालकोटमा एमालेसहित रास्वपा, राप्रपासहितको गठबन्धनबाट प्रचण्ड प्रधानमन्त्री बनेका थिए। रवि लामिछानेलाई गृहमन्त्री बनाउने अडान ओलीले राखेसँगै प्रचण्ड रुष्ट भएका थिए। प्रचण्ड कांग्रेससँग लसिन थालेका थिए। पुस २६ गतेमा विश्वास मत कांग्रेसले पनि दिएर प्रचण्डलाई नजिक्याएको थियो। राष्ट्रपति निर्वाचनमा एमालेको गठबन्धनलाई तोडेर प्रधानमन्त्री प्रचण्डले गठबन्धन गरेका थिए। कांग्रेसमाओवादीसहितको गठबन्धनबाट नै राष्ट्रपति रामचन्द्र पौडेल राष्ट्रपति बनेका थिए। सहमति तोडेपछि एमाले सरकारबाट बाहिरिएको थियो। २०७९ चैत ६ गते कांग्रेससहितको गठबन्धनबाट प्रचण्डले विश्वासको मत लिएका थिए। प्रचण्डले आफू कम्फरटेबल हुन कहिले कांग्रेस त कहिले एमालेसँग गठबन्धन गरिरहेका थिए। उनले आफू सत्तामा टिकिरहन कहिले एमाले त कहिले कांग्रेसलाई विश्वासघात गरिरहेका छन्। माओवादी नेता पौडेलले वाम एकतामा जानुको विकल्प नरहेको बताउँछन्। जसरी पनि जानै पर्छ, त्यसकै पूर्वअभ्यास यसलाई मान्दा पनि हुन्छ, उनले भने, जनमत चाहिँ वामपन्थी हुन्छ, तर वामपन्थी एक नहुने कति दिनसम्म हुन्छ र। सानो मन्त्रिमण्डल प्रधानमन्त्री प्रचण्डले सानो मन्त्रिमण्डल बनाएका छन्। नयाँ गठबन्धनबाट उनले मन्त्रिपरिषद्को पुनर्गठन गरेका हुन्। उनले बहालवाला सबै मन्त्री बर्खास्त गरेका छन्। उनले एमालेसहितको नयाँ गठबन्धनमा सहभागी दलहरूसँगको सहमतिमा चार सदस्यीय मन्त्रिपरिषद् बनाएका छन्। एमालेका पदम गिरी, माओवादीका हितबहादुर तामाङ र राष्ट्रिय स्वतन्त्र पार्टीका डीपी अर्याललाई मन्त्री नियुक्त गरेका छन्। तीनै जनाले सोमबार नै राष्ट्रपति रामचन्द्र पौडेलसमक्ष पद तथा गोपनीयताको शपथ लिएका छन्। उनीहरूको मन्त्रालय भनेपछि तोकिने राष्ट्रपति कार्यालयले पठाएको विज्ञप्तिमा उल्लेख छ। जसमा कांग्रेसका ९ जना, माओवादी केन्द्रका ५ मन्त्री र एक राज्यमन्त्री, जनता समाजवादी पार्टीका २ मन्त्री र १ राज्यमन्त्री, एकीकृत समाजवादीका २ मन्त्री र १ राज्यमन्त्री, जनमत पार्टी, नागरिक उन्मुक्ति पार्टी र लोकतान्त्रिक समाजवादी पार्टीका ११ जना मन्त्री थिए।"
अप्रत्याशित धोका भयो : कांग्रेस,"काठमाडौं : कांग्रेसले प्रधानमन्त्री प्रचण्डले अप्रत्याशित र अविश्वसनीय ढंगले गठबन्धन तोडेको हर गर्दै यसलाई ठूलो धोकाका रूपमा लिएको छ। प्रधानमन्त्रीले गठबन्धन एकाएक फेरेपछि समीक्षा गर्न बोलाइएको पार्टी पदाधिकारी बैठकमा सभापति शेरबहादुर देउवाले गठबन्धनलाई बलियो बनाउन आफू हरसम्भव प्रयास गरेको तर धोका पाएको बताए। बैठकमा देउवाले भनेका थिए, ओलीजीले पटकपटक भेट्न प्रस्ताव गर्दासमेत गठबन्धन तलमाथि होला कि भनेर मैले भेट्न खोजिनँ। तर प्रचण्डजीले भित्रभित्रै धोका दिनुभएको रहेछ। प्रचण्डजी धोकेबाज हुनुहुँदो रहेछ। देउवाले अगाडि भने, उहाँले पछिल्लो समय निकै निहुँ खोज्दै आउनुभएको थियो। महासमितिमा उठेका विषयमा पनि धेरै केरकार भएका हुन्। धोका दिनका लागि पूरै आन्तरिक तयारीमा लाग्नुभएको रहेछ। पछिल्लो समय निकै भेटघाट बाक्लिएको कुरा सुन्दै आएको थिएँ। उहाँले अहिले नभए पनि दुई, चार महिनापछि धोका दिन तयारी अवस्थामा हो जस्तो देखियो। महिनापछि पनि धोका नै दिने स्थिति रहेछ। उहाँको स्वभाव धोकेबाज रहेछ। बैठकमा मन्त्रीहरूको राजीनामा र सरकारलाई दिएको समर्थन फिर्ताबारे छलफल भए पनि प्रधानमन्त्रीले औपचारिक रूपमा मन्त्रीहरूको राजीनामा नमागेकाले मन्त्री आफैंले स्वयं राजीनामा दिनुपर्ने आवश्यकता नरहेको बताएका थिए। गत वर्षको १० पुसमा भत्किँदा पनि हामीले नै जोडेका थियौं भन्दै कांग्रेसका मन्त्री डा प्रकाशशरण महतले भने, चुनावअगाडि भएको गठबन्धनप्रति हामी अहिले पनि प्रतिबद्ध छौं। प्रधानमन्त्री आफैं अर्को बाटो हिँड्नु भएको हो। सरकारमा सहभागी हामीले राम्रो गर्ने प्रयासमै थियौं। अहिले मन्त्री हेरफेर गर्नु भनेको महिनौंदेखिको कसरतले हो। अहिले आकस्मिक प्रयासले सम्भव भएको हैन। मन्त्रीलाई जश नदिनु त्यो एउटा सामान्य बहाना हो। कांग्रेसका प्रमुख सचेतक रमेश लेखकले प्रधानमन्त्रीले अप्रत्याशित निर्णय गरेको बताए, प्रधानमन्त्री प्रचण्डजीले अप्रत्याशित र अविश्वसनीय ढंगले गठबन्धन भत्काउनुभयो। कांग्रेसले अब रचनात्मक प्रतिपक्षीको भूमिका खेल्छ। सभापति देउवाले पार्टीबाट मन्त्री भएकाहरूलाई आइतबार निवास बूढानीलकण्ठमा बोलाएर जुनसुकै बेला राजीनामाका लागि तयार रहन भनेका थिए। तर गए राति नै बालुवाटारमा भएको छलफलबाट नयाँ समीकरण बनाउने सहमति प्रधानमन्त्री दाहालले गरेपछि कांग्रेसले उक्त कदमलाई अप्रत्याशित र अविश्वसनीय भनेको छ। कांग्रेसका नेता डा शेखर कोइरालाले सत्ता गठबन्धन टुट्दा कांग्रेसलाई तत्कालका निम्ति घाटा भए पनि दीर्घकालका लागि फाइदा हुने बताएका थिए। गठबन्धन टुट्दा तत्कालका लागि घाटा देखिन्छ। हाम्रा केन्द्र सरकारका मन्त्री, प्रदेश सरकारमा मुख्यमन्त्री र मन्त्रीहरूका पद गएका छन्। उहाँहरूले सरकारबाट जनतामा डेलिभरी दिने अवसर टुटेको छ। कांग्रेसलाई अर्को अवसर आएको छ, जनतामा जाने र पार्टी निर्माणमा लागेर पार्टी जरैदेखि बलियो बनाउने। उनले भने, जनता केन्द्रित पार्टी संगठनमा लागौं। जनता केन्द्रित गरेपछि कसैसँग गठबन्धनको बाध्यता गर्न आवश्यक छैन। हिजो पनि हामी माओवादी केन्द्रकै आग्रहमा गठबन्धनमा गएका थियौं। तर हामी एक्लै चुनावमा जान सक्ने शक्ति छ। हिजो २०७९ को चुनावमा कांग्रेस एक्लै चुनावमा जान खोजेको हो। स्थानीय तहको चुनावदेखि नै माओवादी कांग्रेससँग गठबन्धनमा थियो। कोइरालाले भने, प्रचण्डजीले जनतासँग गरेका वाचा भुल्नु भयो। अब उहाँलाई नै जनताले सोध्छन् हामीसँग गरेका वाचा खोइँ ? भन्दै। कोइरालाले गठबन्धन टुट्दैमा निराश हुनुपर्ने आवश्यकता नरहेको भन्दै पार्टीमा एकता र सहकार्यको संस्कृतिसहित नागरिकका समस्या सुन्नेमा लागौं। अब प्रधानमन्त्री प्रचण्डकै नेतृत्वमा एमाले, रास्वपा र जसपा सहभागी हुने तय भए पनि अरू दलको विषयमा भने कुनै टुंगो लागेको छैन।"
त्रिकोणात्मक टी२० फाइनल : नेदरल्याण्ड्सविरुद्ध नेपालले ब्याटिङ गर्दै,"काठमाडौं : त्रिकोणात्मक टी२० शृंखलाको फाइनलमा नेदरल्याण्ड्ससँग टस जितेर नेपालले पहिला ब्याटिङ गर्ने भएको छ। कीर्तिपुरस्थित त्रिवि मैदानमा नेपालका कप्तान रोहितकुमार पौडेलले टस जितेर पहिला ब्याटिङ गर्ने निर्णय लिएका हुन्। खेल अहिले ११:३० बजेदेखि सुरू हुँदैछ। नेपालको तर्फबाट प्लेइङ ११ मा कुशल भुर्तेल, आसिफ शेख (विकेटकपिर), रोहितकुमार पौडेल (कप्तान), कुशल मल्ल, गुलशन झा, आरिफ शेख, दीपेन्द्र सिंह ऐरी, सोमपाल कामी, करण केसी, प्रतिश जिसी र अविनाश बोहराले खेल्ने भएका छन् । नामिबियासमेत सम्मिलित शृंखलाको सुरुवाती दुई खेल नेपालले गुमाएको थियो । पहिलो खेलमा नामिबियासँग २० रनले पराजित नेपालले दोस्रो खेलमा नेदरल्याण्ड्ससँग २ रनको हार ब्यहोरेको थियो । एक सय ८५ रनको लक्ष्य पछ्याएको नेपालले निर्धारित २० ओभरमा आठ विकेट गुमाउँदै एक सय ८२ रन मात्रै बनाउन सकेको थियो। दोस्रो खेलमा भने नेपालले नेदरल्यान्ड्सलाई ६ विकेटले पराजित गरेको थियो। नेदरल्यान्ड्सले दिएको एक सय २१ रनको लक्ष्य नेपालले १५२ ओभरमा चार विकेट गुमाएर पूरा गरेको थियो। आइतबार भएको नेदल्यान्ड्स र नामिबिया बीचको खेल वर्षाका कारण प्रभावित भएपछि एकएक अंक बाडेका थिए। अंक तालिकामा नामिबियाभन्दा माथि परेपछि नेपाल फाइनल प्रवेश गरेको हो।"
राजनीतिमा 'कोर्स करेक्सन',"वामपन्थी दलहरू एक होऊन् भन्ने नेपाली जनताको चाहना हो। नेपालको राजनीतिमा कोर्स करेक्सन भएको छ। राजनीति नयाँ शिराबाट अगाडि बढेको छ। यो वामपन्थी धु्रवीकरण हो। तर, अहिले सरकार वामपन्थीको मात्र हुँदैन। तर, यो धु्रवीकरण अन्ततः एउटै पार्टी बनाउने लक्ष्यतिर नै उन्मुख हुन्छ। त्यसैको लागि यो अध्याय सुरु भएको हो। सरकारको पुनर्गठन भएको छ। सानो संख्यामा मन्त्रिपरिषद् बनेको छ। यससँगै मुलुकको राजनीतिले नयाँ मोड लिएको छ। अब राजनीतिक कोर्स नयाँ शिराबाट अगाडि बढ्ने पक्का छ। मुलुकको सिंगो राजनीति नै नयाँ धु्रवीकरणबाट अघि बढाउने उद्देश्यसहित यो स्टेप चालिएको हो। मुलुकका वामपन्थी शक्तिहरूले हिजो गरेको गल्ती, त्रुटि सच्याएर एक ठाउँमा उभिने अध्यायको सुरुवात भएको छ। प्रधानमन्त्री पुष्पकमल दाहाललाई नेपाली कांग्रेससँगको सहयात्रामा पनि कम्फर्टेबल बहुमत थियो। तर यो नयाँ कोर्स किन चालियो ? भन्ने प्रश्न स्वाभाविक छ। मुलुकको राजनीतिलाई कोर्स करेक्सन गरेर वामपन्थी धु्रवीकरणतर्फ लैजानुपर्छ भन्ने नै हो। अन्यथा वामपन्थी झन् कमजोर हुने भए भन्ने नै हो। जनताको पनि चाहना यहीँ नै हो। पुरानो गठबन्धनमा नेपाली कांग्रेसको महाधिवेशनले केही हलचल ल्याएको हो। कांग्रेसभित्र बहुसंख्यक सदस्यहरूले धर्म निरपेक्षका सन्दर्भमा फरक मत जाहेर गर्दै बहस चलाएको सर्वविदितै छ। जनयुद्धलाई हेर्ने जुन पदावली व्यक्त भयो र पारितसमेत भयो त्यसले पनि परिस्थितिलाई अलि असहज बनाउँदै लग्यो। त्यसभन्दा पहिला कोशी प्रदेशको प्रकरण पनि सबैसामु छर्लंग नै छ। त्यो प्रकरण पटकपटक अल्झिरह्यो। जसका कारण पनि विश्वासमा अप्ठेरो परेको महसुस कहीँ न कहीँ गरियो। त्यसमा सुधार गर्न अर्थात् सच्याउनका लागि धेरै पटक संवाद पनि भयो। तर, पनि भनाइ र गराइमा फरक पयो। यी वस्तुस्थितिहरूले नयाँ कोर्समा जानको लागि पृष्ठभागका रूपमा रहे। राजनीतिक यात्रामा अवरोध आएपछि नयाँ अध्याय सुरु हुन्छ, यो कुनै नयाँ विषय होइन। अहिले नयाँ समीकरण बन्नुमा विभिन्न कारणहरू छन्। त्यस्तै नेपाली कांग्रेससँगको परिस्थिति जटिल हुनुका विभिन्न कारण छन्। नयाँ समीकरण बन्नुमा अर्थमन्त्रीको भूमिकालाई लिएर चर्चा, परिचर्चा भएको पाइएको छ। वास्तवमा अर्थमन्त्रीले प्रधानमन्त्रीलाई काम गर्न सहज बनाइदिनु पर्छ। सेवा प्रवाहको अग्रमोर्चामा अर्थ मन्त्रालय पनि रहेको हुन्छ। डेलिभरी गर्न नसक्ने हो भने सरकारमा रहिरहनुको कुनै पनि औचित्य रहन सक्दैन। प्रधानमन्त्री हुनु भनेको फोटो टाँस्नमात्र होइन। नेकपा माओवादी केन्द्रका अध्यक्ष पुष्पकमल दाहाल यसअघि नै प्रधानमन्त्री भइसक्नु भएको छ। त्यसैले सेवा प्रवाहलाई चुस्त र व्यवस्थित बनाउन गत मंसिर महिनादेखि नै प्रधानमन्त्री दाहालले मन्त्रिपरिषद् पुनर्गठनको कुरा गरिरहनु भएको थियो। तर, कुनै पनि समयमा कांग्रेस तयार नभएर अल्झिरहेको थियो। त्यसैले आगामी राष्ट्रियसभाको निर्वाचनको प्रसंगका साथै जनतालाई सेवा प्रवाह प्रदानको कार्यमा गति दिन प्रधानमन्त्री दाहालले चाहिरहनु भएको थियो। प्रधानमन्त्रीको सोच र योजनामा कांग्रेसका कतिपय मन्त्रीबाट सहयोग भएन। शान्तिप्रक्रिया टुंगोमा पुयाउन पनि कानुनमन्त्रीले जुन सहजताका साथ काम गर्नुपथ्र्यो त्यो गर्न सक्नु भएन। यस खालका कार्यले प्रधानमन्त्री दाहाललाई कहीँ न कहीँ अप्ठेरो परिरहेको थियो। अन्तत: मन्त्रिमण्डल पुनर्गठन गर्नु परेको हो। अब मन्त्रिपरिषद् पनि नयाँ शिराबाट गठन हुन्छ। त्यसपछि राष्ट्रियसभाको निर्वाचनलगायतका कार्यहरू पनि नयाँ शिराबाट अगाडि बढ्छ। त्यतिमात्र होइन प्रदेशका मुख्यमन्त्री पनि आलोपालोका आधारमा हामीले अगाडि बढाउँछौं। त्यसका सम्बन्धमा बैठक बसेर निर्णय हुनेछ। वामपन्थी पृष्ठभूमिका दलहरू एकजुट हुनु आजको आवश्यकता हो। वामपन्थी धु्रवीकरणतर्फ जानुपर्ने जनताको चाहना हो। दुई तिहाइ जनमतलाई जोगाएर त्रुटि सच्याएर सेवा प्रवाहमा जानु पथ्र्यो। यसमा आन्तरिक र बाह्य कारणहरू पनि छन्। विगतमा त्रुटि भएको हो। विगतमा जनताले दुई तिहाइ मत दिएका हुन्। त्यो मतलाई जोगाएर अहम्ता प्रकट नगरी त्रुटि, कमजोरी सच्याएर अगाडि बढ्नु पथ्र्यो। सेवा प्रवाहलाई चुस्त र व्यवस्थित बनाउनुतर्फ जानु पथ्र्यो। त्यसमा त्रुटि, कमजोरी भयो। कमजोरी सच्याएर अघि बढ्नुपर्छ भन्नेबारेमा छलफल भएको पनि छ। अब चाहिँ विगतका त्रुटि कमजोरी नदोहोरिने गरी विश्वासको वातावरण बनाए अघि बढौं भन्ने सबैलाई महसुस भएको छ। वामपन्थी दलहरू एक होऊन् भन्ने नेपाली जनताको चाहना हो। वामपन्थी कमजोर हुने अवस्था आउन नदिन उक्त स्टेप चालिएको हो। अबको बाटो भनेको सुशासन र समृद्धिसहितको सामाजिक न्यायसहितको समाजवाद हो। यसका लागि वामपन्थी शक्ति एक ठाउँमा उभिनु जरुरी छ। पौडेल, नेपाल कम्युनिस्ट पार्टी (माओवादी केन्द्र) का सचिव हुन्।"
त्रिकोणात्मक टीट्वेन्टी शृंखला : उपाधिका लागि नेपाल र नेदरल्यान्ड्स खेल्दै,काठमाडौं : त्रिकोणात्मक टीट्वेन्टी शृंखलाको उपाधिका लागि मंगलबार घरेलु टोली नेपालले नेदरल्यान्ड्सको सामना गर्दैछ। कीर्तिपुरस्थित त्रिवि मैदानमा हुने फाइनलमा दुवै टोलीको नजर उपाधिमा हुनेछ। एसोसिएटको माथिल्लो टोली नेदरल्यान्ड्ससँग नेपालले घरेलु मैदानमा दोस्रो पटक त्रिकोणात्मक टीट्वेन्टी शृंखलाको फाइनल खेल्न लागेको हो। यसअघि नेपालले सन् २०२१ मा भएको फाइनल भिडन्तमा नेदरल्यान्ड्सलाई एक सय ४२ रनले हराउँदै उपाधि जितेको थियो। नेपालले दिएको दुई सय ३९ रनको विशाल विजयी लक्ष्य पछ्याएको नेदरल्यान्ड्स १७२ ओभरमा ९६ रनमा समेटिएको थियो। नामिबियासमेत सम्मिलित शृंखलाको पहिलो खेलमा नेपाल नेदरल्यान्ड्ससँग दुई रनले पराजित भएको थियो। एक सय ८५ रनको लक्ष्य पछ्याएको नेपालले निर्धारित २० ओभरमा आठ विकेट गुमाउँदै एक सय ८२ रन मात्रै बनाउन सकेको थियो। दोस्रो खेलमा भने नेपालले नेदरल्यान्ड्सलाई ६ विकेटले पराजित गरेको थियो। नेदरल्यान्ड्सले दिएको एक सय २१ रनको लक्ष्य नेपालले १५२ ओभरमा चार विकेट गुमाएर पूरा गरेको थियो। नेपाल र नेदल्यान्ड्सबीच अहिलेसम्म ११ टीट्वेन्टी खेल भएका छन्। जसमा नेपाल र नेदरल्यान्ड्सले पाँचपाँच खेल जितेका छन् भने एक खेल बिना नतिजा टुंगिएको थियो।
इलाका प्रशासन कार्यालय सिर्दिवासको सेवा ठप्प,"गोरखा : उत्तरी गोरखाको प्रशासनिक इकाइका रूपमा रहेको इलाका प्रशासन कार्यालय सिर्दिवासको सेवा विगत एक सातादेखि ठप्प रहेको छ। कार्यालय प्रमुख नहुँदा सेवा ठप्प रहेको नायब सुब्बा रामप्रसाद शर्माले जानकारी दिए। यसअघि गृह मन्त्रालयले विगत दुई वर्षदेखि शर्मालाई कार्यवाहक शाखा अधिकृतका रूपमा जिम्मेवारी दिएको थियो। एक साताअघि उनको कार्यवाहक जिम्मेवारी समाप्त भएको र म्याद थप नहुँदा काम हुन नसकेको उनले बताए। यसअघि ६६ महिनामा नवीकरण हुँदै आएको उनको कार्यबाहक पद अहिले गृह मन्त्रालयले नवीकरण नगरेको हो। धार्चे गाउँपालिकाको वडा नम्बर १, २, ३ र चुमनुव्री गाउँपालिकाका सातै वडाका स्थानीयलाई नागरिकता, सीमा पास, नाबालक परिचयपत्र वितरण र जातीयसँगै अन्य कागजात प्रमाणित सोही कार्यालयबाट हुने गथ्र्यो। तर अहिले यी सबै सेवाका लागि सो क्षेत्रका स्थानीयलाई जिल्ला सदरमुकाम धाउनुपर्ने बाध्यता छ। मन्त्रालयले शर्मालाई दिएको कार्यवाहकको जिम्मेवारी यही फागुन १२ गतेबाट समाप्त भएको थियो। त्यसयता जिम्मेवारी थप भएर नआएका कारण कार्यालयको सेवा प्रभावित बनेको चुमनुब्री गाउँपालिकाका अध्यक्ष नीमा लामाले बताए। ६६ महिनामा म्याद थप हुने गरी २०७७ साल पुस १६ गतेबाट उहाँले कामु शाखा अधिकृतको जिम्मेवारी पाउँदै आउनु भएको थियो। अन्तिम पटकको म्याद यही फागुन १२ गते सकियो, लामाले भने, यसअघि म्याद सकिएको एक दिनमै गृह मन्त्रालयबाट थप गरिएको पत्र आउँथ्यो तर यसपटक १० दिन बितिसक्दासम्म पनि केही जानकारी आएको छैन। मन्त्रालयले कि अधिकृतस्तरका कर्मचारी पठाउनु पर्ने, कि शर्माको कामु म्याद थप गर्नुपर्ने उनले बताए। सदरमुकामबाट ५० देखि ५२ कोश टाढा रहेका तिब्बती सीमा क्षेत्रका बासिन्दालाई सेवा दिने कार्यालय लामो समयदेखि कामविहीन हुँदा दुर्गमवासी प्रभावित बनेको लामाको भनाइ छ। त्यसका लागि मैले जिल्ला प्रशासन कार्यालयसँग पनि अनुरोध गरेको छु। अब गृहमन्त्रालयतिर पनि पहल गर्नेछु उनले भने, दुर्गमका बासिन्दालाई दुःख दिनु भएन।"
कोशीटप्पुमा चराको सङ्ख्या घट्यो,"बेलबारी : कोशीटप्पु वन्यजन्तु आरक्ष क्षेत्रलगायत कोशी क्षेत्रमा यस वर्ष चराको सङ्ख्या घटेको छ। चराको गुणस्तरीय बासस्थानको अभाव, बासस्थान क्षेत्रमा भइरहेका विकास निर्माण, खेतीबालीमा बढ्दो विषादिको प्रयोग र मानवीय क्रियाकलापले गर्दा चराका सङ्ख्या घटेको हो। मिडविन्टर वाटर वर्ड सेन्सस २०२४ अन्तर्गत यस वर्ष कोशीटप्पु आरक्षलगायत कोशी नदी क्षेत्रमा गरिएको गणनामा यस वर्ष ५३ प्रजातिका पाँच हजार पाँच सय २७ को सङ्ख्यामा चरा फेला परेको छ। गत वर्ष ५६ प्रजातिका सात हजार पाँच सय ७३ चरा रहेको तथ्याङ्क रहेको छ। बर्सेनि नयाँनयाँ प्रजातिका चरा आउने क्रम थपिए पनि यस वर्षको गणनामा चराको प्रजाति र सङ्ख्यामा कमी आएको राष्ट्रिय प्रकृति संरक्षण कोष कोशी संरक्षण केन्द्रका प्रमुख वीरेन्द्र गौतमले बताए। गत पुस २५ देखि २९ गतेसम्म पाँच दिन भएको चरा गणनाको विश्व सिमसार दिवसका अवसरमा तथ्याङ्क सार्वजनिक गरिएको हो। कोशीमा सबैभन्दा धेरै ८ सय ४८ को सङ्ख्यामा सिलसिले हाँस फेला परेका छन्। त्यसैगरी उच्च सङ्ख्यामा फेला परेका १० प्रजातिका चरामध्ये चखेवा पाँच सय छ, राज हुटिट्याउ चार सय ५५, जलेवा चार सय ४५, वस्तु बकुल्ला तीन सय ७६, सानो जलेवा तीन सय ७१, कर्रा सवारी दुई सय ५७, लामाऔँले दुई सय २२, आसकोटे बकुल्ला दुई सय १० र जलरङ्ग एक सय ८७ फेला परेका छन्। पानीमा आश्रित चरालाई सिमसार संरक्षणको अभाव हुनुका साथै आहाराको कमीले चराको सङ्ख्या घटेको हुनसक्ने कोशी पक्षी समाजका अध्यक्ष चक्र तिम्सिना बताउँछन्। 'मानव बस्ती र मानवीय व्यवहारले हैरानी खेप्नु नै मुख्यरूपमा पर्यटक चरा आउन ह्रास भएको हुनसक्छ।' उनका अनुसार रसिया, साइबेरियालगायतका मुलुकबाट जाडो छल्न आउने पर्यटक चरा खेल्ने सिमसारमा मोटरबोट सञ्चालनमा आउनाले पनि चराको सङ्ख्यामा कमी आएको बताउँछन्। कोरोनाले विश्व आक्रान्त बनेको समय सन् २०१९ को गणनामा कोशीमा चराको सङ्ख्या अत्याधिक बढेर नौ हजार दुई सय ८९ पगेको थियो। यस समयमा मनाव चहलपहल कम हुनाले सिमसार खोलानालामा चराको सङ्ख्या बढेको हुनसक्ने राष्ट्रिय प्रकृति संरक्षण कोष कोशी संरक्षण केन्द्रका प्रमुख वीरेन्द्र गौतमले बताए। असोजदेखि नेपाल आउने हिउँदे पर्यटक चरा पुससम्म आउने क्रम जारी रहन्छ र चैत महिना लागेसँगै आफ्नै गन्तव्य स्थान फर्कने गर्दछन्। सुनसरी, सप्तरी र उदयपुर जिल्लाको सङ्गमस्थलमा रहेको कोशीटप्पु वन्यजन्तु आरक्ष नेपालमा चराको राजधानीजस्तै बनेको छ। करिब पचास प्रजातिका बटुवा चरा नेपालको बाटो हुँदै भारत, पाकिस्तान र श्रीलङ्कातिर जान्छन्। जाडो छल्न नेपाल आउने हिउँदे आगन्तुक चरा नेपालका प्रमुख सिमसार क्षेत्र कोशीटप्पु वन्यजन्तु आरक्ष, चितवन राष्ट्रिय निकुञ्ज, बिसहजारी, जगदीशपुर, घोडाघोडी ताल, शुक्लाफाँटा वन्यजन्तु आरक्ष तथा कोशी, गण्डकी, नारायणी नदी र त्यसका सहायक नदीमा नै प्रायः रहने गर्दछन्। यसरी जाडो याममा नेपालमा बसाइँ सरेर आउने चराको अधिकांश हिस्सा हाँस प्रजातिले ओगट्छन् भने अन्य प्रजातिमा सिकारी तथा मांसाहारी चरा, चाँचर, साना फिस्टा, अर्जुनक, झ्याप्सी, भद्राइ आदि पर्दछन्। दक्षिणी मुलुक र अफ्रिकाबाट हजारौँ ग्रिष्मकालीन आगन्तुक चरा बच्चा कोरल्न नेपाल आउने गर्दछन्। यी चरा असोजसम्ममा आफ्ना बच्चा हुर्काएर पुरानै बासस्थानमा फर्कन्छन्। यसरी आउने करिब ६० प्रजातिका चराको अधिकांश हिस्सा कोइली प्रजातिको हुन्छ। नेपालमा पाइने १९ प्रजातिका कोइलीमध्ये १५ प्रजातिले त आफ्नो गुँड नै बनाउँदैनन् र आफ्नो अण्डा अरु चराको गुँडमा पार्दिन्छन्। उक्त चराले आफ्नै सन्तान ठानेर कोइलीको बच्चालाई हुर्काउँछ। नेपाल आउने अन्यमा मुरलीचरी, गाजले सुनचरी, स्वर्गचरी, चित्रक पिट्टा, कटुस टाउके आदि रहन्छन्। ग्रीष्मकालीन आगन्तुक चराको मुख्य बासस्थान भने वन र यस आसपासका घाँसेमैदान तथा कृषिभूमि हुन्। रासस"
मन्त्रालय बाँडफाँटको टुंगो लगाउन सत्ता गठबन्धनको बैठक बस्दै,"काठमाडौं : मन्त्रालय बाँडफाँटको टुंगो लगाउन नयाँ सत्ता गठबन्धनको बैठक बस्दै छ। बैठक आज दिउँसो २ बजे प्रधानमन्त्री निवास बालुवाटारमा बस्ने भएको हो। बैठकअघि सत्ता गठबन्धनले लोकतान्त्रिक समाजवादी पार्टी र एकीकृत समाजवादी पार्टीसँग पनि छलफल गर्ने जनाइएको छ। सोमबार एमालेबाट पदम गिरी, माओवादीका हितबहादुर तामाङ र रास्वपाका डीपी अर्यालले बिनाविभागीय मन्त्रीको शपथ ग्रहण गरिसकेका छन्। मन्त्रीहरूको बाँडफाँटको जिम्मेवारी एमालेका महासचिव शंकर पोखरेल , माओवादीका उपमहासचिव वर्षमान पुन,रास्वपाका डास्वर्णिम वाग्ले र जनता समाजवादी पार्टी नेपालका नेता राजेन्द्र श्रेष्ठलाई दिइएको छ। अहिले प्रतिनिधि सभामा एमालेको ७७, माओवादीको ३२, रास्वपाको २१ र जसपाको १२ सिट रहेको छ।"
सुनको मूल्य हालसम्मकै उच्च,काठमाडौं : नेपाली सुनचाँदी बजारमा सुनको मूल्यले नयाँ रेकर्ड बनाएको छ। सुनचाँदी बजारमा आज छापावाल सुनको मूल्य प्रतितोला एक लाख २३ हजार निर्धारण गरिएको छ। अघिल्लो दिन प्रतितोला एक लाख २१ हजारमा कारोबार भएको सुनको मूल्य आज प्रतितोला दुई हजारले बढेर नयाँ बिन्दुमा पुगेको हो। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख २२ हजार चार सय कायम भएको छ। यसको मूल्य अघिल्लो दिन प्रतितोला एक लाख २० हजार चार सय थियो। त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला ३५ले बढेर एक हजार चार सय ४५ तोकिएको महासङ्घले जनाएको छ। यसअघि गत पुस १२ गते प्रतितोला एक लाख २२ हजारको उच्चदरमा छापावाल सुन कारोबार भएको थियो। त्यसपछि केही समय सामान्य रही यही फागुन २ गते एक लाख १६ हजार पाँच सयसम्म आएको सुनको मूल्य त्यसयता उतारचढाव हुँदै आज हालसम्मकै उच्च बनेको हो। महासङ्घले अन्तर्राष्ट्रिय बजारमा हुने सुन तथा चाँदीको कारोबार मूल्यका तुलनामा यहाँ दैनिक कारोबार मूल्य तोक्दै आएको छ। अन्तर्राष्ट्रिय बजारमा हाल सुन प्रतिऔँस दुई हजार एक सय १५ डलर आसपास कारोबार भइरहेको छ। रासस
नयाँ सत्ता समीकरण : प्रदेश सरकारमा पनि हलचल,"संघीय सरकारमा गठबन्धन भत्किएर नयाँ सत्ता समीकरण बनेसँगै प्रदेशमा पनि समीकरण परिवर्तन हुने भएको छ। केन्द्रीय सरकारमा भएको उथलपुथलले प्रदेश सरकार पनि संकटमा परेको छ। नयाँ समीकरणपछि प्रदेशमा पनि सरकार फेरिने निश्चित छ। कोशी प्रदेशमा भने नयाँ सरकार गठन हुन्छ कि मध्यावधि निर्वाचनमा धकेलिन्छ भन्ने बहस सुरु भएको छ। केदार कार्की नेतृत्वको सरकार रहन्छ, नयाँ सरकार गठन हुन्छ वा मध्यावधि निर्वाचन हुन्छ भन्ने आमचासो र चर्चाको विषय बनेको छ। नेपाली कांग्रेसका नेता कार्की गत असोज २७ गते मुख्यमन्त्री बनेका थिए। उनलाई राप्रपाबाहेक अन्य दलका सांसदले विश्वासको मत दिएका थिए। सरकार गठनको अन्तिम विकल्प (संविधानको धारा १६८ को उपधारा ५ बमोजिम) प्रयोग गर्दै मुख्यमन्त्री बनेका कार्की नेतृत्वको सरकार धरमरमा परेको कतिपयको विश्लेषण छ। कतिपयले भने केदार नेतृत्वकै सरकार रहिरहने जिकिर गरेका छन्। अहिलेको सरकार ढलेमा प्रदेश मध्यावधि निर्वाचनमा जाने चर्चा पनि गर्न चलेको छ। केहीले भने नयाँ सरकार गठनको बाटो खुला रहने दाबी गरेका छन्। केन्द्रको बाछिटाको असर पर्ने भएकाले अहिलेको सरकार संकटमा परेको एमालेका प्रदेश सांसद लीलावल्लभ अधिकारी बताउँछन्। अब कांग्रेस प्रतिपक्षमा पुगेकाले पनि कोशीमा अहिलेको सरकार रहने अवस्था छैन। नयाँ सरकार बन्ने अवस्था रहेसम्म प्रदेशसभा विघटन गरेर मध्यावधिमा जाने कुरा हुँदैछ। मुख्यमन्त्रीले राजीनामा दिनुपर्छ, अधिकारीले भने। नयाँ राजनीतिक समीकरण बनेसँगै एमालेले आफ्नै समर्थनमा बनेका मुख्यमन्त्री कार्कीको राजीनामा मागेको छ। एमाले कोशी प्रदेशका प्रमुख सचेतक रेवतीरमण भण्डारीले केन्द्रको गठबन्धन भत्किएपछि अल्पमतमा परेका कारण मुख्यमन्त्रीले नैतिकताका आधारमा तत्काल राजीनामा दिनुपर्ने बताए। मुख्यमन्त्रीको राजीनामापछि प्रदेश प्रमुखले नयाँ सरकार गठनको आह्वान गर्ने तथा अर्को सरकार बन्ने अवस्था रहेसम्म प्रदेश मध्यावधिमा नजाने उनको तर्क छ। मुख्यमन्त्री कार्की भने अहिले आफूले राजीनामा दिनुपर्ने आवश्यकता नरहेको बताउँछन्। एमाले अहिले प्रतिपक्षी हो। राजीनामा माग्नु उसको राजनीतिक धर्म हो। एमालेले आफ्नो धर्म निर्वाह गर्नु स्वाभाविक हो, उनले भने, अहिलेको सरकार व्यक्तिको सहयोगले बनेको हो। अल्पमत र बहुमतको कुरा भएन। संवैधानिक व्यवस्थाअनुसार हुने भएकाले धेरै बहस गर्नुपर्ने आवश्यकता छैन। अर्कोतर्फ सरकारको भविष्यलाई लिएर कानुनका विज्ञहरूकै मत बाझिएको छ। कसैले संविधानको धारा १६८ को उपधारा ५ बमोजिम नयाँ सरकार गठन हुने दाबी गरेका छन्। केहीले भने कार्की नेतृत्वको सरकार ढलेमा सरकार गठनको विकल्प सकिएर प्रदेश मध्यावधिमा जाने तर्क गरेका छन्। वरिष्ठ अधिवक्ता शान्तिराम भण्डारी उपधारा ५ अनुसार बनेको अहिलेको सरकार ढलेमा बहुमत प्रदेश सांसदको समर्थनमा नयाँ सरकार गठन हुने र प्रदेश मध्यावधिमा नजाने बताउँछन्। उच्च अदालत बार एसोसिएसन विराटनगरका सचिव विनोदकुमार तिमल्सिना भने अहिलेको प्रदेश सरकारको विकल्प नै मध्यावधि भएको तर्क गर्छन्। उपधारा ५ अनुसार गठन भएको सरकारले काम गर्न सकेन भने त्यहाँभित्र अर्को विकल्प प्रयोग गर्नु भनेको संविधानको मर्मविपरीत हुन्छ, उनले भने, विकल्प खोज्दा प्रदेशसभाभित्रका प्रत्येक सदस्यहरूले आफ्नो दाबी प्रस्तुत गर्न सक्ने सम्भावना जीवितै रहने हुँदा त्यसले थप अस्थिरता पैदा गर्छ। कोशीमा १ वर्षभित्रमा ५ पटक सरकार फेरबदल भइसकेको छ। कोशीको ९३ सदस्यीय प्रदेशसभामा एमालेका ४०, कांग्रेसका २९, माओवादीका १३, राष्ट्रिय प्रजातन्त्र पार्टी (राप्रपा) का ६, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना प्रदेशसभा सदस्य छन्। कांग्रेस बाहिर, एमाले भित्रमधेस प्रदेशमा पनि नयाँ समीकरण हुने भएको छ। जनता समाजवादी पार्टी नेपाल (जसपा) नेतृत्वको सरकारमा नेपाली कांग्रेस, नेकपा माओवादी केन्द्र, लोकतान्त्रिक समाजवादी पार्टी, नेकपा एकीकृत समाजवादी पार्टी सम्मिलित सरकारमा कांग्रेस बाहिरिने भएको हो। भौतिक पूर्वाधारसहित चार मन्त्रालय रहेको नेपाली कांग्रेस सत्ता गठबन्धन भत्किएसँगै यसका मन्त्रीहरू राजीनामा दिने वा नदिने विषयमा केन्द्रको निर्णय कुरेर बसिरहेका छन्। यता जसपा संसदीय दलका नेता तथा मुख्यमन्त्री सरोजकुमार यादवसमेत केन्द्रको निर्देशन कुरिरहेका छन्। हाल प्रमुख प्रतिपक्षी दल नेकपा एमाले र जनमत पार्टीबीचको तिक्तताले सरकारबाट बाहिरिएको जनमत फेरि सरकारमा जाने वा नजाने भन्नेमा अन्योलमा छ। जसपा र जनमतको निरन्तर टकरावले गत माघ ९ गते सरकारबाट बाहिरिएर समर्थन फिर्ता लिएको जनमतले यथास्थितिमा सरकारमा नजाने उपाध्यक्ष तथा प्रदेशसभा सदस्य इ वसन्त कुशवाहाले जानकारी दिए। उनले भने, जसपा नेतृत्वको सरकारमा हामी सामेल हुँदैनौं। हामीले मुख्यमन्त्री मागेका छौं, मुख्यमन्त्री पाए जान्छौं, अन्यथा प्रतिपक्षमा बस्छौं। नेकपा एमालेले पनि मधेसको मुख्यमन्त्री दाबी गरिरहेको संसदीय दलका नेता सरोज यादवले बताए। सबैभन्दा ठूलो दलको हैसियताले मुख्यमन्त्री स्वाभाविक हो, उनले भने। तर गठबन्धन दलमा जसपाको मधेस प्रदेशको उपस्थितिले समीकरण मिलाउँदा जसपाले नै मुख्यमन्त्री पाउने प्रायः निश्चित छ। एमालेले सरकारको नेतृत्व गर्न पाउनुपर्ने दाबी गरिरहे पनि कांग्रेसले छाड्ने मन्त्रालय एमालेको भाग पर्ने स्रोतको बुझाइ छ। संसदीय दलका नेता गोविन्द न्यौपानेले पार्टी अहिले पर्ख र हेरको स्थितिमा रहेकोले केही भन्न नमिल्ने बताए। मधेस प्रदेशसभामा सबैभन्दा ठूलो दलका रूपमा रहेको एमालेको २३ सिट छ। यस्तै नेपाली कांग्रेसको २२ र जनता समाजवादी पार्टी नेपालको १८ सिट छ। यस्तै जनमत पार्टीको १३, लोकतान्त्रिक समाजवादी पार्टीको ९, नेकपा (माओवादी केन्द्र) को ९, नेकपा (एकीकृत समाजवादी) पार्टीको ७, नेपाल संघीय समाजवादी पार्टी १, नागरिक उन्मुक्ति पार्टी १, राष्ट्रिय प्रजातन्त्र पार्टी १ र ३ स्वतन्त्र छन्। जसमध्ये लोकतान्त्रिक समाजवादी पार्टीका संसदीय दलका नेता थमन विक हत्याकाण्डमा दोषी ठहरपछि हाल निलम्वित छन्। बागमतीमा साना दल निर्णायक केन्द्रमा सत्ता समीकरणमा परिवर्तन आएसँगै बागमती प्रदेश सरकारमा पनि फेरबदल हुने भएको छ। तर, नेकपा एमाले र नेकपा माओवादी केन्द्रको नयाँ गठबन्धनमा राप्रपा सामेल नभए बागमती सरकारमा नेपाल मजदुर किसान पार्टी र हाम्रो नेपाली पार्टी निर्णायक हुने देखिएको छ। बागमतीमा नेमकिपाको ३ र हाम्रो नेपाली पार्टीको २ सिट छ। नयाँ गठबन्धनले सहजै सरकार बनाउन सभामुखसहित १३ सिट रहेको राप्रपाको साथ लिनुपर्ने हुन्छ। राप्रपा सरकारमा सहभागी नहँुदा बागमतीमा नयाँ गठबन्धनले ७ सिट रहेको नेकपा एकीकृत समाजवादीसहित हाम्रो नेपाली पार्टी वा नेमकिपाको साथ लिनुपर्ने देखिन्छ। समाजवादी गठबन्धनमा नआएको अवस्थामा नयाँ गठबन्धनको लागि राप्रपा अनिवार्य छ। बागमतीमा १ सय १० प्रदेशसभा सदस्य छन्। सरकार बनाउन ५६ प्रदेशसभा सदस्यको समर्थन चाहिन्छ। प्रदेशमा सबैभन्दा ठूलो दल नेपाली कांग्रेसको ३७ सिट छ। नेकपा एमालेको २७, माओवादी केन्द्रको २१, राप्रपाको सभामुखसहित १३, नेकपा एकीकृत समाजवादीको ७, नेपाल मजदुर किसान पार्टीको ३ र हाम्रो नेपाली पार्टीको २ सिट छ। नेकपा माओवादी केन्द्रका नेता शालिकराम जम्कट्टेल नेतृत्वमा नेपाली कांग्रेस र नेकपा एकीकृत समाजवादी बागमती प्रदेश सरकारमा रहेका छन्। सरकारलाई हाम्रो नेपाली पार्टीको पनि समर्थन छ। एमाले माओवादी गठबन्धनमा समाजवादी पनि थप हुँदा ५५ सिट हुन्छ। नयाँ गठबन्धनले सरकार बनाउन एक सिटको कमी पूरा गर्न राप्रपा, नेमकिपा वा हानेपाको अनिवार्य साथ आवश्यक देखिन्छ। नयाँ गठबन्धनले सरकार बनाएमा मुख्यमन्त्री जम्कट्टेल नै कायम रहन्छ वा परिवर्तन हुन्छ भन्ने टुंगो लागेको छैन। नेकपा माओवादीले पाएको प्रदेश नचलाउने र कांग्रेसले पाएकोमा मुख्यमन्त्रीमा भागबन्डा गर्ने सम्भावना रहेको बागमती प्रदेशका मुख्यमन्त्री शालिकराम जम्कट्टेलका राजनीतिक सल्लाहकार डीपी ढकालले बताए। नेकपा एमालेले बागमती प्रदेशको नेतृत्व पाए नेकपा एमाले बागमती प्रदेश संसदीय दलका नेता जगन्नाथ थपलिया मुख्यमन्त्री बन्नेछन्। वर्तमान सरकार र नेकपा एमालेबीच बागमती प्रदेशमा चालू आर्थिक वर्षको बजेट बाँडफाँडको विषयमा हालसम्म पनि कुरा मिल्न सकेको छैन। तर, राप्रपा र नेकपा एकीकृत समाजवादीको साथ लिन सक्यो भने नेपाली कांग्रेसले पनि बागमती प्रदेशमा सरकार बनाउन सक्छ। यी तीन पार्टी मिले भने सभामुखबाहेक ५६ सदस्य हुन्छ, जुन सरकार निर्माणको लागि आवश्यक सिट संख्या हो। कांग्रेसले सरकार बनाउन सक्यो भने दलका नेता तथा वर्तमान अर्थमन्त्री बहादुरसिंह लामा मुख्यमन्त्री बन्नेछन्। नयाँ समीकरणको साँचो राप्रपासँग संघ सरकारमा गठबन्धन फेरिएसँगै प्रदेशहरूमा पनि हेराफेरि हुने आँकलनबीच गण्डकीमा सत्ता समीकरणको हिसाब मिलाउन सजिलो देखिएको छैन। संघीय सरकारबाट कांग्रेसको बहिर्गमन र एमालेको प्रवेश भए पनि राष्ट्रिय प्रजातन्त्र पार्टी प्रतिपक्षमै छ। त्यही राप्रपाबिना गण्डकीमा एमालेमाओवादीले सरकार बनाउन मुस्किल छ। ६० सदस्यीय गण्डकी प्रदेशसभामा राप्रपाका मात्र २ सांसद छन् र तिनै निर्णायक हुने देखिन्छ। सभामुखसहित ८ सांसद रहेको माओवादीलाई लिएर २२ सांसद भएको एमालेले सरकार बनाउन बहुमत पुग्दैन। माधव नेपाल नेतृत्वको नेकपा एसका एकजना मात्रै सांसद लिएर पनि बहुमत अर्थात् ३१ हुँदैन। त्यसमाथि सभामुखले मत हाल्न नपाउने हुँदा राजीनामा दिँदा समस्याको गाँठो फुकाउन मुस्किल पर्छ। माओवादीबाट सभामुख भएका कृष्ण धितालले राजीनामा दिने हो भने एमालेबाट निर्वाचित उपसभामुखले अध्यक्षता गर्दा बहुमत पुयाउन कठिन पर्छ। ज्येष्ठ सदस्यले सभा सञ्चालन गर्नुपर्ने अवस्थामा पनि त्यो दायित्व निर्वाह गर्ने सांसद एमालेकै हुन्छन्। अहिले भने २७ सांसद रहेको कांग्रेस र ७ (सभामुखबाहेक) सांसद रहेको माओवादीको सत्ता गठबन्धनलाई सुविधाजनक बहुमत छ। तसर्थ संघमा पुष्पकमल दाहालले कांग्रेसको साटो एमालेसँग मिलेर गठबन्धन बनाएझै गण्डकीमा सत्ता परिवर्तन गर्ने र कांग्रेसलाई प्रतिपक्षमा राख्न चाहने हो भने राप्रपालाई साथ लिनुपर्छ। यसअघि एमाले नेतृत्वको सरकारमा मन्त्री भइसकेका राप्रपा संसदीय दलका नेता पञ्चराम गुरुङ आफ्नो पार्टीले आन्दोलन घोषणा गरेको तर सत्तामा जानेबारे नसोचेको प्रतिक्रिया दिए। प्रदेशसभामा एमालेका प्रमुख सचेतक गोविन्दबहादुर नेपाली भने प्रदेशमा नयाँ सत्ता समीकरणका लागि तयारी सुरु नभइसकेको बताउँछन्। सत्तामा भएका साथीहरूले समर्थन फिर्ता लिनुपर्ला, त्यो प्रक्रिया होला, उनी भन्छन्, कि मुख्यमन्त्रीले विश्वासको मत माग्नुहोला। त्यो प्रक्रियामा गएर कांग्रेस सरकार ढल्यो भने नयाँ सत्ता समीकरणका लागि कुनै कसर बाँकी नराख्ने उनले बताए। लुम्बिनीमा बहुमतका लागि पुग्दैन १ मत केन्द्रमा भएको सत्ता परिवर्तनअनुसार लुम्बिनी प्रदेश सरकारमा नयाँ गठबन्धनको बहुमतका लागि १ मत अपुग हुने देखिएको छ। लुम्बिनीमा सबैभन्दा ठूलो दल नेकपा एमाले हो। केन्द्रमा मिलेका तीन दल नेकपा एमाले, नेकपा (माओवादी केन्द्र) र लोकतान्त्रिक समाजवादी पार्टी नेपाल मिल्दा कुल संख्या ४३ हुन्छ। प्रदेशसभामा कुल संख्या ८७ हो। त्यसमध्ये राप्रपाबाट निर्वाचित कपिलवस्तुका सांसद् जानकीप्रसाद यादव निलम्बन भएपछि संख्या ८६ भएको छ। बहुमत लिनका लागि ४४ मत आवश्यक पर्छ। बरावरी मत भएमा निर्णायक मत सभामुखको हुने कानुनी प्रावधान छ। सभामुख तुलाराम घर्तीमगर नेकपा माओवादी केन्द्र पाल्पा २(२) बाट निर्वाचित भएकाले नयाँ गठबन्धनकै सरकार बन्ने सम्भावना बलियो देखिन्छ। केन्द्रमा वामपन्थी दलहरूबीच गठबन्धन भएपछि लुम्बिनीमा सरकार बनाउन कुनै समस्या नपर्ने रूपन्देही क्षेत्र नम्बर २(२) बाट निर्वाचित नेकपा एमालेका सांसद भोजप्रसाद श्रेष्ठले प्रतिक्रिया दिए। जनमोर्चा, राप्रपा र समाजवादी पनि हामीसँगै सहकार्य गर्छन्, श्रेष्ठले भने, अहिलेको सरकारमा कांग्रेस र माओवादीभित्र आन्तरिक रूपमा पनि समस्या थियो। केन्द्रको सत्ता गठबन्धनले त्यसलाई बाटो खुला गराइदियो। उनले लुम्बिनीमा एमालेकै नेतृत्वमा सरकार गठन हुने दाबी गरे। केन्द्रको निर्णयअनुसार लुम्बिनी प्रदेश सरकारमा सत्ता फेरबदल हुने श्रेष्ठले जानकारी दिए। कर्णालीमा सरकारबाट बाहिरिँदै कांग्रेस संघीय सत्ता समीकरणमा भएको फेरबदलको प्रभाव कर्णालीमा पनि परेको छ। नेपाली कांग्रेस मंगलबार नै प्रदेश सरकारबाट बाहिरिने भएको छ। नेपाली कांग्रेसका प्रदेश संसदीय दलका नेता एवं कर्णाली प्रदेशका पूर्वमुख्यमन्त्री जीवनबहादुर शाहीले पार्टीको केन्द्रीय कार्यसम्पादन समितिको बैठक मंगलबार बस्ने र कर्णाली प्रदेश सरकारबाट आफ्ना पार्टीका मन्त्रीहरूले राजीनामा दिने बताए। उनले भने, मंगलबार पार्टीको कार्यसम्पादन समितिको बैठक बस्दैछ। बैठकपछि हाम्रा मन्त्रीहरूले राजीनामा दिन्छन्। हामी सरकारमा बस्दैनौं। नेपाली कांग्रेस, नेकपा माओवादी केन्द्र, एकीकृत समाजवादीसहितको वाम लोकतान्त्रिक गठबन्धनबाट कर्णालीमा माओवादीले सरकारको नेतृत्व गरेको थियो। जुन सरकारमा नेपाली कांग्रेसका तर्फबाट सामाजिक विकासमन्त्री खड्कप्रसाद पोख्रेल, आर्थिक मामिला तथा योजनामन्त्री वेदराज सिंह र उद्योग वन तथा पर्यटनमन्त्री कृष्णबहादुर बीसी सहभागी थिए। उनीहरूले मंगलबार नै सरकारबाट बाहिरिने तयारी गरेका छन्। कर्णाली प्रदेशसभामा कुल ४० संख्या रहेकोमा नेपाली कांग्रेस १५, माओवादी केन्द्र १३, नेकपा एमाले १०, एकीकृत समाजवादी र राप्रपाको ११ जना सांसदहरू छन्। माओवादी केन्द्र र नेकपा एमालेको गठबन्धन हुँदा जम्मा २३ सांसद हुन्छन्। प्रदेश सरकारका लागि आवश्यक बहुमत संख्या २१ हो। वर्तमान संघीय सरकारमा गठबन्धनमा आबद्ध रास्वपा र जसपाको प्रतिनिधित्व कर्णालीमा छैन। तर कर्णालीमा सरकारको नेतृत्व कसले लिने भन्ने विषयमा भने विवाद हुने देखिन्छ। कर्णाली प्रदेश सरकारको नेतृत्वका लागि मुख्य दाबेदार नेकपा एमालेका प्रदेश संसदीय दलका नेता यमलाल कँडेल छन्। उनी २०७४ सालको प्रदेशसभामा पनि पार्टीका तर्फबाट २० जना सांसद हुँदाहुँदै पनि संघीय गठबन्धनको निर्णयअनुसार सरकारको नेतृत्व लिनबाट वञ्चित भएका थिए। सुदूरमा नागरिक उन्मुक्ति निर्णायक केन्द्रमा सत्ता समीकरण परिवर्तन भएसँगै सुदूरपश्चिम प्रदेशमा पनि सत्ता समीकरणका चर्चाहरू हुन थालेका छन्। सुुदूरपश्चिमका लागि नागरिक उन्मुक्ति पार्टी नयाँ गठबन्धनभित्र निर्णायक शक्ति देखिएको छ। परिवर्तन भएको सत्ता गठबन्धनमा नेपाली कांग्रेसका १८, नेकपा माओवादी केन्द्रका १०, नागरिक उन्मुक्ति पार्टीका ७ र नेकपा एकीकृत समाजवादी पार्टीका ४ गरी ३९ प्रदेश सभा सदस्यको दुुई तिहाइको सरकार थियो। कांग्रेसका कमलबहादुर शाह मुख्यमन्त्री भएका थिए। तर वर्तमान गठबन्धनमा समाजवादीले सरकारमा जाने निर्णय नगरिसक्दा नेकपा एमाले ११, नेकपा माओवादी केन्द्र सभामुखबाहेक ९ जना र नागरिक उन्मुक्तिका ७ जनाको समर्थन चाहिने देखिन्छ। समाजवादी सरकारमा आयो भने पनि एमाले, माओवादी र समाजवादीका गरी २४ सदस्यमात्रै पुुग्छन्। त्यसैले सरकार बनाउन नागरिक उन्मक्ति पार्टी निर्णायक देखिएको हो। कांग्रेसका बझाङबाट प्रदेशसभा सदस्य पृथ्वीबहादुर सिंहको दुर्घटनामा मृत्यु भइसकेको छ। ५२ सदस्यीय प्रदेशसभामा सभामुखबाहेक ५१ जना सदस्य छन्। बहुमतका लागि २६ जना प्रदेशसभा सदस्य आवश्यक पर्छन्, प्रदेशका न्यायाधिवक्ता ठेकराज जोशीले भने। नागरिक उनमुक्ति बाहिर बस्यो भने पनि नेकपा एमाले ११, माओवादी ९, समाजवादी ४, राप्रपा १ र स्वतन्त्र १ गरी २६ जना पुग्थ्यो तर वर्तमान सत्ता गठबन्धनले राप्रपालाई नलिने निर्णय गरिसकेको छ। स्वतन्त्र प्रदेशसभा सदस्यले सरकारमा सहभागी भए पनि बहुमत पुग्दैन। नागरिक उन्मुक्ति पार्टी निर्णायक भएकाले उसले सुदूरपश्चिममा मुख्यमन्त्री माग गरेको छ। नागरिक उन्मुक्तिका नवनिर्वाचित अध्यक्ष रेशमलाल चौधरीले सोमबार बिहान भएको नयाँ सत्ता गठबन्धनको बैठकमा सुदूरपश्चिममा मुख्यमन्त्री माग गरेका छन्। यद्यपि दलहरूको भागबन्डाको खाका भने बाहिर आइसकेको छैन। किशोर बुढाथोकी विराटनगर गोविन्द महतो जनकपुरधाम कृष्ण सारुमगर हेटौंडा केशवशरण लामिछाने पोखरा केशरराज क्षेत्री बुटवल बिस्नप्रसाद न्यौपाने वीरेन्द्रनगर शिवराज भट्ट धनगढी"
गोदाममा लुकाइराखेको ३५ लाख बराबरको चिनी र केराउ बरामद,"परासी: भारतबाट भन्सार छलेर अवैधरुपमा गोदाममा लुकाइराखेको अवस्थामा सशस्त्र प्रहरी बल नेपाल नं २६ गण हेक्वा नवलपरासीले ३५ लाख बराबरको चिनी र केराउ बरामद गरेको छ। सुस्ता गाउँपालिका वडा१ बरुवाबाट गएराति उक्त सामग्री बरामद भएको गणका प्रमुख एसपी प्रकाश वाग्लेले जानकारी दिए। बरामद भएका सामग्रीमा ४० क्विन्टल चिनी र ३८० क्विन्टल हरियो केराउ रहेका छन्। सुस्ता र प्रतापपुर गाउँपालिकाका सीमा नाकाबाट केही दिनदेखि जीप, मोटरसाइकल र साइकलबाट ओसारपसार गरी गोदाममा राखेको भन्ने सूचनाका आधारमा उक्त सामग्री बरामद गरेको एसपी वाग्लेले बताए। स्थानीय श्याम भनिने ज्ञानप्रसाद अर्यालको घर पछाडी रहेको गोदामबाट २५ केजी दरका १५७ बोरा चिनी र ३० र ५० केजीका १२५० बोरा केराउ बरामद भएको हो। अवैध सामग्री कस्को हो भन्नेबारे अनुसन्धान भइरहेको एसपी वाग्लेले बताएकाछन्।राति भएकाले व्यक्ति पहिचानभन्दा पनि सामान बरामदतर्फ लाग्यौं। गोदाम रहेको जग्गा ज्ञानप्रसादले भाडामा दिएको भन्ने बुझिएकाले सम्बन्धित व्यक्तिलाई पनि पहिचान गर्ने काम भइरहेको छ।, एसपी वाग्लेले भने। बरामद भएको सामग्री आवश्यक कारबाहीका लागि महेशपुर भन्सार पठाइएको छ। सशस्त्र प्रहरीले बरामद गरेर पठाएको चिनी र केराउको अन्दाजी मूल्य ३५ लाख बराबरको रहेको भन्सार प्रमुख बुद्धिबहादुर चुँडालले बताए। भारतमा भन्दा नेपालमा महंगो भएकाले सीमावर्ती नाकाबाट अवैधरुपमा चिनी र केराउन भित्राउने गरिएको छ। सीमावर्ती क्षेत्रमा सशस्त्र र नेपाल प्रहरीका चौकी र पोष्ट भएपनि तिनै नाकाबाट ठूलो मात्रामा अवैध सामग्री भित्रिने गरेका हुन्। स्थानीयले तस्करी गरेर राखेका सामग्रीको सूचना दिएपनि सीमावर्ती नाकाका दुवै निकायका प्रहरीले वास्ता नगर्ने गरेको गुनासो गर्दै आएका छन्। सूचनाका आधारमा १५ दिन पहिले सरुवा भएर आएका सशस्त्र प्रहरीका एसपी वाग्लेले ठूलो परिमाणको अवैध सामग्री बरामद गरेका हुन्।"
अब धेरै अस्थिर नहोऔं,"पोहोर पुस १० गते माओवादी अध्यक्ष पुष्पकमल दाहाल प्रचण्ड एमालेको समर्थनमा प्रधानमन्त्री बने । तीन महिना नपुग्दै एमालेलाई बहिर्गमन गरी कांग्रेससँग हात मिलाए । फेरि वर्ष दिन हुँदा नहुँदै कांग्रेसको साथ छाडे र एमालेलाई सत्तासीन गराए । यो फेरबदल समयको आवश्यकता भए पनि यथार्थमा यो चरम अस्थिरताको उदाहरण हो । यस्ता घटना अब दोहोरिइरहनु हुँदैन । नेपालमा पटकपटक विभिन्न राजनीतिक उथलपुथल र जनआन्दोलनहरू भए । सशस्त्र युद्धदेखि सडक आन्दोलसम्मका अन्तर्य निम्नवर्गको हित, सुशासन, दिगो विकास र राजनीतिक स्थिरता थिए । त्यही प्रयोजनार्थ हामीले संविधानसभाको जम्बो टोलीलाई दुई कार्यकाल उपयोग गरेर संविधान बनायौं । त्यसले पनि स्थिरता दिन सकेन । हामीले जुन निर्वाचन प्रणाली अपनायौं, त्यसका कारण सदा राजनीति विकृत खेलको सिकार हुने ठाउँमा पुगेको छ । जनप्रतिनिधिको काम सरकार बनाउने, ढाल्ने, सत्ताको पालो ढुक्ने र अर्काको खुट्टा तान्नेमा केन्द्रित भयो । त्यसैको परिणाम कति सजिलै अघिल्लो पाला प्रधानमन्त्री दाहालले ओलीलाई चटक्क छाडे, यसपालि देउवालाई । यसले संघीय शासनमा मात्र होइन, प्रदेशमा पनि हलचल ल्याएको छ । प्रदेशका सबै सरकार पुनः डगमगाएका छन् । हाम्रो निर्वाचन प्रणालीमा स्थानीय तहमात्र मजबुत देखिएको छ, जसको मुख्य कारण नै प्रत्यक्ष निर्वाचित कार्यकारी हुनु हो । कम्तीमा पनि पूरा कार्यकाल स्थानीय तहका प्रमुखउपप्रमुख अवश्य टिक्छन्, महाभियोग लागेर पास नभएमा । संघ र प्रदेशमा बहुमतीय प्रणालीको जुन अल्झो राखिएको छ, त्यसले हाम्रो लोकतन्त्रलाई बलियोभन्दा कमजोर बनाएको छ । अतः संविधान संशोधनमार्फत निर्वाचन प्रणालीमा पनि राजनीतिक दलहरूले विचार गर्नुपर्ने वाञ्छनीय छ । हुन पनि एक वर्षमै तीन पटक सत्ता गठबन्धनमा हेराफेरी भएको छ । कहिले कसैको पालो त कहिले कसैको पालो गरी सत्ताको रसस्वादनका लागि जे पनि जोसँग पनि र जस्तो पनि सम्बन्ध गाँस्ने र तोड्ने खेलमा दलहरू लागेका लाग्यै छन् । खासमा नागरिकहरूमा चरम निराशा छ र अर्थतन्त्र शिथिल छ, व्यावसायिक क्षेत्र ओइलाएको छ । अर्थतन्त्र तंग्र्याउनुपर्ने मूल दायित्व भुलेर सत्ता टिकाउने र केवल सत्ता र सत्ताको खेलमा दलहरू रमाएका छन् । त्यसको फलस्वरूप नै हो, देशबाट युवाहरू दिनदिनै पलायन भएका छन् । यो देशमा केही हुँदैन भन्ने भाष्य निर्माता खासमा दलहरू र तिनका गतिविधि नै हुन् । त्यतापट्टि ख्याल नगरी फगत राजनीतिलाई साँच्चिकै फोहोरी खेल प्रमाणितै गर्ने कर्म दलहरूबाट भयो । त्यो क्रम रोकिनुपर्छ । र, त्यसको पहिलो कदम अबको गठबन्धनको स्थिरताबाट देखाउन सक्नुपर्छ ।"
अब धेरै अस्थिर नहोऔं,"पोहोर पुस १० गते माओवादी अध्यक्ष पुष्पकमल दाहाल प्रचण्ड एमालेको समर्थनमा प्रधानमन्त्री बने । तीन महिना नपुग्दै एमालेलाई बहिर्गमन गरी कांग्रेससँग हात मिलाए । फेरि वर्ष दिन हुँदा नहुँदै कांग्रेसको साथ छाडे र एमालेलाई सत्तासीन गराए । यो फेरबदल समयको आवश्यकता भए पनि यथार्थमा यो चरम अस्थिरताको उदाहरण हो । यस्ता घटना अब दोहोरिइरहनु हुँदैन । नेपालमा पटकपटक विभिन्न राजनीतिक उथलपुथल र जनआन्दोलनहरू भए । सशस्त्र युद्धदेखि सडक आन्दोलसम्मका अन्तर्य निम्नवर्गको हित, सुशासन, दिगो विकास र राजनीतिक स्थिरता थिए । त्यही प्रयोजनार्थ हामीले संविधानसभाको जम्बो टोलीलाई दुई कार्यकाल उपयोग गरेर संविधान बनायौं । त्यसले पनि स्थिरता दिन सकेन । हामीले जुन निर्वाचन प्रणाली अपनायौं, त्यसका कारण सदा राजनीति विकृत खेलको सिकार हुने ठाउँमा पुगेको छ । जनप्रतिनिधिको काम सरकार बनाउने, ढाल्ने, सत्ताको पालो ढुक्ने र अर्काको खुट्टा तान्नेमा केन्द्रित भयो । त्यसैको परिणाम कति सजिलै अघिल्लो पाला प्रधानमन्त्री दाहालले ओलीलाई चटक्क छाडे, यसपालि देउवालाई । यसले संघीय शासनमा मात्र होइन, प्रदेशमा पनि हलचल ल्याएको छ । प्रदेशका सबै सरकार पुनः डगमगाएका छन् । हाम्रो निर्वाचन प्रणालीमा स्थानीय तहमात्र मजबुत देखिएको छ, जसको मुख्य कारण नै प्रत्यक्ष निर्वाचित कार्यकारी हुनु हो । कम्तीमा पनि पूरा कार्यकाल स्थानीय तहका प्रमुखउपप्रमुख अवश्य टिक्छन्, महाभियोग लागेर पास नभएमा । संघ र प्रदेशमा बहुमतीय प्रणालीको जुन अल्झो राखिएको छ, त्यसले हाम्रो लोकतन्त्रलाई बलियोभन्दा कमजोर बनाएको छ । अतः संविधान संशोधनमार्फत निर्वाचन प्रणालीमा पनि राजनीतिक दलहरूले विचार गर्नुपर्ने वाञ्छनीय छ । हुन पनि एक वर्षमै तीन पटक सत्ता गठबन्धनमा हेराफेरी भएको छ । कहिले कसैको पालो त कहिले कसैको पालो गरी सत्ताको रसस्वादनका लागि जे पनि जोसँग पनि र जस्तो पनि सम्बन्ध गाँस्ने र तोड्ने खेलमा दलहरू लागेका लाग्यै छन् । खासमा नागरिकहरूमा चरम निराशा छ र अर्थतन्त्र शिथिल छ, व्यावसायिक क्षेत्र ओइलाएको छ । अर्थतन्त्र तंग्र्याउनुपर्ने मूल दायित्व भुलेर सत्ता टिकाउने र केवल सत्ता र सत्ताको खेलमा दलहरू रमाएका छन् । त्यसको फलस्वरूप नै हो, देशबाट युवाहरू दिनदिनै पलायन भएका छन् । यो देशमा केही हुँदैन भन्ने भाष्य निर्माता खासमा दलहरू र तिनका गतिविधि नै हुन् । त्यतापट्टि ख्याल नगरी फगत राजनीतिलाई साँच्चिकै फोहोरी खेल प्रमाणितै गर्ने कर्म दलहरूबाट भयो । त्यो क्रम रोकिनुपर्छ । र, त्यसको पहिलो कदम अबको गठबन्धनको स्थिरताबाट देखाउन सक्नुपर्छ ।"
अख्तियारमा उजुरीको ओइरो,"गुलरिया : अख्तियारमा उजुरीको ओइरो लाग्न थालेको छ। स्थानीय तहहरूमा कानुन बनाउन नसक्दा कानुनी अनभिज्ञताका कारण अख्तियारमा उजुरीको चाङ लागेको हो। कानुनी विज्ञता नहुँदा पालिकाहरूमा भ्रष्टाचार बढेको अख्तियार दुरुपयोग अनुसन्धान आयोग बुटवल सम्पर्क कार्यालय नेपालगन्जका प्रमुख गणेशबहादुर अधिकारीले बताए। पालिकाहरूले कानुन बनाएर अविलम्ब कार्यान्वयनमा ल्याउनु पर्छ। नीति बनाउने ठाउँमा समेत बिचौलिया हाबी भइरहेकोले बिना बर्दीका सिपाही नागरिकहरू नबोलेसम्म भ्रष्टाचार रोकिँदैन, उनले भने। बुटवलको सम्पर्क कार्यालयले नेपालगन्ज मार्फत बाँके, बर्दिया, दाङ र रोल्पा जिल्ला हेर्दै आएको छ। बर्दियाको गत आर्थिक वर्षको कुल उजुरी २१ वटामध्ये ६ वटा फस्र्योट भएको र १५ वटा फस्र्योट हुन बाँकी छन्। चालु आर्थिक वर्षको फागुन ११ गतेसम्म कुल ५० वटा उजुरी दर्ता भएकोमा १७ वटा फस्र्योट भइसकेको र ३३ वटा उजूरी फस्र्योट हुन बाँकी रहेको प्रमुख अधिकारीले बताए। गत वर्षको तुलनामा उजुरीको संख्या चालु वर्षमा बढ्दो छ। अख्तियारमा परेको चालु वर्षको उजुरी तहगत रूपमा हेर्दा बाँसगढी नगरपालिकाको ९, बढैयाताल गाउँपालिका १०, ठाकुरबाबा नगरपालिका ९, राजापुर ८, गेरुवा गाउँपालिका ६, गुलरिया ५, मधुवन ३ र बारबर्दिया नगरपालिकाको शून्य उजुरी परेको छ। उनले भने, बर्दियाका उजुरीमध्ये विषयगत स्तरमा स्थानीय तह (संघीय मामिला)तर्फ ३८, स्थानीय तह शिक्षा १२, भूमि व्यवस्था, सहकारी तथा गरिबी निवारणतर्फ ५, प्रदेश उद्योग, पर्यटन, वन तथा वातावरणतर्फ ६ वटा, प्रदेश भूमि व्यवस्था कृषि तथा सहकारी मन्त्रालय (कृषि तथा पशुपक्षीबाहेक) ३ वटा र अन्य ६ वटा उजूरी अख्तियारमा परेको छ। भ्रष्टाचार नियन्त्रण ऐन, २०५९ को दफा ३२३ सम्म भ्रष्टाचारजन्य कसुरमा विभिन्न सजाय तोकिएको छ। जसमध्ये ३ देखि १४ सम्म क्रमशः रिसवत लिनेलाई बढीमा ८ वर्षदेखि १० वर्षसम्म कैद र बिगोबमोजिम जरिबाना, बिना मूल्य वा कम मूल्यमा वस्तु वा सेवा लिनेलाई ६ महिनादेखि १ वर्षसम्म कैद र बिगोबमोजिम जरिबाना तोकिएको उनको भनाइ छ। त्यस्तै, दान, दातव्य, उपहार वा चन्दा लिनेलाई ३ महिनादेखि ६ महिनासम्म कैद र बिगो जफतको प्रावधान छ। कमिसन लिनेलाई दफा (३) बमोजिमको सजाय, कैद र बिगो जफत, राजस्व चुहावट गर्नेलाई दफा (३) बमोजिमको सजाय गरी चुहावट भएको राजस्व रकमको दोब्बर जरिबाना र गैरकानुनी लाभ वा हानि पुयाउने नियतले काम गर्नेलाई ३ महिनादेखि ३ वर्षसम्म कैद र १० हजारदेखि ५० हजारसम्म जरिबाना तोकिएको छ। गलत लिखत तयार गर्ने र अनुवाद गर्नेलाई ३ महिनादेखि १ वर्षसम्म कैद र १० हजारदेखि ५० हजारसम्म जरिबाना, सरकारी कागजात सच्याएमा ३ महिनादेखि २ वर्षसम्म कैद र ५० हजारसम्म जरिबाना, सरकारी वा सार्वजनिक संस्थाको कागजात नोक्सान गर्नेलाई ६ महिनादेखि १ वर्षसम्म कैद र ५० हजारसम्म जरिबाना, प्रश्नपत्रको गोपनीयता भंग गर्ने वा परीक्षाको परिणाम फेरबदल गर्नेलाई ३ महिनादेखि १ वर्षसम्म कैद र १० हजार रुपैयाँदेखि ५० हजारसम्म जरिबाना तथा गैरकानुनी व्यापार व्यवसाय गर्नेलाई ३ महिनादेखि ६ महिनासम्म कैद १० हजारदेखि ५० हजार रुपैयाँसम्म जरिबाना र आर्जन गरेको सम्पत्ति जफत हुने व्यवस्था रहेको प्रमुख अधिकारीले जनाए।"
अमेरिकाको मिनेसोटामा अन्तर्राष्ट्रिय लाटोकोसेरो महोत्सव,"मिनेसोटा : अमेरिकाको मिनेसोटा प्रान्तस्थित हुस्टन सहरमा २२औं संस्करणको अन्तर्राष्ट्रिय लाटोकोसेरो महोत्सव भएको छ। २७ वर्षअघि घाइते अवस्थामा फेला परेको ग्रेट हर्न आवल प्रजातिको लाटोकोसेरोको बच्चा उद्धार गरेर उपचार गरिएको थियो। पखेटा भाँच्चिएर प्रकृतिमा फर्कन नसक्ने अवस्थामा रहेको एलिक नाम दिइएको लाटोकोसेराले अन्डा कोरेलेको दिनको अवसर पारेर सन् २००३ देखि अमेरिकाको मिनेसोटा स्थित हुस्टन सहरमा अन्तर्राष्ट्रिय लाटोकोसेरो महोत्सव आयोजना हुँदै आएको आयोजकले बताएका छन्। जन्मिएको तीन हप्तामै एलिक गुँडबाट खसेर घाइते भएकी थिई । पखेटामा गहिरो चोट लागेर घाइते भएकी एलिक प्रकृतिमा फर्कन नसकेपछि २७ वर्षदेखि अहिलेसम्म पनि संरक्षण गरेर राखिएको इन्टरनेसनल आवल सेन्टरकी निर्देशक कार्ला ब्लुमले बताइन्। महोत्सवमा यसरी नै विभिन्न समयमा घाइते अवस्थामा फेला परेर उद्धार गरी उपचार गर्दा प्रकृतिमा फर्कन नसकेका ग्रेट हर्न प्रजाति, स्नो आवल, वन आवललगायतका ७ प्रजातिका लाटोकोसेरो प्रत्यक्ष रूपमा प्रदर्शन गरेर संरक्षण शिक्षा दिइएको थियो। सम्बन्धित सरकारी निकायसँग अनुमति लिएर लाटोकोसेरो संरक्षण उत्सवमा शैक्षिक प्रदर्शनी हुँदै आएको आयोजकले बताएका छन्। महोत्सवमा विभिन्न देशका अनुसन्धानकर्मी, वैज्ञानिक, संरक्षणकर्मीहरूले लाटोकोसेरोको महŒवका बारेमा प्रस्तुति दिएका थिए। कार्यक्रममा लाटोकोसेरो संरक्षणसँग जोडेर बालबालिकाबीच उल्लुको आवाज निकाल्ने प्रतियोगिता र विभिन्न खेलकुद प्रतियोगिता पनि भएको छ। महोत्सवमा चेक एकेडेमी अफ साइन्स इन्स्टिच्युट अफ भर्टिब्रेट बायोलोजीका लिटिल आउल अनुसन्धानकर्ता वैज्ञानिक मार्टिन सालेकले लाटोकोसेरोको महŒव र संरक्षणका विषयमा गरिएको अनुसन्धानमा आधारित भएर प्रस्तुति दिएका छन्। यसैगरी नर्वेका रिसर्चर डा रोअर सोल्हाइमले पनि लाटोकोसेरोको महŒव र पहिचानका विषयमा प्रस्तुति दिएका थिए। लाटोकोसेरो संरक्षण महोत्सवमा ३३ देशबाट करिब ४ हजार सहभागीले पठाएका उल्लुको प्रदर्शनी भएको छ। महोत्सव अवधिभर मिनेसोटाको हुस्टन सहर नै रमणीय भएको थियो। महोत्सव वरपरका रेस्टुरेन्ट र सडक किनारमा लाटोकोसेरो संरक्षण जनचेतनामूलक फोटो र पोस्टर राखिएको थियो। महोत्सवमा युवा, विद्यार्थी, हजुरबुवा, हजुरआमा पुस्ताको बाक्लो उपस्थिति थियो। महोत्सवमा तीन हजारभन्दा धेरैको सहभागिता रहेको छ। महोत्सवमा सहभागी ७९ वर्षीय डग्लस थमसनले लाटोकोसेरो महोत्सवले सहरको पहिचान भएको बताए। महोत्सवकै कारण पर्यापर्यटनको विकासको साथै लाटोकोसेरोलगायत विभिन्न प्रजातिका चरा र वन्यजन्तु संरक्षणमा महŒवपूर्ण योगदान पुगेको उनले सुनाए। नेपालमा पनि लाटोकोसेरो संरक्षण उत्सव हुँदै आएको छ। गत माघ महिनाको १९ र २० गते पर्वत जिल्लाको जलजला गाउँपालिकाको लेकफाँटमा दुईदिने नेपाल लाटोकोसेरो उत्सव भएको थियो। अमेरिकामा भएको अन्तर्राष्ट्रिय लाटोकोसेरो महोत्सवमा पर्वतमा भएको ११औं संस्करणको लाटोकोसेरो उत्सवसमेत समेटिएर बनाइएको डकुमेन्ट्री प्रदर्शन गरिएको छ। प्रकृतिका साथीहरू नामक संस्थाले नेपालमा लाटोकोसेरो संरक्षण उत्सव गर्दै आएको छ। पत्रकार बरालद्वारा फोटो र भिडियो प्रदर्शन महोत्सवमा नेपालका तीन प्रजातिका लाटोकोसेरोको उद्धार गरिएका फोटो कथाको प्रदर्शनी गरिएको छ। साथै नेपालको जैविक विविधता, पर्यापर्यटनको गन्तव्य, उल्लु संरक्षणका गतिविधि र नेपाल लाटोकोसेरो उत्सव समेटिएका डकुमेन्ट्री प्रदर्शन गरिएको छ। पत्रकार तथा संरक्षणकर्मी कृष्णमणि बरालले विभिन्न समयमा विभिन्न प्रजातिका लाटोकोसेरो उद्धार गर्दा खिचेका तस्बिर तथा भिडियो अन्तर्राष्ट्रिय लाटोकोसेरो महोत्सवमा प्रदर्शन गरेका हुन्। तीनदिने महोत्सवमा बरालले नेपालमा हुँदै आएका लाटोकोसेरो तथा हुचिल उत्सव, चरा उत्सवजस्ता कार्यक्रमले चरा, वन्यजन्तु संरक्षण विषयमा जनस्तरमा महŒवपूर्ण सन्देश जानुको साथै संरक्षणमा योगदान पुग्दै आएको बताए। क्षेत्रफलका हिसाबले नेपाल सानो छ तर जैविक विविधताको हिसाबले समथर तरार्ईदेखि विश्वकै उच्च सगरमाथाको देश नेपाल विश्वमै धनी रहेको बरालले कार्यक्रममा बताए। नेपालमा ८ सय ९२ प्रजातिका चरा पाइन्छन्। नयाँ प्रजातिका चरा थपिने र पहिले रेकर्ड भएका केही प्रजातिका चरा लोप हुने अवस्थामा रहेका नेपालमा भइरहेको चरा अनुसन्धानबाट देखिएको छ। नेपालमा २३ प्रजातिका लाटोकोसेरो पाइन्छन्। अन्तर्राष्ट्रिय लाटोकोसेरो महोत्सव भइरहेको देश अमेरिकामा १९ प्रजातिका लाटोकोसेरो पाइने महोत्सवमा बताइएको छ।"
अप्रत्याशित धोका भयो : कांग्रेस,"काठमाडौं : कांग्रेसले प्रधानमन्त्री प्रचण्डले अप्रत्याशित र अविश्वसनीय ढंगले गठबन्धन तोडेको हर गर्दै यसलाई ठूलो धोकाका रूपमा लिएको छ। प्रधानमन्त्रीले गठबन्धन एकाएक फेरेपछि समीक्षा गर्न बोलाइएको पार्टी पदाधिकारी बैठकमा सभापति शेरबहादुर देउवाले गठबन्धनलाई बलियो बनाउन आफू हरसम्भव प्रयास गरेको तर धोका पाएको बताए। बैठकमा देउवाले भनेका थिए, ओलीजीले पटकपटक भेट्न प्रस्ताव गर्दासमेत गठबन्धन तलमाथि होला कि भनेर मैले भेट्न खोजिनँ। तर प्रचण्डजीले भित्रभित्रै धोका दिनुभएको रहेछ। प्रचण्डजी धोकेबाज हुनुहुँदो रहेछ। देउवाले अगाडि भने, उहाँले पछिल्लो समय निकै निहुँ खोज्दै आउनुभएको थियो। महासमितिमा उठेका विषयमा पनि धेरै केरकार भएका हुन्। धोका दिनका लागि पूरै आन्तरिक तयारीमा लाग्नुभएको रहेछ। पछिल्लो समय निकै भेटघाट बाक्लिएको कुरा सुन्दै आएको थिएँ। उहाँले अहिले नभए पनि दुई, चार महिनापछि धोका दिन तयारी अवस्थामा हो जस्तो देखियो। महिनापछि पनि धोका नै दिने स्थिति रहेछ। उहाँको स्वभाव धोकेबाज रहेछ। बैठकमा मन्त्रीहरूको राजीनामा र सरकारलाई दिएको समर्थन फिर्ताबारे छलफल भए पनि प्रधानमन्त्रीले औपचारिक रूपमा मन्त्रीहरूको राजीनामा नमागेकाले मन्त्री आफैंले स्वयं राजीनामा दिनुपर्ने आवश्यकता नरहेको बताएका थिए। गत वर्षको १० पुसमा भत्किँदा पनि हामीले नै जोडेका थियौं भन्दै कांग्रेसका मन्त्री डा प्रकाशशरण महतले भने, चुनावअगाडि भएको गठबन्धनप्रति हामी अहिले पनि प्रतिबद्ध छौं। प्रधानमन्त्री आफैं अर्को बाटो हिँड्नु भएको हो। सरकारमा सहभागी हामीले राम्रो गर्ने प्रयासमै थियौं। अहिले मन्त्री हेरफेर गर्नु भनेको महिनौंदेखिको कसरतले हो। अहिले आकस्मिक प्रयासले सम्भव भएको हैन। मन्त्रीलाई जश नदिनु त्यो एउटा सामान्य बहाना हो। कांग्रेसका प्रमुख सचेतक रमेश लेखकले प्रधानमन्त्रीले अप्रत्याशित निर्णय गरेको बताए, प्रधानमन्त्री प्रचण्डजीले अप्रत्याशित र अविश्वसनीय ढंगले गठबन्धन भत्काउनुभयो। कांग्रेसले अब रचनात्मक प्रतिपक्षीको भूमिका खेल्छ। सभापति देउवाले पार्टीबाट मन्त्री भएकाहरूलाई आइतबार निवास बूढानीलकण्ठमा बोलाएर जुनसुकै बेला राजीनामाका लागि तयार रहन भनेका थिए। तर गए राति नै बालुवाटारमा भएको छलफलबाट नयाँ समीकरण बनाउने सहमति प्रधानमन्त्री दाहालले गरेपछि कांग्रेसले उक्त कदमलाई अप्रत्याशित र अविश्वसनीय भनेको छ। कांग्रेसका नेता डा शेखर कोइरालाले सत्ता गठबन्धन टुट्दा कांग्रेसलाई तत्कालका निम्ति घाटा भए पनि दीर्घकालका लागि फाइदा हुने बताएका थिए। गठबन्धन टुट्दा तत्कालका लागि घाटा देखिन्छ। हाम्रा केन्द्र सरकारका मन्त्री, प्रदेश सरकारमा मुख्यमन्त्री र मन्त्रीहरूका पद गएका छन्। उहाँहरूले सरकारबाट जनतामा डेलिभरी दिने अवसर टुटेको छ। कांग्रेसलाई अर्को अवसर आएको छ, जनतामा जाने र पार्टी निर्माणमा लागेर पार्टी जरैदेखि बलियो बनाउने। उनले भने, जनता केन्द्रित पार्टी संगठनमा लागौं। जनता केन्द्रित गरेपछि कसैसँग गठबन्धनको बाध्यता गर्न आवश्यक छैन। हिजो पनि हामी माओवादी केन्द्रकै आग्रहमा गठबन्धनमा गएका थियौं। तर हामी एक्लै चुनावमा जान सक्ने शक्ति छ। हिजो २०७९ को चुनावमा कांग्रेस एक्लै चुनावमा जान खोजेको हो। स्थानीय तहको चुनावदेखि नै माओवादी कांग्रेससँग गठबन्धनमा थियो। कोइरालाले भने, प्रचण्डजीले जनतासँग गरेका वाचा भुल्नु भयो। अब उहाँलाई नै जनताले सोध्छन् हामीसँग गरेका वाचा खोइँ ? भन्दै। कोइरालाले गठबन्धन टुट्दैमा निराश हुनुपर्ने आवश्यकता नरहेको भन्दै पार्टीमा एकता र सहकार्यको संस्कृतिसहित नागरिकका समस्या सुन्नेमा लागौं। अब प्रधानमन्त्री प्रचण्डकै नेतृत्वमा एमाले, रास्वपा र जसपा सहभागी हुने तय भए पनि अरू दलको विषयमा भने कुनै टुंगो लागेको छैन।"
"प्रचण्डले वाचा पूरा गरे, हितबहादुर बने दोस्रो पटक मन्त्री","नुवाकोट : नेकपा माओवादी केन्द्रका नेता हितबहादुर तामाङ दोस्रो पटक मन्त्री बनेका छन्। सत्ता समीकरण फेरिएपछि तामाङले दोस्रो पटक मन्त्री बन्ने अवसर पाएका हुन्। उनलाई प्रधानमन्त्री पुष्पकमल दाहाल 'प्रचण्ड'ले सोमबार विनाविभागीय मन्त्री बनाएका हुन्। यसअघि तामाङ २०६७ सालमा झलनाथ खनाल नेतृत्वको सरकारमा युवा तथा खेलकुद मन्त्री बनेका थिए। त्यसबेला उनले तीन महिना मन्त्रीको जिम्मेवारी सम्हाल्ने अवसर पाएका थिए। कांग्रेससँगको गठबन्धन भत्काएर माओवादी केन्द्रले चार राजनीतिक दललाई लिएर नयाँ सत्ता समीकरण बनाएको छ। माओवादी केन्द्रका अध्यक्ष एवं प्रधानमन्त्री दाहालले मन्त्रीहरूलाई हटाएर तीनजना विनाविभागीय मन्त्री नियुक्त गरी मन्त्रिमण्डल पुनर्गठन गरेका छन्। नयाँ मन्त्रिमण्डलमा तामाङसहित एमालेका पदम गिरी र रास्वपाका डीपी अर्याल विनाविभागीय मन्त्री बनेका छन्। गत माघ २७ गते सोनाम ल्होसारको अवसरमा काठमाडौंमा आयोजित समारोहमा प्रधानमन्त्री दाहालले केही समयमै मन्त्रिपरिषद पुनर्गठन हुने र तामाङ समुदायबाट एकजनालाई मन्त्री बनाउने घोषणा गरेका थिए। २०२१ सालमा पन्चकन्या गाउँपालिका ३ घलेभन्ज्याङमा जन्मिएका मन्त्री तामाङले २०३६ सालदेखि विद्यार्थी संगठनबाट राजनीति यात्रा सुरु गरेका हुन् । राजनीति गर्ने क्रममा उनी पटकपटक जेल समेत परे। उनी २०५२ देखि २०६१ सालसम्म भूमिगत भएर माओवादी राजनीतिमा सक्रिय रहे। तामाङ अनेरास्ववियुको जिल्ला सचिव,जनमोर्चाको जिल्ला नेतृत्व हुँदै हाल माओवादी केन्द्रका केन्द्रीय सदस्य हुन् । ६० वर्षीय तामाङ गत वर्ष नुवाकोटको क्षेत्र नं १ बाट प्रतिनिधि सभा सदस्यमा प्रत्यक्ष निर्वाचित थिए। बिना विभागीय मन्त्रीको रुपमा शपथग्रहण गरेपनि उनले आवास भौतिक योजना,शहरी विकास तथा पर्यटन मन्त्रालयको दावी गरेका छन् । तामाङले प्रविणता प्रमाणपत्र तहसम्मको अध्ययन गरेका छन् । तामाङ २०३९ मा अनेरास्ववियूका नुवाकोट सचिव भएका थिए । २०४७ सालमा नेकपा चौथोको महाधिवेशनको सदस्यता प्राप्त गरेका थिए भने २०५२ सालमा सशस्त्र विद्रोहको घोषणा गर्दा उनी माओवादीका जिल्ला सचिव थिए । तामाङ २०५८ सालमा माओवादीको केन्द्रीय सदस्य बनेका थिए । माओवादी देशको शान्ति प्रक्रियामा आएपछि २०६३ मा अन्तरिम व्यवस्थापिकाका सदस्य चुनिएका थिए । पहिलो संविधान सभा सदस्य निर्वाचन २०६४ र दोस्रो संविधान सभा सदस्य निर्वाचन २०७० मा पराजित तामाङ २०७४ र २०७९ मा नुवाकोट १ बाट प्रतिनिधिसभा सदस्यमा निर्वाचित भएका हुन् ।"
एमाले संसदीय दलको मुख्य सचेतकमा बर्तौला र सचेतकमा बराल,"काठमाडौं : नेकपा एमाले संसदीय दलको मुख्य सचेतकमा महेश बर्तौला र सचेतकमा सुनिता बराल चयन भएका छन् । एमाले संसदीय दलका नेता एवम् अध्यक्ष केपी शर्मा ओलीले प्रमुख सचेतकमा बर्तौला र सचेतकमा बराललाई जिम्मेवारी दिएका हुन्। नयाँ सत्ता समिकरण बनेपछि सोमबार एमालेका प्रमुख सचेतक पदम गिरी सोमबार मन्त्री बनेका छन्। नयाँ मन्त्रिपरिषद्मा गिरी सहभागी भएपछि सचेतक बर्तौलाले प्रमुख सचेतकको जिम्मेवारी पाएकी हुन्। सोमबार एमाले, माओवादी केन्द्र र रास्वपाका ११ जना मन्त्री बनेका थिए।"
सरकारलाई दिएको समर्थन फिर्ता लिने कांग्रेसको निर्णय,"संवैधानिक व्यवस्था अनुसार कांग्रेसले समर्थन फिर्ता लिएपछि प्रधानमन्त्री प्रचण्डले अबको ३० दिनभित्र विश्वासको मत लिनुपर्छ। काठमाडौं : नेपाली कांग्रेसले प्रधानमन्त्री पुष्पकमल दाहालप्रचण्डलाई दिएको फिर्ता लिने निर्णय गरेको छ। आज बूढानिलकण्ठमा बसेको कार्यसम्पादनले सरकारलाई दिएको समर्थन फिर्ता लिने निर्णय गरेको कांग्रेस उपसभापति धनराज गुरुङले जानकारी दिए। उपसभापति गुरुङले प्रचण्डलाई समर्थन गरेर दिएको विश्वासको मत आजको बैठकबाट फिर्ता लिने निर्णय गरेको बताए। नेकपा माओवादी केन्द्रका अध्यक्षसमेत रहेका प्रधानमन्त्री प्रचण्डले सोमबार कांग्रेससँगको सहकार्य तोडेर एमाले नेतृत्वको गठबन्धनसँग सहकार्य गरेका छन्। नयाँ सत्ता समीकरणमा एमाले, माओवादी, राष्ट्रिय स्वतन्त्र पार्टी र जसपा छन्। गुरुङले संविधान कार्यान्वयनका लागि सत्तामा वा प्रतिपक्षमा जहाँ रहेर पनि कांग्रेसले साथ दिने बताए। संवैधानिक व्यवस्था अनुसार कांग्रेसले समर्थन फिर्ता लिएपछि प्रधानमन्त्री प्रचण्डले अबको ३० दिनभित्र विश्वासको मत लिनुपर्छ।"
"एकीकृत समाजवादी सधैं एमालेको कर्नरमा, नयाँ समीकरणको पनि स्वामित्व लिन पाएन","काठमाडौं : संसदमा सबैभन्दा ठूलो दल नेकपा एमालेलाई फुटाएर पूर्व प्रधानमन्त्री माधव कुमार नेपाल समूहले निर्वाचन आयोगमा २०७८ भदौ ९ गते नेकपा (एकीकृत समाजवादी) दर्ता गराए। तत्कालीन प्रधानमन्त्री केपी शर्मा ओलीलाई पदबाट हटाएर प्रधानमन्त्री बनाउन सहयोग गरेपछि शेरबहादुर देउवा नेतृत्वको पाँच दलीय गठबन्धन सरकारले दल विभाजनका लागि २० प्रतिशत केन्द्रीय सदस्य वा सांसदको सर्मथन भए पुग्ने व्यवस्था राखेर अध्यादेश ल्याइदियाे। निर्वाचन आयोगले दर्ताको प्रमाणपत्र दिनुअघि पार्टी गठनका लागि नेपालसहित एमालेका ५५ जना केन्द्रीय सदस्य र ३० जना संघीय सांसद्ले निर्वाचन आयोगमा पुगेर सनाखत गराएका थिए। अध्यादेश अनुसार नेपाललाई पार्टी विभाजन गर्न सहज भयो। निर्वाचन आयोगबाट दल दर्ता गरेर औपचारिक रुपमा अगाडि बढेपनि लामो समयसम्म एमालेले आन्तरिक रुपमा एकीकृत समाजवादीलाई पार्टीको रुपमा स्वीकार गरेन भने माधवकुमार नेपाल र एकीकृत समाजवादी रहने मञ्च अघोषित रुपमा बहिस्कार गरिरह्यो। तत्पश्चात प्रतिनिधि सभाका २७५ सदस्य चयन गर्नको लागि एकैपटक २०७९ मंसिर ४ गते निर्वाचन भयो। तर पाँच दलीय गठबन्धनबाट निर्वाचन लडेको एकीकृत समाजवादी राष्ट्रिय मान्यता प्राप्त गर्ने दल बन्न सकेन। नयाँ सरकार गठनको आह्वान भएपछि प्रधानमन्त्री पदमा देउवा र पुष्पकमल दाहाल प्रचण्डबीच हानाथाप भयो। अन्तिम समयमा बालकोट पुगेका प्रचण्डलाई एमालेले प्रधानमन्त्री बनाउने वातावरण तय गर्यो र २०७९ पुस १० मा नेपाली कांग्रेस, माओवादी केन्द्रसहितको गठबन्धन भत्कियो। एमालेकोकर्नरमा परेको एकीकृत समाजवादीले पुन: नयाँ गठबन्धन बन्दा अपनत्व लिन पाएन। त्यसबेला एमाले नेतृत्वको गठबन्धनमा माओवादी केन्द्र, रास्वपा, राप्रपा, जसपा, जनमत पार्टी, नागरिक उन्मुक्ति पार्टी रहे र नयाँ सरकार गठन भयो। बैठकमा प्रधानमन्त्रीमा माओवादी केन्द्र र राष्ट्रपतिमा नेकपा एमाले हुने सहमति भएको थियो। उक्त घटनापश्चात नेकपा एकीकृत समाजवादीका अध्यक्ष नेपालले आफूहरुलाई जानकारी नदिई माओवादी अध्यक्ष प्रचण्ड प्रधानमन्त्री बनेको गुनासो सार्वजनिक रुपमै गरे। प्रचण्डको व्यवहारबाट आफू दुःखी भएको भन्दै उनले कार्यकर्तालाई भनेका थिए,प्रचण्ड प्रधानमन्त्री भएको आफूले पत्रपत्रिकाबाट थाहा पाएको, हाम्रो पार्टीको संलग्नता बेगर, पार्टीलाई जानकारी नदिइकन प्रचण्ड अरुको समर्थनमा प्रधानमन्त्री भए। उक्त समयमा प्रचण्डले नेपाललाई गठबन्धनमा ल्याउने प्रयास गरेपनि एमालेले गठबन्धनमा सामेल गर्न चाहेन, एकीकृत समाजवादी सरकार बाहिर रह्यो। राष्ट्रपति निर्वाचनमा एमालेको गठबन्धनलाई तोडेर पुन: कांग्रेसमाओवादीसहितको गठबन्धन बन्यो। माओवादीले सहमति तोडेपछि एमाले सरकारबाट बाहिरिएयो। त्यसपश्चात उक्त गठबन्धनमा एकीकृत समाजवादी सामेल भयो। कांग्रेस नेतृत्वको गठबन्धनमा प्रचण्डपश्चात नेपाल प्रधानमन्त्री बन्ने सहमति थियो। सोहि विषयलाई लिएर गतहप्ता पनि एमाले अध्यक्ष ओलीले राष्ट्रिय पार्टी नबनेको पार्टीको मानिस प्रधानमन्त्री बन्छु भन्दै हिँडेको भन्दै एकीकृत समाजवादीका अध्यक्ष नेपालप्रति व्यंग्य गरिरहेका थिए। एमालेको गत केन्द्रीय कमिटी बैठकको समापन समारोहलाई सम्बोधन गर्दै अध्यक्ष ओलीले बालकुमारी घटनामा दोषी ठहर भइसक्दा पनि भौतिक पूर्वाधार तथा यातायातमन्त्री प्रकाश ज्वालाले पद नछाडेको र प्रधानमन्त्रीले बर्खास्त गर्न नसकेको , एकीकृत समाजवादीले फिर्ता नबोलाएको र उनलाई जोगाउन लोकतान्त्रिक पद्धति मिच्ने काम भएको दाबी गरे। सोहि दिन नै च्यासलमै आयोजित कार्यक्रममा आफूले नेतृत्व गरेको तत्कालीन नेकपाको सरकार ढालेर दक्षिणपन्थीको पाउमा बुझाएको भन्दै नेपालप्रति आक्रोश व्यक्त गर्दै कहिल्यै पार्टी एकता नहुने घोषणासमेत गरेका थिए। यसपटक पनि एकीकृत समाजवादीको उस्तै नियति एमालेमाओवादी केन्द्रका नेताहरुको लामो आन्तरिक तयारी पश्चात पुन: एमाले नेतृत्वको गठबन्धन बनेको छ। नयाँ गठबन्धन बनेपछि एक वर्ष नपुग्दै नेपाली कांग्रेस र नेकपा माओवादीको गठबन्धन सरकार ढलेको छ। एमालेकोकर्नरमा परेको एकीकृत समाजवादीले पुन: नयाँ गठबन्धन बन्दा स्वामित्त्व लिन पाएन। सरकारलाई कांग्रेसका मन्त्रीहरुले साथ नदिएको र नेपाली कांग्रेसका क्रियालापबाट अनकम्फरटेबलमहसुस गरिरहेका प्रचण्डलाई पछिल्लो समय संक्रमणकालीन न्याय र राष्ट्रिय सभाको अध्यक्ष पदको विषय टुंग्याउने एमाले अध्यक्ष ओली र प्रधानमन्त्री प्रचण्डबीचको निरन्तर भेटघाट नै सत्ता परिवर्तनको कारक बनेको छ। एमाले उपमहासचिव प्रदीप ज्ञवाली पनि प्रधानमन्त्रीको कांग्रेससँगको गठबन्धनमा आएको बैचनी पनि नयाँ गठबन्धन बन्नुको कारण बनेको दाबी गर्छन्। माओवादी केन्द्रका सचिव देवेन्द्र पौडेलले कांग्रेसका पछिल्ला गतिविधिको लामो समीक्षापछि यो गठबन्धन तोडिएको दाबी गरे। उनले शान्ति प्रक्रियाका काम टुंग्याउन कानुन समितिको बैठक कानुनमन्त्री धनराज गुरुङले साथ र सहजिकरण नगरेपछि माओवादी संशकित बनेको दाबी गरे। कोशी प्रदेश, विधान सम्मेलन, महासमिति बैठक, त्यहाँ ल्याएका प्रस्ताव, माओवादीको विषयमा भएका टिप्पणी, अर्थ मन्त्रालयलगायतका विषयका नै कांग्रेससँगको गठबन्धन भत्किनुको कारण रहेको उनले बनाए। नयाँ गठबन्धनमा एमाले, माओवादी, राष्ट्रिय स्वतन्त्र पार्टी (रास्वपा) र जनता समाजवादी पार्टी (जसपा) छन्। उनीहरुले सोमबार साँझ ८ बुँदे सहमति पत्र हस्ताक्षर गरेर सार्वजनिक गरेका छन्। एमालेले नयाँ गठबन्धनको आधार तय गर्दा नेपाललाई सामेल नगराएर पुन: बदला लिएको छ। यस पटक पनि पूर्वप्रधानमन्त्री नेपालले आफूलाई अपमानगरेको महसुस गरेका छन्। सोमबार दिउँसो बसेको नेकपा एकीकृत समाजवादीको केन्द्रीय सचिवालयको बैठकले नयाँ सत्ता समीकरणको उद्देश्य स्पष्ट नहुन्जेल पर्ख र हेरको अवस्थामा रहने निर्णय गरेको थियो। पार्टी प्रवक्ता जगन्नाथ खतिवडाले नयाँ सत्ता समीकरणको उद्देश्य स्पष्ट नहुन्जेल आफ्नो पार्टीले कुनै प्रतिक्रिया नजनाउने बताए। उनले भने,नयाँ सत्ता समीकरणको गुणदोषका आधारमा नेकपा एकीकृत समाजवादीले आफ्ना धारणाहरू सार्वजनिक गर्नेछ। नेकपा एकीकृत समावादीका सम्मानित नेता झलनाथ खनालले नयाँ गठबन्धनमा तत्काल सामेल नहुने उल्लेख गरे। यद्यपी ४ राजनीतिक दलबीच सहमति पत्रमा हस्ताक्षर गरिसकेपछि भने यसपटक एकीकृत समाजवादीलाई ल्याउन एमालेले पनि ग्रिन सिंगल दिएको छ। एमालेले ग्रिन सिंगल दिएपछि गठबन्धनमा सामेल गर्ने प्रस्ताव लिएर प्रधानमन्त्री एवम् माओवादी केन्द्रका अध्यक्ष प्रचण्ड नेपाललाई भेट्न उनकै निवास कोटेश्वरमा पुगेका थिए। यस पटकपनि आफू र आफ्नो पार्टीसँग कुनै सरसल्लाह नगरी नयाँ गठबन्धन बनाएर, मन्त्रिमण्डल पुनर्गठन गरेको भन्दै प्रचण्डसँग असन्तुष्ट व्यक्त गरे। प्रचण्ड कोटेश्वर पुगेको समयमै बालुवाटारमा चार दलबीच सहमति भएको जानकारी दिँदै अन्य दलसँग कुरा गरेर मन्त्रिपरिषद् विस्तार गर्ने एमाले महासचिव शंकर पोखरेलले जानकारी दिए। भर्खरै ४ दलबीच सहमति भएको छ। यो प्रक्रियासँग सहमत हुने अन्य दलसँग पनि संवाद गर्छौं। अनि मन्त्रिपरिषद्लाई पूर्णता दिन्छौं। सरकारलाई प्रभावकारी काम गर्न न्यूनतम साझा कार्यक्रम तय गर्छौं।पोखरेलले भने,गठबन्धनमा नेकपा एकीकृत समाजवादी, लोसपा लगायतका दलसँग संवाद अगाडि बढाएका छौं। सम्माननीय प्रधानमन्त्री ज्यूले विभिन्न दलका नेतालाई पनि भेटिरहनु भएको छ। नयाँ सत्ता समिकरणको सहभागी हुन प्रस्ताव आएपछि नेकपा (एकीकृत समाजवादी)ले बुधबार बिहान पार्टी केन्द्रीय कार्यालय आलोकनगरमा सचिवालय बैठक बोलाएको छ। बैठकले निर्णय गरेपश्चात सरकारमा जानेनजाने टुंगो लाग्नेछ। केन्द्रमा परिवर्तन भएको गठबन्धनको प्रभाव प्रदेश सरकारमा देखिन थालिसकेको छ। अहिले प्रदेशमा मुख्यमन्त्री कांग्रेस रहेका प्रदेश सरकारमा नयाँ गठबन्धनमा आवद्ध रहेका दलका मन्त्रीलाई वर्खास्त गर्ने र कांग्रेस रहेका प्रदेशका मन्त्रीले राजीनामा दिनेक्रम चलिरहेको छ।"
प्रचण्डलाई काँध थाप्नु समयको माग थियो : धनराज गुरुङ,"काठमाडौं : नेपाली कांग्रेसले प्रधानमन्त्रीमा माओवादी केन्द्रका अध्यक्ष पुष्पकमल दाहाल प्रचण्डलाई काँध थाप्नु समयको माग भएको टिप्पणी गरेका छन्। आज बूढानिलकण्ठमा बसेको कार्यसम्पादनपश्चात नेपाली कांग्रेसका उपसभापति एवम् निवर्तमान कानुनमन्त्री धनराज गुरुङले अहिले कांग्रेसको काँधबाट आफैं झरेको टिप्पणी गरेका हुन्। उनले भने,सधैं अरुलाई काँधमा बोकेर हिँड्न सकिदैँन। कहिलेकाहीँ हामी पनि काँधमा चढ्न मन लाग्छ। त्यो समयको माग थियो हामीले काँध थाप्यौं।गल्ति गर्यो भन्ने महसुस गरेका छैनौं। उनले संविधान कार्यान्वयनका लागि सत्तामा वा प्रतिपक्षमा जहाँ रहेर पनि कांग्रेसले साथ दिने बताए।"
जब नारायणकाजी श्रेष्ठ बालकोट पुगेर गृहमन्त्रीमा दोहोरिने इच्छा गरे,"काठमाडौं : एमाले नेतृत्वमा नयाँ सत्ता समीकरण बनेसँगै चार राजनीतिक दलहरु मन्त्रालय बाँडफाँट र आन्तरिक गृहकार्यमा जुटेका छन्। चार दलबीच सोमबार साँझ ८ बुँदे सहमति भएपछि अन्य दललाई भित्र्याउन प्रधानमन्त्री पुष्पकमल दाहाल प्रचण्डले एकीकृत समाजवादी र लोसपा लगायतका दलसँग संवाद जारी राखेका छन्। नयाँ सत्ता समीकरण बनेसँगै कुन दलले कुन मन्त्रालय बनाउने र कोको मन्त्री हुने खाँका तयार हुन बाँकी रहेको छ। मन्त्री हुन चाहने नेताहरुले आन्तरिक दौडधुप जारी राखेका छन्। यसैबीच मंगलबार बिहान एमाले अध्यक्ष केपी शर्मा ओलीलाई भेट्न माओवादी केन्द्रका उपाध्यक्ष एवम् निवर्तमान गृहमन्त्री नारायणकाजी श्रेष्ठ बालकोट पुगेका छन्। ओलीलाई भेट्न नारायणकाजी बालकोट गएको र उनीहरुबीच समसामयिक राजनीतिक विषयमा छलफल भएको एमाले र माओवादीका फरक फरक स्रोतले पुष्टि गरेका छन्। भेटमा श्रेष्ठले आफूलाई पुन: गृहमन्त्री बनाउन ओलीसमक्ष प्रस्ताव राखेका छन्। सोमबार बालुवाटारको बैठकमा प्रधानमन्त्री प्रचण्डले गृहमन्त्री कसलाई बनाउने भन्ने जिम्मा एमालेका अध्यक्ष ओलीलाई दिएका थिए। बालुवाटार बैठकमा रास्वपाका सभापति एवम् पूर्वगृहमन्त्री रवि लामिछानेले गृह मन्त्रालयको अडान नछाडेपछि प्रधानमन्त्रीले गृहमन्त्रीको टुंगो लगाउने जिम्मा ओलीलाई दिएका हुन्। श्रेष्ठनिकट स्रोतका अनुसार ओलीसमक्ष नारायणकाजीले पुन: गृहमन्त्री मागेपछि जवाफमा ओलीले गृह वा अर्थ मन्त्रालयमा एमालेको हो, अर्थमन्त्री माओवादी केन्द्रले लिँदा गृह मन्त्रालय एमालेकोमा पर्छ। यद्यपि रास्वपाले पनि गृह मन्त्रालयको दाबी गरिरहेको जानकारी गराएका थिए। श्रेष्ठले गृह नभए अर्थमन्त्री बनाउन आग्रह गरेपछि ओलीले माओवादीको भागमा रहेकाले स्वयम् प्रचण्डसँग छलफल गर्न आग्रह गरेको स्रोतको भनाई छ। मन्त्रालयको विषयमा ओलीले भने स्पष्ट जवाफ नदिएपछि श्रेष्ठ फर्किएका छन्। मुख्य दुई दलबीच कुन मन्त्रालय कसले लिने औपचारिक टुंगो नलागेका कारण नै सोमबार ३ जना विना विभागीय मन्त्रीका रुपमा सपथग्रहण भएको छ। यता एमाले महासचिव शंकर पोखरेलका अनुसार अन्य दलसँग कुरा गरेर संवाद अगाडि बढाउने र गठबन्धनमा आवद्ध दलहरुको टुंगो लागेपछि मन्त्रिपरिषद् विस्तार गर्ने जानकारी दिए। भर्खरै ४ दलबीच सहमति भएको छ। यो प्रक्रियासँग सहमत हुने अन्य दलसँग पनि संवाद गर्छौं। अनि मन्त्रिपरिषद्लाई पूर्णता दिन्छौं। सरकारलाई प्रभावकारी काम गर्न न्यूनतम साझा कार्यक्रम तय गर्छौं।सोमबार साँझ पोखरेलले भने,गठबन्धनमा नेकपा एकीकृत समाजवादी, लोसपालगायतका दलसँग संवाद अगाडि बढाएका छौं। सम्माननीय प्रधानमन्त्रीज्यूले विभिन्न दलका नेतालाई पनि भेटिरहनु भएको छ।"
"कर्णाली सरकारबाट बाहिरियो कांग्रेस, तीनैजना मन्त्रीले दिए राजीनामा","वीरेन्द्रनगर : कर्णाली प्रदेश सरकारमा नेपाली कांग्रेसबाट सहभागी तीनजना मन्त्रीहरूले राजीनामा दिएका छन् । मंगलबार पत्रकार सम्मेलन गर्दै मन्त्रीहरूले मुख्यमन्त्री राजकुमार शर्मालाई पदबाट राजीनामा बुझाएको जानकारी दिएका हुन् । उनीहरू मंगलबार सामूहिक रुपमा पत्रकार सम्मेलन गर्दै संघीय सरकारमा गठबन्धन परिवर्तन भएपछि पार्टीको निर्देशन अनुसार आफूहरू पदबाट राजीनामा दिएको बताए । पत्रकार सम्मेलनमा बोल्दै आर्थिक मामिला तथा योजनामन्त्री सिंहले आफूहरुले सरकारमा रहँदा कर्णालीको समग्र विकास, निर्माण र जनपक्षीय काम गर्नका लागि उल्लेख्य काम गरेको बताए। उनले भने,'ती कामहरू विस्तारै नागरिकहरूले अनुभूति गर्नेछन् । तर,संघमा सत्ता समीकरणमा परिवर्तन भइसकेपछि प्रदेश सरकारमा बसिरहन उचित नहुने ठानेर राजीनामा दिएका हौं।' प्रदेश सरकारका सामाजिक विकासमन्त्रीको जिम्मेबारीमा रहेका खड्गप्रसाद पोख्रेलले भने पार्टी सरकारबाट बाहिरिए पनि प्रदेश सभामा रचनात्मक प्रतिपक्षको भूमिका निर्वाह गर्ने बताए । उनले कर्णालीको विकास र कर्णालीवासीको हितमा हुने कामहरूमा आफूहरूले सरकारलाई साथ दिने बताए । आजै गण्डकी प्रदेश सरकारबाट नेकपा माओवादी केन्द्रका दुईजना मन्त्री बर्खास्त भएका छन्। नेपाली कांग्रेसबाट मुख्यमन्त्री बनेका सुरेन्द्रराज पाण्डेले माओवादीका सामाजिक विकास मन्त्री सुशीला सिम्खडा र भौतिक पूर्वाधार तथा यातायात मन्त्री रेशमबहादुर जुग्जालीलाई बर्खास्त गरेका हुन्। संघीय सरकारमा गठबन्धन भत्किएर नयाँ सत्ता समीकरण बनेसँगै प्रदेशमा केन्द्रको बाछिटाको असर परेको हो। नेपाली कांग्रेससँगको गठबन्धन तोडेर माओवादीले एमाले,रास्वपा र जसपालगायत दलसँग मिलेर नयाँ गठबन्धन बनाएको छ। प्रधानमन्त्री पुष्पकमल दाहाल 'प्रचण्ड'ले सोमबार सबै मन्त्रीहरूलाई बर्खास्त गरेर चार सदस्यीय मन्त्रिमण्डल गठन गरेका छन्। एमालेका पदम गिरी,माओवादकी हितबहादुर तामाङ र रास्वपाका डीपी अर्याल विनाविभागीय मन्त्री बनेका हुन्। मन्त्रालयको बाँडफाँटको टुंगो लगाउन मंगलबार दिउँसो २ बजे नयाँ गठबन्धनको बैठक बोलाइएको छ।"
"गठबन्धन भत्काउनु नियोजित छ, प्रधानमन्त्रीको कदमले अस्थिरता बढ्यो : कांग्रेस","काठमाडौं : नेपाली कांग्रेसलेले प्रधानमन्त्री पुष्पकमल दाहालप्रचण्डले कपोलकल्पित कारण देखाएर गठबन्धन भत्काउनु नियोजित देखिएको दाबी गरेको छ । सभापति शेरबहादुर देउवाको निवास, बुढानिलकण्ठमा बसेको केन्द्रीय कार्यसम्पादन समितिको बैठकले प्रधानमन्त्री प्रचण्डको यो कदमले अन्यौल र अस्थिरतालाई बढावा दिएको दाबी गरेको हो। बैठकले माओवादी केन्द्रका अध्यक्ष प्रचण्डको नेतृत्वमा रहेको वर्तमान सरकारलाई नेपाली कांग्रेसले दिएको समर्थन फिर्ता लिने निर्णय गरेको छ। बैठक गठबन्धन तोडिनुलाई गम्भीर ढंगले लिंदै संसदमा प्रतिपक्षको भुमिका सशक्त र प्रभावकारी ढंगले निभाउने निर्णय गरेको छ। बैठकले बदलिएको परिस्थितिमा एकताबद्ध भएर नेपाल देश र नेपाली नागरिकप्रतिको आफ्नो जिम्मेवारी निर्वाह गर्दै संगठनमा समर्पित ढंगले लाग्न अपिल गरेको छ। पौडेलका अनुसार आगामी वैशाख १५ गते इलाम जिल्ला प्रतिनिधि सभा निर्वाचन क्षेत्र नं २ र बझाङ जिल्ला प्रतिनिधि सभा निर्वाचन क्षेत्र नं १ को प्रदेश सभा निर्वाचन क्षेत्र नं १ मा सम्पन्न हुने उपनिर्वाचनका लागि नेपाली कांग्रेसलाई निर्वाचन आयोगमा दर्ता गर्ने निर्णय गरेको छ। उप निर्वाचनमा पार्टीका तर्फबाट खडा गरिने उम्मेदवारलाई दलको औपचारिक पत्र प्रदान गर्नका लागि सभापति श्री शेरबहादुर देउवालाई जिम्मेवारी प्रदान गर्ने निर्णय यो बैठक गर्दछ । विज्ञप्तिमा भनिएको छ, उक्त उप निर्वाचन प्रयोजनका लागि नेपालको संविधानको धारा २७१ र राजनीतिक दल सम्बन्धी ऐन, २०७३ को दफा ४८ बमोजिम निर्वाचन आयोगमा नेपाली कांग्रेस दल दर्ता सम्बन्धी सम्पूर्ण प्रक्रिया पूरा गर्न नेपाली कांग्रेस केन्द्रीय कार्यालयका मुख्य सचिव श्री कृष्णप्रसाद पौडेललाई जिम्मेवारी प्रदान गर्ने निर्णय यो बैठक गर्दछ ।"
प्रधानमन्त्रीको निर्णयले अर्थतन्त्र अप्ठेरो अवस्थामा : प्रकाशशरण महत,काठमाडौं : नेपाली कांग्रेसका प्रवक्ता एवम् निवर्तमान अर्थमन्त्री डा प्रकाशशरण महतले प्रधानमन्त्रीको निर्णयले अर्थतन्त्रलाई अप्ठेरो अवस्थामा धकेलेको दाबी गरेका छन्। पार्टी सभापति शेर बहादुर देउवा निवास बूढानिलकण्ठमा मंगलबार बसेको कांग्रेस केन्द्रीय कार्यसम्पादन समिति बैठकले मुलुकलाई थप अस्थीरतातर्फ लगेको र अर्थतन्त्रलाई पनि अप्ठेरो अवस्थामा धकेलेको दाबी गरेका हुन्। उनले गठबन्धन तोड्ने प्रधानमन्त्रीको निर्णय निर्वाचनका बेला जनतासँग गरेका प्रतिवद्धता विपरित रहेको बताए। उनले सरकारलाई दिएको समर्थन फिर्ता लिने र सदनमा सशक्त प्रतिपक्षीको भूमिका निर्वाह गर्ने निर्णय भएको जानकारी दिए । महतले कांग्रेससंगको गठबन्धन तोड्दा प्रधानमन्त्रीले लगाएका आरोपहरु कपोकल्पीत भएको जिकिर गरे। गठबन्धन परिवर्तन गर्ने कारण कांग्रेस नभएको उनको भनाई छ।
मन्त्रालयको भागबण्डाबारे छलफल गर्न बालुवाटारमा चार दलको बैठक जारी,"काठमाडौं : नयाँ सत्ता समीकरणको भागबण्डा मिलाउन चार दलको बैठक बालुवाटारमा जारी रहेको छ। बालुवाटारमा नेपाल कम्युनिष्ट पार्टी (एमाले), नेपाल कम्युनिष्ट पार्टी (माओवादी केन्द्र), राष्ट्रिय स्वतन्त्र पार्टी र जनता समाजवादी पार्टी, नेपालका शीर्ष नेताबीच मन्त्रालयको विषयमा छलफल भइरहेको प्रधानमन्त्रीका प्रेस सल्लाहकार गोविन्द आचार्यले जानकारी दिए । उनले भने,बिहान प्रधानमन्त्री ज्यूले सत्ता समीकरण बाहेकका दलहरुसँग संवाद गर्नुभयो । अहिले चार दलका शीर्ष नेताहरु र कार्यदलका सदस्यहरुबीच छलफल चलिरहेको छ। आज मन्त्रालय बाँडफाँड, मन्त्रिमण्डल कसरी भागबन्डा गर्ने, मन्त्रालयको वर्गीकरण, मापदण्ड र सरकारको साझा न्यूनतम् कार्यक्रमसहितका विषयमा छलफल हुन्छ। नयाँ सत्ता समीकरणपश्चात ८ बुँदे सहमति पत्रमा नेकपा एमालेका अध्यक्ष केपी शर्मा ओली, माओवादी केन्द्रका अध्यक्ष पुष्पकमल दाहाल प्रचण्ड,रास्वपाका सभापति रवि लामिछाने र जसपा अध्यक्ष उपेन्द्र यादवले हस्ताक्षर गरेका थिए। सहमति अनुसार सोमबार प्रधानमन्त्री प्रचण्डले सबै मन्त्रीहरूलाई हटाएर एमाले, माओवादी, रास्वपाका एकएक जनालाई साथमा लिएर नयाँ मन्त्रिपरिषद् गठन गरेका छन्। नयाँ गठबन्धन बनेपछि आज विना विभागिय मन्त्रीहरुको रुपमा एमालेबाट पदम गिरी, माओवादी केन्द्रबाट हितबहादुर तामाङ र रास्वपाबाट डीपी अर्याललाई सपथ ग्रहण गरिसकेका छन्। माओवादी केन्द्रले गृह मन्त्रालय र अर्थ मन्त्रालय दाबी गरिरहेको छ। रास्वपाले पनि गृह मन्त्रालयको अडान कायम राखिरहेको छ। बैठकमा मन्त्रालयको संख्या कुन दललाई कति हुने र कुन मन्त्रालय कसले लिने भन्ने प्रारम्भिक छलफल हुनेछ। मंगलबार बिहान एमाले अध्यक्ष केपी शर्मा ओलीलाई भेट्न माओवादी केन्द्रका उपाध्यक्ष एवम् निवर्तमान गृहमन्त्री नारायणकाजी श्रेष्ठ बालकोट पुगेका थिए। भेटमा श्रेष्ठले आफूलाई पुन: गृहमन्त्री बनाउन ओलीसमक्ष प्रस्ताव राखेका छन्। सोमबार बालुवाटारको बैठकमा प्रधानमन्त्री प्रचण्डले गृहमन्त्री कसलाई बनाउने भन्ने जिम्मा एमालेका अध्यक्ष ओलीलाई दिएका थिए। बालुवाटार बैठकमा रास्वपाका सभापति एवम् पूर्वगृहमन्त्री रवि लामिछानेले गृह मन्त्रालयको अडान नछाडेपछि प्रधानमन्त्रीले गृहमन्त्रीको टुंगो लगाउने जिम्मा ओलीलाई दिएका हुन्। श्रेष्ठनिकट स्रोतका अनुसार ओलीसमक्ष नारायणकाजीले पुन: गृहमन्त्री मागेपछि जवाफमा ओलीले गृह वा अर्थ मन्त्रालयमा एमालेको हो, अर्थमन्त्री माओवादी केन्द्रले लिँदा गृह मन्त्रालय एमालेकोमा पर्छ। यद्यपि रास्वपाले पनि गृह मन्त्रालयको दाबी गरिरहेको जानकारी गराएका थिए। श्रेष्ठले गृह नभए अर्थमन्त्री बनाउन आग्रह गरेपछि ओलीले माओवादीको भागमा रहेकाले स्वयम् प्रचण्डसँग छलफल गर्न आग्रह गरेको स्रोतको भनाई छ। मन्त्रालयको विषयमा ओलीले भने स्पष्ट जवाफ नदिएपछि श्रेष्ठ फर्किएका छन्।"
"कोटेश्वरमा प्रधानमन्त्री प्रचण्ड, ओली र नेपालबीच भेटवार्ता जारी","काठमाडौं : प्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्ड, नेकपा एमालेका अध्यक्ष केपी शर्मा ओली र एकीकृत समाजवादीका अध्यक्ष माधव नेपालबीच भेटवार्ता जारी छ। बालुवाटारमा चार दलको बैठकपश्चात कोटेश्वरमा ओली, प्रचण्ड र नेपालबीच भेटवार्ता गरेका हुन्। उनीहरुको साथ एमाले उपाध्यक्ष विष्णु पौडेल, महासचिव शंकर पोखरेल समेत रहेका छन्। सोमबार साँझ पनि प्रचण्ड माओवादी केन्द्रका वरिष्ठ उपाध्यक्ष एवम् निवर्तमान उपप्रधान तथा गृहमन्त्री नारायणकाजी श्रेष्ठ लिएर नेपालसँग नयाँ गठबन्धनबारे छलफल गर्न पुगेका थिए। एमालेले ग्रिन सिंगल दिएपछि गठबन्धनमा सामेल गर्ने प्रस्ताव लिएर प्रचण्ड नेपाललाई भेट्न पुगेका थिए। भेटमा नयाँ गठबन्धन बनाउँदा आफूलाई सामेल नगरेको भन्दै नेपालले प्रचण्डसँग असन्तुष्ट व्यक्त गरेका हुन्। एमालेकोकर्नरमा परेको एकीकृत समाजवादीले पुन: नयाँ गठबन्धन बन्दा स्वामित्व लिन नपाएपछि पर्ख र हेरको अवस्थामा छन्। । यस पटकपनि आफू र आफ्नो पार्टीसँग कुनै सरसल्लाह नगरी नयाँ गठबन्धन बनाएर, मन्त्रिमण्डल पुनर्गठन गरेको भन्दै प्रचण्डसँग असन्तुष्ट व्यक्त गरे। नयाँ सत्ता समीकरणमा एमाले, माओवादी, राष्ट्रिय स्वतन्त्र पार्टी र जसपा छन्। नयाँ सत्ता समिकरणको सहभागी हुन प्रस्ताव आएपछि नेकपा (एकीकृत समाजवादी)ले बुधबार बिहान पार्टी केन्द्रीय कार्यालय आलोकनगरमा सचिवालय बैठक बोलाएको छ। बैठकले निर्णय गरेपश्चात सरकारमा जानेनजाने टुंगो लाग्नेछ। केन्द्रमा परिवर्तन भएको गठबन्धनको प्रभाव प्रदेश सरकारमा देखिन थालिसकेको छ।"
"गठबन्धनमा सहभागी हुन प्रचण्ड र ओलीको प्रस्ताव, माधव नेपाल भने अझै सशंकित","काठमाडौं : नेकपा एमालेका अध्यक्ष केपी शर्मा ओली र माओवादी केन्द्रका अध्यक्ष पुष्पकमल दाहाल प्रचण्डले नयाँ सत्ता समीकरणमा सहभागी हुन् एकीकृत समाजवादीलाई आग्रह गरेका छन्। एमाले अध्यक्ष ओली र प्रधानमन्त्री समेत रहेका माओवादी केन्द्रका अध्यक्ष दाहालले एकीकृत समाजवादीका अध्यक्ष माधव नेपाललाई भेटी नयाँ सत्ता गठबन्धनमा सहभागी हुन आग्रह गरेका छन्। ओली र दाहाल नेता नेपाललाई भेट्न मंगलबार साँझ उनको निवास कोटेश्वर पुगेका थिए। ओली र दाहालले विगतका तितामिठा अनुभवलाई बिर्सिएर गठबन्धनमा सहभागी हुन आग्रह गरेका थिए। स्रोतका अनुसार ओली र दाहालले गठबन्धनमा सहभागी हुन कन्भिन्स गरिरहँदा नेता नेपालले भने विगतमा आफूले पाएको धोकाको प्रसंग निकालिरहेका थिए। ओली र दाहाल नेता नेपालसँग दीर्घकालीन रूपमा मिलेर अघि बढ्ने आश्वासन दिलाउने कोसिस गरेका थिए। तर माधव नेपाल भने ओली र दाहालले दिएको आश्वासन प्रति ढुक्क नभएको स्रोतले बताएको छ। एकीकृत समाजवादीका एक नेताले अन्नपूर्णसँग भने, 'एमाले अध्यक्ष ओली र प्रधानमन्त्री दाहालले गठबन्धनमा सहभागी हुन आग्रह गर्नुभयो तर हामी अझै ढुक्क छैनौं। हाम्रो अध्यक्षज्यूले पनि उहाँहरूलाई त्यही सन्देश दिनुभयो।' ओली र प्रचण्ड बाहिरिए लगत्तै राप्रपाका अध्यक्ष राजेन्द्र लिङदेन नेपालको निवास पुगेका छन्। सोमबार प्रधानमन्त्री दाहालले कांग्रेससँगको सहकार्य तोडेर एमालेसँग नयाँ गठबन्धन बनाएका थिए। हिजै बेलुका प्रधानमन्त्री दाहालले कोटेश्वर पुगी नेता नेपाललाई गठबन्धनमा सहभागी हुन आग्रह गरेका थिए। एकीकृत समाजवादीको हिजोको बैठकले वर्तमान गठबन्धनका बारेमा तत्काल प्रतिक्रिया नदिने निर्णय गरेको थियो।"
सुदूरपश्चिम सरकारबाट माओवादीका तीन मन्त्री बर्खास्त,"धनगढी : सुदूरपश्चिमका मुख्यमन्त्री कमलबहादुर शाहले नेकपा माओवादी केन्द्रबाट सरकारमा सहभागी तीनजना मन्त्रीहरूलाई बर्खास्त गरेका छन्। कांग्रेसबाट मुख्यमन्त्री बनेका शाहले उद्योग,पर्यटन,वन तथा वातावरण मन्त्री रमेश धामी,सामाजिक विकास मन्त्री झपट साउद र उद्योग राज्यमन्त्री गीतादेवीलाई बर्खास्त गरेका हुन्। केन्द्रमा माओवादीसँगको गठबन्धन तोडेर माओवादी केन्द्रले एमाले,रास्वपा,जसपालगायत राजनीतिक दलसँग गठबन्धन गरेपछि मुख्यमन्त्री शाहले माओवादीबाट सरकारमा सहभागी मन्त्रीहरूलाई बर्खास्त गरेका हुन्। माओवादीका अध्यक्ष एवं प्रधानमन्त्री पुष्पकमल प्रचण्डले एमालेबाट पदमगिरी,माओवादीबाट हितबहादुर तामाङ र रास्वपाबाट डीपी अर्याललाई विनाविभागीय मन्त्री बनाएका छन्। उनीहरूले सोमबार नै शपथ ग्रहण गरिसकेका छन्।"
यसरी उल्टियो गठबन्धन,"काठमाडौं : एक वर्ष नपुग्दै नेपाली कांग्रेस र नेकपा माओवादीको गठबन्धन सरकार ढलेको छ भने नेकपा एमालेसहितको नयाँ गठबन्धन बनेको छ। प्रधानमन्त्रीमा माओवादी अध्यक्ष पुष्पकमल दाहाल प्रचण्ड यथावत् रहनेछन्। नयाँ गठबन्धनमा एमाले, माओवादी, राष्ट्रिय स्वतन्त्र पार्टी (रास्वपा) र जनता समाजवादी पार्टी (जसपा) छन्। रातरात गठबन्धन बने पनि यसको अन्तरकथा लामै छ। पछिल्लो समय संक्रमणकालीन न्यायको विषय टुंग्याउने एमाले अध्यक्ष केपी शर्मा ओली र प्रधानमन्त्री प्रचण्डबीचको भेटघाट नै सत्ता परिवर्तनको कारक बनेको छ। शनिबारको भेटघाटले भने त्यसलाई सार्थकता दिएको थियो। शनिबार ओली र प्रचण्डबीच भएको भेटवार्तामा संक्रमणकालीन न्यायसम्बन्धी विधेयक पारित गर्ने सहमति भएको थियो। तर, कानुन न्याय तथा संसदीय मामिलामन्त्री धनराज गुरुङले ओलीसँगको सहमतिको गन्ध पाएर विधेयक बढाउन हिच्किचाए। यो एउटा बहाना बन्यो। तर, पछिल्लो समय नेपाली कांग्रेसका क्रियालापबाट प्रचण्डले अनकम्फरटेबल महसुस गरिसकेका थिए। कांग्रेसले गठबन्धन नगरेमा पार्टीको भविष्य के हुने भन्ने चिन्तामा उनी थिए। पार्टीको अस्तित्व रक्षाका लागि पनि माओवादीले कांग्रेससँगको गठबन्धन तोड्नुपर्ने अवस्था सिर्जना भएको थियो। पछिल्लो समय दाहालले माओवादी आन्दोलन नै सकिने भयो भन्ने चिन्ता गर्ने गरेका थिए। मन्त्रीहरूको क्रियाकलाप, मन्त्रिपरिषद् पुनर्गठनमा कांग्रेस सभापति शेरबहादुर देउवाको असहमतिलगायका विषयले पुराना गठबन्धन भत्किएको देखिन्छ। एमाले उपमहासचिव प्रदीप ज्ञवाली पनि प्रधानमन्त्रीको कांग्रेससँगको गठबन्धनमा आएको बैचनी पनि नयाँ गठबन्धन बन्नुको कारण बनेको बताउँछन्। माओवादी नेता देवेन्द्र पौडेलले कांग्रेसका गतिविधिले नै पुरानो गठबन्धन भत्किएको बताए। कांग्रेसका पछिल्ला गतिविधिको लामो समीक्षापछि यो गठबन्धन तोडिएको उनको भनाइ छ। कोशी प्रदेश, विधान सम्मेलन, महासमिति बैठक, त्यहाँ ल्याएका प्रस्ताव, माओवादीको विषयमा भएका टिप्पणी, अर्थ मन्त्रालयलगायतका विषयका नै कांग्रेससँगको गठबन्धन भत्किनुको कारण रहेको उनले बनाए। के कारणले भत्कियो गठबन्धन ? कांग्रेस र माओवादीसहित अघिल्लो गठबन्धन आगामी निर्वाचनसम्म कायम गर्ने वाचाका साथ अघि बढेको थियो। यो गठबन्धन भत्किनुमा कांग्रेस र माओवादी दुवैले एकअर्कालाई दोषारोपण गरेका छन्। नक्कली भुटानी शरणनार्थी प्रकरणमा कांग्रेसका प्रभावशाली नेता एवं पूर्वगृहमन्त्री बालकृष्ण खाँणलाई उपप्रधानमन्त्री नारायणकाजी श्रेष्ठले पक्राउ गरेपछि नै उनीप्रति देउवा आक्रोशित थिए। देउवाले नारायणकाजीलाई तत्काल हटाउन पनि प्रधानमन्त्री प्रचण्डलाई दबाब दिएका थिए। यो विषयलाई प्रधानमन्त्रीले टार्दै आएका थिए। शरणार्थीदेखि ललिता निवास प्रकरण, सुन काण्डलगायतमा गृहमन्त्री श्रेष्ठमाथि एकपक्षीय अनुसन्धानको आरोप कांग्रेसको थियो। श्रेष्ठले सुनकाण्डमा माओवादी नेताको ठूलो संलग्नता देखिए पनि जोगाएका थिए। अर्को संस्कृति, पर्यटन तथा नागरिक उड्ययनमन्त्री सुदन किरातीको गतिविधिको पनि कांग्रेस नेताले चर्को विरोध गरेका थिए। मटमुटाव १ : टीआरसी विधेयक कानुनमन्त्री गुरुङले धकेलेको प्रतिनिधिसभाको कानुन, न्याय तथा मानव अधिकार समितिबाट संक्रमणकालीन न्यायसम्बन्धी विधेयक पारित गर्ने विषयमा कानुन तथा संसदीय मामिलामन्त्री धनराज गुरुङ बाधक बनेका थिए। ओली र प्रचण्डबीच समितिबाट सो विधेयक पारित गर्ने सहमति भएको थियो। तर, मन्त्री गुरुङले आइतबार अलटाल गरे। मनमुटाव २ : उपसभापति पूर्णबहादुर खड्काको प्रतिवेदन कांग्रेस उपसभापति तथा तत्कालीन उपप्रधान एवं रक्षामन्त्री पूर्णबहादुर खड्काले महासमिति बैठकमा माओवादी जनयुद्धलाई हिंसात्मक घटनाका रूपमा प्रतिवेदनमा उल्लेख गरेका थिए। यो प्रतिवेदनका कारण पनि कांग्रेससँग माओवादी रुष्ट भएको थियो। मनमुटाव ३ : गगन थापाको संगठानिक प्रतिवेदनमा २०८४ मा एक्लै चुनाव लड्ने कांग्रेस महामन्त्री गगन थापाले गोदावरीमा भएको विधान सम्मेलनमा प्रस्ताव गरेको संगठानिक प्रतिवेदनमा २०८४ मा कांग्रेस एक्लै चुनावमा जाने प्रस्ताव गरेका थिए। यो प्रस्तावले नै माओवादी केन्द्र संशकित भएको थियो। महामन्त्री थापा चुनावी गठबन्धनको विरोधमा रहँदै आएका थिए। मनमुटाव ४ : प्रधानमन्त्री र अर्थमन्त्री डा प्रकाशशरण महतबीचको मनमुटाव प्रधानमन्त्री दाहाल र अर्थमन्त्री डा महतबीच ठूलो मनमुटाव थियो। डा महतको प्रधानमन्त्री दाहालले सार्वजनिक रूपमा नै आलोचना गर्दै आएका थिए। महतको कार्यशैलीले प्रधानमन्त्री हैरान थिए। उनले गर्न भनेका धेरै कामसमेत डा महतले पन्छाइदिएका थिए। प्रधानमन्त्री दाहाल बजेट भाषणअघि महतलाई हटाउन चाहन्थे। तर, देउवा डा महतलाई हटाउन सहमत भएनन्। यो एउटा प्रमुख कारण बन्यो, कांग्रेसहितको गठबन्धन भत्किनुमा। अर्थमन्त्री डा महत प्रधानमन्त्री दाहालप्रति भन्दा पनि देउवा र उनकी पत्नी आरजू देउवाप्रति उत्तरदायी थिए। देउवा दम्पतीले भनेको मात्रै उनले मान्ने गरेका थिए। केही दिनअघि एमाले अध्यक्ष ओलीले समेत अर्थमन्त्रीको क्रियाकलापको निन्दा गरेका थिए। मनमुटाव ५ : कोशीको सरकार फेरबदल कोशी प्रदेशमा माओवादी केन्द्र आफ्नो नेतृत्वमा सरकार बनाउन चाहन्थ्यो। तर, कृष्णप्रसाद सिटौला पक्षधर उद्धव थापालाई मुख्यमन्त्री बनाउने दबाबमा निर्णय भयो। कांग्रेसभित्रै पनि पटकपटक असफल भएका थापा मुख्यमन्त्री बनाउने निर्णयको विरोध भएको थियो। विद्रोह गर्दै एमालेको समर्थनमा कांग्रेसकै डा शेखर कोइराला पक्षधर केदार कार्की मुख्यमन्त्री भए। मनमुटाव ६ : कोशीको राष्ट्रियसभा निर्वाचन राष्ट्रियसभाको निर्वाचनमा कोशी प्रदेशमा आएको परिणामले पनि माओवादी कांग्रेससँग झस्किएको थियो। कोशी प्रदेशमा गठबन्धनका तर्फबाट उम्मेदवार बनेका कांग्रेस नेता कृष्णप्रसाद सिटौला निर्वाचित हुँदा माओवादी केन्द्रकी उम्मेदवार चम्पादेवी कार्की पराजित भइन्। कोशीमा एमालेकी रुक्मिणी कोइरालाले बाजी मारिन्। यसले पनि माओवादी र कांग्रेसमा खटपट सुरु भयो। मनमुटाव ७ : राष्ट्रियसभा अध्यक्ष राष्ट्रियसभा अध्यक्ष गणेशप्रसाद तिमिल्सिनाको पदावधि सकिएको छ। राष्ट्रियसभाको २० जना सदस्यको पदावधि सकिएसँगै माओवादी सबैभन्दा ठूलो दल बनेको छ। कांग्रेस दोस्रो र एमाले तेस्रो स्थानमा पुगेको छ। माओवादी विधान सम्मेलन र स्थायी समितिको बैठकले राष्ट्रियसभा अध्यक्ष उम्मेदवार बनाउने निर्णय गरेको थियो। देउवा र दाहालले कांग्रेस पूर्वमहामन्त्री सिटौलालाई अध्यक्ष बनाउने सहमति भएको थियो। माओवादीले यो निर्णय माने पनि दुई दलबीच खटपट सुरु भएको थियो। मनमुटाव ८ : मन्त्रिपरिषद् फेरबदलमा कांग्रेसको असहयोग एकवर्षे कार्यकाल सकिएको दिनमै प्रधानमन्त्री प्रचण्डले मन्त्रिपरिषद् फेर्ने घोषणा गरेका थिए। त्यो विषयमा देउवा सहमत भएनन्। प्रचण्ड सिंगो मन्त्रिमण्डल परिवर्तन गर्न चाहन्थे। तर, देउवाले भने पहिले गृहमन्त्री नारायणकाजीलाई हटाउन दबाब दिए। देउवा टेरामक्स भ्रष्टाचार प्रकरणमा अख्तियारले बयान लिएका स्वास्थ्य तथा जनसंख्यामन्त्री मोहनबहादुर बस्नेतलाई हटाउने विषयमा पनि सहमत भएनन्। उनी मन्त्रीको गाडीमा अख्तियारमा बयान दिन गएको भन्दै सर्वत्र आलोचना भएको थियो। बालकुमारी घटनामा मुछिएका भौतिक पूर्वाधारमन्त्री प्रकाश ज्वालालाई हटाउने विषयमा पनि गठबन्धनकै घटक एकीकृत समाजवादी असहमत थिएन। मन्त्रिपरिषद्कै बैठकमा गृहमन्त्री नारायणकाजीसहित रक्षामन्त्री खड्का र भौतिकमन्त्री ज्वालाबीच मनमुटाव भएको थियो। प्रधानमन्त्रीय प्रमाणीमा मन्त्रीहरूबीच झगडा हुने स्थिति आउँदासमेत प्रधानमन्त्रीले केही गर्न सकेनन्। मन्त्रीका क्रियाकलापले सरकार चलाउन नै प्रधानमन्त्रीलाई गाह्रो भयो। मनमुटाव ९ : गृहमन्त्री नारायणकाजी कांग्रेस र माओवादीबीच खटपटको सुरुवात भने गृहमन्त्री नारायणकाजीको कार्यशैलीले भएको थियो। कांग्रेस निकटलाई धमाधाम कारबाही गर्ने र माओवादीलाई केही नगर्ने गृहमन्त्रीको प्रवृत्तिबाट कांग्रेस सभापति देउवासमेत रुष्ट थिए। उनले गृहमन्त्री श्रेष्ठसँग आक्रोश नै पोखेका थिए। श्रेष्ठले नक्कली भुटानी शरणार्थी प्रकरणमा खाँणलाई पक्राउ गर्ने र आरजू देउवालाई विवादमा ल्याउने काम गरेका थिए। ललिता निवास जग्गा प्रकरणमा कांग्रेस पूर्वउपसभापति विजयकुमार गच्छदारसहितलाई सीआईबीमार्फत मुद्दा नै हालेका थिए भने सुन प्रकरणमा मुछिएका माओवादी नेतालाई उनले उन्मुक्ति दिएका थिए। कांग्रेसलाई छानीछानी कारबाही गर्ने भन्दै गठबन्धनमै उनको विरोध भएको थियो। मनमुटाव १० : सरकारका कामकारबाही सरकारका कामकारबाहीका विषयमा दुई दलबीच खटपट भएको थियो। सरकारले केही काम गर्न नसकेको भन्दै कांग्रेस नेताले सार्वजनिक रूपमै सरकारको आलोचना गरेका थिए। संस्थापन इतरले मात्रै नभई संस्थापन पक्षका नेताले पनि सरकारको विरोध गरेका थिए। ओली कसरी बने दाहालका कम्फरटेबल ? निकटता १ : राष्ट्रियसभा निर्वाचन राष्ट्रियसभा निर्वाचनकै बेला एमालेलाई पनि सहभागी बनाउन प्रचण्ड सहमत भएका थिए। उनले देउवालाई सहमत गराएका थिए। तर, गठबन्धनका अन्य साना दल माधवकुमार नेपालसहित दलले असहमति जनाएका कारण राष्ट्रियसभामा एमाले एक्लै लड्नु परेको थियो। ६ सिट एमालेलाई दिने करिबकरिब सहमति नै भएको थियो। निकटता २ : सत्ता अवधि लम्ब्याउने कांग्रेससहितको गठबन्धनमा प्रचण्डको अवधि सकिन लागेको थियो। कांग्रेससहितको गठबन्धनका बेला २ वर्ष दाहाल, १ वर्ष एकीकृत समाजवादीका अध्यक्ष माधवकुमार नेपाल र २ वर्ष कांग्रेस सभापति देउवा प्रधानमन्त्री हुने सहमति भएको थियो। बजेटपछि नै सत्ता परिवर्तनको खेल गठबन्धनमा चलेको थियो। पछिल्लो समय देउवा मन्त्रीमात्रै होइन, सरकार नै परिवर्तनको लविङमा लागेका थिए। उनलाई नेपालको पनि साथ थियो। यसको गन्ध पनि दाहालले पाएका थिए। जसले गर्दा ओली दाहालको कम्फरटेबल बन्दै गए। निकटता ३ : ओली पुगे रेनु दाहालको निमन्त्रणामा भरतपुर प्रचण्डपुत्री एवं भरतपुर महानगरपालिकाकी मेयर रेनु दाहालको निमन्त्रणामा भरतपुर भ्रमण वर्षको उद्घाटन कार्यक्रममा ओली भरतपुर पुगे। जनकपुरको पूर्वनिर्धारित कार्यक्रम छोडेर ओली दाहालको निमन्त्रणा मान्न पुगे। नातावाद कृपावादको आरोप लगाउने ओलीले त्यहाँ पुगेर मेयर दाहालको काम प्रशंसामात्र गरेनन्। सपरिवार भरतपुर घुम्न आउने पनि उद्घोष गरे। ओली प्रधानमन्त्री हुँदा बोलाएको कार्यक्रममा समेत मेयर दाहाल गएकी थिइनन्। त्यो ओलीको कार्यक्रम बहिष्कार गरेर उनी एक वनभोज कार्यक्रममा सरिक भएकी थिइन्। ओली पनि रेनुलाई मेयरभन्दा प्रचण्डको छोरी भन्दै उडाउने गरेका थिए तर यो पटक मेयर दाहाल प्रशंसा गर्नुले निकटता कायम भएको महसुस गरेको थियो। निकटता ४ : टीआरसी संक्रमणकालीन न्यायको विषय अझ पेचिलो छ। यो विषयमा एमालेले लामो समयदेखि अडान राख्दै आएको छ। राष्ट्रियसभा निर्वाचनमा पनि उधारो सहमतिका बीच टीआरसी विधेयक पारित गर्ने प्रयास प्रधानमन्त्री दाहालले गरेका थिए। प्रधानमन्त्री दाहाललाई जसरी पनि टीआरसी विधेयक पारित गर्नु पर्नेछ। अघिल्लो पटक उधारो सहमतिमा एमाले नमान्ने भएपछि सत्ता हेरफेरकै अवस्थामा पुगेको एकथरीको विश्लेषण छ। यदि टीआरसी यो सदनबाटै पारित भयो भने पुन: प्रचण्ड पुरानो गठबन्धनमा नफर्किएलान् भन्न पनि नसकिने कतिपयको टिप्पणी छ। के भइरहेको थियो भित्रभित्र ? पछिल्लो समयमा कांग्रेससँग गठबन्धनलाई प्रचण्डले अनकम्फरटेवल महसुस गरिरहेका थिए। भ्रष्टाचार लगायतका विभिन्न काण्डमा मुछिएका कांग्रेसका नेतालाई सीधै कारबाहीको दायरामा ल्याउने र माओवादीका नेतालाई जोगाउने क्रियाकलापको विषयमा उनीहरूबीचमा मनमुटाव हँुदै आएका थिए। त्यही मनमुटावकाबीचमा उनको निकटता ओलीसँग हुन थाल्यो। गठबन्धन जसरी पनि भत्काउने ध्याउन्नमा रहेका ओलीले भित्रभित्रै गोटी खेलिरहेका थिए। कहिले कांग्रेससँग ओलीले धेरै पटक साना दलको मनमौजी अन्त्य गर्न ठूला दुई पार्टी मिल्नुपर्छ भन्ने प्रस्ताव पनि नगरेका होइनन् तर कांग्रेस सभापति देउवा यसमा टसमस भएनन्। देउवालाई प्रचण्डले धोका देलान् भन्ने एकमनमा पनि विश्वास थिएन। उनको ओभरकन्भिडेन्सको फाइदा उठाउँदै प्रचण्डले ओली र देउवा दुवैतिर खेलिरहने मौका पाए। कांग्रेस निकट मन्त्रीका क्रियाकलापका कारण दाहाललाई पछिल्लो समयमा सरकार चलाउन नै गाहे भएपछि ओली निकट भए। एमाले उपमहासचिव प्रदीप ज्ञवालीले देशको लागि गठबन्धन बोझ भएको कारण आफ्नोतर्फ प्रयास गरिरहेका बताए। उपमहासचिव ज्ञवालीका अनुसार एमालेको प्रयासमात्रै यो सम्भव हुने कुरा थिएन। पछिल्लो समयमा माओवादीमा कांग्रेससँगको गठबन्धन अनकम्फरटेबल महसुस हुन थाल्यो। कांग्रेससँगको गठबन्धनमा माओवादी केन्द्रलाई बैचनी भइसकेको थियो। प्रधानमन्त्री दाहालले सार्वजनिक रूपमा नै त्यो असन्तुष्टि प्रकट गर्न थालिसकेका थिए। के पार्टी एकीकरणको छनक हो यो ? एमाले, माओवादीभित्र वाम एकीकरणको विषयमा चर्चा हुने गरेको छ। माओवादी महासचिव देव गुरुङ र एमालेका उपमहासचिव पृथ्वीसुब्बा गुरुङ वाम एकीकरणको विषयमा बोल्ने नेता हुन्। उनीहरू ढिलो चाँडो वाम एकता भएरै छाड्ने बताउने गरेका छन्। एमाले र माओवादी मिलाएर नेकपा बनाउन लागेका नेताहरू नै पुन: पार्टी एकीकरणको अभियानमा लागेका छन्। वाम एकता हुँदै पार्टी एकता नै गर्नुपर्ने उनीहरूको लाइन छ। त्यसको भित्रभित्रै प्रयास पनि भइरहेका छन्। त्यसैको एउटा प्रयास यो पनि हो, यो अभियानमा लागेका एक नेताले भने। उत्तरी चीन पनि कम्युनिस्ट एकता नै चाहन्छ। उसले नेकपा भंग गर्न नदिने प्रयास गरेको थियो तर चीनको यो प्रयास सफल भएन। तर पछिल्लो एमाले माओवादी गठबन्धनमा बन्नुमा चीनको ठूलो हात छ। चीन पुन: वाम एकता हँुदै कम्युनिस्ट एकता गराउन प्रयासरत नै रहने देखिन्छ। एमाले उपमहासचिव प्रदीप ज्ञवालीले तत्काल भने जनताका व्यापक निराशा रहेकाले उनीहरूका आशाको सञ्चार दिन काम नै केन्द्रित हुने बताए। अहिले धेरै अगाडि हतारिएर अघि बढ्नेभन्दा पनि जनताको निराशा चिर्नेतिर नै केन्द्रित हुन्छौं, उनले भने, वाम एकता, पार्टी एकताको विषयमा अहिले सोचिएको छैन्, ढिलो चाँडो राजनीतिमा धु्रवीकरणको जरुरी छ नै, त्यसमध्ये एउटा नेतृत्व एमालेले नै गर्ने हो। २०७९ पुस १० मा नेपाली कांग्रेस, माओवादी केन्द्रसहितको गठबन्धन भत्किएको यसरी नै भत्किएको थियो। देउवाले प्रधानमन्त्री अडान नछोडेपछि प्रचण्ड सीधै बालकोट पुगेका थिए। बालकोटमा एमालेसहित रास्वपा, राप्रपासहितको गठबन्धनबाट प्रचण्ड प्रधानमन्त्री बनेका थिए। रवि लामिछानेलाई गृहमन्त्री बनाउने अडान ओलीले राखेसँगै प्रचण्ड रुष्ट भएका थिए। प्रचण्ड कांग्रेससँग लसिन थालेका थिए। पुस २६ गतेमा विश्वास मत कांग्रेसले पनि दिएर प्रचण्डलाई नजिक्याएको थियो। राष्ट्रपति निर्वाचनमा एमालेको गठबन्धनलाई तोडेर प्रधानमन्त्री प्रचण्डले गठबन्धन गरेका थिए। कांग्रेसमाओवादीसहितको गठबन्धनबाट नै राष्ट्रपति रामचन्द्र पौडेल राष्ट्रपति बनेका थिए। सहमति तोडेपछि एमाले सरकारबाट बाहिरिएको थियो। २०७९ चैत ६ गते कांग्रेससहितको गठबन्धनबाट प्रचण्डले विश्वासको मत लिएका थिए। प्रचण्डले आफू कम्फरटेबल हुन कहिले कांग्रेस त कहिले एमालेसँग गठबन्धन गरिरहेका थिए। उनले आफू सत्तामा टिकिरहन कहिले एमाले त कहिले कांग्रेसलाई विश्वासघात गरिरहेका छन्। माओवादी नेता पौडेलले वाम एकतामा जानुको विकल्प नरहेको बताउँछन्। जसरी पनि जानै पर्छ, त्यसकै पूर्वअभ्यास यसलाई मान्दा पनि हुन्छ, उनले भने, जनमत चाहिँ वामपन्थी हुन्छ, तर वामपन्थी एक नहुने कति दिनसम्म हुन्छ र। सानो मन्त्रिमण्डल प्रधानमन्त्री प्रचण्डले सानो मन्त्रिमण्डल बनाएका छन्। नयाँ गठबन्धनबाट उनले मन्त्रिपरिषद्को पुनर्गठन गरेका हुन्। उनले बहालवाला सबै मन्त्री बर्खास्त गरेका छन्। उनले एमालेसहितको नयाँ गठबन्धनमा सहभागी दलहरूसँगको सहमतिमा चार सदस्यीय मन्त्रिपरिषद् बनाएका छन्। एमालेका पदम गिरी, माओवादीका हितबहादुर तामाङ र राष्ट्रिय स्वतन्त्र पार्टीका डीपी अर्याललाई मन्त्री नियुक्त गरेका छन्। तीनै जनाले सोमबार नै राष्ट्रपति रामचन्द्र पौडेलसमक्ष पद तथा गोपनीयताको शपथ लिएका छन्। उनीहरूको मन्त्रालय भनेपछि तोकिने राष्ट्रपति कार्यालयले पठाएको विज्ञप्तिमा उल्लेख छ। जसमा कांग्रेसका ९ जना, माओवादी केन्द्रका ५ मन्त्री र एक राज्यमन्त्री, जनता समाजवादी पार्टीका २ मन्त्री र १ राज्यमन्त्री, एकीकृत समाजवादीका २ मन्त्री र १ राज्यमन्त्री, जनमत पार्टी, नागरिक उन्मुक्ति पार्टी र लोकतान्त्रिक समाजवादी पार्टीका ११ जना मन्त्री थिए।"
मन्त्रालय बाँडफाँटको टुंगो लगाउन सत्ता गठबन्धनको बैठक बस्दै,"काठमाडौं : मन्त्रालय बाँडफाँटको टुंगो लगाउन नयाँ सत्ता गठबन्धनको बैठक बस्दै छ। बैठक आज दिउँसो २ बजे प्रधानमन्त्री निवास बालुवाटारमा बस्ने भएको हो। बैठकअघि सत्ता गठबन्धनले लोकतान्त्रिक समाजवादी पार्टी र एकीकृत समाजवादी पार्टीसँग पनि छलफल गर्ने जनाइएको छ। सोमबार एमालेबाट पदम गिरी, माओवादीका हितबहादुर तामाङ र रास्वपाका डीपी अर्यालले बिनाविभागीय मन्त्रीको शपथ ग्रहण गरिसकेका छन्। मन्त्रीहरूको बाँडफाँटको जिम्मेवारी एमालेका महासचिव शंकर पोखरेल , माओवादीका उपमहासचिव वर्षमान पुन,रास्वपाका डास्वर्णिम वाग्ले र जनता समाजवादी पार्टी नेपालका नेता राजेन्द्र श्रेष्ठलाई दिइएको छ। अहिले प्रतिनिधि सभामा एमालेको ७७, माओवादीको ३२, रास्वपाको २१ र जसपाको १२ सिट रहेको छ।"
अप्रत्याशित धोका भयो : कांग्रेस,"काठमाडौं : कांग्रेसले प्रधानमन्त्री प्रचण्डले अप्रत्याशित र अविश्वसनीय ढंगले गठबन्धन तोडेको हर गर्दै यसलाई ठूलो धोकाका रूपमा लिएको छ। प्रधानमन्त्रीले गठबन्धन एकाएक फेरेपछि समीक्षा गर्न बोलाइएको पार्टी पदाधिकारी बैठकमा सभापति शेरबहादुर देउवाले गठबन्धनलाई बलियो बनाउन आफू हरसम्भव प्रयास गरेको तर धोका पाएको बताए। बैठकमा देउवाले भनेका थिए, ओलीजीले पटकपटक भेट्न प्रस्ताव गर्दासमेत गठबन्धन तलमाथि होला कि भनेर मैले भेट्न खोजिनँ। तर प्रचण्डजीले भित्रभित्रै धोका दिनुभएको रहेछ। प्रचण्डजी धोकेबाज हुनुहुँदो रहेछ। देउवाले अगाडि भने, उहाँले पछिल्लो समय निकै निहुँ खोज्दै आउनुभएको थियो। महासमितिमा उठेका विषयमा पनि धेरै केरकार भएका हुन्। धोका दिनका लागि पूरै आन्तरिक तयारीमा लाग्नुभएको रहेछ। पछिल्लो समय निकै भेटघाट बाक्लिएको कुरा सुन्दै आएको थिएँ। उहाँले अहिले नभए पनि दुई, चार महिनापछि धोका दिन तयारी अवस्थामा हो जस्तो देखियो। महिनापछि पनि धोका नै दिने स्थिति रहेछ। उहाँको स्वभाव धोकेबाज रहेछ। बैठकमा मन्त्रीहरूको राजीनामा र सरकारलाई दिएको समर्थन फिर्ताबारे छलफल भए पनि प्रधानमन्त्रीले औपचारिक रूपमा मन्त्रीहरूको राजीनामा नमागेकाले मन्त्री आफैंले स्वयं राजीनामा दिनुपर्ने आवश्यकता नरहेको बताएका थिए। गत वर्षको १० पुसमा भत्किँदा पनि हामीले नै जोडेका थियौं भन्दै कांग्रेसका मन्त्री डा प्रकाशशरण महतले भने, चुनावअगाडि भएको गठबन्धनप्रति हामी अहिले पनि प्रतिबद्ध छौं। प्रधानमन्त्री आफैं अर्को बाटो हिँड्नु भएको हो। सरकारमा सहभागी हामीले राम्रो गर्ने प्रयासमै थियौं। अहिले मन्त्री हेरफेर गर्नु भनेको महिनौंदेखिको कसरतले हो। अहिले आकस्मिक प्रयासले सम्भव भएको हैन। मन्त्रीलाई जश नदिनु त्यो एउटा सामान्य बहाना हो। कांग्रेसका प्रमुख सचेतक रमेश लेखकले प्रधानमन्त्रीले अप्रत्याशित निर्णय गरेको बताए, प्रधानमन्त्री प्रचण्डजीले अप्रत्याशित र अविश्वसनीय ढंगले गठबन्धन भत्काउनुभयो। कांग्रेसले अब रचनात्मक प्रतिपक्षीको भूमिका खेल्छ। सभापति देउवाले पार्टीबाट मन्त्री भएकाहरूलाई आइतबार निवास बूढानीलकण्ठमा बोलाएर जुनसुकै बेला राजीनामाका लागि तयार रहन भनेका थिए। तर गए राति नै बालुवाटारमा भएको छलफलबाट नयाँ समीकरण बनाउने सहमति प्रधानमन्त्री दाहालले गरेपछि कांग्रेसले उक्त कदमलाई अप्रत्याशित र अविश्वसनीय भनेको छ। कांग्रेसका नेता डा शेखर कोइरालाले सत्ता गठबन्धन टुट्दा कांग्रेसलाई तत्कालका निम्ति घाटा भए पनि दीर्घकालका लागि फाइदा हुने बताएका थिए। गठबन्धन टुट्दा तत्कालका लागि घाटा देखिन्छ। हाम्रा केन्द्र सरकारका मन्त्री, प्रदेश सरकारमा मुख्यमन्त्री र मन्त्रीहरूका पद गएका छन्। उहाँहरूले सरकारबाट जनतामा डेलिभरी दिने अवसर टुटेको छ। कांग्रेसलाई अर्को अवसर आएको छ, जनतामा जाने र पार्टी निर्माणमा लागेर पार्टी जरैदेखि बलियो बनाउने। उनले भने, जनता केन्द्रित पार्टी संगठनमा लागौं। जनता केन्द्रित गरेपछि कसैसँग गठबन्धनको बाध्यता गर्न आवश्यक छैन। हिजो पनि हामी माओवादी केन्द्रकै आग्रहमा गठबन्धनमा गएका थियौं। तर हामी एक्लै चुनावमा जान सक्ने शक्ति छ। हिजो २०७९ को चुनावमा कांग्रेस एक्लै चुनावमा जान खोजेको हो। स्थानीय तहको चुनावदेखि नै माओवादी कांग्रेससँग गठबन्धनमा थियो। कोइरालाले भने, प्रचण्डजीले जनतासँग गरेका वाचा भुल्नु भयो। अब उहाँलाई नै जनताले सोध्छन् हामीसँग गरेका वाचा खोइँ ? भन्दै। कोइरालाले गठबन्धन टुट्दैमा निराश हुनुपर्ने आवश्यकता नरहेको भन्दै पार्टीमा एकता र सहकार्यको संस्कृतिसहित नागरिकका समस्या सुन्नेमा लागौं। अब प्रधानमन्त्री प्रचण्डकै नेतृत्वमा एमाले, रास्वपा र जसपा सहभागी हुने तय भए पनि अरू दलको विषयमा भने कुनै टुंगो लागेको छैन।"
सत्ता समीकरणको असर प्रदेशमा : गण्डकीमा माओवादीका दुई मन्त्री बर्खास्त,"पोखरा : गण्डकी प्रदेश सरकारबाट नेकपा माओवादी केन्द्रका दुईजना मन्त्री बर्खास्त भएका छन्। नेपाली कांग्रेसबाट मुख्यमन्त्री बनेका सुरेन्द्रराज पाण्डेले माओवादीका सामाजिक विकास मन्त्री सुशीला सिम्खडा र भौतिक पूर्वाधार तथा यातायात मन्त्री रेशमबहादुर जुग्जालीलाई बर्खास्त गरेका हुन्। माओवादी केन्द्रका दुईजना मन्त्रीलाई मुख्यमन्त्री पाण्डेले आज बर्खास्त गरेको मुख्यमन्त्री स्रोतले जनाएको छ। संघीय सरकारमा गठबन्धन भत्किएर नयाँ सत्ता समीकरण बनेसँगै प्रदेशमा केन्द्रको बाछिटाको असर परेको हो। केन्द्रमा नेपाली कांग्रेससँगको गठबन्धन तोडेर माओवादीले एमाले,रास्वपा र जसपालगायत दलसँग मिलेर नयाँ गठबन्धन बनाएको छ। प्रधानमन्त्री पुष्पकमल दाहाल 'प्रचण्ड'ले सोमबार सबै मन्त्रीहरूलाई बर्खास्त गरेर चार सदस्यीय मन्त्रिमण्डल गठन गरेका छन्। एमालेका पदम गिरी,माओवादकी हितबहादुर तामाङ र रास्वपाका डीपी अर्याल विनाविभागीय मन्त्री बनेका हुन्।"
नयाँ सत्ता समीकरण : प्रदेश सरकारमा पनि हलचल,"संघीय सरकारमा गठबन्धन भत्किएर नयाँ सत्ता समीकरण बनेसँगै प्रदेशमा पनि समीकरण परिवर्तन हुने भएको छ। केन्द्रीय सरकारमा भएको उथलपुथलले प्रदेश सरकार पनि संकटमा परेको छ। नयाँ समीकरणपछि प्रदेशमा पनि सरकार फेरिने निश्चित छ। कोशी प्रदेशमा भने नयाँ सरकार गठन हुन्छ कि मध्यावधि निर्वाचनमा धकेलिन्छ भन्ने बहस सुरु भएको छ। केदार कार्की नेतृत्वको सरकार रहन्छ, नयाँ सरकार गठन हुन्छ वा मध्यावधि निर्वाचन हुन्छ भन्ने आमचासो र चर्चाको विषय बनेको छ। नेपाली कांग्रेसका नेता कार्की गत असोज २७ गते मुख्यमन्त्री बनेका थिए। उनलाई राप्रपाबाहेक अन्य दलका सांसदले विश्वासको मत दिएका थिए। सरकार गठनको अन्तिम विकल्प (संविधानको धारा १६८ को उपधारा ५ बमोजिम) प्रयोग गर्दै मुख्यमन्त्री बनेका कार्की नेतृत्वको सरकार धरमरमा परेको कतिपयको विश्लेषण छ। कतिपयले भने केदार नेतृत्वकै सरकार रहिरहने जिकिर गरेका छन्। अहिलेको सरकार ढलेमा प्रदेश मध्यावधि निर्वाचनमा जाने चर्चा पनि गर्न चलेको छ। केहीले भने नयाँ सरकार गठनको बाटो खुला रहने दाबी गरेका छन्। केन्द्रको बाछिटाको असर पर्ने भएकाले अहिलेको सरकार संकटमा परेको एमालेका प्रदेश सांसद लीलावल्लभ अधिकारी बताउँछन्। अब कांग्रेस प्रतिपक्षमा पुगेकाले पनि कोशीमा अहिलेको सरकार रहने अवस्था छैन। नयाँ सरकार बन्ने अवस्था रहेसम्म प्रदेशसभा विघटन गरेर मध्यावधिमा जाने कुरा हुँदैछ। मुख्यमन्त्रीले राजीनामा दिनुपर्छ, अधिकारीले भने। नयाँ राजनीतिक समीकरण बनेसँगै एमालेले आफ्नै समर्थनमा बनेका मुख्यमन्त्री कार्कीको राजीनामा मागेको छ। एमाले कोशी प्रदेशका प्रमुख सचेतक रेवतीरमण भण्डारीले केन्द्रको गठबन्धन भत्किएपछि अल्पमतमा परेका कारण मुख्यमन्त्रीले नैतिकताका आधारमा तत्काल राजीनामा दिनुपर्ने बताए। मुख्यमन्त्रीको राजीनामापछि प्रदेश प्रमुखले नयाँ सरकार गठनको आह्वान गर्ने तथा अर्को सरकार बन्ने अवस्था रहेसम्म प्रदेश मध्यावधिमा नजाने उनको तर्क छ। मुख्यमन्त्री कार्की भने अहिले आफूले राजीनामा दिनुपर्ने आवश्यकता नरहेको बताउँछन्। एमाले अहिले प्रतिपक्षी हो। राजीनामा माग्नु उसको राजनीतिक धर्म हो। एमालेले आफ्नो धर्म निर्वाह गर्नु स्वाभाविक हो, उनले भने, अहिलेको सरकार व्यक्तिको सहयोगले बनेको हो। अल्पमत र बहुमतको कुरा भएन। संवैधानिक व्यवस्थाअनुसार हुने भएकाले धेरै बहस गर्नुपर्ने आवश्यकता छैन। अर्कोतर्फ सरकारको भविष्यलाई लिएर कानुनका विज्ञहरूकै मत बाझिएको छ। कसैले संविधानको धारा १६८ को उपधारा ५ बमोजिम नयाँ सरकार गठन हुने दाबी गरेका छन्। केहीले भने कार्की नेतृत्वको सरकार ढलेमा सरकार गठनको विकल्प सकिएर प्रदेश मध्यावधिमा जाने तर्क गरेका छन्। वरिष्ठ अधिवक्ता शान्तिराम भण्डारी उपधारा ५ अनुसार बनेको अहिलेको सरकार ढलेमा बहुमत प्रदेश सांसदको समर्थनमा नयाँ सरकार गठन हुने र प्रदेश मध्यावधिमा नजाने बताउँछन्। उच्च अदालत बार एसोसिएसन विराटनगरका सचिव विनोदकुमार तिमल्सिना भने अहिलेको प्रदेश सरकारको विकल्प नै मध्यावधि भएको तर्क गर्छन्। उपधारा ५ अनुसार गठन भएको सरकारले काम गर्न सकेन भने त्यहाँभित्र अर्को विकल्प प्रयोग गर्नु भनेको संविधानको मर्मविपरीत हुन्छ, उनले भने, विकल्प खोज्दा प्रदेशसभाभित्रका प्रत्येक सदस्यहरूले आफ्नो दाबी प्रस्तुत गर्न सक्ने सम्भावना जीवितै रहने हुँदा त्यसले थप अस्थिरता पैदा गर्छ। कोशीमा १ वर्षभित्रमा ५ पटक सरकार फेरबदल भइसकेको छ। कोशीको ९३ सदस्यीय प्रदेशसभामा एमालेका ४०, कांग्रेसका २९, माओवादीका १३, राष्ट्रिय प्रजातन्त्र पार्टी (राप्रपा) का ६, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना प्रदेशसभा सदस्य छन्। कांग्रेस बाहिर, एमाले भित्रमधेस प्रदेशमा पनि नयाँ समीकरण हुने भएको छ। जनता समाजवादी पार्टी नेपाल (जसपा) नेतृत्वको सरकारमा नेपाली कांग्रेस, नेकपा माओवादी केन्द्र, लोकतान्त्रिक समाजवादी पार्टी, नेकपा एकीकृत समाजवादी पार्टी सम्मिलित सरकारमा कांग्रेस बाहिरिने भएको हो। भौतिक पूर्वाधारसहित चार मन्त्रालय रहेको नेपाली कांग्रेस सत्ता गठबन्धन भत्किएसँगै यसका मन्त्रीहरू राजीनामा दिने वा नदिने विषयमा केन्द्रको निर्णय कुरेर बसिरहेका छन्। यता जसपा संसदीय दलका नेता तथा मुख्यमन्त्री सरोजकुमार यादवसमेत केन्द्रको निर्देशन कुरिरहेका छन्। हाल प्रमुख प्रतिपक्षी दल नेकपा एमाले र जनमत पार्टीबीचको तिक्तताले सरकारबाट बाहिरिएको जनमत फेरि सरकारमा जाने वा नजाने भन्नेमा अन्योलमा छ। जसपा र जनमतको निरन्तर टकरावले गत माघ ९ गते सरकारबाट बाहिरिएर समर्थन फिर्ता लिएको जनमतले यथास्थितिमा सरकारमा नजाने उपाध्यक्ष तथा प्रदेशसभा सदस्य इ वसन्त कुशवाहाले जानकारी दिए। उनले भने, जसपा नेतृत्वको सरकारमा हामी सामेल हुँदैनौं। हामीले मुख्यमन्त्री मागेका छौं, मुख्यमन्त्री पाए जान्छौं, अन्यथा प्रतिपक्षमा बस्छौं। नेकपा एमालेले पनि मधेसको मुख्यमन्त्री दाबी गरिरहेको संसदीय दलका नेता सरोज यादवले बताए। सबैभन्दा ठूलो दलको हैसियताले मुख्यमन्त्री स्वाभाविक हो, उनले भने। तर गठबन्धन दलमा जसपाको मधेस प्रदेशको उपस्थितिले समीकरण मिलाउँदा जसपाले नै मुख्यमन्त्री पाउने प्रायः निश्चित छ। एमालेले सरकारको नेतृत्व गर्न पाउनुपर्ने दाबी गरिरहे पनि कांग्रेसले छाड्ने मन्त्रालय एमालेको भाग पर्ने स्रोतको बुझाइ छ। संसदीय दलका नेता गोविन्द न्यौपानेले पार्टी अहिले पर्ख र हेरको स्थितिमा रहेकोले केही भन्न नमिल्ने बताए। मधेस प्रदेशसभामा सबैभन्दा ठूलो दलका रूपमा रहेको एमालेको २३ सिट छ। यस्तै नेपाली कांग्रेसको २२ र जनता समाजवादी पार्टी नेपालको १८ सिट छ। यस्तै जनमत पार्टीको १३, लोकतान्त्रिक समाजवादी पार्टीको ९, नेकपा (माओवादी केन्द्र) को ९, नेकपा (एकीकृत समाजवादी) पार्टीको ७, नेपाल संघीय समाजवादी पार्टी १, नागरिक उन्मुक्ति पार्टी १, राष्ट्रिय प्रजातन्त्र पार्टी १ र ३ स्वतन्त्र छन्। जसमध्ये लोकतान्त्रिक समाजवादी पार्टीका संसदीय दलका नेता थमन विक हत्याकाण्डमा दोषी ठहरपछि हाल निलम्वित छन्। बागमतीमा साना दल निर्णायक केन्द्रमा सत्ता समीकरणमा परिवर्तन आएसँगै बागमती प्रदेश सरकारमा पनि फेरबदल हुने भएको छ। तर, नेकपा एमाले र नेकपा माओवादी केन्द्रको नयाँ गठबन्धनमा राप्रपा सामेल नभए बागमती सरकारमा नेपाल मजदुर किसान पार्टी र हाम्रो नेपाली पार्टी निर्णायक हुने देखिएको छ। बागमतीमा नेमकिपाको ३ र हाम्रो नेपाली पार्टीको २ सिट छ। नयाँ गठबन्धनले सहजै सरकार बनाउन सभामुखसहित १३ सिट रहेको राप्रपाको साथ लिनुपर्ने हुन्छ। राप्रपा सरकारमा सहभागी नहँुदा बागमतीमा नयाँ गठबन्धनले ७ सिट रहेको नेकपा एकीकृत समाजवादीसहित हाम्रो नेपाली पार्टी वा नेमकिपाको साथ लिनुपर्ने देखिन्छ। समाजवादी गठबन्धनमा नआएको अवस्थामा नयाँ गठबन्धनको लागि राप्रपा अनिवार्य छ। बागमतीमा १ सय १० प्रदेशसभा सदस्य छन्। सरकार बनाउन ५६ प्रदेशसभा सदस्यको समर्थन चाहिन्छ। प्रदेशमा सबैभन्दा ठूलो दल नेपाली कांग्रेसको ३७ सिट छ। नेकपा एमालेको २७, माओवादी केन्द्रको २१, राप्रपाको सभामुखसहित १३, नेकपा एकीकृत समाजवादीको ७, नेपाल मजदुर किसान पार्टीको ३ र हाम्रो नेपाली पार्टीको २ सिट छ। नेकपा माओवादी केन्द्रका नेता शालिकराम जम्कट्टेल नेतृत्वमा नेपाली कांग्रेस र नेकपा एकीकृत समाजवादी बागमती प्रदेश सरकारमा रहेका छन्। सरकारलाई हाम्रो नेपाली पार्टीको पनि समर्थन छ। एमाले माओवादी गठबन्धनमा समाजवादी पनि थप हुँदा ५५ सिट हुन्छ। नयाँ गठबन्धनले सरकार बनाउन एक सिटको कमी पूरा गर्न राप्रपा, नेमकिपा वा हानेपाको अनिवार्य साथ आवश्यक देखिन्छ। नयाँ गठबन्धनले सरकार बनाएमा मुख्यमन्त्री जम्कट्टेल नै कायम रहन्छ वा परिवर्तन हुन्छ भन्ने टुंगो लागेको छैन। नेकपा माओवादीले पाएको प्रदेश नचलाउने र कांग्रेसले पाएकोमा मुख्यमन्त्रीमा भागबन्डा गर्ने सम्भावना रहेको बागमती प्रदेशका मुख्यमन्त्री शालिकराम जम्कट्टेलका राजनीतिक सल्लाहकार डीपी ढकालले बताए। नेकपा एमालेले बागमती प्रदेशको नेतृत्व पाए नेकपा एमाले बागमती प्रदेश संसदीय दलका नेता जगन्नाथ थपलिया मुख्यमन्त्री बन्नेछन्। वर्तमान सरकार र नेकपा एमालेबीच बागमती प्रदेशमा चालू आर्थिक वर्षको बजेट बाँडफाँडको विषयमा हालसम्म पनि कुरा मिल्न सकेको छैन। तर, राप्रपा र नेकपा एकीकृत समाजवादीको साथ लिन सक्यो भने नेपाली कांग्रेसले पनि बागमती प्रदेशमा सरकार बनाउन सक्छ। यी तीन पार्टी मिले भने सभामुखबाहेक ५६ सदस्य हुन्छ, जुन सरकार निर्माणको लागि आवश्यक सिट संख्या हो। कांग्रेसले सरकार बनाउन सक्यो भने दलका नेता तथा वर्तमान अर्थमन्त्री बहादुरसिंह लामा मुख्यमन्त्री बन्नेछन्। नयाँ समीकरणको साँचो राप्रपासँग संघ सरकारमा गठबन्धन फेरिएसँगै प्रदेशहरूमा पनि हेराफेरि हुने आँकलनबीच गण्डकीमा सत्ता समीकरणको हिसाब मिलाउन सजिलो देखिएको छैन। संघीय सरकारबाट कांग्रेसको बहिर्गमन र एमालेको प्रवेश भए पनि राष्ट्रिय प्रजातन्त्र पार्टी प्रतिपक्षमै छ। त्यही राप्रपाबिना गण्डकीमा एमालेमाओवादीले सरकार बनाउन मुस्किल छ। ६० सदस्यीय गण्डकी प्रदेशसभामा राप्रपाका मात्र २ सांसद छन् र तिनै निर्णायक हुने देखिन्छ। सभामुखसहित ८ सांसद रहेको माओवादीलाई लिएर २२ सांसद भएको एमालेले सरकार बनाउन बहुमत पुग्दैन। माधव नेपाल नेतृत्वको नेकपा एसका एकजना मात्रै सांसद लिएर पनि बहुमत अर्थात् ३१ हुँदैन। त्यसमाथि सभामुखले मत हाल्न नपाउने हुँदा राजीनामा दिँदा समस्याको गाँठो फुकाउन मुस्किल पर्छ। माओवादीबाट सभामुख भएका कृष्ण धितालले राजीनामा दिने हो भने एमालेबाट निर्वाचित उपसभामुखले अध्यक्षता गर्दा बहुमत पुयाउन कठिन पर्छ। ज्येष्ठ सदस्यले सभा सञ्चालन गर्नुपर्ने अवस्थामा पनि त्यो दायित्व निर्वाह गर्ने सांसद एमालेकै हुन्छन्। अहिले भने २७ सांसद रहेको कांग्रेस र ७ (सभामुखबाहेक) सांसद रहेको माओवादीको सत्ता गठबन्धनलाई सुविधाजनक बहुमत छ। तसर्थ संघमा पुष्पकमल दाहालले कांग्रेसको साटो एमालेसँग मिलेर गठबन्धन बनाएझै गण्डकीमा सत्ता परिवर्तन गर्ने र कांग्रेसलाई प्रतिपक्षमा राख्न चाहने हो भने राप्रपालाई साथ लिनुपर्छ। यसअघि एमाले नेतृत्वको सरकारमा मन्त्री भइसकेका राप्रपा संसदीय दलका नेता पञ्चराम गुरुङ आफ्नो पार्टीले आन्दोलन घोषणा गरेको तर सत्तामा जानेबारे नसोचेको प्रतिक्रिया दिए। प्रदेशसभामा एमालेका प्रमुख सचेतक गोविन्दबहादुर नेपाली भने प्रदेशमा नयाँ सत्ता समीकरणका लागि तयारी सुरु नभइसकेको बताउँछन्। सत्तामा भएका साथीहरूले समर्थन फिर्ता लिनुपर्ला, त्यो प्रक्रिया होला, उनी भन्छन्, कि मुख्यमन्त्रीले विश्वासको मत माग्नुहोला। त्यो प्रक्रियामा गएर कांग्रेस सरकार ढल्यो भने नयाँ सत्ता समीकरणका लागि कुनै कसर बाँकी नराख्ने उनले बताए। लुम्बिनीमा बहुमतका लागि पुग्दैन १ मत केन्द्रमा भएको सत्ता परिवर्तनअनुसार लुम्बिनी प्रदेश सरकारमा नयाँ गठबन्धनको बहुमतका लागि १ मत अपुग हुने देखिएको छ। लुम्बिनीमा सबैभन्दा ठूलो दल नेकपा एमाले हो। केन्द्रमा मिलेका तीन दल नेकपा एमाले, नेकपा (माओवादी केन्द्र) र लोकतान्त्रिक समाजवादी पार्टी नेपाल मिल्दा कुल संख्या ४३ हुन्छ। प्रदेशसभामा कुल संख्या ८७ हो। त्यसमध्ये राप्रपाबाट निर्वाचित कपिलवस्तुका सांसद् जानकीप्रसाद यादव निलम्बन भएपछि संख्या ८६ भएको छ। बहुमत लिनका लागि ४४ मत आवश्यक पर्छ। बरावरी मत भएमा निर्णायक मत सभामुखको हुने कानुनी प्रावधान छ। सभामुख तुलाराम घर्तीमगर नेकपा माओवादी केन्द्र पाल्पा २(२) बाट निर्वाचित भएकाले नयाँ गठबन्धनकै सरकार बन्ने सम्भावना बलियो देखिन्छ। केन्द्रमा वामपन्थी दलहरूबीच गठबन्धन भएपछि लुम्बिनीमा सरकार बनाउन कुनै समस्या नपर्ने रूपन्देही क्षेत्र नम्बर २(२) बाट निर्वाचित नेकपा एमालेका सांसद भोजप्रसाद श्रेष्ठले प्रतिक्रिया दिए। जनमोर्चा, राप्रपा र समाजवादी पनि हामीसँगै सहकार्य गर्छन्, श्रेष्ठले भने, अहिलेको सरकारमा कांग्रेस र माओवादीभित्र आन्तरिक रूपमा पनि समस्या थियो। केन्द्रको सत्ता गठबन्धनले त्यसलाई बाटो खुला गराइदियो। उनले लुम्बिनीमा एमालेकै नेतृत्वमा सरकार गठन हुने दाबी गरे। केन्द्रको निर्णयअनुसार लुम्बिनी प्रदेश सरकारमा सत्ता फेरबदल हुने श्रेष्ठले जानकारी दिए। कर्णालीमा सरकारबाट बाहिरिँदै कांग्रेस संघीय सत्ता समीकरणमा भएको फेरबदलको प्रभाव कर्णालीमा पनि परेको छ। नेपाली कांग्रेस मंगलबार नै प्रदेश सरकारबाट बाहिरिने भएको छ। नेपाली कांग्रेसका प्रदेश संसदीय दलका नेता एवं कर्णाली प्रदेशका पूर्वमुख्यमन्त्री जीवनबहादुर शाहीले पार्टीको केन्द्रीय कार्यसम्पादन समितिको बैठक मंगलबार बस्ने र कर्णाली प्रदेश सरकारबाट आफ्ना पार्टीका मन्त्रीहरूले राजीनामा दिने बताए। उनले भने, मंगलबार पार्टीको कार्यसम्पादन समितिको बैठक बस्दैछ। बैठकपछि हाम्रा मन्त्रीहरूले राजीनामा दिन्छन्। हामी सरकारमा बस्दैनौं। नेपाली कांग्रेस, नेकपा माओवादी केन्द्र, एकीकृत समाजवादीसहितको वाम लोकतान्त्रिक गठबन्धनबाट कर्णालीमा माओवादीले सरकारको नेतृत्व गरेको थियो। जुन सरकारमा नेपाली कांग्रेसका तर्फबाट सामाजिक विकासमन्त्री खड्कप्रसाद पोख्रेल, आर्थिक मामिला तथा योजनामन्त्री वेदराज सिंह र उद्योग वन तथा पर्यटनमन्त्री कृष्णबहादुर बीसी सहभागी थिए। उनीहरूले मंगलबार नै सरकारबाट बाहिरिने तयारी गरेका छन्। कर्णाली प्रदेशसभामा कुल ४० संख्या रहेकोमा नेपाली कांग्रेस १५, माओवादी केन्द्र १३, नेकपा एमाले १०, एकीकृत समाजवादी र राप्रपाको ११ जना सांसदहरू छन्। माओवादी केन्द्र र नेकपा एमालेको गठबन्धन हुँदा जम्मा २३ सांसद हुन्छन्। प्रदेश सरकारका लागि आवश्यक बहुमत संख्या २१ हो। वर्तमान संघीय सरकारमा गठबन्धनमा आबद्ध रास्वपा र जसपाको प्रतिनिधित्व कर्णालीमा छैन। तर कर्णालीमा सरकारको नेतृत्व कसले लिने भन्ने विषयमा भने विवाद हुने देखिन्छ। कर्णाली प्रदेश सरकारको नेतृत्वका लागि मुख्य दाबेदार नेकपा एमालेका प्रदेश संसदीय दलका नेता यमलाल कँडेल छन्। उनी २०७४ सालको प्रदेशसभामा पनि पार्टीका तर्फबाट २० जना सांसद हुँदाहुँदै पनि संघीय गठबन्धनको निर्णयअनुसार सरकारको नेतृत्व लिनबाट वञ्चित भएका थिए। सुदूरमा नागरिक उन्मुक्ति निर्णायक केन्द्रमा सत्ता समीकरण परिवर्तन भएसँगै सुदूरपश्चिम प्रदेशमा पनि सत्ता समीकरणका चर्चाहरू हुन थालेका छन्। सुुदूरपश्चिमका लागि नागरिक उन्मुक्ति पार्टी नयाँ गठबन्धनभित्र निर्णायक शक्ति देखिएको छ। परिवर्तन भएको सत्ता गठबन्धनमा नेपाली कांग्रेसका १८, नेकपा माओवादी केन्द्रका १०, नागरिक उन्मुक्ति पार्टीका ७ र नेकपा एकीकृत समाजवादी पार्टीका ४ गरी ३९ प्रदेश सभा सदस्यको दुुई तिहाइको सरकार थियो। कांग्रेसका कमलबहादुर शाह मुख्यमन्त्री भएका थिए। तर वर्तमान गठबन्धनमा समाजवादीले सरकारमा जाने निर्णय नगरिसक्दा नेकपा एमाले ११, नेकपा माओवादी केन्द्र सभामुखबाहेक ९ जना र नागरिक उन्मुक्तिका ७ जनाको समर्थन चाहिने देखिन्छ। समाजवादी सरकारमा आयो भने पनि एमाले, माओवादी र समाजवादीका गरी २४ सदस्यमात्रै पुुग्छन्। त्यसैले सरकार बनाउन नागरिक उन्मक्ति पार्टी निर्णायक देखिएको हो। कांग्रेसका बझाङबाट प्रदेशसभा सदस्य पृथ्वीबहादुर सिंहको दुर्घटनामा मृत्यु भइसकेको छ। ५२ सदस्यीय प्रदेशसभामा सभामुखबाहेक ५१ जना सदस्य छन्। बहुमतका लागि २६ जना प्रदेशसभा सदस्य आवश्यक पर्छन्, प्रदेशका न्यायाधिवक्ता ठेकराज जोशीले भने। नागरिक उनमुक्ति बाहिर बस्यो भने पनि नेकपा एमाले ११, माओवादी ९, समाजवादी ४, राप्रपा १ र स्वतन्त्र १ गरी २६ जना पुग्थ्यो तर वर्तमान सत्ता गठबन्धनले राप्रपालाई नलिने निर्णय गरिसकेको छ। स्वतन्त्र प्रदेशसभा सदस्यले सरकारमा सहभागी भए पनि बहुमत पुग्दैन। नागरिक उन्मुक्ति पार्टी निर्णायक भएकाले उसले सुदूरपश्चिममा मुख्यमन्त्री माग गरेको छ। नागरिक उन्मुक्तिका नवनिर्वाचित अध्यक्ष रेशमलाल चौधरीले सोमबार बिहान भएको नयाँ सत्ता गठबन्धनको बैठकमा सुदूरपश्चिममा मुख्यमन्त्री माग गरेका छन्। यद्यपि दलहरूको भागबन्डाको खाका भने बाहिर आइसकेको छैन। किशोर बुढाथोकी विराटनगरगोविन्द महतो जनकपुरधामकृष्ण सारुमगर हेटौंडाकेशवशरण लामिछाने पोखराकेशरराज क्षेत्री बुटवलबिस्नप्रसाद न्यौपाने वीरेन्द्रनगर शिवराज भट्ट धनगढी"
बालक अपहरण गर्ने व्यक्ति पक्राउ,"धरान : सुनसरीको रामधुनी नगरपालिका१ का ७ वर्षीय बालक अपहरण गरेको आरोपमा पक्राउ परेका छन्। पक्राउ पर्नेमा सप्तरीको धनपुरी गाउँपालिका३ को ३५ वर्षीय रामदेव ऋषिदेव रहेको सुनसरीका प्रहरी प्रमुख एसपी बिपिन रेग्मीले बताए। सोमबार दिउँसो १ बजे रामधुनिको झुम्का बजारबाट बालकलाई अपरिचित व्यक्तिले उठाई लगेको सूचना प्रहरीले पाएका थिए। खबर पाउने बित्तिकै जिल्ला प्रहरी कार्यालय सुनसरी, इलाका प्रहरी कार्यालय पकली र प्रस्तावित इलाका प्रहरी कार्यालय रामधुनीबाट प्रहरी अधिकृतको कमाण्डमा प्रहरीहरू परिचालित गरेर झुम्का भित्री सडक खण्डमा बालकलाई लिएर जाँदै गरेको अवस्थामा बालकको सकुशल उद्धार गरेर रामदेवलाई पक्राउ गरिएको एसपी रेग्मीले बताए। प्रहरीले बालकलाई सोमबार मध्यराति उद्धार गरेको थियो। उद्धार गरिएका बालकलाई परिवारको जिम्मा लगाइएको जिल्ला प्रहरी कार्यालय सुनसरीका डीएसपी नविनकृष्ण भण्डारीले जानकारी दिएका छन्। उनले अभियुक्त रामदेवलाई मंगलबार जिल्ला अदालतमा प्रस्तुत गरिएकोमा ५ दिनको म्याद थप अनुमति लिई घटनाको थप अनुसन्धान कार्य भइरहेको बताए। बालकको स्वास्थ्य परीक्षणपछि अभिभावकको जिम्मा लगाइएको उनको अबस्था सामान्य रहेको बताइएको छ।"
सुनसरीको इटहरीमा वाहिनीपति कप सुरु,"विराटनगर : सुनसरीको इटहरीमा वाहिनीपति कप प्रतियोगिता २०८० मंगलबारदेखि सुरु भएको छ। विभिन्न ५ विधाका खेल समावेश गरिएको प्रतियोगिताले सशस्त्र प्रहरीभित्रको आन्तरिक खेलकुद गतिविधिलाई चलायमान बनाएको छ। सशस्त्र प्रहरी बल नेपाल नम्बर १ बराह वाहिनी मुख्यालय पकलीले प्रतियोगिताको आयोजना गरेको हो। सशस्त्र प्रहरी बल कोशी प्रदेशका प्रमुख एवं वाहिनीपति डीआईजी अन्जनीकुमार पोखरेलले प्रतियोगिताको उद्घाटन गरेका छन्। संगठनको पेशागत गतिविधि चक्रअन्तर्गत आयोजित वाहिनीपति कप यही फागुन २५ गतेसम्म जारी रहने छ। प्रतियोगितअन्तर्गत फुटबल, भलिबल, एथ्लेटिक्स, ब्याडमिन्टन र टेबल टेनिसका खेलहरू समावेश गरिएको छ। वाहिनीपति कपमा फुटबल, भलिबल, ब्याडमिन्टन र टेबल टेनिसतर्फ ८८ वटा टिमको सहभागिता रहेको छ। एथ्लेटिक्समा सशस्त्र प्रहरीका महिला र पुरुष गरेर १६ जना खेलाडीबीच प्रतिस्पर्धा हुने डीआईजी पोखरेलले बताए। उनका अनुसार फौजको व्यावसायिक क्षमता अभिवृद्धि, सामूहिक भावनाको विकास, जिम्मेवारीप्रतिको बफादारिता, व्यक्तिगत अनुशासन, उपलब्ध साधन स्रोतको सदुपयोग तथा व्यावसायिक प्रतिस्पर्धात्मक क्षमताको विकास गर्ने उदेश्यले वाहिनीपति कपको आयोजना गरिएको हो। प्रतियोगितामा वाहिनी मातहतका गण र गुल्महरूबाट विभिन्न ५ विधाका खेलमा १ सय २० जनाभन्दा बढी सशस्त्र प्रहरीका खेलाडी सहभागी रहेको जानकारी पोखरेलले दिए। वाहिनीपति कपअन्तर्गतको उद्घाटन खेलमा सशस्त्र प्रहरी बल नेपाल नम्बर १ गण हेड क्वार्टर इलाम र सशस्त्र प्रहरी बल नेपाल नम्बर ५ गण हेड क्वार्टर त्रियुगा उदयपुरको फुटबल टिमबीच प्रतिस्पर्धा भएको थियो। फुटबलको उद्घाटन खेलमा इलामलाई टाइब्रेकरमा ७६ गोल अन्तरले पराजित गर्दै उदयपुर विजयी भएको छ।"
"बारामा बस दुर्घटना हुँदा ३० यात्रु घाइते, दुईको अवस्था गम्भीर",सिमरा : पथलैयाहेटौंडा सडकखण्ड अन्तर्गत बाराको जीतपुरसिमरा उपमहानगरपालिका२२ स्थित ३ नम्बर पुलको बजार नजिक मंगलबार यात्रुबस दुर्घटना हुँदा ३० यात्रु घाइते भएका छन्। घाइतेमध्ये दुईको अवस्था गम्भीर रहेको छ। जिल्ला प्रहरी कार्यालय बाराका प्रहरी प्रवक्ता दधिराम न्यौपानेका अनुसार दुर्घटनामा घाइते भएका २२ यात्रुको अहिले उपचार भइरहेको र जसमध्ये दुई जनालाई आइसियुमा राखिएको छ। उनका हेटौंडामा १८ जना र अमलेखगञ्जमा चार यात्रु उपचाररत छन्। अन्य सामान्य घाइते भएका यात्रु घर फर्किएका छन्। हेटौंडाबाट जनकपुरतर्फ जाँदै गरेको ना६ख ९०३० नम्बरको यात्रुबस तीन नम्बर पुलको बजार छेउको खोलामा खसेको हो। घटनालगत्तै बजार क्षेत्रका स्थानीय र अन्य सवारीसाधनका यात्रुले घाइतेको उद्धार गरेका थिए। घटनालगत्तै पुगेको वीरगन्ज महानगरपालिकाका प्रमुख प्रशासकीय अधिकृतको गाडीले समेत पाँच यात्रुलाई उद्धार गरी अस्पताल लगेको थियो। हेटौंडाबाट फर्कने क्रममा दुर्घटना भएको देखेपछि पाँच जनालाई उद्धार गरेर तत्कालै हेटौंडास्थित अस्पताल लगिएको नगर प्रमुखका स्वकीय सचिव सत्यराज घिमिरेले जानकारी दिए। घाइतेको उपचार सुरु भएपछि महानगरको गाडी वीरगन्ज फर्किएको छ।
भारतीय ट्यांकरको सिटमुनिबाट मोटरपार्टस बरामद,"झापा : प्लाइउड उद्योगमा प्रयोग हुने रेजिन बोकेको भारतीय नम्बर प्लेट भएको ट्यांकरले भन्सार छलेर अन्य सरसामान भित्राउने गरेको पाइएको छ। मेची भन्सार कार्यालय काँकडभिट्टाले रेजिन बोकेको भारतीय ट्यांकरबाट ठुलो मात्रामा मोटरपार्टस लगायतका सामान बरामद गरेसँगै यस्तो घटना बाहिर आएको हो। भारतको पानीटंयाकी नाकाबाट नेपाल प्रवेश गरेको एनएल ०२ एन ६९४९ नम्बरको भारतीय ट्यांकर मंगलबार साँझ मेची भन्सार प्रवेश गरेको थियो। भन्सार कर्मचारीले विशेष सूचनाका आधारमा भन्सार यार्डमा रहेको ट्यांकरको खानतलासी गरेका थिए। ट्यांकरको अगाडि भाग (चालक) बस्ने सिटमुनिबाट मोटरपार्टस लगायतका सामान बरामद गरिएको मेची भन्सारका सूचना अधिकारी गणपति कँडेलले जानकारी दिए। भारतबाट आउने यस्ता सवारीसाधनमा अन्य सरसामान पनि आउने गरेको सूचना हामीलाई थियो, सूचना अधिकारी कँडेलले भने, आज चेकजाँच गर्दा ट्यांकरबाट सामान फेला पर्यो। सो रेजिन बोकेको ट्यांकर काँकडभिट्टाबाट जनकपुरतर्फ जाने तयारीमा थियो। ट्यांकरबाट बरामद गरिएको सामान भन्सारमा राखिएको बताउँदै उनले भने, चालकलाई इलाका प्रहरी कार्यालय काँकडभिट्टाको जिम्मा लगाइएको छ। बरामद सामानको यकिन मूल्य भोलि मात्रै थाहा हुने उनले बताए।"
गर्भवतीलाई पौष्टिक आहार वितरण,"मकवानपुर : भौगोलिक रुपमा विकट मानिएको कैलाश गाउँपालिकाले गर्भावस्थामा उचित पोषणको अभाव हुन नदिन स्थानीय गर्भवतीहरुलाई पौष्टिक आहार वितरण गरेको छ। कैलाश७ ताम्लाङमा रहेको ङिको स्वास्थ्य चौकीमा आज स्थानीय गर्भवतीलाई १२ थरीका पौष्टिक प्रवर्द्धन कोसेलीको प्याकेट वितरण गरिएको हो। पालिकाले विगत ३ दिनमा ८० जना गर्भवती महिलालाई आमा र गर्भमा रहेको बच्चालाई आवश्यक पर्ने कार्बोहाइडेट, प्रोटिन, भिटामिन र मिनरलयुक्त आहार वितरण गर्नुका साथै निःशुल्क स्वास्थ्य जाँचसमेत गरेको छ। पालिकाले पौष्टिक आहार वितरण कार्यक्रमलाई निरन्तरता दिइरहेको छ। पोषणको अभावका कारण आमा र जन्मने नवशिशुको स्वास्थ्यमा असर पर्ने र दुवैको मृत्युसमेत हुनसक्ने भएकाले त्यसलाई रोक्न पालिकाले गर्भवती पोषण प्रवर्द्धन तथा रक्षा कार्यक्रम अघि सारेको अध्यक्ष लोकबहादुर मुक्तानले जानकारी दिए। हामीले पालिका भित्रका सबै वडाका गर्भवतीलाई महिनैपिच्छे पौष्टिक आहार वितरण गरिरहेका छौँ। गर्भवतीले ८ पटक स्वास्थ्य जाँच गराउनुपर्ने हुन्छ। जाँच गराउन स्वास्थ्यचौकी आउँदा हामीले उहाँहरुलाई एक महिनासम्म पुग्नेगरी प्याकेट हस्तान्तरण गर्ने गरेका छौँ। अर्को महिना जाँच गराउन आउँदा पुनः प्याकेट हस्तान्तरण गर्छौँ। स्वास्थ्य जाँच पनि निःशुल्क हुन्छ, स्वास्थ्य जाँच गराउनेले मात्रै प्याकेट पाउँछन्, उनले भने। पौष्टिक आहारको प्याकेट पाइने भएपछि स्वास्थ्य जाँच गर्न आउने गर्भवती महिलाको संख्या पनि बढेको कैलाश७ का वडाध्यक्ष उदासकुमार भोलनले बताए। सीमान्तकृत चेपाङसँगै तामाङ, मगरलगायतको बाहुल्यता रहेको कैलाशमा भौगोलिक विकटता र अशिक्षाका कारण स्वास्थ्य जाँचका लागि स्वास्थ्य चौकी आउने महिलाको संख्या यसअघि न्यून थियो। गाउँपालिको प्रसूति गराउन स्वास्थ्यचौकी आउनेलाई ४ हजार ८ सय रुपैयाँ, बच्चा र आमाका लागि न्यानो कपडा वितरण गर्दै आएको छ। साथै गर्भवतीलाई निःशुल्क एम्बुलेन्स सेवाको समेत प्रबन्ध मिलाएको छ।"
"सामाजिक सञ्जालबाट चिनजान, बाराबाट पथरी आएर हत्या","विराटनगर : मोरङको पथरीशनिश्चरे नगरपालिकामा शौचालय गएकी १५ वर्षीया बालिकाको हत्या गरेको आरोपमा पक्राउ परेका एक जनालाई प्रहरीले सार्वजनिक गरेको छ। मंगलबार पत्रकार सम्मेलन गरेर मोरङ प्रहरीले ग्रामथान गाउँपालिका४ का ३८ वर्षीय धीरेनकुमार खाँ चौधरीलाई सार्वजनिक गरेको हो। सोमबार राति पथरीशनिश्चरे नगरपालिका७ लामा टोलीस्थित मामाको छोरा (दाजु) को घरमा बस्दै आएकी ज्ञानमति थुलुङ राईको निर्मम तरिकाले हत्या भएको थियो। धारिलो हतियार प्रयोगबाट ज्ञानमतिको घटनास्थलमै मृत्यु भएको थियो। हत्यापछि फरार रहेका धीरेनलाई घटना भएको चार घण्टाभित्रै प्रहरीले पक्राउ गरेको हो। मंगलबार बिहानका राति २:३० बजेतिर उनलाई बेलबारीको भाउन्नेस्थित जंगलबाट पक्राउ गरिएको मोरङ प्रहरीका प्रहरी उपरीक्षक नवराज कार्कीले जानकारी दिए। एसपी कार्कीका अनुसार ज्ञानमति र धीरेनबीच सामाजिक सञ्जाल फेसबुक, इन्स्टाग्राम र इमोमार्फत चिनजान भएको थियो। बाराको जितपुर सिमरा उपमहानगरपालिकामा घर बनाएर आफ्नी आमासँग बस्दै आएका धीरेनले योजनाबद्ध तरिकाले ज्ञानमतिको हत्या गरेको खुलेको प्रहरीले जनाएको छ। हत्या गर्ने योजनाका साथ धीरेन केही दिनअघि मात्र बाराबाट मोरङ आएका थिए। प्रहरीका अनुसार धीरेन विवाहित पुरुष हुन्। उनकी एक श्रीमती र १४ वर्षीय छोरासमेत छन्। उनीहरू दुबईमा बस्दै आएको खुलेको प्रहरीले जनाएकोछ। उनकी श्रीमती चार वर्षदेखि वैदेशिक रोजगारीमा रहेकी छन्। श्रीमतीसँग राम्रो सम्बन्ध नभएपछि सामाजिक संजालमाफर्त किशोरीसँग चिनजान र नजिकिएको अनुसन्धानबाट खुलेको एसपी कार्कीले बताए। डेढ वर्षयता उनीहरू मायाप्रेममा रहेका थिए। गत असारमा उनीहरू बिहे गर्ने मनसायका साथ जोगबनी हुँदै भारत जाने तरखरमा रहेका थिए। तर, मानव बेचबिखनविरुद्ध सक्रिय एक संस्थाले उनीहरूलाई फेला पारी ज्ञानमतिलाई परिवारको जिम्मा लगाइदिएको थियो। ज्ञानमतिको परिवारले आफूसँग विवाह नगरिदिने बुझेपछि धीरेनले हत्या गरेको प्रारम्भिक चरणको अनुसन्धानबाट खुलेको एसपी कार्कीले बताए। खोटाङको ऐँसेलुखर्क गाउँपालिका६ सल्ले घर भएकी ज्ञानमति पथरीशनिश्चरे नगरपालिका७ लामा टोलीस्थित दाजु (मामाको छोरा) विनोद राईको घरमा २ वर्षदेखि बस्दै आएकी थिइन्। प्रहरीका अनुसार उनी पथरीशनिश्चरे१ मा रहेको पञ्चायत माध्यमिक विद्यालयको कक्षा ७ मा अध्ययनरत थिइन्। ज्ञानमतिका मामाका छोरा विनोदले आफ्नो घरमा सुम्निमा होटल नामको खाजा नास्ता पसल पनि सञ्चालन गरेका छन्। दुई वर्षअघि पहाडबाट झरेकी ज्ञानमति नास्ता पसलमा दाजुलाई सहयोग गर्दै उनकै घरमा बसेर पढ्ने गरेकी थिइन्। बुवा दानबहादुर राईको भने यसअघि नै निधन भइसकेको थियो। गएराति सुत्नुअघि शौचालय जाने क्रममा बसेकै घरको कम्पाउण्डमा राति १०:३० बजेतिर चौधरीले धारिलो हतियार प्रहार गरेर बालिकाको वीभत्स तरिकाले हत्या गरेका हुन्। हतियार प्रहारबाट गर्धन, अनुहार र दाहिने पाखुरामा गहिरो चोट लागेको अवस्थामा ज्ञानमतिको शव फेला परेको थियो। बालिका चिच्याएको आवाज आएपछि हेर्दा ज्ञानमतिलाई उनका दाजु विनोदले गम्भीर अवस्थामा फेला पारेका थिए। लगत्तै उनको मृत्यु भएको प्रहरीले जनाएको छ। प्रहरीले घटनास्थलबाट उठाएर शवलाई पोस्टमार्टमका लागि बिपी कोइराला स्वास्थ्य विज्ञान प्रतिष्ठान धरान पुर्याएको छ। पोस्टमार्टम रिपोर्ट प्राप्त भएपछि घटनाका बारेमा अनुसन्धान गर्न थप सहज हुने प्रहरीले जनाएको छ।"
शैक्षिक गतिविधि सहजीकरण गर्ने बहानामा अनलाइनमार्फत ठगी गर्ने ३ जना पक्राउ,"काठमाडौं : शैक्षिक गतिविधि सहजीकरण गर्ने बहानामा अनलाइनमार्फत ठगी गर्ने व्यक्ति पक्राउ परेका छन्। पक्राउ पर्नेमा बाँकेको कोहलपुर नगरपालिका१४ का २२ वर्षीय तिरुपति पाण्डे, बागलुङको काठेखोला गाउँपालिका८ का २० वर्षीय सुवास कँडेल र बाँकेको कोहलपुर नगरपालिका११ का दोमन केसी रहेका छन्। सामाजिक सञ्जाल इन्स्टाग्राममा मनास्लु एजुकेसनल सर्भिस नामक ईन्स्टाग्राम एकाउन्टमार्फत पीटीई बुक गरिदिने भनेर अग्रिम रकम लिने गरेका थिए। अग्रिम रुपमा अनलाइन वालेटमा रकम जम्मा गर्न लगाई विद्युतीय माध्यम सम्बद्ध ठगीको उजुरी उपर अनुसन्धान गर्ने क्रममा उनीहरूले प्रयोग गरेका ८ वटा मोबाइल, २३ वटा सिम कार्ड तथा २ वटा ल्यापटप बरामद गरिएको छ। पक्राउ परेका उनीहरूविरुद्ध जिल्ला अदालत काठमाडौंबाट पाँच दिनको म्याद लिएर अनुसन्धान गरिरहेको ब्युरोले जनाएको छ। उनीहरूलाई साइबर ब्युरोको टोलीले काठमाडौं र ललितपु्रबाट पक्राउ गरेको हो।"
एनआरटीमाथि कठिन जित निकाल्दै चर्च ब्वाइज झापा गोल्डकपको सेमिफाइनलमा,झापा : न्यु रोड टिम (एनआरटी) क्लबमाथि कठिन जित निकाल्दै चर्च ब्वाइज युनाइटेड क्लब छैटौँ झापा गोल्डकपको अन्तिम चारमा आफ्नो स्थान पक्का गरेको छ। बिर्तामोडस्थित डोमालाल रंगशालामा मंगलबार भएको दोस्रो दिनको क्वाटरफाइनलम खेलमा चर्च ब्वाइजले एनआरटीलाई १० गोल अन्तरले पराजित गर्दै सेमिफाइनलको यात्रा तय गरेको हो। लिग च्याम्पियन चर्च ब्वाइजको जितका लागि एकमात्र गोल विदेशी खेलाडीले गरे। खेलको ३६औँ मिनेटमा अवयोमी फकुन्लेले पेनाल्टी एरियाबाट गरेको प्रहार गोलमा परिणत भएको थियो। दायाँ साइडबाट सञ्जित राई (लाहुरे)ले दिएको पासलाई फकुन्लेले सदुपयोग गर्दै जाली चुमाए। चर्च ब्वाइजका मिलन राईले खेलको ३२औँ मिनेटमा पेनाल्टी एरियामा विपक्षी गोलरक्षकसँग वान टु वानको स्थितिमा पाएको अवसर सदुपयोग गर्न सकेनन्। उनको प्रहार गोलरक्षक पूजन होनाले बचाउ गरे। ८५औँ मिनेटमा बिजु भुजेलले गोलरक्षकलाई बिट गरेर पोस्टको बायाँपट्टि गरेको प्रहार बाहिरिँदा अग्रता दोब्बर बनाउने अवसर गुमायो। एनआरटीले खेलको २२औँ मिनेटमा पाएको अवसर गुमायो। चर्च ब्वाइजका दीप कार्की बिट भइसकेको समयमा विदेशी खेलाडी ओलावाले आफिजले गोल गर्न नसक्दा खेल बराबरी गर्न चुकेका थिए। ८०औँ मिनेटमा सरोज तामाङले गरेको फ्रिकिक बार माथिबाट बाहिरिँदा एनआरटी स्तब्ध हुँदै घर फर्किन बाध्य भयो। एनआरटी पाँच पटकको लिग विजेता हो। भर्खरै सम्पन्न केपी ओली कपमा उपविजेता भएको एनआरटी लिग विजेता चर्च ब्वाइजसँग स्तब्ध भएको हो। खेलको प्लेयर अफ दि म्याच चर्च ब्वाइजका सञ्जित राई (लाहुरे) घोषित भए। उनले ११ हजार रुपैयाँ पुरस्कार पाए।बुधबारको खेल त्रिभुवन आर्मी एफसी र मछिन्द्र फुटबल क्लबबीच हुनेछ। आर्मी चार पटकको झापा गोल्डकपको विजेता टोली हो। साबिक विजेता आर्मीसँग पहिलोपटक सहभागी हुन लागेको मछिन्द्र एफसीले प्रतिस्पर्धा गर्न लागेको हो। फागुन २८ गतेसम्म सञ्चालन हुने गोल्डकपमा झापा ११ एफसीसहित १० टोली सहभागी छन्।
नवलपरासीमा सामुदायिक कुकुरको बन्ध्याकरण,"परासी : नवलपरासीमा सामुदायिक कुकुरको बन्ध्याकरण गर्न सुरु गरिएको छ। हिमालय एनिमल रेस्क्यु ट्रष्टको प्राविधिक सहयोग र श्री सत्य साई केन्द्र परासीको समन्वयमा भेटेरिनरी अस्पताल तथा पशु सेवा विज्ञ केन्द्र परासीले कुकुरहरूको बन्ध्याकरण गर्न सुरु गरेको हो। पहिलो चरणमा रामग्राम नगर क्षेत्रमा खुला रुपमा हिँड्ने कुकुरहरूको बन्ध्याकरण गर्न सुरु गरिएको विज्ञ केन्द्रका प्रमुख श्रवण कुमार चौधरीले बताए। बन्ध्याकरणसँगै कुकुरहरूलाई रेबिज रोगविरुद्धको सुई समेत दिइएको छ। जिल्लामा खुलारुपमा हिँड्ने कुकुरको संख्या बढ्दै गएको र रेबिज रोग फैलिन सक्ने भएकाले अभियानकै रुपमा बन्ध्याकरण र रेबिज रोगविरुद्धको सुई लगाउन सुरु गरिएको हो। सोमबारदेखि सुरु गरिएको पहिलो चरणको अभियान फागुन २४ सम्म सञ्चालन हुने छ। त्यस अवधिमा १०५ कुकुरलाई बन्ध्याकरण र रेबिज रोगविरुद्धको सुई लगाइने छ। नगर क्षेत्रका विभिन्न टोलमा पुगेर संकलन गरिएका कुकुरहरूको अस्पतालमा पुर्याएर बन्ध्याकरण गरिएको छ। बन्ध्याकरणपछि जहाँबाट ल्याइएको हो, त्यही लगेर कुकुरलाई छाडिने छ। एउटा कुकुरलाई बन्ध्याकरण र सुई लगाउन १ हजार ९७५ रुपैयाँ खर्च लाग्ने चौधरीले बताए। अभियानका लागि जम्मा ३ लाख बजेट छ। बजेटअनुसार कुकुरको संख्या तोकेर बन्ध्याकरण गर्न लागिएको हो। बजेट आएमा अन्य पालिकामा पनि अभियान सञ्चालन गरिने छ, चौधरीले भने।"
मोरङमा शौचालय गएकी बालिकाको हत्यामा संलग्न पक्राउ,"विराटनगर : मोरङको पथरीशनिश्चरेमा शौचालय गएकी बालिकाको हत्यामा संलग्नलाई प्रहरीले पक्राउ गरेको छ। मोरङ प्रहरीका प्रवक्ता डीएसपी रन्जनकुमार दाहालका अनुसार हत्यामा संलग्न मोरङको ग्रामथान गाउँपालिका४ का ३८ वर्षीय धीरेन चौधरीलाई पक्राउ गरिएको हो। हत्यापछि फरार बनेका उनलाई बेलबारीस्थित भाउन्नेको जंगलबाट पक्राउ गरिएको दाहालले बताए। उनका अनुसार चौधरीले बालिकाको हत्या गर्नुको कारण खुल्न बाँकी छ। उनले घटनामा आफ्नो संलग्नता स्वीकार गरिसकेको प्रहरीले जनाएको छ। घटनाका सम्बन्धमा प्रहरीले मंगलबार साँझ पत्रकार सम्मेलन गरेर विस्तृत जानकारी दिने तयारी गरेको छ। खोटाङको ऐँसेलुखर्क गाउँपालिका६ सल्ले घर भएकी १५ वर्षीया ज्ञानमति थुलुङ राईको सोमबार राति निर्मम तरिकाले हत्या गरिएको थियो। ज्ञानमति पथरीशनिश्चरे नगरपालिका७ लामा टोलीस्थित दाजु (मामाको छोरा) विनोद राईको घरमा २ वर्षदेखि बस्दै आएको खुलेको प्रहरीको भनाइ छ। प्रहरीका अनुसार उनी पथरीशनिश्चरे१ मा रहेको पञ्चायत माध्यमिक विद्यालयको कक्षा ७ मा अध्ययनरत थिइन्। ज्ञानमतिका मामाका छोरा विनोदले आफ्नो घरमा सुम्निमा होटल नामको खाजा नास्ता पसल पनि सञ्चालन गरेका छन्। २ वर्षअघि पहाडबाट झरेकी ज्ञानमति नास्ता पसलमा दाजुलाई सहयोग गर्दै उनकै घरमा बसेर पढ्ने गरेको डीएसपी दाहालले बताए। बुवा दानबहादुर राईको भने यसअघि नै निधन भइसकेको पाइएको उनको भनाइ छ। दाहालका अनुसार सुत्नुअघि शौचालय जाने क्रममा बसेकै घरको कम्पाउण्डमा राति १०:३० बजेतिर चौधरीले धारिलो हतियार प्रहार गरेर बालिकाको वीभत्स तरिकाले हत्या गरेको पाइएको छ। पटकपटक हतियार प्रहार गरेर निर्मम तरिकाले बालिकाको हत्या गरिएको छ। एकदमै वीभत्स अवस्थामा घरको परिसरमा शव भेटिएको छ, उनले भने, घटनाको प्रकृति हेर्दा पछाडिबाट हतियार प्रहार भएको देखिन्छ। घटनासँग सम्बन्धित थप कुरा अनुसन्धानपछि खुल्छ। हतियार प्रहारबाट गर्धन, अनुहार र दाहिने पाखुरामा गहिरो चोट लागेको अवस्थामा ज्ञानमतिको शव फेला परेको जानकारी दाहालले दिए। घर परिसरमै रहेको शौचालय जाने क्रममा बालिकामाथि हतियार प्रहार भएको भनिएको छ। चिच्याएको आवाज आएपछि हेर्दा बहिनीको ढुकढुकी मात्रै थियो भनेर दाजु विनोदले भनेका छन्, उनले भने, दाजुले घटना थाहा पाएको केहीबेरमै उनको मृत्यु भएको प्रारम्भिक अनुसन्धानबाट खुलेको छ। उपचारका लागि अस्पतालसमेत लैजान भ्याएनछन्। घटना हुँदा दाजुभाउजू भने सुतिसकेको पाइएको उनको भनाइ छ। घटनाको अनुसन्धान र हत्यामा संलग्नलाई पक्राउ गर्न मोरङ प्रहरी प्रमुख एसपी नवराज कार्की आफैं फिल्डमा खटिएका थिए। प्रहरीले घटनाको अनुसन्धानमा तालिम प्राप्त कुकुरको समेत प्रयोग गरेको थियो। डीएसपी दाहालले मिहिन ढंगले विभिन्न कोणबाट घटनाको अनुसन्धान सुरु गरिएको बताए। प्रहरीले घटनास्थलबाट उठाएर शवलाई पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगिसकेको छ। डीएसपी दाहालले पोस्टमार्टम रिपोर्ट प्राप्त भएपछि घटनाका बारेमा अनुसन्धान गर्न थप सहज हुने बताए। उनका अनुसार घटनास्थलबाट संकलन गरिएको सबुत प्रमाण लगायतलाई केलाएर अनुसन्धान अघि बढाइएको छ।"
"सशस्त्रका डीएसपी मृत्यु : परिवारका सदस्य आइपुगे, शव उठाउने तयारी","विराटनगर : मोरङमा झुन्डिएको अवस्थामा मृत फेला परेका सशस्त्र प्रहरी बलका डीएसपी (सशस्त्र प्रहरी नायव उपरीक्षक) ४१ वर्षीय उपेन्द्र बस्यालको शव उठाउने तयारी भइरहेको छ। धनपालथान गाउँपालिका३ स्थित प्रस्तावित सीमा सुरक्षा गुल्म सोराभागका इन्चार्जसमेत रहेका डीएसपी बस्याल सोमबार दिउँसो २ः५५ बजेतिर मृत फेला परेका थिए। आफ्नो क्वर्टरनजिक रहेको भान्सा कोठाको भित्रबाट ढोकाको चुक्कुल लगाएर पंखामा प्लाष्टिकको डोरीले पासो लगाई झुण्डिएको अवस्थामा बस्याल मृत भेटिएका हुन्। परिवारका सदस्यले आफूहरु नआइपुगिकन शव नउठाउन प्रहरीलाई आग्रह गरेका थिए। परिवारको आग्रह अनुसार शवलाई झुन्डिएकै अवस्थामा छाडिएको थियो। प्रहरीले रातभर घटनास्थललाई सुरक्षा दिएको थियो। मोरङ प्रहरीका प्रवक्ता डीएसपी रन्जनकुमार दाहालका अनुसार बस्यालका श्रीमतीसहित परिवारका सदस्य आइपुगेकाले घटनास्थलबाट शव उठाउने तयारी गरिएको छ। अबको केहीबेरमा शव उठाउने तयारी छ। घटनास्थलबाट शवलाई पोस्मार्टमका लागि पठाइन्छ, उनले भने, पोस्मार्टम कुन अस्पतालमा गराउनेभन्ने यकिन भइसकेको छैन। बस्यालको मृत्युको कारण पनि खुल्न बाँकी छ। तर, डीएसपी बस्यालले आत्महत्या गरेको हुनसक्ने प्रहरीको अनुमान छ। पोस्टमार्टम रिपोर्ट प्राप्त भएर अनुसन्धान सकिएपछि घटनाको वास्तविकता पत्ता लाग्ने डीएसपी दाहालले बताए। पाल्पाको तानसेन नगरपालिका१ घर भएका डीएसपी बस्याल साढे ५ महिनादेखि प्रस्तावित सीमा सुरक्षा गुल्म सोराभागमा कार्यरत थिए। प्रहरीका अनुसार बस्यालको परिवार पोखरामा बस्दै आएको पाइएको छ। मृत फेला पर्नुअघि बस्यालले केही साथीहरुलाई सम्पर्क गरेर हालखबर सोधेको पाइएको प्रहरी स्रोतले बतायो।"
कोशीटप्पुमा चराको सङ्ख्या घट्यो,"बेलबारी : कोशीटप्पु वन्यजन्तु आरक्ष क्षेत्रलगायत कोशी क्षेत्रमा यस वर्ष चराको सङ्ख्या घटेको छ। चराको गुणस्तरीय बासस्थानको अभाव, बासस्थान क्षेत्रमा भइरहेका विकास निर्माण, खेतीबालीमा बढ्दो विषादिको प्रयोग र मानवीय क्रियाकलापले गर्दा चराका सङ्ख्या घटेको हो। मिडविन्टर वाटर वर्ड सेन्सस २०२४ अन्तर्गत यस वर्ष कोशीटप्पु आरक्षलगायत कोशी नदी क्षेत्रमा गरिएको गणनामा यस वर्ष ५३ प्रजातिका पाँच हजार पाँच सय २७ को सङ्ख्यामा चरा फेला परेको छ। गत वर्ष ५६ प्रजातिका सात हजार पाँच सय ७३ चरा रहेको तथ्याङ्क रहेको छ। बर्सेनि नयाँनयाँ प्रजातिका चरा आउने क्रम थपिए पनि यस वर्षको गणनामा चराको प्रजाति र सङ्ख्यामा कमी आएको राष्ट्रिय प्रकृति संरक्षण कोष कोशी संरक्षण केन्द्रका प्रमुख वीरेन्द्र गौतमले बताए। गत पुस २५ देखि २९ गतेसम्म पाँच दिन भएको चरा गणनाको विश्व सिमसार दिवसका अवसरमा तथ्याङ्क सार्वजनिक गरिएको हो। कोशीमा सबैभन्दा धेरै ८ सय ४८ को सङ्ख्यामा सिलसिले हाँस फेला परेका छन्। त्यसैगरी उच्च सङ्ख्यामा फेला परेका १० प्रजातिका चरामध्ये चखेवा पाँच सय छ, राज हुटिट्याउ चार सय ५५, जलेवा चार सय ४५, वस्तु बकुल्ला तीन सय ७६, सानो जलेवा तीन सय ७१, कर्रा सवारी दुई सय ५७, लामाऔँले दुई सय २२, आसकोटे बकुल्ला दुई सय १० र जलरङ्ग एक सय ८७ फेला परेका छन्। पानीमा आश्रित चरालाई सिमसार संरक्षणको अभाव हुनुका साथै आहाराको कमीले चराको सङ्ख्या घटेको हुनसक्ने कोशी पक्षी समाजका अध्यक्ष चक्र तिम्सिना बताउँछन्। 'मानव बस्ती र मानवीय व्यवहारले हैरानी खेप्नु नै मुख्यरूपमा पर्यटक चरा आउन ह्रास भएको हुनसक्छ।' उनका अनुसार रसिया, साइबेरियालगायतका मुलुकबाट जाडो छल्न आउने पर्यटक चरा खेल्ने सिमसारमा मोटरबोट सञ्चालनमा आउनाले पनि चराको सङ्ख्यामा कमी आएको बताउँछन्। कोरोनाले विश्व आक्रान्त बनेको समय सन् २०१९ को गणनामा कोशीमा चराको सङ्ख्या अत्याधिक बढेर नौ हजार दुई सय ८९ पगेको थियो। यस समयमा मनाव चहलपहल कम हुनाले सिमसार खोलानालामा चराको सङ्ख्या बढेको हुनसक्ने राष्ट्रिय प्रकृति संरक्षण कोष कोशी संरक्षण केन्द्रका प्रमुख वीरेन्द्र गौतमले बताए। असोजदेखि नेपाल आउने हिउँदे पर्यटक चरा पुससम्म आउने क्रम जारी रहन्छ र चैत महिना लागेसँगै आफ्नै गन्तव्य स्थान फर्कने गर्दछन्। सुनसरी, सप्तरी र उदयपुर जिल्लाको सङ्गमस्थलमा रहेको कोशीटप्पु वन्यजन्तु आरक्ष नेपालमा चराको राजधानीजस्तै बनेको छ। करिब पचास प्रजातिका बटुवा चरा नेपालको बाटो हुँदै भारत, पाकिस्तान र श्रीलङ्कातिर जान्छन्। जाडो छल्न नेपाल आउने हिउँदे आगन्तुक चरा नेपालका प्रमुख सिमसार क्षेत्र कोशीटप्पु वन्यजन्तु आरक्ष, चितवन राष्ट्रिय निकुञ्ज, बिसहजारी, जगदीशपुर, घोडाघोडी ताल, शुक्लाफाँटा वन्यजन्तु आरक्ष तथा कोशी, गण्डकी, नारायणी नदी र त्यसका सहायक नदीमा नै प्रायः रहने गर्दछन्। यसरी जाडो याममा नेपालमा बसाइँ सरेर आउने चराको अधिकांश हिस्सा हाँस प्रजातिले ओगट्छन् भने अन्य प्रजातिमा सिकारी तथा मांसाहारी चरा, चाँचर, साना फिस्टा, अर्जुनक, झ्याप्सी, भद्राइ आदि पर्दछन्। दक्षिणी मुलुक र अफ्रिकाबाट हजारौँ ग्रिष्मकालीन आगन्तुक चरा बच्चा कोरल्न नेपाल आउने गर्दछन्। यी चरा असोजसम्ममा आफ्ना बच्चा हुर्काएर पुरानै बासस्थानमा फर्कन्छन्। यसरी आउने करिब ६० प्रजातिका चराको अधिकांश हिस्सा कोइली प्रजातिको हुन्छ। नेपालमा पाइने १९ प्रजातिका कोइलीमध्ये १५ प्रजातिले त आफ्नो गुँड नै बनाउँदैनन् र आफ्नो अण्डा अरु चराको गुँडमा पार्दिन्छन्। उक्त चराले आफ्नै सन्तान ठानेर कोइलीको बच्चालाई हुर्काउँछ। नेपाल आउने अन्यमा मुरलीचरी, गाजले सुनचरी, स्वर्गचरी, चित्रक पिट्टा, कटुस टाउके आदि रहन्छन्। ग्रीष्मकालीन आगन्तुक चराको मुख्य बासस्थान भने वन र यस आसपासका घाँसेमैदान तथा कृषिभूमि हुन्। रासस"
बेनीमा छाडा कुकुरको बन्ध्याकरण,"बेनी : शिविरको आयोजना गरेर म्याग्दीको बेनीमा छाडा (सामुदायिक) कुकुरको बन्ध्याकरण गरिएको छ। बेनी नगरपालिकासँगको सहकार्यमा भेटेरीनरी अस्पताल तथा पशु सेवा विज्ञ केन्द्रले घरपालुवा कुकुरलाई रेबिज विरुद्धको खोप लगाउन र छाडा कुकुरको बन्ध्याकरण गर्न २ दिन शिविर सञ्चालन भएको हो। शिविरमा ३९ वटा छाडा (सामुदायिक) सहित ९० वटा कुकुरको बन्ध्याकरण गरिएको भेटेरिनरी अस्पताल तथा पशु सेवा विज्ञ केन्द्रका प्रमुख पशु चिकित्सक भरत रेग्मी बताए। रेबिज रोगबाट मानिसलाई बचाउन र कुकुरको अनावश्यक संख्या बढ्न नदिनका लागि बन्ध्याकरण शिविर आयोजना गरिएको हो, उनले भने घरपालुवा कुकुरलाई पनि बन्ध्याकरण गर्नुका साथै रेबिज रोग विरुद्धको खोप लगाइएको छ। केन्द्र प्रमुख डा रेग्मी, कास्कीका पशु चिकित्सक अनन्त कोइराला र ब्यास नगरपालिकाका पशु चिकित्सक मनोज विकसहित केन्द्र र बेनी नगरपालिकाको पशु सेवा शाखाका प्राविधिक टोलीले कुकुरको बन्ध्याकरण गरेको थियो। बेनी नगरपालिकाका साथै मंगला गाउँपालिकाका बासिन्दाहरूले पनि कुकुर ल्याएर बन्ध्याकरण र रेबिज रोग विरुद्धको खोप लगाउन आएका थिए। बेनी नगरपालिकाका नगर प्रमुख सुरत केसीको नेतृत्वमा नगर प्रहरी प्रमुख शंकर पौडेल र पशु सेवा शाखाका प्रमुख प्रदीप गौतमको टोलीले बजारका टोल टोलमा पुगेर छाडा कुकुर नियन्त्रणमा लिएर बन्ध्याकरणका लागि भेटेरीनरी अस्पतालमा पुर्याएको थियो। गत वर्ष शिविर मार्फत ९५ वटा कुकुरको बन्ध्याकरण गरिएको थियो। बन्ध्याकरण गर्न थालेपछि बेनीमा छाडा कुकुरको संख्या र रेबिज विरुद्धको जोखिम घटेको नगर प्रमुख केसीले बताए। उनले छाडा कुकुरको संख्या घटेसँगै दुर्घटनाको जोखिम घटेको र सवारी आवत जावत सहज भएको बताए।"
गोदाममा लुकाइराखेको ३५ लाख बराबरको चिनी र केराउ बरामद,"परासी: भारतबाट भन्सार छलेर अवैधरुपमा गोदाममा लुकाइराखेको अवस्थामा सशस्त्र प्रहरी बल नेपाल नं २६ गण हेक्वा नवलपरासीले ३५ लाख बराबरको चिनी र केराउ बरामद गरेको छ। सुस्ता गाउँपालिका वडा१ बरुवाबाट गएराति उक्त सामग्री बरामद भएको गणका प्रमुख एसपी प्रकाश वाग्लेले जानकारी दिए। बरामद भएका सामग्रीमा ४० क्विन्टल चिनी र ३८० क्विन्टल हरियो केराउ रहेका छन्। सुस्ता र प्रतापपुर गाउँपालिकाका सीमा नाकाबाट केही दिनदेखि जीप, मोटरसाइकल र साइकलबाट ओसारपसार गरी गोदाममा राखेको भन्ने सूचनाका आधारमा उक्त सामग्री बरामद गरेको एसपी वाग्लेले बताए। स्थानीय श्याम भनिने ज्ञानप्रसाद अर्यालको घर पछाडी रहेको गोदामबाट २५ केजी दरका १५७ बोरा चिनी र ३० र ५० केजीका १२५० बोरा केराउ बरामद भएको हो। अवैध सामग्री कस्को हो भन्नेबारे अनुसन्धान भइरहेको एसपी वाग्लेले बताएकाछन्।राति भएकाले व्यक्ति पहिचानभन्दा पनि सामान बरामदतर्फ लाग्यौं। गोदाम रहेको जग्गा ज्ञानप्रसादले भाडामा दिएको भन्ने बुझिएकाले सम्बन्धित व्यक्तिलाई पनि पहिचान गर्ने काम भइरहेको छ।, एसपी वाग्लेले भने। बरामद भएको सामग्री आवश्यक कारबाहीका लागि महेशपुर भन्सार पठाइएको छ। सशस्त्र प्रहरीले बरामद गरेर पठाएको चिनी र केराउको अन्दाजी मूल्य ३५ लाख बराबरको रहेको भन्सार प्रमुख बुद्धिबहादुर चुँडालले बताए। भारतमा भन्दा नेपालमा महंगो भएकाले सीमावर्ती नाकाबाट अवैधरुपमा चिनी र केराउन भित्राउने गरिएको छ। सीमावर्ती क्षेत्रमा सशस्त्र र नेपाल प्रहरीका चौकी र पोष्ट भएपनि तिनै नाकाबाट ठूलो मात्रामा अवैध सामग्री भित्रिने गरेका हुन्। स्थानीयले तस्करी गरेर राखेका सामग्रीको सूचना दिएपनि सीमावर्ती नाकाका दुवै निकायका प्रहरीले वास्ता नगर्ने गरेको गुनासो गर्दै आएका छन्। सूचनाका आधारमा १५ दिन पहिले सरुवा भएर आएका सशस्त्र प्रहरीका एसपी वाग्लेले ठूलो परिमाणको अवैध सामग्री बरामद गरेका हुन्।"
महोत्तरीमा मासु तथा मदिराजन्य पदार्थ बिक्रीमा रोक,"महोत्तरी : महाशिवरात्री पर्वलाई मध्यनजर गरेर महोत्तरीको जलेश्वरमा मासुजन्य सामग्री बिक्री वितरणमा रोक लगाइएको छ। प्रमुख जिल्ला अधिकारी शिवराम गेलालले एक सूचना जारी गर्दै फागुन २४ गतेदेखि फागुन २६ गतेसम्मका लागि जलेश्वर नगरभित्रमा मासुजन्य पदार्थ बिक्री वितरणमा रोक लगाइएको हो। महाशिवरात्री पर्वलाई अनुशासित, व्यवस्थित, मर्यादित बनाउनका लागि यस्तो नियम लगाइएको विज्ञप्तिमा उल्लेख रहेको छ। जलेश्वरको राविम क्याम्पसदेखि पूर्व, नेपाल पत्रकार महासंघको कार्यालयदेखि पश्चिम तथा जलेश्वरको जीरोमाईलदेखि दक्षिण र खैराचौकदेखि उत्तरको क्षेत्र निर्धारण गरी यो नियम जारी गरिएको जिल्ला प्रशासन कार्यालय महोत्तरीले जनाएको छ। सो किलाभित्रमा कसैले पनि मासु, मदिरा तथा नशालु पदार्थहरू उत्पादन, बेचबिखन, ओसारपोसार, भण्डारण र सेवन गर्न नपाउने स्थानीय प्रशासन ऐन २०२८ को दफा ६ को उपदफा ३ बमोजिम पूर्णरुपमा रोक लगाइएको उक्त सूचनामा उल्लेख रहेका छन्। नियम उल्लंघन गरेको खण्डमा जो कोहीलाई कानुनअनुसार कारबाही गरिने सो विज्ञप्तिमा उल्लेख गरिएको हो।"
अरबी शिक्षामा स्तातक गरेका ७० छात्रालाई शैक्षिक प्रमाणपत्र,"कपिलवस्तु : अरबी शिक्षामा स्तातक तह उत्तीर्ण गरेका ७० जना छात्रालाई स्नातक तह उत्तीर्णताको प्रमाणपत्र वितरण गरिएको छ। मायादेवी गाउँपालिका२ भैसकुण्डास्थित मदरसा उम्मे अम्मार इस्लामिया कन्या कलेजका ७० जना छात्रालाई संयुक्त अरब ईमिरेटस (युएई)का राजदुत अब्दुल्लाह अश्सामसीले प्रमाणपत्र वितरण गरेका हुन्। अरबी शिक्षा तर्फ सन् २०२२ यताको ३ वर्षमा फजिलत (स्नातक तह) उत्तीर्ण गरेका छात्रालाई प्रमाणपत्र दिइएको कलेजका प्रमुख हिफजुर रहमानले बताए। कलेजमा हाल कक्षा ३ देखि स्नतातक तहसम्मका ५ सय छात्रा अध्ययनरत छन्। लुम्बिनी प्रदेशका सामाजिक विकास मन्त्री सिके गुप्ता, कपिलवस्तुका प्रमुख जिल्ला अधिकारी विश्व प्रकाश अर्याल, कार्यक्रमको संयोजन गरेका युवा नेता फैजल खान, मायादेवी गाउँपालिकाका अध्यक्ष बलिउद्दिन मुसलमान, पूर्वमन्त्री दान बहादुर चौधरी, युवा समाजसेवी ईस्तियाक खाँ लगायतले छात्राहरूलाई प्रमाणपत्र वितरण गरेका थिए। कार्यक्रममा राजदुत अब्दुल्लाह अश्सामसीले युएईले धार्मिक समुदाय विशेषभन्दा पनि मानवीय सहयोगको क्षेत्रमा काम गर्दै आएको बताए। मानवीय सहयोगका कार्यक्रममा आफूहरू तत्परका साथ सहयोगमा जुट्छौं, उनले भने।"
शिखर सम्मेलन स्थगन गर्ने प्रदेश सरकारको निर्णय,दाङ : लुम्बिनी प्रदेश सरकारको आयोजनामा बुद्धभूमी लुम्बिनीमा फागुन २८ र २९ गते गर्न हुन लागेको लौरेट्स एण्ड लिडर (शिखर सम्मेलन) स्थगित भएको छ । मंगलबार बसेको मन्त्रिपरिषदको बैठकले सम्मेलन स्थागन गर्ने निर्णय गरेको हो । अन्तिम चरणमा रहेको शिखर सम्मेलन विशेष कारणबस मन्त्रिपरिषद बैठकले स्थगन गर्ने निर्णय गरेको सरकारकाका प्रवक्ता सन्तोष कुमार पाण्डेले जानकारी दिए । सत्ता समीकरण फेरिएपछि सम्मेलन स्थगित भएको जनाइएको छ। शिखर सम्मेलनका लागि लुम्बिनी प्रदेश सरकारले वन तथा वातावरण मन्त्रालयमार्फत ६ करोड ५० लाख रुपैयाँ बजेट विनियोजन गरेको छ। मुख्यमन्त्री डिल्ली बहादुर चौधरीले अन्तराष्ट्रिय गैरसरकारी संस्थाको नाममा करोडौँ बजेट शिखर सम्मेलनमा खर्च गर्न लागेको भन्दै प्रदेशसभा बैठकमा एमालेका सांसद रामजीप्रसाद घिमिरेले विरोध जनाएका थिए। प्रदेश सरकारको कार्यसम्पादन राम्रो नभएको भन्दै केन्द्रले दिने बजेटको सीमामा समेत गिरावट आएको बेला करोडौँ बजेट सम्मेलनको नाममा खर्च गर्नु उचित नभएको सांसद् घिमिरेले बताए।
अख्तियारमा उजुरीको ओइरो,"गुलरिया : अख्तियारमा उजुरीको ओइरो लाग्न थालेको छ। स्थानीय तहहरूमा कानुन बनाउन नसक्दा कानुनी अनभिज्ञताका कारण अख्तियारमा उजुरीको चाङ लागेको हो। कानुनी विज्ञता नहुँदा पालिकाहरूमा भ्रष्टाचार बढेको अख्तियार दुरुपयोग अनुसन्धान आयोग बुटवल सम्पर्क कार्यालय नेपालगन्जका प्रमुख गणेशबहादुर अधिकारीले बताए। पालिकाहरूले कानुन बनाएर अविलम्ब कार्यान्वयनमा ल्याउनु पर्छ। नीति बनाउने ठाउँमा समेत बिचौलिया हाबी भइरहेकोले बिना बर्दीका सिपाही नागरिकहरू नबोलेसम्म भ्रष्टाचार रोकिँदैन, उनले भने। बुटवलको सम्पर्क कार्यालयले नेपालगन्ज मार्फत बाँके, बर्दिया, दाङ र रोल्पा जिल्ला हेर्दै आएको छ। बर्दियाको गत आर्थिक वर्षको कुल उजुरी २१ वटामध्ये ६ वटा फस्र्योट भएको र १५ वटा फस्र्योट हुन बाँकी छन्। चालु आर्थिक वर्षको फागुन ११ गतेसम्म कुल ५० वटा उजुरी दर्ता भएकोमा १७ वटा फस्र्योट भइसकेको र ३३ वटा उजूरी फस्र्योट हुन बाँकी रहेको प्रमुख अधिकारीले बताए। गत वर्षको तुलनामा उजुरीको संख्या चालु वर्षमा बढ्दो छ। अख्तियारमा परेको चालु वर्षको उजुरी तहगत रूपमा हेर्दा बाँसगढी नगरपालिकाको ९, बढैयाताल गाउँपालिका १०, ठाकुरबाबा नगरपालिका ९, राजापुर ८, गेरुवा गाउँपालिका ६, गुलरिया ५, मधुवन ३ र बारबर्दिया नगरपालिकाको शून्य उजुरी परेको छ। उनले भने, बर्दियाका उजुरीमध्ये विषयगत स्तरमा स्थानीय तह (संघीय मामिला)तर्फ ३८, स्थानीय तह शिक्षा १२, भूमि व्यवस्था, सहकारी तथा गरिबी निवारणतर्फ ५, प्रदेश उद्योग, पर्यटन, वन तथा वातावरणतर्फ ६ वटा, प्रदेश भूमि व्यवस्था कृषि तथा सहकारी मन्त्रालय (कृषि तथा पशुपक्षीबाहेक) ३ वटा र अन्य ६ वटा उजूरी अख्तियारमा परेको छ। भ्रष्टाचार नियन्त्रण ऐन, २०५९ को दफा ३२३ सम्म भ्रष्टाचारजन्य कसुरमा विभिन्न सजाय तोकिएको छ। जसमध्ये ३ देखि १४ सम्म क्रमशः रिसवत लिनेलाई बढीमा ८ वर्षदेखि १० वर्षसम्म कैद र बिगोबमोजिम जरिबाना, बिना मूल्य वा कम मूल्यमा वस्तु वा सेवा लिनेलाई ६ महिनादेखि १ वर्षसम्म कैद र बिगोबमोजिम जरिबाना तोकिएको उनको भनाइ छ। त्यस्तै, दान, दातव्य, उपहार वा चन्दा लिनेलाई ३ महिनादेखि ६ महिनासम्म कैद र बिगो जफतको प्रावधान छ। कमिसन लिनेलाई दफा (३) बमोजिमको सजाय, कैद र बिगो जफत, राजस्व चुहावट गर्नेलाई दफा (३) बमोजिमको सजाय गरी चुहावट भएको राजस्व रकमको दोब्बर जरिबाना र गैरकानुनी लाभ वा हानि पुयाउने नियतले काम गर्नेलाई ३ महिनादेखि ३ वर्षसम्म कैद र १० हजारदेखि ५० हजारसम्म जरिबाना तोकिएको छ। गलत लिखत तयार गर्ने र अनुवाद गर्नेलाई ३ महिनादेखि १ वर्षसम्म कैद र १० हजारदेखि ५० हजारसम्म जरिबाना, सरकारी कागजात सच्याएमा ३ महिनादेखि २ वर्षसम्म कैद र ५० हजारसम्म जरिबाना, सरकारी वा सार्वजनिक संस्थाको कागजात नोक्सान गर्नेलाई ६ महिनादेखि १ वर्षसम्म कैद र ५० हजारसम्म जरिबाना, प्रश्नपत्रको गोपनीयता भंग गर्ने वा परीक्षाको परिणाम फेरबदल गर्नेलाई ३ महिनादेखि १ वर्षसम्म कैद र १० हजार रुपैयाँदेखि ५० हजारसम्म जरिबाना तथा गैरकानुनी व्यापार व्यवसाय गर्नेलाई ३ महिनादेखि ६ महिनासम्म कैद १० हजारदेखि ५० हजार रुपैयाँसम्म जरिबाना र आर्जन गरेको सम्पत्ति जफत हुने व्यवस्था रहेको प्रमुख अधिकारीले जनाए।"
आयोजना प्रमुखसहित चारजनाविरुद्ध भ्रष्टाचार मुद्दा,"काठमाडौं : सघन सहरी तथा भवन निर्माण कार्यालय राजविराजका तत्कालीन आयोजना प्रमुख सिनियर डिभिजनल इन्जिनियर (सीडीई) सचिन्द्र कुमार देवसमेतगरी चारजनाविरुद्ध भ्रष्टाचार मुद्दा दायर भएोको छ। अख्तियार दुरूपयोग अनुसन्धन आयोगले आयोजना प्रमुख सिनियर इन्जिनियर सचिन्द्र कुमारदेव,तत्कालीन इन्जिनियर मदन राय र सवइन्जिनियर सरोज कुमार यादवविरुद्ध भ्रष्टाचार मुद्दा दायर गरेको हो। सप्तर हनुमाननगर कंकालिनी नगरपालिका४ स्थित मधुवापुर अन्तरगत विकास ,राजविराजद्वारा मधुवापुर वडा कार्यालयदेखि अर्जी टोलसम्म लगमत ३०० मिटर दुरीमा कालोपत्रे बाटो निर्माण विना टेन्डर भएको,होडिङ बोर्ड नलगाएको र निर्माण कार्य राम्रो नगरेको पुष्टि हुन आएको उनीहरूविरुद्ध उजुरी परेको थियो। सोही उजुरीका आधारमा निर्माण योजनाको ठेक्का इष्टिमेट र योजनाको सम्झौतासमेतमा हस्ताक्षर गरेको,कम काम गरी बढी काम गरेको भनी प्राविधिक मूल्यांकनसहितको प्रतिवेदन निर्माण व्यावसायीहरूलाई ३ लाख ४७ हजार रुपैयाँ भुक्तानी दिएको देखिन आएकाले सीडीई कुमार देव,तत्कालीन इन्जिनियर राय र सव इन्जिनियर यादवविरुद्ध सोही रकम बराबरको बिगो ,कैद र जरिवाना मागसहित आज विशेष अदालत काठमाडौंमा भ्रष्टाचार मुद्दा दायर भएको आयोगका प्रवक्ता नरहरि घिमिरेले जानकारी दिए। यसैगरी गुन्जा कन्सट्रुक्सन सडक८ सप्तरीका प्रोपाइटर गोविन्द प्रसाद मंडलले उक्त योजनाको सम्झौता पत्रमा सहीछाप गरी कार्य सुरू गरी निर्माण कार्य सम्पन्न भएको भनी ठेक्का बिल,बिल भर्पाइलगायत कागजात पेश गरेको तर शर्त एवं सम्झौता बमोजिमको कार्य नगरी भए गरेको कार्यभन्दा बढी कार्य गरेको भनी बढी मूल्यांकन गरी ३ लाख ३४ हजार बढि भुक्तानी लिने कार्य गरेको अख्तियारको ठहर छ। उनीविरुद्ध पनि सोही रकम बराबरको बिगो र सजाय माग दावी गरिएको अख्तियारले जनाएको छ।"
मुग्लिन पोखरा सडक: पूर्वी खण्डमा ५० र पश्चिम खण्डमा १७ प्रतिशत प्रगति,"तनहुँ : मुग्लिन पोखरा सडक विस्तारअन्तर्गत पूर्वी खण्डमा ५० प्रतिशत र पश्चिम खण्डमा १७ प्रतिशत प्रगति भएको छ। आँबुखैरेनीदेखि जामुनेसम्मको पूर्वी खण्डमा ५० प्रतिशत काम सकिएको पूर्वी खण्डका इञ्जिनियर विष्णुप्रसाद पाण्डेले जानकारी दिए। उनका अनुसार पूर्वी खण्डमा २० किलोमिटर खण्ड कालोपत्रे भइसकेको छ। आँबुखैरेनी, बन्दीपुर र व्यास नगरपालिकाका विभिन्न भागमा गरी १२ किलोमिटर दुईतर्फी र आठ किलोमिटर एकतर्फी खण्ड कालोपत्रे सकिएको छ। आगामी वैशाख मसान्तसम्म दमौली बजारसम्म कालोपत्रे गरिसक्ने लक्ष्य लिइएको छ। त्यसका लागि दमौली बजारमा सडक मापदण्डभित्रका घर भत्काउने काम जारी छ। दमौली बजारमा ७५ घरटहरा हटाइनेछ। अन्यत्र कामले गति लिए पनि दमौली बजारमा घर भत्काउन ढिलाइ हुँदा काम हुनसकेको थिएन। अहिले घरधनी स्वयंले घर भत्काउन सुरु गरिसकेकाले त्यसपछि दमौली खण्डमा पनि कामले गति लिने पाण्डेको भनाइ छ। पूर्वी खण्डका लागि २०७७ माघ १७ गते सम्झौता भई २०७८ वैशाख २ गतेदेखि काम सुरु भएको थियो। कूल ४१ दशमलव ४५ किमि लम्बाइको यो खण्डमा तीन ठूला र चार साना पुल निर्माण गरिनेछ। सो खण्डको ठेक्का चाइना कम्युनिकेशन कन्स्ट्रक्सनले पाएको छ। यो खण्डको म्याद २०८१ वैशाखसम्म रहेको छ। पश्चिम खण्डअन्तर्गत जामुनेदेखि पोखरासम्म पनि कालोपत्रेको काम अगाडि बढेको छ। तनहुँको म्याग्दे गाउँपालिकास्थित जामुने, शुक्लागण्डकी नगरपालिकास्थित हलेदली र कोत्रेमा कालोपत्रे भइरहेको छ। पोखरा खण्डमा पनि केही दूरीमा कालोपत्रे भएको छ। पश्चिम खण्डमा हालसम्म एकतर्फी छ किलोमिटर सडक कालोपत्रे भएको छ। पश्चिम खण्डका इञ्जिनियर एवं आयोजनाका सूचना अधिकारी नारायण पौडेलले यस खण्डमा पनि कालोपत्रेको कामलाई तीव्रता दिइएको बताए। पश्चिम खण्डअन्तर्गत जामुनदेखि पोखरासम्म २०७८ जेठ २ गते सम्झौता भई २०७८ भदौ १२ गतेदेखि काम सुरु भएको थियो। यस खण्ड निर्माणको जिम्मा चिनियाँ कम्पनी यनहुइ काइयुयान हाइवे एन्ड ब्रिज कन्सट्रक्सनले पाएको छ। यो खण्डको म्याद २०८१ भदौसम्म छ। यो खण्डको ठेक्का सात अर्ब ४० करोड ४६ लाख रुपैयाँमा लागेको थियो।"
गाउँ पसेको चित्तलको उद्दार,झापा : जंगलबाट निस्किएर गाउँ पसेको दुर्लभ पोथी चित्तलको उद्धार गरिएको छ । झापा हल्दीबारी गाउँपालिका ४ स्थित पाथीभरा सामुदायिक वनबाट मंगलबार बिहान साढे ८ बजे निस्किएको चित्तललाई कुकुरले लखेटेपछि ज्यान जोगाउन गाउँ पसेको थियो । स्थानीयको भान्सा घरमा पसेको चित्तललाई प्रहरी चौकी जलथल र डिभिजन वन कार्यालय झापाबाट आएको टोलीले जिवितै सकुशल उद्धार गरेको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए । उद्धार गरिएको चित्तललाई वन कार्यालय लगिएको जनाइएको छ ।
लागुऔषधसहित दुई भारतीय महिला पक्राउ,"वीरगन्ज : वीरगन्जबाट प्रहरीले लागुऔषधसहित दुईजना महिलालाई पक्राउ गरेको छ । भारतको रक्सौलबाट लागुऔषध लिएर वीरगन्ज आउँदै गरेका दुई भारतीय महिलालाई प्रहरीले वीरगन्ज महानगरपालिका वडा नम्बर १६ रजतजयन्ती चोकबाट पक्राउ गरेको हो ।पक्राउ पर्नेमा भारत बिहारको जिल्ला पूर्वी चम्पारणको रामगढवा घर भएकी ४३ वर्षीया रुकसाना खातुन र त्यही ठाउँकी २० वर्षीया अपसना खातुन रहेका छन् । रक्सौलबाट पैदल आइरहेका दुवै महिलालाई रजतजयन्ति चोकमा रोकेर चेकजाँच गर्दा रुकसानाको साथबाट बुप्रेनोर्फिन १४४ एम्पुल,डाइजेपाम १४९ एम्पुल र फेनरागन १३१ एम्पुल तथा अपसानाको साथबाट बुप्रेनोर्फिन१४८ एम्पुल, डाइजेपाम १४७ एम्पुल, फेनरागन १४७ एम्पुल बरामद भएको पर्साका प्रहरी नायब उपरीक्षक कुमार विक्रम थापाले जानकारी दिए । दुवै महिलाको साथबाट गरी ८७८ एम्पुल लागुऔषध बरामद भएको उनले बताए । दुवैजनालाई प्रहरीको हिरासतमा राखेर लागुऔषध कसूरसम्बन्धी मुद्दामा थप अनुसन्धान भइरहेको थापाले जानकारी दिए ।"
गाईको गोबरबाट सजावट र पूजा सामग्री,"बेनी : पर्वतको जलजला गाउँपालिका ७ धाइरिङको लालुङस्थित गण्डकी गोपाल गौशालामा पालिएका गाईको गहुँत र गोबरलाई आम्दानीको स्रोत बनाउन थालिएको छ। गहुँतलाई प्रशोधन गरेर औषधि र धार्मिक कार्यका लागि बिक्री गर्ने तथा गोबरलाई प्रांगारिक मलका रूपमा उपयोग गर्न थालिएको हो भने गाईको गोबर प्रशोधन गरेर पूजा र सजावटका सामग्री बनाउन थालिएको छ। गौशालाका कर्मचारी ओमबहादुर केसी र तुलसीराम आचार्य केही महिनाअघि भारतको काशीपुर पुगेर गाईको गोबरबाट सामग्री बनाउने तालिम लिएर आएका थिए। गोबर प्रशोधन गरेर देवीदेवताका मूर्ति, धुप, इकोप्रेसर म्याट, चप्पल, भित्तेघडीजस्ता सामान बनाउन थालेका छौं, कर्मचारी आचार्यले भने, गौशालामा आउने भक्तजनलाई बिक्री गर्ने, रोजगारी सिर्जना र आम्दानीको स्रोतका लागि गोबरबाट पूजा र सजावटका सामग्री बनाउन थालेका हौं। गहुँत प्रशोधन गर्ने उपकरण ल्याइएको छ। धाइरिङमा २०७२ सालमा समुदायको अगुवाइमा स्थापना भएको गौशालामा हाल ४८ वटा स्थानीय जातका मात्र गाई र बाच्छाबाच्छी छन्। ११ वटा गाईबाट गौशाला सुरु गरिएको कर्मचारी ओमबहादुर केसीले बताए। स्थानीय जातका गाई संरक्षण गरी धार्मिक र कृषि पर्यटनको विकास गर्ने उद्देश्यले गौशाला सञ्चालन गरिएको हो, उनले भने, गाई लोप हुन नदिनु नै गौशालाको उद्देश्य हो। केसीका अनुसार स्थानीयवासीहरूले गौशालालाई गाईसहित प्रतिगाई बराबर १ लाख १० हजार रुपैयाँका दरले नगद पनि सहयोग गरेका छन्। स्थानीय टेकप्रसाद आचार्यले गौशालाका लागि ४० रोपनी जग्गा दान गरेका छन्। दिउँसोको समयमा नजिकैको जंगलमा चराउन लैजाने गाई बाध्न व्यवस्थित गोठ बनाइएको छ। बिहान बेलुकी घाँस, पराल र दाना खुवाउने गरिएको छ। जलजला र हम्पालको राष्ट्रिय वन क्षेत्रलाई गौशालामा पालिने गाईका लागि चरन क्षेत्र बनाउन प्रस्ताव गरिएको छ। गाईको दाना, घाँस, पराल र तीन जना कर्मचारीको तलबका लागि वार्षिक २२ लाख रुपैयाँ खर्च हुने गरेको छ। गाईको महत्त्वका विषयमा समुदाय स्तरमा सन्देश प्रवाह गराउन र गौशाला सञ्चालनका लागि आयस्रोत जुटाउन २०७६ साल मंसिरमा मिलनचोकस्थित कालीगण्डकी किनारमा गौ महोत्सव आयोजना गरिएको थियो। महोत्सवमा तीन करोड २४ लाख रुपैयाँ सहयोग घोषणा भएको थियो। महोत्सवमा संकलित रकमको ब्याज र दाताबाट सहयोग जुटाएर गौशाला सञ्चालन गरिएको हो। गौशालामा पूर्वाधार निर्माणका लागि चालु आर्थिक वर्षका लागि जलजला गाउँपालिका र संघीय सरकारबाट ८०८० लाख रुपैयाँ विनियोजन भएको थियो। गौशाला पछाडि रहेको पाखोमा पर्खाल निर्माण र जग्गा सम्याउने काम भइरहेको जलजला गाउँपालिकाका इन्जिनियर सुनील बानियाँले बताए। जग्गा सम्माएपछि सो ठाउँमा आश्रयस्थल, हवनकुण्ड, सत्तल र मन्दिर निर्माण गरिनेछ। सो संरचना निर्माणका लागि सिम्रन इन्फ्रास्ट्रक्चर एन्ड सप्लायर्स प्रालिसँग रु १ करोड २५ लाख ८५ हजार २ सय ३२ मा ठेक्का सम्झौता भएको छ। आगामी जेठ मसान्तसम्म काम सक्ने ठेक्का सम्झौता भएको गाउँपालिकाका प्रमुख प्रशासकीय अधिकृत फणीन्द्रप्रसाद आचार्यले बताए। जलजला गाउँपालिकाले स्थानीय जातका गाई र हलगोरु पाल्ने कृषकलाई अनुदान दिन चालु आर्थिक वर्षमा आठ लाख रुपैयाँ विनियोजन गरेको छ। गाउँपालिकाका अध्यक्ष राजुप्रसाद आचार्यले धार्मिक, सांस्कृतिक, जैविक र पर्यावरणीय महत्त्व बोकेका स्थानीय जातका गाई र गोरु पाल्ने कृषकलाई अनुदान दिएर संरक्षणको पहल थालेको बताए। आधुनिक र व्यावसायिक पशुपालन तथा कृषिलाई प्रवद्र्धन गर्नुका साथै स्थानीय जातका पशुको आनुवांशिक स्रोत संरक्षण गर्न गाईगोरु पाल्ने कृषकलाई अनुदान दिने कार्यक्रम ल्याएका हौं, उनले भने, आर्थिक वर्ष २०७९८० मा चार सय वटा गाईगोरु पालेका कृषकले चार लाख रुपैयाँ अनुदान पाएका थिए। धार्मिक, सांस्कृतिक, जैविक र पर्यावरणीय महत्त्व बोकेका रैथाने गाईगोरु दुर्लभ हुन थालेका छन्। बढी दूध दिने उन्नत र वर्णशंकर जातको गाई र भैंसी पाल्ने तथा खेतबारी खनजोतका लागि ट्याक्टर र मिनिटेलर हलोको बढ्दो प्रयोगसँगै स्थानीय जातका गाई र गोरु पाल्ने चलन हराएको छ। मिनिटेलर र ट्याक्टर भित्रिएपछि स्थानीय जातका गाईको संख्या घटेको छ। पहाडी गाईको दूध पोषिलो र स्वास्थ्यकर मानिन्छ। जिल्ला आयुर्वेद स्वास्थ्य केन्द्र म्याग्दीका कविराज निरीक्षक प्रेमप्रसाद गौतमले मानिस र गाईको दूधमा पाइने क्यारोटिन तत्त्व आँखा र मस्तिष्कका लागि महत्त्वपूर्ण हुने बताए। गाईको दूध सेवन गर्दा स्वास्थ्यलाई धेरै किसिमको फाइदा गर्ने र रोग लाग्नबाट बचाउने विभिन्न वैज्ञानिक अध्ययनहरूबाट पहिचान भएको तथ्य हो, उनले भने, गाईबाट प्राप्त हुने पञ्चतत्त्व दूध, दही, घिउ, गोबर र गहुँतको धार्मिक महत्त्वसँगै आयुर्वेद र चिकित्साशास्त्रमा समेत उपयोगी मान्ने गरिएको छ।"
इलाका प्रशासन कार्यालय सिर्दिवासको सेवा ठप्प,"गोरखा : उत्तरी गोरखाको प्रशासनिक इकाइका रूपमा रहेको इलाका प्रशासन कार्यालय सिर्दिवासको सेवा विगत एक सातादेखि ठप्प रहेको छ। कार्यालय प्रमुख नहुँदा सेवा ठप्प रहेको नायब सुब्बा रामप्रसाद शर्माले जानकारी दिए। यसअघि गृह मन्त्रालयले विगत दुई वर्षदेखि शर्मालाई कार्यवाहक शाखा अधिकृतका रूपमा जिम्मेवारी दिएको थियो। एक साताअघि उनको कार्यवाहक जिम्मेवारी समाप्त भएको र म्याद थप नहुँदा काम हुन नसकेको उनले बताए। यसअघि ६६ महिनामा नवीकरण हुँदै आएको उनको कार्यबाहक पद अहिले गृह मन्त्रालयले नवीकरण नगरेको हो। धार्चे गाउँपालिकाको वडा नम्बर १, २, ३ र चुमनुव्री गाउँपालिकाका सातै वडाका स्थानीयलाई नागरिकता, सीमा पास, नाबालक परिचयपत्र वितरण र जातीयसँगै अन्य कागजात प्रमाणित सोही कार्यालयबाट हुने गथ्र्यो। तर अहिले यी सबै सेवाका लागि सो क्षेत्रका स्थानीयलाई जिल्ला सदरमुकाम धाउनुपर्ने बाध्यता छ। मन्त्रालयले शर्मालाई दिएको कार्यवाहकको जिम्मेवारी यही फागुन १२ गतेबाट समाप्त भएको थियो। त्यसयता जिम्मेवारी थप भएर नआएका कारण कार्यालयको सेवा प्रभावित बनेको चुमनुब्री गाउँपालिकाका अध्यक्ष नीमा लामाले बताए। ६६ महिनामा म्याद थप हुने गरी २०७७ साल पुस १६ गतेबाट उहाँले कामु शाखा अधिकृतको जिम्मेवारी पाउँदै आउनु भएको थियो। अन्तिम पटकको म्याद यही फागुन १२ गते सकियो, लामाले भने, यसअघि म्याद सकिएको एक दिनमै गृह मन्त्रालयबाट थप गरिएको पत्र आउँथ्यो तर यसपटक १० दिन बितिसक्दासम्म पनि केही जानकारी आएको छैन। मन्त्रालयले कि अधिकृतस्तरका कर्मचारी पठाउनु पर्ने, कि शर्माको कामु म्याद थप गर्नुपर्ने उनले बताए। सदरमुकामबाट ५० देखि ५२ कोश टाढा रहेका तिब्बती सीमा क्षेत्रका बासिन्दालाई सेवा दिने कार्यालय लामो समयदेखि कामविहीन हुँदा दुर्गमवासी प्रभावित बनेको लामाको भनाइ छ। त्यसका लागि मैले जिल्ला प्रशासन कार्यालयसँग पनि अनुरोध गरेको छु। अब गृहमन्त्रालयतिर पनि पहल गर्नेछु उनले भने, दुर्गमका बासिन्दालाई दुःख दिनु भएन।"
मुसहर समुदायलाई नयाँ घर,"सिरहा : सिरहाको लहान नगरपालिकाले सुरक्षित आवास कार्यक्रमअन्तर्गत मुसहर समुदायलाई नयाँ घर हस्तान्तरण गरेका छन्। वडा१५ मा ३८ र वडा१२ मा १२ गरी ५० घरपरिवारलाई उक्त घर हस्तान्तरण गरिएको हो। घर पाएपछि उनीहरू खुशी भएका छन्। आर्थिक वर्ष ०७९०८० मा नगरपालिकाले १ करोड रुपैयाँ घर निर्माणका लागि विनियोजन गरेको थियो। त्यसमा गैरसरकारी संस्थाले १ करोड थप सहयोग गरेको मेयर महेश चौधरीले सुनाए। उनका अनुसार यसवर्ष फेरि ६० वटा घर निर्माण गरिने बजेट विनियोजन भएको छ। हस्तान्तरण गरिएको घरमा दुई बेड रुम, भान्सा कोठा र शौचालय छन्। चालु आवमा वडा १३, २१ र २२ मा ६० घर निर्माण गरि मुसहर समुदायलाई हस्तान्तरण गर्ने लक्ष्य लिएको मेयर चौधरीले जानकारी गराए। नगरपालिकाले वडा१५ मा ६७६ र वडा१६ मा ३७६ जनालाई निस्सा वितरण गरेका छन्। केही महिनाभित्रै सबैलाई लालपूर्जा प्रदान गरिने जनाएको छ।"
पशुपतिनाथ क्षेत्रमा मासु तथा मदिरा बिक्रीमा रोक,"काठमाडौं : महाशिवरात्रि पर्वलाई लक्षित गरी पशुपतिनाथ मन्दिर क्षेत्रमा मासुजन्य पदार्थ एवं मदिरा बिक्रीमा रोक लगाइएको छ । यही फागुन २५ गते शुक्रबार परेको महाशिवरात्रि पर्वलाई मध्यनजर गरेर सो निर्णय गरिएको हो । महाशिवरात्रिका लागि यतिखेर पशुपति क्षेत्रमा साधुसन्तहरू आउने क्रम सुरु भइसकेको छ भने पाशुपत क्षेत्रको सजावटको काम पनि सुरु भएको पशुपति विकास कोषले जनाएको छ । जिल्ला प्रशासन कार्यालय, काठमाडौँले सूचना जारी गरी भोलि बुधबारदेखि फागुन २७ गतेसम्म गौशालामित्रपार्क सडकदेखि पूर्व,पशुपतिनाथ क्षेत्रको पूर्व सिमानादेखि पश्चिम,गौशालातिलगङ्गा चक्रपथदेखि उत्तर र मित्रपार्कउमाकुण्डगौरीघाट हुँदै गुह्येश्वरीदेखि दक्षिणभित्रका सबै भागमा मासु र मदिरा बिक्रीमा रोक लगाएको छ । पर्वलाई अनुशासित,मर्यादित र व्यवस्थित बनाई भव्यरुपमा सम्पन्न गर्न र पाशुपत क्षेत्रभित्रको सुरक्षालगयात धार्मिक,सांस्कृतिक मर्यादा र पवित्रता कायम राख्न यस्तो रोक लगाइएको हो। पशुपतिनाथ क्षेत्रमा तोकिएका चारकिल्लाभित्र कसैले पनि मासु,मदिरा तथा नशालु पदार्थ उत्पादन,बेचबिखन,ओसारपसार,भण्डारण र सेवन गर्नसमेत नपाउने गरी पूर्णरुपमा रोक लगाउने निर्णय गरिएको विकास कोषले जनाएको छ । सो पर्वका अवसरमा पशुपतिनाथ क्षेत्र झकिझकाउ पारिँदैछ । मन्दिर आसपासका क्षेत्रमा फूल र बत्तीको सजावट सुरु भएको छ । पशुपति क्षेत्र विकास कोषले पाशुपत क्षेत्रमा सजावटको काम सुरु भएको जनाएको छ । मन्दिर आसपासका क्षेत्रमा सरसफाइदेखि फूल तथा विभिन्न रङले सिङ्गार्ने कामसम्म सुरु गरिएको कोषका सदस्यसचिव राजुकुमार खत्रीले राससलाई जानकारी दिए। कोषले यस पटकको महाशिवरात्रिमा करिब २० लाख दर्शनार्थीले पशुपतिको दर्शन गर्ने अनुमान गरिएको बताए । पशुपति क्षेत्र विकास कोषले पशुपतिनाथको पूजाआराधनाका लागि पुगेका भक्तजनलाई व्यवस्थापनमा कुनै कमी नराखिको जनाएको छ । कोषले यस वर्ष कसैलाई पनि विशेष पासको व्यवस्था नगरिएको पनि जनाएको छ ।"
प्रहरी हुँ भन्दै क्याफेमा बोलाएर लुटपाट गर्ने तीन जना पक्राउ,"काठमाडौं : आफूलाई प्रहरी हुँ भन्दै नक्कली आइडी कार्ड देखाएर लुटपाट गर्ने तीन जनाको समूहलाई प्रहरीले पक्राउ गरेको छ। पक्राउ पर्नेमा दोलखाको शैलुङ गाउँपालका१ घर भएका ३२ वर्षीय प्रमेश्वर खड्का, रामेछापको मन्थली नगरपालिका९ का २८ वर्षीय मिलन तामाङ भनिने विनोद सुन्दास र ओखलढुंगाको चिशंखुवागढी गाउँपालिका४ का ३७ वर्षीय प्रेम राई छन्। गत आइतबार राति सतिस सिंह कुवरलाई मैतिदेवीमा रहेको एक क्याफेमा बोलाएर लुटपाट गरेको आरोपमा उनीहरू पक्राउ परेका छन्। उनलाई मिलन लामा गरेको आइडीबाट एक व्यक्तिले आइफोन र इलेक्ट्रिकल सामान चाहिएको छ भन्दै म्यासेज गरेका थिए। जिल्ला प्रहरी परिसर काठमाडौंका प्रवक्ता नवराज अधिकारीका अनुसार म्यासेज गर्ने व्यक्तिले सतिसलाई आइफोन, एप्पल वाच लगायतका सामान ल्याउन भनेका थिए। क्याफेमा बोलाएर भेटेका व्यक्तिहरूले एचएफ सेट र प्रहरीको नक्कली कार्ड बोकेर उनलाई धम्काएका थिए। हामी प्रहरी हौं भन्दै लुटपाट गरी उनीहरू भागेका थिए। उनीहरूलाई सोमबार न्युरोडस्थित पशुपति प्लाजा नजिकको वाटोमा मोटरसाइकलमा हिँडिरहेको अवस्थामा प्रहरीले नियन्त्रणमा लिएको हो। उनीहरूको साथबाट नगद २१ हजार ४७०, आइफोन ६ थान, एप्पल सिरिज ७ थान, एप्पल वाच २ वटा बरामद गरेको छ। यस्तै एन्ड्रोइड फोन १ थान, हेडफोन १ थान, एअरड्रप १ थान र राष्ट्रिय अनुसन्धान विभागको परिचयपत्रसमेत प्रहरीले जफत गरेको छ। प्रहरी परिसरका प्रवक्ता अधिकारीका अनुसार यो समूहमा उपत्यकामा यसअघि भएका ठगी र लुटपाटमा समेत संलग्न भएका थिए। जिल्ला प्रहरी परिसर र प्रहरी वृत दरबारमार्गका टोलीले उनीहरूलाई पक्राउ गरेको हो।"
झापामा मोटरसाइकलको ठक्करबाट पैदलयात्रीको मृत्यु,झापा : झापामा मोटरसाइकलको ठक्करबाट एक पैदलयात्रीको मृत्यु भएको छ। मृत्यु हुनेमा झापा गाउँपालिका४ निवासी ५५ वर्षीय शम्भु कार्की रहेको जिल्ला प्रहरी कार्यालय झापाले जनाएको छ। प्रहरीका अनुसार सोमबार साँझ ६ बजेको समयमा झापा गाउँपालिका४ मंगलवारेस्थित हुलाकी राजमार्गमा शरणामतिबाट कुमारखोदतर्फ जाँदै गरेको मे ३ प ५९२१ नम्बरको मोटरसाइकलले पैदलयात्री कार्कीलाई ठक्कर दिएको थियो। घाइते कार्कीलाई उपचारको लागि बीएण्डसी अस्पताल बिर्तामोडमा पुर्याए लगतै चिकित्सकले मृत घोषित गरेका थिए। यता इलाका प्रहरी कार्यालय कुमरखोदले मोटरसाइकल र चालक झापा१ निवासी ४५ वर्षीय पदमबहादुर राजवंशीलाई नियन्त्रणमा लिएको छ।
मोरङमा शौचालय गएकी बालिकाको निर्मम हत्या,"विराटनगर : मोरङको पथरीशनिश्चरेमा शौचालय गएकी एक जना बालिकाको सोमबार राति निर्मम तरिकाले हत्या भएको छ। मोरङ प्रहरीका प्रवक्ता डीएसपी रन्जनकुमार दाहालका अनुसार खोटाङको ऐँसेलुखर्क गाउँपालिका६ सल्ले घर भएकी १५ वर्षीया ज्ञानमति थुलुङ राईको हत्या भएको हो। ज्ञानमति पथरीशनिश्चरे नगरपालिका७ लामा टोलीस्थित दाजु (मामाको छोरा) विनोद राईको घरमा २ वर्षदेखि बस्दै आएको खुलेको प्रहरीको भनाइ छ। प्रहरीका अनुसार उनी पथरीशनिश्चरे१ मा रहेको पञ्चायत माध्यमिक विद्यालयको कक्षा ७ मा अध्ययनरत थिइन्। ज्ञानमतिका मामाका छोरा विनोदले आफ्नो घरमा सुम्निमा होटल नामको खाजा नास्ता पसल पनि सञ्चालन गरेका छन्। २ वर्षअघि पहाडबाट झरेकी ज्ञानमति नास्ता पसलमा दाजुलाई सहयोग गर्दै उनकै घरमा बसेर पढ्ने गरेको डीएसपी दाहालले बताए। बुवा दानबहादुर राईको भने यसअघि नै निधन भइसकेको पाइएको छ। दाहालका अनुसार सुत्नुअघि शौचालय जाने क्रममा बसेकै घरको कम्पाउण्डमा राति १०:३० बजेतिर अपरिचित व्यक्तिले धारिलो हतियार प्रहार गरेर बालिकाको विभत्स तरिकाले हत्या गरेको पाइएको छ। पटकपटक हतियार प्रहार गरेर निर्मम तरिकाले बालिकाको हत्या गरिएको छ। एकदमै विभत्स अवस्थामा घरको परिसरमा शव भेटिएको छ, उनले भने, घटनाको प्रकृति हेर्दा पछाडिबाट हतियार प्रहार भएको देखिन्छ। घटनासँग सम्बन्धित थप कुरा अनुसन्धानपछि खुल्छ। हतियार प्रहारबाट गर्धन, अनुहार र दाहिने पाखुरामा गहिरो चोट लागेको अवस्थामा ज्ञानमतिको शव फेला परेको जानकारी दाहालले दिए। घर परिसरमै रहेको शौचालय जाने क्रममा बालिकामाथि हतियार प्रहार भएको भनिएको छ। चिच्याएको आवाज आएपछि हेर्दा बहिनीको ढुकढुकी मात्रै थियो भनेर दाजु विनोदले भनेका छन्, उनले भने, दाजुले घटना थाहा पाएको केहीबेरमै उनको मृत्यु भएको प्रारम्भिक अनुसन्धानबाट खुलेको छ। उपचारका लागि अस्पतालसमेत लैजान भ्याएनछन्। घटना हुँदा दाजुभाउजू भने सुतिसकेको पाइएको उनको भनाइ छ। प्रहरीका अनुसार घटनामा संलग्नको पहिचान हुन सकिरहेको छैन। घटनाको अनुसन्धानका लागि मोरङ प्रहरी प्रमुख एसपी नवराज कार्की नेतृत्वको टोली घटनास्थलमा खटिएको छ। प्रहरीले घटनाको अनुसन्धानमा तालिमप्राप्त कुकुरको समेत प्रयोग गरेको छ। तर, हालसम्म हत्यामा संलग्न र घटनाका बारेमा थप सूचना एवं जानकारी प्राप्त हुन नसकेको डीएसपी दाहालले बताए। हत्या कसले र किन गरेको हो भन्ने खुलिसकेको छैन। हत्यामा संलग्नको खोजी तीव्र पारिएको छ, उनले भने, मिहीन ढंगले विभिन्न कोणबाट अनुसन्धान सुरु गरिएको छ। कुनै चिनजानकै व्यक्तिले घटना गराएको हो कि भन्ने आशंका छ। प्रहरीले घटनास्थलबाट उठाएर शवलाई पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान लगेको छ। डीएसपी दाहालले पोस्टमार्टम रिपोर्ट प्राप्त भएपछि घटनाका बारेमा थप प्रष्ट हुने उल्लेख गरे। उनका अनुसार घटनास्थलबाट संकलन गरिएको सबुत प्रमाणलगायतलाई केलाएर अनुसन्धान अघि बढाउँदै हत्यामा संलग्नको खोजीमा प्रहरी जुटेको छ।"

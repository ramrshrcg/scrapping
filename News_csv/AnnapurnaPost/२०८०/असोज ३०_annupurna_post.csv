शीर्षक,विवरण
खेलौनामा खेलाँची नगरौं,"बालबालिकालाई खेलौना प्रिय चिज हो। पहिलापहिला ढुंगामाटोकै खेलानाको भर थियो। अचेल आधुनिक खेलौना बजारबाटै किनेर बालबालिकालाई दिने चलन छ। तर जति आधुनिक खेलौना उति जोखिम हुन्छ, तर यो कुरा धेरै अभिभावकलाई थाहा छैन। त्यो के भने बालबालिकाका खेलौना आकर्षक र चम्किलो बनाउन प्रयोग हुने रङमा सिसा (लिड)को प्रयोग हुन्छ। जुन बालबालिकाको रगतमा प्रवेश गर्छ र असाध्य रोगको सिकार बनाउन सक्छ। फलामजन्य वस्तुलाई खिया लाग्न नदिन तथा रङलाई चम्किलो बनाउन प्रयोग हुने वस्तु सिसा अर्थात् लिड हो। त्यो सिसा शरीरमा प्रवेश गरी सिधै रगतमा मिल्छ। अनि बालबालिकाको शारीरिक र मानसिक विकासमा बाधामात्रै पुयाउँदैन, विकलांगैसमेत बनाउन सक्छ। मस्तिष्क विकास र अध्ययन क्षमतामा ह्रास, सुनाइ क्षमतामा ह्रास, बोली तथा व्यवहारमा समस्या, उच्च रक्तचाप, मिर्गाैलामा क्षति, सन्तान उत्पादन क्षमतामा समस्या, एनेमिया, पाचन प्रणालीमा समस्या लिडले निम्त्याउन सक्ने विश्व स्वास्थ्य संगठनले नै औंल्याएको छ। नेपालकै केही बालबालिकामा वृद्धि विकासमा ढिलाइ भएको कारण लिड नै भएको अध्ययनहरूले पनि देखाएका छन्। नेपालमा अध्ययन गरिएका ३७ रङ उद्योगका ६२ रङ नमुनामध्ये पाँच वटा उद्योगका सात रङ नमुनामा लिडको मात्रा १० हजार पीपीएमभन्दा बढी देखिएको थियो। नेपाल गुणस्तर चिह्न लगाई नो लिड लेखिएका रङमा समेतमा पनि मापदण्ड अधिकतम् ९० पीपीएमभन्दा बढी लिड भेटिएको थियो। त्यो भनेको हदैसम्मको लापरबाही हो। सरकारले अनुगमन गरी त्यस्तो हानिकारक वस्तुको प्रयोगमा पूर्णत प्रतिबन्ध लगाउनुपर्छ। सर्वसाधारणले त कुन रङमा सिसा छ, कुन खेलौनामा छ भनेर पत्ता लगाउन सक्ने कुरै होइन। त्यसमा सरकारकै अंकुश जरुरी हुन्छ। लिडको स्रोत रङ र खेलौनामात्रै नभई महिलाले प्रयोग गर्ने सिन्दुर, गाजल, लिपस्टिक, नङपालिस पनि हुन्। त्यसैले बालबालिकामात्रै नभई वयस्कहरू पनि सिसाको जोखिममा हुन्छन्। सिसाको जोखिम कतिसम्म भने मानिसको मस्तिष्कको बौद्धिक क्षमतामा ह्रास आएको छ। हृदयाघातबाट मृत्यु हुनेको संख्या सन् २०१९ मा अनुमान गरिएभन्दा ६ गुणाले धेरै भएको थियो। मानव जीवनका लागि हानिकारक तŒवबाट बालबालिकाबाट मात्रै होइन, सबैलाई जोगाउन जरुरी छ।"
कोसी विद्रोहको तरंग,"नेकपा एमालेसँग मिलेर कांग्रेसनेता शेखर कोइरालाले कोसी प्रदेशमा गरेको विद्रोहले केन्द्रीय सत्तामा नराम्रो झड्का दियो। कोसी प्रदेशमा केदार कार्कीलाई अघि सारेर डा शेखर कोइरालाले गरेको विद्रोहले नेपाली राजनीति तरंगित बनाइदिएको छ। नेकपा एमालेसँग मिलेर उनले गरेको यस किसिमको विद्रोहले केन्द्रीय सत्तामा समेत नराम्रो झड्का दियो। प्रधानमन्त्री पुष्पकमल दाहाल र सभापति शेरबहादुर देउवा हतप्रभ भए। यसले सनसनीखेज चर्चा पायो। तर, यसको प्रभाव आकलन भइरहेकै बेला उनले प्रचण्ड र देउवासँग अर्को अनपेक्षित सहमति गरे। एउटा असंगत कागजको टुक्रामा तीन नेताले हस्ताक्षर गरेर सत्ता गठबन्धनलाई अझ बलियो बनाउने प्रतिबद्धता जनाए। यही कागजलाई देखाउँदै प्रचण्डले अब पाँचैवर्ष गठबन्धन चल्ने दाबी गरे भने एमाले केही झस्कियो। तर, त्यसको २४ घण्टा नबित्दै कोसीमा नवनियुक्त मुख्यमन्त्री कार्कीले शपथग्रहण गरेसँगै सानो आकारको मन्त्रिपरिषद् गठन गर्दा एमालेलाई समेत समेटे। सत्ता गठबन्धनका नेतालाई यसले फेरि अर्को झस्का दियो। यद्यपि यो क्रम सरकारले विश्वासको मत पाउञ्जेललाई हो वा यसको प्रभाव लामो रहन्छ भन्ने सन्दर्भको सम्पूर्ण पटाक्षेप हुन भने अरू थप समय कुर्नुपर्ने हुन्छ। संविधानसभाबाट बनेको नयाँ संविधानमा सरकार गठनका सन्दर्भमा संसदीय अभ्यासमा कतै प्रचलनमा नरहेको नयाँ प्रकृतिको प्रावधान राखियो। कुनै दलले बहुमत पाएको अवस्थामा सो दलको संसदीय दलको नेतालाई स्वतः प्रधानमन्त्री नियुक्त गरिने व्यवस्था आमअभ्यास हो। एकल बहुमत नपाएको अवस्थामा दुई वा दुईभन्दा बढी दलको समर्थनमा संसद्मा बहुमत जुटाउन सक्ने दलको नेतालाई मौका दिने र त्यो नभए संसद्मा सबैभन्दा ठूलो दलको नेतालाई प्रधानमन्त्री नियुक्त गरिने व्यवस्था २०४७ सालको संविधानदेखि नै थियो। संसदीय परम्परामा यो चलिरहेकै चलन हो। तर, यसपटक सकेसम्म मध्यावधि रोक्ने उपायका रूपमा केही थप र फरक व्यवस्था गरियो। सरकार गठनका सन्दर्भमा यी तीनवटै प्रावधानले काम नगरे अन्तिम उपायस्वरूप संविधानको धारा १६८ (५) बमोजिम कुनै पनि सांसदलाई बहुमत जुटाउन मौका दिने व्यवस्था गरियो। केन्द्र र प्रदेशमा समानरूपमा गरिएको यो मौकाको प्रयोग संघीय संसद्को पहिलो कार्यकालमै गरियो। तत्कालीन प्रधानमन्त्री केपी शर्मा ओलीले संसद्को बहुमत प्राप्त गर्न सक्ने अवस्था नरहेपछि प्रतिनिधिसभा विघटन गरिदिए। तर, सर्वोच्च अदालतले सोही प्रावधान देखाउँदै संसद्ले नयाँ सरकार बनाउने सम्भावना रहुञ्जेल संसद् विघटन हुन नसक्ने व्याख्या गरिदियो। तर उसले पार्टी निर्णयविपरीत पार्टी नेतृत्वको सरकारका विपक्षमा हस्ताक्षर गर्ने एमालेका केही सांसदको कदमलाई मान्यता दिँदै कांग्रेस सभापति शेरबहादुर देउवालाई प्रधानमन्त्री नियुक्त गर्न परमादेश दियो। त्यस क्रममा अदालतले त्यस्तो सरकार गठन गर्दा सांसदलाई दलीय ह्विप नलाग्ने र उनीहरू स्वतन्त्र हुने नजिर पनि कायम गरिदियो। विधिको विडम्बना भन्नुपर्छ, त्यो व्याख्याबाट लाभान्वित हुने पक्ष अहिले त्यसैको मारमा पर्यो भने त्यसबाट विगतमा मारमा पर्ने पक्षले त्यही हतियार प्रयोग गरेर अहिले सत्ता गठबन्धनलाई तिर्मिराउने अवस्थामा पुर्यायो। कोसी प्रदेशमा सर्वोच्चको आदेशले स्थापित अल्पमतको सरकारले प्रदेशसभाबाट विश्वासको मत प्राप्त गर्ने अवस्था नदेखेपछि मुख्यमन्त्री हिक्मत कार्कीले राजीनामा दिए। उनले त्योसँगै प्रदेशसभा विघटन गरेनन्। तर, सत्ता गठबन्धनलाई भने झन्डैझन्डै विघटनको स्थितिमा पुर्याए। कार्कीको सरकारलाई प्रतिस्थापन गर्न सत्ता गठबन्धनले माओवादीका इन्द्र आङ्बोलाई कोसी प्रदेशको नयाँ मुख्यमन्त्रीमा अघि सार्यो। गठबन्धन दलका प्रदेश सभासद्को हस्ताक्षरसहित प्रदेश प्रमुखसमक्ष उनको नाम प्रस्तुतसमेत गरियो। तर, कांग्रेससहितको सत्तागठबन्धनको संस्थागत निर्णयविपरीत कांग्रेसका आठजना प्रदेश सांसद र नेकपा एमालेका सबै सांसदको समर्थनमा केदार कार्की मुख्यमन्त्री बने। कांग्रेस सभापति देउवा र प्रधानमन्त्री प्रचण्डले यसलाई रोक्न निकै कसरत गरे। विद्रोही सांसद केदार कार्की, उनका समर्थनमा रहेका कांग्रेस सांसद र तिनको राजनीतिक नेतृत्व गर्ने डा शेखर कोइरालामाथि तिब्र दबाब सिर्जना गरियो। प्रदेश प्रमुख पर्शुराम खापुङमाथि पनि दबाब सिर्जना गरियो। फलतः हस्ताक्षर गर्ने सांसद सशरीर उपस्थित हुँदा पनि कार्कीलाई मुख्यमन्त्री नियुक्त गर्न उनी हच्किए। उनले यसमा चलखेल गर्न पर्याप्त समय दिए। यस क्रममा अझ आश्चर्यलाग्दो के भयो भने आफूलाई संवैधानिक राष्ट्रपतिको सीमा र कर्तव्यको स्पष्ट जानकारी रहेको बताउने राष्ट्रपति रामचन्द्र पौडेल पनि दलीय र अझ गुटगत राजनीतिमा प्रयोग भए। प्रत्यक्ष टेलिफोनसमेत गरेर शेखर पक्षलाई मिलाउन पौडेल खुलेरै लागे। तर, त्यसले पनि काम गरेन। कार्की मुख्यमन्त्री बन्ने स्थिति भयो। सत्ता गठबन्धनको निर्णयबमोजिम प्रदेश प्रमुखसमक्ष मुख्यमन्त्रीमा दाबी गर्न पठाइएका आङ्वोलाई बेवारिस बनाउँदै प्रधानमन्त्री स्वयंले नवनियुक्त कार्की नै अब सत्ता गठबन्धनको आधिकारिक मुख्यमन्त्री भन्न थाले भने कारबाहीको धम्की दिने देउवा बधाई दिन बाध्य भए। यो नेतृत्वको महसुस होइन, न त लचकता नै हो। स्वार्थाधन्ता, सिद्धान्तहीनता, आत्मसमर्पणवाद र राजनीतिक स्खलनको समुच्च अभिव्यक्ति हो। कार्कीलाई मुख्यमन्त्रीमा नियुक्त गर्ने प्रक्रियासँगै प्रचण्ड, देउवा र कोइरालाको हस्ताक्षरसहित सार्वजनिक गरिएको कागजको टुक्राले त झनै उनीहरूको हैसियत स्पष्ट गर्छ। यो कागजले सत्ता गठबन्धनप्रतिको विश्वास होइन, अविश्वास झल्काउँछ। सत्ताको संकट टरेको होइन, बढेको संकेत गर्छ। यो कागज देखाउँदै प्रचण्डले जे जस्तो व्याख्या गरे पनि मुख्यमन्त्रीले प्रचण्ड र देउवाको चाहनाविपरीत एमालेलाई समेटेर बनाएको मन्त्रिपरिषद् नै उनको मार्गचित्र हो भन्ने स्पष्ट हुन्छ। शेखर कोइराला यतिमै रोकिन्नन् भन्ने यसको प्रारम्भिक संकेत हो। यद्यपि उनको लडाइँ सैद्धान्तिक हो वा देउवाले बेवास्ता गरेकाले उनको ध्यानाकर्षण गर्नेसम्मको हो भन्ने कुरा भने भावी दिनमा नै स्पष्ट हँदै जानेछ। कोसीमा प्रदेश सरकारको रचनागर्भ असामान्य रहेकाले यसको भविष्य पनि सामान्य छैन। कम्तीमा प्रदेशसभाबाट विश्वासको मत प्राप्त नगरुञ्जेल यो सरकारको मार्गचित्र बारेमा स्पष्ट हुन सकिने स्थिति रहन्न। अहिले विश्वासको मत प्राप्त गर्न बाँकी नै रहेको अवस्थामा एमालेलाई विश्वासमा लिइरहने प्रयासस्वरूप एमालेलाई सरकारमा सहभागी गराइएको पनि हुन सक्छ। अथवा नेपाली कांग्रेसभित्रको संघर्ष अब निर्णायक बिन्दुतर्फ बढेको पनि हुन सक्छ। अथवा कतिपयले आशंका गरेजस्तो प्रचण्ड सरकारको सान्दर्भिकता समाप्त भएको कारण राष्ट्रियअन्तर्राष्ट्रिय परिस्थिति अब उनको विपरीत भएको पनि हुनसक्छ। कारण जे भए पनि परिणाममा वर्तमान गठबन्धनको दिनगन्ती सुरु भएको स्थिति भने आजको यथार्थ हो। वास्तवमा अहिले आमनागरिकमा चरम निराशा छ। यो मनोगत विश्लेषण होइन। देशको आर्थिकसामाजिक सूचकांकले बोलेको यथार्थ हो। महँगी अत्यधिक बढेको छ। हरेक क्षेत्रमा अराजकता छ। उद्योगीव्यवसायीहरू रक्षात्मक अवस्थामा छन्। बिचौलियाको बिगबिगी छ। विकास निर्माण ठप्प छ। कमिसनखोरको दबदबा छ। बैंक तथा वित्तीय संस्थाहरू धराशायी हुँदैछन्। चाहे रोजगारीका लागि होस् वा अध्ययन, नवयुवा बिदेसिने क्रम बढिरहेछ। सरकारले सहज र गतिलो सेवाप्रवाह दिन सकेको छैन। नागरिकमा आशाका किरणहरू कतै देखिन्न। सुशासन, समृद्धि र लोकतान्त्रिक संरचनाहरू कमजोर बनिरहेका छन्। परिणामतः राजनीतिक प्रणालीमाथि नै गम्भीर प्रश्न उब्जिएको छ। यस्तो स्थितिमा प्रमुख राजनीतिक दल र नेताहरूले स्वार्थको खेल होइन, जोखिमपूर्ण तर जिम्मेवार यात्रा तय गर्नैपर्छ।"
"हाम्रो छोरा फर्कियो, अरूका कहिले ?","बैतडीबाट तराई झरेर कञ्चनपुरको कृष्णपुर नगरपालिकाको वडा नम्बर ४ मै घर भएका पदम धामी पनि घर फर्किए। पदमका बुवा भानसिंह धामी दूध बिक्री गर्छन्। बिहानै उठेर दूध संकलन गरेर गुलरिया र अत्तरिया बजारमा बिक्री गर्नु भानसिंहको दैनिकी हो। वडा नम्बर ४ मा केही ऐलानी र केही नम्बरी जग्गा उनीसँग छ। दूध बोकीबोकी छोरो पढाएको हुँ। पढाइमा राम्रै थियो। त्यही भएर त सरकारले विदेश पठायो, तर एक महिना नपुग्दै घर फर्केपछि जाने बेला लागेको ऋण पनि कसरी तिर्ने पिर छ भानसिंहले भने। तर, उनको मनमा त्यो ऋणभन्दा पनि छोरा युद्धभूमिबाट सकुशल घर पुगेकोमा खुसी छ। पदम परिवारको जेठो छोरा हो। १० जना आमाबुबाले छोरा गुमाए। मेरो छोरो त सकुशल घर पुग्यो। संघीय सरकार र स्थानीय सरकारलाई धन्यवाद छ। राज्य भनेको अभिभावक हो। उसले अभिभावकको भूमिका निभायो। सबैलाईलाई धन्यवाद छ, भानसिंहले भने। पदमकी आमा जसमती धामीको खुसीको सीमा छैन। युद्ध भइरहेको देशबाट छोरा बाँचेर आयो। त्यसैमा खुसी छु। १० जना बुवाआमाका काख रित्तिएका छन्। उनको घर आँगनमा लास पुग्ने बेला ती बाआमालाई कस्तो होला ? हाम्रो त छोरा सकुशल आयो। ल्याइदिने सबैलाई नमन छ जसमतीले भनिन्।"
मिथिला चिनाउँदै झिंझिया,"जनकपुरधाम : मिथिला आफ्नो खानपान, रीतिरिवाज, कला संस्कृति र छुट्टै भाषाशैलीका कारण पृथक छ। यहाँको सांस्कृतिक संवद्र्धनमा महत्त्वपूर्ण स्थान मिथिलाको लोकगायकीको पनि छ। तर, पछिल्लो समय मिथिलाको पहिचान गीतका रूपमा स्थापित हुँदैछ झिंझिया। कुनै राष्ट्रिय वा अन्तर्राष्ट्रिय मञ्च होस् वा सांस्कृतिक कार्यक्रम मिथिला चिनाउने गीतको रूपमा झिंझिया गाउन थालिएको छ। हुन त झिंझिया मिथिलाञ्चलको लोक नृत्य र गीत हो। दसैंको बेला गाइने झिंझिया गीतको ग्रामीण परिवेशमा छुट्टै भाषा र लय हुन्छ। झिंझियाका थुप्रै गीतहरू पनि छन् जुन ग्रामीण स्तरमा अहिले पनि प्रसिद्ध छन्। तर, आधुनिक रूपमा मिथिलामा झिंझिया गीतको रूपमा निकै प्रसिद्धि पाइसकेको गीत हो, तोहरे भरोसे बरहम बाबा झिंझिया बनेलियै हो, यो गीतको बोल र धुनले झिंझिया गीतको प्रतिनिधित्व पछिल्लो दुई दशकदेखि गर्दै आएको छ। गीत घर घरके नाम गरेको म्युजिक एल्बमको आठवटा लोक गीतमध्ये एक रहेको झिंझिया गीत निकै प्रसिद्ध र लोकप्रिय हुन पुग्यो। वरिष्ठ कलाकार रामनारायण ठाकुरसहितको टिमले ग्रामीण भेगमा गाउने झिंझिया गीतको संकलन गरेका थिए। मिथिलाञ्चलका गीतकार एवं संगीतकार सुनील मल्लिक र प्रवेश मल्लिकले ग्रामीण लोकगीतलाई आधुनिक संगीतमा ढालेर तयार भएको थियो झिंझिया गीत। झिंझियाको मौलिकता मिथिलामा लोक नाच, सांस्कृतिक झाँकी र धार्मिक अनुष्ठानहरूले दसैंलाई अझ बढी रोमाञ्चक र अलौकिक बनाउँछ। मिथिलालाई दसैं अवधिभर झुमाउने र यसको रौनकतालाई अझ भव्य बनाउने लोक अनुष्ठान हो झिंझिया नृत्य। अहिले साँझ पर्नेबित्तिकै झिंझियामा मिथिला झुम्न थाल्छ। यसका गीतहरूले गाउँ, सहर गुञ्जायमान हुन्छन् भने यसको नृत्य हेर्न शक्तिपीठ भरिभराउ हुन्छ। घटस्थापनाको दिन एकातर्फ घरघरमा जमरा छर्ने र माता दुर्गाको पूजाको तयारी गरिन्छ भने अर्कोतर्फ मिथिलाका मुसहर, चमार, तेली, कुम्हारलगायत जातिका महिला पुरुषहरू झिंझिया बनाउन व्यस्त हुन्छन्। आकर्षक र झम्किलो झिंझिया बनाउन निकै मेहनत लाग्छ। हामी पाँचवटा घैंटो एउटै झिंझियामा गाभेर भव्य आकार बनाउँछौं त्यसैले मेहनत बढी लाग्छ, नगराइन नगरपालिका९ घोडघाँसका विनोद पासवान भन्छन्, एउटा झिंझिया तयार गर्न कम्तीमा एक साताको समय लाग्छ। हामी घटस्थापनाको एक साता अगाडिदेखि नै झिंझिया सजाउने काममा लागि हाल्छौं। घटस्थापनाका दिन गाउँ वा सहरका ब्रह्मस्थान (गाउँमा रहेका देउताको मुख्य मन्दिर) मा पूजा आराधना गरिन्छ। झिंझिया टाउकोमा राखेर नृत्य गर्नुपूर्व धामी ओझाबाट यसलाई मन्त्रद्वारा सिद्ध गरिन्छ। घैंटोमाथि बलिरहेको आगोको डल्लो टाउकोमा राखेर किशोरी र महिलाहरू मज्जाले नाच्छन्। तर, झिंझिया नाच्न सबैले सक्दैनन्। त्यसका लागि निकै अनुभवी र राम्रो तयारी गरेका महिलालाई नै जिम्मेवारी दिइन्छ। पूर्ण तान्त्रिक विधिअनुसार गरिने यो नृत्य सोचे जति सजिलो छैन। आफ्नै सुर र तालमा नाचिने यस लोक नृत्यका क्रममा असंख्य प्वाल पारिएको घैंटोभित्र दियो बालेर टाउकोमा राखी महिलाहरू नाच्ने गर्छन्। झिंझिया निकै तीव्र गतिमा गाउने र नाच्ने गरिन्छ। नाच सकिनेबित्तिकै दियो निभाएर झिंझिया राख्ने गरिन्छ। झिंझिया प्रायःजसो महिलाहरूद्वारा गरिने नृत्य भए पनि यसमा पुरुषहरूको पनि उलेख्य सहभागिता रहन्छ। गाउँघरमा झिंझियामा १५२० जनाको समूहले पारम्परिक वाद्यवादनहरू ढोलक, झाइल, झामर लिएर गीत गाउँदै यो नृत्य गर्छन्। झिंझियाको गीत, सात बहिनी फूलमती एकै भैरव भैया, बहिनिये लागि भैया झिंझिया बनेले तोहरे लागि, प्रत्येकको घरघरमा गई समूहले नृत्य गर्ने गरेको र त्यहाँबाट घरधनीले कोसेलीस्वरूप पैसा वा चामल, दाल सहयोग गर्छन्। पछिल्लो समय झिंझिया लोक संस्कृतिको परिचायकको रूपमा गाउन र नाच्न थालिएको साहित्यकार रामभरोष कापडी बताउँछन्। सांस्कृतिक जगेर्नाका लागि यसको संरक्षण आवश्यक रहेको शिक्षक मनोज झा बताउँछन्। झा भन्छन्, यो मिथिलाको लोक महŒवको नृत्य भएको हुनाले यसलाई अन्धविश्वासका लागि प्रयोग गरिएको भन्दै लोप हुने खालको क्रियाकलाप गर्नु हुँदैन। मिथिला क्षेत्रका वरिष्ठ साहित्यकार एवं संस्कृतिविद् डा राजेन्द्र विमल झिंझिया गीत र यसको नृत्य मनोरञ्जनात्मक रूपमा सामाजिक कुप्रथामाथिको व्यंग्यात्मक प्रहार गर्ने शैली रहेको बताउँछन्। उनी भन्छन्, यस नृत्यले नराम्रो शक्तिहरूको प्रतिवाद गर्ने सन्देश दिन्छ। अर्कोतर्फ समाजमा प्रचलित झिंझिया गीतहरूले सामाजिक अन्धविश्वासलाई पनि प्रस्ट्याउँछ।"
पोल्ट्री व्यवसाय ओरालै ओरालो,"चितवन : दानाको मूल्यवृद्धि र बैंकको चर्को ब्याजका कारण पोल्ट्री व्यवसाय ओरालो लागेको छ। पोल्ट्री उत्पादनमा लागतभन्दा कममा बिक्री गर्नुपर्ने व्यवसायीलाई बाध्यता छ। प्रतिक्रेट ४ सय ९० लागत मूल्य रहेको अन्डा हिजोआज बढीमा ३ सय ६० रुपैयाँमा बिक्री हुन्छ। प्रतिगोटा १६ रुपैयाँ लागत रहेको अन्डा १२ रुपैयाँमा बिक्री भएको छ। उत्पादन लागतभन्दा कममा बिक्री गर्नुपर्दा व्यवसाय नै संकटमा परेको गुनासो व्यवसायीको छ। कुनै बेला ७० लाख अन्डा उत्पादन हुँदा त्यसको ८० प्रतिशत उत्पादन चितवन आसपासबाट हुन्थ्यो। अहिले ठूला लगानीका फार्म बढेका छन्। साना घटेका छन्। चितवन नबलपुर क्षेत्रमा करिब १६ लाख कुखुरापालन हुन्छ। डेढ सय कृषक यस पेसामा आबद्ध छन्। नेपालका पोल्ट्री व्यवसायी ६० प्रतिशतले कमी भएका छन्। व्यवसाय चौपट छ। महँगीको मार एकातिर अर्को बैंकको किस्ता र ब्याज कसरी तिर्ने भन्ने पिर छ, नेपाल लेयर्स कुखुरापालक संघका अध्यक्ष विनोद पोखरेलले भने, लगानी धेरै पुग्यो न छोड्न सकिन्छ न अडिन नै। कोभिडको समयमा प्रतिदिन ५० लाखसम्म उत्पादन हुने अन्डा अहिले दैनिक ३० लाख मात्र उत्पादन हुन्छ। पोल्ट्री व्यवसायमा आएको आर्थिक संकटले व्यवसायी पलायन हुँदै गएका छन्। साना व्यवसायी पलायन भएका छन्। ठूला लगानीमात्रै पोल्ट्री क्षेत्र धानिएको छ। बजार भाउ कम र बैंकको चर्को ब्याजदरले पोल्ट्री क्षेत्र धराशायी बनेको छ। व्यवसायी ६० प्रतिशत घटेका छन्। चितवनमा ९५ ह्याचरी उद्योग थिए। अहिले ४३ वटा मात्र छन्। पोल्ट्री महासंघका उपाध्यक्ष टीकाराम पोखरेलले अहिले व्यवसायमात्रै धानेको बताए। चार वर्ष घाटा खाँदा दुई महिना भाउ आएर के थेग्न सकिन्छ र ? पोखरेलले भने, उत्पादन पनि घट्यो लगानी जोगाउन सकिएन। त्यसैले धेरैले पलायनको बाटो रोजे। साना लगानीका कृषकले पेसा छोडेका छन्। ठूला लगानीका व्यवसायी बैंकको ऋणले समस्यामा छन्। देशभरका आठ हजार लेयर्स कुखुरा फार्म अहिले चार हजार मात्रै छन्। लेयर्स कुखुरा फार्म, ह्याचरीसहित पोल्ट्रीसँग सम्बन्धित किसान र व्यवसायी अधिकांश विस्थापित भएका छन्। घाटामा व्यवसाय गर्न परेपछि व्यवसाय कसरी टिकाउने भन्ने चिन्तामा छन्, व्यवसायी। अन्डाको बजारीकरणमा समस्या छ। पोल्ट्री व्यवसायी मञ्चका अध्यक्ष राजेन्द्र लामिछाने लागत मूल्यभन्दा पनि कम मूल्यमा बिक्री गर्न परेको गुनासो व्यवसायीको छ। मिहेनत गर्दा अगाडि बढ्न सकिन्छ कि जस्तो लागेको थियो। तर पोल्ट्रीबाट हामी धेरै साथी पलायन हुने अवस्थामा पुग्यौं, उनले भने, बैंकले लगानी गर्न सकेन। अर्को लगानी भएकोमा पनि ब्याजदर बढ्दै गयो। अब अगाडि बढ्नै कठिन भएको छ। ३ सय ४८ ह्याचरी अहिले १ सय २० मात्रै छन्। क्षमताभन्दा कम उत्पादन भएको छ। राज्यले वास्ता नगरेको गुनासो व्यवसायीको छ। कुल गार्हस्थ्य उत्पादनमा पोल्ट्री व्यवसायले करिब चार प्रतिशत योगदान दिएको व्यवसायी बताउँछन्। चितवन उद्योग संघका अध्यक्ष त्रिलोचन कँडेलले भने व्यवसायी टिकाउन मुस्किल भएको बताए। पोल्ट्री व्यवसाय खस्किनु भनेको व्यवसायी मात्र होइन राज्यकै अर्थतन्त्र खस्किएको छ भन्ने कुरा सरकारले बुझ्न सकेन, उनले भने। यसबेला करिब दुुई खर्बभन्दा बढी लगानीको पोल्ट्री व्यवसाय धराशायी बनेको छ।"
एनआरएन महिला उपाध्यक्षमा यासमिन बेगमको उम्मेदवारी,"साउदी अरेबिया : गैरआवासीय नेपाली संघको आगामी (२०२३२०२५) कार्यकालका लागि केन्द्रीय महिला उपाध्यक्षका लागि पुनः यासमिन बेगमले उम्मेदवारी घोषणा गरेकी छिन्। उनले वैदेशिक रोजगारीमा रहेका महिला कामदारमाथि हुने गरेका घरेलु हिंसा र परिवर्तनबारे बुलन्द आवाजसहित काम गर्ने बताइन् । साथै रुपान्तरणको लागि प्रविधि, पारदर्शिता र समावेशी एकता, सम्वृद्धिको लागि ज्ञान, सीप र लगानीको प्रतिबद्धता साथ काम गर्ने लक्ष्य रहेको जानकारी दिइन्। उनी साउदीमा विगत लामो समयदेखि विभिन्न संघसंस्थामा सक्रिय देखाउनुको साथै उनलाई एनआरएन महिला अभियन्ताको रूपमा पनि चिनिन्छन्। आगामी अक्टोवरमा काठमाडौंमा हुन गइरहेको संघको ११ औं महाधिवेशनमा आफूलाई निर्वाचित गराउन तथा आवश्यक सहयोग गर्न उनले सबैलाई आग्रह समेत गरेकी छिन् । उनी हाल कार्यसमितीमा पनि केन्द्रीय महिला उपाध्यक्ष हुन् र उपाध्यक्षको भुमिका निर्वाह गर्दै आएकी छिन्।"
"युद्धको समाचार सुन्थ्यौं, आफ्नै सन्तानले भोग्नु पर्यो","इजरायलबाट फर्केका कञ्चनपुरकै कृष्णपुर नगरपालिका २ बाणीका प्रकाश भारतीको घरमा पुग्दा अझ रमाइलो थियो। बुवा गगन भारती, उनको कान्छो भाइ मनोज भारती र आमा लक्ष्मी खाना खाँदै थिए। घरभन्दा अलि परको भान्सामा डायनिङ लगाएर दुई भाइ छोरा र बुवा एकै टेबुलमा खाना आइरहेको दृश्यले अझ माहोल भावुक बनेको थियो। प्रकाश त्रिभुवन विश्वविद्यालयअन्तर्गतको लमजुङ कृषि क्याम्पसबाट बीएससी एजी पास गरेर लर्न एन्ड अर्न कार्यक्रममा इजरायल गएका हुन्। प्रकाशका बाजे डँडेलधुराको गन्यापधुराबाट २०२५ सालतिर तराई झरेका हुन्। बुवा गगन भारती र आमा लक्ष्मीका माइला छोरा हुन् प्रकाश। उनका दाइ फार्मेसी पढेर काठमाडौंमा जागिरे छन्। कृष्णपुरकै कञ्चनजंघा इङ्लिस बोर्डिङ स्कुलबाट एसएलसी गरेका प्रकाशले महेन्द्रनगरको रेडियन्ट कलेजबाट आईएस्सी गरे। त्यसपछि बीएस्सी एजीका लागि लमजुङ कृषि क्याम्पस गए। त्यतिबेला सुदूरपश्चिम विश्वविद्यालयमा बीएसस्सी एजी थिएन। लमजुङबाट बीएसस्सी एजी पास गरिसकेपछि उनीसहित त्रिभुवन विश्वविद्यालयका ७२ जना इजरायल गएका हुन्। उनका बुवा गगन भारती सशस्त्र वन रक्षकको जमदार पदबाट सेवानिवृत्त हुन। वन रक्षकको कमाइबाट उनले तीनै छोरालाई प्राविधिक शिक्षा दिए। जेठोले फार्मेसी, माइलो प्रकाशले बीएस्सी एजी र कान्छो मनोजले ओभरसियरको पढाइ सकाएका छन्। प्रकाशले इजरायलको उत्तरी क्षेत्रमा रहेको च्याम्पिगौन च्याउ फार्ममा काम पाएका थिए। त्रिभुवन विश्वविद्यालयका सबै ७२ जना त्यही कृषि फार्ममा काम गरिरहेका थिए। हाम्रो फार्म भएको क्षेत्र सुरक्षित थियो। शनिबार हमासले आक्रमण गरेपछि इजरायलले युद्ध घोषणा गर्यो। हामी सुरक्षित भए पनि त्रिभुवन विश्वविद्यालयले सबैलाई फर्किन आह्वान गर्यो। केही दिनको लडाइँ भए त नआउने मन लागेको थियो, तर युद्ध नै घोषणा भएपछि फर्किनु पर्यो प्रकाशले भने। उनले दुई रात भोकभोकै बसेको अनुभव सुनाए। हामी बसेको स्थानमा ओपन बंकर थिए। हामीले फार्म मालिकलाई अन्डरग्राउन्ड बंकरमा सार्न माग गर्यौं। फार्म मालिकले सुरक्षाकर्मीको सहयोगमा हामीलाई दुई दिनसम्म अन्डरग्राउन्ड बंकरमा राख्यो। सामान्य ड्राई फुड खाएर बसियो। तेस्रो दिन त जहाज आइहाल्यो, अनि नेपाल फर्कियौं प्रकाशले भने। तीनवटै छोरालाई प्राविधिक शिक्षा पढाएका बुवा गगन भारतीले शनिबारको बिहान रेडियोबाट इजरायलमा आक्रमणको खबर थाहा पाएको बताए। रेडियोमा आक्रमणको खबर सुने। अनि प्रकाशलाई म्यासेन्जरबाट फोन लगाउन खोजे केही घण्टासम्म लागेन। बल्ल शनिबारको दिउँसो म्यासेन्जरमा फोन त भयो, प्रकाशले आफूहरू सुरक्षित भएको त भन्यो तर मन के मानोस, तीनचार दिनको समय हामीहरूले रोएर बितायौं प्रकाशका बुवा गगन भारतीले भने। आमा लक्ष्मीले पनि १० जना नेपाली विद्यार्थीको मृत्यु भएको खबर रेडियोबाट थाहा भएको बताइन्। १० जनाको मृत्युको खबर सुनें। छोरासँग शनिबार कुरा त भयो तर मन मानेन। गएको महिना दिन भएको थिएन। जाने बेला लागेको तीनचार लाख रकम तिर्नै थियो तर पनि हामीले त्यो ऋण जसरी पनि तिरौला, घर फर्किन भन्यौं, त्यसपछि तीनचार दिनसम्म खाना बनेन हाम्रो घरमा आमाले भनिन्। म त टीभीको अगाडिमात्रै हुने। त्यत्रा घरहरू धुवाँधुवाँ भएको देखेर त यतै पनि कस्तो डर लाग्थ्यो। त्यत्रो लडाइँ भइरहेको देखेपछि, छोराले आफू सुरक्षित छु भनेको पत्याउने पनि कसरी ? लक्ष्मीले भनिन्। केन्द्रको सरकार र कृष्णपुरमा मेयर हेमराज ओझाले जुन प्रकारको सहयोग गरे, त्यसका लागि धन्यवाद छ लक्ष्मीले भनिन्। फर्केका अधिकांश विद्यार्थीले गएदेखिको पारिश्रमिक पनि पाएका छैनन्। उनीहरूको सामान पनि उतै छ। उनीहरूलाई घण्टाको झन्डै एक हजार नेपाली पारिश्रमिकमा इजराल लगिएको थियो। कम्तीमा महिनाको ढाईदेखि तीन लाख रकम कमाइ हुने उनीहरूको सम्झौता भएको थियो। पारिश्रमिक युद्ध मत्थर हुनेबित्तिकै पठाइदिने भनिएको छ। हामीहरूको सामान पनि पछि पठाइदिने भनिएको छ। राजदूतावास र एनआरएनका पदाधिकारीहरूलाई त्यसको जानकारी छ। उहाँहरूले पनि सामान पठाउन सहजीकरण गरिदिने भन्नु भएको छ फर्केका युवा रमेश कार्कीले भने।"
"कोशीको विद्रोहले कांग्रेसमा खटपट, गठबन्धनमा छटपट","काठमाडौं : कोशी प्रदेशमा पार्टीभित्र विद्रोह गरेर कांग्रेसका केदार कार्की मुख्यमन्त्री बने। कार्कीको यो निर्णयले तत्काललाई मध्यावधि चुनावमा जानबाट प्रदेश जोगियो। तर, यसले केन्द्र र प्रदेशमा सत्ता गठबन्धनभित्र फरक तरंगमात्रै ल्याएन कांग्रेसभित्रको आपसी विश्वास र तुष पनि छरपष्ट बनायो। यो घटनाक्रमसँगै गठबन्धन धर्मराउने डरले हतारहतार प्रधानमन्त्री पुष्पकमल दाहाल प्रचण्डले कोइरालालाई गठबन्धनमा सँगै छौं भन्ने देखाउन हस्ताक्षरसहितको माइन्युट नै लेख्न भ्याए। जसमा उनी, पार्टी सभापति शेरबहादुर देउवा र कोइरालाको हस्ताक्षर छ। त्यहाँ भनिएको छ, हामी वर्तमान सत्ता गठबन्धनप्रति दृढ र स्पष्ट छौं। यो गठबन्धनलाई कुनै पनि हालतमा कमजोर हुन दिने छैनौं। शीर्ष नेताहरूले गठबन्धनप्रति प्रतिबद्धता जनाउने भनिए पनि मुख्यमन्त्रीले आइतबार मन्त्री परिषद् विस्तार गर्ने क्रममा सत्ता गठबन्धनलाई झड्का दिए। एमाले सरकारमा छिराए। शपथ लिएलगत्तै कार्कीले कांग्रेसका शमशेर राई र एमालेका राम रानालाई मन्त्रीमा नियुक्त गरे। सोमबार कांग्रेस सभापति शेरबहादुर देउवाले कोशीको फेरबदल राजनीतिका विषयमा छलफल गर्न उपसभापति र महामन्त्रीहरूलाई अनौपचारिक छलफलका लागि बोलाए। बैठकमा उपप्रधान एवं रक्षामन्त्रीसमेत रहेका पार्टी उपसभापति पूर्णबहादुर खड्का पनि सहभागी थिए। बैठकमा भएका विषयका बारेमा जानकारी दिँदै महामन्त्री विश्वप्रकाश शर्मा भन्छन्, कुनै प्रदेशको मुख्यमन्त्री कांग्रेसको भागमा वा अर्कोको भागमा परेको भन्ने अवस्था नै छैन। त्यो कांग्रेसको भागको दिएको होइन। त्यो (कोशी) कांग्रेसको भागमा छँदै थिएन। कुनै प्रदेशमा कांग्रेसको भाग सिंगै हुनका लागि हामीले बहुमत ल्याएको हुनुपर्र्यो, सबै प्रदेश कांग्रेसलाई चाहिएको हो भने हामीले भविष्यमा बहुमत ल्याउन आवश्यक छ। छलफलमा सहभागी दुवै महामन्त्रीले प्रधानमन्त्री पुष्पकमल दाहाल प्रचण्ड, कांग्रेस सभापति देउवा र नेता डा शेखर कोइरालाबीच शनिबार भएको सहमतिमा पनि आपत्ति जनाएका थिए। उनीहरूले जसले राजनीतिक फोहोर गरेको हो, सफा गर्ने जिम्मेवारी पनि सम्बन्धित व्यक्तिले नै लिनुपर्ने तर्क राखेका थिए। गठबन्धनमा संकट आएको र यसलाई जोगाउनुपर्ने हो भने दुई पार्टीका प्रमुखले सहमति गरे हुन्थ्यो। गठबन्धन जोगाउन प्रतिबद्ध भएको हो भने किन कोशीमा कार्यान्वयन भएन ? कोशीमा जे भयो, त्यसको सम्पूर्ण जिम्मेवारी सभापति र नेता शेखर कोइरालाले लिनुपर्छ। हाम्रो कारणले प्रदेशमा संकट आएको होइन, जे भएको छ। त्यसको जिम्मेवारी सभापति र शेखरले लिनुपर्छ। महामन्त्री शर्माले सभापति समक्ष आपूहरूले विस्तृत कुरा राखेको भन्दै, अहिले जे भएको छ, त्यो घटनामा सभापति र फरक मत समूहको नेताले गम्भीर आत्मसमीक्षा गर्नुपर्छ। उहाँहरू सुध्रिन आवश्यक छ। किन यो प्रकारको दुर्घटना भयो ? यसको सबैभन्दा ठूलो जिम्मेवारी, अंशियारी सभापतिले लिनुपर्छ। शर्माले कोशीमा कार्कीलाई मुख्यमन्त्रीमा विश्वासको मत दिने वा नदिने भन्ने विषयमा छलफल नभएको बताए। पार्टी सभापतिको व्यवहारले नतमस्तक मुख्यमन्त्री मुख्यमन्त्रीमा नियुक्ति भए पनि देउवाले आफूलाई भेट्न आएका कार्कीसँग कुनै आक्रोश पोखेनन्। कार्कीलाई देउवाले बधाई दिनुका साथै पार्टीमा सल्लाह गरेको भए हुन्थ्यो भनेका थिए। देउवाले आफूले पहिले नै मुख्यमन्त्री बनाउन खोजेको, तर पार्टीभित्र सहमति हुन नसकेको बताएका थिए। पार्टीलाई म्यानेज गरेर गएको भए हुन्थ्यो। तर, संविधानअनुसार नै मुख्यमन्त्री बन्नुभयो, तपाईंलाई बधाई छ, सभापतिको यो कुरा सुन्दा कार्की निकै खुसी देखिएको भेटमा सहभागी एक नेताले बताए। ती नेताले भने मुख्यमन्त्रीजीलाई भेट अघि केही न केही भन्नुहोला। रिस केही व्यक्त गर्नुहोला भन्ने थियो तर सभापतिजीले देखाएको सौहाद्र्रताले उहाँ नतमस्तक हुनुभयो। शनिबार बिहान मुख्यमन्त्री नियुक्त भएका कार्की साँझ काठमाडौं आएका थिए। काठमाडौंको त्रिभुवन विमानस्थलबाट उनी सोझै शेखर कोइरालाको निवास, डा मीनेन्द्र रिजालसँग भेट गरेपछि कार्की देउवासँग भेट्न पुगेका थिए। आइतबार बिहान केपी शर्मा ओलीसँग भेट्न बालकोट पुगेका कार्कीले आफू एमालेसँग गरिएको समझदारीबाट पछाडि नहट्ने बताएको स्रोतको भनाइ छ। उता शेखरले भने कार्कीलाई केन्द्रबाट हरेक निर्णय र दबाब लादिएको परिणामले कोशी आज यस्तो हालतमा पुगेको भन्दै प्रदेश आफ्नो हिसाबले चलाउन आदेश दिएका छन्। सानो आकारको मन्त्री परिषद् विस्तार गर्न पनि शेखरले सुझाव दिएका छन्। कोशी कांग्रेसभित्रै पनि कार्कीको विषयलाई लिएर असन्तुष्टि सुरु भइसकेको छ। कोशीकै एक कांग्रेस सभासद् भन्छन्, कोशी कांग्रेसमा अब कसरी अगाडि बढ्ने भनेर कुनै सुझाव सल्लाह नगरी एक्कासी केन्द्रमा ढोगभेट गर्न पुग्नुभयो। अरू र उहाँमा के फरक भयो र ? बरु अन्य साथीहरू पहिला प्रदेशकै साथीलाई प्राथमिकता दिनुहुन्थ्यो। यसमा उहाँले विचार पुर्याउनुपथ्र्यो। खुड्किलाहरू धेरै पार गर्नु पर्नेछ। कांग्रेस नेता गुरु घिमिरे भने कोशीको विषयमा अहिलेको संकट टरेको बताउँदै भन्छन्, मुख्य चुनौती अब मुख्यमन्त्रीलाई छ, किनकि उहाँ कांग्रेसको एउटा विद्रोही पक्ष र कांग्रेसको प्रतिद्वन्द्वी एमालेको समर्थनमा मुख्यमन्त्री बन्नु भएको छ। उहाँलाई कांग्रेसको मूल पक्षले पनि मुख्यमन्त्री मानेको छ। तर मन्त्रिपरिषद् विस्तारको पहिलो दिनमै त्यो पाटो छुट्यो। उहाँलाई चुनौती छ। तर संयमता र सल्लाह लिनु आवश्यक छ। एमाले अब कसरी प्रस्तुत हुन्छ त्यसले पनि मुख्यमन्त्रीको चुनौती निर्धारण गर्ने घिमिरे बताउँछन्, एमाले कसरी प्रस्तुत हुन्छ सबै कुरा त्यसैले निर्धारण गर्ने हो। सत्ता गठबन्धनको त उहाँलाई साथ नै होला। भोलि मुख्यमन्त्रीले विश्वासको मत लिनुपर्ने हुन्छ। त्यतिबेला आफूलाई हस्ताक्षर गरेका ४७ जनाको मात्र विश्वासको मत लिने वा अरूलाई पनि समेट्ने ? एमालेको विश्वाससँगै कांग्रेसको विश्वास बढाएर जान सक्नुहुन्छ। नेता अर्जुननरसिंह केसी भने कोशी घटनाले न त गठबन्धन टुट्छ न पार्टी फुट्छ यसले मात्र पार्टी नेतृत्वलाई सच्चिन आग्रह गरेको बताए। कोशीको प्रसंग मनपरी ढंगले पार्टी सञ्चालन गर्नेलाई खबरदारी हो। यो विषयमा कोशी प्रदेशका कांग्रेसका शीर्ष नेतासँग सल्लाह गरेर जाऔं भनेर प्रस्ताव राखेको हो। त्यो समयमा हुन नसकेको हो। समयमा सल्लाह सुझाव लिएर अगाडि बढेको भए अहिले फरक अवस्था आउथ्यो। महामन्त्रीले दिए चुनौती : नेतृत्व नसच्चिए हामी हस्तक्षेप गर्छौं कांग्रेसका महामन्त्री विश्वप्रकाश शर्माले सभापति शेरबहादुर देउवा र डा शेखर कोइराला नसच्चिए आफूहरूले हस्तक्षेप गर्ने चेतावनी दिएका छन्। कोशीमा सभापति र शेखरले आवश्यक ढंग नपुर्याउँदा संकट आएको भन्दै उनीहरू नबदलिए आफू र महामन्त्री गगन थापाले हस्तक्षेप गर्ने चेतावनी दिएका हुन्। कोशी घटनालाई डँढेलो बन्न नदिन संयम र परिपक्वता राखौं भन्दै शर्माले सामाजिक सञ्जालमा लामो व्याख्या गर्दै यस्तो चेतावनी र आग्रह गरेका हुन्। विश्वप्रकाशले सामाजिक सञ्जालमा लेखेका छन् सहकार्यको संस्कृति पालना गर्न हामीलाई निर्वाचनले नै निर्देश गरेको स्थिति हो। गणित नै त्यस्तो छ एक्लै कुनै दलले संघ या प्रदेशमा नेतृत्व गर्न सक्दैन। यस्तो बेला नेतृत्वले निरन्तर संवादमार्फत संगठित संयम र एकीकृत परिपक्वता प्रस्तुत गर्न जरुरी छ। अनि जरुरी छ गम्भीर आत्मसमीक्षा व्यक्ति चयनमा संस्थागत प्रक्रिया न सभापतिले अपनाउनुभयो, न फरक विचार समूहको नेताले आफ्नै समूहभित्र साझा मत खोज्नुभयो। थोरै फरक, करिब उस्तै शैलीले पार्टीको हित हुन्न। जमाना बदलिएको छ, अब तपाईंहरू बदलिनुस। हामी बदलिन तयार छौं। अर्का महामन्त्री गगन थापाले कांग्रेसलाई कांग्रेसजस्तो बनाउने बताएका छन्। महामन्त्री थापाले कांग्रेसलाई माओवादीकरण र एमालेकरण हुन नदिइने बताएका हुन्। कांग्रेस पार्टीलाई माओवादीकरण हुन नदिने, एमालेकरण हुन पनि नदिने र कांग्रेसको राप्रपाकरण हुन पनि नदिने हो। कांग्रेसलाई कांग्रेसजस्तै बनाउने हो, यसको छवि उज्यालो बनाउँदै नयाँ पुस्तालाई भरोसा दिन सक्ने बनाउँछौँ। महामन्त्री थापाले एमाले र माओवादीले मात्रै नभएर कांग्रेसलाई राप्रपाले समेत खेलाएको भन्दै कांग्रेसलाई कहिले एमालेले खेलाइदिने, कहिले माओवादीले खेलाइदिने। अहिले त राप्रपाले पनि खेलाइदियो।"
अनि नातिसँगै फर्कियो खुसी,"कञ्चनपुरको कृष्णपुर नगरपालिका४ का रमेश कार्कीको घरमा पुग्दा बज्यै चन्दादेवी र उनी मख्खिरहेका थिए। बज्यैको अनुहारको हाँसो थामी नसक्नु थियो। रमेश उनको परिवारका जेठा नाति हुन्। बाजुराको बडीमालिका नगरपालिका६ नौलापानीबाट तराई झरेका उनको परिवारका लागि आसलाग्दा रमेश नै हुन्। बुवा हर्क कार्कीको बाजुराको नौलापानीमै खुद्रा सामान र चिया नास्ताको पसल छ। रमेशका काकाको परिवार कृष्णपुरमा बस्छन्। बाजे फुंगे र बज्यै चन्दा पनि तराईमै बस्छन्। इजरायलमा हमासको हमलामा १० जना नेपाली विद्यार्थीको मृत्युको खबर थाहा पाएपछि बुवाआमामात्रै होइन परिवार नै तनावमा थियो। बिहीबार राति नेपाल एयरलाइन्सको चार्टर जहाजबाट काठमाडौं झरेका रमेशलगायतका चार जना विद्यार्थीलाई कृष्णपुर नगरपालिकाका मेयर हेमराज ओझाको पहलमा शनिबार राति काठमाडौंबाट घर ल्याइएको हो। परिवारको जेठो नाति हो, पढ्नमा पनि राम्रो थियो, त्यसैले त सरकारले इजरायल पठायो, केही भएको भए परिवारको दियो निभ्थ्यो, नाति सकुशल घर आएकाले औधी खुसी भएको छु, बाजे फुंगे कार्कीले भने। बाजुराको नेपाल राष्ट्रिय माविबाट एसएलसी गरेर रमेशले कृष्णपुरको कृष्ण माविबाट आईएस्सी गरे। सुदूरपश्चिम विश्वविद्यालय अन्तर्गत टीकापुरमा चार वर्षअघि सञ्चालनमा आएको कृषि विज्ञान संकाय, स्कुल अफ एग्रिकल्चरबाट आठौं सेमिस्टरको परीक्षा दिएर लर्न एन्ड अर्न कार्यक्रमअन्तर्गत उनी भदौको २७ गते इजरायल उडेका थिए। उनी हमास बाहुल्य रहेको गाजापट्टीबाट झन्डै १३१४ किलोमिटरको टाढा सारसरेट भन्ने स्थानको कृषि फार्म हाउसका कार्यरत थिए। हामीलाई इजरायलमा रकेट हमला भइराख्ने तर त्यसलाई आकाशमै डिफ्युज (निस्तेज) पार्ने गरिएको र त्यस रकेटका टुक्राहरूले चोट लाग्ने डरले बंकरमा पस्नु भनेर मात्रै सिकाइएको थियो। हामी भएको फार्म हाउसमा खुला बंकरहरू बनाइएका थिए। शनिबार अचानक साइरन बज्यो। त्यो हाम्रा लागि नौलो थियो। साइरन बज्यो भने बंकरमा पस्नुपर्छ भन्ने सिकाइएको थियो। हामी बंकरमा पस्यौं। अर्को दिन मात्रै इजरायली सेनाले हामीलाई सुरक्षित स्थानमा लगेको हो रमेशले भने। उनले सुदूरपश्चिम विश्वविद्यालयबाट गएका ४९ जना विद्यार्थीमध्ये १७ जनाको समूह एकै कृषि फार्ममा काम गरिरहेको बताए। साथीहरू माथि आक्रमण भएछ, उनीहरूले घाइते भएको, चिच्याएको, रगत बगिरहेको फोटो भिडियो पठाउथे, त्यो देखेर यसरी घर पुगिएला भन्ने सोचिएको थिएन। संघीय सरकारलाई विशेष धन्यवाद छ, सुरक्षित घर पुगियो। दसैंको मुखमा परिवारसँग रमाउन पाइयो, रमेशले भने।"
गाउँकै खुसी बनेर फर्किए नीतिन,"कञ्चनपुरको कृष्णपुरका नरेशसिंह भण्डारी (नीतिन) को घरमा पनि खुसीको सीमा छैन। नीतिनले इजरायलमा भएका नेपाली विद्यार्थीको उद्धारका लागि दूतावास, एनआरएन र नेपाल सरकारलाई खबर गर्ने गरी नेतृत्व गरेका थिए। नरेशकी आमा मस्तिष्कको बिरामी छिन्। उनका बुवा नेपाल प्रहरीका प्रहरी नायब निरीक्षक हुन्। बैतडीको पाटन नगरपालिका१ बाट ७८ वर्ष अघिमात्रै तराई झरेका उनको परिवार पनि सामान्य परिवार हो। कञ्चनपुरको बाणी भन्ने स्थानमा डेढ कट्टामा उनको घर छ। नरेशले डँडेलधुराको घनघस्या माविबाट एसएलसी गरेपछि धनगढीको ऐश्वर्य विद्या निकेतनबाट आईएस्सी गरे। टीकापुरको स्कुल अफ एग्रिकल्चरबाट बीएस्सी एजी गरेर इन्टर्नसिपका लागि इजरायल गएका उनी पनि बाँचेर नेपाल फर्केका हुन्। हमास बाहुल्य क्षेत्र मानिएको गाजापट्टीबाट १३ किलोमिटरको दूरीमा रहेका उनले आफ्ना साथीहरूको भिडियो हेरेपछि बाँचेर घर आउने आस मारिसकेका थिए। उनी नेटिभोट सिटी नजिकको सरसरेट बिनिअभर फार्मका कार्यरत थिए। शनिबारको दिन थियो। हाम्रो पालो खाना बनाउने थियो। फार्म हाउसमा काम गर्ने बेला कसैले काम गर्ने कसैले खाना बनाउने पालो हुन्छ। बिहानको ५ बजेको थियो होला। अचानक साइरन बज्यो। इजरायलको सीमा बाहिरबाट सीमाभित्र चरा पनि आयो भने साइरन बज्ने गर्छ। सुरक्षाका लागि उससँग राम्रो टेक्नोलोजी छ। तर, कहिलेकाहीँ बज्ने साइरन लगातार बजेको बज्यै भएकाले हामीहरू पनि आत्तियौं। त्यसपछि साथीहरूका म्यासेन्जर ग्रुपमा आफूहरू खतरामा रहेको म्यासेजहरू आउन थाले। सुदूरपश्चिम विश्वविद्यालयबाट इजरायल गएका ४९ जनाकै म्यासेन्जर ग्रुप थियो। उनीहरूले आफूहरू माथि हमासले गोली बर्साएको अडियो भिडियो पठाइरहेका थिए नरेशले भने। हामीलाई साथीहरू घाइते भइसकेको, एम्बुलेन्स पठाउनु भन्दै म्यासेज आइरहेका थिए। हामीले सुरक्षा निकायलाई खबर गरी एम्बुलेन्स पनि गयो तर हमासका आतंकवादीहरूले जान दिएनन्। हाम्रा साथीहरूको समयमा उद्धार हुन नपाएर ज्यान गएको हो। उनले शनिबारका दिन इजरायलमा बिदा जस्तै हुने बताए। शनिबार इजरायलमा होली डे जस्तै हुन्छ। सडकमा त्यहाँको सार्वजनिक यातायात पनि चल्दैनन्। त्यही दिनको मौका छोपेर ठूलो हमला भयो। तर त्यसमा बाँच्न सफल भइयो नरेशले भने। नरेशले परदेशमा परेको पीडापछि मात्रै देशको याद आउने बताए। घरदेशको याद परदेशमा गएमात्रै आउँदो रहेछ। इजरायलले युद्ध घोषणा गर्यो। अर्काको देशमा युद्धका बेला जो जतिबेला पनि मारिन सक्ने भएकाले हामीले छिटो उद्धारको माग गरेका हौं। सरकारले सुन्यो पनि, त्यसका लागि धन्यबाद उनले भने। आकाशमा हजारौं रकेटहरू बर्सिरहेका छन्। इजरायलको सुरक्षा संयन्त्रले ती रकेटहरूलाई निस्तेज पारिरहेको छ। आकाशमा लडाकु विमान उडेका उड्यै छन्। विस्फोटको कोलाहल मच्चिएको छ। आकाशमा पटाका पड्केझै बंगबंग आवाज आइरहेको छ। त्यतिबेला नजिकको बंकरमा पसी हाल्नुपर्ने, कस्तो कस्तो फिलिङ आयो, त्यसको बयान शब्दमा गर्न सकिँदैन रमेशले भने। उनले आफ्नो जन्मभूमिको माया कस्तो हुँदो रहेछ भने इजरायलको विमानस्थलमा बिताएको समयमा थाहा भएको बताए। नेपालबाट जहाज उड्नुभन्दा झन्डै ८९ घण्टाअघि हामी इजरायलको बेनगौन इन्टरनेसनल एयरपोर्ट पुगिसकेका थियौं। ती ८ घण्टा हाम्रा लागि आठ दिनभन्दा कम्ता थिएनन्। हामीले रडार नामको एप्स डाउनलोड गरेर ध्वजावाहक कहाँ पुग्यो भनेर लोकेसन हेरिरहेका थियौं। त्यो एप्समा जहाजको लोकेसन पत्ता लाग्छ। जब ध्वजावाहक बेनगौन इन्टरनेसनल एयरपोर्टमा ल्यान्ड भयो, त्यतिबेला गह भरिए, अब बाँचिन्छ भन्ने आस पलायो। विमानस्थल पुगेका २ सय ३५ जनामध्ये प्रायः सबैका आँखामा आँसु थिए। दसैंको मुखमा परिवारसँग मिलनको कल्पना थियो नरेशले भने। उनीहरू घर पुगेपछि अर्को रुवावासी थियो खुसीको। बुवा त कालीकोट ड्युटीमा हुनुहुन्थ्यो, आमा अँगालो हालेर रुनु भयो। परिवारको मिलनमा मेरा पनि आँसु रोकिएनन्। परिवारमा मात्रै होइन, छिमेकीहरू पनि घरमा जम्मा भएका थिए। मिल्ने साथी र आफन्तहरूका बीचमा रुवावासी चल्यो नरेशले भने। सरकारले नेपाली युवाहरूलाई नेपालमै रोजगारीको अवसर जुराओस्।"
"कनकसिंहको कोर्रा, भद्री बाबाको न्याय","नेपालमा एक ऐतिहासिक मुसहरको वीरता सुनाउँदा जो पनि आफूलाई गौरवान्वित महसुस गर्छ। मुसहर दम्पतीको सन्तानको रूपमा जुम्ल्याहा वीर सन्तान पैदा भए। जेठो दिनाराम र कान्छो भद्री। एकापसमा अत्यधिक मायाप्रेम गर्ने। उनीहरूको वाणीको वर्णन गर्दा कोही थाक्दैनन्। रामायणको रामलक्ष्मणजस्तै कान्छो भाइ सदा आदेशको पालन गर्ने। उनीहरूमा काललाई पनि न्याय सिकाउने आत्मविश्वास थियो। अनि जस्तोसुकै अन्यायी शक्तिसँग नडराउने दह्रो इच्छाशक्ति पनि। उनै अनौठो वीरहरूको पुरुषार्थ आज पनि अन्तर्राष्ट्रिय जगत्मा सर्वव्यापी छ। दिनाराम तथा भद्रीको जन्मस्थानको नाम नेपालको सप्तरी जिल्लामा पर्ने जोगिया जाँजर गाउँ थियो। हाल बोदेबर्साइन नगरपालिकाको जोगिया टोलको ठूलो चौरमा पर्छ। दिनारामभद्रीको चर्चा, वीरताको गाथा तथा लोककथाको वर्णन उत्तरी नेपाल तथा दक्षिणी भारतको जनजिब्रोमा छलंगै छ। दुवै हिन्दु देवताको रूपमा अन्तर्राष्ट्रिय जगत्को हजारौं देवालयमा सुपूजित छन्। यिनका नाममा थुप्रै मन्दिर छन्। जन्मेदेखि यी जुम्ल्याहा अनेक जटिलताहरूको अनुसन्धान गर्थे। टाढाको वनजंगलमा विचरन गर्ने र जंगली फलफूल तथा कन्दमूल खाएर बाँच्थे। बुवाआमासँग अनुमति लिएर बिनागुरुको अनेक प्रकारको अनौपचारिक शिक्षाको अभ्यास गर्थे। रुख, जीवजन्तु र विश्वलाई गुरु मानेर नाना प्रकारका गुण ज्ञानको अभ्यास गर्दै थिए। सोही ठाउँको तत्कालीन शासकको कनकसिंह (धामी) र उनको धर्मपत्नीको नाम बुधनी सिंह (धम्याइन) थियो। जो शासक आठकोसे जमिन्दार र धनी राजा कहलाउँथे। क्रोधित अवस्थामा त उनको अघि पर्ने मान्छेको सातोपुत्लो जान्थ्यो रे। उनको कुरा काट्ने साहस कोही गर्दैनथे। जसको आज्ञापालन नगर्नेले मृत्युदण्ड पाउँथ्यो, कोर्रा पाउनेका त कुरै भएनन्। राजाको व्यक्तिगत चरित्रको चर्चा जताततै भइरहन्थ्यो। उनको अमानवीय क्रियाकलापको कुरा घरघरमा कानेखुसी हुन थाल्यो। उनको आदेशको संकेत मात्रैले सीमाभित्र र बाहिर भूकम्प जान्थ्यो। बालबालिकादेखि महिला र बूढापाकासमेत त्रसित भई खेतमा काम गर्न जान्थे। दिनभर काम गरे पनि डरले पारिश्रमिक माग्ने साहस कसैले गर्दैनथे। एक छाक खाएर पनि राजाको खेतबारीमा काम गर्नुपथ्र्यो। अति भएपछि एक महिलाले अवज्ञा गरिन्। आदेशको अवहेलना गर्ने महिलाको नाम मन्त्रीबाट राजासम्म पुग्यो। कनकसिंह अति क्रोधित भई घोडा चढे। तुरुन्तै त्यो महिला निरसो सदायको (मुसहरनी) घर पुगे। उनको छाप्रो गाउँको अन्तिम भागमा थियो। राजा आउने सुनेपछि बिहानैदेखि घर छोडेकाले पूरै टोल मानिसविहीन शून्य थियो। थिए त अशक्त र अति वृद्ध थिए। राजाले लुकेर बसेकी ती बूढी महिलालाई कोर्राले मर्ने गरी पिट्न थाले। मेरो खेतबारीमा काम गर्न नजाने ? भोलिदेखि पनि यस्तै रवैया रह्यो भने मृत्युदण्ड दिनेछु भन्दै राजा फर्के। संयोगवश दिनारामभद्री दुवै दाजुभाइ घरमै सुतिरहेका थिए। बिहानै ३ बजेदेखि ८ बजेसम्म दैनिक शारीरिक व्यायामको कोर्स पूरा गर्थे। राजाबाट दर्दनाक चोट पाएकी आमा निरसोले पीडा लुकाउन सकिनन्। अन्ततोगत्वा छोराद्वयले पनि यो दर्दनाक घटनाको चाल पाइहाले। अनेक विधिले फकाएर कसले पिटेको र किन पिटेको आदि सबै पत्ता लगाए। ठूलो यात्राकै श्रीगणेश पनि एउटा पाइलोबाट हुन्छ। निरसोको पिटाइ थियो निरंकुशता नासको महान् यात्रा। जेठो छोरो दिनाराम आमालाई स्याहार्न थाले। कान्छो भद्री चाहिँ आमा र दाइको अनुमति लिएर कनक सिंहलाई भेट्न गए। राजालाई सम्झाएर फर्किन्छु भनी उनको घरतिर लम्किए। तीव्र गतिमा दगुर्दै थिए। राजाको घर पुग्नुपूर्व एक ठूलो चौर थियो। त्यही चौरको मध्यभागमा घोडा सवार गर्दै जुँगा बटारेर हिँडेका राजासँग जम्काभेट भयो। भद्रीको राजासँग प्रथम भेट थियो। विनम्र शब्दमा भद्रीले आमालाई कठोर दण्ड दिनुको कारण सोधे। मालिक अति क्रोधित भई भद्रीलाई गाली गरे। गालीबेइज्जती असैह्य भयो उनलाई। त्यसपछि प्रतिउत्तरमा भद्रीले जबाफ फर्काए। राजाले घोडाबाटै आफूलाई कोर्रा हान्न खोज्दा रिस थाम्न नसकी भद्री आकाशतिर उफ्रँदै गरेको घोडालाई लात हाने। घोडासँगै मालिक भुइँमा लडे। भद्रीले राजालाई हात र लातले सक्दो प्रहार गरे। उद्घोष गरे, आइन्दा मेरा बाआमामाथि हात उठाइबक्सियो भने मौसुफलाई मृत्युदण्ड दिनेछु महाराज। क्षणमै दया जागेपछि उनले भने, महाराज, आक्रोशित भई मौसुफलाई हातपात गरेकोमा क्षमाप्रार्थी छु। दुःख नमानी बक्सियोस्। महाराजको आक्रामक चरित्र सुधार्न हात जोरेर प्रार्थना गर्छु। मालिकको शरीर रक्ताम्य भयो। उनका दुइटा दाँत झरे। जेनतेन उठेर चारैतिर हेरे, कसैले देख्यो देखेन ? सार्वजनिक लाजशरमलाई कसरी लुकाउनु ? भन्ने लाग्यो राजालाई। प्रश्नहरूको ज्वारभाटामा परे उनी। लुकीछिपी जसोतसो लड्दैपड्दै घर फर्के। पिटाइको प्रतिशोध लिन रानी बुधनीले अनेक तन्त्रमन्त्र प्रयोग गर्न थालिन्। तान्त्रिक विद्याको बाँण चलाउन थालिन्। छलकपटको प्रयोग गर्दै दिनारामभद्रीलाई मार्न अनेक षड्यन्त्र गर्न थालिन्। ती दाजुभाइलाई ती बुधनीले मृत्युको जालमा फसाइन्। तर स्वेच्छाले देहत्याग गर्नु परेको भन्ने जनविश्वास बनाइयो। तर पनि ती दाजुभाइ अनेक रूपमा प्रकट हुन थाले। प्रकट हुने र तुरुन्त लुप्त हुने प्रक्रिया बारम्बार दोहोरिन थाल्यो। दुष्ट र असुरहरूलाई आफ्नो परिचय दिँदै मार्न थाले। क्रमशः दिनारामभद्रीले यसरी विविधरूपमा अवतरित भई त्यहाँका दर्जनौं निरंकुश शासकलाई मारेर सामाजिक न्यायको स्थापना गरेका थिए भने जनविश्वास छ।"
खेलौनामा खेलाँची नगरौं,"बालबालिकालाई खेलौना प्रिय चिज हो। पहिलापहिला ढुंगामाटोकै खेलानाको भर थियो। अचेल आधुनिक खेलौना बजारबाटै किनेर बालबालिकालाई दिने चलन छ। तर जति आधुनिक खेलौना उति जोखिम हुन्छ, तर यो कुरा धेरै अभिभावकलाई थाहा छैन। त्यो के भने बालबालिकाका खेलौना आकर्षक र चम्किलो बनाउन प्रयोग हुने रङमा सिसा (लिड)को प्रयोग हुन्छ। जुन बालबालिकाको रगतमा प्रवेश गर्छ र असाध्य रोगको सिकार बनाउन सक्छ। फलामजन्य वस्तुलाई खिया लाग्न नदिन तथा रङलाई चम्किलो बनाउन प्रयोग हुने वस्तु सिसा अर्थात् लिड हो। त्यो सिसा शरीरमा प्रवेश गरी सिधै रगतमा मिल्छ। अनि बालबालिकाको शारीरिक र मानसिक विकासमा बाधामात्रै पुयाउँदैन, विकलांगैसमेत बनाउन सक्छ। मस्तिष्क विकास र अध्ययन क्षमतामा ह्रास, सुनाइ क्षमतामा ह्रास, बोली तथा व्यवहारमा समस्या, उच्च रक्तचाप, मिर्गाैलामा क्षति, सन्तान उत्पादन क्षमतामा समस्या, एनेमिया, पाचन प्रणालीमा समस्या लिडले निम्त्याउन सक्ने विश्व स्वास्थ्य संगठनले नै औंल्याएको छ। नेपालकै केही बालबालिकामा वृद्धि विकासमा ढिलाइ भएको कारण लिड नै भएको अध्ययनहरूले पनि देखाएका छन्। नेपालमा अध्ययन गरिएका ३७ रङ उद्योगका ६२ रङ नमुनामध्ये पाँच वटा उद्योगका सात रङ नमुनामा लिडको मात्रा १० हजार पीपीएमभन्दा बढी देखिएको थियो। नेपाल गुणस्तर चिह्न लगाई नो लिड लेखिएका रङमा समेतमा पनि मापदण्ड अधिकतम् ९० पीपीएमभन्दा बढी लिड भेटिएको थियो। त्यो भनेको हदैसम्मको लापरबाही हो। सरकारले अनुगमन गरी त्यस्तो हानिकारक वस्तुको प्रयोगमा पूर्णत प्रतिबन्ध लगाउनुपर्छ। सर्वसाधारणले त कुन रङमा सिसा छ, कुन खेलौनामा छ भनेर पत्ता लगाउन सक्ने कुरै होइन। त्यसमा सरकारकै अंकुश जरुरी हुन्छ। लिडको स्रोत रङ र खेलौनामात्रै नभई महिलाले प्रयोग गर्ने सिन्दुर, गाजल, लिपस्टिक, नङपालिस पनि हुन्। त्यसैले बालबालिकामात्रै नभई वयस्कहरू पनि सिसाको जोखिममा हुन्छन्। सिसाको जोखिम कतिसम्म भने मानिसको मस्तिष्कको बौद्धिक क्षमतामा ह्रास आएको छ। हृदयाघातबाट मृत्यु हुनेको संख्या सन् २०१९ मा अनुमान गरिएभन्दा ६ गुणाले धेरै भएको थियो। मानव जीवनका लागि हानिकारक तŒवबाट बालबालिकाबाट मात्रै होइन, सबैलाई जोगाउन जरुरी छ।"
२०५० सम्ममा समुद्रमा माछाभन्दा बढी हुनेछ प्लास्टिक,"हालसम्म हामीले भन्दै आएको कुरा हो समुद्रमा सबैभन्दा धेरै माछा पाइन्छ। तर, एक अध्ययनका अनुसार यस्तो पनि दिन आउनेछ जुन दिन समुद्रमा माछाभन्दा धेरै प्लास्टिक हुनेछ। एलेन म्याकआर्थर फाउन्डेसन र वल्र्ड इकोनोमिक फोरमले गरेको एक अध्यनले यो अवस्था धेरै टाढा नरहेको दाबी गरेको छ। अर्थात् सन् २०५० सम्ममा समुद्रमा माछाले ओगटेको हालको अवस्थालाई प्लास्टिकले ओगट्नेछ। एउटा सामान्य प्लास्टिकको झोला नष्ट हुन करिब सयदेखि पाँच सय वर्षसम्म लाग्छ। अहिले यसको प्रयोग विश्वमा अत्यधिक छ। र, सबै प्रयोगपछि पानीमा मिसिएर समुद्रमा पुग्दैछ। विश्वमा प्लास्टिक उत्पादन, त्यसको प्रयोग र व्यवस्थापनको अवस्था हेरेर गरिएको गणनाले यो अवस्था देखाएको अध्ययनमा उल्लेख छ। वातावरण क्षेत्रमा कार्यरत संस्थाका अनुसार विश्वभर बर्सेनि पाँच खर्ब वटा प्लास्टिक ब्याग उत्पादन हुन्छन्। हरेक मिनेट १० लाख ब्याग प्रयोग भइरहेका हुन्छन्। जति उत्पादन भइरहेका छन्, त्यत्तिकै अनुपातमा विश्वभर प्लास्टिकजन्य फोहोर पनि बढिरहेका छन्। यो अवस्थाले जलचर प्राणी लोप हुँदै जाने र उनीहरूको स्थान प्लास्टिकले ओगट्नेछ। जलवायु परिवर्तनको असरले हिउँ पग्लने क्रम उच्च हुँदा नदीमा पानीको मात्रा बढ्ने, बाढी आउने र त्यसले पनि समुद्रमा प्लास्टिकलाई चाँडो पुर्याउने विज्ञ बताउँछन्। राष्ट्रसंघीय वातावरणीय कार्यक्रम युनेपले पनि हरेक मिनेटमा प्लास्टिक फोहोर समुद्रमा मिसिने गरेको देखाएको थियो। त्यसको प्रतिवेदनमा हरेक मिनेटमा एक ट्रकबराबरको प्लास्टिक फोहोर समुद्रमा विर्सजन हुने गरेको उल्लेख छ। विश्वभर बर्सेनि ४० करोड टन प्लास्टिकको फोहोर उत्पादन हुन्छ। सन् १९५० मा १५ लाख टन रहेको प्लास्टिकको उत्पादन बढेर २०२१ सम्ममा ३९ करोड टन पुगेको युनेपको तथ्यांकले पुस्टि गर्छ।यो क्रम पछिल्लो दुई वर्षमा अझै बढेको वातावरण विज्ञ बताउँछन्।अध्ययनअनुसार उत्पादित प्लास्टिकमध्ये ९ प्रतिशत मात्र पुनप्र्रयोग गरिन्छ।१२ प्रतिशत जलाइन्छ भने बाँकी ७९ प्रतिशत डम्पिङ साइटमा बिसर्जन गरिन्छ या त्यत्तिकै खुला छाडिन्छ।प्लास्टिकजन्य फोहोरबाट समुद्र सबैभन्दा बढी प्रदूषित हुने गरेको छ।यही क्रम जारी रहे सन् २०५० सम्ममा समुद्रमा माछाभन्दा प्लास्टिक बढी हुने अनुमान छ।यस्तै, प्लास्टिक ब्यागका कारण बर्सेनि एक लाख जलचर मारिने गरेका छन्। तर, अध्ययनले यसलाई रोक्न सक्ने विकल्पलाई पनि केलाएको छ।प्याकेजिङमा अनावश्यक रूपमा प्लास्टिकको प्रयोग रोक्ने, पुनः प्रयोग बढाउने र वातावरणमैत्री विकल्प अपनाउने हो भने सन् २०४० सम्ममा विश्वव्यापी प्लास्टिक प्रदूषण ८० प्रतिशतले घटाउन सकिने पनि बताइएको छ।एक अध्ययनले हाल विश्वका १ सय २७ मुलुकले प्लास्टिकको प्रयोगमा आंशिक तथा पूर्ण रूपमा रोक लगाएका छन्।यस्तै, अनुसन्धानकर्ताहरूले हालै अस्ट्रेलिया, अमेरिका, बेलायत र युरोपका ३८ वटा तालमा गरेको अनुसन्धानले सबै ठाउँमा प्लास्टिक र माइक्रोप्लास्टिक फेला परेको थियो ।"
नयाँ पुस्ताका चाहना र चुनौतीलाई सामना गर्न पार्टी गठन गरेका हौं : रवि लामिछाने,"काठमाडौं : राष्ट्रिय स्वतन्त्र पार्टीका सभापति रवि लामिछानेले नयाँ पुस्ताका नयाँ चाहना र चुनौतीलाई सामना गर्न पार्टी गठन गरेको बताएका छन्। मंगलबार काठमाडौंमा पार्टीले आयोजना गरेको दुईदिने नीति मन्थन कार्यक्रमको समापन समारोहमा बोल्दै लामिछानेले पुराना दलहरूबाट युवापुस्ताहरूले गरेको आशा भरोसा कायम गर्न नसक्ने देखिएकाले नयाँ पुस्ताका नयाँ चाहना र चुनौतीलाई सामना गर्न पार्टी गठन भएको बताए। उनले ढिलो दर्ता भएका आधारमा पार्टीलाई नयाँ भनेको नभई युगले खोजेको नयाँ पार्टी भएकाले नयाँ पार्टी भनेको जिकिर गरे। गत निर्वाचनमा जनताहरूले परिवर्तनको चाहना राख्दा पनि पुराना दलहरूप्रतिको विश्वासलाई निमिट्यान्न नपारेको अवस्था रास्वपालाई अवगत रहेको भन्दै उनले जनताको चेतनालाई चुनौती दिन हैसियत नभएको धारणा राखे। जनताको चेतनालाई चुनौती नदिन उनले अन्य दललाई पनि अनुरोध गरे। लामिछानले सामाजिक, आर्थिक लगाएतका आयामहरू एकै ठाउ नआएसम्म समृद्ध समाज निर्माण हुन नसक्ने बताए। रास्वपा समावेशी उदार लोकतान्त्रिक पार्टी भएकाले आफ्नो नीति र सिद्धान्तमा स्पष्ट रहेको उनको भनाइ छ।"
छातीमा समस्या आएपछि स्वास्थ्य परीक्षण गराउन प्रधानमन्त्री दाहाल नर्भिक अस्पतालमा,"काठमाडौं : छातीमा समस्या देखिएपछि प्रधानमन्त्री पुष्पकमल दाहाल स्वास्थ्य परीक्षण गराउन नर्भिक अस्पताल पुगेका छन्। छातीमा समस्या आएको महसुस भएपछि प्रधानमन्त्री दाहाल मंगलबार साँझ सवा ६ बजे थापाथलीस्थित नर्भिक अस्पताल पुगेका हुन्। प्रधानमन्त्री दाहालको रगतलगायतका परीक्षण गरिएको प्रधानमन्त्री सचिवालयका सदस्य शिव खकुरेलले जानकारी दिए। उनका अनुसार परीक्षणको रिपोर्ट आएपछि मात्रै प्रधानमन्त्री दाहाल बालुवाटार फर्किनेछन्। 'छातीमा समस्या आएपछि प्रधानमन्त्रीज्यु स्वास्थ्य परीक्षण गराउन नर्भिक आउनुभएको छ। अहिले परीक्षणहरू भइरहेको छ। रिपोर्ट आइसकेपछि प्रधानमन्त्रीज्यु बालुवाटार फर्किनुहुनेछ,' खकुरेलले अन्नपूर्णसँग भने।"
भारत सरकारको सहयोगमा इजरायलबाट थप १८ जना नेपाली फर्किँदै,काठमाडौं : युद्धग्रस्त इजरायलबाट थप १८ जना नेपाली भारत हुँदै नेपाल फर्किने भएका छन्। भारत सरकारको 'अपरेशनअजय' अभियानमार्फत् १८ जना नेपाली भारत हुँदै नेपाल फर्किने भएका हुन्। भारतीय विदेशमन्त्री एस जयशंकरले इजरायलबाट २८६ जना भारत फर्किन लागेको जानकारी दिएका छन्। उनले ट्वीटरमा अपरेशनअयज अभियानमार्फत् २८६ जना यात्रु इजरायलबाट भारत फर्किन लागेको जानकारी दिएका हुन्। त्यसमध्ये १८ जना नेपाली नागरिक रहेको उनले उल्लेख गरेका छन्। यसअघि नेपाल सरकारले इजरायलमा रहेका २५४ जना विद्यार्थीलाई स्वदेश फिर्ता ल्याएको थियो। नेपाल एयरलायन्सको विमानबाट हमास आक्रमणमा परी घाइते भएका एक जनासहित २५४ जनालाई सरकारले नेपाल फर्काएको थियो। प्यालेस्टाइन विद्रोही समूह हमासको आक्रमणमा परी इजरायलमा दस जना नेपालीको मृत्यु भएको थियो। चार जना घाइते भएका थिए भने एक जना अझै सम्पर्कविहीन छन्। परराष्ट्र मन्त्रालयले सम्पर्कविहनी रहेका विपिन जोशीको खोजीकार्य भइरहेको जानकारी दिएको छ। घाइते तीन जना भने तेल अविवस्थित नेपाली दूतावासको संरक्षणमा रहेका छन्। मृत्यु भएका दस जना नेपालीको शव इजरायल सरकारले नै नेपाल ल्याइदिने परराष्ट्र मन्त्रालयले जानकारी दिएको छ।
अपराध नियन्त्रण र अनुसन्धानमा नेपाल प्रहरीले विश्वमै ख्याति कमाएको छ : प्रधानमन्त्री,"काठमाडौं : प्रधानमन्त्री पुष्पकमल दाहालले अन्तर्राष्ट्रियरूपमै ख्याति कमाएको नेपाल प्रहरीको प्रशंसा गरेका छन्। ६८औं प्रहरी दिवसका अवसरमा सम्बोधन गर्दै उनले अपराध नियन्त्रण र अनुसन्धानमा नेपाल प्रहरीले विश्वमै ख्याति कमाएको बताए। नेपाली जनताले पनि सुरक्षा प्रत्याभूतिका निम्ति सम्झिने नाम नेपाल प्रहरी रहेको उनको भनाइ छ। 'नेपाल प्रहरी अग्रपंक्तिमा रहेर जिम्मेवारी निर्वाह गर्दै आएको छ। नेपाली जनताले सुरक्षाको दृष्टिकोणले पहिले सम्झिने निकाय नै नेपाल प्रहरी हो,' उनले भने, 'प्रहरीले राष्ट्रिय र अन्तर्राष्ट्रियरूपमा स्थापित हुन सफल भएको र अपराध नियन्त्रण र अनुसन्धानमा विश्वमै ख्यति कमाएको छ।' उनले अपराधका नयाँ आयाम देखिरहेको भन्दै त्यसको चुनौती सामना गर्न प्रहरी तयार रहेको बताए। उनले नेपाल प्रहरीको वृत्तिविकास लागि नेपाल सरकार भूमिका निर्वाह गरिरहेको बताए। 'सरकार नेपाल प्रहरीका विभिन्न श्रेणीका जवानहरूको साझा अभिभावक हो। उनीहरूको वृत्तिविकासका लागि सरकारले हरदम भूमिका निर्वाह गर्दै आएको छ,' उनले भने, 'अहिले अपराधका नयाँ नयाँ आयाम देखिरहेका छन्। प्रहरीले पनि प्रविधिको माध्यमबाट अपराध न्युनीकरणमा लाग्नेछ भन्ने आशा लिएको छु।' प्रधानमन्त्री दाहालले नेपाली प्रहरीको छबिमाथि कुनै किसिमको दाग लाग्न नदिन निर्देशनसमेत दिए।"
आजबाट गैरआवासीय नेपालीलाई नागरिकता वितरण हुने,"काठमाडौं : प्रधानमन्त्री पुष्पकमल दाहाल प्रचण्डले आजबाट गैरआवासीय नेपालीलाई नागरिकता वितरणको शुभारम्भ गर्ने भएका छन्। प्रधानमन्त्री दाहालले प्रधानमन्त्री निवास बालुवाटारमा आज बिहान नागरिकता वितरण कार्यको शुभारम्भ गर्ने प्रधानमन्त्रीका प्रेस संयोजक सूर्यकिरण शर्माले जानकारी दिए । आजबाटै गैरआवासीय नेपाली सङ्घ, अन्तर्राष्ट्रिय समन्वय परिषद् (एनआरएनएको) ११ औँ विश्व सम्मेलन काठमाडौँमा सुरु हुँदैछ। एघारौं अन्तर्राष्ट्रिय महाधिवेशन तथा तेस्रो विश्व ज्ञान सम्मेलन असोज ३० गतेदेखि कात्तिक ३ गतेसम्म हुनेछ । यसको उद्घाटन राष्ट्रपति रामचन्द्र पौडेलले गर्नेछन् । अधिवेशनमा अनलाइन भोटिङमार्फत संसारको जुनसुकै स्थानमा बसेर सजिलै मतदानमा भाग लिन सकिनेछ। इतिहासमै पहिलोपटक फेसियल भेरिफिकेशनमार्फत अनलाइन भोटिङ हुन लागेको हो। निर्वाचनमा ५९ देशमा ४ हजार २ सय २७ जना महाधिवेशन प्रतिनिधिले भाग लिँदैछन्। नेपालीका लागि नेपाली भन्ने मूल नारा तथा ज्ञान र रूपान्तरण समृद्धिको आधार विषयमा सम्मेलन केन्द्रित रहने एनआरएनए प्रवक्ता सोम सापकोटाले बताए । त्यसपछि विश्व ज्ञान सम्मेलन, युवा सम्मेलन र महिला सम्मेलन हुनेछ। कात्तिक २ गते संघको नयाँ नेतृत्व चयनका लागि निर्वाचन कार्यक्रम राखिएको छ।"
नेपाल प्रहरी कार्य दक्षतामा अब्बल : मुख्यमन्त्री चौधरी,"लुम्बिनी : लुम्बिनी प्रदेशका मुख्यमन्त्री डिल्लीबहादुर चौधरीले आफ्नो सम्मान खोज्दा अरूको संस्कृति र अधिकारलाई कसैले पनि बिर्सन नहुने बताएका छन्। नेपाल प्रहरीको ६८औँ वार्षिकोत्सव २०८० का अवसरमा लुम्बिनी प्रदेश प्रहरी कार्यालयले आज बुटवलमा आयोजना गरेको कार्यक्रममा मुख्यमन्त्री चौधरीले नेपाल प्रहरीले सकेसम्म मेलमिलापको नीति लिएर काम गरेको र नेपाल प्रहरी कानुन पालना गराउने, आपराधिक घटनाको अनुसन्धान गरेर कानुन कार्यान्वयन गराउने कार्यमा अब्बल रहेको बताए। उनले नेपाल प्रहरीले सीमित साधन स्रोतका बाबजुद पनि आफ्नो कुशलताले उत्कृष्ट काम गरेर देशविदेशमा पनि आफ्नो व्यावसायिकतालाई कायम राख्न काम र कुशलता देखाएको बताए। उनले समाजका हरेक तह वर्ग, सरकारी तथा गैरसरकारी क्षेत्रको समन्वय र सहयोगमा समाजमा शान्तिसुरक्षा कायम गर्न कर्तव्य पथमा दृढ भई नागरिकका नैसर्गिक अधिकार कायम राख्न निर्देशनसमेत दिए। कार्यक्रममा नेपाल प्रहरीको कर्तव्य पालनाका सिलसिलामा विभिन्न घटनामा वीरगति प्राप्त गरेका सहिदका परिवारलाई सम्मान गरिएको थियो।"
"५० औं लाख गैरआवासीय नेपालीलाई नागरिकता प्राप्त गर्ने प्रबन्ध गरिएको छ, यो ठूलो उपलब्धि हो : प्रधानमन्त्री प्रचण्ड","काठमाडौं : प्रधानमन्त्री पुष्पकमल दाहाल प्रचण्डले पचासौं लाख गैरआवासीय नेपालीहरूले गैरआवासीय नेपाली नागरिकता प्राप्त गर्ने प्रबन्ध गरिएको बताएका छन्। सरकारी निवास बालुवाटारमा आज गैरआवासीय नेपालीलाई नागरिकता वितरणको शुभारम्भ गर्दै प्रधानमन्त्री प्रचण्डले नागरिकता दिलाउनु निकै ठूलो उपलब्धी भएको बताएका हुन्। उनले नेपालको संविधानमा गैरआवासीय नेपालीहरूलाई आर्थिक, सामाजिक, सांस्कृतिक अधिकारसहितको गैरआवासीय नागरिकताको व्यवस्था गर्न आफूले ठूलो संघर्ष र पहल गरेको जानकारी गराए।नेपालको संविधानमा गैरआवासीय नेपालीहरूलाई आर्थिक, सामाजिक, सांस्कृतिक अधिकारसहितको गैरआवासीय नागरिकताको व्यवस्था गर्न मैले निकै ठूलो संघर्ष र पहल गरेको छु। त्यसकै बलमा तपाईहरूले संवैधानिक अधिकार प्राप्त गर्नुभएको छ। उनले भने,संविधानमा व्यवस्था भएपश्चात् पनि कानुनी व्यवस्था गर्न हामीले फेरि अर्को संघर्ष गर्नुपर्यो। निकै ठूलो संघर्ष र मेहेनतपछि हामीले सफलता हासिल गरेका छौं। पचासौं लाख गैरआवासीय नेपालीहरूले गैरआवासीय नेपाली नागरिकता प्राप्त गर्ने प्रबन्ध गरिएको छ, यो निकै ठूलो उपलब्धी हो। आफ्नोनेतृत्वमा नयाँ सरकार बन्नासाथ सरकारले राष्ट्रपतिलाई नागरिकता विद्येयक सदर गर्न आग्रह गरेको बताउँदै उनले राष्ट्रपतिबाट सदर भएपछि उक्त विधेयक कानुनमा परिणत भएको बताए। उनले भने,मैले भर्खरै संघका अध्यक्ष कुल आचार्य र बद्री केसीजीलाई गैरआवासीय नेपाली नागरिकता हस्तान्तरण गरेको छु। यस अवसरमा कुलजी लगायत तपाईं सबै साथीहरूमा हार्दिक बधाइ ज्ञापन गर्दछु। मलाई विश्वास छ विदेशमा रहनुभएका लाखौं गैरआवासीय नेपालीहरूले यो नागरिकता कसको संघर्ष र पहलबाट प्राप्त भयो भन्ने तथ्य राम्रोसँग बुझ्नुभएको छ। सबै साथीहरू र सम्पूर्ण नेपाली जनसमुदायलाई पनि त्यसरी नै बुझाउनु हुनेछ। उनले नेपाल सरकारले विदेशी लगानीको न्यूनतम सीमा रू ५ करोडबाट घटाएर रू २ करोड कायम गरेको र धितोपत्रको दोस्रो बजारमा गैरआवासीय नेपालीहरूको लगानी खुला गर्न कानुनी व्यवस्था मिलाइएको बताए। उनले वैदेशिक रोजगारीमा रहेका श्रमिकहरूलाई सामाजिक सुरक्षा कोषमार्फत् योगदानमा आधारित सामाजिक सुरक्षाको दायरामा आवद्ध गर्ने निर्णय लागू भइसकेको जानकारी गराए। प्रधानमन्त्री प्रचण्डले भने,तपाईंहरूले नीति तथा वक्तव्यमा समावेश गरियोस् भनेर विभिन्न सुझावहरू दिनुभएको थियो। सरकारले चालु आर्थिक वर्षको बजेट वक्तव्यमा गैरआवासीय नेपालीहरू लक्षित विभिन्न कार्यक्रमहरू घोषणा गरेको छ। प्रचण्डले गैरआवासीय नेपाली संघको राष्ट्रिय महाधिवेशनले एकताबद्ध संघ र बलियो नेतृत्व छनोट गर्ने विश्वास व्यक्त गरे।"
स्थानीय तहमार्फत मतदाता नामावली दर्ता तथा अद्यावधिक गर्ने तयारी,"काठमाडौं : निर्वाचन आयोगले स्थानीय तहबाट नै मतदाता नामावली दर्ता तथा अद्यावधिक गर्ने तयारी गरेको छ । त्यसका लागि आयोगले कार्यविधिको मस्यौदा तयार गरी आगामी कात्तिक मासन्तभित्र राय सुझाव पेस गर्न आग्रह गरेको छ । आयोगका सहप्रवक्ता सूर्यप्रसाद अर्यालका अनुसार मतदाता नामावली दर्ता तथा अद्यावधिक कार्यलाई सरल, सहज र नागरिकको पहुँचयोग्य तुल्याउन तथा मतदाता नामावलीमा थप शुद्धता कायम गर्न स्थानीय तहबाट नै मतदाता नामावली दर्ता र अद्यावधिक गर्ने मस्यौदा तयार भएको हो । मस्यौदामा कुनै स्थानीय तहले आफ्नो केन्द्र वा वडास्तरबाट नाम दर्ता गर्न इच्छुक भई निर्वाचन कार्यालयमार्फत आयोगमा अनुरोध गरेमा स्थानीय तहको भौतिक स्रोत साधन र जनशक्तिको अवस्था हेरी आयोगले अनुमति दिने व्यवस्था गरिएको छ । यसरी अनुमति प्राप्त गरेपछि सम्बन्धित स्थानीय तहको केन्द्र वा वडास्तरमै स्थानीय तहमा कार्यरत कर्मचारीमध्येबाट नाम दर्ता अधिकारी र दर्ता कर्मचारी तोकी मतदाता नामावली दर्ता कार्य प्रारम्भ हुनेछ । कुनै व्यक्तिले मतदाता नामावलीमा नाम दर्ता गराउन चाहेमा अनलाइन प्रणालीमार्फत फारम भरी सम्बन्धित स्थानीय तहबाट जैविक (बायोमेट्रिक) विवरण दिनका लागि आफूलाई उपयुक्त हुने मिति प्रणालीबाट छनोट गर्न सक्नेछन् । जैविक विवरण दिएपछि सम्बन्धित व्यक्तिको स्थायी ठेगानामा नाम दर्ता गरिने व्यवस्था कार्यविधिको मस्यौदामा छ । यसरी दर्ता भएका व्यक्तिको विवरण अन्तिम मतदाता नामावली प्रकाशन हुने समयमा आयोगमा प्राप्त गरी अद्यावधिकको प्रक्रियामा लैजाने व्यवस्था छ ।  रासस"
प्रभु साहकी पत्नी रिनाकुमारी आम जनता पार्टीमा लागेपछि नगर प्रमुख पद रिक्त,"रौतहट : रौतहटको मौलापुर नगरपालिकाकी नगरप्रमुख रिनाकुमारी साहको पद रिक्त भएको छ। मंगलबार निर्वाचन आयोगले सूचना जारी गर्दै प्रमुख साहको पद रिक्त भएको जनाएको हो। निर्वाचन आयोगले नेपाल कम्युनिष्ट पार्टी (एकीकृत मार्क्सवादीलेनिनवादी) को तर्फबाट निर्वाचित भएकी मौलापुर नगरपालिकाकी नगर प्रमुख साह अन्य दलमा प्रवेश गरेको एमालेको केन्द्रीय समितिको निर्णयको प्रतिलिपिसहित आयोगमा जानकारी प्राप्त हुन आएकोले राजनीतिक दल सम्बन्धी नियमावली, २०७४ को नियम २२ को उपनियम (२) बमोजिम निजको निर्वाचित भएको पद स्वतः रिक्त भएको जनाएको छ । राजनीतिक दल सम्बन्धी ऐन, २०७३ को दफा ३२ को उपदफा (१) र राजनीतिक दलसम्बन्धी नियमावली, २०७४ को नियम २२ बमोजिम नेपाल कम्युनिस्ट पार्टी (एकीकृत मार्क्सवादीलेनिनवादी) नामक राजनीतिक दलको तर्फबाट संवत् २०७९ सालको स्थानीय तहको निर्वाचनमा निर्वाचित भएको आयोगले जनाएको छ । आम जनता पार्टीमा लागेको पुष्टि भएपछि उनको मेयर साहको पद गएको हो । मेयर साह आजपाका केन्द्रीय अध्यक्ष प्रभु साहको श्रीमती हुन् । गएको स्थानीय चुनावमा गठबन्धनलाई हराउँदै दोस्रो पटक मेयर पदमा नेकपा एमालेकी उम्मेदवार रिनाकुमारी साह विजयी भएकी थिइन्। २०७४ सालको निर्वाचित मधेश प्रदेश कै एक मात्र मेयर रिना साह २०७९ को चुनावमा पनि ५५ सय ६४ मत पाएर विजयी भएकी थिइन् । मौलापुर नगरपालिकामा कूल मतदाता १४ हजार ७ सय ८४ रहेकोमा १२ हजार ७ सय ६० मत खसेको थियो । नगरपालिकाको ९ वडामध्ये वडा नम्बर १ मा नेकपा माओवादी केन्द्र र वडा नम्बर ६ मा एकीकृत समाजवादीले जितेको छ भने अन्य सबै वडाहरुमा नेकपा एमालेले जितेको छ ।"
एनआरएनले नेपाली नागरिकता पाउने व्यवस्थाले नेपालसँग थप नजिक ल्याउन मद्दत पुग्छ : राष्ट्रपति पौडेल,"काठमाडौं : राष्ट्रपति रामचन्द्र पौडेलले गैरआवासीय नेपालीलाई नागरिकता दिने व्यवस्था भएपछि नेपालसँग थप नजिक ल्याउन मद्दत पुग्ने विश्वास व्यक्त गरेका छन्। एनआरएनको विश्व सम्मेलन तथा ११औँ महाधिवेशनको आज उद्घाटन गर्दै राष्ट्रपति पौडेलले नेपालको संविधानले गैरआवासीय नेपालीलाई आर्थिक, सामाजिक र सांस्कृतिक अधिकार उपभोग गर्न पाउने गरी नेपाली नागरिकता दिने व्यवस्था गरेबाट एनआरएनको माग सम्बोधन भएको बताएका हुन्। राष्ट्रपति पौडेलले भने, नेपाल सरकारले विभिन्न नीतिगत तथा कानुनी व्यवस्थाको तर्जुमा गरेको छ । संविधान बमोजिम एनआरएनले नेपाली नागरिकता पाउने व्यवस्थाले तपार्इंहरुलाई नेपालसँग थप नजिक ल्याउन मद्दत पुग्नेछ भन्ने मेरो विश्वास छ । उनले नेपाल र नेपालीको विकास र समृद्धिको आकांक्षा पूरा गर्ने कार्यमा योगदान गर्न विगतदेखि नै भूमिका खेल्दै आएको भन्दै आगामी दिनमा समेत नेपालको समग्र विकासमा यसले थप भूमिका निर्वाह गर्ने विश्वास व्यक्त गरे।विश्वको जुनसुकै कुनामा रहे पनि नेपाली नेपाली नै हो, पौडेलले भने, शान्त, समृद्ध र समुन्नत नेपाल हेर्न र अनुभूत गर्न चाहनुहुन्छ भन्ने तपार्इंहरूको व्यवहार र अभिव्यक्तिले स्पष्ट पारेको छ । यही आत्मियताले देशभित्र र बाहिर बस्ने नेपालीलाई एकताबद्ध गरेको छ भन्ने पनि मलाई लाग्छ । यही पृष्ठभूमिमा आयोजित यो सम्मेलनमा तपाईंहरूद्वारा प्रस्तावित छलफलका विषय र उद्देश्यहरू हामी सबैका लागि सान्दर्भिक ठानेको छु । उनले नेपाल बाहिर रहेर जीवनयापन गर्दैगर्दा आफ्ना सन्तानहरूले आफ्नो भाषा, संस्कृति भूल्ने सम्भावना रहने हुँदा त्यसप्रति सचेत हुन एनआरएनलाई आग्रह गरे । नेपालप्रतिको अपनत्व अभिवृद्धि गर्न र समाजसित अटुट निकटता राख्न नयाँ पुस्तालाई समय समयमा नेपाल ल्याउने र यहाँको संस्कृति, सामाजिक परिवेश तथा भूगोलसँग परिचित गराइराख्न पनि उनले एनआरएनएलाई अनुरोध गरे । नेपालमा विश्वप्रसिद्ध सगरमाथालगायत अग्ला र रमणीय पहाड मात्रै छैनन्, एकातिर यहाँ दुर्लभ जैविक विविधता पाइन्छ भने अर्कोतर्फ हिउँले भरिएको पहाड खानेपानीको मुहानको रुपमा परिचित छन् । तर, दुर्भाग्यवस विश्वव्यापी जलवायु परिवर्तनको दुष्प्रभावले गर्दा मूल्यवान् प्राकृतिक स्रोतहरु सङ्कटमा पर्न थालेको छन्, उनले भने। राष्ट्रपति पौडेलले आजको चुनौती कसरी जैविक विविधतालाई सुरक्षित राख्न सकिन्छ भन्ने रहेको उल्लेख गर्दै यी क्षेत्रमा पनि गैर आवासीय नेपालीले आफ्नो योगदान कसरी पुर्याउन सक्छ त्यो मेरो पनि चासोको विषय भएको बताए । उनले नेपालका आदिकवि भानुभक्त आचार्यको जन्मथलो चुँदी रम्घालाई साहित्यिक तीर्थस्थल एवम् नेपाली राष्ट्रिय एकताको भावनात्मक केन्द्रका रुपमा विकसित गर्ने एउटा योजनातर्फ पनि एनआरएनएको ध्यान आकर्षित गराए । राष्ट्रपति पौडेलले गैरआवासीय नेपाली विश्वसम्मेलन, ज्ञान सम्मेलन र युवा तथा महिला सम्मेलनले एनआरएनएको एकता र सहकार्यलाई थप सुदृढ र मजबुत बनाउनुको साथै नेपालसँगको सम्बन्ध अझ विस्तार गर्नेमा उनको विश्वास छ । उनले नेपालको विकास र समृद्धिको बाटोमा एनआरएनएको रणनीतिक साझेदारीलाई थप स्पष्ट र विस्तारित गराउन सम्मेलन उपलब्धिपूर्ण हुने विश्वास व्यक्त गरे।  रासस"
"कोशीको विद्रोहले कांग्रेसमा खटपट, गठबन्धनमा छटपट","काठमाडौं : कोशी प्रदेशमा पार्टीभित्र विद्रोह गरेर कांग्रेसका केदार कार्की मुख्यमन्त्री बने। कार्कीको यो निर्णयले तत्काललाई मध्यावधि चुनावमा जानबाट प्रदेश जोगियो। तर, यसले केन्द्र र प्रदेशमा सत्ता गठबन्धनभित्र फरक तरंगमात्रै ल्याएन कांग्रेसभित्रको आपसी विश्वास र तुष पनि छरपष्ट बनायो। यो घटनाक्रमसँगै गठबन्धन धर्मराउने डरले हतारहतार प्रधानमन्त्री पुष्पकमल दाहाल प्रचण्डले कोइरालालाई गठबन्धनमा सँगै छौं भन्ने देखाउन हस्ताक्षरसहितको माइन्युट नै लेख्न भ्याए। जसमा उनी, पार्टी सभापति शेरबहादुर देउवा र कोइरालाको हस्ताक्षर छ। त्यहाँ भनिएको छ, हामी वर्तमान सत्ता गठबन्धनप्रति दृढ र स्पष्ट छौं। यो गठबन्धनलाई कुनै पनि हालतमा कमजोर हुन दिने छैनौं। शीर्ष नेताहरूले गठबन्धनप्रति प्रतिबद्धता जनाउने भनिए पनि मुख्यमन्त्रीले आइतबार मन्त्री परिषद् विस्तार गर्ने क्रममा सत्ता गठबन्धनलाई झड्का दिए। एमाले सरकारमा छिराए। शपथ लिएलगत्तै कार्कीले कांग्रेसका शमशेर राई र एमालेका राम रानालाई मन्त्रीमा नियुक्त गरे। सोमबार कांग्रेस सभापति शेरबहादुर देउवाले कोशीको फेरबदल राजनीतिका विषयमा छलफल गर्न उपसभापति र महामन्त्रीहरूलाई अनौपचारिक छलफलका लागि बोलाए। बैठकमा उपप्रधान एवं रक्षामन्त्रीसमेत रहेका पार्टी उपसभापति पूर्णबहादुर खड्का पनि सहभागी थिए। बैठकमा भएका विषयका बारेमा जानकारी दिँदै महामन्त्री विश्वप्रकाश शर्मा भन्छन्, कुनै प्रदेशको मुख्यमन्त्री कांग्रेसको भागमा वा अर्कोको भागमा परेको भन्ने अवस्था नै छैन। त्यो कांग्रेसको भागको दिएको होइन। त्यो (कोशी) कांग्रेसको भागमा छँदै थिएन। कुनै प्रदेशमा कांग्रेसको भाग सिंगै हुनका लागि हामीले बहुमत ल्याएको हुनुपर्र्यो, सबै प्रदेश कांग्रेसलाई चाहिएको हो भने हामीले भविष्यमा बहुमत ल्याउन आवश्यक छ। छलफलमा सहभागी दुवै महामन्त्रीले प्रधानमन्त्री पुष्पकमल दाहाल प्रचण्ड, कांग्रेस सभापति देउवा र नेता डा शेखर कोइरालाबीच शनिबार भएको सहमतिमा पनि आपत्ति जनाएका थिए। उनीहरूले जसले राजनीतिक फोहोर गरेको हो, सफा गर्ने जिम्मेवारी पनि सम्बन्धित व्यक्तिले नै लिनुपर्ने तर्क राखेका थिए। गठबन्धनमा संकट आएको र यसलाई जोगाउनुपर्ने हो भने दुई पार्टीका प्रमुखले सहमति गरे हुन्थ्यो। गठबन्धन जोगाउन प्रतिबद्ध भएको हो भने किन कोशीमा कार्यान्वयन भएन ? कोशीमा जे भयो, त्यसको सम्पूर्ण जिम्मेवारी सभापति र नेता शेखर कोइरालाले लिनुपर्छ। हाम्रो कारणले प्रदेशमा संकट आएको होइन, जे भएको छ। त्यसको जिम्मेवारी सभापति र शेखरले लिनुपर्छ। महामन्त्री शर्माले सभापति समक्ष आपूहरूले विस्तृत कुरा राखेको भन्दै, अहिले जे भएको छ, त्यो घटनामा सभापति र फरक मत समूहको नेताले गम्भीर आत्मसमीक्षा गर्नुपर्छ। उहाँहरू सुध्रिन आवश्यक छ। किन यो प्रकारको दुर्घटना भयो ? यसको सबैभन्दा ठूलो जिम्मेवारी, अंशियारी सभापतिले लिनुपर्छ। शर्माले कोशीमा कार्कीलाई मुख्यमन्त्रीमा विश्वासको मत दिने वा नदिने भन्ने विषयमा छलफल नभएको बताए। पार्टी सभापतिको व्यवहारले नतमस्तक मुख्यमन्त्री मुख्यमन्त्रीमा नियुक्ति भए पनि देउवाले आफूलाई भेट्न आएका कार्कीसँग कुनै आक्रोश पोखेनन्। कार्कीलाई देउवाले बधाई दिनुका साथै पार्टीमा सल्लाह गरेको भए हुन्थ्यो भनेका थिए। देउवाले आफूले पहिले नै मुख्यमन्त्री बनाउन खोजेको, तर पार्टीभित्र सहमति हुन नसकेको बताएका थिए। पार्टीलाई म्यानेज गरेर गएको भए हुन्थ्यो। तर, संविधानअनुसार नै मुख्यमन्त्री बन्नुभयो, तपाईंलाई बधाई छ, सभापतिको यो कुरा सुन्दा कार्की निकै खुसी देखिएको भेटमा सहभागी एक नेताले बताए। ती नेताले भने मुख्यमन्त्रीजीलाई भेट अघि केही न केही भन्नुहोला। रिस केही व्यक्त गर्नुहोला भन्ने थियो तर सभापतिजीले देखाएको सौहाद्र्रताले उहाँ नतमस्तक हुनुभयो। शनिबार बिहान मुख्यमन्त्री नियुक्त भएका कार्की साँझ काठमाडौं आएका थिए। काठमाडौंको त्रिभुवन विमानस्थलबाट उनी सोझै शेखर कोइरालाको निवास, डा मीनेन्द्र रिजालसँग भेट गरेपछि कार्की देउवासँग भेट्न पुगेका थिए। आइतबार बिहान केपी शर्मा ओलीसँग भेट्न बालकोट पुगेका कार्कीले आफू एमालेसँग गरिएको समझदारीबाट पछाडि नहट्ने बताएको स्रोतको भनाइ छ। उता शेखरले भने कार्कीलाई केन्द्रबाट हरेक निर्णय र दबाब लादिएको परिणामले कोशी आज यस्तो हालतमा पुगेको भन्दै प्रदेश आफ्नो हिसाबले चलाउन आदेश दिएका छन्। सानो आकारको मन्त्री परिषद् विस्तार गर्न पनि शेखरले सुझाव दिएका छन्। कोशी कांग्रेसभित्रै पनि कार्कीको विषयलाई लिएर असन्तुष्टि सुरु भइसकेको छ। कोशीकै एक कांग्रेस सभासद् भन्छन्, कोशी कांग्रेसमा अब कसरी अगाडि बढ्ने भनेर कुनै सुझाव सल्लाह नगरी एक्कासी केन्द्रमा ढोगभेट गर्न पुग्नुभयो। अरू र उहाँमा के फरक भयो र ? बरु अन्य साथीहरू पहिला प्रदेशकै साथीलाई प्राथमिकता दिनुहुन्थ्यो। यसमा उहाँले विचार पुर्याउनुपथ्र्यो। खुड्किलाहरू धेरै पार गर्नु पर्नेछ। कांग्रेस नेता गुरु घिमिरे भने कोशीको विषयमा अहिलेको संकट टरेको बताउँदै भन्छन्, मुख्य चुनौती अब मुख्यमन्त्रीलाई छ, किनकि उहाँ कांग्रेसको एउटा विद्रोही पक्ष र कांग्रेसको प्रतिद्वन्द्वी एमालेको समर्थनमा मुख्यमन्त्री बन्नु भएको छ। उहाँलाई कांग्रेसको मूल पक्षले पनि मुख्यमन्त्री मानेको छ। तर मन्त्रिपरिषद् विस्तारको पहिलो दिनमै त्यो पाटो छुट्यो। उहाँलाई चुनौती छ। तर संयमता र सल्लाह लिनु आवश्यक छ। एमाले अब कसरी प्रस्तुत हुन्छ त्यसले पनि मुख्यमन्त्रीको चुनौती निर्धारण गर्ने घिमिरे बताउँछन्, एमाले कसरी प्रस्तुत हुन्छ सबै कुरा त्यसैले निर्धारण गर्ने हो। सत्ता गठबन्धनको त उहाँलाई साथ नै होला। भोलि मुख्यमन्त्रीले विश्वासको मत लिनुपर्ने हुन्छ। त्यतिबेला आफूलाई हस्ताक्षर गरेका ४७ जनाको मात्र विश्वासको मत लिने वा अरूलाई पनि समेट्ने ? एमालेको विश्वाससँगै कांग्रेसको विश्वास बढाएर जान सक्नुहुन्छ। नेता अर्जुननरसिंह केसी भने कोशी घटनाले न त गठबन्धन टुट्छ न पार्टी फुट्छ यसले मात्र पार्टी नेतृत्वलाई सच्चिन आग्रह गरेको बताए। कोशीको प्रसंग मनपरी ढंगले पार्टी सञ्चालन गर्नेलाई खबरदारी हो। यो विषयमा कोशी प्रदेशका कांग्रेसका शीर्ष नेतासँग सल्लाह गरेर जाऔं भनेर प्रस्ताव राखेको हो। त्यो समयमा हुन नसकेको हो। समयमा सल्लाह सुझाव लिएर अगाडि बढेको भए अहिले फरक अवस्था आउथ्यो। महामन्त्रीले दिए चुनौती : नेतृत्व नसच्चिए हामी हस्तक्षेप गर्छौं कांग्रेसका महामन्त्री विश्वप्रकाश शर्माले सभापति शेरबहादुर देउवा र डा शेखर कोइराला नसच्चिए आफूहरूले हस्तक्षेप गर्ने चेतावनी दिएका छन्। कोशीमा सभापति र शेखरले आवश्यक ढंग नपुर्याउँदा संकट आएको भन्दै उनीहरू नबदलिए आफू र महामन्त्री गगन थापाले हस्तक्षेप गर्ने चेतावनी दिएका हुन्। कोशी घटनालाई डँढेलो बन्न नदिन संयम र परिपक्वता राखौं भन्दै शर्माले सामाजिक सञ्जालमा लामो व्याख्या गर्दै यस्तो चेतावनी र आग्रह गरेका हुन्। विश्वप्रकाशले सामाजिक सञ्जालमा लेखेका छन् सहकार्यको संस्कृति पालना गर्न हामीलाई निर्वाचनले नै निर्देश गरेको स्थिति हो। गणित नै त्यस्तो छ एक्लै कुनै दलले संघ या प्रदेशमा नेतृत्व गर्न सक्दैन। यस्तो बेला नेतृत्वले निरन्तर संवादमार्फत संगठित संयम र एकीकृत परिपक्वता प्रस्तुत गर्न जरुरी छ। अनि जरुरी छ गम्भीर आत्मसमीक्षा व्यक्ति चयनमा संस्थागत प्रक्रिया न सभापतिले अपनाउनुभयो, न फरक विचार समूहको नेताले आफ्नै समूहभित्र साझा मत खोज्नुभयो। थोरै फरक, करिब उस्तै शैलीले पार्टीको हित हुन्न। जमाना बदलिएको छ, अब तपाईंहरू बदलिनुस। हामी बदलिन तयार छौं। अर्का महामन्त्री गगन थापाले कांग्रेसलाई कांग्रेसजस्तो बनाउने बताएका छन्। महामन्त्री थापाले कांग्रेसलाई माओवादीकरण र एमालेकरण हुन नदिइने बताएका हुन्। कांग्रेस पार्टीलाई माओवादीकरण हुन नदिने, एमालेकरण हुन पनि नदिने र कांग्रेसको राप्रपाकरण हुन पनि नदिने हो। कांग्रेसलाई कांग्रेसजस्तै बनाउने हो, यसको छवि उज्यालो बनाउँदै नयाँ पुस्तालाई भरोसा दिन सक्ने बनाउँछौँ। महामन्त्री थापाले एमाले र माओवादीले मात्रै नभएर कांग्रेसलाई राप्रपाले समेत खेलाएको भन्दै कांग्रेसलाई कहिले एमालेले खेलाइदिने, कहिले माओवादीले खेलाइदिने। अहिले त राप्रपाले पनि खेलाइदियो।"
सवारी र सडकको पहुँचले रातोमाटो पाइने चौर सुनसान,"गुल्मी : दसैं तिहार लगायतका चाडपर्व नागरिकको घरदैलोमा आइपुगेका छन्। ग्रामीण क्षेत्रका कच्चीघर रातोमाटो र कमेरोले चटक्क सिँगारिन थालेका छन्। आधुनिक प्रविधिमा बनेका घर रगंरोगन भइरहेका छन्। घरपरिवार र आफन्तसँगै दसैं मनाउन परदेशी घर आउने क्रम जारी छ। परदेशी र मानिसको बाक्लो उपस्थितीले यतिबेला गाउँबस्ती गुन्जाएमान बनिरहेका छन्। घटस्थापनाका दिनदेखि गाउँघरका शक्तीपिठमा पूजाआजा सुरु भइरहेको छ। केही वर्ष पहिले दसैं आउने दिन गन्दै गाउँलेहरू घर लिपपोतका लागि रातोमाटो लिने राङ्दलचौर र सिलादी पुग्नेको भीड नै हुन्थ्यो तर यतिबेला यी चौर सुनसान जस्तै छन्। पछिल्लो समय सवारी र सडक सुविधाले गाउँका घर घरमा रातोमाटो पुग्ने गरेको छ। बढ्दो सवारीको प्रयोगले मानिस विलासी बन्दै गएकाले रातोमाटो पाइने चौर सुनसान भएको इस्मा गाउँपालिका६ अमंरपुरका पदम मुखियाले बताए। घर लिपपोतका लागि गुल्मीको राङ्दलचौर र सिलादीको रातोमाटो प्रख्यात मानिन्छ। दसैं तिहार लगायतका चाडपर्वमा घर लिपपोतका लागि यहाँको माटो गाउँका कुनाकन्दरादेखि सहरका गल्ली पुग्छ। बढ्दो बसाइसराई, सवारी र सडकको पहुँचले रातोमाटो र यस क्षेत्रको दैनिक पहिचान हराउँदै गएको मुखिया बताउँछन्। केही समय पहिले माटो लिन स्थानीय भाका गाउँदै, नाच्दै गाउँले बासबस्ने गरी राङ्दलचौर आउँथे। पदमले भने तर पछिल्लो समय गाउँघरमा सवारी को आवतजावत र मानिस विलासी बन्नाले यतिबेला चौर सुनसान मात्रै छैनन् रमणीय वातावरण पूर्ण रूपमा लोप हुन थालेको छ। यहाँको रातोमाटो गुल्मी, बाग्लुङ , प्युठान, पाल्पा, रूपन्देही लगायतका जिल्लामा पुग्ने गर्छ। माटो लिन उपस्थिति हुने मानिसको संख्या अहिले शून्य हुँदा रातो माटो संस्कृति र गुल्मीको मौलिक पहिचान नै जोखिममा परेको स्थानीय धनबहादुर कुमालको गुनासो छ। पहिला स्थानियले निःशुल्क रूपमा माटो खनेर घर लिपपोत गर्दा यसको गरिमा र महत्व संस्कृतिका रूपमा विकास भएको कुमालले बताए। अहिले सवारी र सडक सुविधाका कारण माटो सशुल्क घरघरमा बिक्रि गरिन्छ। विस्तारै माटो र चौरको महत्व हराउँदै गएको उनले बताएका छन्। कतिपय कुमाल समुदायले स्थानीय रातोमाटो बेचेर जीविको चलाएका छन्। माटो संस्कृति र जीविकोपार्जनको माध्यम समेत कमी आएको छ। धेरै स्थानमा प्रसिद्ध मानिने रातो माटो शक्तिपिठमा पुग्छ। यस क्षेत्रको माटो र पहिचान बचाइराख्न नागरिक तहदेखि सरकारले पुरानो संस्कृति जोगाउँदै नयाँ सेवा सुविधालाई अंगाल्न सके यसको महत्व पुन झल्किने देखिन्छ।"
घरबाट निस्केको तीन दिनपछि एक युवक मृत फेला,जाजरकोट : तीन दिनदेखि सम्पर्कविहीन भएका जाजरकोट एक युवक मृत फेला परेका छन्। भेरी नगरपालिका१२ निवासी ३५ वर्षका इन्द्रबहादुर बस्नेत मंगलबार मृत अवस्थामा फेला परेको प्रहरीले जनाएको छ। प्रहरी निरीक्षक माधव विश्वकर्मका अनुसार गत आइतबार घरबाट कसैलाई केही नभनि निस्किएको र खोजतलास गर्ने क्रममा नजिकैको सालविसौना भन्ने जंगलमा भिरबाट अन्दाजी एक सय ५० मिटर तल खसी घटनास्थलमै मृत्यु भएको हो। मदिरा सेवन गरेर भिरालो बाटोमा हिँडेका कारण लडेर मृत्यु भएको प्रहरीको भनाइ छ।
सात घण्टापछि कोसी राजमार्ग खुल्यो,"धनकुटा : स्थानीय प्रशासनद्वारा पक्राउ गरिएका पहिचानवादी नेताहरुलाई रिहाइ नगरेको भन्दै आह्वान गरेको बन्द सात घण्टापछि खुलेको छ । स्थानीय प्रशासनसँग भएको छलफलमा पहिचानवादी नेताहरु रिहाइ गर्ने विषयमा सकारात्मक छलफल भएपछि प्रदेश १ पुनः नामकरण संघर्ष समितिले आह्वान गरेको बन्द खुलेको हो । समन्वय समितिका संयोजक सञ्जयसन्तोषी राईका अनुसार परेकाहरुलाई बिनासर्त छाड्ने सहमति भएको र केही समय लाग्ने भएको प्रशासनले बताएपछि दशैँ मनाउन हिँडेका यात्रीलाई मध्यनजर गर्दै बन्द खोलिएको हो । धनकुटाको राजारानीमा चार वटा गाडी तोडफोड गरेको आरोपमा पक्राउ परेका राजारानीका मनकुमार कमार याम्फु, बुलन चेम्जोङ लिम्बू र सानु लिम्बुलाई कारवाही नगरी बिनासर्त छोड्नुपर्ने माग गर्दै संघर्ष समितिले अनिश्चितकालीन् बन्दको आह्वान गरेको थियो । बिहानैदेखि आन्दोलनकारीहरुले कोसी राजमार्ग बन्द गराएका थिए । बन्दको कारण कोशी राजमार्गमा धनकुटासहित भोजपुर, संखुवासभा र तेह्रथुम गुड्ने गाडीहरु रोकिएका थिए । आन्दोलनकारीले भेडेटार र धनकुटाको फोक्लेन टापुमा गाडि रोकेका थिए ।"
चार सय केभी क्षमताको दोस्रो ठूलो इनरुवा सबस्टेसन निर्माण सम्पन्न,"काठमाडौं : मुलुकभित्रको विद्युत प्रसारण तथा वितरण प्रणाली सुदृढीकरणका लागि महत्वपूर्ण मानिएको सुनसरीको भोक्राहा नरसिंह गाउँपालिका४ मा चार सय केभी क्षमताको इनरुवा सबस्टेशन निर्माण सम्पन्न भएको छ। ग्यास इन्सुलेटेड प्रणाली (जिआइएस)मा आधारित स्वचालित नेपालको दोस्रो ठूलो चार केभी सबस्टेसन निर्माण सम्पन्न गरी सोमबार साँझ चार्ज गरिएको हो। मुलुकभित्र पूर्वपश्चिम विद्युत आपूर्ति र भारतसँगको विद्युत व्यापारका लागि जिआईएस प्रविधियुक्त स्वचालित ढल्कबेर मुलुककै पहिलो र इनरुवा दोस्रो ठूलो सबस्टेसन हो। इनरुवामै २२०१३२३३ केभीको अर्को सबस्टेसन यसअघि नै निर्माण सम्पन्न भई सञ्चालित छ। हेटौंडाढल्केबरइनरुवा ४०० केभी सबस्टेसन विस्तार आयोजनाअन्तर्गत निर्माण गरिएको ४००२२० केभी इनरुवा सबस्टेसनमा तीन सय १५ एमभिए क्षमताका तीन थान पावर ट्रान्सफर्मर छन्। जसको क्षमता नौ सय ४५ एमभिए छ। इनरुवाढल्केबर ४०० केभी प्रसारण लाइन निर्माण सम्पन्न भएपछि इनरुवा सबस्टेसनबाट करिब चार हजार मेगावाट विद्युत् आदान प्रदान हुन सक्ने छ। इनरुवाढल्केबर प्रसारण प्रसारण लाइनको अहिले तार तान्ने काम भइरहेको छ। ऊर्जा जलस्रोत तथा सिँचाइ मन्त्री शक्तिबहादुर बस्नेतले निर्माणाधिन सवस्टेशन तथा प्रसारण लाइन निर्माणलाई तीव्रता दिन प्राधिकरणका कार्यकारी निर्देशकलगायतका कर्मचारीलाई निर्देशन दिएका छन्। उनले प्रसारण लाइनको अभावमा उत्पादित बिजुली खेर जाने अवस्था आउन नदिन सबै उपाय अबलम्बन गर्न समेत निर्देशन दिएअनुसार सवस्टेशन निर्माण सम्पन्न गरिएको प्राधिकरणले जनाएको छ। नेपाल विद्युत प्राधिकरणका कार्यकारी निर्देशक कुलमान घिसिङले कोशी प्रदेशका विभिन्न जिल्लामा पर्ने जलविद्युत आयोजनाबाट उत्पादित विद्युत् प्रसारण गर्न, स्थानीय रुपमा खपत गर्न र देशभित्र खपत गरी अतिरिक्त भएको विद्युत् भारततर्फ निर्यातका लागि इनरुवा सबस्टेसन मेरुदण्डका रुपमा रहेको बताए। 'सबस्टेसनमार्फत राष्ट्रिय प्रसारण प्रणालीमा विद्युत प्रवाहका अतिरिक्त स्थानीय रुपमा आपूर्ति समेत गरिने छ, यसबाट त्यस क्षेत्रको भोल्टेज सुधार भई विद्युत् आपूर्ति भरपर्दो र गुणस्तरीय हुने छ, यही सबस्टेसनबाट भारतसँगको विद्युत् व्यापारका लागि इनरुवापूर्णिया चार सय केभी अन्तरदेशीय र नेपाल, भारत तथा बंगलादेशबीचको व्यापारका लागि इनरुवाअनारमनी चार सय केभी प्रसारण लाइन प्रस्ताव गरिएको छ', कार्यकारी निर्देशक घिसिङले भने। पूर्वपश्चिम विद्युत् आपूर्ति गर्न र भारतर्फ थप विद्युत् प्रवाह तथा क्षेत्रीय विद्युत् व्यापारका लागि इनरुवा सबस्टेसन अर्को ठूलो हव बनेको प्राधिकरणको बुझाइ छ। मोरङसुनसरी औद्योगिक करिडोरका उद्योगलाई थप विद्युत दिन र आपूर्तिलाई भरपर्दो तथा गुणस्तरीय बनाउन इनरुवा सबस्टेसनलाई महत्वपूर्ण मानिएको छ। अरुण तथा तमोर नदी र त्यसका सहायक खोलानालामा निर्माण गरिएकाहुने जलविद्युत आयोजनाबाट उत्पादित विद्युत् कोशी करिडोर दुई सय २० केभी प्रसारण लाइनमार्फत इनरुवा सबस्टेसनमा जोडिने छ। कोशी करिडोरको इनरुवाबसन्तपुरतुम्लिङटार खण्ड निर्माण सम्पन्न भइसकेको छ भने वसन्तपुरढुङ्गेसाँघु खण्ड निर्माणाधीन छ। यस्तै, तुम्लिङटारशीतलपाटी दुई सय २० केभी प्रसारण लाइन आयोजना पनि निर्माणाधीन छ। अरुण हवइनरुवा चार सय केभी प्रसारण लाइन निर्माण प्रस्ताव गरिएको छ। आयोजना प्रमुख शुक्र देवकोटाले इनरुवा सबस्टेसनलाई आगामी दिनमा थप विस्तार गर्दै जान मिल्ने गरी निर्माण गरिएको बताए। वर्खाको समयमा तराईमा हुने डुवान, विश्वव्यापी रुपमा फैलिएको कोभिड१९ रोकथाम तथा नियन्त्रणका लागि लागू गरेको बन्दाबन्दी र निषेधाज्ञाका कारण उपकरण तथा प्राविधिक आउन नसक्दा सबस्टेसनको निर्माण प्रभावित भएको थियो। २०७८ कात्तिकमा सबस्टेसन निर्माण क्षेत्रमा आएको बाढीले उपकरणमा क्षति पुगी पुनः आयात गर्नु पर्दा निर्माणमा केही ढिलाइ भएको आयोजना प्रमुख देवकोटाले उल्लेख गरे। आयोजनाअन्तर्गत नै चार सय केभी ढल्केबर सबस्टेसन निर्माण सम्पन्न भई सञ्चालनमा छ भने हेटौंडा सबस्टेसन निर्माणको अन्तिम चरणमा छ। इनरुवा र हेटौंडा सबस्टेसन निर्माणका लागि २०७५ पुसमा ठेक्का सम्झौता भएको थियो। नेपाल सरकार र प्राधिकरणको लगानीमा निर्माण भएको इनरुवा सबस्टेसनको अनुमानित लागत १ करोड ४३ लाख अमेरिकी डलर र २० करोड ४८ लाख रुपैयाँ रहेको छ। सबस्टेसन निर्माणको सुपरीवेक्षण एनइए इन्जिनियरिङ कम्पनीले गरेको थियो। रासस"
"मनसुन अवधिमा ९२ जनाको मृत्यु, ३० बेपत्ता","काठमाडौं : यसपालीको मनसुनका समयमा देशभर विपदजन्य घटनाबाट ९२ जनाको मृत्यु भएको छ। ती घटनामा परेर ३० जना बेपत्ता भएका छन् भने एक सय ६८ घाइते भएका छन्। राष्ट्रिय विपद् जोखिम न्यूनीकरण तथा व्यवस्थापन प्राधिकरणका प्रवक्ता ध्रुव खड्काका अनुसार मनसुन अवधिमा सबैभन्दा बढी पहिरोका घटना भएको छ। प्राधिकरणले आज सिंहदरबारमा आयोजना गरेको पत्रकार भेटघाटका क्रममा उनले मनसुनका समयमा पहिरोका चार सय ५९, बाढीका एक सय ४२, भारी वर्षाका एक सय ६८ र चट्याङका एक सय २३ घटना भएको जानकारी दिए। यसपटक १३ दिन ढिला गरी मनसुन यही असोज २८ मा बाहिरिएको थियो भने एक दिन ढिला गरी गत जेठ ३१ मा भित्रिएको थियो। भित्रिँदा पनि नौ दिन ढिला गरी असार ८ गते देशभर फैलिएको थियो। यसवर्ष मनसुन एक सय २४ दिन रहेको थियो। यसपटक मनसुनमा पूर्वानुमान गरेअनुसार नै कम वर्षा भए पनि ठाउँठाउँमा ठूलो क्षति हुनेगरी भारी वर्षासँगै बाढीपहिरो आएको थियो।"
निर्माणको दशकपछि बसपार्क सञ्चालन,"झापा : नेपालको पूर्वीनाका काँकडभिट्टाको पूर्वाधारयुक्त बसपार्क निर्माणको एक दशकपछि आजबाट सञ्चालनमा आएको छ। काँकरभिट्टाको बस टर्मिनलको सवारी चाप र यातायातलाई व्यवस्थित गर्ने उद्देश्यले मेचीनगर नगरपालिका७ को प्याराभिट्टामा बसपार्क निर्माण गरिएको थियो। दसैंको अवसर पारेर आज मेचीनगर नगरपालिकाका प्रमुख गोपालचन्द बुढाथोकीले एक कार्यक्रमबीच बसपार्क सञ्चालनको विधिवत् रूपमा सुरुवात भएको घोषणा गरे। काँकरभिट्टाबाट लामो र छोटो दूरीका दैनिक पाँच सय बस सञ्चालन हुँदै आएका छन्। बजारको बीचमै रहेको दुईदशक पुरानो बस टर्मिनल अहिले साँघुरो भइसकेकाले खुल्ला र फराकिलो स्थानमा बनेको बसपार्कबाट सेवा थालिएको नगरप्रमुख बुढाथोकीको भनाइ छ। दशकौं पछिसम्मको आवश्यकतालाई दृष्टिगत गरी पूर्वीद्वार काँकडभिट्टाबाट एक किलोमिटर पश्चिमतर्फ राजमार्गकै छेउमा २०७० सालमा प्यारीभिट्टा बसपार्क निर्माण गरिएको थियो। डेढ सयदेखि दुई सय बस एकैपटकमा पार्किङ गर्न सक्ने क्षमताको नवनिर्मित प्यारीभिट्टा बसपार्क १० वर्षदेखि प्रयोगविहीन बनेको थियो। मेचीनगर नगरपालिकाले आन्तरिक स्रोतबाट रु तीन करोड ३६ लाख र नगर विकास कोषको ऋणबाट रु सात करोड ७७ लाख ७२ हजार जुटाएर संयुक्त लगानीमा प्यारीभिट्टा बसपार्क निर्माण गरेको थियो। बसपार्क बनाउन स्थानीय शिवकुमार थापा, ध्रुब शिवाकोटी लगायत १२ जनाले पाँच विगाहा चार कठ्ठा जग्गा नगरपालिकालाई निःशुल्क प्रदान गर्नु भएको थियो। विसं २०६८ असार १९ गते शिलान्यास कार्यक्रम नगरी दमकको लामा मैनाचुली शिवशक्ति जेभीले बसपार्कको निर्माणकार्य थालनी गरेको थियो। दुई वर्षपछि निर्माण सम्पन्न सो बसपार्कको औपचारिक उद्घाटन २०७४ भदौ १५ गते तत्कालीन नगरप्रमुख विमल आचार्य र संस्थापक नगरप्रमुख रवीन कोइरालाले संयुक्तरूपमा गरेका थिए। निर्माण भएको चार वर्षपछि उद्घाटन भएको बसपार्क बल्ल १० वर्ष बित्दा सञ्चालनमा आएको जग्गादाता शिवकुमार थापाले बताए। सुरक्षा बन्दोबस्तका लागि आवास भवनसहितको प्रहरी पोस्ट पनि बसपार्कमा निर्माण गरिएको छ। रात्रिकालीन उज्यालोका लागि विद्युत् र सौर्य बत्तीको पर्याप्त व्यवस्थाका साथै खानेपानी र शौचालयको समेत व्यवस्था मिलाइएको छ। राजमार्गबाट बसपार्क जोड्ने पहुँचमार्गलाई कालोपत्र गरिएको छ।"
ठेकेदारले अलपत्र पारेको सडक श्रमदान गरेर मर्मत,"बागलुङ : बागलुङको काठेखोला गाउँपालिकाको केन्द्रदेखि वडा नं ७ रेश पुग्ने सडक पछिल्लो एक वर्षदेखि अलपत्र थियो। सोलिङ गरेर ढलान गर्न रडसमेत बिच्छ्याएको सडक निर्माण कम्पनी सम्पर्कविहीन बनेपछि अलपत्र परेको थियो। चाडबाडको मुखमा अलपत्र सडकले दुर्घटनाको जोखिम निम्त्याएको भन्दै स्थानीयले श्रमदान गरेर सडक मर्मत गरेका छन्। एक वर्षअघि रेशको कुँवरचोक मुहान भन्ने ठाउँमा सडक ढलानका लागि ठेकेदारले बिच्छ्याएको ढुङ्गा र रडका कारण दुर्घटनाको जोखिम निम्त्याएको भन्दै रड हटाएर पुनः सोलिङ गरिएको हो। घुम्ती र उकालो सडकमा सोलिङ तथा बिच्छ्याइएको रडमा एक वर्षसम्म ढलान नभएपछि स्थानीयको सक्रियतामा सडक मर्मत गरिएको काठेखोला७ रेशका वडाध्यक्ष प्रेम लामिछानेले बताए। 'विसं २०७७ मा ठेक्का सम्झौता भएको सडक अहिलेसम्म कालोपत्र भएन, उल्टै सडकमा बिच्छ्याइएको रडले दुर्घटनाको जोखिम बढ्यो, ढलान हुन्छ कि भनेर एक वर्ष कुर्यौँ, निर्माण कम्पनी सम्पर्कमै नआएपछि स्थानीयको श्रमदानमा सडकमा बिच्छ्याइएका रड हटाएर सोलिङ गरेका छौँ', वडाध्यक्ष लामिछानेले भने, 'दुई दिनको श्रमदानमा मात्रै एक सय मिटर सडक सोलिङ गरेर मर्मत गरेको र अन्य एक सय ५० मिटरभन्दा बढी सडक पहिले नै मर्मत गरिसकेको छ।' ठेक्का सम्झौता भएको उक्त सडक मर्मत गर्न वडामा बजेट नभएकोले श्रमदानमार्फत सडक मर्मत गरिएको हो। स्थानीय प्रेम कार्की र नेत्र शर्मासहित १२ जनाको दुई दिनको श्रमदानमा सडक मर्मत गरिएको हो। अहिले सडक ढलान र कालोपत्रका लागि थप गरिएको सम्झौता मिति सकिएको छ भने निर्माण व्यवसायी सम्पर्कमा नआएको स्थानीयको गुनासो छ। स्थानीयले सडक कालोपत्र नगरेर अलपत्र छाड्ने निर्माण व्यवसायीको ठेक्का रद्दका लागि गाउँपालिकासमक्ष पटक पटक माग गर्दै आएका छन्। स्थानीयले ठेक्का रद्दको मागसहित रेशका वडाध्यक्ष लामिछाने, वडा सदस्य तथा स्थानीयले गाउँपालिकामा ज्ञापनपत्रसमेत गत असारमा बुझाएका थिए। निर्माण व्यवसायीलाई कानुनी दायरामा गाउँपालिकाले ल्याउन नसकेको स्थानीयको आरोप छ। रेश जाने चार किलोमिटर सडक कालोपत्रको जिम्मा पाएका निर्माण व्यवसायीले सडक अलपत्र छाडेपछि स्थानीय तथा जनप्रतिनिधिले नै श्रमदान गरेर मर्मत गरी चाडबाडको समयमा सहज तरिकाले यात्रा गर्न मिल्ने बनाएका हुन्। वडा कार्यालयले अन्य स्थानमा कच्ची नाली काट्ने, खाल्डा पुर्ने काम गरे पनि दुई सय ५० मिटर उकालो सडक स्थानीयको सक्रियतामा मर्मत गरिएको हो। विसं २०७७ मा ठेक्का सम्झौता गरेको निर्माण व्यवसायीले म्याद थप्दासमेत कालोपत्रका लागि कुनै पनि काम गर्न नसकेको स्थानीय गोविन्दबहादुर कार्कीले बताए। संघीय सरकार र गाउँपालिकाको साझेदारीमा चार किलोमिटर सडक कालोपत्र गर्न रु नौ करोड लागत अनुमान गरिएको सडकको कालोपत्रको छ करोड ७१ लाखमा ठेक्का सम्झौता भएको थियो। दुई वर्षमा सडक कालोपत्र सक्ने गरी एक्लेखेतदेखि काफलबोटसम्मको सडक कालोपत्रको जिम्मा पाएको जोशीनिशानआचार्य जेभीको २०७९ साल जेठ २६ गते म्याद सकिएपछि पुनः २०८० साल असार मसान्तसम्म म्याद थप गरेको थियो। उक्त थप गरेको म्यादभित्र समेत निर्माण व्यवसायीले काम नथालेपछि रेशका स्थानीय निर्माण व्यवसायी प्रति आक्रोशित हुँदै आएका छन्। ठेक्का सम्झौतापश्चात् सडक चौडा पार्ने, नाली बनाउने कार्य गरी सडकको जम्मा ४५ प्रतिशत मात्रै काम सकेर निर्माण व्यवसायी सम्पर्कविहीन भएका जनाइएको छ।"
बुधबार देशका यी स्थानमा वर्षा हुने,काठमाडौं : बुधबार देशको पहाडी भूभागमा आंशिकदेखि सामान्य बदली र बाँकी भूभागमा आंशिक बदलीदेखि मौसम सामान्यतया सफा रहनेछ। मौसम पूर्वानुमान महाशाखाका अनुसार देशका पहाडी भूभागका थोरै स्थानहरूमा मेघ गर्जनचट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली क्षेत्रका थोरै स्थानहरूमा हल्का हिमपातको सम्भावना रहेको छ। बुधबार राति देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहने महाशाखाले जनाएको छ। देशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ।
"मनास्लु क्षेत्रमा हिमपात, हेलिकोप्टरबाट पर्यटकको उद्धार","गोरखा : गोरखाको मनास्लु क्षेत्रमा मंगलबार पहिलो पटक हिउँ परेको छ। दिनभर बादल लागेर मौसम प्रतिकूल भएपछि सोमबार र मंगलबार हिउँ परेको चुमनुब्री गाउँपालिका१ सामागाउँका वीरबहादुर लामाले जानकारी दिए। यो यसवर्षको पहिलो हिमपात हो, लामाले भने, विगतमा पनि फाट्टफुट्ट असोजमै हिउँ पर्थ्यो। यसवर्ष पनि असोजको अन्तिम दिन हिउँ परेको छ। समुद्री सतहबाट ३८०० मिटर उचाइमा रहेको साम्दो र ३३०० मिटर उचाइमा रहेको सामागाउँमा हिउँ परेको हो। हिमपात भएपछि मनास्लु क्षेत्र भ्रमणमा गएका तीनजना पर्यटकको हेलिकोप्टरबाट उद्धार गरिएको छ। गोरखाको अन्तिम गाउँ साम्दो पुगेका आन्तरिक पर्यटकहरू कपिल घिमिरे, वसन्त घिमिरे र सुवोध अर्याल हिमपातपछि बिरामी परेकाले हेलिकोप्टरबाट उद्धार गरिएको सो क्षेत्रका सांसद राजेन्द्र बजगाईंले जानकारी दिए।"
तीन महिनामा बाढी र पहिरोमा परी पाँच जनाको मृत्यु,"बाजुरा : जिल्लामा मौसम बदलीसँगै भएको दैवी विपत्तिमा विगत तीन महिनामा पाँच जनाको मृत्यु भएको छ। सोमबार जिल्ला प्रहरी कार्यालयले आयोजना गरेको नागरिक सुनुवाइ कार्यक्रममा प्रहरी नायब उपरीक्षक कविन्द्रसिं बोहराले सार्वजनिक गरेका विवरणअनुसार बाढी र पहिरोमा परेर दुई जनाको मृत्यु भएको थियो भने चट्याङ लागेर, लेक लागेर र करेन्ट लागेर एकएक जनाको मृत्यु भएको थियो। यसैगरी बाढी र पहिरोमा परी एकजना बेपत्ता हुनाका साथै तीन पशुचौपाया र ३० जंगली जनावरको मृत्यु भएको थियो। बाढीपहिरो र चट्याङ लागेर एक पशुचौपाया घाइते भएको प्रहरी निरीक्षक दानसिं भण्डारीले जानकारी दिए। जिल्लाको धार्मिक तथा पर्यटकीय क्षेत्र बडीमालिकामा दर्शनका लागि गएका दुई तीर्थयात्री लेक लागेर घाइते भएका थिए। महिला हिंसाका आठवटा उजुरी परेकामा सातवटाको सुनुवाइ भइसकेको छ। प्राप्त निवेदनअनुसार ज्येष्ठ नागरिक, महिला, बालबालिका गरी ११ जना हराएकामा छ जना फेला पारेको र पाँचजना अझै बेपत्ता भएकाले खोजी जारी रहेको प्रहरीले जनाएको छ। नागरिक सुनुवाइ कार्यक्रममा प्रहरी चौकी स्थापनाको माग भएर आए पनि जनशक्ति अभावका कारण चौकी स्थापना हुन सकेका छैनन्। स्थापना भएर सञ्चालन भएका प्रहरी चौकीहरू पनि जग्गा अभावका कारण भाडाका घरमा बसेर नागरिकलाई शान्ति सुरक्षा दिँदै आएको प्रहरी नायब उपरीक्षक बोहराले बताए।"
काभ्रेमा दुर्घटना हुँदा एक जनाको मृत्यु,काभ्रे : काभ्रेको पनौतीमा दुर्घटना हुँदा एक जनाको मृत्यु भएको छ। मंगलबार साँझ पनौती नगरपालिका१० स्थित दाहालटारमा रोकिराखेको बा७च ६२७७ नम्बरको बोलेरोमा बा६५प ७१३९ नम्बरको स्कुटर अनियन्त्रित भई ठोक्किँदा स्कुटर चालक १६ वर्षीय इरोज ताम्राकारको मृत्यु भएको हो। उनको उपचारका क्रममा मृत्यु भएको जिल्ला प्रहरी कार्यालय काभ्रेका डीएसपी राजकुमार श्रेष्ठले जानकारी दिए। स्कुटरमा सवार पनौती७ बस्ने ठाडोबाटोका सुबोध श्रेष्ठ सामान्य घाइते भएका छन्। उनको धुलिखेल अस्पतालमा उपचार भइरहेको प्रहरीले जनाएको छ।
पाथीभरामा एकै दिन दुई हजार बढी तीर्थयात्री पुगे,"ताप्लेजुङ : ताप्लेजुङस्थित प्रसिद्ध तीर्थस्थल पाथीभरा मन्दिरमा मंगलबार एकै दिन दुई हजार बढी तीर्थयात्री पुगेका छन्। मुलुकका विभिन्न क्षेत्रबाट देवीको पूजाआराधना तथा मन्दिरको दर्शनका लागि एकै दिनमा दुई हजार पाँच सय ५५ तीर्थयात्री पुगेको पाथीभरा क्षेत्र विकास समितिले जनाएको छ। नवरात्र सुरु भएसँगै मन्दिरमा भक्तजनको घुइँचो लाग्न थालेको हो। नवरात्र सुरु भएयता करिब पाँच हजार बढी तीर्थयात्री पाथीभरा आएका छन्। यो वर्षदेखि पाथीभरामा आउने तीर्थयात्रीको संख्या यकिन गर्नका लागि व्यक्ति गणना (फेस काउण्ट) गर्ने सिसी क्यामेरा जडान गरिएको छ। नवरात्रका समयमा पूजापाठ गर्न उत्तम हुने र मौसमसमेत खुलेकाले भक्तजनको आगमन बढेको बताइएको छ। अन्य दिनको तुलनामा शनिबार र मंगलबार भने पाथीभरामा भक्तजनको चाप निकै बढ्ने गरेको छ। अघिल्ला वर्षहरूमा दसैँको समयमा पर्ने शनिबार र मंगलबारका दिन एकै दिनमा दश हजार भक्तजन पुगेको तथ्यांक छन्। वार्षिक लाखौँको सङ्ख्यामा स्वदेशी तथा विदेशी तीर्थयात्री यस मन्दिरमा आउने गरेका छन्। भक्तजनको आगमन बढेसँगै पाथीभरा क्षेत्रमा सुरक्षा, सहज यातायात, खाने बस्ने जस्ता प्रबन्धलाई व्यवसायीलगायत सम्बन्धित पक्षसँग छलफल गरी थप व्यवस्थित गरिएको प्रमुख जिल्ला अधिकारी गोमादेवी चेम्जोङले बताए। तीर्थयात्रीको चाप बढ्दै गएपछि सहजरुपमा पूजापाठका लागि जनशक्ति खटाएर आवश्यक प्रबन्ध मिलाइएको पाथीभरा क्षेत्र विकास समितिका कार्यकारी निर्देशक मनमणि काफ्लेले बताए।"
लेक लागेर बिरामी परेका तीनको उद्धार,"गोरखा : उत्तरी गोरखाको साम्दोमा लेक लागेर बिरामी परेका तीनको आज हेलिकोप्टरमार्फत उद्धार गरिएको छ। चुमनुव्री गाउँपालिका१ साम्दोबाट लेक लागेर बिरामी परेका गोरखाको सिरानचोक गाउँपालिका३ हर्मीका वसन्त घिमिरे, चितवनको भरतपुरका कपिल घिमिरे र सुवोध अर्यालको हेलिकोप्टरमार्फत उद्धार गरिएको गोरखाका प्रमुख जिल्ला अधिकारी दिनेशसागर भुसालले जानकारी दिए। बिरामीलाई हेलिकोप्टरमार्फत साम्दोबाट उद्धार गरी काठमाडौं पुर्याइएको उनले बताए। लार्केपासका लागि गएका तीनै जनालाई साम्दोमा पुगेपछि लेक लागेको थियो। उद्धारका लागि हेलिकोप्टर पुगेलगत्तै हिउँ परेपछि केहीसमय हेलिकोप्टर उड्न समस्या परेको थियो। गोरखाको अन्तिम गाउँ साम्दो समुन्द्री सतहबाट करिब तीन हजार आठ सय मिटर उचाइमा पर्छ। उनीहरू बिरामी परेको जानकारी आएपछि जिल्ला प्रशासन कार्यालय गोरखाले गृह मन्त्रालयसँग आवश्यक समन्वय गरेर हेलिकोप्टरमार्फत उद्धार गरिएको हो।"
मिथिलाञ्चलको घरआँगनमा झिझियाको लोकभाका गुञ्जिन थाल्यो,"धनुषा : तोहरे भरोसे बरहम बाबा झिझिरी बनेलियै हो बरहम बाबा झिझिया पर होइयौ ने सवार अबोधबा बालक तोहर किछियो ने जनैछौं हो। दसैँ सुरु भएसँगै जनकपुरधामसहित सम्पूर्ण मिथिलाञ्चलको घरआँगनमा अहिले यस्तै लोकभाकाका झिझियाका गीत गुञ्जिन थालेको छ। यतिबेला मधेस प्रदेशको राजधानी जनकपुरमा झिझियाको विशेष रौनक छाएको छ। यहाँका मठमन्दिरमा दसैँका लागि बनाइएका पन्डालमा साँझ महिलाले झिझिया नृत्य गर्दै रमाइलो गर्ने गरेका छन्। मिथिलाञ्चलको प्रसिद्ध लोकनृत्य झिझिया अहिले कुनै पनि सांस्कृतिक कार्यक्रममा अनिवार्य हुन थालेको छ। यो मिथिलाको तान्त्रिक अनुष्ठानको नृत्य भएको मान्यता छ। मैथिलीका साहित्यकार तथा वरिष्ठ पत्रकार रामभरोस कापडीले भने, 'दसैँका बेला बोक्सी (डाइन)ले मसान सिद्धि तथा तन्त्रमन्त्रका लागि अनुष्ठान गरी सर्वसाधारणको ज्यान लिन सक्ने खालको शक्ति प्राप्त गर्छन्। त्यसैले यस्तो शक्तिको प्रतिवाद गर्न अर्को तान्त्रिक अनुष्ठानका रूपमा यो नृत्य आयोजना गर्ने गरिएको जनविश्वास छ। घटस्थापनादेखि सुरु हुने भिझिया नृत्यको तयारी पनि विशेष हुन्छ।' झिझिया नृत्य प्रारम्भ गर्न पूर्वतयारी गर्नुपर्नेबारे जानकारी दिँदै उनले भने, 'एक वा दुईटा सफा घैँटो किनेर त्यसलाई सफासुग्घर गरी प्वालै प्वाल बनाइन्छ। घैंटोको मुखमा राखिएको ढकनामा मट्टितेल हालेर आगो सल्काइन्छ। त्यसपछि टाउकामा राखेर नृत्यका लागि झिझिया तयार हुन्छ तर टाउकामा राखी नृत्य गर्नपूर्व झिझियालाई कुनै गुणी ओझाबाट मन्त्रद्वारा सिद्ध पारिन्छ।' बोक्सीको आँखा नलागोस् भनेर धामीद्वारा झिझियालाई मन्त्रसहित छेकबार गरिन्छ। यसरी मन्त्रिएपछि पाँचदेखि १५ जनासम्मका महिला टोलीमध्ये एक वा दुई महिलाले टाउकामा आगो बलिरहेको घैंटो राखेर हातको सहारा बिना नाच्दै ब्रह्मस्थानमा पुगेर सबैभन्दा पहिले पूजा गरेर नृत्य गर्ने गर्छन्। ब्रह्मस्थानमा नृत्य गरेलगत्तै झिझिया औपचारिकरूपमा सुरु हुन्छ। त्यसपछि घरघरमा गएर नृत्य देखाउने परम्परा रहेको छ। क्षीरेश्वरनाथ नगरपालिका६ नयाँटोलका पुरोहित इन्द्रकान्त झाका अनुसार झिझियामा भएको प्वाल तन्त्रमन्त्र गर्ने बोक्सी (डाइन)ले गन्न सफल भइहाले भने उनीहरू तन्त्र सिद्धि गरी निकै शक्तिशाली हुन सक्ने जनविश्वास छ। त्यसैले झिझिया टाउकामा राखेपछि महिला निरन्तर नाच्छन्। नाच सक्ने बित्तिकै दियो निभाएर झिझिया राख्ने गरिन्छ। मैथिली संस्कृतिका जानकार महेन्द्रनगरका रमापति चौधरीले भने, 'महिलाद्वारा नै सञ्चालन र संयोजन हुने यो नृत्य मिथिलाञ्चलमा पारिवारिक सुरक्षाका लागि लोक अनुष्ठानका रुपमा लिइन्छ। झिझिया नृत्य घटस्थापनादेखि सुरु भई दसैँभर प्रदर्शन गरिन्छ। गाउँघरमा भिझियामा १५२० जनाको समूहले पारम्परिक वाद्यवादन ढोलक, झाइल, झामर लिएर गीत गाउँदै यो नृत्य गर्छन्।' प्रत्येकको घरघरमा गई सामूहिक नृत्य गर्ने र त्यहाँबाट घरधनीले कोसेलीस्वरूप पैसा वा चामल दाल सहयोग दिने चलन छ। भिझियालाई तन्त्रमन्त्र र जादुटुनाको प्रतिकात्मक मानिए पनि अहिले अन्धविश्वासभन्दा पनि सांस्कृतिक उत्थानका लागि यसको संरक्षण आवश्यक रहेको उहाँको भनाइ थियो। यो नृत्य सातौँ शताब्दीदेखि सुरु भएको अनुमान गरिएको छ । झिझिया नृत्यको महत्वपूर्ण पक्ष यसको गीत हो। यस्तै गीतको धूनसँगै झिझिया नृत्य सुरु हुन्छ। अहिले यो नृत्य लोप हुँदै गएकाले मिथिला नाट्य कला परिषद्ले नेपाल भारतको विभिन्न ठाउँमा गरिने सांस्कृतिक कार्यक्रममा झिझियालाई विशेष प्रस्तुतिका रूपमा अगाडि बढाउँदै आएको छ। उक्त परिषद्ले केही वर्षयतादेखि पाँच सयभन्दा बढी झिझियाको नृत्य प्रदर्शन गरिसकेको छ। जनकपुरधामकै देवी चोकमा रहेका राजदेवी युवा क्लबले पनि दसैँको बेला प्रत्येक वर्ष झिझिया नृत्य प्रतियोगिताको आयोजना गर्ने गर्छ। दसैँकै बेला जनकपुरको राम युवा कमिटी, महावीर युवा कमिटी र रामानन्द युवा क्लबले पनि भजन सन्ध्यामा झिझियाको विशेष प्रस्तुत गर्ने गर्छ।"
"मुस्ताङमा हिउँ पर्यो, जाडो बढ्यो","जोमसोम : मुस्ताङका उच्चलेंकमा सोमबार राति हिमपात भएको छ। उपल्लो मुस्ताङ हिमपात हुँदा यो वर्ष जाडो ह्वात्तै बढेको छ। समुन्द्री सतहको ३ हजार मिटरदेखि माथिको क्षेत्रमा असोजमै हिमपात भएको हो। जिल्लाको लोघेकर दामोदरकुण्ड र लोमान्थाङ गाउँपालिका क्षेत्रमा सोमबार राति आशिंक हिमपात भएको लोमान्थाङ गाउँपालिकाका कर्मचारी उदय तिमिल्सिनाले जानकारी दिए। लोघेकर दामोदरकुण्डको घिलिङदेखि माथिल्लो उत्तरी क्षेत्र कोरलासम्म हिउँ परेको उनले बताए। उपल्लो मुस्ताङमा असोजमै पहिलो पटक हिउँ परेको गाउँपालिका अध्यक्ष टसीनर्बु गुरुङले जानकारी दिए। हिमपात भएसँगै बस्तीमा हिउँ जम्न नसके पनि खेतबारी र डाँडाकाँडा हिउँले सेताम्मे भएको अध्यक्ष गुरुङको भनाइ छ। उपल्लो मुस्ताङमा हिउँ परेसँगै चिसो ह्वात्तै बढेको बताइएको छ। उपल्लो मुस्ताङका अधिकांश नागरिक हिउँदमा जाडो छल्न बेसी झर्ने परम्परा छ। उनीहरू मंसिर लागेपछि जाडो छल्न र घुम्ती व्यापार गर्न बेसी झर्ने सदियौँदेखि प्रचलन छ। तर , यसवर्ष उपल्लो मुस्ताङीहरू जाडो छल्न बेसी झर्न नपाउँदै हिउँ परेको हो। उपल्लो मुस्ताङमा असोजमै हिउँ परेको यो पहिलो घटना भएको लोघेकर दामोदरकुण्ड गाउँपालिकाका अध्यक्ष लोप्साङ छोम्फेल बिष्टले उल्लेख गरे। यसअघि कार्तिकको दोस्रो हप्तादेखि वैशाखसम्म हिउँ परेकोमा योवर्ष असोजमै हिउँ पर्दा आश्चार्य लाग्दो तुल्याएको अध्यक्ष बिष्टले सुनाए। यसैगरी मुस्ताङको वारागुङ मुक्तिक्षेत्र१ मुक्तिनाथ क्षेत्रमा पनि हिमपात भएको मुक्तिनाथ विकास समितिका कर्मचारी रविन सुवेदीले जानकारी दिए। हिउँ परेसँगै मुक्तिनाथ क्षेत्रको पाखो हिउँले सेताम्मे भएको उनले बताए। राति अबेरसम्म बाक्लै खालको हिउँ परेको थियो,जमिन अझै तातै छ,उनले भने,यसलै परेको हिउँ जम्न पाएन, मुक्तिक्षेत्रको पाखोमा परेको हिउँ अझै देख्न सकिन्छ।' विगत २० वर्षदेखि मुक्तिनाथमा काम गर्दै आएका सुवेदीले असोजमै हिउँ परेको आफूले पहिलो पटक देखेको बताए। यसैगरी उपल्लो मुस्ताङ र मुक्तिनाथ क्षेत्रमा सोमबार राति हिमपात हुँदा तल्लो मुस्ताङमा वर्षा भएको थासाङ२ सौरुका स्थानीय सोजन हिराचनले जानकारी दिए। जोमसोमदेखि तलको क्षेत्रमा आशिंक वर्षा भएको उनले बताए। मुस्ताङमा वर्षासँगै हिउँ परेकाले यहाँको रैथानीयबालीले फाइदा पुग्ने कृषकहरूले बताएका छन्। जलवायु परिवर्तनका कारण हिमाली क्षेत्रको वातावरणीय क्षेत्र असमान प्रकारको देखिन थालेको छ। जलवायुले परिवर्तनको असरले यहाँका कृषि,पर्यटन र जैविक विविधता समेत नकारात्म प्रभाव देखिन थालेको छ। कुनै वर्ष भारी हिमपात हुने,कुनै वर्ष कम हिमपात हुने र कुनै वर्ष हिउँ नपर्ने जस्ता प्राकृतिक घटना सिर्जना हुँदा हिमाली क्षेत्रको जीवनशैलीमा समेत असर पर्न थालेको जानकारहरू बताउँछन्। गत वर्ष हिमपात नहुँदा स्याउ खेतीमा ठूलो असर पारेको कृषि ज्ञानकेन्द्र मुस्ताङका कार्यालय प्रमुख प्रकाश बस्ताकोटीले बताए। गतवर्ष स्याउको बगैँचा व्यवस्थापन र काँटछाँट गर्ने बेलामा हिउँ पर्ने बेलामा हिउँ नपरेको र वैशाख र जेठ महिनामा स्याउको पोलिनेसन हुने बेला भारी वर्षाले स्याउ खेतीमा ठूलो असर पारेको केन्द्र प्रमुख बस्ताकोटीले उल्लेख गरे।"
घरमै थन्कियो ३० हजार किलो स्याउ,"गोरखा : ढुवानी हुन नसक्दा मनास्लु क्षेत्रको ३० हजार किलो स्याउ किसानको घरमै थन्किएको छ। चुमनुब्री गाउँपालिका४ नाम्रुङस्थित स्याउबारीको १२ हजार वटा बोटमा फलेको स्याउ टिपेर घरमै थन्क्याएर राखेको किसान लाक्पाडुण्डुप लामाले जानकारी दिए। हाम्रो गाउँपालिकामा मोटरबाटो छैन। खच्चडले चार, पाँच दिनको बाटो बोकेर सहर बजारमा पुर्याउँदा बिग्रिने सम्भावना हुन्छ भनेर अहिलेसम्म स्याउ ढुवानी गरेको छैन, लामाले भने, पोहोर हिमाल चढ्न आएका आरोहीहरूलाई छोडेर फर्कने हेलिकोप्टरमा ढुवानी गरेको थिएँ। यसपटक सरकारले हेलिकोप्टर जहाँपायो त्यही ल्याण्ड गर्न पनि दिएन। त्यसैले ढुवानी नै गर्न सकिएन। स्याउ ढुवानी नहुँदा निराश बनाएको उनले बताए। उत्तरी गोरखामा व्यावसायिक रूपमा स्याउ खेती गरौँला, अरूलाई पनि व्यवसाय गर्न प्रोत्साहन होला भनेर तीनसय रोपनी क्षेत्रफलमा १२ हजार बोट स्याउ लगाएको थिएँ, लामाले भने, यसपालि ३० हजार किलो स्याउ उत्पादन भएको छ तर ढुवानी गर्न सकिएन। आफै निराश भएँ। आरुलाई कसरी हौसला दिउँ ? किसान आफैंले हेलिकोप्टर चार्टर गरेर स्याउ ढुवानी गर्दा लागत अत्यधिक बढेर बजारको स्याउसँग प्रतिस्पर्धा गर्न नसक्ने उनको भनाइ छ। अरूले चार्टर गरेको हेलिकोप्टरमा साझेदारी गरेर ढुवानी गर्दा स्याउ सुरक्षित तवरले बजारमा पुग्ने र लागत पनि कम हुने भन्दै उनले सो सहजीकरण सरकारी पक्षबाट नभएको उनको गुनासो छ। दसैं तिहारको मुखमा गोरखा बजारसम्म मात्रै ल्याउन पाए पनि धेरथोर राहत हुने उनको अपेक्षा छ। गोरखा बजारसम्म मात्रै ल्याउन पाए पनि दसैं तिहारमा बिक्री हुन्थ्यो, उनले भने, खच्चडलाई बोकाएर ल्याउँदा यता उता ठोक्किएर सबै बिग्रिँदो रहेछ। मान्छेले बोक्दा झन बढी खर्च लाग्छ। करिब ३० हजार किलो स्याउ टिपेर गोदाममा थन्क्याएको उनले बताए। सिजन सुरु भएदेखी लगभग ३० किलो हजार जति स्याउ टिपेर स्टोर गरेर राखिएको छौं लामाले भने, गतवर्ष काठमाडौंको भाटभटेनी सुपरमार्केटमा राखेर राम्रै भाउमा बेचेको थिएँ। तर यसपालिका बेच्न पाइएन। उच्च गुणस्तरको स्याउ भएकाले भारत, चीन, जापान, अमेरिका, स्विजल्याण्ड लगायतका देशबाट पनि स्याउको माग आएको बताए। उनले १२ हजार पाँचसय वटा बोटमा स्याउ खेती गर्दै आएका छन्। पोहोरको सालमा भन्दा यो वर्ष केही बढी स्याउ फलेको उनले जानकारी दिए। यो वर्ष एउटै बोटमा २५ देखि ३० किलोसम्म स्याउ फलेको छ उनले भने बाह्रहजार पाँचसय बोटमा कम्तिमा पनि ३० हजार किलो फलेको छ भन्ने अनुमान छ। स्थानीय बजारमा अहिले खुद्रामूल्य प्रतिकेजी ३५० रुपैयाँ र होलसेलमा २५० रुपैयाँ मा बेचिरहेको उनले बताए। बजारसम्म पुर्याउन सके यो वर्ष मूल्य केही समायोजन गरेर स्याउ बिक्री गर्ने योजना समेत रहेको लामाले बताए। स्थानीय स्तरमा नै स्याउको विभिन्न परिकार बनाएर बिक्री गर्ने गरेको उनले बताए। लामाका अनुसार घरायसी प्रयोजनका लागि एप्पल साइडर, जुस, जाम, सुकुटी जस्ता परिकारहरू बनाएर बिक्री गरेको बताए। यहाँ गोल्डेन डेलिसियस, गाला, क्वीन रेड डेलिसियस, रेड डेलिसियस र फुजी गरी पाँच जातका स्याउ उत्पादन हुने गर्छ। लाक्पा डुण्डुप लामाले आफ्नो स्याउलाई चुमनुब्री स्याउ नामाकरण गरेका छन्। समुद्री सतहबाट २७ सय मिटर उचाइमा फलेको रासायनिक मल, औषधि प्रयोग नगरी उत्पादन गरिएकाले अत्यन्तै रसिलो, स्वस्थ र स्वादिलो रहेको उनले जानकारी दिए।"
पाकेको धान खेतमै भिजेपछि किसान चिन्तित,"कञ्चनपुर : कञ्चनपुरमा बेमौसमी वर्षाले पाकेको धानबाली भिजाएपछि किसान चिन्तित भएका छन्। पाकेको बाली भित्र्याउने समयमा आएको वर्षाले खेतमा धान भिजाएपछि किसान चिन्तित भएका हुन्। सोमबारको वर्षाले काटेको धान खेतमै भिजाएको शुक्लाफाँटा नगरपालिका२ लक्ष्मीपुरकी किसान अनिला चौधरीले बताइन्। 'सातआठ कट्ठा खेतको काटेको धान भिजाएको छ, एक्कासी पानी आउँदा खेती भित्र्याउनै पाएनौँ', उनले भनिन्, 'भिजेको धान खेतमै छ, घाम पनि लागेको छैन।' गाउँमै अढाइ बिघा जमिन अधियाँमा लिएर उनले खेती गर्दै आएकी छन्। अधियाँको जमिनमा उब्जाएको खेतीले वर्षभरि खाने चौधरी पाकेको धान खेतमै भिजेपछि चिन्तित छन्।' थोरै धान कुन्युँ बनाएर राखेका थियौँ, त्रिपालले छोपेर त्यो धान जोगिएको छ', उनले भनिन्, 'अधियाँ बनाएर खानुपर्छ, वर्षाले पाकेको धान खेतमै भिजाएपछि समस्या थपिएको छ।' काटेको धान खेतमै भिजेको बताउँदै उनले अझै वर्षा भए धानबालीमा बढी क्षति पुग्ने बताए। गाउँमा ठाउँठाउँमा वर्षाले धान खेतमै भिजाएको शुक्लाफाँटा नगरपालिका३ पिपलाडीका किसान चेतराज चौधरीले बताए। 'धेरैले धान भित्र्याउन सकेका छैनन्, काटेर धान चुट्नमा किसान व्यस्त छन्', उनले भने, 'यस्तो समयमा भएको वर्षाले किसानलाई दुःखित बनाएको छ।' उनले पिपलाडीमा पाँच बिघा जमिनमा धान, तरकारीलगायतको खेती गर्दै आएका छन्। यसवर्ष धान उत्पादन पनि घटेको चौधरीको भनाइ छ। 'विगतको वर्षमा दुई सय बोरासम्म धान उत्पादन हुन्थ्यो, यो वर्ष धान राम्रो छैन', उनले भने, 'त्यसैमा पानीले भिजाएको छ।' खेती भित्र्याउने समयमा हुने वर्षाले कञ्चनपुरमा वर्षेनी क्षति हुने गरेको छ। किसानले हरेक वर्ष आउने बेमौसमी वर्षाका कारण पछिल्ला वर्षयता धानबाली राम्ररी भित्र्याउन पाएका छैनन्। कृषि ज्ञान केन्द्र कञ्चनपुरका सूचना अधिकारी हरिदत्त जोशीले ठाउँठाउँमा वर्षाको कारण पाकेको धान भिजेको बताए। 'क्षतिको आधिकारिक विवरण आएको छैन, वर्षाले जिल्लाभर १०१५ प्रतिशत धान भिजाएको अनुमान छ', उनले भने, 'अहिले किसानलाई धान भित्र्याउने चटारो छ।' जिल्लाभर अहिलेसम्म ५०६० प्रतिशत खेती मात्रै भित्र्याइएको अनुमान छ। अझै पानी पर्ने सम्भावना रहेकाले किसानलाई सतर्कता अपनाउन उनले आग्रह गरे। कञ्चनपुरको बेलौरी, पुनर्वास, भीमदत्त, वेदकोट, कृष्णपुर, शुक्लाफाँटा, बेलडाँडी, दोधाराचाँदी, लालझाडीलगायत क्षेत्रमा गरेर ४८ हजार चार सय ९६ हेक्टर जमिनमा धान खेती हुने गरेको छ।"
भैरहवामा बल्न थाले स्मार्ट लाइट,"भैरहवा : रुपन्देहीको सिद्धार्थनगर नगरपालिका (भैरहवा)मा जडान भएको अत्याधुनिक सडक बत्ती (स्मार्ट स्ट्रिट लाइट) बल्न सुरु भएका छन्। उज्यालो सिद्धार्थनगर अन्तर्गत सिद्धार्थनगर नगरपालिकाको कार्यालय र नेपाल विद्युत प्राधिकरणको लागत साझेदारी नगरको बजार क्षेत्रमा जडान गरिएको अत्याधुनिक सडक बत्ती बल्न सुरु भएको हो। अत्याधुनिक बत्ती बल्न सुरु भएसँगै नगरको बजार क्षेत्र उज्यालो देखिएको छ। सिद्धार्थनगर नगरपालिकाका नगर प्रमुख इश्तियाक अहमद खाँ, उप प्रमुख उमा अधिकारी, नेपाल विद्युत प्राधिकरण भैरहवा वितरण केन्द्रका प्रमुख सुरज कुमार मिश्रले संयुक्त रुपमा बत्तीको स्विच अन गरेर स्मार्ट स्ट्रिट लाइटको उद्घाटन गरे। सिद्धार्थनगर नगरपालिकाका नगर प्रमुख इश्तियाक अहमद खान निर्वाचित भएपश्चात नगरलाई उज्यालो बनाउन नगरमा स्मार्ट स्ट्रिट लाइट जडानका लागि पहल थालेका थिए। जसअनुसार गत २०७९ साल असारमा योजना सञ्चालनका लागि नगरपालिकाको कार्यालय र नेपाल विद्युत प्राधिकरणबीच सम्झौता भएको थियो। विद्युत प्राधिकरणले स्थानीय तहसगँको लागत साझेदारीमा सहर उज्यालो कार्यक्रम ल्याएको छ। जसअनुसार नगरपालिकाको कार्यालयले नगरमा स्मार्ट स्ट्रिट लाइट जडान गर्ने सम्झौता गरेको थियो। बजारको मुख्य चोक बुद्ध चोक, देवकोटा चोक, आँखा अस्पताल चोक र मायादेवी (एअरपोर्ट) चोक र सिद्धार्थ बसपार्कमा अत्याधुनिक हाइमास्ट लाइट समेत जडान गरिएको छ।"
मुस्ताङमा यात्रु सहायता कक्ष स्थापना,"जोमसोम : मुस्ताङका तीन स्थानमा यात्रु सहायता कक्ष स्थापना गरिएको छ। दसैं तिहार तथा छठ पर्व पर्वलाई लक्षित गर्दै मुस्ताङ भित्रिएका पर्यटकका लागि जिल्ला प्रहरी कार्यालय तथा जिल्ला ट्राफिक प्रहरी कार्यालय मुस्ताङले थासाङ गाउँपालिका४ घाँसा, घरपझोङ३ पुथाङ एअरपोर्ट र वारागुङ मुक्तिक्षेत्र४ कागबेनीमा यात्रु सहायता कक्ष स्थापना गरिएको हो। मुस्ताङ प्रहरीले चाडपर्वको समयमा मुस्ताङ भ्रमण गर्ने आन्तरिक तथा बाह्य पर्यटकको संख्या बढेको र उनीहरूको सेवाका लागि पर्यटक यात्रु सहायता कक्ष स्थापना गरेको हो। योसेवा चाडपर्व रहुन्जेलसम्म निरन्तर सेवा सञ्चालनमा रहने जिल्ला ट्राफिक इञ्चार्ज प्रहरी सहायक निरीक्षक कृष्ण पोखरेलले जानकारी दिए। मुस्ताङ भ्रमणमा रहेका सबै खाले पर्यटकहरूलाई आइपर्ने समस्या यात्रु सहायता कक्षबाट सहजीकरण गरिने उनको भनाइ छ। यसका लागि जिल्ला प्रहरी कार्यालयको हटलाइन नम्बर सय र ट्राफिक प्रहरीको हटलाइन नम्बर १०३ मा फोर्न गरी सहयोग लिने सक्ने ट्राफिक इञ्चार्ज पोखरेलले बताए। मुस्ताङमा पहिलो पटक पर्यटकलाई लक्षित गरी यात्रु सहायता कक्षा स्थापना गरिएको हो। कक्ष स्थापना भएसँगै यात्राका क्रममा समस्यामा परेका एक दर्जन यात्रुले सहयोग प्राप्त गरेको ट्राफिक प्रहरीको भनाइ छ। यात्रु सहायता कक्षले सवारी साधनको भाडादर अनुगमन तथा नियमन गर्ने, कुनै दुर्घटना वा अन्य विपद्मा परेका पर्यटक यात्रुको उद्धारका लागि आवश्यक सहजीकरण गर्ने, होटल तथा अन्य स्थानमा मालसामान छुटेको वा हराएको भएमा खोजी गर्न सहयोग गर्ने, मुस्ताङ भ्रमणमा रहेका पर्यटकले कुनै सूचना लिन चाहेमा सूचना उपलब्ध गराउने कार्य गर्नेछ। मुस्ताङमा दसैं तिहार तथा छठ पर्व सुरु भएसँगै पर्यटकको संख्या बढ्दै गइरहेको छ। विशेष चाडपर्व बिदाको अवसर पारेर युवा युवतीहरू मुस्ताङ आउन थालेका हुन्। दसैंतिहार लामो बिदामा सरकारी कर्मचारी, स्कुल, कलेज, बैंक तथा वित्तीय संस्थापक साथै दसैं मनाउन घर फर्किएकाहरू अहिले मुस्ताङ आउन थालेको जिल्ला ट्राफिक प्रहरी कार्यालय बताएको छ।"
गाउँपालिकाको कार्यालयमा तालाबन्दी,"डडेल्धुरा : जिल्लाको अजयमेरु गाउँपालिकाको कार्यालयमा युवाहरूले तालाबन्दी गरेका छन्। दसैंमा सुरु भइसकेकाले समयमा नै सामाजिक सुरक्षा भत्ता उपलब्ध गराउन माग गर्दै उनीहरूले तालाबन्दी गरेका हुन्। 'बुढापाका के भन्छन् हाम्रो भत्ता दे भन्छन्, कर्मचारी के भन्छन् हाम्रो तलब दे भन्छन्, कर्मचारी भर्तिले दुःख पायो अर्तिले प्रमुख अधिकृत खोई पालिका अध्यक्षको खल्तीमा, भन्ने लगायतका पम्पलेट टाँसेर तालाबन्दी गरेका हुन्। गाउँपालिकामा प्रमुख प्रशासकीय अधिकृत नभएका कारण शिक्षक तथा कर्मचारीले तलब भत्ता पाउन सकेका छैनन्।"
"हाम्रो छोरा फर्कियो, अरूका कहिले ?","बैतडीबाट तराई झरेर कञ्चनपुरको कृष्णपुर नगरपालिकाको वडा नम्बर ४ मै घर भएका पदम धामी पनि घर फर्किए। पदमका बुवा भानसिंह धामी दूध बिक्री गर्छन्। बिहानै उठेर दूध संकलन गरेर गुलरिया र अत्तरिया बजारमा बिक्री गर्नु भानसिंहको दैनिकी हो। वडा नम्बर ४ मा केही ऐलानी र केही नम्बरी जग्गा उनीसँग छ। दूध बोकीबोकी छोरो पढाएको हुँ। पढाइमा राम्रै थियो। त्यही भएर त सरकारले विदेश पठायो, तर एक महिना नपुग्दै घर फर्केपछि जाने बेला लागेको ऋण पनि कसरी तिर्ने पिर छ भानसिंहले भने। तर, उनको मनमा त्यो ऋणभन्दा पनि छोरा युद्धभूमिबाट सकुशल घर पुगेकोमा खुसी छ। पदम परिवारको जेठो छोरा हो। १० जना आमाबुबाले छोरा गुमाए। मेरो छोरो त सकुशल घर पुग्यो। संघीय सरकार र स्थानीय सरकारलाई धन्यवाद छ। राज्य भनेको अभिभावक हो। उसले अभिभावकको भूमिका निभायो। सबैलाईलाई धन्यवाद छ, भानसिंहले भने। पदमकी आमा जसमती धामीको खुसीको सीमा छैन। युद्ध भइरहेको देशबाट छोरा बाँचेर आयो। त्यसैमा खुसी छु। १० जना बुवाआमाका काख रित्तिएका छन्। उनको घर आँगनमा लास पुग्ने बेला ती बाआमालाई कस्तो होला ? हाम्रो त छोरा सकुशल आयो। ल्याइदिने सबैलाई नमन छ जसमतीले भनिन्।"
"बैतडीमा ट्याक्टर दुर्घटना, ३ जना घाइते",बैतडी : बैतडीमा ट्याक्टर दुर्घटना हुँदा ३ जना घाइते भएका छन्। मेलौली नगरपालिका१ स्थित मेलौली भगवती मन्दिर नजिकै म १ त ७४० नम्बरको ट्याक्टर दुर्घटना हुँदा ३ जना घाइते भएका हुन्। घाइते हुनेमा ट्याक्टर चालक कैलालीको मुसुरियाका नारायण चौधरीसहित कैलालीको घोडाघोडीका भुवन थापा र बैतडीको दोगडाकेदारका गगनसिंह कार्की रहेको जिल्ला प्रहरी कार्यालय बैतडीले जनाएको छ। मन्दिरको गेट निर्माणका लागि निर्माण समाग्री लैजाने क्रममा दुर्घटना भएको बताइएको छ। घाइतेहरुको केशरपुर स्वास्थ्य केन्द्रमा उपचार भइरहेको प्रहरीले जनाएको छ।
जबरजस्ती करणी गरेको अभियोगमा पक्राउ,ओखलढुंगा : २५ वर्षीया महिलालाई जबरजस्ती करणी गरेको अभियोगमा खिजिदेम्बा गाउँपालिका३ पुठा बस्ने २३ वर्षीय फुरी शेर्पालाई सोमबार दिउँसो प्रहरीले पक्राउ गरेको छ। शेर्पाले ती महिलालाई असोज १९ गते साँझ पीडितकै घरमा जबरजस्ती करणी गरेको भन्ने उजुरीको आधारमा प्रहरी चौकी श्रीचौरबाट खटिएको प्रहरीले उनलाई पक्राउ गरेको हो। यसैगरी झापामा ८ वर्षीया बालिकालाई जबरजस्ती करणी गरेको अभियोगमा शिवसताक्षी नगरपालिका५ आमबाडी बस्ने ५५ वर्षीय फुलसिंह ताजपुरियालाई सोमबार दिउँसो प्रहरीले पक्राउ गरेको छ। ताजपुरियाले घर नजिकै खेल्न गएकी ती बालिकालाई ललाई फकाई सोही ठाउँस्थित धानबारीमा लगी जबरजस्ती करणी गरेको भन्ने उजुरीको आधारमा ईलाका प्रहरी कार्यालय शिवगञ्जबाट खटिएको प्रहरीले उनलाई पक्राउ गरेको हो। दुवै घटनाका सम्बन्धमा प्रहरीले आवश्यक अनुसन्धान गरिरहेको जनाएको छ।
अनि नातिसँगै फर्कियो खुसी,"कञ्चनपुरको कृष्णपुर नगरपालिका४ का रमेश कार्कीको घरमा पुग्दा बज्यै चन्दादेवी र उनी मख्खिरहेका थिए। बज्यैको अनुहारको हाँसो थामी नसक्नु थियो। रमेश उनको परिवारका जेठा नाति हुन्। बाजुराको बडीमालिका नगरपालिका६ नौलापानीबाट तराई झरेका उनको परिवारका लागि आसलाग्दा रमेश नै हुन्। बुवा हर्क कार्कीको बाजुराको नौलापानीमै खुद्रा सामान र चिया नास्ताको पसल छ। रमेशका काकाको परिवार कृष्णपुरमा बस्छन्। बाजे फुंगे र बज्यै चन्दा पनि तराईमै बस्छन्। इजरायलमा हमासको हमलामा १० जना नेपाली विद्यार्थीको मृत्युको खबर थाहा पाएपछि बुवाआमामात्रै होइन परिवार नै तनावमा थियो। बिहीबार राति नेपाल एयरलाइन्सको चार्टर जहाजबाट काठमाडौं झरेका रमेशलगायतका चार जना विद्यार्थीलाई कृष्णपुर नगरपालिकाका मेयर हेमराज ओझाको पहलमा शनिबार राति काठमाडौंबाट घर ल्याइएको हो। परिवारको जेठो नाति हो, पढ्नमा पनि राम्रो थियो, त्यसैले त सरकारले इजरायल पठायो, केही भएको भए परिवारको दियो निभ्थ्यो, नाति सकुशल घर आएकाले औधी खुसी भएको छु, बाजे फुंगे कार्कीले भने। बाजुराको नेपाल राष्ट्रिय माविबाट एसएलसी गरेर रमेशले कृष्णपुरको कृष्ण माविबाट आईएस्सी गरे। सुदूरपश्चिम विश्वविद्यालय अन्तर्गत टीकापुरमा चार वर्षअघि सञ्चालनमा आएको कृषि विज्ञान संकाय, स्कुल अफ एग्रिकल्चरबाट आठौं सेमिस्टरको परीक्षा दिएर लर्न एन्ड अर्न कार्यक्रमअन्तर्गत उनी भदौको २७ गते इजरायल उडेका थिए। उनी हमास बाहुल्य रहेको गाजापट्टीबाट झन्डै १३१४ किलोमिटरको टाढा सारसरेट भन्ने स्थानको कृषि फार्म हाउसका कार्यरत थिए। हामीलाई इजरायलमा रकेट हमला भइराख्ने तर त्यसलाई आकाशमै डिफ्युज (निस्तेज) पार्ने गरिएको र त्यस रकेटका टुक्राहरूले चोट लाग्ने डरले बंकरमा पस्नु भनेर मात्रै सिकाइएको थियो। हामी भएको फार्म हाउसमा खुला बंकरहरू बनाइएका थिए। शनिबार अचानक साइरन बज्यो। त्यो हाम्रा लागि नौलो थियो। साइरन बज्यो भने बंकरमा पस्नुपर्छ भन्ने सिकाइएको थियो। हामी बंकरमा पस्यौं। अर्को दिन मात्रै इजरायली सेनाले हामीलाई सुरक्षित स्थानमा लगेको हो रमेशले भने। उनले सुदूरपश्चिम विश्वविद्यालयबाट गएका ४९ जना विद्यार्थीमध्ये १७ जनाको समूह एकै कृषि फार्ममा काम गरिरहेको बताए। साथीहरू माथि आक्रमण भएछ, उनीहरूले घाइते भएको, चिच्याएको, रगत बगिरहेको फोटो भिडियो पठाउथे, त्यो देखेर यसरी घर पुगिएला भन्ने सोचिएको थिएन। संघीय सरकारलाई विशेष धन्यवाद छ, सुरक्षित घर पुगियो। दसैंको मुखमा परिवारसँग रमाउन पाइयो, रमेशले भने।"
इजरायलबाट थप १९ जना नेपालीको उद्धार हुँदै,काठमाडौं : इजरायलमा विद्रोही हमास समूहले आक्रमण गरेपछि स्वदेश फर्किनका लागि अनलाइन आवेदन दिएका १९ जनालाई सरकारले उद्धार गरेको छ। सरकारले भारतीय विमानमार्फत् इजरायलमा रहेको १९ जना नेपालीको उद्धार गरेको हो। परराष्ट्रमन्त्री एनपी साउदले मंगलबार इजरायलको चेल अविवबाट भारतको उद्धार विमानमार्फत् १९ नेपालीको उद्धार गरिएको जानकारी दिए। १९ जना नेपाली नागरिक तेल अविवबाट इन्डियन रेस्क्यु फ्लाइटबाट उड्दै हुनुहुन्छ। मन्त्री साउदले स्वदेश आउन लागेका नेपालीलाई दिल्लीस्थित दूताबासले सवारी साधनको व्यवस्था गरेर नेपाल पठाउने पनि जानकारी दिए। नयाँ दिल्लीस्थित दूताबासले इजरायलबाट उद्धार गरी ल्याइएका नेपालीलाई गौरीफन्टा नाका भएर आउने छन्। कैलालीबाट जिल्ला प्रशासन कार्यालयले उनीहरुलाई सम्बन्धित स्थानमा पुर्याउने तयारी गरिएको मन्त्रालयले जनाएको छ। उनीहरु मंगलबार बेलुकी ६७ बजेसम्म नयाँ दिल्ली पुग्ने बताइएको छ। उद्धार गरिएका नेपाली नागरिक नन्दसिंह भुल सुजेन्द्र खड्का प्रतिभा रौनियार अनुमा डंगोल हिना खाँण आतिस गुरुङ जुनु गुरुङ मौसमी पाख्रिन प्रतिमा तिम्सिना राजकुमार मानन्धर संगीता दुलाल उर्मिला रावल ममता थापा दिलकुमारी अधिकारी कार्की निश्चल श्रेष्ठ समिता बस्नेत अम्बिका सुवेदी सिरता गुरुङ उर्मिला श्रेष्ठ
सरकार अभिभावक बन्नुपर्छ भन्ने इजरायल घटनाले सिकायो,"शनिबार बिहान इजरायलमा भएको आतंकवादी हमलामा १० नेपाली विद्यार्थीको मृत्यु भयो। यो भनेको देशले १० जना दक्ष कृषि प्राविधिक गुमाउनु हो। सञ्चार माध्यममा बिहानै यो खबर सुनेपछि कताकता मन थाम्न सकिएन। आमाको उपचारका लागि काठमाडौं गएको थिएँ। सुदूरपश्चिमबाट ४९ जना विद्यार्थी इजरायल गएका थिए। कृष्णपुर नगरपालिकाका पनि चार जना इजरायलमा रहेछन्। उनीहरूसँग सम्पर्क भयो। अनि, सम्झिँए सरकार किन अभिभावक बन्नुपर्छ भन्ने कुरा। १ यो घटनामा सरकारले तुरुन्दै उद्धारको कदम चाल्यो। यस्तो बेला नै सरकार र राज्यको अनुभूति हुने हो। सरकारले समयमै २ सय ५४ जना नेपालीको उद्धार गरेर नेपाल फर्कायो। सरकारले स्वदेश फर्किन चाहनेहरूलाई छिटो उद्धार गर्नुपर्छ। २ कञ्चनपुरकै एक जना विद्यार्थीलाई हमासले अपहरण गरेर लगेको खबर आएको छ। सरकारले हमाससँग सम्बन्ध भएका देशहरूसँग समन्वय गरेर अपहरणमा परेका ती विद्यार्थीको पनि सकुशल उद्धार गर्नुपर्छ। ३ कृष्णपुर नगरपालिकाले आफ्नो पालिकाका चार विद्यार्थीलाई काठमाडौंबाट घर पुयाएको छ। जसरी संघीय सरकार, परराष्ट्र मन्त्रालयले इजरायलबाट उद्धार गरेर काठमाडौं ल्यायो, त्यसैगरी काठमाडौंबाट स्थानीय सरकारले पनि घरघरमा पुगाउनुपर्छ भनेर मैले मेरो पालिकाका चारै जनालाई त्रिभुवन विमानस्थलबाट आफ्नै घर (काठमाडौं) लगेँ। ४ एक दिन, दुई रात नेपाल फर्किएका मेरो क्षेत्रका विद्यार्थीलाई मेरै घरमा राखें। उनीहरूलाई रिफ्रेस गराएर जहाजमा टिकट काटेर घरसम्म पुर्याइदिएँ। यसमा उनीहरूले अभिभावकत्व महसुस गरेका छन्। ५ अहिलेको समयमा सरकार शासक होइन, सेवक र हरेक नागरिकको अभिभावक बन्ने समय हो। हामी सबैले यो कुरा बुझ्नुपर्छ। (ओझा, कृष्णपुर नगरपालिका, कञ्चनपुरका नगर प्रमुख हुन्।)"
"युद्धको समाचार सुन्थ्यौं, आफ्नै सन्तानले भोग्नु पर्यो","इजरायलबाट फर्केका कञ्चनपुरकै कृष्णपुर नगरपालिका २ बाणीका प्रकाश भारतीको घरमा पुग्दा अझ रमाइलो थियो। बुवा गगन भारती, उनको कान्छो भाइ मनोज भारती र आमा लक्ष्मी खाना खाँदै थिए। घरभन्दा अलि परको भान्सामा डायनिङ लगाएर दुई भाइ छोरा र बुवा एकै टेबुलमा खाना आइरहेको दृश्यले अझ माहोल भावुक बनेको थियो। प्रकाश त्रिभुवन विश्वविद्यालयअन्तर्गतको लमजुङ कृषि क्याम्पसबाट बीएससी एजी पास गरेर लर्न एन्ड अर्न कार्यक्रममा इजरायल गएका हुन्। प्रकाशका बाजे डँडेलधुराको गन्यापधुराबाट २०२५ सालतिर तराई झरेका हुन्। बुवा गगन भारती र आमा लक्ष्मीका माइला छोरा हुन् प्रकाश। उनका दाइ फार्मेसी पढेर काठमाडौंमा जागिरे छन्। कृष्णपुरकै कञ्चनजंघा इङ्लिस बोर्डिङ स्कुलबाट एसएलसी गरेका प्रकाशले महेन्द्रनगरको रेडियन्ट कलेजबाट आईएस्सी गरे। त्यसपछि बीएस्सी एजीका लागि लमजुङ कृषि क्याम्पस गए। त्यतिबेला सुदूरपश्चिम विश्वविद्यालयमा बीएसस्सी एजी थिएन। लमजुङबाट बीएसस्सी एजी पास गरिसकेपछि उनीसहित त्रिभुवन विश्वविद्यालयका ७२ जना इजरायल गएका हुन्। उनका बुवा गगन भारती सशस्त्र वन रक्षकको जमदार पदबाट सेवानिवृत्त हुन। वन रक्षकको कमाइबाट उनले तीनै छोरालाई प्राविधिक शिक्षा दिए। जेठोले फार्मेसी, माइलो प्रकाशले बीएस्सी एजी र कान्छो मनोजले ओभरसियरको पढाइ सकाएका छन्। प्रकाशले इजरायलको उत्तरी क्षेत्रमा रहेको च्याम्पिगौन च्याउ फार्ममा काम पाएका थिए। त्रिभुवन विश्वविद्यालयका सबै ७२ जना त्यही कृषि फार्ममा काम गरिरहेका थिए। हाम्रो फार्म भएको क्षेत्र सुरक्षित थियो। शनिबार हमासले आक्रमण गरेपछि इजरायलले युद्ध घोषणा गर्यो। हामी सुरक्षित भए पनि त्रिभुवन विश्वविद्यालयले सबैलाई फर्किन आह्वान गर्यो। केही दिनको लडाइँ भए त नआउने मन लागेको थियो, तर युद्ध नै घोषणा भएपछि फर्किनु पर्यो प्रकाशले भने। उनले दुई रात भोकभोकै बसेको अनुभव सुनाए। हामी बसेको स्थानमा ओपन बंकर थिए। हामीले फार्म मालिकलाई अन्डरग्राउन्ड बंकरमा सार्न माग गर्यौं। फार्म मालिकले सुरक्षाकर्मीको सहयोगमा हामीलाई दुई दिनसम्म अन्डरग्राउन्ड बंकरमा राख्यो। सामान्य ड्राई फुड खाएर बसियो। तेस्रो दिन त जहाज आइहाल्यो, अनि नेपाल फर्कियौं प्रकाशले भने। तीनवटै छोरालाई प्राविधिक शिक्षा पढाएका बुवा गगन भारतीले शनिबारको बिहान रेडियोबाट इजरायलमा आक्रमणको खबर थाहा पाएको बताए। रेडियोमा आक्रमणको खबर सुने। अनि प्रकाशलाई म्यासेन्जरबाट फोन लगाउन खोजे केही घण्टासम्म लागेन। बल्ल शनिबारको दिउँसो म्यासेन्जरमा फोन त भयो, प्रकाशले आफूहरू सुरक्षित भएको त भन्यो तर मन के मानोस, तीनचार दिनको समय हामीहरूले रोएर बितायौं प्रकाशका बुवा गगन भारतीले भने। आमा लक्ष्मीले पनि १० जना नेपाली विद्यार्थीको मृत्यु भएको खबर रेडियोबाट थाहा भएको बताइन्। १० जनाको मृत्युको खबर सुनें। छोरासँग शनिबार कुरा त भयो तर मन मानेन। गएको महिना दिन भएको थिएन। जाने बेला लागेको तीनचार लाख रकम तिर्नै थियो तर पनि हामीले त्यो ऋण जसरी पनि तिरौला, घर फर्किन भन्यौं, त्यसपछि तीनचार दिनसम्म खाना बनेन हाम्रो घरमा आमाले भनिन्। म त टीभीको अगाडिमात्रै हुने। त्यत्रा घरहरू धुवाँधुवाँ भएको देखेर त यतै पनि कस्तो डर लाग्थ्यो। त्यत्रो लडाइँ भइरहेको देखेपछि, छोराले आफू सुरक्षित छु भनेको पत्याउने पनि कसरी ? लक्ष्मीले भनिन्। केन्द्रको सरकार र कृष्णपुरमा मेयर हेमराज ओझाले जुन प्रकारको सहयोग गरे, त्यसका लागि धन्यवाद छ लक्ष्मीले भनिन्। फर्केका अधिकांश विद्यार्थीले गएदेखिको पारिश्रमिक पनि पाएका छैनन्। उनीहरूको सामान पनि उतै छ। उनीहरूलाई घण्टाको झन्डै एक हजार नेपाली पारिश्रमिकमा इजराल लगिएको थियो। कम्तीमा महिनाको ढाईदेखि तीन लाख रकम कमाइ हुने उनीहरूको सम्झौता भएको थियो। पारिश्रमिक युद्ध मत्थर हुनेबित्तिकै पठाइदिने भनिएको छ। हामीहरूको सामान पनि पछि पठाइदिने भनिएको छ। राजदूतावास र एनआरएनका पदाधिकारीहरूलाई त्यसको जानकारी छ। उहाँहरूले पनि सामान पठाउन सहजीकरण गरिदिने भन्नु भएको छ फर्केका युवा रमेश कार्कीले भने।"
गाउँकै खुसी बनेर फर्किए नीतिन,"कञ्चनपुरको कृष्णपुरका नरेशसिंह भण्डारी (नीतिन) को घरमा पनि खुसीको सीमा छैन। नीतिनले इजरायलमा भएका नेपाली विद्यार्थीको उद्धारका लागि दूतावास, एनआरएन र नेपाल सरकारलाई खबर गर्ने गरी नेतृत्व गरेका थिए। नरेशकी आमा मस्तिष्कको बिरामी छिन्। उनका बुवा नेपाल प्रहरीका प्रहरी नायब निरीक्षक हुन्। बैतडीको पाटन नगरपालिका१ बाट ७८ वर्ष अघिमात्रै तराई झरेका उनको परिवार पनि सामान्य परिवार हो। कञ्चनपुरको बाणी भन्ने स्थानमा डेढ कट्टामा उनको घर छ। नरेशले डँडेलधुराको घनघस्या माविबाट एसएलसी गरेपछि धनगढीको ऐश्वर्य विद्या निकेतनबाट आईएस्सी गरे। टीकापुरको स्कुल अफ एग्रिकल्चरबाट बीएस्सी एजी गरेर इन्टर्नसिपका लागि इजरायल गएका उनी पनि बाँचेर नेपाल फर्केका हुन्। हमास बाहुल्य क्षेत्र मानिएको गाजापट्टीबाट १३ किलोमिटरको दूरीमा रहेका उनले आफ्ना साथीहरूको भिडियो हेरेपछि बाँचेर घर आउने आस मारिसकेका थिए। उनी नेटिभोट सिटी नजिकको सरसरेट बिनिअभर फार्मका कार्यरत थिए। शनिबारको दिन थियो। हाम्रो पालो खाना बनाउने थियो। फार्म हाउसमा काम गर्ने बेला कसैले काम गर्ने कसैले खाना बनाउने पालो हुन्छ। बिहानको ५ बजेको थियो होला। अचानक साइरन बज्यो। इजरायलको सीमा बाहिरबाट सीमाभित्र चरा पनि आयो भने साइरन बज्ने गर्छ। सुरक्षाका लागि उससँग राम्रो टेक्नोलोजी छ। तर, कहिलेकाहीँ बज्ने साइरन लगातार बजेको बज्यै भएकाले हामीहरू पनि आत्तियौं। त्यसपछि साथीहरूका म्यासेन्जर ग्रुपमा आफूहरू खतरामा रहेको म्यासेजहरू आउन थाले। सुदूरपश्चिम विश्वविद्यालयबाट इजरायल गएका ४९ जनाकै म्यासेन्जर ग्रुप थियो। उनीहरूले आफूहरू माथि हमासले गोली बर्साएको अडियो भिडियो पठाइरहेका थिए नरेशले भने। हामीलाई साथीहरू घाइते भइसकेको, एम्बुलेन्स पठाउनु भन्दै म्यासेज आइरहेका थिए। हामीले सुरक्षा निकायलाई खबर गरी एम्बुलेन्स पनि गयो तर हमासका आतंकवादीहरूले जान दिएनन्। हाम्रा साथीहरूको समयमा उद्धार हुन नपाएर ज्यान गएको हो। उनले शनिबारका दिन इजरायलमा बिदा जस्तै हुने बताए। शनिबार इजरायलमा होली डे जस्तै हुन्छ। सडकमा त्यहाँको सार्वजनिक यातायात पनि चल्दैनन्। त्यही दिनको मौका छोपेर ठूलो हमला भयो। तर त्यसमा बाँच्न सफल भइयो नरेशले भने। नरेशले परदेशमा परेको पीडापछि मात्रै देशको याद आउने बताए। घरदेशको याद परदेशमा गएमात्रै आउँदो रहेछ। इजरायलले युद्ध घोषणा गर्यो। अर्काको देशमा युद्धका बेला जो जतिबेला पनि मारिन सक्ने भएकाले हामीले छिटो उद्धारको माग गरेका हौं। सरकारले सुन्यो पनि, त्यसका लागि धन्यबाद उनले भने। आकाशमा हजारौं रकेटहरू बर्सिरहेका छन्। इजरायलको सुरक्षा संयन्त्रले ती रकेटहरूलाई निस्तेज पारिरहेको छ। आकाशमा लडाकु विमान उडेका उड्यै छन्। विस्फोटको कोलाहल मच्चिएको छ। आकाशमा पटाका पड्केझै बंगबंग आवाज आइरहेको छ। त्यतिबेला नजिकको बंकरमा पसी हाल्नुपर्ने, कस्तो कस्तो फिलिङ आयो, त्यसको बयान शब्दमा गर्न सकिँदैन रमेशले भने। उनले आफ्नो जन्मभूमिको माया कस्तो हुँदो रहेछ भने इजरायलको विमानस्थलमा बिताएको समयमा थाहा भएको बताए। नेपालबाट जहाज उड्नुभन्दा झन्डै ८९ घण्टाअघि हामी इजरायलको बेनगौन इन्टरनेसनल एयरपोर्ट पुगिसकेका थियौं। ती ८ घण्टा हाम्रा लागि आठ दिनभन्दा कम्ता थिएनन्। हामीले रडार नामको एप्स डाउनलोड गरेर ध्वजावाहक कहाँ पुग्यो भनेर लोकेसन हेरिरहेका थियौं। त्यो एप्समा जहाजको लोकेसन पत्ता लाग्छ। जब ध्वजावाहक बेनगौन इन्टरनेसनल एयरपोर्टमा ल्यान्ड भयो, त्यतिबेला गह भरिए, अब बाँचिन्छ भन्ने आस पलायो। विमानस्थल पुगेका २ सय ३५ जनामध्ये प्रायः सबैका आँखामा आँसु थिए। दसैंको मुखमा परिवारसँग मिलनको कल्पना थियो नरेशले भने। उनीहरू घर पुगेपछि अर्को रुवावासी थियो खुसीको। बुवा त कालीकोट ड्युटीमा हुनुहुन्थ्यो, आमा अँगालो हालेर रुनु भयो। परिवारको मिलनमा मेरा पनि आँसु रोकिएनन्। परिवारमा मात्रै होइन, छिमेकीहरू पनि घरमा जम्मा भएका थिए। मिल्ने साथी र आफन्तहरूका बीचमा रुवावासी चल्यो नरेशले भने। सरकारले नेपाली युवाहरूलाई नेपालमै रोजगारीको अवसर जुराओस्।"
"आज यी स्थानमा पानी पर्ने, धान नकाट्न किसानलाई आग्रह","आज दिउँसो देशभर आंशिकदेखि सामान्य बदली रही कोशी, बागमती प्रदेशलगायत देशका पहाडी भूभागका केही र तराईका एकदुई स्थानमा मेघगर्जनचट्याङसहित हल्का वर्षाको सम्भावना रहेको मौसमविद् राजु प्राधानाङ्गले जानकारी दिए। काठमाडौं : हाल नेपालमा पश्चिमी वायुको प्रभाव रहेको छ। हाल देशभर आंशिकदेखि सामान्य बदली रही बागमती प्रदेशको केही स्थानमा मेघगर्जनचट्याङसहित हल्कादेखि मध्यम वर्षा भइरहेको जल तथा मौसम पूर्वानुमान महाशाखाले जनाएको छ। आज दिउँसो देशभर आंशिकदेखि सामान्य बदली रही कोशी, बागमती प्रदेशलगायत देशका पहाडी भूभागका केही र तराईका एकदुई स्थानमा मेघगर्जनचट्याङसहित हल्का वर्षाको सम्भावना रहेको मौसमविद् राजु प्राधानाङ्गले जानकारी दिए। उनका अनुसार देशको उच्च पहाडी तथा हिमाली क्षेत्रका केही स्थानमा आज हल्का हिमपातको सम्भावना रहेको छ। वर्षा भोलिसम्म रहने भएकाले आज र भोलि किसानले धान नकाट्दा राम्रो हुने मौसमविद् प्राधानाङ्गले बताए। काठमाडौँमा अहिलेको वायुको तापक्रम १८ डिग्री सेन्टिग्रेड रहेको तथा पारदर्शिता आठ किलोमिटरभन्दा धेरै रहेको मौसम पूर्वानुमान महाशाखाले जनाएको छ। आज काठमाडौँमा अधिकतम तापक्रम २५ देखि २७ डिग्री सेन्टिग्रेडको बीचमा रहने सम्भवना रहेको र काठमाडौँमा अपराह्नतिर हल्का वर्षा हुने सम्भावना रहेको मौसमविद् प्राधानाङ्गले जानकारी दिए। यसैगरी आज राति सुदूरपश्चिम, कर्णाली, लुम्बिनी र गण्डकी प्रदेशमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहने महाशाखाले जनाएको छ। देशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको महाशाखाद्वारा प्रकाशित बुलेटिनमा उल्लेख छ।"
दसैँको अवसरमा बनेपामा चङ्गा चैट प्रतियोगिता,"धुलिखेल : दसैं र तिहारको याममा चङ्गा उडाएर मनोरञ्जन लिने संस्कति हराउँदै गइरहेको अवस्थामा त्यसलाई पुनः स्थापित गर्न चङ्गा महोत्सव गर्न लागिएको छ । युवा पुस्ताको रोजाइमा नपरेका कारण पछिल्ला वर्षमा चङ्गा उडाउने परम्परा लोपहुँदै गएकाले बनेपास्थित रोट्राक्ट क्लबले सो प्रतियोगिता आयोजना गर्न लागेको हो । चङ्गा उडाऔँ, संस्कृति जोगाऔँ भन्ने नाराका साथ बनेपा नगरपालिका९ मगरगाउँमा आगामी कात्तिक ४ गते उक्त प्रतियोगिता आयोजना गर्न लागिएको आयोजकले जनाएको छ । अहिलेको युवा संस्कति बचाउनभन्दा पनि घुम्ने र खानपानमै रमाइलो मान्ने गर्दा यस्ता परम्परा लोपहुँदै गएकाले संरक्षण गर्न र युवा पुस्तामा यसको महत्व बुझाउन पनि महोत्सव आयोजना गर्न लागिएको क्लबका अध्यक्ष रोभेन तौजलेले बताए। 'दसैँमा चङ्गा उडाउनभन्दा रमाइलो गरेर बस्ने युवापुस्ता बढ्दैछ ।', उनले भने, 'विगत एकदशक अगाडिसम्म दसैं तथा तिहारमा बालबालिकादेखि युवायुवतीले मनोरञ्जनका रूपमा चङ्गा उडाउने परम्परा पछिल्लो समय स्थान अभाव र पश्चिमा संस्कृतिको प्रभावका कारण लोप हुन थालेको छ ।' अहिले पहिलेको जस्तो चङ्गा उडाउने ठाउँ पनि पर्याप्त नभए पनि उतिबेलाका घरको उचाइ पनि उस्तैउस्तै हुने हुँदा चङ्गा उडाउन सजिलो थियो तर पछिल्लो समय खुल्ला स्थान अभाव र सहरीकरणका कारण चङ्गा उडाउने संस्कृति हराउँदै जान थालेकाले युवा पुस्तामा यसको महत्व बुझाउन आवश्यक देखिएको उनले बताए। लोप हुन थालेको संस्कृति जगेर्ना गर्ने उद्देश्यले बनेपाका युवाले करिब दस वर्षदेखि चङ्गा चैट प्रतियोगिता आयोजना गर्दै आएको प्रतियोगिताका संयोजक तथा क्बलका सेक्रेटरी सदिक्षा धितालले बताए। यस पटक पनि नेपालीको महानचाड दसैंको उपलक्ष्यमा फूलपातीका दिन प्रतियोगिता गर्न लागिएको उनले बताए। अहिलेका बालबालिकाको ध्यान मोबाइल, कम्प्युटर, ल्यापटपलगायत बैकल्पिक मनोरञ्जनका माध्यमतिर जाँदा चङ्गाको आकर्षण घटेको हो । पहिले पहिले सहर बजारका किराना पसलदेखि तरकारी पसलसम्म पाइने चङ्गा अहिले बजारका केही सीमित पसलमा मात्र भेटिने गरेको सम्बद्ध व्यक्तिले बताए । अझ लट्टाई त ठूला बजार या काठको सामान बनाउने स्थानमा अर्डर नै गर्नुपर्ने अवस्था आइसकेको छ । यसअघि तीन पटकसम्म बेष्ट प्रोजेक्ट जितेको रोट्राक्ट क्लबले घरेलु तथा साना उद्योग प्रवद्र्धन गर्ने उद्देश्यले चङ्गा र लटृाईको स्टलसमेत राख्ने जनाएको छ ।"
२०५० सम्ममा समुद्रमा माछाभन्दा बढी हुनेछ प्लास्टिक,"हालसम्म हामीले भन्दै आएको कुरा हो समुद्रमा सबैभन्दा धेरै माछा पाइन्छ। तर, एक अध्ययनका अनुसार यस्तो पनि दिन आउनेछ जुन दिन समुद्रमा माछाभन्दा धेरै प्लास्टिक हुनेछ। एलेन म्याकआर्थर फाउन्डेसन र वल्र्ड इकोनोमिक फोरमले गरेको एक अध्यनले यो अवस्था धेरै टाढा नरहेको दाबी गरेको छ। अर्थात् सन् २०५० सम्ममा समुद्रमा माछाले ओगटेको हालको अवस्थालाई प्लास्टिकले ओगट्नेछ। एउटा सामान्य प्लास्टिकको झोला नष्ट हुन करिब सयदेखि पाँच सय वर्षसम्म लाग्छ। अहिले यसको प्रयोग विश्वमा अत्यधिक छ। र, सबै प्रयोगपछि पानीमा मिसिएर समुद्रमा पुग्दैछ। विश्वमा प्लास्टिक उत्पादन, त्यसको प्रयोग र व्यवस्थापनको अवस्था हेरेर गरिएको गणनाले यो अवस्था देखाएको अध्ययनमा उल्लेख छ। वातावरण क्षेत्रमा कार्यरत संस्थाका अनुसार विश्वभर बर्सेनि पाँच खर्ब वटा प्लास्टिक ब्याग उत्पादन हुन्छन्। हरेक मिनेट १० लाख ब्याग प्रयोग भइरहेका हुन्छन्। जति उत्पादन भइरहेका छन्, त्यत्तिकै अनुपातमा विश्वभर प्लास्टिकजन्य फोहोर पनि बढिरहेका छन्। यो अवस्थाले जलचर प्राणी लोप हुँदै जाने र उनीहरूको स्थान प्लास्टिकले ओगट्नेछ। जलवायु परिवर्तनको असरले हिउँ पग्लने क्रम उच्च हुँदा नदीमा पानीको मात्रा बढ्ने, बाढी आउने र त्यसले पनि समुद्रमा प्लास्टिकलाई चाँडो पुर्याउने विज्ञ बताउँछन्। राष्ट्रसंघीय वातावरणीय कार्यक्रम युनेपले पनि हरेक मिनेटमा प्लास्टिक फोहोर समुद्रमा मिसिने गरेको देखाएको थियो। त्यसको प्रतिवेदनमा हरेक मिनेटमा एक ट्रकबराबरको प्लास्टिक फोहोर समुद्रमा विर्सजन हुने गरेको उल्लेख छ। विश्वभर बर्सेनि ४० करोड टन प्लास्टिकको फोहोर उत्पादन हुन्छ। सन् १९५० मा १५ लाख टन रहेको प्लास्टिकको उत्पादन बढेर २०२१ सम्ममा ३९ करोड टन पुगेको युनेपको तथ्यांकले पुस्टि गर्छ।यो क्रम पछिल्लो दुई वर्षमा अझै बढेको वातावरण विज्ञ बताउँछन्।अध्ययनअनुसार उत्पादित प्लास्टिकमध्ये ९ प्रतिशत मात्र पुनप्र्रयोग गरिन्छ।१२ प्रतिशत जलाइन्छ भने बाँकी ७९ प्रतिशत डम्पिङ साइटमा बिसर्जन गरिन्छ या त्यत्तिकै खुला छाडिन्छ।प्लास्टिकजन्य फोहोरबाट समुद्र सबैभन्दा बढी प्रदूषित हुने गरेको छ।यही क्रम जारी रहे सन् २०५० सम्ममा समुद्रमा माछाभन्दा प्लास्टिक बढी हुने अनुमान छ।यस्तै, प्लास्टिक ब्यागका कारण बर्सेनि एक लाख जलचर मारिने गरेका छन्। तर, अध्ययनले यसलाई रोक्न सक्ने विकल्पलाई पनि केलाएको छ।प्याकेजिङमा अनावश्यक रूपमा प्लास्टिकको प्रयोग रोक्ने, पुनः प्रयोग बढाउने र वातावरणमैत्री विकल्प अपनाउने हो भने सन् २०४० सम्ममा विश्वव्यापी प्लास्टिक प्रदूषण ८० प्रतिशतले घटाउन सकिने पनि बताइएको छ।एक अध्ययनले हाल विश्वका १ सय २७ मुलुकले प्लास्टिकको प्रयोगमा आंशिक तथा पूर्ण रूपमा रोक लगाएका छन्।यस्तै, अनुसन्धानकर्ताहरूले हालै अस्ट्रेलिया, अमेरिका, बेलायत र युरोपका ३८ वटा तालमा गरेको अनुसन्धानले सबै ठाउँमा प्लास्टिक र माइक्रोप्लास्टिक फेला परेको थियो ।"
चाडपर्व लक्षित सुरक्षा व्यवस्था ८० हजार सुरक्षाकर्मी परिचालन,"काठमाडौं : दसैं, तिहार तथा छठ पर्व नजिकिँदै गर्दा देशभरको सुरक्षा व्यवस्थामा कडाइ गरिएको छ। चारवटै सुरक्षा निकायले आआफ्नो तर्फबाट देशभरको शान्ति सुरक्षामा निगरानी बढाएका छन्। चाडपर्व आउँदै गर्दा बढ्न सक्ने चोरी, ठगी, कालोबजारी तथा अपराधका घटनाका विषयमा सचेत रहन नागरिकसँग प्रहरीको अनुरोध छ। नेपाल प्रहरीका ५० हजार ५ सय ३० जना प्रहरी कर्मचारी चाडपर्व विशेष सुरक्षाका लागि खटाइएका छन्। यस्तै गरी सशस्त्र प्रहरीका ७५ प्रतिशत जनशक्ति फिल्डमा खटाइनेछन्। सशस्त्र प्रहरीका प्रवक्ता राजेन्द्र खड्काका अनुसार चाडपर्वमा सुरक्षा निगरानी र शान्ति सुरक्षाको लागि २९ हजार १ सय ५४ जना सशस्त्र प्रहरी फिल्डमा खटाइनेछ। आवश्यक पर्दा तत्कालै खटाउन सक्ने गरी २ हजार ९ सय २९ सशस्त्र प्रहरी तयारी अवस्थामा रहनेछन्। चाडपर्वको समयमा सीमावर्ती इलाकामा सुरक्षा गस्ती बढाइने खड्काले बताए। उनी भन्छन्, सीमा इलाकामा नागरिकको सुरक्षित र सहज आवागमनका लागि तथा अप्ठेरोमा परेकाको उद्धार कार्यमा सहयोग पुयाउनका लागि १ सय २५ ठाउँमा हेल्प डेक्स स्थापना गरिएको छ। भारत र चीनतर्फका सुरक्षाकर्मीको समन्वयमा नागरिक सहायता कक्ष स्थापना गरिएको उनले बताए। ३३ स्थानमा हेल्थ डेक्स पनि स्थापना गरिएको छ। विभिन्न नाकामा हातहतियार, विस्फोटक पदार्थ र लागूऔषध पहिचानका लागि तालिम प्राप्त कुकुरसमेत परिचालन गरिएको छ। आपराधिक क्रियाकलाप रोकथामका लागि ५३ स्थानमा एम्बुलेन्ससहितको आरआईआईटी टोली पनि परिचालित छ। पर्वलार्ई लक्षित गर्दै विशेष सुरक्षा योजना लागू गरेको छ। विशेष सुरक्षा योजनाअन्तर्गत देशभर कुल ५० हजार ५ सय ३० जना प्रहरीहरू खटाइएको केन्द्रीय प्रहरी प्रवक्ता तथा प्रहरी नायब महानिरीक्षक कुबेर कडायतले जानकारी दिए। उनका अनुसार विगतका चाडपर्वमा भएको सुरक्षा कमी, कमजोरीलार्ई मध्यनजर राख्दै केन्द्रीय सुरक्षा योजनासहित सबै प्रहरी युनिटले आआफ्नै सुरक्षा चुनौतीअनुसार सुरक्षा योजना तयार पारी यस वर्षको दसैं तिहार सुरक्षा योजनालार्ई बलियो र मजबुद पारिएको छ। चाडपर्व सुरक्षाका लागि नेपाल प्रहरी पनि तयारी अवस्थामा छ। नेपाल प्रहरीका प्रवक्ता कुवेर कडायतका अनुसार दसैं तिहारको समयमा नेपाल प्रहरीका गण तथा गुल्ममा रिजर्भमा रहेको फोर्सलार्ई समेत परिचालन गरिनेछ। घर बन्द गरेर तस्बिर खिचेर घर खाली भएको जानकारी हुने गरी सामाजिक सञ्जालमा पोस्ट नगर्न पनि प्रहरीले आग्रह गरेको छ। प्रवक्ता कडायत भन्छन्, चाडपर्व सुरक्षाका लागि २ सय ७४ वटा नागरिक सहायता कक्ष, ३ सय ५७ वटा प्रहरी सहायता कक्ष, सीमा इलाकामा नागरिक सहायता कक्ष ५० वटा स्थापना गरिएको छ। चाडपर्वमा आपराधिक क्रियाकलाप बढी हुने भएकाले त्यसतर्फ सबैले चनाखो भएर लाग्न तथा आफ्ना घर, छिमेकमा त्यहाँँ गतिविधि भएमा वा हुने संकेत देखिएमा तत्काल नजिकको प्रहरी युनिटमा खबर गर्न प्रहरीको आग्रह छ। प्रहरी प्रधान कार्यालयले चाडपर्व लक्षित विशेष सुरक्षा योजना देशैभरका प्रहरी युनिटहरूमा लागू गरिसकेको छ। दसैं तिहार विशेष सुरक्षा योजना लागू भएसँगै सम्भावित जोखिम क्षेत्रको पहिचान गरी चोरी तस्करीलगायत आपराधिक क्रियाकलाप रोक्न प्रहरी तयारी अवस्थामा छ। प्रहरी प्रवक्ता कडायत भन्छन्, शान्तिपूर्ण तरिकाले चाडपर्व मनाउने वातावरण बनाउनको लागि सुरक्षा निकाय परिचालन भइसकेको छ। राजमार्ग, बोर्डर एरिया, भीडभाड हुने व्यापारिक स्थान, बैंक तथा वित्तीय स्थानवरपर प्रहरी निगरानी बढाइएको छ। काठमाडौं उपत्यका प्रहरी कार्यालयका प्रवक्ता दिनेशराज मैनाली चाडपर्वलाई सुरक्षित तरिकाले मनाउन सचेत हुन आग्रह गर्छन्। उनी भन्छन्, नगद बोकेर कारोबार कम गरौं, डिजिटल कारोबार गरौं, घर छाडेर हिँड्नुपर्दा साइरनजडित ताल्चा प्रयोग गरौं। प्रहरीलार्ई जानकारी दिने गरौं। बहुमूल्य सामग्री पहिरिएर बजारमा जाने नगरौं। सामाजिक सञ्जालमा व्यक्तिगत विवरण उल्लेख नगरौं। मोबाइलको प्रयोग गर्दा सचेत बनौं। आन्तरिक सुरक्षा सुदृढ हुनुपर्छ गृहमन्त्री नारायणकाजी श्रेष्ठले मुलुकको समृद्धि, समुन्नति र सुशासनका लागि आन्तरिक सुरक्षा व्यवस्था सुदृढ हुनुपर्ने बताएका छन्। मुलुकको आन्तरिक सुरक्षा व्यवस्थाको मियोका रूपमा रहेको नेपाल प्रहरीको भूमिका र कर्तव्यबोधले मात्र समग्र मुलुकको समृद्धि, कानुनी शासन र सुशासनको अनुभूति गर्न सकिने उनको दाबी थियो। ६८औं प्रहरी दिवसको अवसरमा प्रहरी प्रधान कार्यालयमा भएको श्रद्धाञ्जली समारोहमा गृहमन्त्रीले नागरिकको सुरक्षा सुनिश्चित गर्न चाडपर्वलगायत आफ्नो व्यक्तिगत र पारिवारिक दायित्वलार्ई थाँती राखी देश र जनताको सुरक्षामा तैनाथ प्रहरी कर्मचारीहरू प्रेरणाको स्रोतको रूपमा रहने बताए। आमनागरिक र राज्यले सामना गरेको हरेक विषम परिस्थितिलार्ई निस्तेज तुल्याउन नेपाल प्रहरीले उच्च मनोबलका साथ खटिँदै आएको उनले चर्चा गरे। निष्पक्ष अनुसन्धानले पीडितलार्ई न्याय दिलाउनुको साथै राज्यमा दण्डहीनताको अन्त्य हुनुपर्नेमा उनको जोड थियो। उनले प्रहरीको अनुसन्धानमा प्रश्न उठाउने आधार छैन र कुनै स्वार्थ तथा शक्तिको प्रभाव वा दबाबमा नपरी निष्पक्ष अनुसन्धान कार्यमा नेपाल प्रहरीले सम्झौता गर्दैन भन्नेमा आफ्नो विश्वास रहेको बताए। प्रहरी महानिरीक्षक वसन्तबहादुर कुँवरले नागरिकमैत्री प्रहरीको रूपमा सांगठनिक छवि उजागरमा केन्द्रित रहन नेपाल प्रहरीलार्ई निर्देशन दिए। कुँवरले प्रहरी कर्मचारीको उत्प्रेरणा तथा मनोबल अभिवृद्धिमार्फत प्रहरी सेवा प्रवाहमा प्रभावकारिता वृद्धि गर्दै आन्तरिक सुदृढीकरण र शुद्धीकरणको लक्ष्यसहित नेपाल प्रहरी कार्ययोजना, २०८० तर्जुमा गरिएको जानकारी दिए।"
मिथिला चिनाउँदै झिंझिया,"जनकपुरधाम : मिथिला आफ्नो खानपान, रीतिरिवाज, कला संस्कृति र छुट्टै भाषाशैलीका कारण पृथक छ। यहाँको सांस्कृतिक संवद्र्धनमा महत्त्वपूर्ण स्थान मिथिलाको लोकगायकीको पनि छ। तर, पछिल्लो समय मिथिलाको पहिचान गीतका रूपमा स्थापित हुँदैछ झिंझिया। कुनै राष्ट्रिय वा अन्तर्राष्ट्रिय मञ्च होस् वा सांस्कृतिक कार्यक्रम मिथिला चिनाउने गीतको रूपमा झिंझिया गाउन थालिएको छ। हुन त झिंझिया मिथिलाञ्चलको लोक नृत्य र गीत हो। दसैंको बेला गाइने झिंझिया गीतको ग्रामीण परिवेशमा छुट्टै भाषा र लय हुन्छ। झिंझियाका थुप्रै गीतहरू पनि छन् जुन ग्रामीण स्तरमा अहिले पनि प्रसिद्ध छन्। तर, आधुनिक रूपमा मिथिलामा झिंझिया गीतको रूपमा निकै प्रसिद्धि पाइसकेको गीत हो, तोहरे भरोसे बरहम बाबा झिंझिया बनेलियै हो, बरहम बाबा झिंझिया बनेलियै हो, बरहम बाबा झिंझिया पर होईयौ असवार, अबोधबा बालक तोहर किछियो न जनेछै हो। यो गीतको बोल र धुनले झिंझिया गीतको प्रतिनिधित्व पछिल्लो दुई दशकदेखि गर्दै आएको छ। गीत घर घरके नाम गरेको म्युजिक एल्बमको आठवटा लोक गीतमध्ये एक रहेको झिंझिया गीत निकै प्रसिद्ध र लोकप्रिय हुन पुग्यो। वरिष्ठ कलाकार रामनारायण ठाकुरसहितको टिमले ग्रामीण भेगमा गाउने झिंझिया गीतको संकलन गरेका थिए। मिथिलाञ्चलका गीतकार एवं संगीतकार सुनील मल्लिक र प्रवेश मल्लिकले ग्रामीण लोकगीतलाई आधुनिक संगीतमा ढालेर तयार भएको थियो झिंझिया गीत। झिंझियाको मौलिकता मिथिलामा लोक नाच, सांस्कृतिक झाँकी र धार्मिक अनुष्ठानहरूले दसैंलाई अझ बढी रोमाञ्चक र अलौकिक बनाउँछ। मिथिलालाई दसैं अवधिभर झुमाउने र यसको रौनकतालाई अझ भव्य बनाउने लोक अनुष्ठान हो झिंझिया नृत्य। अहिले साँझ पर्नेबित्तिकै झिंझियामा मिथिला झुम्न थाल्छ। यसका गीतहरूले गाउँ, सहर गुञ्जायमान हुन्छन् भने यसको नृत्य हेर्न शक्तिपीठ भरिभराउ हुन्छ। घटस्थापनाको दिन एकातर्फ घरघरमा जमरा छर्ने र माता दुर्गाको पूजाको तयारी गरिन्छ भने अर्कोतर्फ मिथिलाका मुसहर, चमार, तेली, कुम्हारलगायत जातिका महिला पुरुषहरू झिंझिया बनाउन व्यस्त हुन्छन्। आकर्षक र झम्किलो झिंझिया बनाउन निकै मेहनत लाग्छ। हामी पाँचवटा घैंटो एउटै झिंझियामा गाभेर भव्य आकार बनाउँछौं त्यसैले मेहनत बढी लाग्छ, नगराइन नगरपालिका९ घोडघाँसका विनोद पासवान भन्छन्, एउटा झिंझिया तयार गर्न कम्तीमा एक साताको समय लाग्छ। हामी घटस्थापनाको एक साता अगाडिदेखि नै झिंझिया सजाउने काममा लागि हाल्छौं। घटस्थापनाका दिन गाउँ वा सहरका ब्रह्मस्थान (गाउँमा रहेका देउताको मुख्य मन्दिर) मा पूजा आराधना गरिन्छ। झिंझिया टाउकोमा राखेर नृत्य गर्नुपूर्व धामी ओझाबाट यसलाई मन्त्रद्वारा सिद्ध गरिन्छ। घैंटोमाथि बलिरहेको आगोको डल्लो टाउकोमा राखेर किशोरी र महिलाहरू मज्जाले नाच्छन्। तर, झिंझिया नाच्न सबैले सक्दैनन्। त्यसका लागि निकै अनुभवी र राम्रो तयारी गरेका महिलालाई नै जिम्मेवारी दिइन्छ। पूर्ण तान्त्रिक विधिअनुसार गरिने यो नृत्य सोचे जति सजिलो छैन। आफ्नै सुर र तालमा नाचिने यस लोक नृत्यका क्रममा असंख्य प्वाल पारिएको घैंटोभित्र दियो बालेर टाउकोमा राखी महिलाहरू नाच्ने गर्छन्। झिंझिया निकै तीव्र गतिमा गाउने र नाच्ने गरिन्छ। नाच सकिनेबित्तिकै दियो निभाएर झिंझिया राख्ने गरिन्छ। झिंझिया प्रायःजसो महिलाहरूद्वारा गरिने नृत्य भए पनि यसमा पुरुषहरूको पनि उलेख्य सहभागिता रहन्छ। गाउँघरमा झिंझियामा १५२० जनाको समूहले पारम्परिक वाद्यवादनहरू ढोलक, झाइल, झामर लिएर गीत गाउँदै यो नृत्य गर्छन्। झिंझियाको गीत, सात बहिनी फूलमती एकै भैरव भैया, बहिनिये लागि भैया झिंझिया बनेले तोहरे लागि, प्रत्येकको घरघरमा गई समूहले नृत्य गर्ने गरेको र त्यहाँबाट घरधनीले कोसेलीस्वरूप पैसा वा चामल, दाल सहयोग गर्छन्। पछिल्लो समय झिंझिया लोक संस्कृतिको परिचायकको रूपमा गाउन र नाच्न थालिएको साहित्यकार रामभरोष कापडी बताउँछन्। सांस्कृतिक जगेर्नाका लागि यसको संरक्षण आवश्यक रहेको शिक्षक मनोज झा बताउँछन्। झा भन्छन्, यो मिथिलाको लोक महŒवको नृत्य भएको हुनाले यसलाई अन्धविश्वासका लागि प्रयोग गरिएको भन्दै लोप हुने खालको क्रियाकलाप गर्नु हुँदैन। मिथिला क्षेत्रका वरिष्ठ साहित्यकार एवं संस्कृतिविद् डा राजेन्द्र विमल झिंझिया गीत र यसको नृत्य मनोरञ्जनात्मक रूपमा सामाजिक कुप्रथामाथिको व्यंग्यात्मक प्रहार गर्ने शैली रहेको बताउँछन्। उनी भन्छन्, यस नृत्यले नराम्रो शक्तिहरूको प्रतिवाद गर्ने सन्देश दिन्छ। अर्कोतर्फ समाजमा प्रचलित झिंझिया गीतहरूले सामाजिक अन्धविश्वासलाई पनि प्रस्ट्याउँछ।"
"आज दसैंको तेस्रो दिन, चन्द्रघण्टा देवीको पूजा आराधना गरिंदै","काठमाडौं : बडा दसैं एवं नवरात्रको तेस्रो दिन आज दसैँघर वा पूजा कोठामा नौ दुर्गामध्येकी तेस्रो चन्द्रघण्टा देवीको विधिपूर्वक पूजा आराधना गरिँदैछ। नवदुर्गामध्येकी तेस्रो देवी चन्द्रघण्टाले हातमा चन्द्रमाको आधार भएको घण्ट लिने भएकाले नै यिनको नाम चन्द्रघण्टा रहन गएको भन्ने विभिन्न पौराणिक एवं धर्मशास्त्रीय ग्रन्थमा उल्लेख गरिएको छ । यस्ती देवीको पूजा आराधनाले शक्ति प्राप्त हुने भएकाले नवरात्रका अवसरमा विशेष पूजा आराधना गर्ने गरिएको नेपाल संस्कृत विश्वविद्यालयका पूर्व सहप्राध्यापक श्रीराम सापकोटाले जानकारी दिए। मार्कण्डेय पुराणमा चन्द्र : घण्टायां यस्या : सा अर्थात् चन्द्रमा जसको घण्टामा रहेको छ उहाँको नाम चन्द्रघण्टा हो भनी उल्लेख गरिएको छ । चन्द्रघण्टा देवीले शिरमा अर्धचन्द्रका साथै घण्ट पनि धारणा गर्ने भएकाले यो नाम रहन गएको हो । चन्द्रघण्टा देवीको स्वरुप पहेँलो वर्णको हुन्छ । यस्ती देवीले अत्याचारी दानवी स्वरुपलाई नाश गर्नेछिन् । चन्द्रघण्टा देवीको पूजा आराधनाका दिन मणिपुर चक्रलाई ध्यान गरिन्छ । चन्द्रघण्टा देवीको स्वरुपको ध्यान गर्दा अनेकौँ शक्ति प्राप्त हुने विश्वास गरिन्छ । चन्द्रघण्टा देवीबाट कृपा भए समग्र पाप नाश हुने देवीको वर्णन गरिएका विभिन्न पुराण एवं ग्रन्थमा व्याख्या गरिएको वाल्मीकि विद्यापीठका उपप्राध्यापक चिन्तामणि भट्टराईले बताए। चन्द्रघण्टा देवीको स्वरुप सामान्य, शान्त, एवं करुणामयी छ । गीत सङ्गीत क्षेत्रमा लागेकाले चन्द्रघण्टा देवीको विशेष आराधना गर्दछन् । आजका दिन चन्द्रघण्टा देवीको विशेष पूजा आराधनासहित ध्यान गर्नाले ललाटमा चमक प्राप्त हुने पनि उनले सुनाए। नवरात्रको पहिलो दिन आइतबार दसैँघर वा पूजा कोठामा वैदिक विधिपूर्वक घटस्थापना गरी जौको जमरा राखिएको थियो । घटस्थापनाको अर्थ देवीको ध्यान साधनामा स्थापित हुनु पनि हो भन्ने श्रीमद्देवीभागवत लगायत पुराण एवं धर्मशास्त्रीय ग्रन्थमा उल्लेख गरिएको छ । यही शास्त्रीय वचनका आधारमा धेरै भक्तजनले नवरात्रमा घर एवं शक्तिपीठमा देवीको साधना गरेर बिताउँछन् । घटस्थापना गरिएको दिन घडामा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो । दोस्रो दिन सोमबार पूजा स्थलमा नवदुर्गामध्येकी दोस्रो ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो । तेस्रो दिन आज चन्द्रघण्टा देवीको निष्ठाका साथ पूजा आराधना गरिँदै छ । नवरात्रका नौ दिन घटस्थापना गरिएको स्थलमा दुर्गा सप्तशती (चण्डी), श्रीमद्देवीभागवत लगायत देवी स्तोत्र पाठ समेत गरिन्छ । नवरात्रका अवसरमा देवीको आराधना गरी पूजा गरेमा शक्ति, ऐश्वर्य र विद्या प्राप्त हुने धार्मिक विश्वास छ । यसै आधारमा वैदिक सनातन धर्मावलम्बीले प्रत्येक वर्ष आश्विन शुक्ल प्रतिपदादेखि नवमीसम्म दुर्गा देवीको विशेष आराधना गर्छन् । नौ दिनसम्म पूजा आराधना गरेको प्रसाद विजयादशमीदेखि कोजाग्रत पूर्णिमाका दिनसम्म लगाइन्छ । यसरी १५ दिनसम्म नेपालीले बडा दसैँ पर्व मनाउँछन् । दुर्गा पक्षसमेत भनिने दसैँको पहिलो दिन शैलपुत्री, दोस्रो दिन ब्रह्मचारिणी, तेस्रो दिन चन्द्रघण्टा, चौथो दिन कुष्माण्डा, पाँचौं दिन स्कन्दमाता, छैटौँ दिन कात्यायनी, सातौँ दिन कालरात्री, आठौँ दिन महागौरी, र नवौँ दिन सिद्धिदात्रीको पूजा आराधना गर्ने गरिन्छ । यीनै नौवटा दुर्गाका रुपलाई नवदुर्गा पनि भनिन्छ । नवरात्रका अवसरमा देशभरका शक्तिपीठमा पूजा आराधना एवं दर्शन गर्ने भक्तजनको विशेष भीड लाग्छ । बडादसैँ बाहेक पनि बुधबार, बिहीबार, शुक्रबार र शनिबार देवीको विशेषरुपमा आराधना गर्न मन्दिरमा भक्तजनको भीड लाग्ने गर्छ । रासस"
नयाँ बसपार्कमा हेल्थ डेक्स,"काठमाडौं : दसैँमा घर जाने यात्रुलाई लक्षित गरी काठमाडौँको गोँगबुस्थित नयाँ बसपार्कमा हेल्थ डेक्स स्थापना गरिएको छ। महानगर प्रहरी टोलीले यात्रुको स्वास्थ्य परीक्षणका लागि डेक्स स्थापना गरेको हो। महानगर प्रहरीका प्रहरी नायब उपरीक्षक पूर्णचन्द्र भट्टले हेल्थ डेक्समार्फत उच्च रक्तचाप जाँच, प्राथमिक स्वास्थ्योपचार र आवश्यक औषधि वितरण गरिएको बताए। हेल्थ डेक्समा काठमाडौँ महानगरपालिका वडा नं २६ को टोली खटाइएको छ। उनले दुई दिनमा पाँच सयभन्दा बढी यात्रुले स्वास्थ्य सेवा लिएको बताए। यस्तै महानगरपालिकाको टोलीले नयाँ बसपार्कमा यात्रुका लागि पिउने पानीको समेत व्यवस्था मिलाएको छ। नयाँ बसपार्क सञ्चालनको जिम्मा लिएको लोत्से बहुउद्देश्यीय प्रालिका प्रवक्ता पङ्कज मल्लले अहिले दैनिक नयाँ बसपार्कबाट ३० हजार यात्रु काठमाडौँबाट बाहिर गएको बताए। उनले आगामी एकदुई दिनमा उक्त सङ्ख्या बढ्नेसमेत उल्लेख गरे। अहिले दैनिक काठमाडौँको नयाँ बसपार्क भएर हजारौँ सार्वजनिक बस देशका विभिन्न क्षेत्रमा ओहोरदोहोर गर्दै आएका छन्।  रासस"

शीर्षक,विवरण
जयन्ती मंगला काली,"देशको जर्जर आर्थिक अवस्थाबीच हामीमाझ महान् एवं उल्लासमय चाड बडादसैं भित्रिएको छ । मुलुकको अर्थतन्त्र संकुचनमा छ । व्यापारव्यवसाय चौपट छन् । महँगी थामिन सक्नु छ । यातायात र हवाई भाडा चढिनसक्नु छ । अर्थतन्त्रको संकटसँगै कैयौं बेरोजगार भएका छन् । चाड भनेर के गर्नु, रोजगारीका लागि खाडी र मलेसिया उड्नेको ताँती विमानस्थलमा बढिरहेको छ । अर्थतन्त्रलाई राजनीतिले त्राण दिन सकिरहेको छैन । सरकारहरूका अदूरदर्शी नीतिका कारण दसकौंदेखि ओरालो लागेको अर्थतन्त्र उक्सिनै हम्मे पर्ने गरी थला परेको छ । यस्तो परिवेशमा दसैं आएको छ । यति खल्लो दसैं शायदै आउँछ । दसंै चाड मात्र होइन, महान् उत्सवसमेत हो । परिवार र नातागोतासँग रमाउने अनुपम अवसर हो । टाढाटाढा रहेका परिवार र नातागोता भेला भएर यो पर्व मनाइन्छ । यसले सम्मान, मित्रता, भाइचारा अभिवृद्धि गर्छ । यसमा व्यक्तिव्यक्ति र परिवारपरिवारको आर्थिक पक्ष जोडिएको हुन्छ । तर, अर्थतन्त्र नै खिइसकेको अवस्थामा जनमानसमा असन्तुष्टि र निराशा छ । तर, निराशालाई आशा र अपेक्षामा बदल्नु छ । माता दुर्गाले तमाम नेपालीजनलाई त्यो क्षमता प्रदान गरून्, हार्दिक शुभकामना । किनभने, पन्ध्र दिनसम्म मनाइने मुलुकको सबभन्दा ठूलो पर्व यही हो । यसलाई हामीले यथासक्य उल्लासपूर्ण बनाउनु नै छ । दसैंको उल्लेखनीय पक्ष भनेकै ठूलाबडाबाट आशीर्वाद थाप्ने हो । सत्यको विजय, राक्षसी शक्तिको पराजयको प्रतीक मानिने दसैं नेपालीको साझा चाड हो । यसमा प्रयोग गरिने मन्त्रले सुख, शान्ति, समृद्धि, सुस्वास्थ्य र दीर्घायुको कामना गर्छन् । जयन्ती मंगला काली भद्रकाली कपालिनीदुर्गा क्षमा शिवा धात्री स्वाहा स्वधा नमोस्तुते । केही कालखण्डयता दसैंको सांस्कृतिक पक्षमा पनि कमजोर हँुदै गएको छ । देखासिखी, प्रदर्शनी, जुवा, तास, जाँड, रक्सी आदिको प्रयोगले यति महान् चाडमा प्रदूषण थप्दै लगेको छ । यसलाई भड्किलो र रवाफिलो बनाउँदै लगिएको पाइन्छ । जसका कारण धनीगरिब, ठूलासानाको खाडल देखा पर्छ । त्यो अवस्थालाई न्यूनीकरण गरी दसैंको मौलिक सांस्कृतिकतालाई बचाउनुपर्छ । यी सबै नराम्रा पक्षलाई राम्रामा, खराब अवस्थालाई असलमा र दुर्दिनलाई सुदिनमा बदल्न दुर्गा भगवतीले शासन, नीति निर्मातादेखि जनतासम्मलाई दक्षता प्रदान गरून् । देश उज्यालो दिनमा प्रदेश गरोस् । जनताको मुहारमा कान्ति छरियोस् । विजयादशमी २०८० को हार्दिक शुभकामना ।"
वितृष्णाका विकिरणहरू,"नेपाली नागरिकले अब भने संकीर्ण राजनीतिक विकिरणलाई बहिष्कार गर्न थाल्नुपर्छ। २०७३ सालमा अफगानिस्तानको राजधानी काबुलमा भएको आत्मघाती आक्रमणमा १२ नेपालीको मृत्यु भयो। अफगान गृह मन्त्रालयले चाहिँ १४ नेपालीको मृत्यु भएको भनेको थियो। नेपाली लक्षित आक्रमणको उक्त घटनाले त्यतिखेर देशै शोकमग्न भयो। अहिले, प्यालेस्टिनी आक्रमणको प्रत्युत्तरमा इजरायलको गाजा क्षेत्रमा भएको द्वन्द्वमा परेर नेपाली विद्यार्थी हताहतले उस्तै समस्या भयो। संविधानतः समाजोन्मुख समतामूलक समन्यायिक विकासको अपेक्षा गरेर समृद्धिको नारा बोकेको यस देशमा युवाले देशभित्रै कमाएर बाँच्ने परिवेश बनेन्। युवा जोखिमलाई काबुमा राखेर बाध्यतावश परदेसिन्छन्। नेपालीलाई अर्काको देशमा बाँच्न सजिलो छैन। कैयन् नेपाली निर्दोष भएर पनि परदेशका जेलमा कष्टकर दिन काट्दै बाँचेका छन्। कतिलाई फाँसीको प्रतीक्षामा बस्नुपरेको कारुणिकता छ। यो घटनाले विश्वको शान्ति सुव्यवस्थाको प्रयासमा फेरि अर्को खलल मच्चिने प्रष्ट छ। रूस र युक्रेनको द्वन्द्वले नेपाली अर्थतन्त्र प्रभावित हुन पुग्यो। उता हमासको आक्रमणलाई समर्थन जनाएका इरानी प्रदर्शनले प्रस्ट्याएका छन्। यो भूराजनीतिक चक्रव्यूहले धार्मिकराजनीतिक स्वार्थलाई पक्षपोषण गरिरहेको छ। अनाहकमा निर्दोष बालबच्चा, वृद्धवृद्धाका साथै नेपाली विद्यार्थीको ज्यान गइरहेको छ। दीर्घकालीन शान्तिका खातिर संवाद नहुँदा रूसयुक्रेनले भोगेको द्वन्द्वको अर्को दृष्टान्त बन्ने खतरा बढेको छ। युवा किन देशमा बस्दैनन् ? अहिले नवमाक्र्सवादी दिग्भ्रम छ। माक्र्सको आवरणमा बहुलवादको अभ्यास भइरहँदा भ्रष्टीकरण र विकृत बन्दै गयो। संविधानले समाजको मागलाई यहाँको माटोसँग सम्बन्ध गाँस्ने गरी कार्यान्वयन हुन पनि पाइरहेको छैन। धनी, धनी नै बनिरहने र गरिब उक्सिनै नसक्ने स्थिति बढिरह्यो। ठूला अस्पताल, राम्रा शैक्षिक निकाय, गुणस्तरीय क्षेत्र तथा प्रभावकारी आय आर्जनका क्षेत्रमा विपन्नको पहुँच हुँदैन। धनी र गरिबले पढ्ने स्कुल र उपचार गर्ने अस्पताल फरकफरक छन्। सेवासुविधा पनि फरक छन्। सांस्कृतिक रूपान्तरणमा अनुशासन भएन। त्यसैले, मुलुकमा रोजगारका विकल्प, युवा वर्ग र देश विकासको नातोलाई जोड्ने उत्तम आधार अनि कालोधनलाई गरिबी निवारणार्थ उपयोग गर्ने प्रभावकारी नीति नहुँदा युवा आकर्षण घट्यो। लोकतन्त्रका हिमायती भन्नेहरू नै कमाउमुखी बनेका दृष्टान्त छताछुल्ल छन्। आजका शासकहरू स्वार्थको दलदलमा फसेका कारण प्रचुर सम्भावना भएको हाम्रो देशका जनता सुनको कचौरा बोकेर भिख माग्न विवश छन्। नवोदित पुँजीवादी चरित्रले दूरदराजको व्यथा चिन्न सक्दैन। विकेन्द्रीकृत पद्धति विकास हुनु गर्वको विषय हो तर विकृति र स्वार्थले समाजलाई आक्रान्त बनाइरहेको छ। राजनीतिक आडमा संस्थागत भ्रष्टाचारले गाउँसमाजलाई बिछिप्त बनाइदियो। शक्ति दुरुपयोग हुँदा असल र आदर्शवान् व्यक्तित्वहरू पीडित छन्। न्यायमूर्तिहरूले चोरलाई चाबी दिएर समाजमा दण्डहीनताको विकास गरिरहँदा वितृष्णाले यो देशमा लगानी गर्नेलाई प्रोत्साहन छैन। बाँच्न चाहनेलाई अवसर भएन त्यसैले युवा बिदेसिए। आज १२ कक्षा पास गरेर बिदेसिने युवाको लर्कोमा भेटिएको मनोविज्ञान नै वितृष्णा हो। विकासको हलोलाई कसले अड्कायो ? विचारक लुकाजले भने जसरी, वर्गसंघर्ष तीव्र बनेको र अन्तर्विरोधले उच्च रूप लिएको समाजमा निरपेक्ष इमानदारीको कुरा भ्रममात्र हो। नेपाली समाज पनि यतिखेर ध्रुवीकृत वैचारिक संघर्षमा भाँचिरहेको छ। धरान, मलंगवा, वीरगन्ज र नेपालगन्जका घटनाहरूले साम्प्रदायिक विच्छेदको संस्कृतिको क्रुरतालाई प्रदर्शन गरे। आखिर माक्र्सवाद, समाजवाद र नेपालीपन बीचको साझा अवधारणा नहुँदा विचारको ऐक्यबद्धता भएन। स्वार्थ समूहले खेलिरहने मौका पाउँदा देश बनेन। सीमित व्यक्तिका हातमा शक्ति, सत्ता र सम्पत्ति सीमांकित भइरह्यो। फाइदा र क्षणिक लाभका निमित्त लाक्षगृह रच्ने शासकहरूले फेरिएको दासताभित्र हालिदिए। यसर्थ दास, रैती, प्रजा हुँदै बनेका जनताहरूले स्वतन्त्र भएर पनि अघोषित निरंकुशताको जञ्जिरलाई महसुस गर्छन्। जनताद्वारा निर्वाचित भएर पटकपटक नेतृत्व गर्नेबाट पनि उस्तो रचनात्मक निकास निस्केन। मुलुकले युगानुकूल परिवर्तनको बाटोलाई द्रुत गतिमा समात्न सकेन भन्ने गुनासा छताछुल्ल छन्। अनिवार्य आवश्यकताका वस्तुहरूको मूल्य अकासिएको छ। अर्कातिर, समृद्धिको खोक्रो हुँकार गरिन्छ। युवामा विश्वव्यापी वैज्ञानिक आविष्कारले दिएका सुविधाको माग छ। उसलाई समाजमा युगानुकूल समायोजन हुनुपर्ने बाध्यता छ। स्थिर र अनुत्पादक सम्पत्तिमा सबैभन्दा ठूलो रकम खर्चनुपर्ने परिवेशभित्र जनता सहरकेन्द्रित बनिरहेका छन्। शिक्षा, स्वास्थ्य, रोजगार र सुविधाका लागि गाउँहरू अब्बल छैनन्। वस्तुतः घरघडेरीमा मोटो रकम खर्चिनुपर्दा त्यसबाट राज्यले उत्पादनशीलताको लाभ लिएर पुँजीलाई गतिशील बनाउन सक्दैन। शिक्षा, स्वास्थ्य, खाद्यान्नसम्मका दैनिक वस्तुको मूल्य दरमा बेथिति मौलायो। सहरमा व्यापारीहरूको व्यापार बढेन। प्राकृतिक रूपमा भूकम्प र कोरोनाका बाछिटाले अर्थतन्त्रलाई आक्रान्त तुल्याइदियो। जतिसुकै अर्थतन्त्र सुधारको भाषण अलापे पनि जनताको जीवन भोगाइमा अभावको पहाड उस्तै छ। सुधारको संकेत कमजोर छ। अझ मुलुकका हस्तीहरूले विधिलाई पैतालामुनि राखेर गुण्डाराजलाई प्रश्रय दिन लाजै मानेनन्। राजनीतिले देश र माटो चिनेन। जिम्मेवारीबोध गरेन। राजनीतिको बजारमा चुनावी माहोलभरि जनताको व्यापार भइदियो। सस्तो लोकप्रियताको चुक्लीमा एउटा प्रहसनमा जनता लोभिइरहे। त्यसपछि मिल्ने, बदल्ने, जुट्ने, भुट्ने र फुट्नेको होडबाजीभित्र स्वार्थ समूह चालबाजी चलिरहेको छ। द्वन्द्वको बीउ खोज्नेहरूको सदाबहार खेती फस्टाइरहेको छ। आखिर हात्ती आयो हात्ती आयो फुस्सा। विकासको हलो राजनीति र कर्मचारीतन्त्रको संयोजनमा अड्केको छ। विकृतिका लप्काहरू विश्वव्यापी परिवेश ध्रुवीकृत आणविक होडबाजीमा छ। रक्तहोलीमा रम्ने अराजक चिन्तनले मानसिकता नै प्रतिरोध, रोष र प्रतिशोधमा भास्सिएको छ। शीतयुद्धका कारण जोखिमका लप्काभित्र समाज विभाजित छ। चीन र अमेरिकाबिच केही विकिरण यदाकदा आउने गर्छन्। विश्वको क्षेत्रीय र वैश्विक ध्रुवीकरणको जोखिमका कारण हाम्रो मुलुक पनि पीडित हुनुपरेको छ। तथापि, युद्धविभीषिकालाई हामीले रोक्न नसके पनि मुलुकभित्र स्वरोजगारको परिवेश तय गर्न सक्नुपर्छ। मुलुकभित्र सद्भाव र एकतालाई स्थिर राख्ने विषयमा एकताबद्ध हुनुपर्छ। आयातित दक्षिणी चिन्तनको प्रभावका कारण बेलाबेलामा नेपालभित्र पनि विभेदको विषाक्त प्रदूषण धुवाँइरहन्छ। विपन्नतालाई ढाल बनाएर धर्म र जातिलाई बोक्ने अनि तिनैलाई उक्साएर समाजलाई विभाजन तुल्याउने संकीर्णतामा राजनीति गरिएको देखिन्छ। यसर्थ भाइचारा भाँच्ने प्रपञ्चबाट जोगिएर हाम्रो आफ्नो पहिचान, माटो र मुटुको नातालाई बन्धुत्वको भावसँग जोड्ने नीति र सोचको खाँचो छ। हिंसा कुनै पनि समस्याको हल होइन। शान्तिभूमि नेपालमा हिंसा अपाच्य हुन्छ। प्रेमले मानवताको नातालाई बलियो बनाउनु हाम्रो आफ्नोपन हो। अतः नेपालीले अब भने संकीर्ण राजनीतिक विकिरणलाई बहिष्कार गर्न थाल्नु पर्छ।"
आफ्नै गाउँ फर्की आएँ,"काठमाडौं : दसैं विधिवत् रूपमा भित्रिएको छ। काठमाडौं उपत्यकामा भीडभाड कम हुन थालेको छ भने उपत्यका छोड्नेहरूको भीडभाड बढ्न थालेको छ। नयाँ बसपार्क होस् या कलंकी, कोटेश्वर वा जडिबुटी पोकापन्तरा बोकर आफ्नो गाडीको पर्खाइमा बसेको देख्न सकिन्छ। अहिले दैनिक करिब डेढ लाख सार्वजनिक सवारीले देशभर सेवा दिइरहेको बताइन्छ। घटस्थापनादेखि अधिकांश विद्यालय, कलेज र संघसंस्था बन्द हुने हुँदा त्यसपछि नै घर जाने यात्रुको घुइँचो लागेको हो। रोजगारी तथा उच्च शिक्षाका लागि उपत्यका आएकाहरू पनि दसैंका लागि बाहिरिँदै छन्। काठमाडौं उपत्यकामा स्थायी र बाह्य जिल्लाबाट आएका गरी करिब ६० लाख जनसंख्या बसोबास गर्ने सरकारी तथ्यांक छ। विगत वर्ष जस्तै यस वर्ष पनि सहज यातायातका लागि काम गरिरहेको यातायात व्यवस्था विभागका महानिर्देशक उद्धव रिजालले जानकारी दिए। गन्तव्य सहज र सर्वसुलभ यात्राका लागि यातायात व्यवसायी, यातायात व्यवसायी महासंघ, बसपार्कका व्यवस्थापक, नेपाल प्रहरी, ट्राफिक प्रहरीलगायत सबै निकायसँग विभागले समन्वय गरेर अघि बढेको रिजालले बताए। यातायात व्यवस्थापनका लागि स्थानीय तह र प्रदेश सरकारसँग पनि समन्वय गरेर काम गरेको बताए। घटस्थापनादेखि अहिलेसम्म यात्रुको परिचालन सहज भइरहेको छ भने राजमार्गमा पनि अवरोध नआएको बताए। नारायणघाटबुटवल सडकखण्ड अन्तर्गतको दाउन्नेमा केही समस्या आएको र त्यसको समाधानका लागि विभागले काम अघि बढाएको रिजलाले जानकारी दिए। उपत्यकाको थानकोट, जगाती, दक्षिणकाली र बालाजु नाका हुँदै यात्रु बाहिरिने गरेका छन्। उपत्यकाको कलंकी, स्वयम्भू, नयाँबसपार्क, सातदोबाटो, गौशाला, चाबहिल, बल्खु, दक्षिणकाली, कोटेश्वर, सुन्धारा, बानेश्वर, पुरानो बसपार्क, नागढुंगा, जगातीलगायतका मुख्यमुख्य चोकमा यात्रु सहायता कक्ष स्थापना गरिएको छ। घटस्थापनादेखि अहिलेसम्म ३ लाख बढीले उपत्यका छोडेको काठमाडौं उपत्यका ट्राफिक कार्यलयका प्रवक्ता राजेन्द्रप्रसाद भट्टले जानकारी दिए। घटस्थापनको दिन ५१ हजारले उपत्यका छोडेको अहिले १ लाख बढी बाहिरिन थालेका छन्। यो क्रम बढ्दै जाने बताइन्छ। भट्टकाअनुसार अघिल्लो वर्ष दसैंमा करिब १० लाखले उपत्यका छोडेका थिए भने यो वर्ष करिब १५ लाखसम्म यात्रु बाहिरिने अपेक्षा गरिएको छ। यो तथ्यांक सार्वजनिक सवारीसाधनसँगै निजी सवारीबाट बाहिरिनेको पनि हो। सार्वजनिक सवारीमा भीडभाडसँगै ट्राफिक व्यवस्थापन पनि भइरहेको भट्टले बताए। ठाउँठाउँमा गाडीको गति, क्षमतामा मात्रै चलेका छन् छैनन्, चालकले मदिरा सेवन गरेको नगरेको हेरिने गरिएको उनले जानकारी दिए। सरकारले दसैंको यातायात व्यवस्थापनलाई सहज बनाउनका लागि असोज २६ गते देशैभरका सार्वजनिक सवारीसाधनमा रुट परमिटसमेत खुला गरिसकेको छ। यसले र्साजनिक सवारीसाधन थप सहज हुने अपेक्षा गरिएको छ। नेपाल यातायात व्यवसायी महासंघका महासचिव सरोज सिटौलाका अनुसार यात्रुको चाप बढेको ठाउँमा सवारी संख्या पनि थप गरिएको छ। कात्तिक १ गतेदेखि ५ गतेसम्म यात्रुको चाप र सवारीको चाप बढी नै हुने उनले बताए। हवाई भाडा महँगो भएकोले पनि सडक यातायातमा चाप परेको उनले बताए। पूर्वदेखि पश्चिमका सबै गाउँमा सडक सञ्जाल पुगेकाले पनि अहिले सडक यातायातमा यात्रुको भीड लागेको हो। अर्कोतर्फ पछिल्ला वर्षहरूमा सार्वजनिक यातायातले पनि सवारीको प्रकारदेखि सेवामा सुधार गरिएको पनि सिटौला बताउँछन्। सामान्यसँगै डिलक्स र सोफासिट भएकासम्मका सार्वजनिक सवारी भएकाले यात्रुको रोजाइमा परेको सिटौलाको भनाइ छ। नयाँ बसपार्कमा भीड उपत्यका छोड्ने मुख्य बसपार्क बालाजुस्थित नयाँबसपार्कमा अहिले साँच्चिनै दसैं आएको छ। लामो तथा छोटो दूरीका सार्वजनिक सवारीमा भीड लागेको हो। १० वर्ष यत्ताकै सबैभन्दा बढी भीड भइरहेको बताइएको छ। अग्रिम बुकिङ गरेका र तत्तकाल टिकट काट्ने यात्रुको टिकट काउन्टरमा भीड लागिरहेको छ। नवमीसम्म यो भीड कम नहुने नयाँबसपार्क व्यवस्थापनको जिम्मा लिएको लोत्से बहुद्देश्यीय प्रालिका प्रवक्ता पंकज मल्लले बताए। अग्रिम बुकिङ खुला गरिएको असोज २२ गतेदेखि कात्तिक २ गतेसम्म करिब १ लाख ७ हजारले अग्रिम टिकट काटेको उनले जानकारी दिए। यो नयाँबसपार्कबाट मात्र दसैं मान्नका लागि २ लाख २० हजार यात्रुले उपत्यका छोडेका छन्। हाल दैनिक २५ हजारभन्दा बढी यात्रु नयाँबसपार्कबाट बाहिरिन थालेको बताए। दसैंअघि दैनिक करिब ३ सय सवारी नयाँ बसपार्कबाट छुट्ने गरेकोमा अहिले ४५ प्रतिशतले वृद्धि भई करिब ५ सय सार्वजनिक सवारी छुटिरहेका छन्। कात्तिक १ गते भने ५६० गाडी नयाँ बसपार्कबाट बाहिरिएकाले उनले बताए। नवमीसम्म दैनिक ५८० को अनुपात सवारी छुट्ने अनुमान कम्पनीको छ। सरकारले नयाँ बसपार्कमा टिकट काउण्टरलाई अनलाइन टिकेटिङमा लैजाने भनिए पनि सुरु हुन सकेको छैन। कम्पनीले अनलाइन टिकेटिङसम्बन्धी सफ्टवेयर तयारी अवस्थामा राखेको बताउँछ। सरकारसँग सहकार्य गरी चाँडै नै जाने भन्ने कम्पनीको भनाइ छ। अहिलेको भीडभाड देखेर यसमा सरकारले केही नयाँ नीति ल्याउँछ कि भन्ने अपेक्षा गरिएको मल्लले बताए। अरनिको यातायात आफ्नै बसपार्कबाट अरनिको यातायात हुँदै १३ जिल्लामा लामो तथा छोटो दूरीका सार्वजनिक सवारी सञ्चालनमा छन्। काभ्रे, सिन्धुपाल्चोक, दोलखा, रामेछाप, सोलु, सल्लेरी, सिन्धुली लगायतका जिल्लामा यहाँबाट दसैंका लागि यात्रुहरू घर फर्किंदै छन्। कोटेश्वर, जडिबुटी तथा लोकन्थलीमा बाटो नै जाम हुने गरी लाइन लाग्ने यस रुटका गाडीहरू अहिले जडिबुटीस्थित आफ्नै बसपार्कबाट सञ्चालित छन्। यसले गर्दा भीडभाड अलि कम नै देखिन्छ। तर, यसपटक व्यवस्थित यात्राका लागि पूर्वअरनिको यातायात प्रालिले कटिबद्ध रहेका अध्यक्ष केदार क्षेत्रीले जानकारी दिए। गत वर्षभन्दा यात्रुको संख्यामा कमी भए पनि बसपार्क भएकाले यात्रुहरूले निकै सहजसँग यात्रा गर्न सक्ने उनी बताउँछन्। यस बसपार्कमा साना ठूला गरी झन्डै ८ सय सार्वजनिक सवारी छन्। अहिले दैनिक करिब ४ सवारीबाट करिब १५ हजारले उपत्यका छोडिरहेको उनले बताए। हवाई उडानमा पनि यात्रुको चाप बडादसैं मनाउन उपत्यका छोड्ने क्रम बढ्दो छ। हवाई सञ्जालको माध्यमबाट पनि उपत्यका छोड्ने घुइँचो देख्न सकिन्छ। उपत्यका छोड्नका लागि काठमाडौंस्थित त्रिभुवन अन्तर्राष्ट्रिय विमानस्थलबाट विभिन्न ८ विमान कम्पनीहरूले नियमित उडान गर्दै आएका छन्। बुद्ध, यती, सौर्य, समिट, तारा, नेपाल एयरलाइन्स, श्री र सीता एयरले दैनिक करिब ३ सय उडान गर्दै आइरहेका छन्। दसैंमा १० देखि १५ प्रतिशतले आन्तरिक उडानमा यात्रु संख्या बढेकोे नेपाल नागरिक उड्डयन प्राधिकरणका सहायक प्रवक्ता ज्ञानेन्द्र भुल बताँछन्। दसैैंको बेलामा उडानको माग झन्डै दोब्बरले हुने गरेको उनले जानकारी दिए। त्रिभुवन विमानस्थलको क्षमताका कारण आन्तरिकतर्फ थप उडान दिन नसकिरहेको पनि भुलले बताए। प्राधिकरणका तथ्यांकअनुसार अहिले यी ८ कम्पनीहरूले साताको १४३६ नियमित उडान गर्दै आएका छन्। दैनिक आउने र जाने गरी आन्तरिकतर्फ करिब ३ सय उडान हुने गरेको त्रिभुवन अन्तर्राष्ट्रिय विमानस्थलका प्रवक्ता सुवास झा बताउँछन्। यस्तै दैनिक १२ हजार यात्रुको चाप आन्तरिकतर्फ रहेको पनि उनले बताए। विमान कम्पनीहरूले ट्रंक रुट(तराई) र स्टल रुट(पहाडी तथा हिमाली जिल्ला) मा उडान भर्दै आइरहेका छन्। पर्यटन मौसम भएकोले माउन्टेन उडानमा बढिरहेको बताइएको छ। चाडपर्व र पर्यटन मौसमका कारण यात्रुको संख्या बढेको विमानस्थलले जानकारी दिएको छ। दैनिक करिब १ हजार यात्रुको चाप बढिररहेको झाले जानकारी दिए। दसैंको नवमीसम्म काठमाडौं छोड्ने यात्रुको चाप बढ्ने बताइएको छ। यातायातको सहज सुविधा विस्तारित हुँदै जाँदा महँगो शुल्क तिरेर हवाई यात्रायात्रुको रोजाइमा कम पर्न थालेको झा बताउँछन्। टिकट नपाउने अवस्था नरहेको भन्दै उनले सुर्खेत, धनगढी लगायतका पहाडी जिल्लामा भने केही चाप रहेको बताए। अहिले करिब ९० देखि ९५ प्रतिशत क्षमतामा जहाजहरू उडिरहेको नेपाल वायुसेवा सञ्चालक संघका प्रवक्ता योगराज कँडेल शर्मा बताउँछन्। स्टल रुटमा साना जहाज र नियमित कम उडान हुने भएकोले केही चाप भएको तर ट्रंक रुटमा अहिले पनि सिट पाउने जानकारी दिए। दसैं नजिकिँदै गर्दा अब टिकट पाउने अवस्था नरहेको यति एयरलायन्सका प्रवक्ता सुदर्शन बर्तौला बताउँछन्। उनका अनुसार काठमाडौं उपत्यका छोड्दा करिब ९५ प्रतिशतको अकुपेन्सी छ भने काठमाडौं भित्रिँदा भने करिब ३५ प्रतिशत मात्र यात्रु संख्या रहेको छ। दसैंको टीकाको भोलिपल्टदेखि भने काठमाडौं भित्रिने यात्रुको संख्या बढी हुने र उडान टिकट पाउन कठिनाइ हुन्छ। दिनमा करिब २५ सय यात्रुले यति एयरलाइन्सको सेवा लिने गरेका छन्। दसैंअघि करिब दैनिक १८ सयले सेवा लिने गरेको उनि बताउँछन्। ८ गन्तव्यमा दैनिक करिब ५० उडान तथा अवतरण हुने गरेको बर्तौला बताउँछन्। आन्तरिक उडानमा मुख्य बजार हिस्सा रहेको बुद्ध एयरले दैनिक १५० उडान तथा अवतरण गर्दै आइरहेको छ। दसैंको समयमा दैनिक करिब ९ हजार यात्रुले सेवा लिइरहेको कम्पनीका प्रवक्ता दीपेन्द्र कर्ण बताउँछन्। उडान नै थप्ने गरी चाप भने नभएको उनले बताए। सुर्खेत र तुम्लिङटारमा दैनिक आधा दर्जनभन्दा बढी दैनिक उडान भइरहेको कर्ण बताउँछन्। काठमाडौं उपत्यका छोड्ने र भित्रिने गरी सरदर ९० प्रतिशत अकुपेन्सी उडान हुने गरेको कर्णले जानकारी दिए। नेपाली ध्वाजाबाहक नेपाल एयरलाइन्सले दसैंको समयमा तोकिएको नियमित उडान गरिरहेको प्रवक्ता रमेश पौडेल बताउँछन्। नेपाल एयरलाइन्सले १६ गन्तव्यमा साताको २५ उडान भइरहेको छ। प्रायः स्टल रुटमा उडान भर्ने नेपाल एयरलाइन्सले मागे अनुरूप टिकट उपलब्ध गराउन नसेकेको बताउँछ।"
खै पिङमा मच्चिनेहरू ?,"भोजपुर : पहिले बाँसको लिंगो गाडेर बाँबियोको डोरीले पिङ लगाएपछि गाउँघरमा दसैंतिहार भित्रिएको संकेत गथ्र्यो। पर्व बिदामा गाउँ फर्कने परदेशी, आफन्त, इष्टमित्रलाई पिङमा नमच्ची दसैं आएको महसुस हुन्न थियो। भनाइ नै छ, दसैंमा भुइँ छाड्नुपर्छ। तर, अहिले अवस्था त्यो देख्दिैन। पिङमा भन्दा मोबाइलमा खेल खेल्ने क्रम बढेको छ। जस कारण गाउँ सुनसान जस्दै बन्न थालेको छ। रमाइलो जमघट गराउने पिङ नै एउटा विकल्प बन्थ्यो, केही वर्ष अघिसम्म। तर, हिजोआज यो सुस्ताउँदै गएको स्थानीय बताउँछन्। आधुनिक डिजिटल प्रविधिप्रति गहिरो लगाव र विदेशी संस्कृतिको बढ्दो मोहले गाउँघरका पिङ संस्कृति हराउँदै गएका छन्। दसैंतिहारसँगै जोडिएर आउने गाउँघरको पहिचान पिङलाई लिंगेपिङ, काठे रोटेपिङ जस्ता नामले चिनिन्छ। नयाँपुस्तामा विदेशी संस्कृती भित्रीएसँगै विलासी वस्तुको लगावले पिङको रौनकता सेलाउँदै गएको अरुण गाउँपालिका चरम्बिकी संगीता कुमाल बताउँछिन्। दुईचार वर्ष अघिसम्म दसैंतिहार आउनेबित्तिकै लिंगेपिङ हालिन्थ्यो, खेलिन्थ्यो, रमाइलो गरिन्थ्यो तर मोबाइल, इन्टरनेट, सामाजिक सञ्जाल आएपछि पिङको मोह घटेको छ, उनले भनिन्, हिजोआज गाउँघरमा पिङ लगाउन कसैको खासै चासो पनि छैन, अब त चाडबाड पनि खल्लो हुन थालेको छ। पछिल्लो पुस्तामा हातहातमा मोबाइल, गाउँगाउँमा इन्टरनेटको पहुँच र बढ्दो सामाजिक सञ्जालको मोहले पिङ संस्कृति लोप हुँदै गएको जानकारहरूको बुझाइ छ। फेसबुक, भाइबर, ट्विटर, इमोजस्ता धेरै सामाजिक सञ्जालको माध्यमबाट देशविदेशमा रहने आफन्तजनसँग दसैंतिहारको शुभकामना सजिलै आदानप्रदान हुन्छ। जसका कारण पछिल्लो पिँढीमा पिङ संस्कारप्रतिको चासो घट्न थालेको स्थानीय संग्राम किरातीको ठहर छ। मौलिक पहिचान बोक्ने संस्कृतिको जगेर्ना गर्नुपर्ने चासो नहुनाले पनि विदेशी संस्कृति मौलाउँदै गएको टेम्केमैयुङ गाउँपालिका छिनामखुका राजन राईको बुझाइ छ। उनले भने, दसैंतिहारसँगै जोडिने अर्को नाम पिङ पनि हो, नयाँ प्रविधिको सहि प्रयोगसँगै हाम्रा संस्कृति र पहिचानलाई पनि सँगै लानुपर्छ, पुर्खाहरूदेखि सुरु भएको हाम्रो मौलिकतालाई जगेर्ना गरिएन भने भोली हाम्रो पहिचान पनि नबिलाउला भन्न सकिन्न। प्रविधिले फड्को मारेसँगै पछिल्लो समय पिङ हाल्ने संस्कृति क्रमिक रूपमा हराउँदै गएको छ। सहरबजारभन्दा विशेषगरी ग्रामीण समुदायको संस्कृतिसँग जोडिने पिङ संस्कृतिको महत्वलाई नयाँ पिँढीले नै जोगाउनुपर्नेमा भोजपुुर नगरपालिका५, बोखिमका स्थानीय कुमार साम्पाङ राई जोड दिन्छन्। सधैं नयाँ प्रविधि नयाँ विकास भनेर मात्रै हुँदैन, संस्कृति पनि महत्वपूर्ण पाटो हो, नयाँपुस्ताले नै चासो दिएनन् भने भावी पिँढीले झन् के सिक्लान्, उनले थपे। प्रविधिको विकाससँगै दूरदराजका ग्रामीण समुदायमा प्रविधिकै कारण अघिल्लो पुस्ताले अवलम्बन गर्दै आएका संस्कार, संस्कृति पछिल्लापुस्ताले वेवास्ता गर्नाले धेरैजसो मौलिक संस्कृतिहरू धराशायी तथा केही लोपसमेत भएका छन्।"
दसैंमा घर लिपपोत गर्ने चटारो,"पोखरा : दसैंले छोपेसँगै पोखराका गाउँ घर र वरपरका परम्परागत नेपाली शैलीका घर रातो माटोले लिपपोत गर्ने, घर वरपर सरसफाइ गर्ने चटारो छ। पोखराका ग्रामीण क्षेत्रका स्थानीय परम्परागत घरमा रातो माटो, कमेरो प्रयोग गरेर घर लिपपोत गर्ने चटारोमा छन्। पछिल्लो समयमा पोखराको मुख्य बजार मात्र होइन ग्रामीण क्षेत्रमा पनि सिमेन्ट, रड प्रयोग बढेको छ। एक दशक अघिसम्म पोखराको मुख्य बजार क्षेत्रमै नेपाली परम्परागत घरहरूको संख्या धेरै थियो। अहिले सिमेन्ट प्रयोग गरेर घर बनाउने प्रतिस्पर्धाले परम्परागत नेपाली घरहरू हराउँदै गएका छन्। जति घरहरू बाँकी छन् ति घरहरू विदेशीका लागि मात्र होइन नेपालीकै लागि पनि आकर्षक हुँदै गएका छन्। हराउँदै परम्परागत नेपाली शैलीका घर १५ वर्ष अघिसम्म पोखराको मुख्य बजारमै नेपाली परम्परागत मध्येका घुमाउने घर १५ बढी थिए। अहिले मुख्य बजार क्षेत्रमा घुमाउने घर देख्नै मुस्किल भएको पोखरा ६ का हरिकृष्ण पहारी बताउँछन्। नेपाली कला, शैली, स्रोत, साधन र नेपाली परम्परागत इन्जिनियरिङ शैलीमा बनेका घरहरू हराउँदै गएका मात्र छैनन्, त्यस्ता परम्परागत कला र सिप पनि हराउँदै गएको उनको भनाइ छ। दुई पाखे परम्परागत नेपाली शैलीका घरहरू भने अझै पनि पोखराको ग्रामिण क्षेत्रमा प्रशस्तै देख्न सकिन्छ। दशक अघिसम्म दसैं सुरु भएसँगै पोखराको मुख्य बजार क्षेत्रका स्थानीय घर पोत्न रातो माटो, कमेरोको जोहो गर्थे। रातो माटो खन्ने क्रममा माटोले पुरिएर कतिको ज्यानसमेत गएको समाचार त्यतिबेला सुन्नु पर्थ्यो। आजभोलि भने पोखराको मुख्य बजार क्षेत्रमा मात्रै होइन ग्रामीण क्षेत्रमा पनि परम्परागत शैलीका घरहरूको ठाउँ पक्कि सिमेन्टका घरले लिएका छन्। ढुंगा, माटो, काठ, खरको प्रयोग गरेर बन्ने घरहरू हराउँदै गएका छन्। ढुंगा, माटो, काठ, खरको प्रयोग गरेर बनेका नेपाली परम्परागत घरहरू पनि आरसीसी जस्तै बलिया हुन्छन्। तर, आरसीसी नै बलियो हुन्छ भन्नेमा जाँदा परम्परागत घरहरू बन्ने क्रम हराउँदै गएको इन्जिनियर हरि अधिकारी बताउँछन्। दुई तलासम्मका नेपाली परम्परागत शैलीका पुराना घरहरू अहिले पनि त्यति नै बलियो रहेको उनले सुनाए। मान्छे सबै ढलान नै बलियो हुन्छ भन्ने धारणामा गएको उनले बताए। नेपाली परम्परागत शैलीका घरमा धेरै काठको प्रयोग हुन्थ्यो। खानीका लामा ढुंगाका प्रयोग गरिन्थ्यो। अहिले खानीको ढुंगाको ठाउँमा खोलाको ढुंगा प्रयोग हुन थालेको इन्जिनियर अधिकारीले बताए। अहिले नेपाली परम्परागत शैलीका घर बनाउँदा पनि काठ महँगो हुनु, खानीका लामालामा ढुंगा सहज रूपमा नपाइने र महँगो पनि हुने भएकाले आरसीसी जत्तिकै खर्च लाग्ने गरेको उनले सुनाए। यसैले पनि परम्परागत घर बनाउन चाहानेका लागि पनि खर्च उस्तैउस्तै पर्न जाने भएकोले आरसीसी घर नै बनाउने क्रम बढेको अधिकारी बताउँछन्।"
चाडमा उपहार महँगी,"असोज १३ गतेबाट सोर्ह श्राद्ध प्रारम्भ भयो। सोर्ह श्राद्ध सुरु हुनु भनेको दसैं सुरु हुनु पनि हो। त्यसैले सोर्ह श्राद्ध सुरु भएपछि दसैंको चहलपहल पनि सुरु हुन्छ। मान्छेहरू दसैंका लागि आवश्यक सरसामानको जोहोमा लाग्न थाल्छन्। दसैंको विधिवत् सुरुवात्चाहिँ असोज २८ गते घटस्थापनासँगै भएको छ। विशेषगरी दसैंको अवसर पारेर अधिकांश मान्छेले सरसामान जोड्ने हुँदा बजारमा अन्य सामान्य अवस्थामा भन्दा बढी चहलपहल हुन्छ। व्यापारीव्यवसायीले पनि दसैंकै अवसर पारेर सरसामानको आपूर्ति पनि बढाउँछन्। यति हुँदाहुँदै पनि बढी नाफा कमाउने होडमा कृत्रिम अभाव सिर्जना गरेर अथवा उत्पादनमूल्य नै बढेको भनेर मूल्यवृद्धि गर्छन्। परिणामतः आमउपभोक्ताले महँगीको मार खेप्नुपर्छ। तर, जतिसुकै महँगो भए पनि ठूला चाडपर्वको बेला मान्छेले अलिकति मन फुकाएरै खर्च गर्छन्। पूर्वीय दार्शनिक चार्वाकले भनेका छन् ऋणम् कत्वा घृतम् पिवेत् अर्थात् ऋण गरेर पनि घिउ खानू। नेपाली जनता ऋणै गरेर पनि चाडपर्व मनाउँछन्। यहीमौकामा व्यापारीव्यवसायीले बढी नाफा कमाउने मौका छोप्छन्। अनि आमउपभोक्ताको ढाड सेकिने गरी महँगी बढ्छ। व्यापारीव्यवसायीले अनियमित अथवा अनैतिक तरिकाले महँगी बढाएर आमउपभोक्तालाई महँगीको भार बोकाउनु सामान्य जस्तै भएको छ। सकेसम्म बढी नाफा कमाउनु व्यापारको नीति पनि हो। अहिले पनि बजारमा आमउपभोक्ताले थेगिनसक्नु महँगी छ। यस्तै बेलामा सरकार आफैं महँगीमा सामेल हुनु अथवा महँगी बढाउन भूमिका निर्वाह गर्नुचाहिँ एकदमै उदेकलाग्दो छ। महँगी विशेषगरी चाडपर्वकै बेलामा बढ्ने गरेको छ। नेपाल राष्ट्र बैंकको तथ्यांकले पनि यही भन्छ। गत वर्ष दसैं र तिहारताका अर्थात् भदौ, असोजर कात्तिक महिनाको मूल्यवृद्धिदर क्रमशः ८६४ प्रतिशत, ८५० प्रतिशत र ८०८ प्रतिशत थियो। दसैंअघि साउनमा मूल्यवृद्धिदर ८२६ प्रतिशत थियो भने दसैंतिहार पछिका महिना मंसिर र पुसमा मूल्यवृद्धिदर क्रमशः ७३८ प्रतिशत र ७२६ प्रतिशत थियो। आम उपभोक्ताले आफ्नो सीमित बजेटबाट चाडपर्वका लागि भनेर उपभोगको योजना बनाएका हुन्छन्। अनेक गरेर जोगाड गरेको सीमित बजेटबाट असीमित आवश्यकता पूरा गर्नुपर्ने बाध्यता भोग्दै आएका न्यून वर्गका उपभोक्ताका लागि दसैंतिहार जस्ता ठूला चाडपर्वका बेला सरकारले सुपथ मूल्यमा उपभोग्य वस्तु सरल र सहज तरिकाले उपलब्ध गराएर राहत दिनुपर्ने हो। यस्तो राहत दिने प्रयास पनि सरकारले नगरेको होइन। हरेक वर्ष दसैंतिहारको अवसरमा मुलुकभर सुपथमूल्य पसल खोलेर आमउपभोक्तालाई सरल र सहज तरिकाले उपभोग्य वस्तु उपलब्ध गराउनुका साथै मूल्यमा समेत छुट दिएर थप राहत दिने प्रयास गर्दै आएको छ। यस वर्ष पनि सरकारले दसैंतिहारकै उपलयक्ष्यमा असोज २१ देखि सहुलियत (सुपथ मूल्य) पसल सञ्चालन गरेको छ। मंसिर ३ गतेसम्म चल्ने यस्ता सुपथ मूल्य पसल ४२ जिल्लाका ४८ स्थानमा सञ्चालन हुने भएका छन्। सरकारले दिने राहत सबै उपभोक्ताले उपभोग गर्न पाउने कुरामा भने विश्वस्त हुने आधार छैन। एक त सबै उपभोक्ताका लागि पायक पर्ने ठाउँमा सुपथमूल्य पसल खुल्न सक्दैनन्। साथै उपभोक्ताले माग गरेका सबै उपभोग्य वस्तु उपलब्ध पनि हुँदैनन्। अनि आवश्यकता अनुसारका सबै उपभोग्य वस्तु सहुलियत दरमा प्राप्त गर्न पनि सक्दैनन्। यति हुँदाहुँदै पनि सीमित संख्यामै भए पनि उपभोक्ताले राहत भने पाउने गरेका छन्। यसरी सरकार एकातिर ठूला चाडपर्वको अवसरमा आमउपभोक्तालाई थोरै भए पनि राहत दिने उद्देश्यले सुपथ मूल्य सञ्चालनमा लागिरहेको छ भने अर्कोतिर चाडपर्वकै मुखमा इन्धनमा मूल्यवृद्धि गरेर तिनै उपभोक्ताको ढाड सेक्न उद्यत भएको पनि देखियो। यद्यपि चौतर्फी विरोध र दबाबले मूल्यवृद्धिको निर्णय चौबीस घण्टा पनि टिकेन। चौतर्फी विरोध भएपछि प्रधानमन्त्रीकै निर्देशनमा मन्त्रीपरिषद बैठक बसी पेट्रोलियम पदार्थको मूल्यवृद्धि कार्यान्वयन नगरी हाललाई पुरानै मूल्य कायम गर्ने निर्णय गर्यो। यसो त सरकार हुँदैमा उसँग सत्ता नहुँदो रहेछ। पछिल्ल घटनाक्रमहरूलाई हेर्दा हाम्रो देशको सत्ता दलाल, माफिया र अपराधीको मुठ्ठीमा छ भनेर भन्नुपर्ने अवस्था छ। सरकारचाहिँ तिनैको गुलामजस्तो भएको छ। तिनै दलाल, माफिया र अपराधीको इच्छा र खटनमा चल्छ सरकार। जनपक्षीय काम गरेको रटान रट्ने सरकारले चाडपर्वको मुखैमा आमउपभोक्ताको ढाडै सेकिनेगरी महँगी बढाउँछ। मानौँ कि दसैंतिहारको उपलक्ष्यमा जनतालाई उपहार दिएजस्तो। सरकार जनताको अभिभावक जस्तो हुनुपर्नेमा जनतालाई दुःखैमात्र दिने वैरीजस्तो भएको छ। सरकारले यति कुरामा पनि विवेक पुर्याउन सकेको छैन कि इन्धनको मूल्यवृद्धि भएपछि स्वाभाविक रूपमा अन्य उपभोग्य वस्तुको पनि मूल्य बढ्छ। चाडपर्वको मुखैमा आमउपभोक्ताको ढाडै सेकिनेगरी हरेक उपभोग्य वस्तुको मूल्यवृद्धि गरेपछि दसैंको रौनक के होला ? सरकारले पेट्रोलियम पदार्थको मूल्यवृद्धि फिर्ता लिएर एकपटक फेरि जनपक्षीय काम गरेको जस्तो त गर्यो। तर यो निर्णयले आमउपभोक्तामा फेरि पनि एउटा प्रश्न भने खडा गरेको छ। यदि पेट्रोलियम पदार्थको मूल्य हाललाई नबढाउँदा पनि हुन्थ्यो भने दसैंकै मुखमा हतारहतार किन बढाइयो र हतार हतार नै किन फिर्ता लिइयो ? जरुर यसमा कमिसनको खेल छ। चाडपर्वको बेला जनतालाई केही राहत दिनकै लागि मात्र मूल्यवृद्धि फिर्ता लिइएको हो भने चाडपर्व सकिनासाथ पुनः मूल्यवृद्धि हुने नै छ। यद्यपि बजारमा महँगी भने बढेकै छ। सबैखाले उपभोग्य वस्तुको मूल्य बढेको छ। आमउपभोक्ताले किलोको ९० रूपैयाँमा पाइरहेको चिनीको मूल्य दसैंकै मुखमा १ सय ६० रूपैयाँसम्म पुग्नुले पनि बजारमा महँगी बढेको सहजै अनुमान गर्न सकिन्छ। यो महँगी दसैंको उपहार जस्तै भएको छ आमउपभोक्तालाई। चाडपर्वका बेला कालोबजारी नगर्न र मूल्यवृद्धि नगर्न सरकारले निर्देशन दिएको छ। तर यसको पालना गर्ने कसले ?प्रभावकारी अनुगमनको अभावले व्यापारीको मनपरी चलेको छ बजारमा। चाडपर्वका बेला मन फुकाएर खर्च गर्ने उपभोक्ताको बानीले व्यापारी र बिचौलियादलालहरूलाई कमाउने मौका बन्ने गरेको छ यस्तो चाडपर्व। छुट अथवा उपहार जेसुकै नामको विज्ञापन गरिए पनि अन्ततोगत्वा उपभोक्ता ठगिएकै छन्।"
चार महिनामा ११ अर्ब ८० करोडको विद्युत् निर्यात,"काठमाडौं : नेपाल विद्युत प्राधिकरणले गत जेठ अन्तिमदेखि असोजसम्ममा ११ अर्ब ८० करोड २८ लाख रुपैयाँको विद्युत् भारततर्फ निर्यात गरेको छ। प्राधिकरणले देशभित्र खपत गरी बचत भएको वर्षायामको विद्युत् यस वर्ष गत २८ जेठबाट भारतीय बजारमा बिक्री सुरु गरेको थियो।  प्राधिकरणले चालू आर्थिक वर्ष २०८०८१ को साउन, भदौ र असोज ३ महिनामा ९ अर्ब ६४ करोड ५४ लाख रुपैयाँको विद्युत् भारतर्फ निर्यात गरेको छ। असोज महिनामा मात्र ४ अर्ब २ करोड ३५ लाख रुपैयाँको विद्युत् निर्यात गरिएको छ। तीन महिनामा भारततर्फ निर्यात गरिएको विद्युत्को औसत दर प्रतियुनिट १० रुपैयाँ २७ पैसा छ । गत जेठ महिनाका पाँच दिनमा ४० करोड ५ लाख र असारमा १ अर्ब ७५ करोड ७० लाख रुपैयाँको विद्युत् भारततर्फ निर्यात भएको थियो। जेठ र असारमा भारततर्फत निर्यात गरिएको विद्युत्को औसत दर प्रतियुनिट ९ रुपैयाँ ६७ पैसा थियो। साउनमा २ अर्ब १४ करोड ३३ लाख, भदौमा ३ अर्ब ४७ करोड ८५लाख र असोजमा ४ अर्ब २ करोड ३५ लाख रुपैयाँको विद्युत् भारतीय बजारमा निर्यात भएको छ। साउन, भदौ र असोजमा भारतर्फ निर्यात गरिएको विद्युत्को औसत बिक्री दर प्रति युनिट क्रमश ः ८ रुपैयाँ ४३ पैसा, ११ रुपैयाँ ९७ पैसा र १० रुपैयाँ २० पैसा रहेको छ। तीन महिनाको विद्युत् समग्र औसत बिक्री दर प्रति युनिट १० रुपैयाँ २७ पैसा छ। विद्युत् निर्यातबाट नेपाल र भारतबीचको व्यापार घाटा कम गर्न र देशको विदेशी मुद्रा सञ्चितीमा योगदान पुगेको छ। प्राधिकरणले मध्यकालीन विद्युत् सम्झौताबमोजिम करिब ११० मेगावाट विद्युत् भारतीय कम्पनी एनटिपिसी विद्युत व्यापार निगम लिएनभिभिएनलाई बिक्री गरिरहेको छ। एनभिएनले उक्त विद्युत् हरियाणा राज्यमा बिक्री गरिरहेको छ। भारतको केन्द्रीय विद्युत्प्राधिकरणले प्रतिस्पर्धी बजारमा निर्यातका लागि स्वीकृति दिइएकै ५२२ मेगावाट मध्येबाट पहिलो चरणमा करिब ४४ मेगावाट विद्युत् रियल टाइम मार्केटमा बिक्री अनुमति दिएको छ। प्राधिकरणका कार्यकारी निर्देशक कुलमान घिसिङले अहिलेको अवस्थालाई हेर्दा यस वर्ष करिब १६ अर्ब रुपैयाँको विद्युत् निर्यात हुन सक्ने देखिएको बताए।"
क्रयशक्ति बढाउने नीति ल्याऔं,"पहिले विदेशी मुद्रा सञ्चितिमा उल्लेख्य वृद्धि भएको छ। बैंकिङ क्षेत्रमा बचत बढेको छ। यसले सरकारलाई भएका समस्यामा टेकेर अघि बढ्ने अवसर दियो। तर, सरकार अर्थतन्त्रमा सकारात्मक असर पार्ने गरी अगाडि आउन सकेन। यो विडम्बना स्थिति हो। निर्यात धेरै खस्केको छ। यद्यपि असोज महिनामा राजस्वमा केही सुधार भएको छ। तर, आम रूपमा जति सुधार हुनुपथ्र्यो त्यति पनि भएको छैन। १ उद्योग व्यवसायको अवस्था चौपट छ। पसलहरू, व्यवसायहरू बन्द गरेर विदेश पलायन हुने स्थिति बनेको छ। यो सबै आम सर्वसाधारणको गतिलो आयआर्जन नहुनु हो। आम जनताको क्रयशक्ति घटेको छ। २ यस्तो अवस्थालाई अर्थशास्त्री भाषामा स्ट्रयाक्टेसन भन्छौं। यो भनेको मन्दी पनि हुने र उच्च मूल्यवृद्धि पनि हुनु हो। मूल्य झन्पछि झन् बढेको स्थिति छ। यसले एकातिर कठोर मौद्रिक नीति लिएर पनि मूल्य नियन्त्रण गर्न सकेन भनेर प्रश्नवाचक चिन्ह खडा हुने देखिन्छ। ३ सरकारले मौद्रिक नीतिसँग सामञ्जस्य गरेर वित्त र अरू नीतिहरूलाई एउटै डालोमा राखेर जहाँ समस्या छन् हेर्न जरुरी छ। जस्तै निजी क्षेत्रलाई कसरी उद्धार गर्ने भनेर जोड दिनुपर्यो। ४ कमसेकम चाडपर्वको बीचमा यस्तो उच्च मूल्यवृद्धि भएको बेला जनताको हातमा पैसा जाओस्, अलिकति राहात होस् र उनीहरूको क्रयशक्ति बढोस् भन्ने ढंगले सरकारले कुनै संयन्त्र अपनाएन। यसो हुँदा खाली बाह्य क्षेत्र अर्थात् वैदेशिक सञ्चिति मुद्रा बढ्ने र यसले कति महिनाको आयात धान्न सक्छ यस्ता कुरामा टेकेर अर्थतन्त्र सुधार भइरहेको छ भन्नु गलत सन्देश दिनु हो। ५ अर्थतन्त्रलाई कसरी उकास्ने, मूल्यवृद्धिलाई कसरी नियन्त्रण गर्ने र जनतालाई राहत कसरी दिने भनेर सरकार अघि आउन खाँचो छ। मध्य र दीर्घकालीन रूपमा बजेट प्रणाली, योजना प्रणाली र मध्यकालीन खर्च संरचनामा व्यापक रूपमा सुधार जरुरी छ। (खनाल अर्थविद् हुन्)"
रुपक सापकोटा प्रधानमन्त्रीको परराष्ट्र मामिला सल्लाहकार नियुक्त,"काठमाडौं : प्रधानमन्त्री पुष्पकमल दाहाल 'प्रचण्ड'को परराष्ट्र मामिला सल्लाहकारमा रुपक सापकोटा नियुक्त भएका छन्। बिहीबार बसेको मन्त्रिपरिषद् बैठकले सापकोटालाई परराष्ट्र मामिला सल्लाहकार नियुक्त गरेको एकमन्त्रीले अन्नपूर्णलाई जानकारी दिए। सापकोटाले चीनबाट अन्तर्राष्ट्रिय सम्बन्धमा विद्यावारिधी गरेका छन्। यसअघि उनी परराष्ट्र मामिला अध्ययन प्रतिष्ठानका उपकार्यकारी निर्देशक थिए। उनी नेकपा माओवादी केन्द्रका उपाध्यक्ष अग्निप्रसाद सापकोटाका छोरा हुन्। त्रिभुवन विश्वविद्यालयमा अन्तर्राष्ट्रिय सम्बन्ध तथा कुटनीतिक विषयमा प्राध्यापन गराउँदै आएका सापकोट त्रिभुवन विश्वविद्यालयको अन्तराष्ट्रिय सम्बन्ध तथा कुटनीति विषय समिति सदस्यका रुपमा पनि काम गर्दै आएका छन्। अन्तर्राष्ट्रिय सम्बन्ध,भूराजनीति, विदेश नीति, राष्ट्रिय सुरक्षा एवं रणनीतिक मामिलाका विषयमा उनी जानकार छन्।"
लुम्बिनी सरकारको निर्णय : राजधानी कार्यान्वयनका लागि रोकिएको जग्गा फुकुवा,"दाङ : लुम्बिनी सरकारले प्रदेशको राजधानी क्षेत्रमा गरेको जग्गा रोक्का फुकुवा गरेको छ। मुख्यमन्त्री डिल्लीबहादुर चौधरीले पूर्णरुपमा जग्गा रोकिराख्दा नागरिकको जनजीवनमासमेत असर पर्न थालेपछि जनताको हितको लागि केही सर्त राखेर राजधानी क्षेत्रको जग्गा फुकुवा गरिएको बताए। प्रदेश सरकारको मन्त्रीपरिषद् बैठकले राजधानी क्षेत्र राप्ती गाउँपालिका, गढवा गाउँपालिकाका केही वडा, अर्घाखाँचीको सितगंगा नगरपालिका र लमही नगरपालिकाका केही वडामा गरिएको जग्गा रोक्कालाई कित्ताकाट नहुने र यथाअवस्थामा बिक्री वितरणको लागि फुकुवा गर्ने निर्णय गरेको हो। सरकारका गृहमन्त्री तथा प्रवक्ता सन्तोषकुमार पाण्डेयले सरकारले राजधानी क्षेत्रमा रोक्का भएको जग्गा सरकारले फुकुवा गरेको बताए। शुक्रबार मुख्यमन्त्री कार्यालयमा गरिएको पत्रकार सम्मेलनमा प्रवक्ता पाण्डेयले सरकारको व्यवस्थित राजधानी निर्माणको अवधारणलाई असर नगर्ने र टुक्राएर बेच्न नपाउने सर्तमा रोक्का जग्गा फुकुवा गर्ने निर्णय भएको जानकारी दिए। स्थानीयको जनजीविका सहज गराउन र नागरिकका समस्या समाधानका लागि सरकारले यो निर्णय गरेको पाण्डेयको भनाइ छ। तीन वर्षअघि राजधानी कार्यान्वयनका लागि भन्दै शंकर पोख्रेल नेतृत्वको सरकारले राजधानी तोकिएको क्षेत्र राप्ती उपत्यकाको जग्गा बिक्री वितरण र खण्डीकरणमा रोक लगाएको थियो।"
प्रधानसेनापति शर्मा कात्तिक १० गते चीन जाने,"काठमाडौं : प्रधानसेनापति प्रभुराम शर्मा दसैंलगत्तै चीन भ्रमणमा जाने भएका छन्। प्रधानसेनापति शर्मा कात्तिक १० गते चीन गएर १६ गते फर्किनेछन्। चिनियाँ जनमुक्ति सेनाको निमन्त्रणामा प्रधानसेनापति शर्मा चीन जान लागेका हुन्। चीनमा रहेका बेला उनले सैनिक सहायता, सैन्य तालिमलगायत विषयमा छलफल गर्नेछन्। नेपाली शन्ति मिसनका लागि हतियारलगायत मिसनलाई आवश्यक पर्ने सैन्य सामग्रीहरू चीनबाट खरिद गर्ने नेपाली सेनाले तयारी गरेको थियो। विभिन्न कारणले उक्त खरिद प्रक्रिया अगाडि बढेको छैन। प्रधानसेनापतिको चीन भ्रमणका बेला सो विषयमासमेत छलफल हुने स्रोतले बताएको छ। बिहीबार बसेको मन्त्रिपरिषद् बैठकले प्रधानसेनापति शर्माको चीन भ्रमण स्वीकृत गरेको थियो। उनी चीनको बेइजिङमा कात्तिक १२ देखि १४ गतेसम्म सञ्चालन हुने दसौं बेइजिङ स्याङ्गसन फोरमको उद्घाटन समारोहमा सहभागी हुने कार्यक्रम रहेको नेपाली सेनाका प्रवक्ता कृष्णप्रसाद भण्डारीले जानकारी दिए। प्रधानसेनापति शर्मा यसअघि बेलायत भ्रमणमा गरेका थिए।"
एसीसी यु१९ प्रमियर कप : नेपालले सेमिफाइनलमा जापानसँग खेल्ने,"काठमाडौं : एसिसी यु१९ प्रिमियर कपको सेमिफाइनलमा नेपालले जापानसँग खेल्ने भएको छ। शुक्रबार जापानले हङकङलाई ५७ रनले हराउँदै सेमिफाइनल यात्रा सुनिश्चित गर्दै नेपाललाई प्रतिद्वन्द्वी पाएको हो। नेपाल यसअघि नै समूह विजेता बन्दै सेमिफाइनलमा पुगेको थियो। नेपालले इरान, बहराइन र साउदी अरेबियालाई हराउँदै सेमिफाइनल यात्रा सुनिश्चित गरेको थियो। नेपाल र जापानको सेमिफाइनल खेला शनिबार हुनेछ। त्यस्तै दोस्रो सेमिफाइनल युएई र सिंगापुरबीच हुनेछ। फाइनल खेल्ने टोली र तेस्रो स्थान हासिल गर्ने टोलीले यु१९ एसिया कप खेल्ने एसियन क्रिकेट काउन्सिलले जनाएको छ।"
प्रकृति संरक्षण र जलवायु परिवर्तनमा प्रभावकारी नीति आवश्यक छ : आरजु देउवा,"काठमाडौं : प्रतिनिधिसभाअन्तर्गतको कृषि, सहकारी तथा प्राकृतिक स्रोत समितिका सभापति डा आरजु राणा देउवाले नेपालको जैविक विविधता मात्र नभई कूल गार्हस्थ उत्पादन (जिडिपी)मा पनि जलवायु परिवर्तनको गम्भीर असर पर्ने देखिएको बताएकी छन्। राष्ट्रिय प्रकृति संरक्षण कोषको ४१औं वार्षिकोत्सवका अवसरमा शुक्रबार आयोजित समारोहलाई सम्बोधन गर्दै सभापति उनले जलवायु परिवर्तनले नेपालका विविध क्षेत्रमा असर गरेको र नेपालको प्रकृति र जैविक विविधताका क्षेत्रमा यसको प्रत्यक्ष असर देखिएको बताइन्। नेपाली कांग्रेसकी नेतृ राणाले नेपालको वन वनस्पती, कृषि, प्रकृति, हिमाललगायतका क्षेत्रमा देखिएको जलवायु परिवर्तनको असरको प्रभाव मुलुकको अर्थ व्यवस्थामा पनि पर्ने देखिएको भन्दै सभापति एसियाली विकास बैंकले समेत गरेको एक अध्ययनले देशको कूल गार्हस्थ उत्पादन दुई दशमलव दुई प्रतिशतले घट्ने प्रक्षेपण गरेको दृष्टान्त प्रस्तुत गरिन्। नेपाल जैविध विविधतामा विश्वमा २७औं र एसियामा १०औं स्थानमा छ। हालः नेपालमा २२ हजारभन्दा बढी वनस्पती र जीवहरू छन्। जुन विश्वमा उपलब्ध जैविक विविधताको एक दशमलव तीन प्रतिशत हिस्सा हो। अव्यवस्थित योजना निर्माण, विकास आयोजनाहरूको कमजोर कार्यान्वयन, दिगोपनारहितको मानवीय गतिविधिलगायतका कारणले नेपालले अहिले विश्वव्यापी उष्णताको समस्या झेलिरहेको र नेपालमा अहिले पनि वन विनाशले कृषिलगायतका क्षेत्रमा असर परेको उनको भनाइ छ। उनले वन, जमिन, पानी र वायुका क्षेत्रलाई प्राथमिकतामा राख्नुपर्नेमा जोड दिइन्। उनले विकास तथा प्रकृति संरक्षणका क्षेत्रमा एकीकृत, समावेशी र समन्वयात्मक कार्यक्रम सञ्चालन गरी जलवायु परिवर्तनका कारण परेको प्रभावको अनुसन्धान र यसको हानी न्यूनीकरणका लागि आवश्यक प्रक्रिया अपनाउन नेपाल सरकारलाई सुझाव पनि दिइन्।"
इजरायलबाट यी चार जनाको शव नेपाल ल्याइँदै (सूचीसहित),"काठमाडौं : हमास आक्रमणमा ज्यान गुमाएका चार जना नेपालीको शव पर्सी आइतबार नेपाल ल्याइने भएको छ। इजरायलको तेल अविवस्थित नेपाली दूतावासले कानुनी प्रक्रिया पूरा भएका चार जना नेपाली विद्यार्थीको शव शनिबार फ्लाई दुबईबाट नेपाल पठाउन लगिएको जानकारी दिएको छ। परराष्ट्र मन्त्रालयका अनुसार नारायण न्यौपाने, लोकेन्द्रसिंह धामी, दीपेशराज विष्ट र आशिष चौधरीको शव कानुनी प्रक्रिया पूरा नेपाल ल्याउन लागिएको हो। उनीहरूको शव फ्लाई दुबईको जहाजबाट नेपाल ल्याउन लागिएको हो। उक्त विमान शनिबार दिउँसो १:२५ मा उडान भर्ने र दुबई हुँदै आइतबार विहान काठमाडौं आइपुग्ने परराष्ट्र मन्त्रालयले जानकारी दिएको छ। अन्य शव पहिचानको क्रममा रहेकाले पहिचानपश्चातमात्रै शवहरू नेपाल पठाइने दूतावासद्वारा जारी विज्ञप्तिमा उल्लेख छ। त्यस्तै बेपत्ता रहेका विपिन जोशीको उपलब्ध सम्पूर्ण संयन्त्र प्रयोग गरी खोजीकार्य जारी राखेको दूतावासले जनाएको छ। हमास आक्रमणमा परी 'लर्न एन्ड अर्न' कार्यक्रममार्फत् इजरायल गएका दस जनाको मृत्यु भएको थियो। मृत्यु हुनेमा कैलालीका नारायणप्रसाद न्यौपाने, आशिष चौधरी, बझाङका गणेशकुमार नेपाली, दार्चुलाका दीपेशराज विष्ट, लोकेन्द्र सिंह धामी, धनुषाका आनन्द शाह, सुनसरीका राजेशकुमार स्वरंकार, डोटीका राजन फुलारा, पदम थापा र सल्यानका प्रवेश भण्डारी छन्।"
शिक्षा सुधारका लागि विद्यालय नेतृत्व सक्षम हुनुपर्छ : एमाले महासचिव पोखरेल,"तुलसीपुर : नेकपा एमालेका महासचिव शंकर पोखरेलले शिक्षा सुधारका लागि विद्यालयको नेतृत्व सक्षम हुनुपर्ने बताएका छन्। दाङको तुलसीपुर६ स्थित सेन्टर माविको आठकोठे प्रशासनिक भवन उद्घाटन गर्दै उनले विद्यालयको शैक्षिक सुधारका लागि विद्यालय व्यवस्थापन समिति, प्रधानाध्यापक र शिक्षक सक्षम हुनुपर्नेमा जोड दिए। 'सरकारी विद्यालयको स्तर सुधार गर्न सम्बन्धित नेतृत्व नै खट्ने हो, हामीले त्यसमा सहयोगी भूमिका नै निर्वाह गर्ने हो,' उनले भने। उक्त विद्यालयमा शिशुदेखि कक्षा १२ सम्म पढाइ भइरहेको छ। कक्षा १२ मा व्यवस्थापन संकायमा पढाइ भइरहेको विद्यालयका प्रधानाध्यापक भागवत पौडेलले जानकारी दिए। उनका अनुसार यसलगत्तै विज्ञान विषय पनि पढाउने गरी तयारी गरिएको छ। त्यस्तै विद्यालयमा पाँचवटा प्राविधिक धारका कक्षा पनि सञ्चालन भइरहेका छन्। हालः दुई हजार पाँच सय विद्यार्थी सोही विद्यालयमा अध्ययनरत छन्। प्रत्येक कक्षामा सातवटा सेक्सन रहेको र तीमध्ये छवटा सेक्सन अङ्ग्रेजी माध्यामबाट पढाइ भइरहेको समेत प्रधानाध्यापक पौडेलले बताए। एक करोड ५४ लाखको लागतमा उक्त भवन निर्माण भएको हो। यससँगै विद्यालयमा सातवटा भवन रहेका छन्। जहाँ ८० शिक्षक तथा कर्मचारी कार्यरत छन्।"
एमालेको चियापान कात्तिक १४ गते,"काठमाडौं : नेकपा एमालेका अध्यक्ष केपी शर्मा ओलीले नेपालीहरूको महान् चाड बडादसैँ, तिहार, नेपाल संवत् र छठपर्वका अवसरमा यही कात्तिक १४ गते चियापान कार्यक्रमको आयोजना गर्ने भएका छन्। चियापान कार्यक्रम सो पार्टीको केन्द्रीय कार्यालय, च्यासल, ललितपुरमा आयोजना गरिने एमालेका केन्द्रीय प्रचार तथा प्रकाशन विभाग गगन विष्टले जानकारी दिए।"
खादामाला वापतको रकम विद्यालयलाई हस्तान्तरण,काठमाडौं : संस्कृति पर्यटन तथा नागरिक उड्डयनमन्त्री सुदन किरातीले खादामालावापतको रकम भोजपुरको अम्चोक गाउँपालिका९ स्थित सरस्वती माविलाई हस्तान्तरण गरेका छन्। खदा माला वापत शुभेच्छुकहरूले चन्दा बाकसमा जम्मा गरेका रकम विद्यालयलाई हस्तान्तरण गरेका हुन्। मन्त्री किरातीले खादामालावापत संकलन रकम छ लाख २६ हजार ३४ रुपैयाँ एक कार्यक्रमका बीच आज हस्तान्तरण गरेका हुन्। गृह जिल्ला भ्रमणमा रहेका मन्त्री किरातीले यसपटकको दसैं चौरीपालक र भेडा पालक किसानसँग मैयुङ डाँडामा मनाउने भएका छन्। आफू जिल्ला भ्रमणमा रहँदा स्कटिङ तथा स्वागत गेट नबनाउन प्रशासनलाई निर्देशन दिए। उनले यसपटकदेखि मञ्चमा नबस्ने तथा आफू प्रमुख अतिथि हुने कार्यक्रममा आफूलाई प्रमुख अतिथि नबनाउन पनि आग्रह गरेका छन्।
शनिबार देशका यी स्थानमा हुने छ वर्षा,"काठमाडौं : शनिबार देशको पहाडी भूभागमा आंशिकदेखि सामान्य बदली र बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी प्रदेश, बागमती प्रदेश र गण्डकी प्रदेशको पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। शनिबार राति देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ।"
हल गोरु पाल्ने किसानलाई पोषण अनुदान,"दमौली : तनहुँको म्याग्दे गाउँपालिकाले हल गोरु पाल्ने किसानलाई प्रोत्साहनस्वरुप पोषण अनुदान वितरण गरेको छ। गाउँपालिकाले आर्थिक वर्ष २०८०८१ को हलगोरु पोषण अनुदान कार्यक्रमअन्तर्गत हल गोरु पाल्ने किसानलाई अनुदान वितरण गरेको हो। पालिकाले सातवटै वडाका किसानलाई एक हल गोरुबापत जनही चार हजारका दरले रकम वितरण गरेको पशु सेवा शाखा प्रमुख डा विनय शाहले जानकारी दिए। उनका अनुसार सबै वडाका गरी तीन सय ६७ कृषकलाई १४ लाख ६८ हजार रुपैयाँ रकम वितरण गरिएको छ। वडा नं १ का एक सय चारलाई चार लाख १६ हजार, वडा नं २ का २९ लाई एक लाख १६ हजार, ३ का नौ जनालाई ३६ हजार, ४ का ४२ लाई एक लाख ६८ हजार, ५ का ५३ जनालाई दुई लाख १२ हजार, ६ नं वडाका ७१ लाई दुई लाख ८४ हजार र ७ नंका ५९ लाई दुई लाख ३६ हजार वितरण गरिएको शाहले जानकारी दिए। उनले भने, 'वडाबाट प्राप्त विवरणको आधारमा वडागतरूपमा लाभान्वित हुने कृषकका लागि दसैंमा रकम प्रदान गर्ने योजनाबमोजिम उक्त रकम वितरण गरिएको हो।' उक्त कार्यक्रम सञ्चालन गरिएपछि यसतर्फ किसानको आकर्षण बढेको शाहको भनाइ थियो। गत आवमा गाउँपालिकाले यही कार्यक्रमबापत १० लाख वितरण गरेको थियो। त्यतिबेला हल गोरु पाल्ने किसानको सङ्ख्या दुई सय ५० थियो। उनका अनुसार यो आवमा एक सय १७ किसान बढेका छन्। पछिल्लो समय गोरु पाल्ने प्रचलन हराउँदै जान थालेपछि पालिकाले हल गोरु पाल्ने किसानलाई प्रोत्साहन रकम उपलब्ध गराउन थालेको गाउँपालिकाका अध्यक्ष श्रीप्रसाद श्रेष्ठले बताए। गोरु पाल्ने क्रम घट्दा जग्गा बाँझो हुने क्रम बढेपछि किसानलाई प्रोत्साहनका लागि रकम वितरण गरिएको उनको भनाइ थियो। 'गोरु पाल्ने प्रचलन घट्दै जाँदा खेतबारी बाँझो हुन थालेपछि जग्गा बाँझो हुन नदिनका लागि पनि यो कार्यक्रम ल्याइएको हो', अध्यक्ष श्रेष्ठले भने, 'प्रोत्साहन रकमले गोरु पाल्ने किसान अझै बढ्ने विश्वास गरेका छौँ। गोरु पाल्ने क्रम बढ्दा खेतबारी बाँझो रहँदैन।' गाउँपालिकाका उपाध्यक्ष बालकृष्ण घिमिरेले गोरुको प्रोत्साहनका लागि उपलब्ध गराइएको रकम गोरुको पोषणका लागि खर्च गर्न किसानलाई आग्रह गरे।"
डोटीमा जीप दुर्घटना हुँदा ५ जना घाइते,डोटी : डोटीमा जीप दुर्घटना भएको छ। खप्तड राष्ट्रिय निकुञ्जको प्रवेशद्वार झिग्रानाबाट सिलगढी आउँदै गरेको रा १ ज ९१५ नम्बरको बोलेरो जीप दुर्घटना हुँदा ५ जना घाइते भएका हुन्। जीप दिपायल सिलगढी नगरपालिका६ पानीखालमा दिउँसो साढे १ बजेतिर दुर्घटना भएको हो। घाइतेहरूको उद्धार गरी अहिले जिल्ला अस्पतालमा उपचार भइरहेको र सबैको अवस्था सामान्य रहेको प्रहरीले जनाएको छ। घाइते भएका सबै सायल गाउँपालिका निवासी हुन्।
मकवानपुर राजस्व कार्यालयद्वारा साढे ६ अर्ब बढी असुली,"मकवानपुर : आन्तरिक राजस्व कार्यालय मकवानपुरले आर्थिक वर्ष २०७९८० मा ६ अर्ब ६० करोड ८८ लाख २२ हजार राजस्व असुली गरेको छ। उक्त कार्यालयले अन्तः शुल्कतर्फ तीन अर्ब ६६ करोड २७ लाख ७९ हजार र मूल्य अभिवृद्धि करतर्फ एक अर्ब नौ करोड पाँच लाख १९ हजार संकलन गरेको छ। यसैगरी, आयकरतर्फ एक अर्ब १० करोड ६५ लाख ४७ हजार राजस्व असुली भएको छ भने दुई करोड ५१ लाख ६१ हजार बहाल कार, ब्याज करमा छ करोड ३५ हजार, स्वास्थ्य सेवा करमा ६६ करोड ४० लाख ७५ हजार र शिक्षा सेवाकरबापत सात हजार मात्र असुली गरिएको सो कार्यालयले जनाएको छ। अघिल्लो आव २०७८७९ को तुलनामा यसवर्ष २०७९८० मा वार्षिक लक्ष्यभन्दा ३३ करोड १४ लाख ४० हजार राजस्व थप संकलनमा वृद्धि भएको आन्तरिक राजस्व कार्यालयका प्रमुख तुलसीप्रसाद भट्टराईले जानकारी दिए। उनका अनुसार संकलित राजस्वमध्ये हेटौंडा औद्योगिक क्षेत्रका विभिन्न उद्योग, शिवम् सिमेन्ट, रिद्धिसिद्धि सिमेन्ट उद्योग, विभिन्न निर्माण आयोजना र व्यापारीबाट राजस्व संकलनमा उल्लेखनीय सुधार भई राजस्व असुलीमा निकै तीव्रता ल्याइएको जानकारी दिए।"
बिरामी पर्यटकको उद्धार,सङ्खुवासभा : सङ्खुवासभाको भोटखोला गाउँपालिका२ थुदामबाट एक विदेशी नागरिकको हेलिकोप्टरमार्फत उद्धार गरिएको छ। भोटखोला२ थुदाममा बिरामी परेका क्यानडाका डानियल पिटर ग्रेलाई शुक्रबार हेलिकोप्टरमार्फत उद्धार गरिएको जिल्ला प्रहरी कार्यालय सङ्खुवासभाका प्रहरी नायब उपरीक्षक धनश्याम श्रेष्ठले जानकारी दिए। बिरामी परेका क्यानडाका नागरिकलाई हेलिकोप्टरमार्फत उपचारका लागि काठमाडौं लगिएको प्रहरी नायब उपरीक्षक श्रेष्ठले बताए। उनको स्वास्थ्यमा समस्या देखिएपछि उपचारका लागि स्थानीय र प्रहरीको सहयोगमा हेलिकोप्टरमार्फत काठमाडौं पठाइएको उनले बताए। डानियल एक दिनअघि भोटखोलाको थुदाम पुगेका थिए। विश्वको पाँचौँ अग्लो मकालु हिमाल आरोहणका लागि आएका उनका साथमा कति जनाको समूह थियो भन्ने यकिन हुन नसकेको प्रहरीले जनाएको छ।
५१ वर्षपछि भेटियो चोरी भएको मूर्ति,"अर्घाखाँची : अर्घाखाँचीको अर्घा भगवती मन्दिरबाट ५१ वर्षअघि हराएको पशुपतिनाथको पञ्चमुखी मूर्ति भेटिएको छ। २०३० साल वैशाख २५ गते अर्घा भगवति मन्दिरबाट चोरी भएको पञ्च मुख भएका शंकर भगवानको मूर्ति, आज विहानीको शुभ साइतसँगै वैदिक विधिपूर्वक मन्दिरमा पुनः प्रतिस्थापन गरिएको अर्घा मन्दिर ब्यवस्थापन समितिका अध्यक्ष सरोज भुसालले बताए। बाइसेचौविसे राज्यअन्तर्गत पर्ने अर्घा मन्दिर तथा दरवारमा वैदिक विधिपूर्वक पूजाआजा गरी पञ्चेबाजा बजाएर शुभ साइतमा मन्दिरमा मूर्ति पुनः प्रतिस्थापन गरिएको पण्डित केशवराज आचार्यले बताए। बाइसेचौबिसे राज्यअन्तर्गत पर्ने सन्धिखर्क नगरपालिका वडा९ मा अवस्थित अर्घा दरबार अर्थात् अर्घा भगवती मन्दिरमा पहिले धेरै देवी देवताका मूर्तिहरू थिए। ५१ वर्ष अगाडि चोरहरूले मन्दिर फोडेर बहुमूल्य धातुका धेरै मूर्ति चोरी गरेका थिए। मूर्ति हराएपछि खोजतलास गर्दै जाँदा मुद्दा चलेको थियो। तत्कालीन अञ्चल अदालतमा हराएकामध्येको एकवटा मूर्ति रहेको भन्ने जानकारी प्राप्त भएपछि स्थानीय बुढापाकालाई बुझ्दा पञ्च मुख भएको मूर्ति मन्दिरमा रहेको र उक्त मूर्ति पनि हराएको थियो भन्ने जानकारी प्राप्त भएपछि मूर्ति ल्याएर शुभसाइतमा प्रतिस्थापन गरिएको अध्यक्ष भुसालले बताए। मुद्दाको समयमा उक्त मूर्ति अनुसन्धानको सिलसिलामा लगिएको हुनसक्ने र झण्डै ४ सय वर्ष पुरानो हुनसक्ने अनुमान छ। वडादसैंमा विशेष पूजाआजा हुने यस मन्दिरमा देवी भागवत, वेद पाठ पारायण तथा दूर्गा शप्तसती पाठ भइरहेको पण्डित केशवराज आचार्यको भनाइ छ। कोजाग्रत पूर्णिमाको दिन सराये नाच हुने गर्छ। अर्घाको सरोये नाँच देशभर प्रसिद्ध छ। हालः यस मन्दिरमा एसियाकै सबैभन्दा ठूलो भगवती मन्दिरको मूर्ति प्रतिस्थापन गरिएको छ। अर्घा दरबार अर्थात् अर्घा भगवती मन्दिरमा १० फिटको बेसमा, २१ फिटको मूर्ति राखिएको छ। लुम्बिनीमा आएका पर्यटकहरू तथा अर्घाखाँचीकै धार्मिक पर्यटकीय स्थल सुपा देउरालीमा आएका पर्यटकहरूलाई सदरमुकाम सन्धिखर्क हुँदै अर्घामा लैजान एसियाकै सबैभन्दा ठूलो भगवती देवीको मूर्ति स्थापना गरिएको हो। सन्धिखर्क नगरपालिकाका पूर्व नगर प्रमुख कमलप्रसाद भुसालले उक्त मूर्ति स्थापना गर्न पहल गरेका हुन्। गौतम बुद्धको जन्म स्थल लुम्बिनीसँगै गुल्मीको रेसुंगा र प्युठानको स्वर्गद्वाराीमा आएका पर्यटकहरूलाई अर्घा दरबारमा लैजाने उद्देश्यले मूर्ति स्थापना गरिएको नगर प्रमुख कृष्णप्रसाद श्रेष्ठले बताए।"
माटोको मूर्तिमा आत्मनिर्भर,"गुलरिया : मधुवन नगरपालिका९ की माया गुरुङ मूर्तिकारबाट किनेको माटोको मूर्ति गाउँमा लैजान गाडीमा चढाउँदै गर्दा खुशीले गद्गद् थिइन्। स्वास्थ्य स्वयंसेविकाहरूको समाजसेवी आमा समूहमार्फत स्थापना गर्न लागिएको देवीको मूर्ति उनीसँगै आएका सदस्यहरूले जय जयकार गर्दै गन्तव्यमा सहजै पुर्याए। नवरात्रभर निराहार वा नक्तभोजन गर्दै आफूहरूले स्थापित गरेको माटोको मूर्तिमा देवी, गणेश, रिद्धिसिद्धि, लक्ष्मी, कुमार, सरस्वती, दानव लगायतका देवी देउताको आह्वानसहित घटस्थापना गरी पूजा अर्चना गर्ने आमा समूहकी सचिव गुरुङले बताइन्। 'विजया दशमीका दिन नदी वा जलाशयमा विर्सजन गर्छौं। नवरात्र भर पंडालमा स्थापित देवीको मूर्तिमा पूजा, अर्चना, चण्डीपाठ, आरती, भजनकिर्तन हुन्छ। सनातन धार्मिक आस्था बृद्धिगर्दै पुण्य प्राप्तीका लागि मूर्तिहरू राखी पूजा गरेका हौं। यो हाम्रो मान्यता हो। नयाँ पुस्ताहरूलाई धार्मिक ज्ञानदिँदै सनातन धर्म संस्कृति जोगिने मान्यता छ', उनले भनिन्। अचेल बडादसैंका अवसरमा नेपालको तराईका जिल्लाका विभिन्न गाउँ टोलहरूमा माटोको देवीको मूर्ति स्थापना गर्ने प्रचलन बढेको छ। पहिले भारतबाट अत्यधिक मात्रामा आयात गरिने माटोका मूर्तिहरू अचेल जिल्लामै पाइन थालेपछि बर्दिया मूर्तिमा आत्मनिर्भर बनेको छ। दसैंका अवसरमा नेपालको तराइका जिल्लाका विभिन्न गाउँ टोलहरूमा माटोको देवीको मूर्ति स्थापना गरी घटस्थापनादेखि विजया दशमीका दिनसम्म विशेष पूजा अर्चना गर्ने प्रचलन रहेको गुलरिया नगरपालिका७ का वडाध्यक्ष मनोज यादवले बताए। मूर्ति निर्माण गर्न मूर्तिकारहरूलाई साढे ३ महिना लाग्ने गर्छ। माटो, पराल, बाँस, तार लगायतका सामग्रीबाट मूर्ति तयार गरिन्छ। परालमा सर्वप्रथम मूर्तिको ढाँचा बनाएर माटो लेपन गरिएको मूर्ति रंगरोगन गरी श्रृगार गरेपछि स्थापनाका लागि तयार हुन्छ। मूर्तिकारहरूलाई सजावटको सामग्री स्थानीय बजारहरूमा नपाइने हुँदा समस्या पर्ने गरेको गुलरिया नगरपालिका ७ का वरिष्ठ मूर्तिकार मुरली गोडिया (पेन्टर) बताउँछन्। आवस्यक सामग्री बजारमा व्यवस्था गरिदिन स्थानीय सरकार समक्ष उनले आग्रह गरे। पछिल्लो समय बर्दियामा मूर्ति राख्ने र बनाउने क्रम बढेको छ। जिल्लामा १५ जना मूर्तिकारहरूले मूर्ति बनाउने गरेको उनले बताए। बर्दिया जिल्ला माटोको मूर्तिमा आत्मनिर्भर छ। उनले थपे यस वर्ष जिल्लामा २ सय ६० सेट मूर्ति निर्माण भएका छन्। १ सेटमा देवी, गणेश, लक्ष्मी, कुमार, सरस्वती लगायत दानवको मूर्ति रहन्छ। उनले भने 'प्रति सेटको मुल्य ५ देखि २५ हजार रुपैयाँसम्म पर्ने गर्छ। यस वर्ष बर्दियामा करिव १२ लाख बराबरको मूर्ति बिक्री भएको छ।' बाँके, बर्दिया, कैलाली लगायत भारतको विभिन्न गाउँहरूमा नेपाली माटोको मूर्ति लैजाने गरिन्छ। कसैकसैले भारतबाट पनि मूर्ति ल्याउने हुँदा निर्यातलाई रोक्नुपर्ने उनको माग छ।"
गैरआवासीय नेपाली संघको मतपरिणामलाई लिएर तीव्र विवाद,"काठमाडौं : गैरआवासीय नेपाली संघ (एनआरएनए)को अध्यक्षमा बद्री केसी निर्वाचित भएलगत्तै उत्पन्न भएको विवाद बढ्दै गएको छ। शुक्रबार अध्यक्षमा केसी निर्वाचित भएको परिणाम घोषणा भएपछि उनका प्रतिस्पर्धीद्वय महेश श्रेष्ठ र आरके शर्मालगायतले धाँधली भएको भन्दै उक्त मतपरिणामलाई अस्वीकार गरेका छन्। निर्वाचन प्रक्रियामा धाँधली भएकाले अध्यक्ष पदको परिणाम स्वीकार गर्न नसकिने उनीहरूको भनाइ छ। प्रविधिको प्रयोग गरी एनआरएनएको इतिहासमै पहिलोपटक निर्वाचन गराइएको थियो। तर, पूर्वनियोजितरूपमा सेटिङ गरी नतिजा घोषणा गरिएकाले मान्य नहुने असन्तुष्ट पक्षले जनाएका छन्। यसैबीच एनआरएनएको विवादको समाचार संकलन गर्न गएका सञ्चारकर्मीलाई निजी कम्पनीको सुरक्षाकर्मी र एनआरएनएका प्रतिनिधिहरूले दुर्व्यवहार गरेका छन्। उनीहरूले भिडियो खिच्न लाग्दा सञ्चारकर्मीको क्यामरा खोस्ने प्रयास गर्दै भिडियो मेट्न धम्कीसमेत दिएका थिए। अध्यक्षमा निर्वाचित केसीले एक हजार तीन सय ७८ मत प्राप्त गरेका थिए। अध्यक्षका प्रत्यासी आरके शर्माले एक हजार दुई सय ८१ र महेश श्रेष्ठले एक हजार दुई सय २५ मत प्राप्त गरेको घोषणा निर्वाचन समितिले गरेको थियो। संघले उपाध्यक्षमा राज रेग्मी, विनोद श्रेष्ठ, हेमराज शर्मा, रोविन शेरचन, रामशरण सिंखडा, खगेन्द्र न्यौपाने निर्वाचित भएको घोषणा गरेको छ भने महासचिवमा गौरीराज जोशी, उपमहासचिवमा सोम सापकोटा र प्रवीण गुरुङ निर्वाचित भएको जनाएको छ। उपाध्यक्ष पदका उम्मेदवार डा केशव पौडेलको मत शून्य देखाइएको भन्दै नतिजा अस्वीकार गरिएको हो। अष्ट्रेलियामा रहेको कम्पनी भेरोको अनलाइन प्रणाली ह्याक गरी धाँधली गरेको अध्यक्षका दुई प्रत्यासीको आरोप छ।"
डोल्पालीलाई प्रतिपरिवार ६० केजी चामल,"जाजरकोट : डोल्पा र जाजरकोटका गाउँमा रहेका खाद्य व्यवस्था तथा व्यापार कम्पनीका डिपोमा एक गेडा चामल नभएको पाइएको छ। डोल्पाको सदरमुकाम दुनैमा रहेको केही सीमित चामलबाट प्रतिपरिवार ६० केजीका दरले चामल दिने गरिएको छ। जाजरकोट सदरमुकाममा चार सय ५० क्विन्टलमात्र अघिल्लो वर्षको बाँकी रहेको चामल वितरण भइरहेको छ। डोल्पामा नयाँ ठेक्काको सबै प्रक्रिया पूरा भए पनि चामल ढुवानी नभएका कारण सदरमुकामको डिपोमा रहेको अघिल्लो वर्षको चामलबाट अहिले प्रतिव्यक्ति ६० केजी मात्र दिने गरिएको खाद्य व्यवस्था तथा व्यापार कम्पनी लिमिटेड दुनैका प्रमुख विष्णु घिमिरेले बताए। सदरमुकाममा एक हजार क्विन्टल चामल रहेकाले त्यहीँबाट अहिले काम चलाउने गरिएको उनको भनाइ थियो। त्यस्तै सदरमुकामकै अर्को डिपो जुफालमा एक सय ५० क्विन्टलमात्र चामल रहेको र सदरमुकामभन्दा बाहिरका डिपोमा लामो समयदेखि एक गेडा चामल नभएको उनको भनाइ थियो। लिकु, सर्मी, सहरतारालगायत डिपोहरूमा लामो समयदेखि चामल नभएको अवस्था छ। यी ठाउँमा ढुवानीकर्ताले आफैँ लिएर चामल बिक्री गर्दै आएका छन्। सदरमुकामबाहेक बाहिर पालिकामा वितरण हुने चामल सबै ठेकेदारले नै बिक्री गर्दै आएका छन्। कम्पनीले कर्मचारी पठाउन नसक्दा सबै ठेकेदारले वितरण गर्दै आएका हुन् पालिकाले आफैँ अग्रसर भएर सम्बन्धित डिपोमा निगरानी तथा कर्मचारी परिचालन गरेमा मात्र त्यहाँ पारदर्शी हुने गरेको छ।"
बझाङमा जीप दुर्घटना हुँदा एक जनाको मृत्यु,"बझाङ : बझाङमा जीप दुर्घटना हुँदा एक जनाको मृत्यु छ। जिल्लाको छबिसपाथिभेरा गाउँपालिका७ मा भएको जीप दुर्घटनामा परी गम्भीर घाइते भएका बुड्खोरीका इनार महतको मृत्यु भएको हो। उनको टाउको र कम्मरमा गम्भीर चोट लागेको थियो। उनको जिल्ला अस्पतालमा उपचारका क्रममा मृत्यु भएको हो। भाँडे बजारबाट बुड्खोरी जाँदै गरेको सुदूरपश्चिम प्रदेश ०१००१ ज १२६६ नम्बरको जीप आज बिहान साढे १० बजे छबिसपाथिभेरा७ खोरीमा दुर्घटना हुँदा ६ जना घाइते भएका थिए। जीपमा चालक विनोद धामीसहित ९ जना रहेका थिए। बाँकी दुर्घटनामा परि घाइते भएका छबिसपाथिभेरा गाउँपालिका ७ बुड्खोरीका पाँच जना रामबहादुर धामी, अशोक धामी, सन्तोष धामी, प्रकाश धामी र मिलन धामी जिल्ला अस्पतालमा उपचाररत छन्। उनीहरूमध्ये प्रकाशको अवस्था पनि गम्भीर रहेको प्रहरीले जनाएको छ। जीप चालक र अन्य दुई जना भने सकुशल छन्।"
पुल अलपत्र पार्ने कम्पनीसँग ठेक्का तोडियो,"म्याग्दी : मुस्ताङको थासाङ गाउँपालिकाको कैकु र लार्जुङखोलामा पुल निर्माण अलपत्र बनाउने कम्पनीसँगको ठेक्का सम्झौता तोडिएको छ। चीन र भारत जोड्ने राष्ट्रिय गौरवको कालीगण्डकी करिडोर बेनीजोमसोमकोरला सडक आयोजनाअन्तर्गत कैकुखोला र लार्जुङखोलाको पुल अलपत्र बनाउने निर्माण कम्पनीसँगको ठेक्का सम्झौता तोडिएको हो। बीसबीस मिटर दूरीका दुईवटै पुल निर्माणको लागि विसं २०७५ मा गणपति निर्माण कम्पनीले बेनीजोमसोमकोरला सडक आयोजनासँग ठेक्का सम्झौता गरेको थियो। पटकपटक ताकेता गर्दासमेत सन्तोषजनक काम गर्न नसकेर पुल अलपत्र बनाएपछि गत असोज अन्तिम हप्ता निर्माण उक्त कम्पनीसँगको ठेक्का तोडेर कारबाही प्रक्रिया अघि बढाइएको हो। केही दिनअघि मात्र सो आयोजनाबाट सरुवा भएका तत्कालीन आयोजना प्रमुख जगत् प्रजापतिले पुल अलपत्र बनाएको गणपतिसँगको ठेक्का सम्झौता तोडेर धरौटी जफत गर्नाका साथै र कालोसूचीमा राख्ने प्रक्रिया अघि बढाएको जानकारी दिए। 'ठेक्का तोडेको सार्वजनिक सूचना जारी गरेका छौं,' उले भने, 'जमानत बसेको बैंकमार्फत धरौटी जफत र कालोसूचीमा राख्न सार्वजनिक खरिद कार्यालयमा सिफारिस हुन्छ।' सार्वजनिक खरिद ऐनको व्यवस्थाअनुसार बाँकी निर्माणकार्यको लागत पनि सोही ठेकेदार कम्पनीमार्फत् असुलउपर गरिने भएको छ। पुरानो ठेक्का तोडेर अलपत्र पुललाई पूर्णता दिन नयाँ ठेक्का प्रक्रिया अघि बढाउने आयोजनाको तयारी छ। कैकुखोलामा २० मिटर लामो मोटरेबल पुल बनाउन तीन करोड २५ लाख र लार्जुङखोलाको पुलको तीन करोड २९ लाखमा ठेक्का सम्झौता भएको थियो। पचासपचास प्रतिशत भौतिक प्रगति भएको दुईवटै पुलको पिलर ठड्याउने काम सकिएको छ। साँघुरो पुलबाट सवारीसाधन आवतजावत गर्ने लार्जुङखोलामा तीन वर्षयता पुल निर्माणको कुनै पनि काम नभएको स्थानीयवासीले बताएका छन्। कैकुखोलामा बर्खामा बाढी आउँदा सवारीसाधन आवतजावतमा समस्या हुने गरेको छ। त्यहाँ अस्थायी पुलमा जोखिम मोलेर सवारीसाधन वारपार गराइन्छ। गत असार महिनायता पुल निर्माणको काम नगरेका ठेकेदार कम्पनीका सञ्चालक सम्पर्कमा नआएपछि ठेक्का तोडिएको हो। पर्वतको मालढुंगाबाट म्याग्दी हुँदै मुस्ताङस्थित चीनको सीमाना कोरला नाका जोड्ने दुई सय दुई किलोमिटर दूरीको बेनीजोमसोमकोरला सडक योजनामार्फत् आठवटा पक्की पुल र तीनवटा बेलिब्रिज निर्माण सकिएका छन्। थप एक मोटरेबल पुल निर्माणका लागि ठेक्का सम्झौता भएको छ। बाह्रवटा मोटरेबल पुल निर्माणाधीन छन्। थप पाँच ठाउँमा पुल निर्माणको प्रस्ताव गरिएको छ। यो सडकलाई गण्डकी प्रदेशको भाग्यरेखा मानिएको छ। सडकले पूर्वाधार, आर्थिक, व्यापारिक, जलविद्युत्, पर्यटन र धार्मिकस्थलको विकासका लागि महत्त्वपूर्ण योगदान पुग्ने अपेक्षा गरिएको छ। सडक दुई लेनको कालोपत्र र ग्राभेल बनाउन विसं २०७३७४ देखि सुरु भएको योजनाको हालसम्म ७५ प्रतिशत भौतिक प्रगति भएको छ। तेह्रवटा खण्डमध्ये आठ खण्डको निर्माण सकिएको छ। म्याग्दी, मुस्ताङ र पर्वतमा निर्माणाधीन सात अर्ब ५५ करोड लागत अनुमान गरिएको योजनाका लागि गत आर्थिक वर्ष २०७९८० सम्म छ अर्बभन्दा बढी खर्च भइसकेको छ। छवटा खण्डमा ८५ किलोमिटर ग्राभेल र दुईवटा खण्डको १७ किलोमिटर सडक कालोपत्र गर्ने काम सकिएको छ।"
आज यी प्रदेशमा वर्षा हुने,"काठमाडौं : हाल नेपालमा पश्चिमी वायुको आंशिक असर रहेको छ। हाल देशको पहाडी भूभागमा आंशिक बदली रही बाँकी भागमा मौसम सामान्यतया सफा रहेको मौसम पूर्वानुमान महाशाखाले जनाएको छ। आज दिउँसो देशको पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने मौसमविद् शान्ति कँडेलले जानकारी दिए। उनका अनुसार कोशी, बागमती र गण्डकी प्रदेशको पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको भए पनि अन्य ठाउँमा मौसम सफा रहने छ। काठमाडौंको अहिलेको वायुको तापक्रम १८ डिग्री सेन्टिग्रेड रहेको तथा पारदर्शिता सात किलोमिटरभन्दा धेरै रहेको मौसम पूर्वानुमान महाशाखाले जनाएको छ। आज काठमाडौँमा अधिकतम तापक्रम २४ देखि २६ डिग्री सेन्टिग्रेडको बीचमा रहने सम्भवना रहेको छ। यसैगरी देशको पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहने मौसम पुर्वानुमान महाशाखाद्वारा प्रकाशित बुलेटिनमा उल्लेख छ।"
"उपप्रधानमन्त्री श्रेष्ठको स्वास्थ्यमा सुधार, आईसीयूबाट जनरल वार्डमा सारियो",काठमाडौं : उपप्रधानमन्त्री एवं गृहमन्त्री नारायणकाजी श्रेष्ठको स्वास्थ्यमा सुधार आएको छ। श्रेष्ठलाई शुक्रबार बिहान आईसीयूबाट जनरल वार्डमा सारिएको उनको नीजि सचिवालयले जनाएको छ। गृहमन्त्री श्रेष्ठको चीनको बेइजिङस्थित पेकिङ युनियन मेडिकल कलेज अस्पतालमा उपचार भइरहेको छ। उनको मुटुको बायाँ धमनीमा महत्त्वपूर्ण 'स्टेनोसिस'देखिएको र त्यसलाई कम गर्न 'स्टेन्ट' राखिएको अस्पतालले जनाएको छ। 'तेस्रो बेल्ट एन्ड रोड फोरम फर इन्टरनेशनल कोअपरेसन (बीआरएफ)'मा सहभागी हुन चीनको बेइजिङ पुगेका श्रेष्ठलाई हृदयघात भएको थियो।
सुनसान बन्दै मुस्ताङ,"जोमसोम: दसैं सुरु भएसँगै हिमाली जिल्ला मुस्ताङ सुनसान बन्न थालेको छ। जिल्लाका विभिन्न विकास आयोजनामा कार्यरत मजदुर तथा जिल्लास्थित सरकारी कार्यालयका अधिकांश कर्मचारी दसैं पर्व मनाउन घर फर्किन थालेपछि मुस्ताङ सुनसान बनेको हो । दसैं मनाउन एक साता अघिदेखिनै मजदुर र कर्मचारी घर फर्किन चटारो चलेको म्याग्दी कोरला यातायात प्रालि जोमसोमका प्रतिनिधि पेमा छेतेन विकले जानकारी दिए। उनले घटस्थापनादेखि दैनिक ५ सय जनाभन्दा बढी मजदुर र कर्मचारी मुस्ताङबाट घर फर्किएको बताए। मुस्ताङबाट पोखरा र काठमाडौं रुटमा चल्ने यात्रुवाहक सवारीको टिकट बुकिङ कमउन्टरमा मजदुर र कर्मचारीको बाक्लै भीडभाड देखिन्थ्यो। दसैंमा मजदुर र कर्मचारीले स्थानीय कृषि उत्पादन स्याउ, ब्रान्डी, उवाको रक्सी र फापरको पिठो आदी कोशेलीका रूपमा घर लैजान थालेपछि स्थानीय फुटकर व्यवसायी उत्साहित भएका छन्।"
दसैं मनाउन घर फर्कनेको लर्को (फोटोफिचर),"बुटवल : नेपालीहरूको महान् पर्व वडादसैं मनाउन जन्मथलो जानेको भीड बढेको छ। विभिन्न पेशा ,व्यवसाय र शिक्षाका लागि गाउँ छोडेकाहरू दसैंमा आफ्नै गाउँ फर्कन थालेका हुन्। दसैंको अवसरमा सहर छोडेर घर जानेको संख्या दिन प्रतिदिन बढ्दै गएको छ। गाउँ जानेहरूको संख्या बढेसँगै सहर सुनसान बन्दै गएका छन्।"
ट्राफिक नियम उल्लंघन गर्ने चार हजार सवारीलाई कारबाही,"बागलुङ : बागलुङमा ट्राफिक नियम उल्लंघन गर्ने चार हजार बढी सवारी साधन कारबाहीमा परेका छन्। जिल्ला ट्राफिक प्रहरी कार्यालय बागलुङले चालु आर्थिक वर्ष २०८००८१ को सुरुवाती तीन महिनमा ट्राफिक नियम उल्लंघन गर्ने चार हजार ४५० वटा सवारी साधनलाई कारबाही गरेको जनाएको छ। जिल्ला ट्राफिक प्रहरी कार्यालय बागलुङका प्रमुख मिनबहादुर खड्काले साउनमा १ हजार ४२२ वटा, भदौमा १ हजार ४२८ र असोज महिनामा १ हजार ६ सय वटा सवारी साधनलाई कारबाही गरेको बताए। उनले सवारी कारबाहीबाट तीन महिनामा ३२ लाख १६ हजार रुपैयाँ राजस्व संकलन गरिएको जानकारी दिए। श्रावणमा ११ लाख २२ हजार ५ सय रुपैयाँ, भदौमा ९ लाख ८३ हजार ५ सय रुपैयाँ र असोजमा ११ लाख १० हजार रुपैयाँ राजस्व संकलन गरिएको बताए। कार्यालयले श्रावण महिनामा १२४ वटा ट्रक र टिपरलाई कारबाहीबाट ९१ हजार ५ सय रुपैयाँ, ११५ वटा बसबाट ८० हजार रुपैयाँ, ५१० वटा कार जिपबाट ३ लाख ८५ हजार रुपैयाँ, १४५ वटा ट्याक्टरबाट ९९ हजार ५ सय रुपैयाँ र ५२८ वटा मोटरसाइकल कारबाहीबाट ४ लाख ६६ हजार ५ सय रुपैयाँ राजस्व संकलन गरिएको जनाएको छ। यस्तै भदौ महिनामा सबैभन्दा बढी मोटरसाइकल कारबाहीमा परेका छन्। ५३२ वटा मोटरसाइकल कारबाहीमा परेर ३ लाख ७० हजार रुपैयाँ, ४९१ वटा कार जिपलाई कारबाहीबाट ३ लाख ६५ हजार रुपैयाँ, १४३ वटा ट्याक्टर कारबाहीबाट ८७ हजार रुपैयाँ र १३८ वटा ट्रक र टिपर कारबाहीबाट ८२ हजार रुपैयाँ राजस्व संकलन गरिएको छ। असोज महिनामा १५४ वटा ट्रक र टिपर कारबाहीबाट १ लाख ५ हजार ५ सय रुपैयाँ, १०६ वटा बस कारबाहीबाट ६३ लाख ५ सय रुपैयाँ, ७६६ वटा कार र जिप कारबाहीबाट ५ लाख २६ हजार रुपैयाँ, १०५ वटा ट्याक्टर कारबाहीबाट ६१ लाख रुपैयाँ र ४६९ वटा मोटरसाइकल कारबाहीबाट ३ लाख ५४ हजार रुपैयाँ राजस्व संकलन भएको छ। जिल्ला ट्राफिक प्रहरी कार्यालय बागलुङले विदाको दिन सञ्चालन गरेका १६ वटा सवारी साधनलाई कारबाही गरेको छ। प्रमुख खड्काले विदाको दिन सञ्चालन गरेका १६ वटा सरकारी सवारी साधनलाई कारबाही गरेर १६ हजार रुपैयाँ राजस्व संकलन गरेको बताए। उनले विदाको समयमा पास नलिई बागलुङबाट अन्य जिल्ला जान लागेका र अन्य जिल्लाबाट बागलुङमा आए सरकारी सवारी साधनलाई कारबाही गरिएको बताए। ट्राफिक प्रहरी कार्यालय बागलुङले नियम उल्लंघन गर्ने सवारी साधनलाई कारबाहीका साथै विद्यार्थी, सवारी चालक, व्यवसायी र सर्वसाधारणहरूलाई जनचेतनाका कार्यक्रमहरू समेत गर्दै आएको प्रमुख खड्काले बताए। उनले चालु आर्थिक वर्षको साउन देखि असोजसम्म गरिएको १ हजार १९९ पटक जनचेतनामुलक कार्यक्रममा ४५ हजार ७ सय भन्दा बढीको सहभागिता भएको बताए।"
संस्कृति जोगाउन सहरमा भित्रिदै सरायँ नाच,"बुटवल : पश्चिम नेपालमा दसैंका समयमा नाचिने सरायँ सहरमा समेत प्रदर्शन हुन थालेको छ। सराय नाच दसैंका समयमा नाचिने महत्वपूर्ण सांस्कृतिक परम्परा हो। विजयोत्सवका अवसरमा सराय नाच नाचिने परम्परा चली आएको छ। लुम्बिनी प्रदेशका अर्घाखाँची, गुल्मी, पाल्पा, प्युठान, दाङ तथा गण्डकी प्रदेशको बाग्लुङ लगायतका जिल्लामा सराय नाच नाचिन्छ। संस्कृतिविद् निर्मल श्रेष्ठका अनुसार राजपूतानाको विजययात्राको तयारीमा गरिने युद्ध अभ्यास र युद्धकलाको संस्कृतिको विकसित रूप नै ऐतिहासिक सरायँ हो, जुन सेनहरूले पाल्पा राज्यमा भित्र्याएका थिए। ऐतिहासिक सरायँलाई स्थानीय बोलीचालीमा वाख्खै पनि भनिन्छ। सरायँ शब्दको ठ्याक्कै शाब्दिक अर्थ भने नभेटिएको उनी बताउँछन्। पाल्पा गुल्मेलीमा दसैं ताका कोटको प्राङ्गणमा हतियार समाएर खेल्दै वाख्खै, ह्वा भन्दै उफ्रने जोशिलो नृत्य लाई पनि सरायँ भन्ने गरिन्छ। पहाडी क्षेत्रका मानिसहरू बसाई सर्दै गएपछि रुपन्देही तथा कपिलवस्तुमा पनि सराय नाँच हुन थालेको हो। निजी क्षेत्रले पनि सरायँ नाचलाई प्रदर्शन गर्न थालेका छन्। बुटवलको जोगिकुटीमा रहेको होटल पौवाले यो वर्षको कार्तिक १७ गते सरायँ नाच प्रदर्शन गर्ने तयारी गरेको छ। होटलका प्रबन्ध निर्देशक विष्णुप्रसाद ज्ञवालीले संस्कृतिको जर्गेनाका लागि गुल्मीबाट बाजागाजासहतिको टोली ल्याई सराय नाच गर्न लागिएको बताए। स्थानीय संस्कृति र परिकारको प्रवर्द्धनमा पौवाले काम गरिरहेको उनले बताए। बुटवलमा दसैको दोस्रो दिन जितगढीमा सराय नाच हुने गरेको छ। त्यस्तै कोजाग्रत पूर्णिमाको अर्को दिन बुटवलको देवीनगरमा सरायँ नाच हुँदै आएको छ।"
उत्पादन वृद्धि गर्न किसानलाई अनुदान,"दमौली : तनहुँको घिरिङ गाउँपालिकाले कृषि तथा पशु उत्पादन प्रतिफलमा आधारित अनुदानलाई जोड दिएको छ। एकीकृत कृषि विकास कार्यक्रमका माध्यमबाट तरकारी खेती, पशुपालन, दुग्ध उत्पादन र फलफूल खेतीलाई पूर्ण व्यवसायीकरण गरी उत्पादन प्रतिफलमा आधारित अनुदानलाई जोड दिइएको हो। पालिकाले पशु र कृषिजन्य उत्पादनमा वृद्धि गर्न लागत साझेदारी कार्यक्रम सञ्चालन गर्ने भएको छ। यस कार्यक्रमले कृषिलगायत अन्य क्षेत्रको उत्पादन र उत्पादकत्व बढाउन टेवा मिल्ने गाउँपालिकाका अध्यक्ष होमबहादुर थापाले बताए। उत्पादन प्रतिफलमा आधारित अनुदान वितरण गर्दा वास्तविक किसानले पालिकाबाट सेवा सुविधा उनको भनाइ छ। गाउँपालिकालाई कृषि क्षेत्रमा विकास गर्नका लागि विभिन्न किसान प्रोत्सान कार्यक्रम ल्याएको अध्यक्ष थापाले जानकारी दिए। गाउँपालिकाभित्र सबैभन्दा धेरै अदुवा उत्पादन गर्ने एक सय ४४ जना किसानलाई सात लाख २० हजार उत्पादनमा आधारित अनुदान प्रदान गरिएको छ। एक हजार केजी उत्पादन गर्ने किसानलाई पाँच हजारका दरले प्रोत्सानस्वरुप अनुदान वितरण गरिएको छ।"
"आँबुखैरेनीमा पढ्दै, कमाउँदै","तनहुँ : आँबुखैरेनी६ स्थित कन्यादेवी माध्यमिक विद्यालयमा विद्यार्थीलाई पढ्दै, कमाउँदै कार्यक्रमअन्तर्गत कुखुरापालन व्यवसाय सुरु गरिएको छ। एक वडा, एक उत्पादनअन्तर्गत आँबुखैरेनी गाउँपालिका कार्यालयले पाँच लाख रुपैयाँ अनुदान प्रदान गरेपछि विद्यालयले स्थानीय जातका कुखुरापालन गरेको हो। गाउँपालिकाबाट प्राप्त भएको उक्त अनुदान रकमबाट विद्यालय भवन मर्मतसम्भार, विद्यालय कम्पाउण्ड, दाना र चल्ला खरिदमा खर्च गरिएको विद्यालयका प्रधानाध्यापक सूर्यमान गुरुङले जानकारी दिए। सुरुमा कुखुराका चल्ला र दाना खरिदमा करिब एक लाख ३५ हजार खर्च भएको छ। खर्च कटाएर ३० देखि ४० हजारसम्म मुनाफा लिन सकिने योजना रहेको उनले बताए। 'विद्यालयमा हाल एक सय २५ विद्यार्थी अध्ययनरत छन्', उनले भने, 'कक्षा ९ र १० का ४१ विद्यार्थीमध्ये करिब २० जना विद्यार्थी कुखुरापालनमा छन्।' गाउँपालिकाबाट प्राप्त अनुदानलाई आयमूलक क्षेत्रमा लगानी गरी कोष वृद्धि गर्दै जाने योजना छ। हप्तामा एक दिन विद्यार्थीको पालो आउने गरी कार्यविभाजन गरिएको छ। यस विद्यालयबाट एसइई पास गरेर अन्य विद्यालय जाँदा प्राविधिक धार र व्यावसायिक धारमा अध्ययन गर्न चाहने विद्यार्थीका लागि आधारभूत तहबाट प्राविधिक र व्यावसायिक शिक्षा प्रदान गरेको हो। गत असारको ६ गते दुई सयवटा स्थानीय जातका चल्ला ल्याएर पाल्न सुरु गरिएको र तीन महिनामै बिक्री गर्न लायक भएको प्रअ गुरुङले बताए। '६० वटा जति कुखुरा बिक्री गरिसकिएको छ', उनले भने, 'भाले प्रतिगोटा आठ सय र पोथी सात सयमा बिक्री गर्ने गरिएको छ।' विद्यालय परिसरमा करिब १३ रोपनी क्षेत्रफल रहेको छ। कुखुरालाई चरन क्षेत्र प्रशस्त भएकाले पालन कार्यमा सहज भएको सो विद्यालयले जनाएको छ। कुखुरापालनबाट आएको मुनाफाबाट केही रकम विद्यालयका लागि र विद्यार्थीको पठनपाठनमा खर्च गर्ने गरी अनुदान रकम प्रदान गर्ने योजना रहेको गाउँपालिका पशु चिकित्सक सन्तोष देवकोटाले जानकारी दिए। विद्यालय तहबाटै विद्यार्थीलाई प्राविधिक र व्यावसायिक शिक्षातर्फ आकर्षित गराउन गाउँपालिकाले यस किसिमको अभियानलाई प्राथमिकता दिँदै आएको छ। आँबुखैरेनी गाउँपालिकाद्वारा सञ्चालित कृषि व्यवसाय प्रवर्द्धन केन्द्र र पढ्दै कमाउँदै कार्यक्रमअन्तर्गत कन्यादेवी माध्यमिक विद्यालयमा अनुदान रकम प्रदान गरेको गाउँपालिका अध्यक्ष शुक्र चुमानले जानकारी दिए।"
टुँडिखेलमा भोलि फूलपाती बढाइँ हुने,"काठमाडौं : राष्ट्रपति रामचन्द्र पौडेलको प्रमुख आतिथ्यमा सैनिक मञ्च टुँडिखेलमा भोलि शनिबार अपराह्न फूलपाती बढाइँ समारोह हुने भएको छ । बडादसैंको सातौं दिन आयोजना हुने फूलपाती बढाइँ कार्यक्रममा सैनिक परेड मुख्य आकर्षण रहनेछ । राष्ट्रपति पौडेल नेपाली सेनाको परमाधिपति हुन् । बढाइँ कार्यक्रममा सैनिक हेलिकोप्टरद्वारा पुष्पवृष्टिका साथै राष्ट्रिय गीतसहित विभिन्न धुन प्रस्तुत हुनेछ । सेनाले फूलपाती बढाइँअन्तर्गत राइफलबाट लहरे र एकठ्ठा तथा तोपबाट पनि बढाइँ प्रस्तुत गर्ने कार्यक्रम रहेको राससमा उल्लेख छ। समारोहमा प्रधानमन्त्री,प्रधानन्यायाधीश,सभामुख,राष्ट्रियसभा अध्यक्ष,उपप्रधानमन्त्री एवं रक्षामन्त्रीलगायत विशिष्ट महानुभाव सहभागी हुनेछन्। बडादसैंका सन्दर्भमा गरिने फूलपाती बढाइँ धर्म, संस्कृति र परम्परालाई निरन्तरता दिने विशिष्ट मौलिक कार्यक्रम मानिन्छ । नेपाली सेनाले सैनिक मञ्चमा हर्षोल्लासपूर्वक फूलपाती बढाइँ गर्ने पुरानै चलन हो । गोर्खाबाट ल्याइएको जमरा र फूलपाती हनुमानढोकाको दसैँघरमा भित्र्याउने साइत मिलाएर टुँडिखेलमा फूलपाती बढाइँ गरिन्छ । टुँडिखेलको बढाइँ सकिएपछि आवश्यक मात्रामा जनशक्ति राखेर अरुलाई दसैँ बिदामा जान अनुमति दिने अभ्यास सेनामा छ । नेपालको स्वन्त्रता, सार्वभौमसत्ता, भौगोलिक अखण्डता, स्वाधीनता र राष्ट्रिय एकताको रक्षाका लागि संविधानप्रति प्रतिबद्ध नेपाली सेना समावेशी चरित्रको प्रमुख सुरक्षा सङ्गठन हो । सङ्गठनको प्रमुखमा हाल प्रधानसेनापति प्रभुराम शर्मा छन्।"
हमास आक्रमणमा मारिएका चार जना नेपालीको शव आइतबार काठमाडौं ल्याइने,काठमाडौं : हमास आक्रमणमा ज्यान गुमाएका चार जना नेपालीको शव पर्सी आइतबार नेपाल ल्याइने भएको छ। इजरायलको तेल अविवस्थित नेपाली दूतावासले कानुनी प्रक्रिया पूरा भएका चार जना नेपाली विद्यार्थीको शव शनिबार फ्लाई दुबईबाट नेपाल पठाउन लगिएको जानकारी दिएको छ। इजरायलबाट फ्लाई दुबईको विमान १:२५ मा उडान भर्ने दुबई ट्रान्जिट हुँदै चार जना नेपालीको शव आइतबार विहान काठमाडौं पुग्ने दूतावासले जनाएको छ। अन्य शव पहिचानको क्रममा रहेकाले पहिचानपश्चातमात्रै शवहरू नेपाल पठाइने दूतावासद्वारा जारी विज्ञप्तिमा उल्लेख छ। त्यस्तै बेपत्ता रहेका विपिन जोशीको उपलब्ध सम्पूर्ण संयन्त्र प्रयोग गरी खोजीकार्य जारी राखेको दूतावासले जनाएको छ।
सिकाली जात्रा मनाउँदै खोकनाबासी,"ललितपुर : ललितपुरको खोकनामा सिकाली जात्रा धुमधामका साथ मनाइएको छ। स्थानीयले हिन्दू धर्मका विभिन्न देवीदेवताको पूजाआजा गरेर हरेक वर्ष यो जात्रा मनाउँदै आएका छन्। यो जात्रा घटस्थापना (दसैंको पहिलो दिन)बाट सुरु हुन्छ र फूलपातीको दिन समापन हुन्छ। पर्वका अवसरमा खोकाना सहरको संरक्षक देवता तथा देवी रुद्रयानीको पूजापाठ गरिन्छ। पर्वमा भगवान गणेश, शिव, लक्ष्मी, ब्रह्मा र विष्णुसहित १४ विभिन्न हिन्दू देवता र देवीहरूको अवतारसहित यो पर्व मनाउने गर्छन् । खोकनाबासीले दसैं मनाउँदैनन्। स्थानीयहरूले दसैंको विकल्पका रुपमा सिकाली जात्रा मनाउने गरेका हुन्।"
बैंकिङ कसुर मुद्दाका फरार प्रतिवादी पक्राउ,काठमाडौं : बैंकिङ कसुर मुद्दाका फरार एकजना प्रतिवादीलाई प्रहरीले पक्राउ गरेको छ। पक्राउ पर्नेमा रुपन्देहीको तिलोत्तमा नगरपालिका वडा नम्बर ६ स्थायी घर भइ हाल पोखरा बस्ने ५३ वर्षीय कमल प्रसाद श्रेष्ठ रहेका छन्। काठमाडौं उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले उजुरीका आधारमा श्रेष्ठलाई पक्राउ गरेको बताए। पीडित विनिता पौडेलले श्रेष्ठलाई पक्राउ गर्न प्रहरीमा उजुरी दिएकी थिइन्। बैंकिङ कसुर मुद्दामा उनीविरुद्ध कास्की जिल्ला अदालतबाट पक्राउ पुर्जी जारी भएको थियो। अदालतबाट पक्राउ पूर्जी जारी भएपछि फरार रहेका श्रेष्ठलाई ठमेलबाट प्रहरीले पक्राउ गरेको हो। उनलाई आवश्यक अनुसन्धान र कारवाहीका लागि प्रहरी कार्यालय कास्की पठाइएको छ।
नागढुंगा सिस्नेखोला सुरुङमार्ग : जमिन भासिएको स्थानका प्रभावितलाई मासिक घर भाडा दिइने,"काठमाडौं : नागढुङ्गा सुरुङमार्गको पूर्वी खण्डको बस्ती नजिक जमिन भासिएको स्थानका पीडितलाई मासिक घर भाडाको व्यवस्था मिलाउन लागिएको छ । यसका लागि चन्द्रागिरि नगरपालिका प्रमुख घनश्याम गिरीले पहल थालेका छन्। चन्द्रागिरि नगरपालिका, नगरस्तरीय विपद् व्यवस्थापन समितिको बिहीबारको बैठकले पीडिलाई तत्काल मासिक घर भाडाको व्यवस्था गर्न सिफारिस गर्ने निर्णय गरेको हो । बैठकले जमिन भासिएको स्थानको प्रभावित क्षेत्रका बासिन्दाहरुलाई स्थानान्तरण गर्न मासिक २० हजारदेखि २५ हजारसम्म घर भाडा व्यवस्थापन गर्न तथा थप घर प्रभावित भएमा सोहीअनुसार घर भाडा उपलब्ध गराउने गरी जिल्ला प्रशासन कार्यालय तथा अन्य सम्बन्धित निकायमा सिफारिस गर्ने निर्णय गरेको छ । बैठकमा नगरप्रमुख गिरीले बैठकमा तत्काल ११ घर परिवारको विवरण सङ्कलन भएको र उनीहरुलाई तत्काल स्थानान्तरण गरिने जानकारी गराउँदै थप प्रभावित भएमा सोहीअनुसार व्यवस्थापन गरिने बताए। उनले सुरुङमार्ग आयोजनाले तीन महिनाभित्र विस्तृत भौगोलिक सर्वेक्षण प्रतिवेदन उपलब्ध गराएपछि प्रभावित क्षेत्र घोषणालगायत मुआब्जा र अन्य विषयमा छलफल गरिने बैठकमा जानकारी गराएका थिए। नगरप्रमुख गिरीले राससलाई भने, 'नागढुङ्गा सुरुङमार्गको पूर्वी खण्डको बस्ती नजिक जमिन भासिएको स्थानका प्रभावित घरलाई तत्काल स्थानान्तरण गर्न घर भाडा उपलब्ध गर्न सिफारिस गरिएको छ । मुआब्जा र अन्य विषयमा पूर्ण भौगोलिक सर्वेक्षण प्रतिवेदन पछि थप निर्णय गरिने छ ।' बैठकमा नगरपालिकाका उपप्रमुख वसन्ती श्रेष्ठ,प्रमुख प्रशासकीय अधिकृत हेमराज अर्याल,नगरपालिकाको विभिन्न विषयगत समितिका संयोजक, सुरक्षा संयन्त्रका प्रतिनिधि, सङ्घर्ष समितिका प्रतिनिधि, विभिन्न राजनीतिक दलका नेता साथै निर्माण आयोजनाका प्रतिनिधि उपस्थिति रहेको थियो । राष्ट्रिय गौरवको नागढुङ्गा सिस्नेखोला सुरुङमार्गको मुख्य टनेल ब्रेकथ्रु अवस्थामा पुगेको बताइएको छ । मुख्य सुरुङमार्गको लम्बाइ दुई हजार छ सय ८८ मिटर र आकस्मिक टनेल रेस्क्यु टनेल दुई हजार पाँचसय ७५ रहेको छ ।"
राष्ट्रपतिले दसैंमा टीका लगाइदिने,"राष्ट्रपतिबाट विशिष्ट व्यक्तिहरूलाई दिउँसो २ बजेदेखि ३ बजेसम्म र सर्वसाधारणलाई ३ बजेदेखि ५ बजेसम्म टीका प्रसाद प्रदान गर्ने कार्यक्रम रहेको राष्ट्रपति कार्यालयले जनाएको छ। काठमाडौं : राष्ट्रपति रामचन्द्र पौडेलले दसैंको अवसरमा विशिष्ट व्यक्ति र सर्वसाधारणहरूलाई टीका लगाइदिने भएका छन्। राष्ट्रपति कार्यालयबाट बिहीबार जारी प्रेस नोटअनुसार शीतलनिवासमा दिउँसो २ बजेदेखि ५ बजेसम्म टीका लगाइदिने कार्यक्रम छ। राष्ट्रपतिबाट विशिष्ट व्यक्तिहरूलाई दिउँसो २ बजेदेखि ३ बजेसम्म र सर्वसाधारणलाई ३ बजेदेखि ५ बजेसम्म टीका प्रसाद प्रदान गर्ने कार्यक्रम रहेको राष्ट्रपति कार्यालयले जनाएको छ। विशिष्ट व्यक्तिमा सम्माननीयहरू, उपप्रधानमन्त्री तथा मन्त्री, प्रदेश प्रमुख, न्यायाधीश, संघीय संसदका सदस्य, संवैधानिक निकायका पदाधिकारी रहेका छन्।"
लुक्लाको रिसोर्टमा लागेको आगो नियन्त्रणमा,"सोलुखुम्बु : सोलुखुम्बुको पर्यटकीय नगरी लुक्ला बजारको एक रिसोर्टमा लागेको आगो नियन्त्रणमा आएको छ । खुम्बु पासाङ ल्हामु गाउँपालिका २ लुक्ला स्थित खुम्ब्युला रिसोर्टमा बिहान करिब १० बजेबाट सुरु भएको आगो करिब ४५ मिनेटपछि नियन्त्रणमा आएको स्थानीय तोया कुमार श्रेष्ठले जानकारी दिए । आगो स्थानीय,प्रहरी,नेपाली सेनालगायतको सहयोगमा नियन्त्रणमा आएको हो। आगोले घरको भित्रि भाग तथा भित्र रहेको सबै सामाग्रीहरू जलेर नष्ट भएका छन् भने ढुंगाको घर भएकाले बाहिरी भागमा कम क्षति भएको श्रेष्ठले बताए । क्षतिको थप विवरण भने आउन बाँकी रहेको जिल्ला प्रहरी कार्यालय सोलुखुम्बुले जनाएको छ । उक्त रिसोर्टमा विद्युत सर्ट भएर ग्यास सिलिण्डर विस्फोट हुँदा आगो लागेको स्थानीयको भनाइ छ । पर्यटकहरु ब्रेकफास्ट गरिरहेको समयमा एक्कासी रिसोर्टमा आगो लागेको प्रत्यक्षदर्शीले बताएका छन् । उक्त रिसोर्ट स्थानीय चुङ्बा शेर्पाले सञ्चालन गरेको बताइएको छ ।"
काभ्रेपलाञ्चोकमा राजस्व छली ल्याएको ९२ बोरा चिनी बरामद,काभ्रेपलाञ्चोक : इलाका प्रहरी कार्यालय बनेपाको प्रहरी टोलीले राजस्व छली ल्याएको ९२ बोरा चिनी बरामद गरेको छ । काभ्रेपलाञ्चोकको बनेपा नगरपालिका७ स्थित अरनिको राजमार्गमा सवारी जाँचका क्रममा ना ६ ख ६२१९ नं को ट्रकमा राजस्व छली ल्याएको ५० किलोका ९२ बोरा चिनीसहित ट्रकलाई नियन्त्रणमा लिएको प्रहरीले जनाएको छ । ट्रकमा धानको बोराले छोपी ल्याएको ९२ बोरा चिनी अन्दाजी पाँच लाख ९८ हजारको चिनी र २८ बोरा अन्दाजी ४२ हजारको धान बरामद गरिएको जिल्ला प्रहरी कार्यालय काभ्रेपलाञ्चोकका सूचना अधिकारी प्रहरी नायब उपरीक्षक राजकुमार श्रेष्ठले बताए। उनका अनुसार बिहीबार अपरान्ह ट्रक पनौतीबाट बनेपातर्फ आइरहेको अवस्थामा धुलिखेल नपा२ का ३७ वर्षीय चालक राजु तिमल्सिनालाई चिनीसहित नियन्त्रणमा लिइएको हो । सवारी जाँचका क्रममा चालकसँग चिनी खरिदसम्बन्धी कुनै पनि कागजात नभएकाले अवैधरुपमा चिनी ओसारपसार गर्न प्रयोग गरिएको उक्त ट्रक र चालकलाई आवश्यक अनुसन्धानका लागि ललितपुरको हरिहर भवनस्थित राजस्व अनुसन्धान विभाग पठाइएको प्रहरीले जनायो ।
महोत्तरीको सोनामाइ मन्दिरमा भूतमेला सुरू,"औरही (महोत्तरी) : महोत्तरीको औरहीस्थित सोनामाइ मन्दिरमा भुतमेला लागेको छ । दसैंको सष्ठी तिथिदेखि दशमीसम्म भुत प्रेतआत्माले सताएकाहरू मन्दिरमा आउने गर्दछन् । भूतमेलामा सहभागी हुन आउने पीडित र दर्शनार्थीको लामो लर्को अहिले मन्दिर परिसरमा लागेको छ । श्रद्धालुको सुविधालाई ध्यानमा राखि आवास,खानपानको समेत व्यवस्था गरिएको मेला समितिले जनाएको छ । मन्दिर परिसरलाई दुल्हीझैं श्रृंगारिएको छ भने मनोरञ्जनकाा लागि नाच तमासाको समेत बन्दोबस्त गरिएको छ । हुन त जादुटुनामुना (तन्त्रसिद्धी) तथा भूतबोक्सीमा विश्वास गर्नेहरुले यस मन्दिरमा दसैंको पहिलोदिन घटस्थापनादेखि नै पूजापाठमा तत्लिन हुन्छन् । तान्त्रिक मान्यताअनुसार,घटस्थापनादेखि महानवमीसम्मको अवधिलाई तन्त्रमन्त्रको साधना अभ्यास र परिक्षण गर्ने महापर्वको रुपमा लिने गरिन्छ। यसमा विश्वास गर्ने (कारनी) हरूको बर्सेनि सोनामाइ मन्दिरमा ओइरो लाग्ने गर्दछन् । कारनी र तिनका आफन्तहरु सोनामाइको प्रभावले तन्त्रमन्त्रको अवसरबाट मुक्ति मिल्ने विश्वासका साथ यहाँ आउने गर्दछ । सोनामाइस्थानको ८ वर्ग किलोमिटर सीमा क्षेत्रभित्र पाइला टेक्नासाथ कारनीहरु काम्न सुरु गर्ने मन्दिरका पूजारी केदार झाको भनाइ छ। उक्त मेलामा शरीरको दुःख निवारणका लागि सोनामाइको शरणमा भक्तजनहरु आउने गरको झा बताउँछन् । सोनामाइको मूर्ति राखिएकै मन्दिर परिसरमै पूर्वपट्टि राजदेवी काठको मौलो छ, जहाँ अदभूत मेला लाग्ने गर्छ । सोनामाइमा लाग्ने भूतमेला यस क्षेत्रमै प्रख्यात मेलाको रुपमा मानिन्छ । मेलामा महोत्तरी, सर्लाही, धनुषा, सिरहा, रौतहटलगायत नेपालका मकवानपुर, सुनसरी, मोरङ र काठमाडौंदेखि भारतका सीतामढी,मधुवनी र पटना सहरसम्मका हजारौं पीडित महिला र पुरुष आउने गर्छर्न। सोनामाइ मन्दिरमा भक्तजनहरूले भाकलको रुपमा बोकाको बली दिने गर्छन्।"
राजस्व छली ल्याएको ९२ बोरा चिनी बरामद,काभ्रेपलाञ्चोक : इलाका प्रहरी कार्यालय बनेपाको प्रहरी टोलीले राजस्व छली ल्याएको ९२ बोरा चिनी बरामद गरेको छ । काभ्रेपलाञ्चोकको बनेपा नगरपालिका७ स्थित अरनिको राजमार्गमा सवारी जाँचका क्रममा ना ६ ख ६२१९ नं को ट्रकमा राजस्व छली ल्याएको ५० किलोका ९२ बोरा चिनीसहित ट्रकलाई नियन्त्रणमा लिएको प्रहरीले जनाएको छ । ट्रकमा धानको बोराले छोपी ल्याएको ९२ बोरा चिनी अन्दाजी पाँच लाख ९८ हजारको चिनी र २८ बोरा अन्दाजी ४२ हजारको धान बरामद गरिएको जिल्ला प्रहरी कार्यालय काभ्रेपलाञ्चोकका सूचना अधिकारी प्रहरी नायब उपरीक्षक राजकुमार श्रेष्ठले राससलाई जानकारी दिए। उनका अनुसार बिहीबार अपरान्ह ट्रक पनौतीबाट बनेपातर्फ आइरहेको अवस्थामा धुलिखेल नपा२ का ३७ वर्षीय चालक राजु तिमल्सिनालाई चिनीसहित नियन्त्रणमा लिइएको हो । सवारी जाँचका क्रममा चालकसँग चिनी खरिदसम्बन्धी कुनै पनि कागजात नभएकाले अवैधरुपमा चिनी ओसारपसार गर्न प्रयोग गरिएको उक्त ट्रक र चालकलाई आवश्यक अनुसन्धानका लागि ललितपुरको हरिहर भवनस्थित राजस्व अनुसन्धान विभाग पठाइएको प्रहरीले जनायो ।
पिङ संरक्षण गर्न गाउँपालिकाले दियो लठ्ठा,"सिन्धुपाल्चोक : लिङ्गे पिङ लोप हुन लागेको भन्दै सिन्धुपाल्चोकको सुनकोशी गाउँपालिका संरक्षणमा जुटेको छ । लिङ्गे पिङ संरक्षण गर्न सुनकोशी गाउँपालिकाले पालिकाभर पिङको लठ्ठा उपलब्ध गराएको छ। गाउँपालिकाले गत वर्षदेखि दसैंको अवसरमा गाउँगाउँमा पिङ थाप्न लठ्ठा वितरण सुरु गरेको थियो । दसैंमा स्थानीयलाई मनोरञ्जनका लागि र लिङ्गे पिङको संरक्षण गर्न पालिकाभर निःशुल्क लठ्ठा वितरण गरिएको गाउँपालिकाका अध्यक्ष टपिन्द्रप्रसाद तिमिल्सिनाले जानकारी दिए । सात वडामा आवश्यकताको आधारमा लठ्ठा प्रदान गरिएको उनले जानकारी दिए । पालिका तिमिल्सिना र उपाध्यक्ष कान्छी लामाले वडाध्यक्षहरुलाई लठ्ठा प्रदान गरेका छन् । अहिले गाउँमा लिङ्गे पिङ देखिन छाडिसकेको छ,'पालिका अध्यक्ष तिमल्सिनाले भने,हाम्रा संस्कृतिलाई लोप हुन दिनु हुन्न भनेर पिङको लठ्ठा दिएका हौं । स्थानीय सरकारले पिङ संरक्षण नगरे भविष्यमा देख्न समेत नपाउने अवस्था आउन सक्ने उनले बताए। गाउँका युवाहरु जम्मा भएर बाबियो र बाँस काटेर लिङ्गे पिङ बनाउँदा निकै रमाइलो हुने भए पनि पछिल्लो समय गाउँमा युवाको संख्या कम भएपछि पिङ हाल्ने चलन पनि हराउँदै गएको हो । पिङ निर्माणका लागि धेरै जनशक्ति आवश्यक पर्ने हुँदा पनि जनशक्तिकै कारण अहिले लोप हुँदै गएको स्थानीय प्रल्हाद तिमल्सिनाले बताए । युवा जनशक्ति विदेश पलायन हुनु र बाह्य संस्कृतिको प्रभाव गाउँघरमा पर्न थाल्नुले पनि गाउँघरमा पिङ राख्ने र खेल्नेको उत्साह नदेखिएको हो,उनले भने ।"
नवरात्रको छैटौं दिन कात्यायनीको पूजा गरिँदै,"प्रत्येक वर्ष आश्विन शुक्ल षष्ठी अर्थात् दुर्गा पक्षको छैटौं दिन कात्यायनी देवीको विधिपूर्वक पूजा आराधना गर्ने वैदिक सनातनी परम्परा छ। यही परम्परा अनुसार आज घटस्थापना गरेको स्थलमा षोडशोपचारले विधिपूर्वक कात्यायनी देवीको आह्वान गरी पूजा आराधना गरिन्छ। काठमाडौं : दुर्गा पक्ष अर्थात् नवरात्रको छैटौं दिन आज दसैंघर वा पूजा कोठामा नौ दुर्गामध्येकी छैटौं कात्यायनी देवीको विधिपूर्वक पूजा आराधना गरिँदै छ। प्रत्येक वर्ष आश्विन शुक्ल षष्ठी अर्थात् दुर्गा पक्षको छैटौं दिन कात्यायनी देवीको विधिपूर्वक पूजा आराधना गर्ने वैदिक सनातनी परम्परा छ। यही परम्परा अनुसार आज घटस्थापना गरेको स्थलमा षोडशोपचारले विधिपूर्वक कात्यायनी देवीको आह्वान गरी पूजा आराधना गरिन्छ। कुनै समय देवताहरूको कार्यसम्पादन गर्न भगवती देवी कात्यायन ऋषिका आश्रममा अत्यन्त सुन्दरी कुमारीका रूपमा अवतार लिइछन्। उनको बाल सौन्दर्यबाट मुग्ध भएर कात्यायन ऋषिले पुत्रीका रूपमा स्वीकार गरेछन्। यसैले यिनको नाम कात्यायनी भएको विभिन्न पौराणिक ग्रन्थमा उल्लेख गरिएको छ। कात्यायनीको प्रतिमा लक्षणमा शार्दूल वाहन भएकी, दानव घातिनी, हातमा खड्ग लिएकी, एउटा चुल्ठो भएकी, कानमा जपापुष्प (एक प्रकारको फूल) तथा यार्लिङ लगाएकी, गधामा बसेकी, नग्न, ठूलठूला ओठ भएकी र शरीरमा तेल घसेकी हुन्छिन् भनेको पाइन्छ। यस्ती देवीको आज विशेष पूजा आराधना गरिन्छ। नवरात्रको पहिलो दिन असोज २८ गते आइतबार दसैंघर वा पूजा कोठामा वैदिक विधिपूर्वक घटस्थापना गरी जौको जमरा राखिएको थियो। त्यसै दिन घटस्थापना गरिएको स्थानमा नौ दुर्गामध्येकी पहिलो देवी शैलपुत्रीको आह्वान गरी विधिपूर्वक पूजा आराधना गरियो। दोस्रो दिन सोमबार पूजा स्थलमा दोस्रो ब्रह्मचारिणी देवीलाई आह्वान गरी विधिपूर्वक पूजा आराधना गरिएको थियो भने तेस्रो दिन मंगलबार चन्द्रघण्टा देवीको निष्ठाका साथ पूजा आराधना गरियो। चौथो दिन बुधबार कुष्माण्डा देवीको विधिपूर्वक पूजा आराधना गरिएको थियो भने पाँचौं दिन बिहीबार स्कन्दमाता देवीको पूजा आराधना गरियो। छैटौं दिन आज कात्यायनी देवीको विधिपूर्वक पूजा आराधना गरिँदै छ।"
वीरगन्जमा एकैदिन चार मोटरसाइकल चोरी गर्ने पक्राउ,"वीरगन्ज : वीरगन्जमा एकै दिन चारवटा मोटरसाइकल चोरी गर्ने एक युवक पक्राउ परेका छन् । वीरगन्जको विभिन्न स्थानबाट चारवटा मोटरसाइकल चोरी गरेको आरोपमा प्रहरीले रौतहटको कटहरिया नगरपालिका वडा नम्बर ८ घर भई हाल वीरगन्ज महानगरपालिका वडा नम्बर १६ बस्ने ३२ वर्षीय अजय गोसाईंलाई पक्राउ गरेको हो । गोसाईंले एक दिनमा चारवटा मोटरसाइकल चोरी गरेको वडा प्रहरी कार्यालय विर्ताका प्रहरी निरीक्षक पुष्कर बोगटीले जानकारी दिए । वीरगन्जमा दसैंमा लागेको रात्री बजार घुम्न आएकाहरूको मोटरसाइकल गोसाईंको समूहले चोरी गरेको बोगटीले बताए । उनका अनुसार गोसाईंको समूहले ती मोटरसाइकल चोरी गरेर नारायणी अस्पतालको पार्किङमा लुकाएर राखेको थियो । गोसाईंको समूहले एउटा मोटरसाइकल चोरी गर्ने, त्यसलाई लगेर नारायणी अस्पतालको पार्किङमा लुकाउने अनि फेरी आएर अर्को चोरी गर्ने गरेको थियो,बोगटीले भने । प्रहरीले चोरी भएको प्रदेश ०२ ०२३ ०२२ प ९२७२, ना २६ प ५८५३, ना ६४ ३८०६ र ना ५४ प ४७२४ मोटरसाइकल समेत बरामद गरेको छ । गोसाईंलाई नियन्त्रणमा लिएर अनुसन्धान अगाडि बढाइएको र उनको समूहका अन्य सदस्यहरूको खोजी कार्य भइरहेको बोगटीले बताए ।"

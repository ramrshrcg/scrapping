शीर्षक,विवरण
कोरला नाका खुल्दा यस्ता देखिए दृश्य,"जोमसोम : सुरक्षा संवेदनशीलताको कारण देखाउँदै चीनले एक पक्षीयरूपमा बन्द गरेको मुस्ताङको (नेचुङलिग्ची) कोरलानाका ढोका सोमबारदेखि खुला भएको छ। प्रधानमन्त्री पुस्पकमल दाहालको चीन भ्रमणमा भएको सहमति र स्थानीय प्रशासन र जनप्रतिनिधिहरूको निरन्तरको पहलमा कोरलानाका औपचारिकरूपमा खुला भएको हो। तिब्बती भूमी लिग्चीमा आयोजित उद्घाटन समारोहमा आतिसबाजीसहित नाका खुलेको सन्देश दिइएको थियो। नाका खुला हुने भएपछि प्रदेश सरकारको जम्बो टोली कोरला पुगेको थियो। लगातार ४ वर्षदेखि बन्द रहेको नाका खुला हुने कार्यक्रममा सहभागी हुन उपल्लो मुस्ताङका लोमान्थाङ र लोघेकर दामोदरकुण्ड गाउँपालिकाका झन्डै ७ सय स्थानीय नागरिक सोमबार बिहान ८ बजेदेखि लाइनबद्ध थिए। नेपाली पक्षको केही ढिलाईले सीमानाका प्रस्थान अनुमति चेकजाँच र प्रस्थान गर्ने कार्यक्रम दिउँसो १२ बजेसम्म लम्बिएको थियो। नाका भिआईपी र अति विशिष्ट व्यक्तिहरुलाई मात्र सहभागी गराई सञ्चालन भएको उद्घाटन कार्यक्रम सकिएपछि बल्ल नाका सर्वसाधारणसमेतका लागि खुला गरिएको थियो। सीमानाका प्रस्थानका लागि चीन पक्षले कडा सुरक्षा निगरानी गरेको थियो। नेपाल पक्षका स्थानीय नागरिकलाई प्रस्थान अनुमतिपत्रसहित नागरिकताको आधारमा चीन प्रवेश गराइएको थियो। प्रवेशका क्रममा चीन पक्षले आधा दर्जन स्थानमा प्रस्थान अनुमतिपत्र र नागरिकको भेरिफाई, फेस स्क्रिनिक गरी झोला र पर्सहरू चेकजाँच गरेको थियो।"
"विसंगति, विकृति र अराजकता फैलाएकाले टिकटक बन्द गरिएको हो : प्रधानमन्त्री प्रचण्ड","काठमाडौं : प्रधानमन्त्री पुष्पकमल दाहाल प्रचण्डले समाजमा विसंगति, विकृति र अराजकता फैलाएकाले नेपालमा टिकटक बन्द गरिएको बताएका छन्। मंगलबार बिहान ठिमीमा आयोजित कार्यक्रमलाई सम्बोधन गर्दै उनले राज्यलाई जिम्मेवारीबाट अगाडि बढ्न रोक्ने खालका प्रवृतिलाई के गरी नियन्त्रण गर्ने भन्ने छलफलपश्चात टिकटक बन्द गर्ने निर्णय भएको जानकारी गराएका हुन्। प्रचण्डले देशभित्रका सत्ता पक्ष र प्रतिपक्ष, सबै राजनीतिक दलसँगको लामो बहसको सहमतिपश्चात बन्द गर्ने निर्णय भएको समेत दाबी गरे। उनले विकसित देशले कस्तो मान्यता अपनाएका छन् भन्ने अध्ययन गरेर यस्तो निर्णय गरिएको जानकारी दिए। उनले भने, सामाजिक सद्भाव, पारिवारिक एकतालाई खलबल पार्नबाट बचाउने उद्देश्यले बन्द गर्ने निर्णय गरिएको जानकारी गराउन चाहन्छु। यसमा मत बिमती पनि होलान्, तर म प्रधानमन्त्रीको हैसियताले हुँदासम्म नेपाली समाजमा विसंगति, विकृति र अराजकता फैलाउन दिन्नँ। नियमन गर्नेलाई नियमन गर्ने हो। रोक्नेलाई रोकेर जाने हो। केही साथीहरुको चित्त बुझेको छैन। छलफल र बहस हुँदै जाला। उनले थुप्रै अफ्यारोका बीचमा सरकारले सामाजिक न्यायको पक्षमा काम गरिरहेको दाबी गरे। प्रधानमन्त्री निवास बालुवाटारमा सोमबार बसेको मन्त्रिपरिषद्को बैठकले नेपालमा टिकटक नखुल्ने बनाउने निर्णय गरेको थियो। सो विषयलाई लिएर पक्षविपक्षमा बहस भइरहेको छ। अरु सामाजिक सञ्जाललाई पनि नियमन गरौं ।  गलत हो ।  ठिक हो ।"
नेकपा एस महोत्तरीका अध्यक्षसहित दर्जनौं नेता कार्यकर्ता एमालेमा प्रवेश,"महोत्तरी : नेकपा (एस) महोत्तरीका अध्यक्ष कौशिलाल यादव नेकपा (एमाले) मा प्रवेश गरेका छन्। मंगलबार महोत्तरीको रामगोपालपुरमा पार्टीको क्षेत्रीय समन्वय समितिले दसैं, दिपावली तथा छठ पर्वको अवसरमा आयोजना गरेको शुभकामना अदानप्रदान तथा पार्टी प्रवेश कार्यक्रमकाबीच अध्यक्ष यादव नेकपा एमालेमा प्रवेश गरेका हुन्। यादवलाई नेकपा एमालेका वरिष्ठ उपाध्यक्ष ईश्वर पोखरेलले स्वागत गर्दै पार्टी प्रवेश गराएका हुन्। सोही क्रममा नेकपा (एस)का जिल्ला सचिव अरुण कुमार चौधरी, भंगहा नगरअध्यक्ष किशोरी सिंह लगायत ३८ जना कार्यकर्ता एमालेमा प्रवेश गरे। यता नेकपा माओवादी केन्द्र मधेस प्रदेश कमिटी सदस्य बैजनाथ यादवको नेतृत्वमा १४ जना कार्यकर्ताहरू पार्टीमा प्रवेश गरेको हो। नेपाली कांग्रेस लगायत अन्य पार्टीका प्रतिनिधिहरू समेत गरी कुल १ सय १६ जना नेकपा एमालेमा प्रवेश गरेको एमाले नेता शंकर महतोले जानकारी दिए। कार्यक्रमलाई सम्बोधन गर्दै पार्टीका वरिष्ठ उपाध्यक्ष ईश्वर पोखरेलले मुलुकको आर्थिक समृद्धिको यात्रामा अगाडि बढाउनका लागि नेकपा एमाले नै सक्षम रहेको बताएका छन्। अहिले आर्थिक रूपले संकटमा फसेको मुलुकलाई आफ्नो पार्टीले नै निकास दिलाउने बताउँदै अब मुलुक हाँक्ने समय आएको उपाध्यक्ष पोखरेलले स्पष्ट पारेका छन्।"
शङ्खधर साख्वा हाम्रो इतिहासमा गर्व गर्न लायक राष्ट्रिय विभूति : प्रधानमन्त्री,"पाटन : प्रधानमन्त्री पुष्पकमल दाहाल प्रचण्डले शङ्खधर साख्वा हाम्रो इतिहासमा गर्व गर्न लायक राष्ट्रिय विभूति भएको बताएका छन् । नेपाल संवत् ११४४ का अवसरमा आज ललितपुरमा आयोजित कार्यक्रमलाई सम्बोधन गर्दै इतिहासमा गर्व गर्न लायक शङ्खधर साख्वालाई सम्झिरहने बताएका हुन्। उनले भने, सामाजिक न्याय भन्दै गर्दा हाम्रो इतिहासमा गर्व गर्न लायक शङ्खधर साख्वालाई नसम्झिरहन सकिँदैन, उहाँलाई हामीले राष्ट्रिय विभूति पनि घोषणा गरिसकेका छौँ । उहाँले तत्कालीन समयमा ऋणमोचन गर्ने कामको नेतृत्व गरेर इतिहासमा कीर्तिमान कायम गर्ने काम गर्नुभयो । उहाँको त्यो अभियानसँगै नेपाल संवत् जोडिएको छ । प्रधानमन्त्रीले दाहालले विगतमा नेपाल संवत् नेवार समुदायको मात्रै होभन्ने गलत भ्रम रहेको चर्चा गर्दै विगतका यस्ता भ्रमलाई अन्त्य गर्नुपर्ने बताए । नेपाल संवत्लाई राष्ट्रिय संवत्का रुपमा घोषणा गरिनुपर्छ भन्ने आवाज धेरैतिरबाट उठेको र नेपालीको आफ्नै मौलिक संवत् नेपाल संवत्लाई राष्ट्रिय संवत्को रुपमा घोषणामा मात्रै सीमित नराखी सरकारी निर्णयमा पनि विक्रम संवत्सँगै नेपाल संवत् पनि उल्लेख गर्ने निर्णय मन्त्रिपरिषद्बाट गर्न पाउँदा आफूलाई गर्वको महसुस भएको उनले बताए । प्रधानमन्त्रीले दाहालले भने, सोमबार बसेको मन्त्रिपरिषद्को बैठकले मन्त्रिपरिषद्को निर्णय र सरकारी दस्तावेजमा विसंसँगै नेसं पनि उल्लेख गर्नुपर्ने निर्णय भएकामा तपाईंहरु सबैलाई बधाई तथा शुभकामना भन्न चाहन्छु, यसले हाम्रो स्वतन्त्रता, समानता, सामाजिक न्यायसहितको राष्ट्रिय स्वाधीनता र हाम्रो आत्मसम्मानलाई फेरि एउटा उचाइमा उठाएको छ, यो हामी सबै नेपालीले गर्व गर्नुपर्छ । प्रधानमन्त्रीले वर्तमान सरकारले सामाजिक न्याय, सुशासन र समृद्धिको नारामा केन्द्रित रही उच्च प्राथमिकता साथ काम गर्दै आएको बताए। आजको दिनले नयाँ सन्देश दिने जनाउँदै प्रधानमन्त्री दाहालले नेसं ११४४ को शुभकामनासमेत व्यक्त गरे ।  रासस"
सरकारले गरेको मुख्य कामलाई ओझेलमा पार्न सहायक कुरा योजनाबद्ध उठाइयो : मन्त्री सुदन किराती,"काठमाडौं : संस्कृति, पर्यटन तथा नागरिक उड्डयनमन्त्री सुदन किराती शंखधर शाख्वा समाजवादी सांस्कृतिक नायक भएको बताएका छन्। मंगलबार नेपाल संवत्का प्रवर्तक राष्ट्रिय विभूति शंखधर साख्वा: को प्रतिमामा माल्यार्पण र नेपाल सवत् ११४४ को अवसरमा आयोजित कार्यक्रममा उनले नेपालको सम्वत् लागु गर्ने राजालाई सुन दिएर जनतालाई ऋणमुक्त गरेको उनले सुनाएका हुन्। उनले लिखित नभेटिको तर सुनेको बताउँदै किरातीले शाख्वाले पशुपतिनाथमा दलित हुलेको दाबी गरे। उनले नेपालको इतिहास र संस्कृतिलाई पर्यटनसँग जोड्नुपर्ने धारणा राखे। उनले नेपालीपनको पर्यटन, संस्कृतिलाई जोडेर लैजानुपर्नेमा जोड दिए। उनले नेपालको जात्रालाई अन्तर्राष्ट्रियकरण गर्नुपर्ने धारणा राखे। आर्थिक समृद्धि र गरिबी मुक्ति गर्न प्रचण्डले अग्रसरता लिनुपर्ने धारणा राखे। मन्त्री किरातिले प्रजातन्त्र पछाडि प्रचण्ड सरकारले साहसी काम गरेको दाबी गरे। मन्त्री किरातिले सरकारले गरेको मुख्य कामलाई ओझेलमा पार्नका केहि निम्ति सहायक कुरा योजनाबद्ध उठाउने गरिएको गुनासो गरे।"
मौलिक परम्परा र संस्कृतिको जगेर्ना गर्नु राज्य र नागरिकको दायित्व : सभामुख घिमिरे,"काठमाडौं : सभामुख देवराज घिमिरेले मौलिक परम्परा र संस्कृतिको जगेर्ना गर्नु राज्य र स्वयं नागरिकको पनि दायित्व भएको बताएका छन्। नेपाल संवत् ११४४ को शुभकामना दिँदै उनले ऐतिहासिक संवत्का रूपमा स्थापित गर्न जरुरी रहेको बताएका हुन्। उनले नेपाल संवत् का प्रवर्तक शंखधर साख्वालाई २०५६ सालमा राज्यद्वारा नेपालको राष्ट्रिय विभूतिको सम्मान प्रदान गरिएको स्मरण गरे। नेपाल संवत्लाई नयाँ वर्षका रुपमा काठमाडौं, ललितपुर, भक्तपुर, बनेपा, धुलिखेल, दोलखा लगायत नेवार समुदायको बाहुल्यता रहेका स्थानमा विशेषरुपमा मनाउने गरिन्छ।नेपाल संवत् कुनै जातिविशेषको मात्र संवत् नभएर सिंगो नेपाल र नेपालीको सम्पत्ति हो। उनले भने,ऐतिहासिक मान्यता रहेको नेपाल संवत् लाई संकुचन होइन, फराकिलो पार्दै राज्य र जनस्तरबाट पनि ऐतिहासिक संवत्का रूपमा स्थापित गर्न जरुरी छ। हरेक मौलिक परम्परा र संस्कृतिको जगेर्ना गर्नु राज्य र स्वयं नागरिकको पनि दायित्व हो।"
राष्ट्रपतिले बहिनीहरू शारदा र चन्दाको हातबाट टीका ग्रहण गर्ने,काठमाडौं : राष्ट्रपति रामचन्द्र पौडेलले बहिनीहरू शारदा पण्डित र चन्दा ओझाको हातबाट तिहारको टीका ग्रहण गर्ने भएका छन। राष्ट्रपति पौडेलले बुधबारको शुभसाइतमा बहिनीहरू हातबाट टीका र आर्शिवाद लिने राष्ट्रपतिको स्वकीय सचिवालयले जनाएको छ। नेपाल पञ्चाङ्ग निर्णायक समितिले यस वर्षको भाइटीकाको उत्तम साइत बुधबार बिहान १० बजेर ५१ मिनेटका लागि तय गरेको छ। भाइटीकाको उत्तम साइत बुधबार बिहान १०:५१ बजे भए पनि दिनभर नै टीका लगाउन सकिने समितिले जनाएको छ।
टिकटक 'ब्लक' नगर्ने इन्टरनेट सेवा प्रदायकलाई कानुनअनुसार कारबाही गर्ने प्राधिकरणको चेतावनी,"काठमाडौं : नेपाल दूरसञ्चार प्राधिकरणले टिकटक बन्द नगर्ने इन्टरनेट सेवा प्रदायकलाई कानुनअनुसार कारबाही गर्ने चेतावनी दिएको छ। प्राधिकरणले विज्ञप्ति जारी गर्दै सरकारको निर्णयबमोजिम तत्काल टिकटक प्रयोगमा रोक लगाउन निर्देशन दिएको छ। 'नेपाल सरकार मन्त्रिपरिषद्को २०८००७२७ गतेको बैठकबाट सामाजिक सञ्जालको रूपमा प्रयोग भइरहेको टिकटकका माध्यमबाट सामाजिक सदभाव एवं सामाजिक वातावरणमा नकारात्मक असर परिरहेकाले नेपालमा टिकटकको प्रयोगमा तत्काल रोक लगाउने' निर्णय भएबमोजिम उक्त निर्णय कार्यान्वयनको लागि दूरसञ्चार ऐन, २०५३ को दफा १५ ले दिएको अधिकार प्रयोग गरी सम्बन्धित सबै इन्टरनेट सेवा प्रदायकहरू र मोबाइल सेवा प्रदायकहरूलाई प्राधिकरणबाट निर्देशन दिइसकेकोमा केही सेवा प्रदायकको नेटवर्कबाट टिकटकमा पहुँच पुगिरहेको र टिकटक प्रयोग भइरहेको भन्ने बुझिन आएकाले तत्काल प्राधिकरणको निर्देशन कार्यान्वयन गरी जानकारी गराउन सम्बन्धित सबै सेवा प्रदायकहरूलाई अनुरोध गरिएको छ,' विज्ञप्तिमा भनिएको छ, 'प्राधिकरणको निर्देशनआदेशको पालना गर्नु सेवा प्रदायकको कर्तव्य हुने र सेवा प्रदायकले त्यस्तो निर्देशनआदेशको पालना नगर्दा दूरसञ्चार ऐन, २०५३ को दफा ४७ बमोजिम प्राधिकरणबाट कारबाही हुनसक्ने व्यहोरासमेत सम्बन्धित सबैलाई जानकारी गराइएको छ।'"
"सबै जाति, भाषा, संस्कृतिको पहिचानलाई स्थापित गरेर मात्र स्वाभिमानको रक्षा गर्न सकिन्छ : प्रचण्ड","काठमाडौं : प्रधानमन्त्री पुष्पकमल दाहाल प्रचण्डले शंखधर शाख्वा प्रगतिशील सामाजिक अभियन्ता र नेपाल संवतका प्रवर्तक रहेको बताएका छन्। नेपाल संवत् ११४४ नयाँ वर्ष शुभारम्भको अवसरमा शुभकामना दिँदै उनले नेपालको मौलिक संवत् भएको बताएका हुन्। नेपालको सामाजिक न्यायको इतिहासमा नेपाल संवत्का प्रवर्तक एवं राष्ट्रिय विभूति शंखधर शाख्वाले खेल्नुभएको भूमिका अविस्मरणीय छ। नेपाल संवत् नेपालको मौलिक संवत् हो। जनतालाई ऋणबाट मुक्त पार्ने अभियानका अभियन्ता शंखधर शाख्वाले समकालीन समाजमा परिवर्तनको महत्वपूर्ण जग बसाल्नुभएको थियो। शुभकामना सन्देशमार्फत प्रचण्डले भनेका छन्, शंखधर शाख्वा एक प्रगतिशील सामाजिक अभियन्ता र नेपाल संवत्का प्रवर्तक हुनुहुन्थ्यो। नेवारी समुदायमा जन्मिएर सिङ्गो देशकै गरिमा र मौलिकताका निम्ति उहाँले पुर्याउनुभएको योगदान हामी सबैका लागि प्रेरणादायी छ। उनले सबै जाति, भाषा, संस्कृति र समुदायको विविधता र पहिचानलाई स्थापित गरेर मात्र राष्ट्रिय स्वाभिमानको रक्षा गर्न सकिने बताए। प्रचण्डले भनेका छन्, २१ औं शताब्दीको विकसित युगमा सबै जाति, भाषा, संस्कृति र समुदायको विविधता र पहिचानलाई स्थापित गरेर मात्र देशको आन्तरिक राष्ट्रियता सुदृढ गर्दै राष्ट्रिय स्वाधीनता र स्वाभिमानको रक्षा गर्न सकिन्छ। उनले नेतृत्वको पहिलो गणतान्त्रिक सरकारले नेपाल संवत्लाई राष्ट्रिय संवत्को मान्यता दिने ऐतिहासिक निर्णय गरेको तथ्य स्मरण गरे। उनले भने,नेपाल संवतले सम्पूर्ण नेपालीलाई सहकार्य र एकताका साथ राष्ट्रको समृद्वि, सुशासन र विकासको यात्रामा अग्रसर हुन प्रेरणा दिने मैले विश्वास लिएको छु।"
किसान तथा गरिब जनतालाई ऋणमुक्त गर्नु परोपकारी कार्य हो : राष्ट्रपति,"काठमाडौं : राष्ट्रपति रामचन्द्र पौडेलले राष्ट्रिय विभूति शङ्खधर साख्वाको लोककल्याणकारी तथा परोपकारी कार्यको स्मरण गर्दै निःस्वार्थ भावले समाजको उन्नति र प्रगतिका लागि अग्रसर रहनुपर्नेमा जोड दिएका छन्। नेपाल संवत् ११४४प्रारम्भ भएका अवसरमा आज शुभकामना दिँदै राष्ट्रपति पौडेलले साख्वाले काठमाडौँ उपत्यकामा रहेका किसान तथा गरिब जनतालाई ऋणमुक्त गर्नु भएको परोपकारी कार्यलाई सबैले अनुशरण गर्नुपर्ने बताएका हुन्। राष्ट्रपति पौडेलले चाडपर्व र यस खालका असल परम्पराले नेपाली समाजलाई सभ्य र सहिष्णु बनाउँदै लगेको उल्लेख गर्दै साख्वाद्वारा प्रवर्तन गरिएको नेपाल संवत् मौलिक राष्ट्रिय संवत् रहेको बताए। यस संवत्को पहिलो दिन कार्तिक शुक्लपक्ष प्रतिपदादेखि सुरु हुन्छ। यस दिनलाई नेपाल संवतको नयाँ वर्षको रूपमा काठमाडौँ, ललितपुर, भक्तपुर, बनेपा, धुलिखेल, बाह्रबिसे र दोलखालगायत स्थानहरूमा नयाँ संवत् शुरू हुने दिनका रूपमा विशेष पर्वका रूपमा मनाउने गरिन्छ। राष्ट्रपति पौडेलले नेपाल संवत्ले सम्पूर्ण नेपालीका बीचमा आपसी सद्भाव, सहिष्णुता र बन्धुत्वको भावना अभिवृद्धि गरी राष्ट्रिय एकता सुदृढ गर्न थप मद्दत पुग्ने विश्वास व्यक्त गरे।  रासस"
बैतडीमा दुईजना मृत फेला,बैतडी : बैतडीमा आज दुईजना मृत फेला परेका छन्। जिल्लाको मेलौली नगरपालिका७ ओझागाउँका अन्दाजी ३८ वर्षीय लोकेन्द्र ओझा र डिलाशैनी गाउँपालिका७ का ५० वर्षीय नरेन्द्रबहादुर ऐर मृत फेला परेका हुन्। सोमबार दिउँसो गाउँकोट भन्ने ठाउँमा कपडा सिलाउन जान्छु भनी हिँडेका ओझा आज बिहान मृत फेला परेका जिल्ला प्रहरी कार्यालयका प्रवक्ता प्रहरी निरीक्षक खेमविक्रम केसीले बताए। मेलौली नगरपालिका७ मङ्गराउ भन्ने स्थानमा सडकबाट करिब पाँच मिटर तल ओझाको शव फेला परेको प्रहरीले जनाएको छ। ओझा अपाङ्गता भएका व्यक्ति रहेको बुझिएको छ। ओझाको मृत्युको कारण भने खुलेको छैन। घटनाको अनुसन्धानका लागि प्रहरी निरीक्षक केसीकै नेतृत्वमा प्रहरी टोली घटनास्थलतर्फ गएको छ। यस्तै सोमबार राति ८ बजे घरबाट स्थानीय बजार द्वाली जान्छु भनी हिँडेका ऐर मनेकुडास्थित बाटोबाट लडेर दुई सय मिटर तल खसी मृतावस्थामा फेला परेका हुन्। ऐरको शव आज बिहान फेला परेको हो। घटनाका विषयमा थप अनुसन्धान भइरहेको प्रहरीले जनाएको छ।
भूकम्प प्रभावित क्षेत्रमा छैन तिहारको रौनक,"जाजरकोट : हिन्दु नेपालीहरूको महान चाड तिहारको रौनक देश विदेशमा छाइसकेको छ। देउसी भैलो खेल्ने, सेल रोटी पकाउने, नाचगान गर्ने, सयपत्रीका माला उन्ने लगायतका उल्लास पूर्ण कार्य भइरहे पनि भूकम्प प्रभावित जाजरकोट र पश्चिम रुकुममा भने तिहारको कुनै रौनक छैन। यसपाली प्रभावित क्षेत्रमा देउसी भैलो खेलिएन। पीडितले न त सेल रोटी नै पकाए। पीडितलाई त्रिपाल मुनी कसरी बाँच्ने भनेर चिन्ता परिरहेको बेला आएको तिहारको कुनै रौनक छैन। गाउँहरू सुनसान छन्। भूकम्पको झट्काले घरभत्किएपछि तिहारका लागि भनेर लगाइएका सयपत्री समेत ओइलाउन थालेका छन्। बस्ने घर भत्किएपछि भेरी नगरपालिका१ रिम्नाकी मनिसा चलाउने खुला चौरमा त्रिपाल टाँगेर गुजारा चलाउन बाध्य छन्। उनी बसेको डिलैमा सयपत्री फुलेको छ। तर मनिसालाई यतिबेला न सयपत्री जोगाउने चासो छ न माया नै। उनी आफ्नो ज्यान कसरी जोगाउने भन्ने पिरोलोमा छन्। उनको ५ जनाको परिवार घरविहीन भएको छ। श्रीमान कालापार(भारत)जानु भएको छ। चार छोरा छोरीको लालनपालन गर्दै आएकी उनको भूकम्पले घर भत्कियो। भएको लत्ताकपडा र खाद्यान्न सबै पुरियो। कमाई छैन। छोराछोरी साना छन्। के खाएर बाँच्ने हो उनले भनिन जेठी छोरी हिजो देखि बिरामी छ। चिसोले १७ वर्षकी छोरीलाई ज्वरो आउन थालेको छ। यस्तो अवस्थामा कसरी तिहार मनाउनु। भूकम्पले हामी सबैको सातो लगेको छ। फेरि पनि हल्लाइरहेको छ। छोराछोरी त्रासमा छन्। यस्तो अवस्थामा आएको तिहारले हामीलाई गिज्याइरहेको जस्तो लागिरहेको छ। पश्चिम रुकुम आठविसकोट नगरपालिका१४ छेपारेकी ६० वर्षीया सरस्वती जैसी यतिबेला शोकमा छन्। तीन नाती नातिनी र बुहारी गुमाएकी उनी गहिरो पीडामा छन्। तिहारको कुनै रौनक छैन। त्रिपालमुनि वास छ। 'घर भत्किएर काठ र ढङ्गाको भग्नावशेष मात्र छ। छोरो कालापार भारत गएको थियो। ८ वर्षकी नातिनी र म सँगै सुतेको थियौं। बुहारी र अरू नातीनातिनी अर्को कोठा सुतेको थिए। १७ कार्तिकमा मध्यरातमा एक्कासि आएको भूकम्पले चार जनाको ज्यान एकै चिहान बनायो। म काठले छेकेर बाँचे। साना लालावाला मरेर म बाँच्नुको के नै अर्थ छ र उनले भनिन यस्तो बेला आएको तिहारले मन धरधरी रुन्छ। के गर्नु पापी दैवले हाम्रो सबै खुसी खोस्यो। भूकम्पमा घर भत्किएपछि नलगाड नगरपालिका१ पालीकी १६ वर्षीय भूमिका पुन घरमै पुरिइन्। गाउँलेले उद्धार गरेर बचाए। सँगै सुतेकी बहिनी विनिताको मृत्यु भयो। अहिले पनि भूमिकालाई त्यही घटनाले पछ्याइरहेको छ। बहिनी गुमाउँदाको पीडा एकातिर छ भने आफैं पनि घटनामा परेकोले उनी बेलाबेला त्यही घटना सम्झेर झस्किने र बर्बराउने गर्छिन्। उनको घरमा ढपक्क सयपत्र फुलेका छन् तर बहिनीको शोकमा उनीहरूको तिहार यसपालि हुने छैन। उनको गाउँमा तिहारको कुनै रौनक छैन। बहिनी सहित यसपाली उनीहरू देउसी खेल्ने तयारी गरिरहेका थिए। तर देउसी खेल्ने सपना पुरा नहुँदै भूकम्पले बहिनीलाई निल्यो। उनका साथीभाइ पनि पीडामा छन्। यी त केही प्रतिनिधि पात्र मात्र हुन्। जाजरकोट र रुकुम पश्चिममा गरी करिब ६० हजार बढीले घर छोडेर त्रिपालमा बसेका छन्। केहीले त्रिपालमै टीकाटालो गर्ने योजना बनाएका छन्। सदरमुकाम खलंगास्थित कस्तुरी बोडिङ्गको चौरमा त्रिपालमा बसिरहेकी कल्पना खत्रीले भाइलाई बोलाएर त्रिपालमै टीकाटालो गर्ने योजना बनाएकी छन्। जताततै शोक छ। तर पनि आफ्नो परम्परा त्रिपालमै भएपनि निरन्तरता दिने योजनामा कल्पना छन्। बाहिर तिहारको रौनक नभएपनि त्रिपाल भित्रै भएपनि सामान्य टीकाटालो गर्ने योजनामा धेरै भूकम्पपीडित रहेको नलगाड नगरपालिका४ का वडाध्यक्ष बद्री पन्तले बताए। कतिपयले भने भूकम्पको पीडामा यसपाली टीकाटालो नगर्ने बताएका छन्।"
चीनले दियो उपल्लो मुस्ताङीलाई खाद्यान्न र लत्ताकपडा,"जोमसोम : नाका खुलेको पहिलो दिननै उपल्लो मुस्ताङीले ठुलै परिमाणमा राहत सामग्री पाएका छन्। उपल्लो मुस्ताङका लागि उत्तरी छिमेकी देश चीनले १ लाख केजी खाद्यान्न र लत्ताकपडा राहत स्वरुप वितरण गरेको हो। नेपालचीन (नेचुङलिजी)कोरलानाका उद्घाटन अघि आइतबार उपल्लो मुस्ताङी जनप्रतिनिधि तथा सरोकारवालाहरूको रोहबरमा चीनले नाकाकै आफ्नो भूक्षेत्र लिजीमा भाग लगाएर छुट्याएको थियो। तर घर लैजान दिएको थिएन। नाका शुभारम्भ भएसंगै चीनले उपल्लो मुस्ताङीलाई दिएको ठूलो परिमाणको राहत सामग्री घर लैजान अनुमति दिएको थियो। चीनले कम्बल, सिरक, डसना,चिया (भाक्टु),घीउ र नुन आदी राहत स्वरुपमा प्रदान गरेको लोमान्थाङ५ का वडासदस्य छेवाङ रिन्जिङ गुरुङले जानकारी दिए। यसैगरी मुस्ताङको (नेचुङलिजी)नाका खुला भएसँगै सोही स्थानबाट चीनले उपल्लो डोल्पाका नागरिकलाई पनि खाद्यान्न तथा लत्ता कपडा राहत स्वरुप उपलब्ध गराएको जनाइएको छ। सोमबार नाका विधिवत उद्घाटनसहित खुल्ला हुने दिनमा राहत सामग्री ढुवानी गर्न दर्जनौं ट्रक तथा ट्याक्टरहरू कोरलानाका पुर्याइएको थियो।नाका खुलेको दिन उपल्लो मुस्ताङीहरूले व्यक्तिगत रुपमा पनि चिनिया सामान किनमेल गरी र्फिर्कएका थिए। उपल्लो मुस्ताङका दुई गाउँपालिकाका बासिन्दालाई बेलाबेलामा चीन सरकारले खाद्यान्न तथा लत्ता कपडाहरू राहत दिने गरेको थियो। कोरोना कहरका कारण चीनले नाका बन्द गरे तापनि सो समयमा ठूलो परिमाणमा उपल्लो मुस्ताङीलाई राहत दिने गर्थ्यो।"
"चल्न छाड्यो टिकटक, केही इन्टरनेट सेवा प्रदायकको अझै आनाकानी","काठमाडौं : नेपालमा टिकटक बन्द भएको छ। सोमबार मन्त्रिपरिषद् बैठकले नेपालमा टिकटक बन्द गर्ने निर्णय गरेसँगै मंगलबार बन्द भएको हो। अधिकांश इन्टरनेट सेवा प्रदायकले टिकटक एपमा प्रतिबन्ध लगाए पनि केहीले भने अझै आनाकानी गरिरहेको नेपाल दूरसञ्चार प्राधिकरणले जानकारी दिएको छ। त्यस्ता इन्टरनेट सेवा प्रदायकलाई कानुनअनुसार कारबाही गर्ने चेतावनी प्राधिकरणले दिएको छ। प्राधिकरणले विज्ञप्ति जारी गरेर सरकारको निर्णय अटेर गर्ने इन्टरनेट सेवा प्रदायक र मोबाइल सेवा प्रदायकलाई कानुनअनुसार कारबाही गर्ने चेतावनी दिएको छ। 'प्राधिकरणको निर्देशनआदेशको पालना गर्नु सेवा प्रदायकको कर्तव्य हुने र सेवा प्रदायकले त्यस्तो निर्देशनआदेशको पालना नगर्दा दूरसञ्चार ऐन, २०५३ को दफा ४७ बमोजिम प्राधिकरणबाट कारबाही हुनसक्ने व्यहोरासमेत सम्बन्धित सबैलाई जानकारी गराइएको छ,' विज्ञप्तिमा भनिएको छ। अभिव्यक्ति स्वतन्त्रताको आडमा छाडा, घिनलाग्दा, उत्तेजक, व्यक्तिको मानमर्दन गर्नेजस्ता गतिविध बढेको भन्दै सरकारले हालै सामाजिक सञ्जाल सञ्चलान निर्देशिका ल्याएको जारी गरेको थियो।"
भाईटीकाका दिन बालगोपालेश्वर मन्दिर बिहानैबाट खुला गरिने,"काठमाडौं : काठमाडौँको रानीपोखरीको बीचमा रहेको बालगोपालेश्वर मन्दिर खुल्ने भएको छ । बालगोपालेश्वर मन्दिर वर्षमा एकपटक भाईटीकाको दिनमात्र खुल्ने गर्दछ । भाइटीकाको टीका आज दिनभर लगाउन कुनै बाधा नभएपनि साइत खोज्नेका लागि बिहान १०:५१ बजेको अभिजित् मुहूर्तको समय उत्तम रहेको समितिका अध्यक्ष प्रा श्रीकृष्ण अधिकारीले जानकारी दिए । दिदीबहिनी एवं दाजुभाइ नहुनेहरु भाइटीकाका दिन यसै मन्दिरमा गई पूजा, दर्शन गरी टीका लगाउने गर्दछन् । बाल गोपालेश्वर मन्दिर आज बिहानैबाट दिनभर खुला गरिने काठमाडौँ महानगरपालिकाले जनाएको छ । दाजुभाइ नहुनेका लागि काष्ठमण्डपमा अञ्जली दिदीले टीका लगाउने कार्यक्रम रहेको काठमाडौँ महानगरपालिका वडा नं २० का अध्यक्ष राजेन्द्र मानन्धरले जानकारी दिए । यस वर्ष अञ्जली दिदीले भाइटीका लगाइदिन सुरु गरेको रजत वर्षका अवसरमा विशेष कार्यक्रम रहेको जनाइएको छ । खञ्जनेश्वर महादेवमा भक्तजन यसैगरी जयवागेश्वरीमा रहेको खञ्जनेश्वर महादेव मन्दिरमा पनि आज दिदीबहिनी एवं दाजुभाइ नहुनेले पूजा तथा दर्शन गरी टीका लगाउने प्रचलन रहेको संस्कृतिविद् एवम् पशुपति क्षेत्र विकास कोषका पूर्व सदस्य सचिव डा गोविन्द टण्डनले जानकारी दिए । विसं २०३५ अघि रानीपोखरीभित्रको बालगोपालेश्वर मन्दिरमा प्रवेशका लागि पोखरीमा मानिस हामफाल्ने समस्या रहेकाले बन्द गरिन्थ्यो, त्यसबेला जयबागेश्वरीको खञ्जनेश्वर महादेव मन्दिरमा दिदीबहिनी नहुने दाजुभाइ र दाजुभाइ नहुने दिदीबहिनीको भीड लाग्थ्यो, अहिले पनि यहाँ भाइटीकाका दिन भक्तजनको भीड लाग्छउनले भने । विसं २०३५ पछि नियमित रुपमा रानीपोखरीभित्रको बालगोपालेश्वर मन्दिर खुल्न थालेको हो । आठ वर्षअघिको गोरखा भूकम्पले बालगोपालेशवर मन्दिर क्षतिग्रस्त बनेपछि २०७७ सालसम्म खञ्जनेश्वर महादेव मन्दिरमा पनि दिदीबहिनी एवम् दाजुभाइ नहुने भक्तजनको भीड लाग्न थालेको हो । बालगोपालेश्वर मन्दिर भूकम्पपछिदेखि मात्र भक्तजनका लागि पुन : खुला गरिएको हो । भाइटीकाको दिनलाई नेवार समुदायले किजापूजाका रुपमा मनाउँछन् । रासस"
जाजरकोटमा फेरि गयो भूकम्प,काठमाडौं : जाजरकोटमा मंगलबार पुनः भूकम्प गएको छ। राष्ट्रिय भूकम्प मापन तथा अनुसन्धान केन्द्रका अनुसार मंगलबार राति सवा ९ बजे भूकम्प गएको हो। जाजरकोट केन्द्रविन्दु भएर ४ म्याग्निच्युडको भूकप्प गएको हो।
नेपाल संवत् ११४४ का अवसरमा मधेसमा र्याली,"बर्दिबास : नेपाल संवत् ११४४ का अवसरमा मधेसमा छरिएर रहेका नेवाः समाजले भिन्तुना र्याली निकालेका छन्। महोत्तरीको बर्दिबासदेखि धनुषाको ढल्केवरसम्म मोटरसाइकल र्याली निकालिएको थियो। नेवा पोसाकमा सजिएर बर्दिबास चोकबाट सुरु भएको र्यालीलाई धनुषाको लालगढमा स्वागत गरिएको थियो। लालगढबाट जमुनीबास पुगेर उनीहरूले देउसी खेलेका थिए। ढल्केवर चोकलाई परिक्रमा गर्दै बर्दिबासस्थित पञ्चधुरा माइस्थान मन्दिरमा कोणसभामा परिणत भएको थियो। नेवा समाज बर्दिबासका अध्यक्ष धननारायण श्रेष्ठले मधेसमा छरिएर रहेका नेवार जातीहरूले आफ्नो भाषा, साहित्य, संस्कृति र पहिरन संरक्षण, सम्बद्र्धन गर्न जरुरी रहेको बताए। सरकारले आजैदेखि सरकारी कामकाजमा विक्रम सम्वत लेखिने ठाउँमा नेपाल सम्वत पनि लख्ने गरेको निर्णयले हामीलाई उत्साहित बनायो, उनले भने, यो हाम्रा लागि खुशीको कुरो हो। हाम्रो चार्ड र पर्वहरूले सधैंभरि नेपालीनेपालीहरू बीच एकताको भावना सधैं कामय राखोस्। नेवा समाज मधेस प्रदेशका अध्यक्ष तिलक श्रेष्ठले सरकारले सरकारी कामकाजमा नेपाल संवत् लेख्ने निर्णय गरेर नेवार जातिको संस्कृतिको सम्मान गरेको बताए। नेवा समाजको भाषा हराउँदै गएकोमा भने अध्यक्ष श्रेष्ठले चिन्ता व्यक्त गरे।"
जुवातास खेल्ने ९० जना पक्राउ,"काठमाडौँ : तिहारका अवसरमा जुवातास खेलिरहेका ९० जना पक्राउ परेको नेपाल प्रहरी प्रधान कार्यालयले जनाएको छ। काठमाडौँबाट १७, कञ्चनपुरबाट ४२, सिन्धुलीबाट चार, डडेलधुराबाट १३, दार्चुलाबाट सात जना र सङ्खुवासभाबाट सात जना गरी ९० जना पक्राउ परेको जनाइएको छ। काठमाडौँको शङ्खरापुर नगरपालिका१ नाङ्लेभारे बस्ने ५० वर्षीय विनानाथ दङ्गालको टहरामा जुवातास खेलिरहेको अवस्थामा दङ्गालसमेत आठ जनालाई गएराति प्रहरीले पक्राउ गरेको हो। प्रहरी चौकी नाङ्लेभारेबाट खटिएको प्रहरीले उनीहरुलाई नगद ७६ हजार आठ सय ३५ र एक बुक ताससहित पक्राउ गरेको हो। यसैगरी नाङ्लेभारेस्थित शिव मन्दिरमा जुवातास खेलिरहेको अवस्थामा सोही नगरपालिका१ ढुङ्गाना गाउँ बस्ने ४२ वर्षीय मधु रमालसमेत नौ जनालाई गएराति प्रहरीले पक्राउ गरेको छ। सोही चौकीबाट खटिएको प्रहरीले उनीहरुलाई नगद ४० हजार आठ सय ५५ र एक बुक ताससहित पक्राउ गरेको हो। कञ्चनपुर, भीमदत्त नगरपालिका१७ बाँसखेडा बस्ने भीमबहादुर ठगुन्नाको घरमा जुवातास खेलिरहेको अवस्थामा सोही नगरपालिका१८ बस्ने ४० वर्षीय इन्द्र पाठकसमेत २८ जनालाई आज बिहान प्रहरीले पक्राउ गरेको छ। जिल्ला प्रहरी कार्यालय कञ्चनपुरबाट खटिएको प्रहरीले उनीहरूलाई नगद दुई लाख ५८ हजार छ सय ९४ र ताससहित पक्राउ गरेको हो। यसैगरी सोही नगरपालिका१६ मझगाउँस्थित मनोज धानुकको मनोज रेष्टुरेन्टमा जुवातास खेलिरहेको अवस्थामा सोही नगरपालिका१४ बस्ने ३८ वर्षीय दीनेश खत्री लगायत छ जनालाई आज बिहान प्रहरीले पक्राउ गरेको छ। जिल्ला प्रहरी कार्यालय कञ्चनपुरबाट खटिएको प्रहरीले नगद २५ हजार चार सय ६० र तास पाँच थानसहित पक्राउ गरेको हो। यसैगरी कञ्चनपुर, बेलौरी नगरपालिका६ दुम्लीस्थित गजेन्द्र रानाको गोठमा जुवातास खेलिरहेको अवस्थामा सोही ठाउँ बस्ने ३६ वर्षीय रामबहादुर राना समेत आठ जनालाई मङ्गलबार बिहान प्रहरीले पक्राउ गरेको छ। ईलाका प्रहरी कार्यालय बेलौरीबाट खटिएको प्रहरीले उनीहरूलाई नगद २२ हजार ४० र तास एक बुकसहित पक्राउ गरेको हो। यसैबीच सिन्धुली, सुनकोशी गाउँपालिका६ खाल्टे बस्ने ५० वर्षीय रामे माझीको घरमा जुवातास खेलिरहेको अवस्थामा चार जनालाई सोमबार राति प्रहरीले पक्राउ गरेको हो। ईलाका प्रहरी कार्यालय खुर्कोटको प्रहरीले उनीहरूलाई नगद २२ हजार सात सय ६०, एक बुक तास र ३३ वटा कौडासहित पक्राउ गरेको प्रहरीले जनाएको छ। डडेल्धुरा, अमरगढी नगरपालिका१ मौरडास्थित धर्मराज जोशीको घरमा जुवातास खेलिरहेको अवस्थामा सोही ठाउँ बस्ने ४३ वर्षीय ओमप्रकाश जोशीसमेत १३ जनालाई गएराति प्रहरीले पक्राउ गरेको छ। जिल्ला प्रहरी कार्यालय डडेल्धुराबाट खटिएको प्रहरीले उनीहरूलाई नगद २१ हजार तीन सय ७९ र तास दुई सय ५२ पत्तासहित पक्राउ गरेको हो। दार्चुला, महाकाली नगरपालिका५ गल्फै बस्ने ३२ वर्षीय केशवदत्त भट्टको घरमा जुवातास खेलिरहेको अवस्थामा भट्ट लगायत सात जनालाई मङ्गलबार बिहान प्रहरीले पक्राउ गरेको छ। जिल्ला प्रहरी कार्यालय दार्चुलाबाट खटिएको प्रहरीले उनीहरुलाई नगद ४३ हजार तीन सय र तासको गड्डी छ थानसहित पक्राउ गरेको हो। सङ्खुवासभा, चैनपुर नगरपालिका३ तीनखोप्रे बस्ने ३६ वर्षीय हर्कमणि कटुवालको घरमा जुवातास खेलिरहेको अवस्थामा सोही ठाउँ बस्ने ५१ वर्षीय प्रेमबहादुर कटुवाल लगायत सात जनालाई आज दिउँसो प्रहरीले पक्राउ गरेको छ। इलाका प्रहरी कार्यालय चैनपुरबाट खटिएको प्रहरीले उनीहरूलाई नगद ३८ हजार तीन सय २५ र एक बुक ताससहित पक्राउ गरेको हो। यी सबै घटनाका सम्बन्धमा प्रहरीले आवश्यक अनुसन्धानसमेत गरिरहेको जनाइएको छ। रासस"
विधिपूर्वक गोवर्द्धन पूजा गरियो,"काठमाडौं : यमपञ्चक अर्थात् तिहारको चौथो दिन आज गोवर्द्धन, बलि, गोरु, हली एवं कृषकको पूजाआजा गरी मनाइएको छ। आँगनमा लिपपोत गरी गाईको गोबरको पर्वत बनाई त्यसलाई गोवर्द्धन पर्वत मानेर पूजा आराधना गरिएको हो। द्वापर युगमा भगवान् श्रीकृष्णले हत्केलाले गोवर्द्धन पर्वत उचाली गोकुलवासीलाई मुसलधारे वर्षाबाट बचाएको सम्झनामा गोवर्द्धन पर्वतको पूजा गर्ने प्रचलन बसेको हो। कार्तिक शुक्ल प्रतिपदाका दिन यो पर्व मनाइन्छ। गोवर्द्धन पूजा प्रतिपदाका दिन सूर्योदय भएका दिन गर्नुपर्ने शास्त्रीय मान्यता रहेको धर्मशास्त्रविद् एवं नेपाल पञ्चाङ्ग निर्णायक विकास समितिका सदस्य प्रा डा देवमणि भट्टराईले जानकारी दिए। भगवान् विष्णुको आज्ञाअनुसार कार्तिक कृष्ण त्रयोदशीदेखि कार्तिक शुक्ल द्वितीयासम्म मत्र्यलोकको शासन गर्ने अधिकार बलिराजाले पाएको पौराणिक मान्यता छ। दानमा कहलिएका राजा बलिले नै भलो होस् भनेर भैलो र देउ शिर रे भनी देउसी खेल्ने परम्पराको सुरुवात गरेको विश्वास छ। यसै आधारमा आज बलिको पनि पूजा आराधना गरिएको छ। प्राचीनकालदेखि नै गोरुले कृषिकर्मका लागि खेत, बारी जोतेर महत्वपूर्ण योगदान गर्दै आएको छ। महादेवको वाहनको रुपमा समेत पुजिने गोरु (साँढे)लाई आज पूजा गरी मीठा मीठा खानेकुरा दिए वर्षभर खुसी भएर कृषि कर्ममा सहयोग गर्ने विश्वास छ। यसैगरी गोरु जोत्ने हलीलाई पनि पनि आज घरमा बोलाएर टीका दक्षिणासहित मीठा कुरा खान दिइन्छ। यसैले आजको दिनलाई हल तिहार पनि भनिन्छ। वर्षभर कृषि कर्म गर्ने कृषकलाई पनि आज पूजा गरी मीठा मीठा खानेकुरा खान दिइएको छ। तिहारमा काग, कुकुर, गाई, गोरु, हलि, कृषकलाई पूजा गर्नुले कामका आधारमा कसैलाई भेदभाव नगरी सबैको महत्व रहेको सांस्कृतिक रुपमा अर्थ दिने धर्मशास्त्रविद् प्रा डा रामचन्द्र गौतम बताउँछन्। यसरी वैदिक सनातन धर्मले सबैको महत्व भएको दर्शन अँगालेको पनि उनले सुनाए।"
धनुषामा रेलले किचेर मृत्यु भएका व्यक्ति भारतीय नागरिक,धनुषा : धनुषामा रेलले किचेर एक भारतीयको मृत्यु भएको छ । मृत्यु हुनेमा भारत बिहारको मधुवनी जिल्लास्थित जयनगर बेलहीका अन्दाजी ६० वर्षीय विन्देश्वर दास रहेका धनुषाका प्रहरी प्रवक्ता एवं प्रहरी नायव उपरीक्षक रञ्जन अवाले अन्नपूर्णलाई जानकारी दिए । मंगलबार बिहान जनकपुरजयनगर रेलमार्ग अन्तर्गत धनुषाको विदेह नगरपालिकास्थित बैदेही स्टेशन नजिक बाटो काट्ने क्रममा उनी लिकमा रेलले किचिएका प्रहरी नायव उपरीक्षक अवाले बताए । रेल जनकपुरबाट जयनगरतर्फ जाँदै गरेको बेला दुर्घटना भएको प्रहरीले जनाएको छ । प्रहरी घटनास्थल पुगेर मुचुल्का गरिरहेको प्रहरी नायव उपरीक्षक अवाले जनाए ।
रुकुम पश्चिममा भूकम्पबाट मृत्यु भएका परिवारलाई नगद राहत वितरण,"जाजरकोट : भूकम्पमा परी मृत्यु भएका रुकुम पश्चिमका ४१ जना मृतकका परिवारलाई नगद राहत वितरण गरिएको छ। जाजरकोटको रामीडाँडा केन्द्रविन्दु बनाएर गएको ६४ रेक्टर स्केलको भूकम्पमा परी मृत्यु भएका सानीभेरी गाउँपालिकामा र आठबीसकोट नगरपालिकामा राहत वितरण गरिएको हो। सानीभेरी गाउँपालिकाका १० जना मृतकका ६ घरपरिवारलाई १६ लाख र आठबीसकोट नगरपालिकाका ३१ मृतकका २० घरपरिवारलाई ५१ लाख गरेर जम्मा ६७ लाख नगद राहत रकम बाँडिएको जिल्ला विपत् व्यवस्थापन समितिका संयोजक तथा प्रमुख जिल्ला अधिकारी हरिप्रसाद पन्तले जानकारी दिए। उनका अनुसार जिल्लामा ४१ जना मृतक परिवारका सदस्यलाई नगद राहत उपलब्ध गराइएको छ। अब कागजात मिलाउन बाँकी रहेका १२ मृतकका ९ घर परिवारलाई नगद रकम वितरण गर्न बाँकी छ, यसमा ५ जना जिल्ला बाहिरका रहेका छन्, जिल्ला बाहिरका हकमा कागजात पुगेपछि सम्बन्धित जिल्लामै राहत पठाइने छ।प्रमुख जिल्ला अधिकारी पन्तले भने। सङ्घीय सरकारबाट प्राप्त भएको नगद राहत रकम मृतकका परिवारलाई बाँडिएको हो। सरकारले निर्णय गरे अनुसार प्रति मृतक २ लाखका दरले नगद राहत वितरण गरिएको छ। एकै घरका एक जनाभन्दा बढीको मृत्यु भएको हकमा भने एक जनालाई दुई लाख र बाँकीलाई एक लाखका दरले थप रकम दिइएको छ। भूकम्पमा परि एकै घरका चार जनासम्मको मृत्यु भएको छ। सङ्घीय सरकारले मृतक परिवारलाई नगद राहत वितरणको लागि जिल्ला विपत् व्यवस्थापन कोषमा ५ करोड रकम पठाएको थियो। जसबाट ६७ लाख नगद राहत वितरण गरिएको छ भने अब १२ जना मृतकका परिवारलाई वितरण गर्न बाँकी छ। वितरण पश्चात् बाँकी रहेको रकम भूकम्प पीडितका अस्थायी आवास निर्माण तथा पुनर्स्थापनामा खर्च हुने सहायक प्रमुख जिल्ला अधिकारी बढुवालले जानकारी दिए। रुकुम पश्चिममा भूकम्पमा परी ५३ जनाको मृत्यु भएको थियो। एक सय एक जनाको मृत्यु भएको जाजरकोटमा भने अहिले सम्म नगद राहत वितरण गरिएको छैन।"
कञ्चनपुरमा जुवा खेल्ने ४२ जना पक्राउ,"कञ्चनपुर : कञ्चनपुर प्रहरीले जुवा खेल्ने ४२ जनालाई पक्राउ गरेको छ। प्रहरीले जिल्लाका विभिन्न स्थानबाट उनीहरूलाई पक्राउ गरेको हो। सोमबार राति २ बजे विशेष सुराकीका आधारमा भीमदत्त नगरपालिका१७ बाँसखेडास्थित भीमबहादुर ठगुन्नाको घरमा जुवा तास खेलिरहेका २८ जनालाई नगदसहित पक्राउ गरिएको हो। जिल्ला प्रहरी कार्यालयका प्रमुख प्रहरी उपरीक्षक कमल थापाले आजसम्ममा जुवा खेल्ने ४२ जनालाई पक्राउ गरी तीन लाख पाँच हजार भन्दा बढी नगद रकमसमेत बरामद गरिएको जानकारी दिए। जिल्लाको बाँसखेडाबाट २८ जनासहित जुवा खालबाट दुई लाख ५८ हजार नगद बरामद गरिएको छ। त्यसैगरी भीमदत्त नगरपालिका१६ मझगाउँबाट २५ हजार नगद, तास र ६ जनालाई पक्राउ गरिएको प्रहरी उपरीक्षक थापाले बताए। यस्तै बेलौरीबाट २२ हजार नगदसहित आठलाई नियन्त्रणमा लिइएको छ। प्रहरीले चाडपर्व सुरक्षित बनाउन जिल्लाभर थप प्रहरी परिचालन गर्नुका साथै विशेष सुरक्षा योजनासमेत लागू गरेको कञ्चनपुर प्रहरीले जनाएको छ।"
धनुषामा सवारी दुर्घटनामा दुई जनाको मृत्यु,जनकपुरधाम : धनुषामा भारतीय गाडीको ठक्करले दुई जनाको मृत्यु भएको छ। मृत्यु हुनेमा धनुषाको धनुषाधाम नगरपालिका९ का १९ वर्षीय राजेश ठोकर र गणेशमान चारनाथ नगरपालिका२ का अन्दाजी १८ वर्षीय टेमा मोक्तान रहेको जिल्ला प्रहरी कार्यालय धनुषाका प्रवक्ता प्रहरी नायव उपरीक्षक रन्जन अवाले जानकारी दिएका हुन्। सोमबार राति करिब पौने १ बजे ढल्केवरदेखि पूर्वतर्फ जाँदै गरेको बीआर ०६ बिबि ८१४७ नम्बरको ट्रकले ज ११ प १२६७ नम्बरको मोटरसाइकललाई ठक्कर दिँदा उनीहरूको मृत्यु भएको डीएसपी अवाले जानकारी दिए। उनीहरूको प्रादेशिक अस्पताल जनकपुरधाममा उपचारका क्रममा मृत्यु भएको प्रहरीले जनाएको छ। ठक्कर दिने ट्रक नियन्त्रणमा लिइएको तर चालक भने फरार भएको प्रहरीले जनाएको छ। चालकको खोजी भइरहेको प्रहरीको भनाइ छ।
मनहरीमा रुखबाट लडेर एक महिलाको मृत्यु,हेटौंडा : मकवानपुरको मनहरी गाउँपालिका ७ रमौलीमा जङ्गलमा घाँस काट्न जाँदा रुखबाट लडेर रिता सुनारी मगरको मृत्यु भएको छ। सोमबार रमौली बस्ने ईमान सिंह मगरको श्रीमती २८ वर्षीया रिताको जंगलमा घाँस काट्न गएकोमा अचानक रुखबाट लडेर घाइते भई चितवनस्थित नयाँ मेडिकल कलेज चितवन लगेकोमा उपचारको क्रममा मृत्यु भएको मकवानपुर प्रहरीले जनाएको छ। उक्त घटनाप्रति थप अनुसन्धान भइरहेको प्रहरीले जनाएको छ।
फार्मबाट फूल बिक्री भएन,"गल्याङ : स्याङ्जाको गल्याङ तथा वालिङ बजारमा सयपत्री फूल तथा माला घरघरमा पुगेर बिक्री गर्न थालिएको छ। उत्पादन गरिएकै ठाउँबाट फूल बिक्री नभएपछि टोल टोलमा पुगेर फूल तथा माला बिक्री गर्न थालिएको हो। तिहारको समयमा धेरै बिक्री हुने सयपत्री फूलको माग बढेपछि व्यावसायिक रुपमा फूलखेती गर्ने बढेका छन्। तर उत्पादन भएको फूल समयमै बिक्री नभएपछि उत्पादक टोल टोलमा सवारीसाधन लिएर फूल बिक्रीमा निस्किएका हुन्। गल्याङ नगरपालिका तीन छर्तिमा मौलाकालिका कृषि तथा पशुपालन फार्म मार्फत व्यावसायिक सयपत्रीको फूलखेती गर्दै आएका चन्द्रबहादुर राना चित्र ले बेमौसमीरुपमा उत्पादन भएका फूल फार्मबाटै बिक्री गर्छन्। तर ठूलो परिमाणमा फूल उत्पादन गरेका उनको फार्मबाट खासै बिक्री नभएपछि टोलटालमै पुगेर फूल बिक्री गरेका छन्। उनले गल्याङ बजारका विभिन्न टोलका घरघर, पसल पसलमा फूल लगेर बिक्री गर्ने गरेको जानकारी दिए। 'बेमौसमी फूलको माग धान्न मलाई मुस्किल हुन्थ्यो, यसपालि तिहार लक्षित धेरै नै फूल लगाएकाले र यहाँका धेरै कृषकले फूल उत्पादन गरेकाले फार्मबाट सयपत्री कम बिक्री भयो', उनले भने, 'तयार भएका फूल बिग्रेला कि भनेर टोलटोलमा पुगेर फूल बिक्री गर्ने गरेको छु।' उनले गल्याङ बजारका सात भन्दा वढी पसललाई फूल बिक्री गर्न दिएका छन् भने गल्याङ बजारको गराङ्दीचोकमा सयपत्री फूलको मात्रै पसल राखेका छन्। गल्याङ २ रैबारमा रहेको जगत्रदेवी बिरुवा उत्पादन तथा बिक्री केन्द्रका सञ्चालक प्रदीप पाण्डेले समयमै उत्पादित फूल बिक्री गर्नका लागि टोलटोलमा पुगेको बताए। 'उपभोक्ताको सहजताका लागि पनि टोलटोलमा पुगेर फूल बिक्री गरेको हुँ', उनले भने, 'फार्ममा पनि प्रसस्त फूल रहेकाले थप बिक्रीका लागि टोलमा नै आउनुपरेको हो।' यस्तै गल्याङ११ का कृषक रुमलाल कँडेलले पनि आफ्नो सवारी साधनमा राखेर टोलटोलमा पुगेर फूल बिक्री गर्दै आएका छन्। उनले माग भएका व्यक्ति तथा पसलमा पुगेर फूल बिक्री गरेको बताए। 'फार्ममा जान उपभोक्तालाई असहज भयो', उनले भने, 'टोलटोलमा पुगेपछि माग गरेका र देखेका अरु ग्राहकलाई फूल बिक्री गर्न सहज भएको छ।' वालिङमा पनि वालिङ कर्मचारी बचत तथा ऋण सहकारी संस्थाले उत्पादन गरेको सयपत्री फूल बिक्री गर्नका लागि सवारी साधनमा फूल राखेर घरघरमा पुगिएको छ। सहकारीका अध्यक्ष दीपेन्द्र गैह्रेले आफ्नै ठाउँको उत्पादनलाई रोज्नका लागि उपभोक्तालाई आग्रह गरे। 'यहाँ उत्पादन गरिएको फूल गुणस्तरीय छ', उनले भने, 'संस्थाको कार्यालयमा पनि फूल राखिएको छ, उनले उपभोक्ताको सहजताको लागि टोलमा पनि पुगेर फूल बिक्री गरिएको हो।' गल्याङ, वालिङ र मिर्मीका बजारका व्यापारीले यसपालि कृतिम फूलभन्दा सयपत्री फूल पसलमा राख्ने गरेका छन्। यद्यपी स्थानीय व्यवसायीले पर्याप्त फूल उत्पादन गर पनि बाहिरबाट आउने प्लास्टिकका फूल पनि बजारमा देखिएको छ। फूल व्यवसायीले स्थानीय प्रशासनले प्लास्टिकका फूल बिक्री गर्न नरोक्दा आफूहरु समस्यामा परेको बताएका छन्। रासस"
आज नेवार समुदायमा म्ह: पूजा,यस वर्ष सोमबार र मङ्गलबार दुई दिन प्रतिपदा तिथि परेको छ। भक्तपुरलगायत केही स्थानमा भने हिजो सोमबार नै नेपाल संवत्को नयाँ वर्ष मनाइएको छ। काठमाडौं : आज नेवार समुदायमा म्हः (आत्म) पूजा गर्दै छन्। कार्तिक शुक्ल प्रतिपदाका दिन नेवार समुदायका मानिसले आफ्नो आत्म (म्हः) पूजा पर्व मनाउने गर्दछन्। यस वर्ष सोमबार र मङ्गलबार दुई दिन प्रतिपदा तिथि परेको छ। भक्तपुरलगायत केही स्थानमा भने हिजो सोमबार नै नेपाल संवत्को नयाँ वर्ष मनाइएको छ। भक्तपुरमा आत्मपूजा पनि हिजो नै गरिएको जनाइएको छ। भक्तपुर नगरपालिकाको निर्णयअनुसार यसो गरिएको हो। देशभरका धेरै नेवार समुदायले भने आज मङ्गलबार नेपाल संवत्को नयाँ वर्ष र म्हः (आत्म) पूजा गर्दैछन्। नेपाल पञ्चाङ्ग निर्णायक विकास समितिले पनि नेपाल संवत्को नयाँ वर्ष र आत्म (म्हः) पूजा आज गर्नुपर्ने जनाएको छ।
आज तिहारको चौँथो दिन : गोवर्द्धन पूजा,"काठमाडौँ : यमपञ्चक अर्थात् तिहारको चौँथो दिन आज गोवर्द्धन पर्वत, बली, गोरु र हलिको पूजा आजा गरी मीठो खानेकुरा खान दिएर मनाइँदैछ । कार्तिक शुक्ल प्रतिपदाका दिन गोवर्द्धन पर्वत, बली, गोरु र हलिको पूजा आजा गरी सम्मान प्रकट गर्ने गरिन्छ । आजका दिनमा घर आँगनमा लिपपोत गरी गाईको गोबरको पर्वत बनाई त्यसलाई गोवर्द्धन पर्वत मानी पूजा गरिन्छ । द्वापर युगमा भगवान् श्रीकृष्णले हत्केलाले गोवर्द्धन पर्वत उचाली गोकुलवासीलाई मुसलधारे वर्षाबाट बचाएको सम्झनामा गोवर्द्धन पर्वतको पूजा गर्ने प्रचलन बसेको धर्मशास्त्रविद् प्रा डा देवमणि भट्टराई बताउँछन्। गोवर्द्धन पूजा प्रतिपदाका दिन सूर्योदय भएका दिन गर्नुपर्ने विधि रहेको नेपाल पञ्चाङ्ग निर्णायक विकास समितिका अध्यक्ष प्रा श्रीकृष्ण अधिकारीले बताए। बली, हलि एवम् गोरु पूजा भगवान् विष्णुले बली राजालाई यमपञ्चकका पाँच दिन मत्र्यलोकको शासन गर्ने अधिकार दिएको विश्वासका आधारमा आज बली राजाको पनि सम्झना स्वरुप पूजा आराधना गरिन्छ । यसैकारण तिहारमा देउसी भैलो खेल्नेले हामी त्यसै आएनौँ बली राजाले पठाए भनेर भट्याउने चलन चलेको हो । वर्षभर जोतिएर मानव हितका लागि सेवा गर्ने गोरुलाई पनि आज पूजा आजा गरी मीठा मीठा खानेकुरा खान दिने प्रचलन छ । गोरुलाई देवाधिदेव महादेवको वाहन अर्थात् साँढेका रूपमा पनि पूजा गर्ने परम्परा छ । यसैगरी वर्षभर गोरु जोत्ने हलि एवम् अन्य कृषि कर्म गर्ने किसानलाई पनि आज पूजा गरी मीठा मीठा परिकार खुवाइन्छ । यसैले आजको दिनलाई हलि तिहार वा अपभ्रंश भई हलतिहार पनि भनिन्छ ।"
बुधबार बिहानैदेखि बालगोपालेश्वर मन्दिर खुला रहने,"काठमाडौं : प्रत्येक वर्ष कात्तिक शुक्ल द्वितीया अर्थात् भाइटीकाका दिनमात्र भक्तजनका लागि खुला गरिने रानीपोखरीबीचको बालगोपालेश्वर मन्दिर बुधाबर बिहानैदेखि खुल्ने भएको छ। भाइटीकाका अवसरमा बुधबार बिहानैदेखि मन्दिर खोल्न सबै तयारी पूरा भएको काठमाडौँ महानगरपालिकाले जनाएको छ। मन्दिर वर्षमा एक दिन भाइटीकाका दिनमात्र खुल्ने भएकाले त्यसका लागि सबै तयारी गरिएको र भक्तजनले बिहानदेखि बेलुकीसम्म पूजा आराधना एवं दर्शन गर्न पाउने काठमाडौं महानगर प्रहरी बलका प्रमुख एवं वरिष्ठ नगर प्रहरी उपरीक्षक राजुनाथ पाण्डेले जानकारी दिए। 'सम्पूर्ण तयारी पूरा भएको छ, महानगर प्रहरीले व्यवस्थापनको पाटो मिलाउनेछ', पाण्डेले भने। भाइटीकाका अवसरमा दाजुभाइ नहुने दिदीबहिनी र दिदीबहिनी नहुने दाजुभाइ रानीपोखरीबीचको बालगोपालेश्वर मन्दिरमा आई पूजा आराधना गरेर टीका लगाउने गर्छन्। विसं २०७२ वैशाख १२ गतेको भूकम्पका कारण त्यसै वर्षको तिहारदेखि केही वर्ष सो मन्दिर बन्द गरिएको थियो। भूकम्पले क्षतिग्रस्त मन्दिर विसं २०७७ मा पुनःनिर्माण सम्पन्न भएपछि भक्तजनलाई खुला गरिँदै आइएको छ।"
आज र भोलि कुनकुन प्रदेशमा हुँदैछ हिमपात ?,"काठमाडौं : नेपालमा पश्चिमी वायुको सामान्य प्रभाव रहेको छ। जल तथा मौसम विज्ञान विभागको पूर्वानुमान महाशाखाले आगामी तीन दिन कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको जनाएको छ। आज दिउँसो पहाडी भूभागमा आंशिकदेखि सामान्य बदली रही बाँकी भूभागको मौसम आंशिक बदलीदेखि सामान्यतया सफा रहनेछ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको बुलेटिनमा उल्लेख छ। राती उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। बुधबार पनि कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाले जनाएको छ। बिहीबार पनि कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको बुलेटिनमा उल्लेख छ।"
भाइटीकाको दिन मौसम कस्तो छ?,"काठमाडौं : भाइटीकाका दिन भोलि पश्चिमी वायुको सामान्य प्रभावले देशका केही स्थानमा आंशिकदेखि सामान्य बदली रही उच्च पहाडी तथा हिमाली क्षेत्रमा हल्का हिमपातको सम्भावना रहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ। महाशाखाका मौसमविद् प्रतिभा मानन्धरका अनुसार अहिले देशको पहाडी भूभागमा आंशिकदेखि सामान्य बदली रही बाँकी भूभागको मौसम आंशिकदेखि सामान्यतया सफा छ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। 'आज र भोलि देशभरको मौसम सामान्यतया सफा रहने देखिन्छ। पहाडी भेगमा आंशिक बदली र कोशी, बागमती र गण्डकी प्रदेशका हिमाली भूभागका थोरै स्थानमा हल्का हिमपातको सम्भावना रहेको छ। तिहारको भाइटीकाको दिन मौसम सामान्यतया सफा नै रहने देखिन्छ,' मौसमविद् मानन्धरले भनिन्। हालः नेपालमा पश्चिमी वायुको सामान्य प्रभाव रहे पनि वर्षा गराउने प्रणाली विकास गराउन नसक्ने मानन्धरको भनाइ छ। संघीय राजधानी काठमाडौंमा अबको दुई दिन मौसम सामान्यतया सफा रहनेछ। उपत्यका आसपासका पहाडी क्षेत्रमा आंशिक बदली रहनेछ। तराई क्षेत्रमा मौसम सफा रहनेछ। महाशाखाले जारी गरेको मौसम पूर्वानुमान बुलेटिनमा भोलि कात्तिक २९ गते कोशी र मधेस प्रदेशलगायत देशको पहाडी भूभागमा आंशिक बदली रही बाँकी भूभागको मौसम सामान्यतया सफा रहनेछ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको समभावना रहेको छ। रातिको समयमा पनि सोही किसिमको मौसमी प्रणाली कायम रहने महाशाखाले पूर्वानुमान गरेको छ।"
बैतडीमा चिनी अभाव,"बैतडी : बैतडीका बजारमा चिनी पाउनै मुस्किल भइरहेको छ। तिहारका बेला बैतडीका मुख्य तथा स्थानीय बजारमा चिनी अभाव भएको हो। तराईका जिल्लाबाट नै चिनी आपूर्ति नहुँदा बजारमा चिनी अभाव भएको व्यवसायीहरूले बताएका छन्। यतिबेला बजारमा सहजै चिनी पाउन मुस्किल भइरहेको उपभोक्ताहरूले बताएका छन्। भारतबाट चिनी आयात नै सीमित भइरहेकाले नेपाली बजारमा चिनीको अभाव भइरहेको ठूला व्यावसायीहरूले बताएका छन्। आवश्यकता अनुसार चिनी आपूर्ति नहुँदा यहाँका स्थानीय बजारमा चिनीको अभाव भइरहेको पाटन बजारका व्यवसायी चक्र सिंह बिष्टले बताए। होलसेलमै ११५ रुपैयाँमा खरिद गर्नुपर्ने बाध्यता रहेको र सोही मूल्यमा पनि खरिद गर्न पाइन छोडेको उनले बताए। स्थानीय स्तरमा रहेको ग्रामिण बजारमा चिनी पाइनै छोडेको छ। जिल्लाको तल्लो स्वराड क्षेत्र तथा पुर्चौडी, सिगास लगायतका क्षेत्रमा चिनी पाइन छाडेको स्थानीयहरूले बताएका छन्। केही ठाउँमा सीमित रूपमा चिनी पाइएपछि १४० रुपैयाँसम्म प्रतिकिलोका दरले खरिद गर्नुपर्ने बाध्यता रहेको उपभोक्ताहरूले बताएका छन्। काठमाण्डौमा साल्ट ट्रेडिङ कर्पोरेसन कम्पनी लिमिटेडले व्यवसायीहरूलाई दैनिक २० बोराका दरले चिनी बिक्रि गरिरहेको अवस्थामा बैतडीमा भने चिनी अभाव भएको छ। बैतडीको पाटनमा रहेको साल्ट्र ट्रेडिङ कर्पोरेसनको डिपोमा नुन मात्रै पाइने गरेको छ।"
आजबाट नेपाल संवत् ११४४ सुरु,"काठमाडौं : नेपाल संवत् ११४४ आज देशभर विविध कार्यक्रम आयोजना गरी मनाइँदैछ। यस संवत्लाई हाल नेवार समुदायले नयाँ वर्षका रूपमा मनाउने गरेका छन्। राष्ट्रिय विभूति शङ्खधर साख्वाले विसं ९३७ (इ सं ८८०) मा गरिब जनताको ऋण मोचन गरी नेपाल संवत्को सुरुवात गराएका थिए। नेपाल संवत्ले पृथ्वीनारायण शाहको शासनकालसम्म राष्ट्रिय संवत्को मान्यता पाएको लुम्बिनी बौद्ध विश्वविद्यालयका पूर्वउपकुलपति डा त्रिरत्न मानन्धरले जानकारी दिए। 'लिच्छविकालका राजा राघवदेवको शासनकालबाट सुरु भएको नेपाल संवत् पृथ्वीनारायण शाहको शासनकालसम्म मौलिक संवत्का रूपमा चलेको थियो, लिच्छविकालअघि शक संवत् प्रचलनमा थियो, नेपाल देशको नामबाट राखिएकाले यो मौलिक संवत् हो', उनले भने। विसं २००७ मा प्रजातन्त्रको स्थापना भएपछि देखि नै नेपाल संवत्लाई राष्ट्रिय मान्यताका लागि अभियान चलाइएको छ। नेपाल संवत्लाई नयाँ वर्षका रूपमा काठमाडौँ, ललितपुर, भक्तपुर, बनेपा, धुलिखेल, बाह्रबिसे, दोलखा भीमेश्वरलगायत नेवार समुदायको बाहुल्यता रहेका स्थानमा विशेषरूपमा मनाउने गरिन्छ। गरिब जनताको ऋण मोचन गराई सामाजिक सेवाको उत्कृष्ट नमूना प्रस्तुत गरेको र नेपालमा मौलिक संवत्समेत चलाएको कार्यको उच्च मूल्याङ्कन गर्दै २०५६ सालको नयाँ वर्षका दिनमा तत्कालीन प्रधानमन्त्री कृष्णप्रसाद भट्टराईले साख्वालाई राष्ट्रिय विभूति घोषणा गरेका थिए। विसं २०६५ मा प्रधानमन्त्री पुष्पकमल दाहालले नेपाल संवत्ले राष्ट्रिय मान्यता पाउने घोषणा गरेका थियो। कार्तिक कृष्ण औँसीका दिन बही खाता बन्द गरी नयाँ वर्ष अर्थात् कार्तिक शुक्ल प्रतिपदाका दिन नयाँ बही खाताको सुरुवात गर्ने परम्परासमेत काठमाडौँमा अझै छ। आजदेखि सरकारले सरकारी कागजातमा नेपाल संवत् पनि उल्लेख गर्ने निर्णय गरेको जनाइएको छ।"
बैतडीमा भिरबाट लडेर एक जनाको मृत्यु,"बैतडी : बैतडीमा भिरबाट लडेर एक जनाको मृत्यु भएको छ। डिलाशैनी गाउँपालिका ७ का ५० वर्षीय नरेन्द्रबहादुर ऐरको भिरबाट लडेर मृत्यु भएको हो। सोमबार राति ८ बजे स्थानीय बजार द्वाली जान्छु भनि घरबाट हिँडेका ऐर मनेकुडास्थित बाटोबाट लडेर २ सय मिटर तल खसेका ऐरको घटनास्थलमै मृत्यु भएको जिल्ला प्रहरी कार्यालय बैतडीका, प्रहरी निरीक्षक खेमविक्रम केसीले जानकारी दिए। ऐरको शव मंगलबार बिहान फेला परेको हो। यस विषयमा थप अनुसन्धान भइरहेको प्रहरीले जनाएको छ।"
नेपाल संवत ११४४ को अवसरमा भिन्तुना र्याली (फोटो फिचर),"काठमाडौं : नेवार समूदायले नयॅा वर्ष (नेपाल संवत ११४४)लाई भिन्तुना र्यालीसहित स्वागत गरेका छन् । आज नेवार समुदायका मानिसले नेपाल संवत ११४४(नयाँ वर्ष)देशभर विभिन्न कार्यक्रम आयोजना गरी मनाउँदै छन्। भिन्तुना र्याली शङ्खधर साख्वाले विसं ९३७ (इ सं ८८०) मा सूरू गरेका हुन् । नेपाल संवतको सुरु वा नयॅा वर्षलाई काठमाडौं, ललितपुर, भक्तपुर, बनेपा, धुलिखेल, बाह्रबिसे, दोलखा भीमेश्वरलगायत नेवार समुदायको बाहुल्यता रहेका स्थानमा विशेष कार्यक्रम गरी मनाउने गरिन्छ। काठमाडौंमा मंगलबार भएको भिन्तुना र्यालीमा संस्कृति झल्कने पोशाक लगाइ, बाँसुरी, धिमे बाजा र अन्य बाजागाजासहित नेवार समूदायका मानिस सहभागी भएका हुन् ।"
धनुषामा रेलले किचेर एक जनाको मृत्यु,धनुषा : धनुषामा रेलले किचेर एक जनाको मृत्यु भएको छ। आज बिहान धनुषाको विदेह नगरपालिकाको बैदेही स्टेशनस्थित रेल्वेको लिकमा एक जनाको मृत्यु भएको प्रहरीले जनाएको छ। रेल्वे लिकमा पर्दा शरिर दुई टुक्रा भएको प्रत्यक्षदर्शीले जनाएका छन्। आज बिहान जनकपुरबाट भारतको जयनगरको लागि रेल छुटेको थियो । मृतकको सनाखत हुन सकेको छैन भने प्रहरीको टोली घटनाको मुचुल्का गरिरहेको छ। थप विवरण आउन बाँकी छ।
सडकमा छोडिएका गाईबाच्छा संरक्षण गर्न माग,"काठमाडौं : सडकमा छोडिएका गाईबाच्छा संरक्षण गर्न माग गरिएको छ। असहाय गाईबाच्छा संरक्षण अभियानले गाईबाच्छा संरक्षणका नाममा गाईबाच्छा जम्मा गर्ने र अस्तव्यस्त तवरले राख्ने कार्य नगर्नसमेत आग्रह गरेको छ। गाईबाच्छा संरक्षणका नाममा गाईपालक किसानलाई सडकमा गाईबाच्छा छाड्न प्रेरित गर्ने संस्कारको विकास नहोस्, छाडिएका गाईबाच्छा कस्ले छाड्यो भन्ने विषयमा निगरानी राख्दै उनीहरुलाई जिम्मेवार बनाउने नीति बन्न जरुरी छ, अभियानद्वारा जारी विज्ञप्तिमा उल्लेख छ। काञ्जी हाउस प्रवेश सँगसँगै उनीहरुको स्वास्थ्य परीक्षण गर्दै अलग क्वारेन्टाइनमा राख्ने व्यवस्था गर्नुपर्नेमा अभियानले जोड दिएको छ। पाँच वर्षदेखि सडकमा अलपत्र परेका गाईबाच्छाको संरक्षणका लागि असहाय गाईबाच्छा संरक्षण अभियान कार्यरत छ। पूर्णतया स्वयंसेवी अभियानका रुपमा सञ्चालन हुँदै आएको उक्त अभियानको स्थापनापछि सडकमा अलपत्र परेका गाईबाच्छाको उद्धार तथा उनीहरुको लालनपालनको काम हुँदै आएको छ।  रासस"

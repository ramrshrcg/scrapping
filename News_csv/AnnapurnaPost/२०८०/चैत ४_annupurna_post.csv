शीर्षक,विवरण
बुद्धजन्म स्थलबाट सुरु भएको धम्मयात्रा सकियो,"परासी : बुद्धजन्म स्थल लुम्बिनीबाट सुरु भएको धम्मयात्रा बुद्धको अस्तुधातु रहेको रामग्राम स्तूपमा पुगेर सकिएको छ। शनिबार लुम्बिनीबाट सुरु भएको एक हजार दुई सय पचास जना श्रामणेर अल्पकालीन भिक्षुहरूको धम्मयात्रा नवलपरासीको रामग्राम स्तूपमा पुगेर दीप प्रज्वलनसहित आइतबार सकिएको हो । रामग्राम स्तूप बुद्धको एक मात्र सिंगो अस्तुधातु रहेको स्थान हो। अखिल नेपाल भिक्षु महासंघ र थाई भिक्षु महासंघको आयोजनामा सुरु भएको धम्मयात्राका भिक्षुहरूलाई स्तूपमा पुगेपछि रामग्राम नगरपालिकासहितका सरकारी कार्यालय र विभिन्न संघसंस्थाले स्वागत गरेका थिए। धम्मयात्रा भैरहवा, बुटवल, देवदहहुँदै रामग्राम स्तूप पुगेर सकिएको हो यात्राका क्रममा भिक्षुहरूले २५ किमीको पैदल यात्रा गरेका थिए। यात्रामा सहभागी भएका कुलपुत्र प्रव्रज्या अल्पकालीन भिक्षु गराइएको हो। भिक्षुहरूको जीवनमा धम्मयात्रालाई महत्वपूर्ण मानिने गरिएको छ। अल्पकालीन भिक्षुहरूले पहेँलो चीवर लगाएर बुद्ध धर्मका १० नियम पालना गर्ने गर्छन्। सामान्य अनुयायीहरूले पञ्चशील र अष्टशीलको पालना गर्ने भए पनि अल्पकालीन भिक्षुले २० दिनसम्म पूर्ण रूपमा बौद्ध नियममा आफूलाई रूपान्तरण गर्नुपर्ने छ। भिक्षु बन्न भने दुई सय २७ वटा नियम पालना गर्नुपर्ने बौद्ध ग्रन्थमा उल्लेख छ। धम्मको अर्थ कुशल कर्म र यात्राको अर्थ लाग्नु हो। विश्व शान्तिको कामनासहित सबै मानवजातिलाई कुशल कर्मतिर लाग्नका लागि सन्देश दिन यात्राको आयोजना गरिएको आयोजक संस्थाले जनाएको छ। धम्मयात्रामा थाइल्याण्ड, जापान, चीन र नेपालका अल्पकालीन भिक्षुहरूको सहभागिता रहेको थियो। यसैबीच धम्मयात्राको समापन कार्यक्रममा बोल्दै रामग्राम नगरपालिकाका मेयर धनपत यादवले सरकारी उदासीनताका कारण रामग्राम स्तूप क्षेत्रको विकास हुन नसक्दा यात्रामा सहभागी भएका भिक्षुहरुलाई पवित्र स्थान स्तूपमा एक रात पनि राख्न नसक्नु दुःखद भएको बताएका थिए।"
दोस्रो जीत निकाल्दै पर्सा जीतपुरसिमरा क्रिकेट कपको फाइनलमा प्रवेश,"सिमरा : पर्सा क्रिकेट संघ जीतपुरसिमरा टी२० क्रिकेट कपको फाइनलमा प्रवेश गरेको छ। जीतपुरसिमरा ४ औराहस्थित सेज क्रिकेट मैदानमा आइतबार भएको खेलमा कलैया क्रिकेट क्लबलाई पराजित गर्दै पर्सा समूहको विजेताका रुपमा फाइनलमा प्रवेश गरेको हो। लगातार दोस्रो जीतका साथ फाइनलमा प्रवेश गर्ने क्रममा पर्साले कलैयालाई ५ विकेटले पराजित गरेको हो। यसअघि शनिबार भएको पहिलो खेलमा पर्साले आयोजक जीतपुरसिमरा स्पोर्टस् क्लबलाई ७७ रनले पराजित गरेको थियो। दुई खेल जितेको पर्सा समूह ए को विजेताका रुपमा फाइलनमा गरेको छ। राष्ट्रिय टोलीका सदस्य अनिलकुमार साह सम्मिलित कलैयालाई पराजित गर्ने क्रममा पर्साले उत्कृष्ट प्रदर्शन गरेको थियो। टस जितेर ब्याटिङ रोजेको कलैयाविरुद्ध पर्साका बलर हावी भए। पर्साले १६४ ओभरमा सम्पूर्ण विकेट लिँदा कलैयाले ७९ रन जोडेको थियो। कलैयाका लागि अनिलकुमार साह र साहिल पटेलले ११११, भुलावन सहनीले १० र सेराज हवारीले अविजित १४ रन बनाउँदा अन्य ब्याटर चल्न सकेनन्। कलैयालाई सस्तैमा समेटने क्रममा पर्साका अनुज चौहानले तीन विकेट लिए। अनुजले ९ बलमा पाँच रन दिँदै कलैयाको तीन विकेट लिएका थिए। पर्साका चन्दन राम र सम्साद मन्सुरीले समान दुईदुई विकेट लिँदा वसिम मन्सुरी, सोनु शर्मा, अल्फाज मन्सुरीले एकएक विकेट लिए। ८० रनको लक्ष्य पछ्याउन मैदानमा उत्रिएको पर्साले पाँच विकेट गुमाउँदै १९औं ओभरमा जीत निकालेको थियो। पर्साका लागि अनुज चौहानले सर्वाधिक ३० रन बनाए। खेलमा अविजित रहेका उनले ३९ बलमा दुई चौका र एक छक्का प्रहार गर्दै टिमलाई जीत नजिक पुर्याएका थिए। पहिलो ओभरमै विकेट गुमाएर खराब सुरुवात गरेको पर्साको इनिङ असाब हुसेन र सुरज पटेलले सम्हालेका थिए। असाबले १० र सुरजले १९ रन बनाए। कलैयाका लागि त्रितराज दासले दुई विकेट लिए। दास शनिबार सम्पन्न कोशी टी२० च्याम्पियनसिपको उपाधि नेपाल आर्मीले जित्दा प्लेयर अफ दि टुर्नामेन्ट घोषित भएका थिए। कलैयाका लागि अन्य दुई विकेट भुलावन सहनी र शंकर पौडेलले लिए। पर्साका जीतमा उत्कृष्ट प्रदर्शन गरेका अनुज चौहान प्लेयर अफ दि म्याच समेत घोषित भए। उनलाई शुभारम्भ कलेजका संचालक डा राहुल झाले पुरस्कार वितरण गरेका थिए। प्रतियोगिता अन्तर्गत सोमबार समूह ए को अन्तिम खेलमा कलैया क्रिकेट क्लब र आयोजक भिड्नेछन्। दुवै टिम प्रतियोगिताको उपाधि होडबाट बाहिरिसकेका छन्। अभियान नेपालको आयोजना र जीतपुरसिमरा उपमहानगरपालिकाको मुख्य सहयोगमा आयोजित प्रतियोगिताको विजेताले एक लाख र उपविजेताले ५० हजार नगद प्राप्त गर्नेछन्। चैत्र १० गतेसम्म सञ्चालन हुने प्रतियोगितामा बारा, पर्सा, मकवानपुर, भैरहवा, जनकपुरका ६ टिम सहभागी छन्।"
नक्कली नोटसहित तीन जना पक्राउ,"काठमाडौं : ललितपुर प्रहरीले नक्कली नोटसहित तीन जनालाई पक्राउ गरेको छ। जिल्ला प्रहरी परिसर ललितपुरले आइतबार पत्रकार सम्मेलन गर्दै नक्कली नोट छाप्ने र कारोबार गर्ने गोदावरी नगरपालिका३ टौखेल बस्ने करण प्रधान, काभ्रे मण्डनदेउपुर बस्ने सञ्जय अधिकारी र बेथानचोक घर भई बनेपा सबिन हुमागाईंलाई पक्राउ गरी सार्वजनिक गरेको हो। नक्कली नोटबाट कारोबारको सूचना आएपछि करण प्रधानलाई एक हजारको २० थान नक्कली नोटसहित पक्राउ गरिएको र सोधपुछ गर्ने क्रममा सञ्जय अधिकारीको पनि संलग्नता दखिएपछि १ सय १५ वटा एक हजार नोटसहित पक्राउ गरिएको जिल्ला प्रहरी परिसर ललितपुरका प्रमुख एसएसपी शेखर खनालले जानकारी दिए। त्यस्तै थप अनुसन्धान गर्दा मोबाइल पसल व्यवसाय गर्ने सबिन हुमागाईंलाई एक हजारको ६९ वटा र पाँच सयको १ वटा नक्कली नोटसहित पक्राउ गरिएको उनले बताए। पक्राउ परेका हुमागाईंले आफ्नै पसलमा नक्कली नोट छाप्ने गरेको खुलेको खनालले बताए। उनीहरूबाट नक्कली नोट छाप्न प्रयोग हुने प्रिन्टर, सादा पेपर चार सय थान लगाएत बरामद गरिएको प्रहरीले जनाएको छ। पक्राउ परेका तीनै जनालाई मुद्रासम्बन्धी कसुरमा म्याद थप भइ थप अनुसन्धान भइरहेको प्रहरीले जानकारी दिएको छ।"
स्कुले बालिका र महिलाको अश्लील भिडियो बनाउने युवक पक्राउ,"वीरगन्ज : स्कुले बालिका र महिलाहरूको अश्लील भिडियो बनाएको आरोपमा प्रहरीले पर्साको छिपहरमाई गाउँपालिका५ बाट युवकलाई पक्राउ गरेको छ। पक्राउ पर्नेमा छिपहरमाई गाउँपालिका५ का ३० वर्षीय सज्जाद आलम अहमद रहेका छन्। सज्जादले गाउँपलिका क्षेत्र भित्रका स्कुल पढ्ने बालिका र गाउँका महिलाहरूको अश्लील भिडियो बनाएको आरोपमा गाउँलेले आइतबार नियन्त्रणमा लिएर प्रहरी चौकी भिस्वाको जिम्मा लगाएका थिए। त्यसपछि स्थानीयले कडा कारबाहीको माग गर्दै भिस्वामा टायर बालेर प्रदर्शन गर्नुका साथै बजार पनि बन्द गराएपछि सज्जादलाई त्यहाबाट इलाका प्रहरी कार्यालय पोखरियामा ल्याएर राखिएको प्रहरी निरीक्षक मोहनविक्रम केसीले जानकारी दिए। सज्जादको साथबाट एक थान मोबाइल र २ थान पेनड्राइभ पनि बरामद गरिएको उनले बताए। साथै उनको मोबाइल र पेनड्राइभमा केही अश्लील भिडियो पनि भेटिएको उनले बताए। केही समय पहिले साउदी अरबबाट वैदेशिक रोजगारी गरेर नेपाल फर्किएपछि यता सज्जाद यस्तो गतिविधिमा लागेको स्थानीयबासीको आरोप छ। आरोपित सज्जादलाई इलाका प्रहरी कार्यालयको हिरासतमा राखिएको र पीडितहरूलाई लिखित जाहेरी लिएर आउन आग्रह गरिएको केसीले बताए। उनले भने,' पीडितबाट जाहेरी आएपछि त्यसकै आधारमा कारबाही प्रकृया प्रहरीले अगाडि बढाउँछ।'"
८ महिनामा २ लाख बढी पर्यटक मुस्ताङ भित्रिए,"मुस्ताङ : हिमाली जिल्ला मुस्ताङमा चालु आर्थिक वर्ष २०८००८१ को ८ महिना अवधिमा २ लाख २९ हजार ६१४ जना पर्यटक भित्रिएका छन्। जिल्ला प्रहरी कार्यालय मुस्ताङका अनुसार चालु वर्षको साउनदेखि फागुन महिनासम्ममा १ लाख ८७ हजार १४ जना आन्तरिक पर्यटक र ४२ हजार ६४० जना विदेशी पर्यटक मुस्ताङ भित्रिएका हुन्। चालु आर्थिक वर्षको ८ महिनामा ३५ हजार ३५६ जना सार्क मुलुकका पर्यटक छन् भने ७ हजार २८४ जना अन्य फरेनर पर्यटक रहेका छन्। मुस्ताङमा आर्थिक गत आर्थिक वर्ष २०७९०८० को अनुपातमा चालु वर्ष ८ महिनामै पर्यटक तथ्यांक नजिक पुगेको हो। जिल्ला प्रहरी कार्यालय मुस्ताङका अनुसार गत वर्ष आन्तरिक तथा बाह्य गरी कुल ३ लाख ९ हजार ९८९ जना पर्यटकले मुस्ताङको भ्रमण गरेका थिए। जसमध्ये २ लाख ४० हजार ६८२ आन्तरिक र सार्क तथा विदेशी गरी ६० हजार २९६ जना विदेशी पर्यटक मुस्ताङ भित्रिएको तथ्यांक छ। नेपाली पर्यटकहरु चीनको स्वशासित क्षेत्र तिब्बतसँग सिमाना जोडिएको कोरलानाका, लोमान्थाङ दरबार, छोसेर गुफा, लोघेकर गुम्बा, लुरी गुम्बा, मुस्ताङ गेट, ढुम्बाताल लगायतका पर्यटक गन्तब्यहरुको अवलोकन गरी फर्किने गर्छन्।"
वीरगन्ज भन्सार क्षेत्रबाट नगद पाँच लाखसहित एक भारतीय युवक पक्राउ,वीरगन्ज : वीरगन्ज भन्सार क्षेत्रबाट सशस्त्र प्रहरीले श्रोत नखुलेको नगद पाँच लाख नेपाली रुपैयाँसहित एक भारतीय युवकलाई पक्राउ गरेको छ। पक्राउ पर्नेमा भारत बिहारको रक्सौल नगरपञ्चायत७ का २४ वर्षीय उमेश कुमार यादव रहेका छन्। सशस्त्र प्रहरीले यादवलाई आइतबार पक्राउ गरेको हो। रक्सौलबाट पैदल वीरगन्ज आइरहेका यादवलाई वीरगन्ज भन्सार क्षेत्रको शंकराचार्य प्रवेशद्वारमा सशस्त्र प्रहरीले रोकेर शरीर खानतलासी गर्दा उनको साथबाट श्रोत खुल्न नसकेको नेपाली १ हजार दरका ५ सय थान नोट बरामद गरिएको सशस्त्र प्रहरी नायब उपरीक्षक संगम श्रेष्ठले जानकारी दिए। यादवलाई आवश्यक कारबाहीका लागि आइतबार नै वीरगन्ज भन्सार कार्यालयमा बुझाइएको श्रेष्ठले बताए।
अर्घाखाँचीमा जग्गा वितरणमा समस्या,"अर्घाखाँची : अर्घाखाँचीमा भूमिसम्बन्धी ऐन र वन सम्बन्धी ऐन एकआपसमा बाझिएपछि भूमिहीन दलित, भूमिहीन सुकुम्वासी र अव्यवस्थित बसोबासीलालाई जग्गा वितरणमा समस्या भएको छ। राष्ट्रिय भूमि आयोग जिल्ला समिति अर्घाखाँचीले भूमिहीन दलित, भूमिहीन सुकुम्वासी र अव्यवस्थित बसोबासीको जग्गा नापजाँच गर्ने, नक्सा सिट बनाउने जस्ता कार्य गरे पनि ती दुई ऐन बाझिँदा लालपुर्जा बनाउन र वितरण गर्न नसकिएको हो। आयोगका जिल्ला अध्यक्ष यादवप्रसाद घिमिरेका अनुसार अर्घाखाँचीमा भूमिहीन सुकुम्वासी एक सय ५०, भूमिहीन दलित दुई सय ९६ र अव्यवस्थित बसोबासी चार हजार ६ सय ४२ गरी कूल पाँच हजार ८८ छन्। शीतगङ्गा नगरपालिका१४ मा नापजाँच कार्य सम्पन्न भएको छ। अहिले ११ नं वडामा कार्य जारी रहेको उनको भनाइ छ। भूमिहीन सुकुम्वासी, भूमिहीन दलितले आवास प्रयोजनको जग्गा तीन सय ४० वर्गमिटर र कृषि प्रयोजनको जग्गा तीन हजार वर्गमिटर जग्गा पाउन सक्नेछन्। अव्यवस्थित बसोबासीले आवास प्रयोजनका लागि एक हजार वर्गमिटर र कृषि प्रयोजनका लागि १० हजार वर्गमिटर जग्गा पाउन सक्ने क्षेत्रफल रहेको नापी कार्यालय अर्घाखाँचीका नापी अधिकृत कपिलदेव बस्यालले बताए। बाझिएको कानुन, कर्मचारीको कमी, बजेटको कमी जस्ता समस्याले चाँडो काम गर्न नसकिएको राष्ट्रिय भूमि आयोगका जिल्ला सदस्य छमकुमारी खनालको भनाइ छ।"
बाबुराम समूहले भन्यो महिन्द्रराय यादवले पार्टीको नीति विपरीत माओवादीसँग एकता गरे,काठमाडौं : नेपाल समाजवादी पार्टीको डा बाबुराम भट्टराई पक्षले महिन्द्रराय यादव समूहले माओवादीसँग गरेको एकता पार्टीको नीति विपरीत भएकाले पार्टीले मान्यता नदिने निर्णय गरेको छ। पार्टी कार्यालय तीनकुनेमा बसेको नेसपाको केन्द्रीय कार्यकार्यकारिणी बैठकले पार्टीको नीति विपरीत स्वार्थका आधारमा केही नेताहरूले माओवादीसँग पार्टी एकता गरेको भन्दै त्यसको कुनै मान्यता नहुने निर्णय गरेको हो। नेसपालाई संगठनात्मकरूपमा देखिएका समस्या समाधान गर्दै पुनर्जिवित गर्ने विषयमा पार्टी गम्भीर रहेको कार्यकारिणी सदस्य कृष्ण शर्माले बताए। अनुशासनलाई तोडेर सत्ता समीकरणको खेलमा अमुक स्वार्थ पूरा गर्ने ध्येयका साथ पार्टीका केही नेताले गरेको क्रियाकलाप स्वीकार्य नहुने उनको भनाइ छ। शर्माले कार्यकारिणी समिति बैठकमा आफूहरूसँग बहुमत रहेको दाबी गरे। उनले देशको अग्रगमनका लागि कार्ययोजनासहित अघि बढ्ने भन्दै सोमबार बस्ने केन्द्रीय समिति बैठकले आवश्यक निर्णय गर्ने बताए ।
सिद्धान्त विपरीतका दलहरूबीच गठबन्धन हुँदा देश अस्थिरतामा गयो : सीके राउत,"वीरगन्ज : जनमत पार्टीका अध्यक्ष चन्द्रकान्त (सीके) राउतले भ्रष्टाचार नियन्त्रणमा सरकारले ठोस कारबाही गर्न नसकेको बताएका छन्। वीरगन्जमा शनिबारदेखि सुरु भई आइतबार सकिएको जनमत पार्टीको केन्द्रीय कार्यसमितिको बैठकका निर्णय सार्वजनिक गर्दै अध्यक्ष राउतले देशमा ठूल्ठूला भ्रष्टाचारका काण्ड सार्वजनिक हुँदा पनि ठोस कारबाही हुन नसकेको बताए। भ्रष्टाचारमा अख्तियारले ठूला माछालाई समाउन नसकेको बताउँदै उनले अख्तियार र निर्वाचन आयोगका प्रमुख, सर्वोच्च अदालतका प्रधानन्यायाधीशसँगै प्रधानमन्त्री पनि जनताबाट प्रत्यक्ष निर्वाचित हुनुपर्ने व्यवस्था गर्न माग गरे। राजनीतिक नियुक्तिका कारण संवैधानिक निकायले कुनै काम गर्न नसकेको राउतले आरोप लगाए। समाजवादको स्थापनाका लागि पुँजीवादी क्रान्तिको आवश्यक्ता औंल्याउँदै उनले सामाजिक लोकतन्त्रको व्यवस्था गर्नुपर्नेमा जोड दिए। शिक्षा, स्वास्थ्यजस्ता आधारभूत आवश्यक्ता निशुल्क गर्नसके मात्रै देशको विकास हुने उनको धारणा छ। सिद्धान्त विपरीतका दलहरूबीचको गठबन्धनले देशमा अस्थिरता उब्जिएको बताउँदै उनले स्वार्थका लागि गठबन्धन गर्ने परिपाटीको अन्त्य हुनुपर्नेमा जोडदिए। सरकारमा जाने अवस्था अहिले नै नभएको भन्दै राउतले आफ्नो पार्टीको मागको सम्बोधन नभएसम्म सरकारमा नजाने अडान जनमतको कायमै रहेको बताए। जनताका लागि काम गर्ने वातावरण भएमा मात्रै आफ्नो दल सरकारमा जाने उनले बताए। जनमत पार्टीले मधेस प्रदेशको मुख्यमन्त्री पाएपछिमात्र काम गर्ने वातावरण बन्ने उनको तर्क छ। पत्रकार सम्मेलनमा जनमत पार्टीका केन्द्रीय सचिव बीपी साह, जनमत पार्टीका प्रवक्ता शरदसिंह यादव, जनमत पार्टी पर्साका अध्यक्ष ओमप्रकाश सर्राफलगायत पार्टीका केन्द्रीय सदस्य, पदाधिकारी एवं नेता कार्यकर्ताको उपस्थिति थियो।"
सुदूरपश्चिममा शाह नेतृत्वको सरकारलाई समर्थन कायमै राख्ने नागरिक उन्मुक्तिको निर्णय,"धनगढी : केन्द्रमा पुुष्पकमल दाहाल नेतृत्वको सरकारलाई समर्थन गरेको नागरिक उन्मुक्ति पार्टीले संघीय गठबन्धनलाई चुनौती दिँदै सुदूरपश्चिम प्रदेश सरकारलाई दिएको समर्थन फिर्ता नलिने निर्णय गरेको छ। आइतबार बसेको नागरिक उन्मुक्ति पार्टीको संसदीय दलको बैठकका बहुमत सांसदहरूले शाह नेतृत्वको सरकारको समर्थन फिर्ता नदिने निर्णय गरेका हुन्। केन्द्रमा पुुष्पकमल दाहाल नेतृत्वको सरकारलाई समर्थन गरेको नागरिक उन्मुक्ति पार्टीको सुदूरपश्चिम प्रदेश संदीय दलले भने शाह नेतृत्वको सरकारलाई दिएको समर्थन फिर्ता नलिने निर्णय गरेको हो। पार्टी अध्यक्ष रञ्जिता श्रेष्ठ चौधरीले समर्थन फिर्ताको निर्देशन दिएका बेला आइतबार बहुमत प्रदेश सभा सदस्यहरूले शाहलाई दिएको समर्थन फिर्ता नलिने निर्णय गरेपछि प्रदेशको राजनीति तरंगीत भएको छ। उन्मुुक्तिका ७ जना प्रदेशसभा सदस्य मध्ये ५ जनाले समर्थन फिर्ता नलिने निर्णय गरेका हुन्। संसदीय दलका नेता तथा आर्थिक मामिलामन्त्री रहेका घनश्याम चौधरी, भूमि व्यवस्था कृषि तथा सहकारीमन्त्री रामेश्वर चौधरी, बिना विभागीयमन्त्री खुशीराम चौधरी र लक्ष्मण किशोर चौधरी तथा भूमि व्यवस्था कृषि तथा सहकारी राज्यमन्त्री इन्द्र गिरि गरी अहिलेको सरकारमा उन्मक्तिका ५ जना मन्त्री छन्। यी पाँचै जनाले शाह नेतृत्वको सरकारलाई दिएको समर्थन फिर्ता नलिने निर्णय गरेका हुन्। तर, संघमा नयाँ गठबन्धनमा मतदान गरेको र प्रदेशमा अर्कै गठबन्धन बनाएपछि, अध्यक्ष रञ्जीता चौधरी र संरक्षक रेशम चौधरी बीचको विवाद अझ पेचिलो बनेको छ। केन्द्रमा नयाँ गठबन्धन बनेपछि नेकपा माओवादी केन्द्र र नेकपा एकीकृत समाजवादी पार्टीले मुख्यमन्त्री कमलबहादुर शाहलाई दिएको समर्थन फिर्ता लिइसकेको छ। यी दुुई पार्टीले समर्थन फिर्ता लिएपछि मुख्यमन्त्री शाह अल्पमतमा परेका छन्। नागरिक उन्मुक्ति पार्टीको संसदीय दलको बैठकमा आइतबार २ जना प्रदेशसभा सदस्य अनुपस्थित रहेपछि, शाहले विश्वासको मत पाउने वा नपाउने ढुक्क हुने वातावरण भने बन्न सकेको छैन। ५३ सदस्यीय प्रदेशसभामा कांग्रेसका एकजना प्रदेशसभा सदस्यको निधन भएकाले उसका १८, नेकपा माओवादी केन्द्रका सभामुखसहित ११, नेकपा एमालेका उपसभामुखसहित १०, नागरिक उन्मुक्ति पार्टीका ७, समाजवादीका ४, राप्रपाका १ र स्वतन्त्र १ गरी ५२ जना प्रदेशसभा सदस्य छन। बहुमतका लागि २७ प्रदेशसभा सदस्य आवश्यक पर्छन। कांग्रेसका १८, नागरिक उन्मुक्तिका ७, स्वतन्त्र र राप्रपाका ११ जनाले समर्थन गरे मात्रै २७ जनाको बहुमत पुुग्छ। तर राप्रपा र स्वतन्त्रले निर्णय गरि नसक्नु, नागरिक उन्मुक्तिका २ जना बैठकमै अनुपस्थित हुनुले पनि मुख्यमन्त्री शाहलाई बहुमत पुुगाउन चुनौती भने कायमै छ। तर कांग्रेसका प्रमुख सचेतक विक्रम सिह धामी भने उन्मुक्तिको निर्णयपछि बहुमत पुुग्ने दाबी गर्छन्। उन्मुक्तिका केही सदस्य अनुपस्थित रहे। त्यसको केही कारण होला तर संसदीय दलको निर्णयले अब कांग्रेस नेतृत्वको सरकार बहमुत पाउनेमा विश्वस्त छौं, उनले भने। उनले छिट्टै संसदीय दलको बैठक बोलाएर मुख्यमन्त्री शाहले विश्वसको मत लिने बताए।"
हरिहर भवनको मन्त्री निवासलाई खेलाडीहरूका लागि आवास बनाइने,काठमाडौं : पुल्चोकस्थित हरिहर भवनमा रहेको मन्त्री निवासलाई खेलाडी आवास बनाइने भएको छ। युवा तथा खेलकुद मन्त्री विराज भक्त श्रेष्ठले मन्त्री निवासलाई खेलाडी आवास बनाउने योजना अघि बढाइएको बताएका छन्। राष्ट्रिय स्वतन्त्र पार्टीले सामाजिक सञ्जालमार्फत् उक्त योजना सार्वजनिक गरेको छ। यसअघि राष्ट्रिय खेलकुद परिषदले मन्त्री निवासलाई खेलाडी आवास बनाउन प्रस्ताव गरेको थियो। परिषद्का सदस्यसचिव एवं समितिका संयोजक टंकलाल घिसिङले राज्यले नेपालमा आयोजित अन्तर्राष्ट्रिय तथा नेपालले भाग लिएका विभिन्न प्रतियोगितामा बन्द प्रशिक्षणका दौरान होटल तथा बसोबास खर्चबापत ठूलो धनराशि खर्च गर्दै आएको भन्दै बाध्यात्मक अवस्था अन्त्य गर्न प्रस्ताव अघि सारेको बताएका थिए। घिसिङले मन्त्री निवासलाई खेलाडी आवासमा विकास गर्न सके विभिन्न खेलका खेलाडीको बन्द प्रशिक्षणका बेला एउटै होटलमा खेलाडीलाई राख्न नसक्ने अवस्थाको अन्त्य हुने उनको भनाइ थियो।
बेसार उत्पादन र प्रवर्द्धन कार्यक्रम सञ्चालन,"इलाम : इलामको माङसेबुङ गाउँपालिका१ वडा कार्यालयले बेसार प्रवर्द्धन सुरु गरेको छ। स्थानीय एग्रो इलाम प्रालि, महिला गजुरमुखी बहुउद्देश्यीय सहकारी संस्था र वडा कार्यालयबीच १३ बुँदे सम्झौता गरी वडाले बेसार उत्पादन र प्रवर्द्धन सुरु भएको हो। कृषिको व्यावसायीकरण तथा बजारीकरणका माध्यमबाट रोजगारी सिर्जना गरी गरिबी घटाउने प्रयासस्वरुप कृषि उद्यम प्रवर्द्धनका लागि एग्रो इलाम प्रालि र महिला गजुरमुखी बहुउद्देश्यीय सहकारी संस्थासँग सम्झौता गरेका छौँ, वडाध्यक्ष भूपाल योङहाङले भने, तीन वर्ष अवधिको सम्झौतापत्रमा बेसारको उत्पादन र बजारीकरणको सुनिश्चित गरेका छौँ। पहिलो चरणमा वडा कार्यालयले एग्रो इलामसँगको समन्वयमा कृषि उद्यमशीलता तथा बेसारखेती अभिमुखीकरण तालिम दिएर किसानलाई बेसारको बीउ वितरण गरेको छ। सहकारी संस्थामार्फत साझेदारी मोडेलमा बेसारको बीउ वितरण गरिएको वडाध्यक्ष योङहाङले जानकारी दिए। उनका अनुसार वडाभित्रका २८ किसानलाई अनुदानमा १५ क्विन्टल बेसारको बीउ उपलब्ध गराएको छ। उत्पादन भएको बेसार सहकारी संस्थामार्फत एग्रो इलामले नै खरिद गर्नेछ। सुरुमा २८ किसानलाई दिइएको बीउबाट उत्पादन भएको बेसार अन्य किसानलाई समेत उपलब्ध गराइनेछ र पर्याप्त उत्पादनपछि बाहिर निकासी थालिने वडाध्यक्ष योङहाङले बताए। उत्पादन सुरु भएपछि बेसारलाई ब्राण्डिङ गरेर बाहिर निकासी गरिने सम्झौतापत्रमा उल्लेख छ। उत्पादित बेसार प्रशोधन गरी प्याकेजिङमा तीनै नाम र लोगो समावेश हुनेछ। साथै समग्र माङसेबुङ गाउँपालिका वा १ नं वडाको पहिचानअपनत्व झल्कने गरी ब्राण्डिङ गरिनेछ, वडाध्यक्ष योङहाङले भने। बेसार गाउँपालिका र जिल्ला बाहिर निर्यात गरी किसानलाई आत्मनिर्भर बनाउन कार्यक्रम ल्याइएको वडाध्यक्ष योङहाङले जानकारी दिए। इलाममा बेसारको राम्रो उत्पादन हुँदै आएको छ। यस वर्ष इलाममा एक हजार नौ सय सात मेट्रिक टन बेसार उत्पादन भएको कृषि ज्ञान केन्द्रका निमित्त प्रमुख रामजुगल यादवले जानकारी दिए। बेसार १० गुणा बढी फल्ने किसान बताउँछन्। एक किलोग्राम बेसारबाट १० किलोग्रामसम्म उत्पादन हुने किसानको भनाइ छ। बेसार विभिन्न जाताका हुन्छन्। मसलाका रुपमा बेसारलाई तरकारीमा प्रयोग गरिन्छ। यसलाई औषधीय गुणका रूपमा लिने गरिन्छ। बेसारको नियमित प्रयोगले चिसोबाट बच्न सकिने आयुर्वेदका जानकार बताउँछन्। उनीहरूका अनुसार शरीरका हरेक अंगलाई फाइदा पुर्याउने स्वास्थ्यवर्द्धक मानिएको जडीबुटीमा बेसार बहुउपयोगी औषधि हो। एन्टिबायोटिक बनाउँदा बेसारको प्रयोग हुने गरेको छ। बेसारले शरीरको रोग प्रतिरोधात्मक क्षमतालाई वृद्धि गर्नका साथै इन्फेक्सनबाट पनि बचाउँछ। बेसार मुख्यतया उष्ण हावापानीमा हुने बाली हो। समुद्र सतहदेखि करिब एक हजार दुई सय मिटर उचाइसम्म बेसारखेती गर्न सकिन्छ। यसको खेती सिञ्चित र असिञ्चित हल्का कालोदेखि दोमट र रातो माटफमा गर्न सकिने भए पनि पानी नजम्ने बलौटे दोमट माटो यसको लागि उपयुक्त मानिन्छ। इलाममा एक सय २३ हेक्टर क्षेत्रमा बेसारखेती हुने गरेको कृषि ज्ञान केन्द्रको तथ्यांक छ। बेसारखेती नगदे बाली भएकाले यसप्रति किसानको आकर्षण बढेको केन्द्रका निमित्त प्रमुख यादवले बताए। रासस"
मुस्ताङ घुम्न आएका विदेशी पर्यटकसहित दुई जनाको लेक लागेर मृत्यु,मुस्ताङ : मुस्ताङमा लेक लागेर २ जना पर्यटकको मृत्यु भएको छ। मृत्यु हुनेमा एक भारतीय र एक नेपाली दर्शनार्थी पर्यटक रहेको जिल्ला प्रहरी कार्यालय मुस्ताङले जनाएको छ। मोरङ जिल्ला पगरी शनिश्चरे नगरपालिका१ निवासी ६५ वर्षीया गोमादेवी लुइँटेलको लेक लागेर मृत्यु भएको जिल्ला प्रहरी कार्यालय मुस्ताङका डीएसपी भोजराज पाण्डेयले जानकारी दिए। उनका अनुसार मोरङदेखि मुस्ताङको पवित्र धार्मिक स्थल मुक्तिनाथ दर्शनका लागि मनकामना बचत तथा ऋण सहकारी संस्थाका ७४ जना सदस्य बस रिजर्भ गरी धार्मिक यात्राका लागि मुस्ताङ आएका थिए। आइतबार जोमसोमबाट मुक्तिनाथ जाँदै गर्दा वारागुङ मुक्तिक्षेत्र१ खिङ्गा पुग्दा गोमादवीलाई लेक लागेर स्वास्थ्यमा समस्या देखिएको थियो। उनलाई स्वाश प्रश्वासमा समस्या भई अचानक बिरामी बेहोस भएपछि उपचारका लागि जोमसोमको मुस्ताङ जिल्ला अस्पतालमा पुर्याइएको थियो। अस्पतालमा पुर्याइएका उनलाई उपचार गर्ने क्रममा चिकित्सकले मृत घोषणा गरेको डीएसपी पाण्डेयले उल्लेख गरे। जिल्ला प्रहरी कार्यालयबाट प्रहरी निरीक्षक मिलनबहादुर विकको कमाण्डमा खटिएको ५ जनाको टोलीले घटनाको विवरण तथा शवको मुचुल्का उठाएर मृतकको शव आफन्तलाई जिम्मा लगाएको छ। यसअघि आइतबार बिहान ३ बजेको समयमा होटलमा बास बसेका एक भारतीय पर्यटकको मुस्ताङ जिल्ला अस्पतालमा लेक लागेर मृत्यु भएको जिल्ला प्रहरी कार्यालय मुस्ताङले जनाएको छ। भारतको हैदरावादबाट मुक्तिनाथ दर्शनका लागि ४१ जना भारतीय धार्मिक तिर्थालु पर्यटक मुस्ताङ आएका थिए। अघिल्लोदिन मुक्तिनाथ दर्शन गरी फर्किएर जोमसोममा बास बसेका उनीहरूमध्ये ८३ वर्षीय बी नारायणलाई लेक लागेर स्वास्थ्यमा समस्या देखिएपछि अस्पताल पुर्याइएको थियो। उनको उपचारका क्रममा चिकित्सकले मृत घोषणा गरेका थिए। प्रहरीले उक्त घटनाको समेत विवरण संकलन गरी मुचुल्का उठाएर शव आफन्तको जिम्मा लगाएको जिल्ला प्रहरी कार्यालय मुस्ताङका डीएसपी पाण्डेयले जानकारी दिए। योसँगै मुक्तिनाथ दर्शन गर्न आउने क्रममा लेक लागेर मृत्यु हुनेको संख्या चालु वर्षमा ७ जना पुगेको छ। अघिल्लो वर्ष १२ जनाको लेक लागेर मृत्यु भएको थियो भने त्यसअघिको वर्ष ६ जना पर्यटकले लेक लागेर ज्यान गुमाएको प्रहरीको तथ्यांकमा उल्लेख छ।
कर्णालीमा ४५ हजारले लगाए कोरोनाविरुद्धको खोप,"सुर्खेत : कर्णालीमा कोरोनाविरुद्धको खोप लगाइएको छ। बिहीबारबाट तीन दिनसम्म सञ्चालन भएको अभियानको क्रममा ४५ हजार नागरिकले कोरोनाविरुद्धको खोप लगाएका हुन्। यसअघिका अभियानमा खोप लगाउन छुटेका नागरिकलाई लक्षित गरी फाइजर खोप लगाइएको हो। कोरोनाको जोखिम कायमै रहेको र खोपको कभरेज कम भएका कर्णालीका पाँच जिल्लामा पुनः खोप अभियान सञ्चालन गरिएको कर्णाली प्रदेश स्वास्थ्य सेवा निर्देशनालयले जनाएको छ। निर्देशनालयका अनुसार सुर्खेत, कालीकोट, जुम्ला, दैलेख र सल्यानका गरी १६ वटा स्थानीय तहमा अभियान सञ्चालन भएको थियो। त्यसक्रममा करिब ४५ हजार नागरिकले फाइजर खोप (बुस्टर डोज) लगाएका हुन्। यद्यपि अन्तिम तथ्यांक आउन बाँकी नै रहेकाले खोप लगाउनेको संख्या बढ्न सक्ने बताइएको छ। खोपको कम कभरेज भएका कर्णालीका १६ वटा स्थानीय तहमा यसअघि खोप लगाउन छुटेका नागरिकले खोप लगाएका हुन्। खोप अभियान सफल बनाउन दुईसय ७८ वटा खोप केन्द्र स्थापना भएका थिए। खोप अभियानका लागि ६० हजार डोज खोप प्राप्त भएको थियो। प्रारम्भिक तथ्यांक अनुसार करिब २० हजार पुरुष र २४ हजार महिलाले खोप लगाएका छन्। खोपको कुनै मात्रा नलिएका तथा बुस्टर डोज लगाउन छुटेका १२ वर्षभन्दा माथिको उमेर समूहका व्यक्तिलाई प्राथमिकता दिइएको थियो। सुर्खेतमा वीरेन्द्रनगर र पञ्चपुरी नगरपालिका तथा चौकुने र चिङगाड गाउँपालिकामा खोप अभियान सञ्चालन भएको थियो। यस्तै दैलेखको नारायण र चामुण्डाविन्द्रासैनी नगरपालिका तथा भगवतीमाई र गुराँस गाउँपालिकामा, कालीकोटको तिलागुफा, रास्कोट र खाँडाचक्र नगरपालिका, जुम्लाको तातोपानी र गुठिचौर गाउँपालिका तथा सल्यानको सिद्धकुमाख, कालिमाटी र सारदा नगरपालिकामा खोप अभियान सञ्चालन भएको थियो। थप १६ लाख डोज खोपको मात्रा आउनेछ। उक्त खोप कर्णाली लगायत अन्य प्रदेशमा पनि लगाइने उनले जानकारी दिए। उनले वैशाखमा सञ्चालन हुने अभियानान खोपको कम कभरेज भएका कर्णाली, सुदूरपश्चिम र मधेश प्रदेशलाई समेटिने बताए। जनस्वास्थ्य सेवा कार्यालय सुर्खेतका जनस्वास्थ्य निरीक्षक घनश्याम बुढाले नागरिकहरू खोप लगाउन उत्साहित देखिएको बताए। यस्तै स्वास्थ्य सेवा निर्देशनालयका निर्देशक डा रविन खड्काले कोरोनाको जोखिम कायमै रहेकाले सबै नागरिकलाई खोपको मात्रा उपलब्ध गराउनुपर्ने बताए।"
कांग्रेसको विरोध सत्ता छाड्दाको छट्पटाहटमात्रै : महेश बर्तौला,काठमाडौं : नेकपा एमालेका प्रमुख सचेतक महेशकुमार बर्तौलाले संसदमा कांग्रेसले गरेको विरोध सत्ता छाड्दाको छट्पटाहटमात्रै भएको बताएका छन्। आइतबार संसद भवन बानेश्वरमा सञ्चारकर्मीसँग कुरा गर्दै बर्तौलाले सरकार छाड्नुपर्दाको पीडा कांग्रेसले संसदमा देखाएको बताए। उनले पुनगर्ठित सरकारलाई केही समय काम गर्न दिनुपर्ने बताए। त्यस्तै बर्तौलाले सुन तस्करी छानविन प्रतिवेदनका आधारमा दोषीलाई कारबाही हुनुपर्ने र प्रतिवेदनले उजागर गरेका विषय सार्वजनिक गर्नुपर्ने बताए। सरकारले प्रतिवेदनलाई पूर्णरूपमा कारबाही गर्ने निर्णय नै गरिसकेको अवस्थामा कोही पनि दोषी उम्कने गुञ्जायस नरहेको उनले बताए। उनले प्रतिवेदनको पूर्ण कार्यान्वयन नभएसम्म सरकारलाई झक्झकाउने काम एमालेले गर्ने प्रस्ट्याए।
"शुभसाइत बचतकर्ताको लाखौँ रकम डुब्यो, अध्यक्ष र उपाध्यक्ष खोज्दै प्रहरी","झापा : बचतकर्ताको लाखौँ रकम हिनामिना गरेको आरोप लागेका भद्रपुर१० स्थित शुभसाइत बचत तथा ऋण सहकारी संस्था लिमिटेडका सञ्चालक समितिविरुद्ध पक्राउ पुर्जी जारी भएको छ। कोशी प्रदेश सहकारी रजिस्ट्रार कार्यालय इटहरीको पत्रअनुसार झापा जिल्ला अदालतको अनुमतिमा जिल्ला प्रहरी कार्यालय झापाले फागुन ३० गते सञ्चालक समितिविरुद्ध पक्राउ पुर्जी जारी गरेको हो। संस्थाका अध्यक्ष भद्रपुर६ निवासी राजु भन्ने मदन श्रेष्ठ, संस्थाका उपाध्यक्ष भद्रपुर८ निवासी सञ्जोक गिरीसहित ७ जनाको नाममा पक्राउ पुर्जी जारी गरिएको प्रहरीले जनाएको छ। पक्राउ पुर्जी जारी गरेसँगै अध्यक्ष श्रेष्ठ र उपाध्यक्ष गिरी फरार रहेका छन्। उनीहरू घरमा पनि नरहेकोले खोजी कार्य भइरहेको प्रहरी स्रोतले जनाएको छ। अध्यक्ष श्रेष्ठ र उपाध्यक्ष गिरीबाहेक अन्य पाँच जना सदस्य यतै छन्। उनीहरूलाई उपाध्यक्ष गिरीले जबरजस्ती सञ्चालक समितिमा राखेका रहेछन्, एक प्रहरी अधिकृतले भने, बचतकर्ताको रकम अपचलन गराउने मुख्य योजनाकार उपाध्यक्ष हुन्, उनी नै फरार भए। उनी पक्राउ परेपछि घटनाको यथार्थ बाहिर आउने उनको भनाइ छ। सहकारीका पीडित शेयर धनी तथा बचतकर्ताहरूको संघर्ष समितिले फागुन १४ गते प्रदेश सहकारी रजिस्ट्रार कार्यालय इटहरीमा रकम हिनामिना गरेको भन्दै सञ्चालक समितिविरुद्ध उजुरी दिएका थिए। रजिस्ट्रार कार्यालयले सोही उजुरी बमोजिम अनुसन्धान र कारबाही प्रक्रिया अघि बढाउनु भन्दै प्रहरी कार्यालय झापालाई पत्राचार गरेको थियो। सोही पत्राचार अनुसार प्रहरीले सहकारी शेयर सदस्यहरूले जम्मा गरेको शेयर पुजी र बचत रकम समिति वा सदस्य व्यवस्थापक वा कर्मचारीले हिनामिना एवं अपचलन गरेको मुद्दा दर्ता गराई कारबाही प्रक्रिया अघि बढाएको जनाइएको छ। २०७७ सालमा स्थापना भएको शुभसाइत सहकारीमा हाल करिब दुई हजार सदस्य आबद्ध छन्। कूल ३० लाख शेयर पुँजी रहेको सहकारीले करिब २ करोड रुपैयाँ बचत फिर्ता गर्नुपर्ने जनाइएको छ। भद्रपुर१० प्रधान कार्यालयको ठेगाना रहे पनि भद्रपुर६ मा शुभ साइतले कार्यालय स्थापना गरी कारोबार गर्दै आइरहेको थियो। हाल सहकारीको कार्यालय बन्द छ।"
भन्सार छलीका सामान बरामद,"बुटवल : जिल्ला प्रहरी कार्यालय रुपन्देहीबाट खटिएको टोलीले विभिन्न स्थानबाट भन्सार छलीका अवैध सामान बरामद गरेको छ। आइतबार चार लाख २० हजार तीन सय रुपैयाँ बराबरको भन्सार छलीका सामान बरामद गरिएको जिल्ला प्रहरी कार्यालय रुपन्देहीका प्रमुख एवं प्रहरी उपरीक्षक रंजितसिँह राठौरले जानकारी दिए। बरामद गरिएका सामानहरू भैरहवा, बेलहिया भन्सार कार्यालय र पशु क्वारेन्टाइन चेकपोस्ट बेलहिया पठाइएको छ। सिद्धार्थनगर६ गल्लामण्डीबाट विभिन्न कपडाहरू, मायादेवी गाउँपालिका४ बनकसियाबाट सिमेन्टको पाता १२ फिटको २३ पिस, ८ फिटको ८ पिस र ६ फिटको ८ पिस गरी ३९ पिस, सैनामैना नगरपालिका४ कुस्साबाट चिनी, मैदा, लुम्बिनी सांस्कृतिक नगरपालिका१ खुनगाईबाट बोईलर कुखुरा, दाल र अवैध तरकारी बरामद गरिएको प्रहरीले जनाएको छ।"
फरार प्रतिवादी पक्राउ,गुलरिया : बर्दिया जिल्ला अदालतको गत बैशाख ६ गतेको फैसला आदेशले ७ महिना ८ दिन कैद सजाय र २ सय रुपैयाँ पीडित राहतकोषमा जम्मा हुनेगरी जरिवाना तोकिएका लागुऔषध मुद्दाका फरार प्रतिवादीलाई प्रहरीले पक्राउ गरेको छ। बर्दियाको मधुवन नगरपालिका निवासी ललित बहादुर गुरुङलाई नियन्त्रणमा लिएको हो। जिल्ला प्रहरी कार्यालय मातहत ईप्रका सानोश्री बर्दियाबाट प्रहरी बरिष्ठ नायव निरीक्षक बालबहादुर थापाको कमाण्डमा खटिएको बिशेष टोलीले सूचनाको आधारमा घरमै लुकिछिपी बसेको अवस्थामा पक्राउ गरेको जिल्ला प्रहरी कार्यालय बर्दियाका प्रहरी नायव उपरीक्षक तुल्सीराम अर्यालले बताए। जिप्रकामा दाखिला भएका गुरुङलाई बर्दिया जिल्ला अदालतमा बुझाईएको उनले जानकारी दिए।
चित्र कोरेर गुजारा,"कञ्चनपुर : कञ्चनपुरको बेलौरी नगरपालिका२ बैजुडाँडाका ५५ वर्षीय तुलसीराम चौधरीले चित्र कोर्न थालेको दशकौँ भइसक्यो। कक्षा २ मा अध्ययन गर्ने बेलादेखि चित्रकलाका सौखिन उनले यही सीपलाई जीविकोपार्जनको आधार बनाएका छन्। आफूले व्यावसायिक रुपमा चित्र कोर्न तथा भित्तेलेखन सुरु गरेको दुई दशक बढी समय भएको उनले सुनाए। विद्यालयमा छँदा गृहकार्य गर्न छोडेर चित्र बनाउथें। रातमा टुकी बालेर भारतीय अभिनेता गोविन्दा, सञ्जयदत्तको चित्र बनाएर दाईलाई देखाउथें, उनले भने, चित्रकलाप्रति सानैदेखि इच्छा भएकाले यसतर्फ आकर्षित भएँ। तुलसीरामले चित्र बनाउनका लागि कुनै तालिम भने लिएका छैनन्। विद्यालयमा चित्रकला प्रतियोगितामा प्रथम भएपछि यसप्रति झनै लगाव बढेको तुलसीराम चौधरीले बताए। सगरमाथामा नेपालको झण्डा फहराएको चित्र बनाएको थिएँ। देशको पहिचान झल्काएको भन्दै शिक्षक धेरै प्रशंसा गरे, विद्यालयमा छँदाको अनुभव सम्झँदै उनले भने, त्यसबेला मलाई सगरमाथा विश्वकै अग्लो शिखरको भन्ने थाहैँ थिएन। दिमागमा त्यस्तै फुर्यो, बनाएँ। उनी चित्र कोर्ने कामका साथै खेती किसानीमा पनि संलग्न हुन्छन्। बेलौरी नगरपालिका२ बैजुडाँडामा डेढ बिघा जमिनमा खेती गरिरहेको तुलसीरामले बताए। फुर्सदको समयमा खेतीपाती गरिन्छ। चित्र तथा लेखनको काम आएपछि त्यो पनि छोडिदैन।, उनले भने, विगतभन्दा अहिले नयाँ प्रविधि आउनाले हस्तकलाको काम कम पाइन्छ। उनका अनुसार विगतमा मासिक ५० हजार रुपैयाँभन्दाबढी कमाउन सकिन्थ्यो। प्रविधिको बढ्दो प्रयोगले हस्तकला हराउँदै गएको उनले बताए। विगतको तुलना काम कम पाइने भए पनि हाल दैनिक एक हजार रुपैयाँसम्म आम्दानी भइरहेको उनको भनाइ छ। विगतमा सरकारी कार्यालय, पसल सबैतिर हातैले लेख्थे। अहिले डिजिटल मेसिन आइसके। विगतको भन्दा काम कम पाइन्छ, उनले भने, त्यहीँ पनि दिनहुँ एक हजार रुपैयाँभन्दा बढी आम्दानी हुने गर्छ। भित्तेलेखन तथा चित्र कोरेबापत प्रतिवर्ग फिट तीन सयदेखि पाँच सय रुपैयाँसम्म शुल्क लिने गरिएको छ। तुलसीराम भारत्तोलनको खेलाडी पनि हुन्। २०४६ मा क्षेत्रीय प्रतियोगितामा भारत्तोलनमा प्रथम र राष्ट्रिय प्रतियोगितामा द्वितीय स्थान हासिल गरेको उनले बताए। तुलसीरामको बेलौरी नगरपालिका२ बैजुडाँडामा श्रीमती र छोरा बस्छन्। दाइछोरीहरू पनि राम्रो चित्र बनाउँछन्। अन्य पेसामा हुँदा उहाँहरूले व्यवसायिकता दिन पाउनुभएको छैन, उनले भने, चित्र कोरेर र भित्तेलेखन गरेर गुजारा चलेको छ। कामको खोजीमा विदेशिनु परेको छैन। यसमै खुसी छुँ।"
उपनिर्वाचनमा इलामबाट उम्मेदवारी दिने मिलन लिम्बूको घोषणा,काठमाडौं : सञ्चारकर्मी मिलन लिम्बूले इलाम क्षेत्र नम्बर २ को उपनिर्वाचनमा प्रतिनिधिसभा सदस्य पदका लागि उम्मेदवारी दिने घोषणा गरेका छन्। आइतबार पत्रकार सम्मेलन गर्दै लिम्बूले स्वतन्त्र उम्मेदवारको रुपमा उम्मेदवारी दिने घोषणा गरेका हुन्। उनी नेकपा माओवादी केन्द्र निकट पत्रकार मानिन्छन्। यसअघि लिम्बूले चुनाव लड्नका लागि माओवादी परित्याग गरेका थिए। संविधानसभाका अध्यक्ष सुवासचन्द्र नेम्वाङको गत भदौ २६ गते निधन भएपछि खाली रहेको उक्त स्थानमा २०८१ साल बैशाख १५ गते उपनिर्वाचन हुँदैछ।
प्रहरीले पक्रने सूचना पाएपछि वीरगन्जबाट काली कम्बलवाला बाबा फरार,"वीरगन्ज : प्यारालाइसीस् लगायतका रोग निको पारिदिने भन्दै वीरगन्जमा निःशुल्क धार्मिक शिविर चलाउँदै आएका भारत गुजरातका काली कम्बलवाला बाबा आइतबार अचानक शिविर छाडेर गायब भएका छन्। वीरगन्ज महानगरपालिका१४ पिपरास्थित चिनी मिलको जग्गामा काली कम्बलवाला बाबाले फागुन ३० गतेदेखि ११ दिनका लागि शिविर लगाएका थिए। शिविरमा उनले पक्षघात भएका, हातगोडा नचल्ने, ढाड कम्मर दुख्ने, क्यान्सर, सुगर, रक्तचाप, पत्थरीलगायतका दीर्घ बिरामीलाई आफ्नो कालो कम्बलले टकटकाएर निको पारिदिने दाबी गर्दै आएका थिए। शिविरमा उनीबाट उपचार गराउनका लागि मधेसका जिल्लाका साथै छिमेकी मुलुक भारतबाटसमेत दिनहुँ हजारौंको संख्यामा बिरामीहरूको घुइँचो लाग्ने गरेको थियो। तर आइतबार दिउँसो १२ बजेतिर ती बाबा अचानक शिविर छाडेर गायब भएपछि शिविरमा उपचारका लागि आएकाहरूले प्रदर्शन गरेको र त्यसक्रममा प्रहरीले बल प्रयोग गर्दा स्थिति तनावग्रस्त बनेको थियो। प्रदर्शनमा उत्रिएकाहरूले प्रहरी प्रशासनले काली कम्बलवाला बाबालाई पक्राउ गरेर लगेको भन्दै सडकमै बसेर धर्ना दिएका थिए। धर्नामा कारण अवरुद्ध सडक खुलाउन प्रहरीले प्रयास गर्दा झडप पनि भएको थियो। प्रहरीको लाठीचार्जबाट केही प्रदर्शनकारी घाइते पनि भएका छन्। तर प्रहरीले भने ती बाबा आफैं गायब भएको बताएको छ। पर्साका प्रहरी उपरीक्षक कुमोध ढुंगेलले विभिन्न रोगको निःशुल्क उपचार गर्ने भनी सर्वसाधारणलाई ठगी गर्दै आएका बाबाको पोल खुलेपछि उनी आफैं फरार भएको बताए। धर्मको आडमा बिरामीलाई निको बनाउने बहानामा ठगी गर्दै गरेको खबरपश्चात प्रहरीले पक्राउ गर्ने पूर्व सूचना पाएपछि ती बाबा फरार भएको हुन सक्ने प्रहरीको आशंका छ"
एक घण्टाभित्रमा श्रम स्वीकृति दिने व्यवस्था गर्न श्रममन्त्री अर्यालको निर्देशन,"काठमाडौं : श्रम, रोजगार तथा सामाजिक सुरक्षामन्त्री डोलप्रसाद अर्यालले एक घण्टाभित्रमा श्रम स्वीकृति दिने गरी वैदेशिक रोजगार सूचना व्यवस्थापन प्रणाली (फेमिस)को सुधार गर्न निर्देशन दिएका छन्। फेमिस प्रणाली आपूर्तिकर्ता, मन्त्रालयको सूचना प्रविधि शाखा र परामर्शदातासँग छलफल गर्दै मन्त्री अर्यालले आगामी शुक्रबारदेखि एक घण्टाभित्र श्रम स्वीकृति दिनेगरी प्रणालीको सुधार गर्न निर्देशन दिएको उनको सचिवालयले जनाएको छ। वैदेशिक रोजगारीको काम कारबाहीलाई प्रविधिमैत्री बनाउन वैदेशिक रोजगार विभागले फेमिस प्रणाली प्रयोगमा ल्याएको हो। तर, सो प्रणालीमा आउने समस्याका कारण श्रमिकले समयमै श्रम स्वीकृति नपाउँदा थप आर्थिक भार खेप्नुपरेको गुनासो छ। यसै समस्यालाई समाधान गर्न मन्त्री अर्यालले फेमिस प्रणालीमा तत्काल सुधार गर्न निर्देशन दिएका हुन्र मन्त्री अर्यालले संसारको कुनै पनि कुनाबाट श्रम स्वीकृतिका लागि श्रमिकले आवेदन दिँदा एक घण्टाभित्रमा श्रम स्वीकृति दिन सक्ने गरी प्रणाली सुधार गर्न निर्देशन दिए। 'तपाईंहरूले काम गर्न सक्नुहुन्छ भने गर्नुहोस् अन्यथा अन्य विकल्प खोजेर भए पनि एक महिनाभित्रमा एक घण्टामा श्रम स्वीकृति दिन सक्नेगरी फेमिस प्रणालीको सुधार गर्नेछु,' उनले भेन। मन्त्रालयको सूचना प्रविधि परामर्शदाताले विगत एक सातादेखि फेमिस प्रणालीको निगरानी गरिरहेको छ। फेमिस प्रणालीको सफ्टवेयरको आपूर्तिकर्ता ईबीमा कम्पनी हो भने हार्डवेयर आपूर्तिकर्ता दृष्टि टेक कम्पनी हो। सन् २०१६ मा विभागले वैदेशिक रोजगारीमा जाने श्रमिकको तथ्यांक राख्न, अनलाइन टोकन र श्रम स्वीकृति प्रदान गर्नका लागि सफ्टवेयर खरिद गरेको थियो।"
शिक्षा मन्त्रालय मातहतका कर्मचारीले सोर्सफोर्स लगाउन खोजे मूल्यांकनमा नम्बर घटाइने,"काठमाडौं : शिक्षा, विज्ञान तथा प्रविधि मन्त्रालय मातहतका कर्मचारीले कुनै पनि नाममा सोर्सफोर्स र बार्गेनिङ गरे कार्यक्षमता मूल्यांकनमा अंक काटिने भएको छ। शिक्षामन्त्री सुमना श्रेष्ठले अनुचित नियुक्ति तथा सरुवा बढुवाका निम्ति बार्गेनिङ गरे कार्यक्षमता मूल्यांकनमा ०५ नम्बर काटिने बताएकी हुन्। उनले बार्गेनिङ गरेको थाहा पाएमा उजुरी गर्न अनुरोध गरेकी छन्। शिक्षा मन्त्रालयमा वा मातहतका निकायहरूमा मेरो नाम लिएर वा पार्टीको मार्फत, कर्मचारीको मार्फत वा कुनै पनि साइनो लाएर कुनै पनि किसिमको अनुचित नियुक्ति वा अनावश्यक सरुवा बढुवाको लागि सोर्स फोर्स लाउन कसैले खोज्छ भने उसको मूल्याङ्कनमा ०५ नम्बर घटाइनेछ। सोर्स फोर्सवा बार्गेनिङको गन्ध मात्र पनि थाहा पाउनुभयो भने उजुरी गर्नुहोला: । हामीले अनुसन्धान गरेर तत्काल कारबाही गर्नेछौँ। श्रेष्ठको सचिवालयको पेजमा भनिएको छ, कहिँकतै पनि भर्ना गर्न वा छात्रवृत्ति पाउन मेरो वा हाम्रा कर्मचारी साथीहरूको नाम लिएर कोही बार्गेनिङ गर्न आयो भने प्रमाण सहित सिधै मलाई खबर गर्नुहोला। निर्ममतापूर्वक कारबाही हुनेछ। हामीलाई परिणाम चाहिएको छ। प्रचारको पछि हामी लाग्दैनौँ, दुशप्रचारको पछि तपाईँहरू पनि नलागिदिनुहोला। धन्यवाद। रास्वपाको आइतबार बिहान बसेको बैठकले सरूवा, बढूवा तथा नियुक्तिको अनुचित सिफारिस गर्नेलाई पार्टीले साधारण सदस्यता समेत खारेजसम्म गर्न सकिने निर्णय गरेको छ। बैठकमा समावेशीतालाई मध्यनजर गरि मेरिटोक्रेसीका आधारमा नियुक्ति अघि बढाउने र राजनीतिक नियुक्तिमा परिवारवादलाई पूर्ण निषेध गर्ने निर्णय भएको महामन्त्री डा मुकुल ढकालले जानकारी दिए। नवगठित मन्त्रिपरिषदमा सभापति रवि लामिछाने उपप्रधानमन्त्रीसहित गृह मन्त्री, उपसभापति डोलप्रसाद अर्याललाई श्रम, रोजगार तथा सामाजिक सुरक्षा मन्त्री, सुमना श्रेष्ठ शिक्षा, विज्ञान तथा प्रविधि मन्त्री र विराजभक्त श्रेष्ठ युवा तथा खेलकुद मन्त्री बनेका छन्।"
रमतेल डाँडा वन प्रकरण : तत्कालीन वनअधिकृतसहित २४ जनाविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले डिभिजन वन कार्यालय जलेश्वर महोत्तरीका तत्कालीन डिभिजनल वन अधिकृत हेमन्त प्रसाद साह,वडा अध्यक्ष उपभोक्ता समितिका पदाधिकारीहरूसमेत गरी २४ जनाविरुद्ध सार्वजनिक सम्पत्ती हानिनोक्साी गरेको आरोपमा भ्रष्टाचार मुद्दा दायर गरेको छ। अख्तियारका प्रवक्ता नरहरी घिमिरेले रमतेल डाँडा सामुदायिक वनको जग्गा अतिक्रमण र वन कटानमा ११ लाख ९६ हजार ६९५ रुपैयाँ बराबरको सरकारी सम्पत्ती हानिनोक्सानी गरेको पुष्टि हुन आएकाले उक्त कार्यमा संलग्न कर्मचारी,सामुदायिक वनका पदाधिकारीहरु र उपभोक्ता समितिलगायतका व्यक्तिविरुद्ध आज विशेष अदालत काठमाडौंमा आरोपपत्र दायर गरेको जानकारी दिए। डिभिजन वन कार्यालय जलेश्वर महोत्तरीका तत्कालीन डिभिजन वन अधिकृत हेमन्त प्रसाद साह,तत्कालीन सहायक वनअधिकृत बेचन ठाकुरविरुद्ध मुद्दा दायर भएको हो। उनीहरूमाथि ११ लाख ९६ हजार ६९५ मूल्य बराबरको बिगो असुल गर्न माग दावी गरेको छ। यसैगरी सव डिभिजन वन कार्यालय बर्दिवास महोत्तरीका तत्कालीन सहायक वन अधिकृत लक्ष्मण प्रसाद यादव,फरेष्टर सन्तोष कुमार साह,वनरक्षकहरू राज किशोर झा,अजय कुमार यादव,रोकेश कुमार यादव, नारयण ढुंगेल र दिलिप महतोले सार्वजनिक सम्पत्ती हानिनोक्सानी गरेको अख्तियारले ठहर गरेकोछ। नापी कार्यालय बर्दिवास महोत्तरीका तत्कालीन अमिन राम दरश राउत,मालपोत कार्यालय बर्दिबास महोत्तरीका तत्कालीन नायव सुब्बा ओम प्रकाश खड्का,बर्दिबास नगरपालिका  १ का तत्कालीन वडाअध्यक्ष चुडामणी पोखरेल र तत्कालीन वडा सदस्य शान्ता देवी श्रेष्ठविरुद्ध ११ लाख ९६ हजार ६९५ रुपैयाँको बिगो माग गरिएको अख्तियारले जनाएको छ। यसैगरी रम्तेल डाँडा सामुदायिक वन उपभोक्ता समितिका तत्कालीन अध्यक्ष शेर बहादुर राउत ,तत्कालीन उपाध्यक्ष उमादेबी बुढाथोकी, कोषाध्यक्ष प्रेम बहादुर थापा, सचिब धन कुमारी मगर भनिने धन कुमारी, तत्कालीन सदस्यहरु उर्मिला थापा मगर र पूर्ण बहादुर सुस्लिङमाथि पनि ११ लाख ९६ हजार ९९५ रुपैयाँ बिगो असुल गर्न भनेको छ। बर्दिबास नगरपालिका १ बस्ने जग्गाधनीद्वय लिलामणी आचार्य र कृष्ण प्रसाद गौतमलाई मुख्य कसरदारलाई हुने सरह नै सजाय हुन मागदावी गरिएको अख्तियारले जनाएको छ। रम्तेल डाँडा सामुदायिक वनका उपभोक्ता एम बहादुर थापा मगर र नन्दमाया खनाल भनिने नन्दमाया क्षेत्री कसुरदारलाई हुने सजायको आधा सजाय माग गरिएको छ। सिन्धुली, सुनकोशी गाउँपालिका ४ का रुख कटान गर्ने ठेकेदार सन्दिप नेपालीलाई मतियार ठहर गर्दै मुख्य कसुरदारलाई हुने सरह सजायको माग गरिएको अख्तियारले जनाएको छ। यो पनि पढ्नुहोस भूमाफियाको कब्जामा वन रमतेल डाँडा वन प्रकरण : २२ जनाविरुद्ध मुद्दा चलाउन अदालतमा फाइल पेश"
सुडानमा ५० लाख भोकमरीको जोखिममा,न्युयोर्क (एजेन्सी) : संयुक्त राष्ट्रसंघले सुडानका जनतालाई भोकमरीबाट बचाउन त्यहाँको युद्धरत समूहसँग मानवीय राहत वितरणका लागि अनुमति मागेको छ। सुडानमा जारी युद्धका कारण देशलाई टुक्र्याउने मात्रै नभई करिब ५० लाख सुडानीले भोकमरीको सामना गर्नुपर्ने राष्ट्रसंघले जनाएको छ। सुडानका सेना प्रमुख अब्दुल फताह अल बुरहान र उनका पूर्वसहयोगी मोहमद हमदान डग्लोले गत अप्रिलदेखि सशस्त्र संघर्ष गर्दै आएका छन्। जसमा दसौं हजारको ज्यान गइसकेको छ भने महत्वपूर्ण पूर्वाधार ध्वस्त पारेको छ। युद्धका कारण सुडानको अर्थतन्त्र पनि धराशायी बनेको छ। जसका कारण मानवीय संकटसँगै अनिकाल लाग्ने राष्ट्रसंघले जनाएको छ। राष्ट्रसंघका मानवीय सहायता प्रमुख मार्टिन ग्रिफिथ्सले सुरक्षा परिषद्लाई लेखेको पत्रमा करिब एक करोड ८० लाख सुडानीले खाद्य असुरक्षाको सामना गरिरहेको उल्लेख गर्दै आगामी महिना देशका विभिन्न भागमा करिब ५० लाख मानिस विनाशकारी खाद्य असुरक्षामा फस्ने चेतावनी दिएका छन्। उनका अनुसार डार्फरका २ लाख ४० हजारसहित करिब सात लाख ३० हजार सुडानी बालबालिका कुपोषणबाट ग्रसित छन्।
"फैलिँदै डढेलो र आगलागी, सचेतनामा जोड","काठमाडौं : प्रिमनसुनको समयमा देशका विभिन्न क्षेत्रमा डढेलो र आगलागी फैलिँदो क्रममा छ। पछिल्ला दुई दिनको अन्तरालमा डढेलो र आगलागीले ठूलै जनधनको क्षतिसमेत पुर्याइसकेको छ। जनजीवन प्रभावित पार्न थालिसकेको छ। गए राति मोरङको पथरी शनिश्चरे१ बुद्धचोकमा रहेको कोशी चिउरा मिलमा आगलागी हुँदा एक करोड रुपैयाँभन्दा बढीको क्षति भयो। शनिबार पनि मोरङकै रंगेली३ बाबुसाहेव टोलको सन्थाल बस्तीमा आगलागी हुँदा १९ घर जलेर नष्ट भयो। २५ परिवार विस्थापित नै भएका छन्। भोजपुरको हतुवागडी गाउँपालिका७ मा शनिबार आगलागीमा परी एकै परिवारका तीन बालबालिकाको मृत्यु भएको छ। उदयपुर रौतामाई गाउँपालिका३ भोर्लेनीस्थित नवउदय सामुदायिक जंगल आगो फैलिएर सोही ठाउँ बस्ने छ जनाको घर तथा घरमा रहेको विभिन्न सामान जलेर नष्ट भएको छ। प्राप्त विवरणनुसार शनिबारमात्रै ती जिल्लासहित काठमाडौंको, महोत्तरी, सुर्खेत, तेह्रथुम, सप्तरी, ताप्लेजुङलगायत जिल्लामा आगलागी र डढेलोका घटना भएका छन्। यसपालि हिउँदमा पानी कम परेकाले पनि सुक्खा बढी हुँदा प्रिमनसुनको सुरुआतमै डढेलो र आगलागीका घटनामा बढोत्तरी भइरहेको छ। यो मौसम हावाहुरी, आगलागी, डढेलो, चट्याङ र असिनापानीले सताउने समय हो। यस क्षेत्रका विज्ञहरूले पूर्वसचेतना र नियन्त्रणका लागि आवश्यक तयारी गर्न नसके डढेलो र आगलागीले थप क्षति निम्त्याउने चेतावनी नै दिएका छन्। राष्ट्रिय विपद् जोखिम न्यूनीकरण तथा व्यवस्थापन प्राधिकरणले डढेलो धेरैजसो मानवीय कारणले फैलिने गरेको भन्दै सचेत हुन आह्वान गरेको छ। प्राधिकरणका उपसचिव एवं डढेलोविज्ञ सुन्दरप्रसाद शर्मा मानवीय लापरवाहीका कारण नेपालमा ६४ प्रतिशतभन्दा बढी डढेलोका घटना हुने गरेको बताउँछन्। उनका अनुसार पछिल्ला दुई वर्ष डढेलो तुलनात्मकरूपमा कम भए पनि यो वर्ष बढ्न सक्ने देखिएको छ। प्राधिकरणका प्रवक्ता गोमादेवी चेम्जोङले प्राधिकरणकबाट सचेतनाका काम भइरहेको बताए। उनले पछिल्लो दुईतीन दिनमा डढेलो र आगलागी एकदम बढेको बताउँदै तीनै तहको सरकार र सबै निकायसँगको समन्वयमा आवश्यक काम अघि बढाउने तयारी गरिएको बताए। मानिसहरूमा कृषिकर्ममा कमी आएका कारण जंगलमा दाउरा, घाँस, पत्कर थुप्रिएर बसेको र त्यसरी थुप्रिएर बसेको फ्युलमा आगो सल्किँदा ठूलो क्षेत्रमा डढेलो पुग्ने खतरा बढेको बताइन्छ। जल तथा मौसम विज्ञान विभागले यसपटकको हिउँदमा सरदरभन्दा कम पानी परेकाले सुक्खा भएको र सुक्खामा डढेलोको जोखिम ज्यादा हुने खतरा औँल्याइसकेको छ। रासस"
मन्त्रीहरूको सतही स्टन्टबाजी,"राजनीतिले नागरिकमाझ हरहिसाबले आकर्षण निर्माण गर्नुपर्छ, कसैलाई अछुत बनाउनुहुँदैन। तरल संवैधानिक व्यवस्था र राजनीतिका थुप्रै छिद्रको फाइदा उठाएर देशमा निरन्तर सरकार फेरबदल भइरहने प्रथा नयाँ होइन। आमनागरिक यस बेथितिसँग ज्ञात अथवा जानकारमात्र छैनन् कि आहात पनि छन्। भारतमा नरेन्द्र मोदीले प्रधानमन्त्रीको पद धारण गरेको पछिल्लो १० वर्षमा नेपालमा आठपटक प्रधानमन्त्रीको शपथ र १२ पटक विश्वासको मत लिइएको छ। मोदी भारतीय स्वतन्त्रतापछिको ७७ वर्षमा १४औं र नेपालमा बहुदल पुनस्र्थापना भएपछिको ३४ वर्षमा सातौं भारतीय प्रधानमन्त्री हुन्। सोही ३४ वर्षमा प्रचण्ड ३०औं सरकार प्रमुख हुन्। भारतमा पछिल्लो २७ वर्ष हरेक सरकारले पूर्ण कार्यकाल बिताएको छ। नेपालमा दुइटा सरकारबाहेक औसत एक वर्षमा सरकार फेरिएका छन्। अहिले पनि अनायसै र अप्रत्यासित हिसाबले सरकार फेरियो। केही विश्लेषकले यसलाई सर्जिकल स्ट्राइक पनि भने। तर, सरकार फेरिए पनि यसको संस्कार फेरिन्छ फेरिँदैन भन्ने हेर्न बाँकी नै छ। सबै मन्त्रीले सरकारलाई आम नागरिकको सरकार बनाउन पहल गर्ने भनेका छन्। नयाँ पुराना सबैको हुटहुटी उस्तै देखिन्छ। उनीहरूसँग हुटहुटी मात्र छ कि हिम्मत र हैसियत पनि छ ? यो भनेचाहिँ आउँदा दिनमा देखिएला। तर, केही नयाँ गर्ने भनेर सतही स्टन्टबाजीवाला निर्णयको होडबाजी गर्दै मन्त्रीहरू नागरिक आकर्षण लिन खोजीरहेका देखिन्छन्। यस्तै क्रममा नवनियुक्त शिक्षा मन्त्रीबाट केही निर्णय भएको अपुष्ट समचारहरू बाहिरिएका छन्। शिक्षकहरूले राजनीतिक दलको सदस्यता लिन नपाउने र लिएमा स्वतः पेशाबाट बर्खास्ती हुने भन्ने पनि हल्ला चलेको छ। नेपालको शिक्षा भयावह र दुर्घटना उन्मुख मोडमा छ। यसको सामान्य उपचारमात्र हैन, सघन शल्यक्रिया नै गर्नुपर्छ। तर, यदाकदा केही शिक्षकले कुनै एक वा अर्को राजनीतिक दलको सदस्यता लिएकै कारणले बिग्रिएको भने होइन। आम शिक्षकले परिणाम दिन नसकेकाले वा दिनुपर्ने बाध्यता सिर्जना नगरिएकाले हो। सरकारी शिक्षक तथा कर्मचारी र राजनीतिकर्मीले अनिवार्य सरकारी स्कुलमा मात्र आफ्ना सन्तानलाई अध्ययन गराउनुपर्ने कानुन बनाए स्वतः समस्या समाधान हुन्छ। सबको ध्यान सार्वजनिक शिक्षाको उन्नयनमा एकीकृत हुन्छ। किनभने सन्ततिको भविष्य सपार्न कसैले कुनै कसरत बाँकी राख्दैन। नागरिकमा राजनीतिक चेतना र आस्था हुनु अस्वाभाविक हैन। देशको सर्वोच्च कानुनले कतै रोकेको छैन। मौलिक हकको सूचीमा संविधानको घारा ११ मा उल्लेखित स्वतन्त्रताको हकभित्र प्रत्येक नागरिकलाई राजनीतिक दल खोल्न पाउनेसम्म अधिकार दिइएको छ। राजनीतिक दलसम्बन्धि व्यवस्थामा यसको प्रतिकुल हुने गरी कुनै कानुन बनाइने छैन भनेर उल्लेख छ। शिक्षक विद्यालय जाँदा दलको सदस्य भएर जानु भएन, पक्षधरता राख्नु भएन। परिणाम देखिने गरी काम गर्न सक्नुपर्यो। विद्यालयको स्त्तरोन्नति र सफलताका लागि उच्च योगदान गर्नुपर्यो। उच्च उपस्थितिसहित कम्तीमा आफूले अध्यापन गरेको विषयमा ८० प्रतिशत विद्यार्थी उत्तीर्ण गराएको, विषय पुस्तक लेखेको, प्रतिवर्ष एकदेखि दुई रिसर्च आर्टिकल प्रकाशन गरेको, राष्ट्रिय तथा अन्तर्राष्ट्रिय कार्यशाला तथा गोष्ठीमा कार्यपत्र प्रस्तुत गरेको अनिवार्य हुनुपर्यो। शोध अनुसन्धान र नविनतम तथा नवप्रवद्र्धनात्मक शिक्षण अभ्यासमा कहलिनुपर्यो। शिष्य तथा सरोकारवालाको मुल्यांकनमा कम्तीमा ८० प्रतिशत प्राप्तांक पाएको हुनुपर्यो। पूर्णनिष्ठा र निष्पक्षतासाथ कार्यसम्पादन गरेको हुनुपर्यो। विषयसँग सम्बन्धित क्षेत्रमा विचारहरू प्रवाह गरेको लगायत अन्य पाठकसामु तथ्यगत अनि सन्तुलित विचारहरूलाई निरन्तर सम्प्रषेण गरेको हुनुपर्यो। राजनीतिक दलप्रति झुकाव अथवा सहानुभूति छैन भन्नेबित्तिाकै स्वतः उच्च कार्यसम्पादन क्षमता छ भन्ने प्रमाणित हुँदैन। हामी बिरालोको मूल्यांकन उसको रूप अथवा रंगबाट गर्न खोज्दै छौं, कार्यसम्पादनबाट हैन। शिक्षकलाई यस्ता आधारमा मापन गरौं। उसले पाएको शैक्षिक जिम्मेवारीमा कुनै लापरवाही वा कमजोरी अथवा सम्झौता गरेमा पो कारबाही गर्ने होला। विद्यालय र शैक्षिक संस्थाभित्र राजनीति गर्न खोजेमा, राजनीतिक गन्ध अथवा प्रभाव देखाउन खोजेमा चाहिँ त्यस्तामाथि निर्ममतापुर्वक कठोर कदम चाल्ने होला। शिक्षक भएर पुरा गर्नुपर्ने अपेक्षित मापदण्ड र नतिजा पूरा गरी उच्च सक्षमतासाथ जिम्मेवारी वहनपछि बाँकी समय कानुनले प्रतिबन्धित नगरेको र अनैतिक तथा असामाजिक नहुने विधामा कामै गर्न नपाउने हो र ? विद्यालयभित्र योग्य शिक्षक बन र राजनीतिलाई विद्यालय बाहिर लौजाउ भन्ने हो कि सदस्यता नलिएरै भ्रातृ संगठनका नाममा मनमौजी र उन्मुक्त हिसाबले राजनीति गर्ने प्रबृत्तिलाई आँखा चिम्लिने हो ? यस्तै सतही अभ्यासले गर्दा कामचाहिँ गर वा नगर तर सदस्यता चाहिँ नलेउ भन्ने भाष्य बनेको हैन र ? योग्यताको मापन भनको दलप्रति झुकाव नराख्नुचाहिँ हो कि, शिक्षक भएर गर्नु पर्ने सबै शैक्षिक र प्राज्ञिक दायित्व पूरा गर्नु र सक्षमता प्रमाणित गर्नुचाहिँ हो ? नीतिगत गल्ती यहिँनेर छ। बिरालो कालो अथवा सेतो जे भए पनि हुन्छ, मुसा मार्नु पर्यो। मेरो कोट कालो छैन भन्नुको अर्थ सेतो नै छ भन्ने हँुदैन। राजनीतिक दलप्रति झुकाव अथवा सहानुभूति छैन भन्नेबित्तिकै स्वतः उच्च कार्यसम्पादन क्षमता छ भन्ने प्रमाणित हुँदैन। हामी बिरालोको मूल्यांकन उसको रूप अथवा रंगबाट गर्न खोज्दैछौं, कार्यसम्पादनबाट हैन। राजनीतिमा पपुलर च्वाइस नै र्यासनल चोइस हुँदैन। अहिले भएका शिक्षक र कर्मचारीमा देखिने गरी राजनीतिक दलको सदस्यता त छैन तर कार्यसम्पादन र परिणाम कस्तो छ, कसैलाई दुविधा छ र ? मानवको बहुकार्य क्षमता अर्थात् मल्टी टास्किङलाई धन्यवाद भन्नुपर्छ। समय अनुसार फरक भुमिका हुनसक्छ। एउटाले अर्कोलाई नकारात्मक प्रभाव पार्नु हुँदैन, कुनै भुमिका कमजोर हुनुहँुदैन। मानिस कविता लेख्दा कवि हो, हलो जोत्दा हली हो। कविता लेख्दा हलो जोतेमा, हलो जोत्दा कविता लेखेमा चाहिँ दुबैतिर बिग्रन्छ। अहिले भएको पनि यही हो। कर्मचारी र शिक्षक विद्यालय अथवा अफिसमा पनि राजनीतिक दलको सदस्य भएर पुग्छन्। त्यहाँ जाँदा विशुद्घ र निष्ठावान शिक्षक र कर्मचारी भएर पुग्नुपर्यो। जिम्मेवारीमा दत्तचित्त रहनुपर्यो। राजनीतिक दलको सदस्यता लेओस् वा नलेओस् तर विद्यालयभित्र राजनीति नगर्ने र नसहनेचाहिँ अनिवार्य हुनुपर्यो। विद्यालयमा रहँदा अब्बल, उदाहरणीय र योग्य शिक्षक बन्नु पर्यो। नियमित अध्ययन, अनुसन्धान, प्रकाशन, तालिम, गोष्ठी, लेखन लगायतका शैक्षिक र प्राज्ञिक चरित्र एवं आचरण स्थापित गरेको देखिनुपर्यो। शैक्षिक गतिविधि तथा प्राज्ञिक कार्यमा अब्बलता प्रमाणित गर्न सकेकाहरूले अलिकति समय अन्यन्त्र पनि समर्पण गर्न चाहेमा यसलाई अछुत बनाउने सोच पुर्वाग्रही हुन्छ। नयाँ भनिएका दल र नेतृत्वको समेत अवधारणा पुरातनपन्थी नै भएको ठहर्छ। असल र क्षमतावान् शिक्षकको मापन तयार गरौं, यसका सूचांक बनाऔं। त्यस्तो हुन नसकेमा वा नखोजेमा कारबाही गरौं। तर, असल र योग्य शिक्षकका मापदण्ड पूरा गरेमा अतिरिक्त समयको कुनै अन्य अनुबन्धनलाई अछुतो प्रमाणित नगरौं। ती सूचांकमा अब्बल ठहरिएका शिक्षकमात्र राजनीतिक दलको सदस्यता लिन योग्य हुने भन्ने अभ्यास विकास गरौं। राजनीतिले नागरिकमाझ हरहिसाबले आकर्षण निर्माण गर्नुपर्छ, कसैलाई अछुत बनाउनु हुँदैन।"
सुनकाण्डका दोषीलाई सरकारले छोड्दैन : पर्यटनमन्त्री,"नुवाकोट : संस्कृति, पर्यटन तथा नागरिक उड्डयनमन्त्री हितबहादुर तामाङले सुन काण्डका दोषीले उन्मुक्ति नपाउने बताएका छन् । जोसुकै भएपनि सरकारले कारवाही गरेरै छाड्ने उनको भनाइ छ । नुवाकोटको विदुरमा आयोजित कार्यक्रममा माओवादीका नेतासमेत रहेका तामाङले सरकारले दोषीलाई कारवाही गरेरै छाड्ने दावी गरे। उनले पुष्पकमल दाहाल नेतृत्वको सरकारलाई कानुन अनुसार कार्य गर्न कसैले पनि रोक्न नसक्ने जिकिर गरे। प्रतिवेदनका आधारमा सरकारले कारवाही गर्न गृहमन्त्रीलाई निर्देशन दिइसकेको बताउँदै मन्त्री तामाङले गल्ति गर्नेले कारवाही भोग्ने र निर्दोषले छुटकरा पाउने बताए । मन्त्री तामाङले सुन काण्डको प्रतिवेदन अनुसार कारवाही गर्न गृहमन्त्रीलाई कसैले पनि हस्तक्षेप नगर्ने उल्लेख गरे। वर्तमान सरकारले सत्तापक्ष र प्रतिपक्ष नभनी जनताको पक्षमा कार्य गर्ने बताए। मन्त्री तामाङले सहकारी काण्डका दोषीहरू पनि सरकारले कारवाहीको दायरामा ल्याएर छोड्ने बताए। सहकारीका मुख्य दोषी जीवि राईलाई पक्राउ गरेर छाड्ने बताए। आर्थिक क्षेत्रको प्रवर्द्धनका लागि पर्यटनलाई मुल मुद्दा बनाउने बताउँदै मन्त्री तामाङले ग्रामीण तथा धार्मिक पर्यटनलाई विस्तार गरिनेमा जोड दिए। उनले आफ्नो कार्यकालमा देशकै लागि नयाँ र परिवर्तन अनुभूति हुनेगरी काम गर्ने योजना रहेको बताए। उनले भने,'संयोग र अवसरको बीचबाट विकासका कार्यहरु हुनेगर्छ। म विभागीय मन्त्री भएको छु। मैले यो गाउँ र नुवाकोटमात्रै होइन,निर्वाचन क्षेत्र, जिल्ला र सिंगो देशलाई केन्द्रमा राखेर हेर्नुपर्छ,मन्त्री तामाङले भने, मेरो कार्यकालमा समग्र देशकै लागि संस्कृति,पर्यटन र नागरिक उड्डयनको क्षेत्रबाट सबैले नयाँ र परिवर्तनको अनुभूति हुने विशेष काम गर्न दत्तचित्त भएर लाग्नेछु।' जनताका लागि दुरगामी सकारात्मक कार्य गर्न सरकार क्रियाशील रहेको उनको भनाइ छ ।"
जसपा सांसद मञ्जु शर्मा अन्सारीको निधन,"काठमाडौं : प्रतिनिधि सभा सदस्य मञ्जु शर्मा अन्सारीको निधन भएको छ । उनको उपचारको क्रममा मिनभवनस्थित सिभिल अस्पतालमा निधन भएको हो । २०२० साल माघ १९ गते जन्मिएकी अन्सारी २०७९ साल चैत १९ गते प्रतिनिधि सभा सदस्य भएकी थिइन्। जसपाबाट समानुपातिक निर्वाचन प्रणालीबाट प्रतिनिधिसभा सदस्य पदमा निर्वाचित शहनाज रहमानको २०७९ फागुन १३ गते निधन भएपछि रिक्त रहेको स्थानमा उनी सांसद भएकी हुन्। सभामुख देवराज घिमिरे आज नै सिभिल अस्पतालमा पुगेर शोक प्रकट गरेका छन्। २०४६ सालको आन्दोलनदेखि राजनीतिक यात्रा सुरुवात गरेकी उनी सद्भावना पार्टीमा आवद्ध भइ २०४६ साल देखि २०५६ सम्म उपत्यका महिला इन्चार्ज भएकी थिइन् । उनी हाल जनता समाजवादी पार्टी,नेपालको पोलिटब्यूरो सदस्य थिइन्।"
विद्यार्थीलाई पोसाक वितरण,"नुवाकोट : म्यागङ गाउँपालिका२ बुङताङस्थित सरस्वती माध्यमिक विद्यालयसहित अन्य दुई ग्रामीण विद्यालयमा अध्ययनरत विद्यार्थीलाई पोसाक वितरण गरिएको छ। यशोदादेवीभगवनसिंह केसी मेमोरियल ट्रस्टको समन्वयमा विद्यार्थी प्रोत्साहन कार्यक्रमअन्तर्गत २ सय १५ विद्यार्थीलाई पोसाक वितरण गरिएको हो। ट्रष्टले १० वर्षदेखि शिक्षा, स्वास्थ्य र सामाजिक कार्यमा विविध सहयोग गर्दै आइरहेको छ।"
पोखरा पर्यटकीय राजधानी घोषणा,गण्डकी: पोखरालाई नेपालको पर्यटकीय राजधानी घोषणा गरिएको छ। आइतबार बाराहीघाटमा आयोजित समारोहमा प्रधानमन्त्री पुष्पकमल दाहाल प्रचण्डले पोखरालाई नेपालको पर्यटकीय राजधानी घोषणा गरेका हुन्। प्रधानमन्त्री दाहालले रिमोटको माध्यमबाट पर्यटकीय राजधानीको लोगो अनावरण गरेका थिए। पोखरा महानगरपालिका र गण्डकी प्रदेश सरकारको निर्णय अनुसार पोखरालाई पर्यटनको राजधानी घोषणा गर्न लागिएको हो। पोखरालाई पर्यटकीय राजधानी घोषणाको लागि प्रदेश तथा महानरपालिकाले गरेको सिफारिसलाई संघीय सरकारले अनुमोदन गरेको छैन। तर प्रधानमन्त्री प्रचण्ड कार्यक्रममा सहभागी भएको उद्घाटन गरेका हुन्। कास्कीको जिल्ला सुरक्षा समितिको बैठकले पोखरा बजारमा मुख्य क्षेत्र चौबिसै घण्टा खुला गर्ने निर्णय गरिसकेको छ।
'प्रेम प्रस्ताव इन्कार गर्दा १८ वर्षीया सुष्मा लामाको हत्या',"काठमाडौं : प्रेम प्रस्ताव अस्वीकार गर्दा सुष्मा लामाको हत्या भएको खुलेको छ। काठमाडौं उपत्यका अपराध अनुसन्धान कार्यालयले आइतबार पत्रकार सम्मेलन गरी घटनाबारे जानकारी गराएको हो। काठमाडौं गोकर्णेश्वर नगरपालिका३ स्थित तारेभिरकी लामाको तारेभीरकै जंगलमा गाडिएको अवस्थामा शव भेटिएको थियो। घटनामा संलग्न रहेको आरोपमा लामाकै छिमेकी २१ वर्षीय रुपेन्द्र लामालाई प्रहरीले पक्राउ गरेको छ। उनले सुष्माको विभत्स हत्या गरेको खुलेको छ। पक्राउ परेका लामाले सुष्मालाई एकतर्फी मन पराएको र पटकपटक प्रेम प्रस्ताव गर्दा अस्वीकार गरेपछि हत्या गरेर जंगलमा पुरेको अनुसन्धानबाट खुलेको अपराध अनुसन्धान कार्यालयका डीएसपी अनिल घिमिरेले जानकारी दिए। अपराधपछि घटना लुकाउन प्रविधिको समेत गलत प्रयोग गरेको पाइएको प्रहरीले जनाएको छ । प्रहरीले पक्राउ परेका व्यक्तिबाट खाल्डो खन्न प्रयोग गरेको कुटो र उनको कोठाबाट मृतकको मोबाइल र किताब कापी पनि बरामद गरेको छ । माघ २२ गते कलेजु जान्छु भनी घरबाट निस्किएकी १८ वर्षीया लामा सम्पर्कविहीन भएकी थिइन्। फागुन २५ गते उनको परिवारले हराएको भन्दै खोजि गरिदिन बौद्ध प्रहरीमा उजुरी दिएका थिए। खोजिका क्रममा फागुन २६ गते साँझ प्रहरीले गोकर्णेश्वर नगरपालिका ३ तारेभीरभन्दा माथि शिवपुरी राष्ट्रिय निकुञ्ज जंगलमा गाडिएको अवस्थामा लामाको शव फेला पारेको थियो। उपेन्द्रले सुष्मालाई आठ महिनादेखि एकतर्फी मन पराउने गरेको प्रहरी अनुसन्धानबाट खुलेको छ। उनीहरू विगत १२ वर्षदेखि घाँस काट्न,बाख्रा चराउन सँगै जंगल जाने गरेको भएपनि सो अवधिमा उनीहरूबीच फोन सम्पर्क वा सामाजिक सञ्जालमा कुराकानी भएको नदेखिएको प्रहरीले जनाएको छ। प्रहरीका अनुसार एकतर्फी प्रेममा रहेका लामा प्रेम प्रस्ताव राख्न सु्ष्मा आउने बाटोमा आठ दिनदेखि कुरेर बसेका थिए। उनी चारदिनदेखि खाल्डो खन्न प्रयोग भएको फलामको कुटो साथमा लिइ हिँडेको समेत खुल्न आएको छ। माघ २२ गते बिहान एक्लै कलेज गइरहेकी सुष्मासँग उनको भेट हुन्छ। प्रस्ताव राख्छन्। तर ,सुष्माले विदेश जाने भन्दै प्रस्ताव इन्कार गरिदिन्छिन्। त्यसपछि उपेन्द्रले सुष्माको पछाडिबाट घाँटी थिचि अचेत बनाइ तल जंगलतिर लगी टाइ र जुत्ताको तुनाले घाँटीमा कसेको र हातले उनको कम्मर पेटीले बाँधी पुरेका थिए। हत्यापछि लामाले सुष्माको मोबाइल र किताब लगेर गएका थिए। फागुन २३ गते गुगलबाट अर्कैको बेहुला बेहुलीको फोटो डाउनलोड गरी त्यसलाई इडिट गरी 'सरी सबैलाई म तीन दिनपछि आउँछु' भन्दै सुष्माको फेसबुक वालमा पोस्ट गरेका थिए।"
अर्थतन्त्रमा केही शिथिलता छ तर हामी संकटमा छैनौं : अर्थमन्त्री पुन,"काठमाडौं : अर्थमन्त्री वर्षमान पुनले अर्थतन्त्रमा केही शिथिलता भएपनि संकटमा नरहेको बताएका छन् । नागरिक लगानी कोषको ३४औं वार्षिकोत्सवका अवसरमा आइतबार राजधानीमा आयोजित कार्यक्रममा मन्त्री पुनले अर्थतन्त्रका सूचक पछाडि रहे पनि समग्रमा अर्थतन्त्र संकटबाहिर रहेको बताएका हुन्। विकसित भनिएका र नेपालभन्दा विकास र अर्थतन्त्रमा धेरै अगाडि बढिसकेका संसारका कुनै पनि मुलुक समस्यारहित नरहेको उल्ले गरे। पुनले भने, नेतृत्वले संकटकै समयमा आफ्नो क्षमता र आत्मविश्वास देखाउनुपर्छ। एक वर्षभन्दा बढीका लागि वस्तु तथा सेवाको आयात धान्ने विदेशी मुद्रा सञ्चिती रहेको, बैंकहरुमा लगानी योग्य रकम (तरलता) पर्याप्त रहेको तथा विप्रेषणमा नयाँ रेकर्ड कायम हुनुले आगामी दिनमा नेपाली अर्थतन्त्रको भविष्य राम्रो रहेको संकेत दिने उनको भनाइ थियो । गत वर्ष ७ महिनाका लागि मात्र धान्ने विदेशी मुद्राको सञ्चिती हुँदा ऋंलका हुन्छ भनिएको थियो । सरकार सञ्चालन गरिहरेको राजनीतिक नेतृत्वले त्यतिबेला हामी ऋलंकाको बाटोमा छैनौं भनेर आस्वस्त पारेको थियो, पुनले भने, बैंकिङ तरलता बढेर बैंकहरु लगानीको क्षेत्र खोजिरहेका छन् । उनले पछिल्लो समय धितोपत्र बजारमा सकारात्मक संकेत देखिएको दाबी गरे। मन्त्री पुनले ६० लाख जनसंख्या संलग्न धितोपत्र बजारमा सुधारका लागि आफूले सरोकारवालासँग सुझाव मागेको र सुझावहरु पर्याप्त भइरहेको जनाए । विगतमा अर्थतन्त्र संकटमा रहेका बेला लिइएका कतिपय नीतिमा खुकुलो बनाउने गरी मन्त्रालय र नियामक निकायबीच छलफल चलिरहेको जानकारी मन्त्री पुनले दिए । नेपालमा चर्चाका लागि धेरै सकारात्मक विषय भए पनि नकारात्मक पक्षका बारेमा मात्र बढी चर्चा हुने गरेको टिप्पणी उनले गरे । नेपालमा केही छैन, केही हुँदैन भन्ने हल्ला गरिनु दुःख रहेको उनको भनाई छ । राम्रोलाई राम्रो भनेर बाँकी सुधारमा लाग्नुपर्नेमा निराशा बाँड्ने काम धेरै भयो,पुनले भने । यद्यपि राजनीति, राजनीतिज्ञ, कर्मचारीतन्त्र, न्यायालय तथा सामाजिक जीवनका अरु क्षेत्रहरुले आफूबारे उठेका प्रश्नको जवाफ दिनुपर्ने मन्त्री पुनले बताए ।"
रुख ढाल्ने क्रममा हाँगाले लागेर एक जनाको मृत्यु,सिन्धुली : सिन्धुलीमा रुख काट्नेक्रममा हाँगाले लागेर एक जनाको मृत्यु भएको छ। कमलामाई नगरपालिका ५ सिलामेका ३२ वर्षीय लोकनारायण श्रेष्ठ रहेको मृत्यु भएको जिल्ला प्रहरी कार्यालय सिन्धुलीका प्रहरी नायव उपरीक्षक तथा प्रहरी प्रवक्ता चिरन्जिवी दाहालले जानकारी दिए। उनका अनुसार आइतबार कमलामाई नगरपालिका१ तिनतले स्थित घागरठाकुर सामुदायिक वनमा रुख काट्ने क्रममा रुखको हाँगाले लागेर घटनास्थलमै मृत्यु भएको हो। श्रेष्ठ डिभिजन वन कार्यालय सिन्धुलीको स्विकृतिमा सामुदायिक वनको काठ कटान गर्न त्यहाँ पुगेका थिए। घटनाका बारेमा प्रहरी चौकी डाँडिगुराँसेको प्रहरी टोलीले अनुसन्धान सुरु गरेको पनि प्रहरीले जनाएको छ।
नेपाली राष्ट्रिय पुरुष फुटबल टोली बहराइनमा,"साउदी अरेबिया : नेपाली राष्ट्रिय पुरुष फुटबल टोली बहराइन पुगेको छ। फिफा विश्वकप र एएफसी एसियन कप छनोट खेल खेल्नका लागि टोली बहराइन पुगेको हो। छनोट खेल अन्तर्गत नेपाल र बहराइन बीच आगामी २१ मार्च बिहीबार साँझ रफास्थित बहराइन नेशनल स्टडियममा हुनेछ भने दोस्रो खेल २६ मार्च मंगलबार हुनेछ। टोलीलाई स्वागत गर्न नेपाली दूतावास, एनआरएन बहराइन, नेपाली क्लब लगायत बहराइनस्थित ३३ वटा संघ संस्थाले संयुक्त रूपमा बहराइन एरपोर्टमा स्वागत गरेका थिए। टोलीमा नेपाली राष्ट्रिय टिमका प्रशिक्षक भिन्सेन्जो अल्बेर्टो अन्नेसे सहित गोलकिपरमा किरण कुमार लिम्बु, अभिषेक रिजाल र बिशाल सुनवार रहेका छन् भने डिफेन्डरमा अभिषेक लिम्बु, अजय चौधरी, अनन्त तामाङ, छिरिङ लामा, सनिस श्रेष्ठ, सौभाग्य राई, समित श्रेष्ठ साथै मिडफिल्डरमा भारत खवास, विशाल बस्नेत, लकेन लिम्बु, मणिकुमार लामा, मनिष डाँगी, रोशन कार्की र उत्सव राई साथै फरवार्डमा अन्जन बिष्ट, दिनेश हेन्जन, हित्सुब थपलिया, समिर तामाङ, संजीव विष्ट र जिलेस्पी जंग कार्की रहेका छन्। एशिया विश्वकप छनौटमा नेपाल एच समूहमा रहेको छ। समूहमा नेपालसँगै यमन, युएई र बहराइन रहेका छन् भने नेपालले यसअघि खेलेका २ खेलमा हार बेहोरेको थियो जसअन्तर्गत पहिलो खेलमा युएईसँग ४० यमनसँग २० गोल गोल अन्तरले हारेको थियो।"
छाड्ने छैन म त !,"हैन, आफू संलग्न देखिने गरी थोडा जो गर्छु र म। एउटा न एउटा बिंगा लगाएर कानुनी तरिकाले सजाय दिने हो नि ! जेलमा सडेपछि बल्ल चाल पाउँछन्। अकस्मात यो सोच आउन पुगेकोमा म मख्ख पर्छु। मित्र रोक्न खोज्दै थिए, म भने खुसी हुँदै हिँडे। हुुन त बालशाखा हुन् तर के गर्ने सधैं मेरो आलोचना गर्छन्। मलाई सुधार्न खोज्छन्। उनी सुध्रिएको कि म ? मलाई त मै सुध्रिए जस्तो लाग्छ। उनी सुध्रिएको भए त्यो हविगत कसरी हुन्थ्यो उनको। मुस्किल मुस्किलले डाडुपन्यु हल्लाउन पाउँछन् उनका घरमा। रिस त उठ्छ नि उनीसँग। तर, बालशाखा ! आँत जोडिएजस्तो। रिसाएर पनि धर पाउँदिनँ। त्यसमाथि बिना कुनै स्वार्थ मेरो कुरा पूरै सुनिदिन्छन्। त्यति विधि धैर्यता छ उनीमा। बिनास्वार्थ बिनाआश अचेल त्यसरी अर्काको कुरा सुनिदिने मान्छे कहाँ भेटिन्छ र ! अस्ति म सन्केर हिँडेकोमा त्यसैले नमजा पनि लागिरहेथ्यो। भैगो, जाउँ भनेर म उनको घरतिर लस्किएँ। पहिला जस्तै बेरोकटोक उनका कोठामा पसें। उनले मुस्कुराउँदै स्वागत गरे, अस्तिको कुरा बिर्सिए झैं गरेर। उनले मुख खोल्नुभन्दा अगाडि सुरु गरेँ, हेर न, मान्छेहरू सामाजिक सञ्जालमा होस् वा भाषणमा, अचेल मेरै खेदो खन्छन्। मेरो मात्र हो र मेरो परिवारको समेत खेदो खन्छन्, आलोचना गर्छन्। त्यो पनि अत्यन्त कटु शब्दले। कम्ता रिस उठ्छ र ? कम्ता चित्त दुख्छ र मेरो ? त्यस्तो गर्न त पाइँदैन नि। उनले मुस्कुराएर भने, हेर, जति आलोचना भयो त्यति आफू ठूलो मान्छे भएछु भन्ने ठानेर मक्ख पर न। साना मान्छेको कसले आलोचना गर्छ र ? त्यसमाथि लोकतन्त्रमा त बोल्न पाइन्छ नि ! अलि कड्किएर भनेँ, बोल्न पाइन्छ भन्दैमा अर्काको हुर्मत नैं निमिट्यान्न पार्ने गरी बोल्न लेख्न पाइन्छ ? बिचरा मेरा निमुखा परिवारलाई समेत छाडेका हैनन्। हेर न मैले तिनलाई जान्या छु। म केसम्म गर्न सक्छु भन्ने तिनलाई देखाइदिनेछु। उनले सम्झाउँदै भने, आवेशमा नआउ न मित्र। आवेशमा कुनै काम नगर। त्यसको प्रतिफल राम्रो हुँदैन। क्रोधित मुद्रामा मैले भनें, राम्रो भए हुन्छ, नभए हुँदैन। म छाड्नेवाला छैन। उनले नरम भएर सम्झाए, हेर, मित्र भएकाले मैले तिमीलाई त्यसो भनेको हुँ। मेरो बालसखामाथि कुनै विपद् नआओस् भनेर बुझाउन खोझ्दैछु, तिमी त्यस्सै जंगिन्छौ। आफूलाई सम्हाल्दै भनेँ, ल तिमी आफैं भनन मित्र। त्यत्रो बद्ख्वाईं, त्यत्रो बेइज्जत गर्दा पनि चुप्प लागेर बस्नेँ ? मित्रले भने, हेर, जनताले सबै निगरानी गरिराखेका हुन्छन्। तिम्रो न कुनै उद्योगधन्दा छ न कुनै व्यवसाय। हिजो तिम्रो गति के थियो आज के छ ? तिम्रो हिजोको रहनसहन र आजकोमा आकाशजमिन फरक भैसक्यो। अनि आलोचना गर्दैनन् त ?सम्हालिएरै भनेँ, हैन, जोगी हुन मैले राजनीति गरेको हो र ? तिमी नैं भन त मैले चाहिँ जिन्दगीभर दुःखै पाइरहनु पर्ने ? उनले सरल भावले भने, चोखो व्यापार व्यवसाय गरेर बस्नु पथ्र्यो नि त। राजनीतिमा लागेर त्यसो गर्नु हुँदैनथ्यो। हेर, कस्ता कस्ता सपनाको पछ्यौरी ओढाएर मन जित्यौ। अहिले त्यही कुरा भुल्न त भएन नि ! मजाले जवाफ दिन मन लाग्यो। भनिदिएँ, हेर, तिमी मेरा मित्र हौ। तिमीले मलाई जे भन्ने पनि हक छ। त्यसमाथि तिमीले समाजमा मेरो बदख्वाई गरेका पनि छैनौ। तिनीहरूलाई त म छाड्दै छाड्दिनँ। मेरो अथवा मेरो परिवारको बिरोध गर्नु भनेको लोकतन्त्रको बिरोध गर्नु हो। त्यस्तालाई त्यसै कहाँ छाड्छु र म ? पहिले पहिले भए म जस्तोलाई त परै जावस् परिवारलाई समेत केही भन्न पाइँदैनथ्यो। सजाय भैहाल्थ्यो। अहिले कस्तो अराजकता हो। यसै छाड्ने हो भने अराजकता झन् झन् बढ्छ। मैले सजाय त दिनै पर्छ। सुरुमै सजाय दिनुभन्दा धम्की दिएर हेरौं। त्यसले काम भयो भने व्यर्थमा किन सजाय तोक्नु। मित्रले उदेक माने झैं गरी भने, धम्की दिने रे ! कस्तो गैरजिम्मेदार कुरा गर्छौ तिमी ? तिम्रो स्तरको मान्छेले त्यसो गर्नु हुन्छ ? मैले सजिलै भनिदिएँ, मैले दिने हो र ? मेरा आफन्तले दिन्छन् नि ! उनले सुझाव दिए, हेर, लोकतन्त्रमा त्यस्ता काम गर्यौ भने झन् बदनाम हुन्छौं। नगर त्यस्तो काम। लेख्दा बोल्दा पनि धम्की र सजायका कुरा गर्न हुन्छ ? त्यस्तो काम नगर मित्र। हैन, आफू संलग्न देखिनेगरी थोडा जो गर्छु र म। एउटा न एउटा बिंगा लगाएर कानुनी तरिकाले सजाय दिने हो नि ! जेलमा सडेपछि बल्ल चाल पाउँछन्। अकस्मात यो सोच आउन पुगेकोमा म मख्ख पर्छु। मेरा मित्रले त्यसो नगर्न कति सम्झाए। म चैं यही सोचलाई यथार्थमा बदल्ने निश्चय गरेर मख्ख पर्दै हिँडेँ। मित्र रोक्न खोज्दै थिए, म भने खुसी हुँदै हिँडे।"
पर्यटकीय राजधानी पोखराको विकासका लागि सरकारले आवश्यक सहयोग गर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले पोखरा पर्यटकीय राजधानी घोषणाले देशकै पर्यटन प्रवर्द्धनमा महत्वपूर्ण योगदान पुग्ने विश्वास व्यक्त गरे। आइतबार पोखराको बाराहीघाटमा पोखरालाई पर्यटकीय राजधानी घोषणा गर्न आयोजित समारोहलाई सम्बोधन गर्दै प्रधानमन्त्री दाहालले अभियानले पोखरा मात्रै नभएर सिंगो गण्डकी प्रदेश र देशकै पर्यटन प्रवर्द्धनमा महत्वपूर्ण योगदान पुग्ने बताएका हुन्। प्रधानमन्त्री दाहालले पर्यटकीय राजधानी पोखराको विकासका लागि सरकारले प्राथमिकतापूर्वक आवश्यक सहयोग,समन्वय तथा सहकार्य गर्ने उल्लेख छ। पोखरालाई अझ सुन्दर, सुरक्षित, हरियाली, व्यवस्थित र समुन्नत सहरको रूपमा विकास गर्न सरकारले उच्च प्राथमिकता दिने विश्वास व्यक्त गरे। उनले भने,'पोखराको विकास निर्माणमा विद्यमान तथा सम्भावित समस्या समाधानका लागि समेत यथोचित पहल तथा समन्वय गरिनेछ। पर्यटकीय राजधानीको सुदृढ पूर्वाधार विकासका लागि अन्तर्राष्ट्रिय विकास साझेदारहरूबाट आवश्यक साझेदारी र सहयोग प्राप्त गर्न तथा निजी क्षेत्रका लगानीकर्ताहरूबाट आकर्षित गर्न सरकारले आवश्यक पहल गर्नेछ ।' प्रधानमन्त्री दाहालले आगामी महिना आयोजन गर्न लागिएको लगानी सम्मेलनले समेत यस कार्यमा महत्त्वपूर्ण सहयोग पुर्याउने विश्वास व्यक्त गरे।"
लक्ष्यभन्दा ३ महिनाअघि नै आयोजना निर्माण,"बेनी : म्याग्दीको बेनी नगरपालिका९ मा रहेको धार्मिक पर्यटकीय स्थल गलेश्वरमा फुटपाथ सहितको सडक निर्माण गर्न सञ्चालित आयोजना लक्ष्यअघि नै सम्पन्न भएको छ। उपभोक्ताको जागरुकता, इच्छाशक्ति र सम्बद्ध निकायको सहजीकरण भएमा विकास आयोजनामा भइरहेको ढिलासुस्ती हटाउन सकिने गलेश्वर मन्दिरदेखि कालीगण्डकी नदी जाने बाटो निर्माण योजनाले सन्देश प्रवाह गरेको हो। २०८१ जेठ २५ गतेभित्र निर्माण सम्पन्न गर्ने लक्ष्यसहित गत पुष २५ गते सम्झौता भएको थियो। उपभोक्ता समितिको सक्रियताका कारण लक्ष्यभन्दा ३ महिनाअघि नै योजना निर्माण सकिएको पूर्वाधार विकास कार्यालयका प्रमुख विष्णु पौडेलले बताए। चालु आर्थिक वर्षमा सञ्चालित मध्य गलेश्वरको सडक आयोजना सम्पन्न हुनेमा पहिलो बनेको छ, उनले भने निर्माण सकिएका अन्य ६ वटा आयोजनाको मूल्यांकन र भुक्तानीको चरणमा छन्। गण्डकी प्रदेश सरकार र उपभोक्ताको लागत साझेदारीमा फुटपाथ (पदमार्ग)सहितको अपांगमैत्री पक्की सडक निर्माण भएको हो। सडक र पैदलमार्ग निर्माण भएपछि स्थानीयवासीका साथै गलेश्वरमा आउने भक्तजनहरूलाई कालीगण्डकी नदीमा पुगेर स्नान गर्न सहज भएको उपभोक्ता समितिका अध्यक्ष बमबहादुर पुनले बताए। बेनी नगरपालिका ९ र १० नम्बर वडाका बासिन्दाको शव दाहसंस्कार गर्न यही बाटो भएर कालीगण्डकीमा लैजाने गरिन्छ। ५ मिटर चौडाइ भएको १२५ मिटर लामो सडक ढलान गरेको उनले बताए। सडकको डिलतर्फ रेलिङ र स्लेट ढुंगा बिछ्याएर पैदलमार्ग बनाइएको छ, उनले भने साँघुरो र उकालो ग्रेड नमिलेको सडकलाई भित्ता काट्ने, पर्खाल बनाएर फराकिलो र ग्रेड मिलाइएको छ। सडक बनेपछि गलेश्वरको खेलमैदान र सभाहलसम्म सवारी साधन लैजान सकिने भएको छ। गलेश्वर मन्दिरदेखि राममन्दिर जोड्ने झोलुंगे पुल नजिकै सडक पुगेको हो। झोलुंगे पुलदेखि कालीगण्डकी नदीको किनारसम्म पुग्ने करिब ७० मिटर ढलान गरेको पैदलमार्ग गलेश्वर जेष्ठ नागरिक आश्रममा बस्ने हिदीका बमबहादुर शेरपुञ्जाले व्यक्तिगत लगानीमा बनाएका छन्। ४२ लाख ६७ हजार २३९ को लागतमा सडक र पदमार्ग निर्माण भएको उपभोक्ता समितिका समितिका सचिव राम बहादुर बानियाले बताए। योजनाका लागि भौतिक पूर्वाधार विकास तथा यातायात व्यवस्था मन्त्रालयबाट ४० लाख बजेट विनियोजन भएको थियो, उनले भने उपभोक्ताको तर्फबाट ४ लाख २७ हजार २३९ बराबरको लागत साझेदारी भएको छ। नवनिर्मित सडकको शनिबार गण्डकी प्रदेशसभा सदस्य तथा निवर्तमान भौतिक पूर्वाधार विकास तथा यातायात व्यवस्था मन्त्री रेशम बहादुर जुग्जालीले उद्घाटन गरे।"
स्वदेशी काठको उत्पादन र उपभोगमा जोड,"विदेशी काठ आयातलाई तत्काल रोकी स्वदेशी काठको उत्पादन र उपभोग बढाउने नीति कार्यान्वयन गर्न सामुदायिक वन उपभोक्ता महासंघको माग। तानसेन : सामुदायिक वन उपभोक्ता महासंघको केन्द्रीय बैठकले विदेशी काठ आयातलाई तत्काल रोकी स्वदेशी काठको उत्पादन र उपभोग बढाउने नीति कार्यान्वयन गर्ने सरकारसँग माग गरेको छ। पाल्पामा बसेको वन उपभोक्ता महासंघको केन्द्रीय बैठकले विदेशबाट अर्बौं रुपैयाँको काठ आयात भइरहेको तर स्वदेशका वन तथा आफ्ना खेतबारीका समेत काठहरू जनताले प्रयोग गर्न नपाउँदा उपभोक्ताहरूमा निराशा छाएको ठहर बैठकले गरेको छ। वनमा काठको उत्पादन बढाउन, उपभोक्तालाई वनप्रति जिम्मेवार बनाउन, सरकारले तत्काल विदेशी काठ आयात रोकी स्वदेशी उत्पादन र उपभोग बढाउनु पर्नेमा महासंघको बैठकले जोड दिएको हो। केन्द्रीय बैठकले १८ बुँदे पाल्पा घोषणापत्र जारी गर्दै समुदायलाई अपनत्व, रोजगारी आय आर्जन हुने गरी वन ऐन नियम कानुन बनाउन सरकारसँग माग गरेको छ। संविधान र संघीय कानुनविपरीत हुनेगरी प्रदेश सरकारहरूले उपभोक्ता समूहमा लगाउँदै आएको गैरकानुनी कर हटाउन बैठकले माग गरेको छ। प्रदेश सरकारले उपभोक्ता समूहबाट गैरकानुनी रूपमा संकलन गर्दै आएको शुल्क संकलनमा रोक लगाउने गरी सर्वोच्च अदालतबाट अन्तरिम आदेश कार्यान्वयन गर्न प्रदेशहरूलाई पत्राचार गरे पनि कार्यान्वयन भएकोले तत्काल कार्यान्वयन गर्न महासंघले आग्रह गरेको छ। सरकारका वार्षिक नीति तथा कार्यक्रममा क्षमता विकासका कार्यक्रम, सुरक्षाका साधन स्रोत, इन्सुरेन्स, अग्निरेखा निर्माण, जनचेतना, राहत, उचित क्षतिपूर्तिका लागि बजेट विनियोजन गर्नसमेत बैठकले आग्रह गरेको छ। वनलाई डँढेलोबाट जोगाई वायु प्रदूषण र आगलागीबाट हुने जनधनको क्षतिलाई कम गर्नका लागि आम उपभोक्तालगायत सबै सरोकारवाला समक्ष महासंघले आह्वान गरेको छ। बैठकले दिगो वन व्यवस्थापनको राष्ट्रिय मापदण्डसहितको कार्यविधि तत्काल लागू गर्नसमेत माग गरेको छ। सामुदायिक वनमा पर्यापर्यटन विकास गर्ने कार्यमा विभिन्न स्थानीय तहबाट हस्तक्षेपकारी भूमिका देखिएको भन्दै महासंघको ध्यानाकर्षण गराएको छ। सामुदायिक वनले सञ्चालन गर्दै आएका पर्यापर्यटन कार्यक्रमहरू निजी क्षेत्रलाई सुम्पिने गरी स्थानीय तहबाट प्रकाशन गरिएका सम्पूर्ण बोलपत्र आह्वान तत्काल रद्द गर्न महासंघले आग्रह गरेको छ। वन नियमावली २०७९ मा गरिएका विभिन्न व्यवस्थाहरू संघीय वन ऐन २०७६ र प्रदेशका वन ऐन, नियमावली र आर्थिक ऐनसँग बाझिएका र नियमावलीमा गरिएका कैयौं व्यवस्था वन अभियानलाई अवरोध गर्ने किसिमका आएकोमा ऐन, नियम तत्काल संशोधन गर्न महासंघले माग गरेको छ। बैठकले राष्ट्रिय निकुञ्ज तथा वन्यजन्तु संरक्षण ऐन २०२९ तत्काल खारेज गरी समुदाय मैत्री ऐन बनाउन र मध्यवर्ती सामुदायिक वनहरूलाई सामुदायिक वनमा रूपान्तरण गर्न माग गरेको छ। जलवायु परिवर्तन न्यूनीकरण र अनुकूलनमा सहयोग गर्ने दातृ निकायहरूले समेत सामुदायिक वन उपभोक्ता समूह लागयतका स्थानीय समुदायमार्फत जलवायु वित्त परिचान नगरी सरोकार नै नभएका सरकारी निकाय र नाफामूलक क्षेत्रलाई प्रवेश गराएर जलवायु वित्तको दुरुपयोग गर्ने कार्य गरिँदै आएकाले तत्काल रोक्न बैठकले माग गरेको छ। बैठकले वन्यजन्तुको कारण धनजनको ठूलो क्षति भएको हुँदा वन्यजन्तुको व्यवस्थापन गरी राहत र उचित क्षतिपूर्तिको व्यवस्था गर्दै वन्यजन्तुबाट हुने आतंक तत्काल बन्द गर्नसमेत बैठकले माग गरेको छ। सामुदायिक वन उपभोक्ता समूहरूलाई पान नम्बर लिनका लागि अन्तिम एक आर्थिक वर्षको लेखापरीक्षण प्रतिवेदनको आधारमा सहज रूपले पान नम्बर लिन पाउने व्यवस्थाका लागि नेपाल सरकारसँग माग गरेको छ।"
"नेप्सेमा दोहोरो अंकको गिरावट, ३ अर्बको सेयर कारोबार","काठमाडौं : साताको पहिलो कारोबार दिन नेप्से परिसूचक दोहोरो अंकले घटेको छ। नेप्से परिसूचक १०६२ अंकले घटेर २०७०२५ विन्दुमा कायम भएको हो। सेन्सेटिभ इन्डेक्स १५५ अंकले घटेर ३६८२५ विन्दुमा अडिएको छ। यसदिन ३०४ कम्पनीको ८४ लाख ६ हजार ७६ कित्ता सेयर ३ अर्ब ३८ करोड ७९ लाख ८० हजार ३८४ रुपैयाँमा खरिदबिक्री भए। दोहोरो अंकले घटेको बजारमा एउटा कम्पनीको मूल्य सकारात्मक सर्किट लेभलमा कारोबार भयो। सप्तकोशी डेभलपमेन्ट बैंकको सेयर १० प्रतिशतले बढेको हो। गुराँस लघुवित्त वित्तीय संस्थाको ९५६ प्रतिशतले बढ्दा मानुषी लघुवित्त वित्तीय संस्थाको ८७५ प्रतिशत,स्वाबलम्बन लघुवित्त वित्तीयको ७४३ र ग्रीन डेभलपमेन्ट बैंकको ६७८ प्रतिशतले सेयर मूल्य बढेको हो। कारोबार रकमका आधारमा शिवम् सिमेन्ट शीर्ष स्थानमा रह्यो। सो कम्पनीको ४१ करोड ६४ लाख १७ हजार ६८० रुपैयाँको कारोबार भयो। सोनापुरको २३ करोड,अपर तामाकोशीको १३ करोड, घोराही सिमेन्टको ११ करोड र गुराँस फाइनान्सको १० करोड मूल्य बराबरको सेयर कारोबार भयो। कारोबारमा आएका उपसमूहमध्ये ३ बाहेक अन्यको सूचक नकारात्मक देखिएका छन्। डेभलपमेन्ट बैंक,फाइनान्स र मनु एन्ड प्रोबाहेक अन्य उपसमूहका सूचक नकारात्मक देखिएका हुन्। कारोबारमा आएका ८४ कम्पनीको मूल्य बढ्दा १५० को मूल्य ओरालो लाग्यो भने १० वटाको मूल्य स्थिर रह्यो।"
सांसद अन्सारीको निधनमा शोक प्रस्ताव पारित गर्दै संसद बैठक स्थगित,"काठमाडौं : प्रतिनिधिसभा बैठकले शोक प्रस्ताव पारित गरेको छ। प्रतिनिधि सभा सदस्य मञ्जु शर्मा अन्सारीको निधनमा शोक प्रस्ताव पारित गरेको हो। अन्सारीको उपचारको क्रममा मिनभवनस्थित सिभिल अस्पतालमा निधन भएको हो । २०२० साल माघ १९ गते जन्मिएकी अन्सारी २०७९ साल चैत १९ गते प्रतिनिधि सभा सदस्य भएकी थिइन्। जनता समाजवादी पार्टी (जसपा) बाट समानुपातिक निर्वाचन प्रणालीबाट प्रतिनिधिसभा सदस्य पदमा निर्वाचित शहनाज रहमानको २०७९ फागुन १३ गते निधन भएपछि रिक्त रहेको स्थानमा उनी सांसद भएकी हुन्। २०४६ सालको आन्दोलनदेखि राजनीतिक यात्रा सुरुवात गरेकी उनी सद्भावना पार्टीमा आवद्ध भइ २०४६ साल देखि २०५६ सम्म उपत्यका महिला इन्चार्ज भएकी थिइन् । उनी हाल जनता समाजवादी पार्टी,नेपालको पोलिटब्यूरो सदस्य थिइन्। सांसद अन्सारीको आत्माको चीर शान्तिको कामना गर्दै बैठकले एक मिनेट मौन धारणा गरेको समेत गरेको छ।"
खोला उत्खनन गर्न पाउनु पर्ने माग गर्दै नगरपालिका घेराउ,"ढल्केवर(धनुषा) : धनुषाको मिथिला नगरपालिकाले खोला उत्खननमा रोक लगाएपछि गिट्टी बालुवा उत्खनन गर्ने ट्याक्टर व्यवसायीहरु आन्दोलित बनेका छन्। आइतबार उनीहरु खोला उत्खनन् गर्न पाउनु पर्ने माग गर्दै नगरपालिकाको कार्यालय घेराउ गरेका हुन्। ट्याक्टरहरु लिएरै नगरपालिका पुगेका उनीहरुले खोला उत्खनन गर्न पाउनु पर्ने माग गर्दै प्रदर्शन गरेका छन्। ठेक्का नै नलाएको खोलामा निर्वाध रुपमा अनियन्त्रित उत्खनन् भएपछि नगरपालिकाले क्रसर उद्योगहरु बन्द गराउँदै उत्खननमा पूर्ण रोक लगाएपछि गिट्टी बालुवा उत्खनन गर्ने ट्याक्टर व्यवसायी र मजदुरहरु आक्रोशित बनेका छन्। नगरपालिकाले विभिन्न बहानामा औरही खोलामा उत्खनन गर्न नदिएपछि आफूहरु नगरपालिका घेराउ गर्न आएको आन्दोलनमा सहभागी एक ट्याक्टर व्यवसायीले बताए। खोला खन्दा पनि त्यति सहज कहाँ छ र ? पैसा नखर्चिदासम्म प्रहरी प्रशासनले यतिकै खन्न दिँदैनन्, ती व्यवसायीले भने। आन्दोलनमा उत्रिएका उत्खनन व्यवसायीहरुसँग नगरपालिकाले छलफल गरेको छ। उनीहरुसँग नगरप्रमुख महेन्द्र महतोको उपस्थितीमा वार्ता भएको मिथिला नगरपालिकाका प्रवक्ता रामबहादुर स्याङदनले जानकारी दिए। प्रदर्शनमा सहभागीहरुको मेयरसाबसँग वार्ता भएको छ। कार्यपालिका बैठक अघि यस विषयमा केही भन्न नसकिने मेयरसाबले जवाफ दिनुभएको छ। त्यसमा उहाँहरु पनि सकारात्मक भएर फर्किनुभयो, नगरपालिका स्रोतले भन्यो।"
इशान कप फुटसल सुरु,"काठमाडौं : कर्मचारी खेलकुद प्रतिष्ठान नेपाल (इशान) को आयोजनामा इशान कप तेस्रो फुटसल प्रतियोगिता शनिबारदेखि सुरु भएको छ। प्रतियोगिताको मुख्य प्रायोजक राष्ट्रिय वाणिज्य बैंकका उपकार्यकारी प्रमुख देवेन्द्ररमन खनाल र आयोजक इशानका अध्यक्ष रामविनय श्रेष्ठले एक कार्यक्रमबीच संयुक्त रूपमा उद्घाटन गरे। पहिलो दिन समूह चरणका २१ खेल सम्पन्न भए। त्यसमा १९ खेलको नतिजा निस्कियो भने २ खेल बराबरीमा टुंगियो। नेपाल वायुसेवा निगम ए ले नागरिक उड्डयन प्राधिकरणलाई १०, नेपाल बैंकले नेपाल विद्युत् प्राधिकरण ए लाई ५२, एभरेष्ट बैंकले नेपाल टेलिभिजन (एटीभी) लाई ३०, काठमाडौं उपत्यका खानेपानी लिमिटेड (केयूकेएल) ले एनएलजी इन्स्योरेन्सलाई ३०, सीटीईभीटीले राष्ट्रिय वाणिज्य बैंकलाई २०, नेपाल इन्भेष्टमेन्ट मेगा बैंकले जनक शिक्षा सामग्री केन्द्रलाई ३२, नेपाल आयल निगमले माछापुच्छ्रे बैंकलाई ४३, कृषि विकास बैंकले वायुसेवा निगम बी लाई ५०, वायुसेवा निगम ए ले नागरिक लगानी कोषलाई १०, एनएलजीले एनटीभीलाई ७३ र केयूकेएलले एभरेष्टलाई २० ले पराजित गरे। सोल्टीमोडस्थित चैत्य फुटसलमा भइरहेको प्रतियोगिताको समूह चरणको अन्य खेलमा नेपाल इन्भेस्टमेन्ट मेगा बैंकले सीटीईभीटीलाई २०, राष्ट्रिय वाणिज्य बैंकले जनक शिक्षालाई १०, आयल निगमले कृषि विकास बैंकलाई २०, विद्युत् प्राधिकरण बी ले माछापुच्छ्रेलाई २१, नेपाल बैंकले नागरिक लगानी कोषलाई ३०, एभरेस्टले एनएलजीलाई २१, सीटीईभीटीले जनक शिक्षालाई ३१ र विद्युत् प्राधिकरण बी ले कृषि विकास बैंकलाई २१ ले हराए। नागरिक उड्डयनले नेपाल बैंकसँग ११ तथा विद्युत्प्राधिकरण ए सँग २२ गोलको बराबरी खेल्यो। प्रतियोगितामा १६ संस्थाका १८ टिमले लिग कम नकआउट आधारमा खेलिरहेका छन्। वायुसेवाव निगम र विद्युत् प्राधिकरणको समान २२ टिम सहभागी छन्। शीर्ष तीन स्थान हात पार्ने टिमले क्रमशः ५० हजार, ३० हजार र २० हजार नगद पुरस्कार प्राप्त गर्ने छन्। फाइनल सोमबार हुनेछ।"
कम्युनिस्ट विभाजित हुँदा राष्ट्रिय राजनीतिमा प्रतिगामी धार बलियो हुँदै जान्छ : प्रचण्ड,"पोखरा : प्रधानमन्त्री तथा नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल 'प्रचण्ड'ले कम्युनिस्ट आन्दोलन विभाजित हुँदा राष्ट्रिय राजनीतिमा प्रतिगामी धार बलियो हुँदै जाने दाबी गरेका छन्। आइतबार बिहान पोखरामा पार्टीका अगुवा नेताकार्यकर्तालाई सम्बोधन गर्दै अध्यक्ष प्रचण्डले प्रतिगामी धार बलियो भए व्यवस्थामाथि नै सङ्कट आउने बताएका हुन्। उनले भने,कम्युनिस्ट आन्दोलन विभाजित हुँदा राष्ट्रिय राजनीतिमा प्रतिगामी धारा बलियो हुँदै जान्छ। त्यसले व्यवस्थामाथि नै सङ्कट ल्याउँथ्यो। त्यो चुनौती पार गरिएको छ। देशका राजनीति सही बाटोमा आएको छ। उनले सरकारको गतिमा परिवर्तन ल्याउन र वामपन्थी शक्तिबीच सहकार्यका निम्ति नयाँ समिकरण बनाइएको बताए।कांग्रेसबाट पटकपटक धोका भयो। कांग्रेसबाट हामीलाई भोट ट्रान्सफर हुने पनि देखिएन। सबैजसो निर्वाचनमा धोका भयो। भोलि पनि यस्तै हुने देखियो। प्रधानमन्त्री प्रचण्डले भने,एकातिर सरकारमा गति नआउने, अर्कोतर्फ गठबन्धनप्रति इमान्दार नहुने परिस्थितिले नयाँ गठबन्धनमा गएका हौं। प्रचण्डले पार्टीलाई सुदृढ गर्न एक महिने अभियान चलाइने बताए। राष्ट्रिय जागरण अभियान सञ्चालन गर्दैछौँ। पूर्वदेखि पश्चिमसम्मको तराईमधेशलाई समेटेर एउटा अभियान चल्नेछ। हिमाल, पहाड र तराईमधेशलाई जोडेर उत्तरदक्षिणका भूगोल जोडेर अभियान चलाइन्छउनले भने। गण्डकी प्रदेशमा माओवादीले नेतृत्व लिने सम्भावना रहेको उनको भनाई छ। प्रधानमन्त्री प्रचण्डले भने,गण्डकी प्रदेश सरकारका बारेमा पनि हामी छलफल गर्दैछौँ। प्रदेशमा सरकार गठनका लागि गृहकार्यमै छौँ। त्यो टुंगाएपछि एउटा निष्कर्षमा पुग्नेछौँ।"
भूमि वितरण र राजस्व छुटको चलखेल,"सरकार सस्तो लोकप्रियताकै लागि जग्गा बाँड्ने नै योजना ल्याउँछ र सार्वजनिक तथा सरकारी जमिनमाथिको अतिक्रमणलाई प्रोत्साहन गर्छ। संविधानले सबै नेपालीलाई आवासको अधिकार भनेको छ। त्यसैले सरकार भूमिहीनहरूलाई आवास उपलब्धताका लागि जग्गा वितरण गर्छ। त्यसैका लागि आयोग पनि बनाएको छ, राष्ट्रिय भूमि आयोग। नेपालमा आवासको सुविधा भनेको आफ्नै निजी जग्गामा निजी भन्ने बुझाइ छ। राज्य पनि त्यही ठान्छ र भकाभक जग्गा वितरण गर्छ। भूमिहीन सुकुम्बासीका नाममा सहर, बजारदेखि गाउँघरका खुला र सार्वजनिक स्थान अतिक्रमित छन्, खोला किनार र ताल तलैयाका छेउछाउ अनि भीर कुना पनि छोडिएका छैनन्। सुकुम्बासी समस्या समाधान आयोगदेखि भूमि आयोग हुँदै २०४६ सालयता अहिलेसम्म १७ वटा आयोग बनेका छन्। अझ २०१३ सालदेखिकै हिसाब लगाउने हो भने सरकारले पहाडबाट तराईमा बसोबास गराउनेसम्मको लगत निकाल्दा आयोगको संख्यामात्रै बढ्दैन, वितरण भूमिको क्षेत्रफल पनि प्रष्टसँग विशाल देखिन्छ। २०१३ सालदेखि हालसम्म सरकारले ४६ हजार ६ सय बिघा जग्गा बाँडेको छ। त्यतिका बिघा जमिन बाँड्दा पनि नेपालमा भूमिहीन सुकुम्बासी बाँकी नै रहनु भनेको के हो ? त्यसको लेखाजोखा कुनै पनि सरकार गर्दैन। फेरि सस्तो लोकप्रियताकै लागि जग्गा बाँड्ने नै योजना ल्याउँछ र सार्वजनिक तथा सरकारी जमिनमाथिको अतिक्रमणलाई प्रोत्साहन गर्छ। अझ अहिलेको भूमि आयोगले त देशभरका ५० भन्दा बढी सहरमा अव्यवस्थित बसोबासी १०औं लाखलाई भूमिको लालपुर्जा वितरण गर्न खोज्दैछ र त्यसमा पनि चलनचल्तीको राजस्वमा पनि ५० देखि ६० प्रतिशत छुट दिएर। सार्वजनिक जमिनमा घर बनाएर बस्ने पनि उनै र राजस्व छुट पनि उनैलाई। आयोगको तर्क के भने कम्तीमा अहिलेसम्म तिरो नतिरी बसेकाहरूलाई नियमित करको दायरामा ल्याइन्छ नि भन्ने छ। अहिलेसम्म नतिरेको करको हिसाबचाहिँ कसले गर्ने ? अहिले आयोगमा परेको निवेदन अर्थात् १२ लाख वरिपरिको संख्या १ खर्ब ३० अर्ब राजस्व उठ्नुपर्छ। तर, त्यसमा छुट दिएर आधै घाटा पार्ने प्रपञ्च भएको छ। आयोगको प्रस्ताव धन्न अर्थ मन्त्रालयले रोकेको छ। तर, मुलुकका कार्यकारीले फेरि सस्तो लोकप्रियताका लागि छुट नै सदर गर्न लागे भने मुलुकले आर्थिक घाटा त बेहोर्छ नै बेथितिले पनि जरा गाड्छ। पहिलो त, भूमि वितरणको सिद्धान्त नै गलत छ। आवास भनेको अपार्टमेन्ट बनाएर पनि उपलब्ध गराउन सक्नुपर्छ साँच्चीकै भूमिहीनलाई। होइन भने सार्वजनिक जमिनको अतिक्रमणलाई उल्टै कानुनी मान्यता दिएर राजस्व छुट किमार्थ दिनुहुँदैन।"
पोखरालाई पर्यटकीय राजधानी घोषणासँगै खेलकुदको पूर्वाधार विकासमा ध्यान दिनुपर्छ,"पोखरा : नेकपा एमालेका महासचिव शंकर पोखरेलले पोखरालाई पर्यटकीय राजधानी घोषणासँगै खेलकुदको पूर्वाधार विकासमा राज्यले ध्यान दिनुपर्नेमा बताएका छन्। लेखनाथमा नेकोस खेल महोत्सवको शनिबार उद्घाटन गर्दै उनले खेलप्रति युवालाई आकर्षण गर्न महोत्सवले महत्त्वपूर्ण भूमिका निर्वाह गर्ने बताएका हुन्। उनले भने,पोखरामा राष्ट्रिय र अन्तराष्ट्रिय खेल आयोजना गर्न सक्ने संरचना बनाउन सक्दा पर्यटन क्षेत्रको विकास हुन्छ। उनले मुलुक अप्ठेरो अवस्थाबाट गुज्रिरहेको बेला नयाँ सत्ता समीकरण बनेको स्पष्ट पारे। पोखरेलले भने,जनतामा निराशा बढिरहेको अवस्था छ। मुलुकलाई सही दिशातर्फ फर्काउनु पर्छ भनेर नयाँ राजनीतिक यात्रा आरम्भ भएको छ। आन्तरिक र बाह्य पर्यटनको प्रवर्द्धधन, स्थानीय कला संस्कृतिको जगेर्ना गर्ने उद्देश्यले आयोजित प्रतियोगिता चैत्र ११ गतेसम्म सञ्चालन हुने नेपाल खेलकुद महासंघ कोषाध्यक्ष एवम् प्रवक्ता उज्वल सुवेदीले जानकारी दिए । महोत्सवमा फुटबल, ब्याडमिन्टन, तेक्वान्दो, एथ्लेटिक, खुल्ला महिला स्लो स्कुटर रेस, गण्डकी प्रदेश स्तरीय तेक्वान्दो प्रतियोगिता, कास्की जिल्लास्तरीय विद्यालयस्तरीय नृत्य प्रतियोगिता, संघसंस्था स्तरीय झाँकी प्रदर्शनी प्रतियोगिता र लोक दोहोरी प्रतियोगिता हुने सुवेदीले बताए। खेल महोत्सवमा फुटबल प्रतियोगिता तर्फ सर्वाधिक पुरस्कार रहेको छ। विजेता टिमले नगद रु ३ लाख ३ हजार ३ सय ३३ र उप विजेता टिमले १ लाख ७७ हजार ७ सय ७७ सहित शिल्ड, मेडल र प्रमाण पत्र प्राप्त गर्ने आयोजकले जनाएको छ।"
मोटरसाइकलको ठक्करबाट साइकल यात्रीको मृत्यु,विराटनगर : मोरङको पथरीशनिश्चरेमा मोटरसाइकलको ठक्करबाट शनिबार साँझ एक जना साइकल यात्रीको मृत्यु भएको छ । कानेपोखरीबाट पथरीतर्फ जाँदै गरेको प्रदेश १०२०५२ प २२१७ नम्बरको मोटरसाइकलले पथरीशनिश्चरे नगरपालिका१ स्थित पश्चिम बस स्टेण्डमा साँझ ६:२० बजेतिर साइकल यात्रीलाई ठक्कर दिएको हो । ठक्करबाट साइकल यात्री पथरीशनिश्चरे१० का ५० वर्षीय प्रेमबहादुर चौहानको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । उनका अनुसार दुर्घटनामा परेर गम्भीर घाइते भएका चौहानलाई उपचारका लागि विराटनगरको नोबेल शिक्षण अस्पतालमा भर्ना गर्नसाथ चिकित्सकले मृत घोषित गरेका हुन् । दुर्घटनामा मोटरसाइकल चालक पथरीशनिश्चरे१ का ५१ वर्षीय किरण घिमिरेसमेत सामान्य घाइते भएका छन् । पथरी अस्पतालमा उपचारपश्चात उनलाई प्रहरीले नियन्त्रणमा लिएर घटनाको अनुसन्धान सुरु गरेको छ । मोटरसाइकल चालकको लापरबाहीका कारण दुर्घटना भएको प्रहरीको प्रारम्भिक अनुसन्धानबाट खुलेको छ । चालकको साथमा सवारी चालक अनुमति पत्र (लाइसेन्स) नभएको पाइएको छ।
"प्रतिनिधिसभा बैठक बस्दै, के छन् एजेण्डा?",काठमाडौं : प्रतिनिधिसभा बैठक बस्दैछ। आइतबार बिहान ११ बजेका लागि बोलाइएको बैठकमा शिक्षा विज्ञान तथा प्रविधिमन्त्री सुमना श्रेष्ठले राष्ट्रिय सभामा उत्पत्ति भएको सहिद दशरथ चन्द स्वास्थ्य विज्ञान विश्वविद्यालय विधेयक २०८० माथि विचार गरियोस् भन्ने प्रस्ताव प्रस्तुत गर्ने कार्यसूची रहेको छ। बैठकमा २०८१०८२ का लागि विनियोजन विधेयकका सिद्धान्त र प्राथमिकता सम्बन्धमा (कर प्रस्ताव बाहेक) माथि छलफल जारी रहने दैनिक कार्यसूचीमा उल्लेख छ। शुक्रबारको बैठकमा प्रमुख प्रतिपक्ष दल नेपाली कांग्रेसले वेल घेराउ गरेपछि सभामुख देवराज घिमिरेले चैत्र ४ गतेसम्मका लागि बैठक स्थगित गरेका थिए। उपप्रधान एवं गृहमन्त्री रवि लामिछानेले राजनीतिक दलसम्बन्धी ऐनको संशोधन विधेयक २०८० प्रस्तुत गर्न सभामुख घिमिरेले समय दिएका थिए। तर कांग्रेसका सांसदहरूले अनुसन्धानको दायरमा रहेका लामिछानेको गृहमन्त्री नियुक्तिका विषयमा प्रधानमन्त्रीको जवाफ माग गर्दै संसदमा अवरोध गरेपछि कार्यसूची अघि बढ्न सकेन। गृहमन्त्री लामिछानेको नियुक्तिका विषयमा प्रधानमन्त्रीको स्पष्ट धारणा नआएसम्म संसद चल्न नदिने कांग्रेसले चेतावनी दिएको छ।
राजनीतिक नियुक्तिमा परिवारवादलाई पूर्ण निषेध गर्ने रास्वपाको निर्णय,"काठमाडौं : रास्वपाले राजनीतिक नियुक्तिमा परिवारवादलाई पूर्ण निषेध गर्ने निर्णय गरेको छ। आइतबार बिहान बसेको बैठकले समावेशीतालाई मध्यनजर गरि मेरिटोक्रेसीका आधारमा नियुक्ति अघि बढाउने निर्णय भएको महामन्त्री डा मुकुल ढकालले जानकारी दिए। प्रत्येक आइतबार रास्वापाका ४ मन्त्री र उपसभापति डा स्वर्णिम वाग्ले, महामन्त्री डा मुकुल ढकाल र सासंद शिशिर खनालको बैठक बस्ने गरेको छ। यो बैठक प्रत्येक आइतबार बिहान बस्छ।उनले भने,राजनीतिक नियुक्तिमा परिवारवादलाई पूर्ण निषेध गरिएको छ। यस्ता नियुक्ति जान्नेलाई छान्ने पार्टीको अवधारणा अनुसार समावेशीतालाई मध्यनजर गरि मेरिटोक्रेसीलाई प्रधान मानि अघि बढाइने निर्णय भएको छ। आजको बैठकमा मन्त्रालयहरूको एक हप्ताको काम, अनुभव , कमजोरीलाई समिक्षा गरिएको उनको भनाई छ। मन्त्रालयका बजेट, नीति कार्यक्रम र तत्कालका लागी संसोधन गर्न पर्ने नियम एवं साझा न्युनतम कार्यक्रमका बारेमा छलफल गरिएको उनले बताए। त्यसैगरी मन्त्रालयहरूलाई सहयोग गर्न विज्ञ र अनुभविहरूको सघाउ समूह बनाउने निर्णय भएको छ। ढकालका अनुसार सरूवा, बढूवा तथा नियुक्तिको अनुचित सिफारिस गर्नेलाई पार्टीले साधारण सदस्यता समेत खारेजसम्म गर्न सकिने निर्णय भएको छ। नवगठित मन्त्रिपरिषदमा सभापति रवि लामिछाने उपप्रधानमन्त्रीसहित गृह मन्त्री, उपसभापति डोलप्रसाद अर्याललाई श्रम, रोजगार तथा सामाजिक सुरक्षा मन्त्री, सुमना श्रेष्ठ शिक्षा, विज्ञान तथा प्रविधि मन्त्री र विराजभक्त श्रेष्ठ युवा तथा खेलकुद मन्त्री बनेका छन्।"
कोशी चिउरा मिलमा आगलागी,"विराटनगर : मोरङको पथरीशनिश्चरेमा रहेको मिलमा आगलागी हुँदा ठूलो क्षति भएको छ । आगलागीमा १ करोड ७१ लाख बराबरको क्षति भएको प्रारम्भिक अनुमान छ । पथरीशनिश्चरे नगरपालिका१ स्थित कर्णकुमारी लिम्बूको कोशी चिउरा मिलमा शनिबार राति आगलागी भएको प्रहरीले जनाएको छ । मोरङ प्रहरीका प्रवक्ता डीएसपी रन्जनकुमार दाहालका अनुसार काठ र इँटा प्रयोग गरेर बनाइएको कर्कट पाताको छानो भएको मिलमा आगलागी भएको हो । नेपाल र सशस्त्र प्रहरी, दमकल तथा स्थानीयको सहयोगमा आइतबार बिहानका राति २:२५ बजेतिर आगो नियन्त्रणमा आएको दाहालले बताए । उनका अनुसार आगोले मिलसहित मिलभित्र रहेको ९० मन धान, २ सय मन गहुँ, ५० मन मकै, २० मन खुदी, २० मन चिउरा, २ सय मन भुस जलेर ध्वस्त भएको छ । आगोले मिन छेउमा रहेको बंगुरको खोरसमेत जलेको छ । खोरभित्र रहेका ४ वटा बंगुर जलेर मरेको डीएसपी दाहालले बताए । उनका अनुसार आगलागीमा मानवीय क्षति भने भएन । आगलागीको कारण खुल्न बाँकी रहेको जानकारी उनले दिए । इलाका प्रहरी कार्यालय पथरीले घटनाको अनुसन्धान सुरु गरेको छ ।"
"सिद्धबाबा सुरुङमार्ग निर्माण तीव्र, अब अकालमै जाँदैन ज्यान","बुटवल : गुल्मीको इस्मा गाउँपालिका६ अमरपुरका २७ वर्षीय कृष्ण सुनार (बेले) ले गुल्मीबुटवल खण्डमा दिनहुँ जिप चलाउँछन्। सिद्धबाबा राजमार्गअन्तर्गत पर्ने यही खण्डमा उनले नियमित यात्रुबाहक जिप चलाउन थालेको करिब एक दशक भयो। यात्रुको चाप हुँदा कहिलेकाहीँ दिनमै दुईपटक ओहोरदोहोर गर्छन्। दसंै, तिहारमा त तीन पटकसमेत ओहोरदोहोर गरेको अनुभव उनको छ। पहाडी जिल्लाबाट बुटवलमा बसोवास गर्नेहरूमध्ये सबैभन्दा धेरै गुल्मीका नागरिक छन्। लामो यात्राका क्रममा चालकलाई मात्र होइन्, यात्रुलाई पनि गन्तव्यमा पुग्नै लाग्दा मनमा उत्साह र उमंग हुनेगर्छ। तर, १० वर्षदेखि नियमित जिप चलाइरहेका सुनारलाई पाल्पाको तिनाउ गाउँपालिकास्थित सिद्धबाबा सडक खण्डमा आइपुग्दा कहिल्यै मनमा शान्ति भएन। सिद्धबाबादेखि बुटवल बजार पुग्न करिब ५ किलोमिटर मात्र छ। गुल्मीको अमरपुरदेखि १ सय ३० किलोमिटर यात्रा गर्दा ढुक्कसँग जिप चलाउने उनलाई ५ किलोमिटरको यही सडकले सदैव त्रास दिन्छ। बर्सेनि पहिरो र ढुंगा खसेर सिद्धबाबा सडकले सताइरहन्छ। सिद्धबाबा सडक पार गरेपछि यात्रुले पनि घरमा फोन गरेर सिद्धबाबा कट्यौं भनेर खबर सुनाउँछन्, सुनारले भने, दिनहुँ मनमा त्रास हुने यो सडकमा कहिले ढुक्कसँग हिँड्न पाइएलाजस्तो हुन्छ। बर्खाको समयमा यात्रुहरू त्रासैत्रासमा यात्रा गर्न बाध्य छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार पछिल्लो तीन आर्थिक वर्षमा यस सडक खण्डमा २९ वटा सवारी दुर्घटना भएका छन्। दुर्घटनामा परी १० जनाको ज्यान गएको छ। ७ अर्ब ३४ करोड लागत दैनिक हजारौं गुड्छन् सवारी दर्जनौं जिल्लाका लाखौं नागरिक लाभान्वित ५० जना घाइते भएका छन्। सुरुङ मार्ग निर्माण भएकै क्षेत्रमा पछिल्लो तीन वर्षको अवधिमा आठवटा सवारी दुर्घटना हुँदा एक जनाको मृत्यु र १४ जना घाइते भएका छन्। लुम्बिनी प्रदेशका पहाडी जिल्लाहरूमा पर्ने पाल्पा, गुल्मी, अर्घाखाँची, केही भाग प्यूठानसहित गण्डकी प्रदेशका स्याङ्जा, बागलुङ, कास्की, पर्वत र म्याग्दीका नागरिकहरूको व्यापार व्यवसाय गर्ने थलो बुटवल हो। भैरहवास्थित भारतीय सिमानाका नजिक भएकाले पनि यस क्षेत्र अन्य जिल्लाका नागरिकहरूको व्यापारिक थलो बनेको छ। यस सडक भएर दैनिक दुई हजारभन्दा बढी सवारीसाधन ओहोरदोहोर गर्छन्। सुरुङमार्गले नागरिकमा पलाएको आशा नागरिकलाई सताइरहेको सिद्धबाबा सडक खण्डमा निर्माण भइरहेको सुरुङ मार्गले सर्वसाधारण नागरिक उत्साहित भएका छन्। सबैभन्दा जोखिम क्षेत्रमै सुरुङ मार्ग निर्माण भएपछि चालक र यात्रुहरू उत्साहित भएका हुन्। सुरुङमार्ग निर्माणको काम समयमै पूरा हुनुपर्छ, पश्चिम नेपाल बस व्यवसायी संघ बुटवलका अध्यक्ष दधिराम खरेलले भने, डराएर यात्रा गर्ने यात्रुलाई बन्दै गरेको सुरुङ मार्गले आत्मबल बढाएको छ। यो चालकलाई मात्र नभएर पैदल यात्रीका लागि पनि त्रासको सडक हो। उनले सिद्धबाबा सडक क्षेत्रमा माथिबाट ढुंगा खस्ने र पहिरोको धेरै जोखिम खेप्नुपरेको बताए। पश्चिम नेपालअन्तर्गतका सवारीसाधन पाँचपाँच मिनेटको अन्तरमा यसै सडक भएर विभिन्न जिल्लामा छुट्ने गरेको उनले जानकारी दिए। एक हजार १ सय २६ मिटर लम्बाइको सुरुङमार्ग निर्माणको ठेक्का चाइना स्टेट कन्स्ट्रक्सन इन्जिनियरिङ कर्पोरेसन ले लिएको छ। हालसम्म १० प्रतिशत निर्माणको काम पूरा भइसकेको सिद्धबाबा सुरुङमार्ग परियोजनाकी इन्जिनियर सविता ज्ञवालीले जानकारी दिइन्। उनका अनुसार परियोजनाको कुल लागत ७ अर्ब ३४ करोड २१ लाख रुपैयाँ छ। पाँच वर्षभित्र निर्माणको सबै काम पूरा गर्नेगरी २०७८ साल फागुनमा परियोजनाको सम्झौता भएको थियो। सुरुङ मार्ग निर्माणका लागि स्विस सरकारले सहयोग गरेको छ। सुरुङमार्गका साइट इन्जिनियर श्रृजेश पौडेलका अनुसार सुरुमार्ग क्षेत्र बाहेक माथिल्लो र तल्लो सिद्धबाबा क्षेत्रको बुटवलतर्फ ९ सय ४ र पाल्पातर्फ १ हजार ४ सय ९४ मिटर सडकको समेत स्तरोन्नति गर्ने योजना छ। पहिरो खस्ने क्षेत्रमा सडकमाथि छत (रक सेड) लगाउँदै छांै, पौडेलले भने, त्यसपछि माथिको पहिरो सडकमा खस्दैन् र दुर्घटना नियन्त्रण गर्छ। निर्माण स्थलमा एक सय ५० जना मजदुरले २४सैं घण्टा काम गरिरहेका छन्। तत्कालीन अर्थमन्त्री एवं रुपन्देही२ का प्रतिनिधिसभा सदस्य विष्णु पौडेलले निरन्तर जोडबलका कारण सुरुङ मार्ग निर्माणको थालनी भएको बुटवलका नागरिकहरू बताउँछन्। सुरुङ मार्ग निर्माण भएपछि सडक दुर्घटनालाई कमी गर्ने नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका प्रमुख प्रहरी उपरीक्षक श्यामबहादुर खत्रीले आशा व्यक्त गरे। गाडीकै लाइटको प्रकाशले चालकले सवारी चलाउनुपर्ने बाध्यता छ, खत्रीले भने, सुरुङ मार्गमा सडक बत्ती हुन्छ। व्यवस्थित हुने भएकाले ट्राफिक परिचालन पनि गर्नुपर्दैन। उनले विकसित देशहरूमा सयौं किलोमिटर सुरुङ मार्ग निर्माण गर्ने भएकाले सडक सुरक्षा धेरै बलियो हुने देखिएको बताए। बुटवलपाल्पा सडक खण्डमा बुटवल, भैरहवा क्षेत्रका सिमेन्ट उद्योगहरूमा जाने टिपरहरूको बाक्लो ओहोरदोहोर हुने भएकाले सडकबत्ती जडानका लागि पहल गर्न सम्बन्धित निकायलाई उनले आग्रहसमेत गरे।"
"झन् दबाबमा अर्थतन्त्र, कालोसूचीमा पर्ने दोब्बरले बढे","काठमाडौं : कोभिड१९ महामारी यता ओरालो लागेको नेपालको अर्थतन्त्र यतिबेला झन् मारमा परेको छ। तथ्यांकमा बाह्य क्षेत्रमा सुधार देखिए पनि आन्तरिक क्षेत्र भने खोक्रो देखिएको छ। बैंक तथा वित्तीय संस्थामा ऋण नतिर्ने र चेक बाउन्स हुने प्रवृत्ति ह्वात्तै बढ्दा कर्जा सूचना केन्द्रको कालोसूचीको आकार बढेको छ। मुलुकको समग्र अर्थतन्त्रका यो गतिलो संकेत नभएको अर्थविद्हरू बताउँछन्। अर्थतन्त्रमा संकट छाएसँगै ऋण तिर्न नसक्दा कालोसूचीमा पर्ने ऋणिको संख्या धमाधम बढिरहेको कर्जा सूचना केन्द्रको तथ्यांकले देखाउँछ। समयमा ऋण नतिर्ने र पैसै नभएको खाताको चेक काट्ने अर्थात् चेक बाउन्सको संख्या विगतका वर्षभन्दा दोब्बरले बढेको पाइएको छ। कर्जा सूचना केन्द्रका प्रवक्ता विजय कुँवर पछिल्लो ५ वर्षदेखि प्रत्येक वर्ष कालोसूचीमा पर्नेको संख्या तीव्र गतिमा बढेको बताउँछन्। कालोसूचीमा पर्नेको संख्या बढ्नेक्रम कोभिडसँगै सुरु भएको हो। यसअघि यो क्रम एकनासले बढे पनि कोभिडपछि दोब्बर बढेको छ, उनले भने। केन्द्रले सञ्चालनमा रहेका २० वाणिज्य बैंक, १७ विकास बैंक, १८ वित्त कम्पनी, ५७ लघुवित्त, १ पूर्वाधार विकास बैंक, ५ सहकारी संस्था, १० हायर पर्चेज कम्पनी र १ अन्य कम्पनीको तथ्यांकलाई कालोसूचीमा राख्ने गरेको छ। यसको तथ्यांकअनुसार पनि आव २०७९८० मा ३४ हजार ८१ थपिँदा अहिलेसम्म ५६ हजार ५ सय ९८ पुगेको छ। तर, गत आर्थिक वर्षको संख्या चालु आवको आठ महिनामै दोब्बर हाराहारीमा पुगेको छ। २०८०८१ को चैत १ गतेसम्ममा कालोसूचीमा २९ हजार ९ सय ३२ थपिएर १ लाख ६ हजार ५ सय ७९ पुगिसकेको छ। यस अवधिमा ७ हजार ९ सय १३ कालोसूचीबाट हटेका छन्। कालोसूचीबाट हट्नेको संख्याभन्दा कालोसूचीमा पर्नेको संख्या ४ गुणा अधिक छ। गत वर्षको संख्या चालु आवको आधा समयमै भइसकेकाले यो वर्ष ६० हजार कालोसूचीमा पर्ने अनुमान गर्छन्, केन्द्रका प्रवक्ता कुँवर। कोभिड प्रभावपछि कर्जा प्रवाहमा फुकुवा भयो। व्यवसाय फस्टाउने आशामा लगानी बढाउँदा स्थिति बिग्रँदा कालोसूचीमा पर्नेको संख्या बढेको हो, उनले भने। विभिन्न बैंक तथा वित्तीय संस्थाको कालोसूचीमा पर्नेहरू लाखौं भइसकेको छ। २०४६ फागुन २१ गतेदेखि कालोसूचीमा परेका अधिकांश व्यक्ति, फर्म तथा कम्पनीहरू अझै पनि कालोसूचीमै छन्। उनीहरूले अझैसम्म कर्जा चुक्ता गरेका छैनन्। यसरी लामो समयसम्म कर्जा नतिरेर कालोसूचीमा पर्नेमध्येका एक हुन्, राधाकृष्ण प्रसाद कलवार। उनले विभिन्न समयमा ७ पटकसम्म आधादर्जन कम्पनीको नाममा लिएको कर्जा नतिरेपछि कालोसूचीमा परेका थिए। कलवारले विभिन्न बैंकबाट ओम लघु खाद्य उद्योग, शोभा इन्टरप्राइजेज, दुर्गा दाल एन्ड ओइल मिल र माइती काष्ठ उद्योगका नाममा लिएको कर्जा नतिरेपछि कर्जा सूचना केन्द्रमा आएको आवेदनको आधारमा २०४७ असार ३१ मा कालोसूचीमा राखिएको थियो। यससँगै कलवार र रमेशकुमार गुप्ताले संयुक्त रूपमा सञ्चालन गरेको देवी खाद्य उद्योग, विन्धवासिनी खाद्य उद्योग, दुर्गालाल एन्ड ओइल मिलको नाममा लिएको कर्जा नतिरेपछि २०६३ जेठ २८ देखि कालोसूचीमा परे। यसैगरी कर्जा नतिरेर कालोसूचीमा परेका अर्का व्यक्ति हुन्, उमेशचन्द्र जैन । जैनले विभिन्न ४ कम्पनीका नाममा कर्जा लिएका थिए। विभिन्न कम्पनीका नाममा विभिन्न बैंकबाट लिएका कर्जा जैनले अहिलेसम्म नतिर्दा कालोसूचीबाट हट्न सकेका छैनन्। जैनले काठमाडौं अटोमोबाइल डिष्ट्रिब्युटर्सको नाममा कर्जा नतिरेपछि २०४७ वैशाख ३ मा कालोसूचीमा राखिएको थियो। काठमाडौं मोटर्स कम्पनीको नाममा लिएको कर्जा पनि नतिरेपछि २०४८ फागुन ४ मा पनि कालोसूचीमा परे। सोही कम्पनीको नाममा अर्को बैंकको कर्जा चुक्ता नगरेपछि २०४९ भदौ १४ मा केन्द्रले उनलाई कालोसूचीमा राखेको थियो। काठमाडौं अटोमोबाइल डिष्ट्रिब्युटर्सकै नामबाट अर्को बैंकबाट लिएको कर्जा उनले नतिरेपछि कालोसूचीमा परेका थिए। यस्तै स्थिति अहिले थुप्रै व्यक्ति र व्यवसायीहरूले भोग्नु परेको छ। अधिकांश ऋणिको लगानी जग्गामा परेको छ। जग्गाको मूल्य अधिक बढ्दा खासै बिक्री भएको पाइँदैन। वित्तीय संस्थाबाट लिएको ऋण जग्गामा फस्दा खराब ऋणिको संख्या बढेको पूर्व बैंकर भुवन दाहाल बताउँछन्। यस्तो अवस्था नियन्त्रण गर्न जग्गाको मूल्य घटेर कारोबार बढ्नुपर्छ। यसो भयो भने मात्रै बैंकहरूको निस्क्रिय कर्जा कम हुन्छ र कालोसूचीमा पर्नेे समस्या पनि केही हदसम्म नियन्त्रण हुन्छ, उनले भने। बैंक तथा वित्तीय संस्थामा जम्मा गरेको सर्वसाधारणको रकमबाटै ऋण प्रवाह हुने हो। वित्तीय संस्थाबाट ऋण लगेर तिर्दिनँ भनेर आन्दोलन गरेर उन्मुक्ति नपाइने उनले बताए। ऋण लिएपछि तिर्नुपर्छ। धितो नलिएको ऋणिहरू भागे पनि धितो छ भने भाग्दैनन्, दाहालले भने। पछिल्लो समय आर्थिक गतिविधि सुस्त भएको र बैंकहरूमा निस्क्रिय कर्जाको आकार पनि बढेकाले कालोसूचीमा पर्नेको संख्या बढेको नेपाल राष्ट्र बैंकका डेपुटी गभर्नर बमबहादुर मिश्र बताउँछन्। राष्ट्र बैंकले अर्थतन्त्र चलायमान बनाउन विभिन्न कर्जामा पुनर्तालिकीकरण र पुनर्संरचनाको व्यवस्था ल्याएको छ। यसले केही हदसम्म राहात दिएको छ, डेपुटी गभर्नर मिश्रले भने, लामो समयदेखि निर्माण क्षेत्र पनि सुस्ताएको छ। व्यवसायको चक्र खण्डित भएको छ। आर्थिक गतिविधि चलायमान नहुँदा संकुचनले यस्तो स्थिति आएको हो। यसलाई कम गर्न राष्ट्र बैंकले मुद्रास्फीतको दायरा र ब्याजदर कम गर्ने काम गरेको उनले बताए। अहिले ब्याजदर घट्दो क्रममा छ। बजारमा तरलता अधिक भएकाले १ खर्बभन्दा बढी रकम राष्ट्र बैंकले तानेको छ। आवश्यक पैसा लगानी गर्न बैंकहरूलाई दिइराखेका छौं। यससँगै व्यवसायीहरूको आत्मविश्वास बढाउन पनि आवश्यक छ, मिश्रले भने । अर्थतन्त्रका बाह्य सूचक राम्रो देखिए पनि त्यो दिगो नभएको अर्थविद् डा चन्द्रमणि अधिकारी दाबी गर्छन्। उनका अनुसार मुलुकमा भुक्तानी प्रणाली टुटेको छ। केही सहकारी सञ्चालकले बेइमानी गरेकाले समग्र सहकारी बदनाम भएको छ। कतिपय लघुवित्त पनि सिद्धान्तविपरीत चलेकाले विकृतिहरू देखा परेको हो। यी सबै कारणले अविश्वास बढेको छ। सहकारी क्षेत्र ठप्प भएपछिको प्रभाव लघुवित्त र बैंक तथा वित्तीय क्षेत्रमा परेको छ। कतिपयले बैंकबाट ऋण लिएर लघुवित्त र लघुवित्तबाट लिएर सहकारीमा तिर्ने गरेका छन्। पहिले यो चक्र टुटेको छ। ऋण लिएकाले भुक्तानी गर्न नसक्ने अवस्था सिर्जना भएको छ, उनले भने, अहिले अधिकांशको व्यवसाय नचलेका कारण भुक्तानी प्रणाली बिग्रिएको छ। जसका कारण कालोसूचीमा पर्नेको संख्या पनि ह्वात्तै बढेको छ। कतिपयले समयमा ऋण तिर्न सकेका छैनन्। खातामा पैसा नभएको चेक काटेर दिँदा चेक बाउन्स हुने प्रवृत्ति बढेको छ। डा अधिकारीका अनुसार आन्तरिक वृद्धि नहुँदा अहिले अर्थतन्त्र मन्दीको मारमा परेको छ। उनी भन्छन्, भएको पैसा निस्क्रिय रूपमा बसेको छ। मूल्यवृद्धि औसतमा घटेको देखिएको छ। तर, खाद्यवस्तुको मूल्य औसतभन्दा बढेको छ। यसले मध्यम तथा तल्लो वर्ग प्रभावित हुन्छन्। मन्दीको मापन आर्थिक वृद्धिबाट हुन्छ। पछिल्लो समय आर्थिक वृद्धि भएको छैन। यसकारण आन्तरिक अर्थतन्त्र कमजोर छ। यस्तै हुने हो भने सन् २०२५ सम्ममा पनि अर्थतन्त्र लयमा पुग्ने सम्भावना रहेको बताउँदै अधिकारीले यो समस्या समाधानका लागि आन्तरिक लगानीसँगै स्वदेशी उत्पादन बढाउन सुझाव दिए। कालोसूचीमा कुन वर्ष कति थपिए ? बर्सेनि कालोसूचीमा पर्नेको संख्या बढ्दै गएको छ। विगत १० वर्षमा हजारौं कालोसूचीमा थपिएका छन्। आर्थिक वर्ष २०६८६९ सम्ममा २ हजार ५ सय १६ जना रहेकोमा सोही वर्षको अन्त्यसम्म २ हजार ६ सय ३७ जना पुगेको थियो। त्यसपछि आव २०६९७० मा ६ सय ९० थपिए भने पछिल्लो आवमा यो वृद्धि दोब्बर बढेको छ। आव २०७६७७ सम्ममा १२ हजार २ सय ९१ पुगेको कालोसूची त्यसपछि २०७७७८ मा १६ हजार ९ सय ८७, २०७८७९मा २९ हजार ७ सय ८०, २०७९८० मा ५६ हजार ५ सय ९८ पुगेको छ। चालु आव २०८०८१ को चैत पहिलो सातासम्ममा कालोसूचीमा पर्नेको संख्या १ लाख ६ हजार ५ सय ७९ पुगेको छ। कालोसूचीमा पर्नेमा ७० प्रतिशत चेक बाउन्स केन्द्रका प्रवक्ता कुँवर १०० जनामा ७० प्रतिशत चेक बाउन्स र ३० प्रतिशत ऋण नतिरका कारण कालोसूचीमा पर्ने गरेको बताउँछन् । आर्थिक वर्ष २०७९८० सम्ममा बैंक तथा वित्तीय संस्थामा कारोबार गर्ने २९ हजार ३ सय चेक बाउन्स गरेपछि कालोसूचीमा परेका थिए भने ४ हजार ७ सय ५६ ले ऋण नतिर्दा कालोसूचीमा परे। यस्तै चेक बाउन्स गरेका मात्रै २०७८७९ मा ५ हजार ६ सय, २०७७७८ मा ४ हजार ९ सय, २०७६७७ मा ३ हजार ४ सय कालोसूचीमा परेका छन्। बैंकबाट ऋण लिएकाभन्दा पनि बाउन्स चेकका कारण कालोसूचीमा पर्नेको संख्या अधिक देखिएको छ। चेक बाउन्सका कारण मात्रै अहिले दैनिक औसत २ सय हाराहारीमा कालोसूचीमा पर्ने गरेका छन्। स्थिति हेर्दा न्यूनतम २५ सयको रुपैयाँ बराबरको चेक पनि बाउन्स भएर कालोसूचीमा आउने गरेको उनले जानकारी दिए। उनकाअनुसार अधिकतम एउटै व्यक्तिको छुट्टाछुट्टै गरेर १ करोड रुपैयाँसम्मको चेक बाउन्स हुने गरी ठगेका छन्। चेक बाउन्सको यस्तो स्थितिले मान्छेहरू कतिपय नियतबस र कतिपयलाई परिस्थितिले बाध्य बनाएको भन्ने देखिन्छ। बैंकबाट ऋण लिएर लेनदेन गर्दाको चेकभन्दा पनि सर्वसाधारणले एकआपसमा गरेको लेनदेनले चेक बाउन्स भोगेको देखिन्छ। खातामा पैसा छैन तर चेक दिएर पन्छिने प्रवृत्तिले पनि चेक बाउन्स बढेको हो। कालोसूचीमा ऋणीभन्दा बढी चेक बाउन्स गर्नेहरू पर्नुको कारण राष्ट्र बैंकले जारी गरेको निर्देशिकाले सीमा बढाएकाले पनि हुनसक्छ। केन्द्रीय बैंकले पहिला १० लाख रुपैयाँभन्दा माथिकोलाई कालोसूचीमा राख्ने भनिएको थियो। तर, पछि रकमको सीमा हटाइयो। यसपछि जतिसुकै रकमको चेक बाउन्स भए पनि कालोसूचीमा राख्ने भनियो। यस्तो व्यवस्था गरेपछि २ हजार ५ सयदेखि कै साना रकमको चेक बाउन्स हुनेहरूले आवेदन दिँदा कालोसूचीको संख्या बढेको उनले जानकारी दिए। खातावालामा पनि जनचेतनाको कमी छ। पैसा बैंकमा जम्मा नगरी कसैलाई चेक दिएँ भने कालोसूचीमा परिन्छ भन्ने कतीपयलाई ज्ञानै छैन भने कतिले नियतबस नै गर्छन्। अझ यसोभए केके सजाय हुन्छ भन्ने कुरा थाहा नपाउदा पनि पैसा नभएको खाताको चेक काटिएको हुनसक्छ, उनले अन्नपूर्णसँग भने। एकपटक कालोसूचीमा परेपछि सो व्यक्तिलाई केन्द्रको बेवसाइडबाट हटाइन्छ। तर, पनि १० औं वर्षसम्म आन्तरिक प्रणालीमा भने रहिरहँदा बैंक तथा वित्तीय संस्थासँगसँग कर्जा लिन जाँदा सबै थाहा हुने उनले बताए। यसर्थ चेककै कारण कालोसूचीमा पर्नबाट जोगिन आम सर्वसाधारणलाई उनले सजग गराए। आमनिक्षेपकर्ताको पैसा लिएर कर्जा प्रवाह गर्ने भएकाले सुरक्षित हुन जरुरी भएकाले बैंकको लगानी नडुबोस भन्नका लागि कालोसूचीको व्यवस्थाले मद्दत मिल्ने राष्ट्र बैंकको भनाइ छ। यता बैंकर्सहरू पनि पछिल्लो समय कर्जा नतिरेका भन्दा पनि चेक बाउन्स गर्ने बढेको बताउँछन्। कालोसूचीमा यसरी परिन्छ र हट्न पनि सकिन्छ नेपाल राष्ट्र बैंकले प्रवाहित कर्जालाई वर्गीकरण गरेको छ। जस्मा प्रवाहित कर्जा असल १२५ प्रतिशत, वाच लिस्ट ५ प्रतिशत, शंकास्पद २५ प्रतिशत, कमसल ५० प्रतिशत र खराब कर्जामा सतप्रतिशत प्रोभिजन गर्नुपर्ने गरी ५ वर्गमा राखेको छ। कर्जा प्रवाह भएर ३ महिनासम्म असल कर्जाको वर्गीकरणमा परेको कर्जा त्यसपछि पनि साँवा ब्याज भुक्तानी नहुँदा निस्क्रिय कर्जा (नन पर्फरिङ लोनएनपिएल)मा गणना हुन्छ। ऋणको भाखा नाखेपछि बैंककले पटकपटक सूचित गर्छ। यसपछि ३५ दिने सूचना निकाल्छ। यसबाट पनि नभएपछि कालोसूचीमा राखिदिन्छ। पछि कालोसूचीबाट हट्नका लागि नियमअनुसार सबै ऋणको साँवा, ब्याज र जरिवाना चुक्तामात्रै बैंकको सिफारसिमा फुकुवा हुन पाइन्छ। ऋण लिएकाहरू आफैं सचेत नहँुदा कालोसूचीमा परेको थाहै नपाएको भन्न आउने गरेकोे केन्द्रका प्रवक्ता कुँवर बताउँछन्। ऋण लिएपछि समयमा भुक्तानी नगरेपछि अफ्ठेरो पर्छ। एउटै खातावालाको नामको चेक ३ पटकसम्म बाउन्सभएपछि चेक लिएरआउने व्यक्तिले उजुरी गरेको आधारमा बैंकले कालोसूचीको लागि केन्द्रमा सिफरीस गर्ने गर्छ। गलत चेक दिएको ६ महिनासम्म पनि खातामा पैसा नभएर ३ पटकसम्म चेक बाउन्स भएमा कालोसूचीमा राख्न सक्ने प्रावधान छ भन्नेबारे आम सर्वसाधारण सजग हुन उनले अनुरोध गरे। कर्जा नतिर्दा, संयुक्त कर्जा लिएर डिलाइ गर्दा र बाउन्स हुने चेक दिँदा आफैंलाई भोलि के अफ्ठेरो पर्छ भनेर वित्तीय ज्ञान राख्न जरुरी छ। यस्तै ज्ञानको कमीले कालोसूचीमा पर्न भएन। ग्राहकले केवाइसी पनि अपडेट गरे बैंकको जानकारी समयमा आउँछ। नम्बर फेरेको बार बैंकलाई जानकारी नदिँदा पनि असर पर्छ, उनले भने। जीवनमा एक पटक कालोसूचीमा परेर तीरेर बेवसाइडको कालोसूचीबाट हटेको भए पनि प्रणालीले क्रेडिट रिपोर्टमा हटेको अवधि देखाउछ। तर, रिपोर्टमा हटेको देखाउँछ। यसले ऋणीलाई फेरि कर्जा लिन बैंकले आनाकानी गर्नसक्छ। यसबारे ऋणीहरूले गुनासो गर्ने गरेका छन्। चुक्ता भएपछि कालोसूचीमा हटेको कुरा पनि नराख्न भन्छन तर यसमा बैंकहरू मान्दैनन्। एक पटक बदमास गरेकाले अर्कोपटक पनि गर्न सक्छ कि भनेर बैंकले हटेको सूचीपनि हेर्ने गर्छ। बढ्दै खराब कर्जाको आकार पछिल्लो समय आर्थिक मन्दी र कर्जा लिन पहिलाको भन्दा कडाइ हुदा बैंकमा लगानीयोग्य पुँजी थुप्रिएको छ। खराब कर्जाको आकार बढेर कर्जा नोक्सानी व्यवस्था (प्रोभिजन) बढेकाले बैंकहरूको नाफासमेत घटेको छ। समग्रमा २० वाणिज्य बैंकहरूको निस्क्रिय कर्जा (एनपीएल) चालु आर्थिक वर्षको दोस्रो त्रैमासमा औसतमा बढेर ३२७ प्रतिशत पुगेको छ। जबकी गत वर्षको सोही अवधिमा समग्रमा वाणिज्य बैंकको एनपीएल औसत २२९ प्रतिशत मात्रै थियो। बैंकहरूको एनपीएल वार्षिक ०९८ प्रतिशत विन्दुले बढेको छ। यसअवधिमा सबै बैंकको कुल कर्जामा निस्क्रिय कर्जा (नन परफर्मिङ लोन) नियन्त्रणमा आउन सकेको छैन। अधिकांश बैंकको बढेको छ। नेपाल राष्ट्र बैंकले बैंकको कुल कर्जाको ५ प्रतिशत माथी कर्जा खराब हुन थाले समस्याग्रस्त घोषणा गर्ने नीतिगत व्यवस्था छ। अधिकांश बैंकहरूले समयमै एनपीएल घटाउनु पर्ने चुनौती छ। समग्रमा मुलुकमा आर्थिक मन्दीले गर्दा बैंकहरूको कर्जा असुलीमा समस्या आएसँगै खराब कर्जाको आार बढेको बैंकरहरूको भनाइ छ। पछिल्लो समय बैंकहरूको कर्जा उठ्न नसक्दा धेरै धितो लिलामीमा निकालेका पनि देखिन्छ।। लिलामीमा निकालेको धितोसमेत बिक्री नभएपछि बैंकहरू आफैंले सकारी रहेका थिए। यसले गर्दा बैंकहरूको गैरबैंकिङ सम्पत्तिको आकार पनि बढ्दै गएका बताउँछन्। कालोसूचीमा परेका केकेबाट बञ्चित हुन्छन् ? नेपालमा बैंकहरूको बढ्दो निष्क्रिय कर्जा नियन्त्रण गर्ने उद्देश्यले सन् १९८९ मा कर्जा सूचना केन्द्र को स्थापना गरिएको थियो। बैंक तथा वित्तीय संस्थाहरूले प्रवाह गर्ने कर्जासम्बन्धी सूचनाको अभिलेख राख्न यसले महत्वपूर्ण भूमिका निर्वाह गरिरहेको छ। ऋण लिने व्यक्तिले लिएको ऋणको रकमका साथै उसको र साक्षीको ठेगानासहितको तीनपुस्ते विवरण यस कार्यालयमा सुरक्षित हुन्छ। कुनै एक बैंक तथा वित्तीय संस्थामा लिएको ऋण नतिरेको खण्डमा ऋणी कालोसूचीमा पर्छ। कर्जा निष्क्रिय भएका वा भाखा नाघेका, फरार ऋणी र चेक बाउन्स दिएको भन्दै ग्राहकले निवेदन दिएपछि बैंक तथा वित्तीय संस्थाहरूले कालोसूचीमा राख्न कर्जा सूचना केन्द्रलाई परिपत्र गर्ने गर्छन्। सोही आधारमा केन्द्रले त्यस्ता ऋणीलाई कालोसूचीमा राख्ने गर्छन्। कर्जा सूचना केन्द्रले कालोसूचीमा राखेपछि आगामी दिनमा कुनै पनि बैंक तथा वित्तीय संस्थाबाट पाइने सेवा सुविधामा बन्देज हुन सक्छ। यसबाट कुनै एउटा बैंक वा वित्तीय संस्थाको ऋण रकम नतिरी कालोसूचीमा परेको व्यक्तिले अर्को बैंक तथा वित्तीय संस्थाबाट पुनः कर्जा पाउन सक्दैन। कालोसूचीमा परेको व्यक्तिले राज्यबाट पाउने विभिन्न किसिमका सुविधासमेत नपाउन सक्छ। आर्थिक गतिविधि सुस्त छ। बैंकहरूमा निस्क्रिय कर्जाको आकार पनि बढेकाले कालोसूचीको संख्या धेरै हुन गएको हुनसक्छ। यद्यपि राष्ट्र बैंकले अर्थतन्त्र चलायमान बनाउन विभिन्न कर्जामा पुनर्तालिकीकरण तथा पुनर्संरचनाको व्यवस्था ल्याएको हो। यसले केही हदसम्म राहत दिएकै छ। बमबहादुर मिश्र, डेपुटी गभर्नर, नेपाल राष्ट्र बैंक अर्थतन्त्रका बाह्य सूचक राम्रो देखिए पनि दिगो छैन। यतिबेला मुलुकमा भुक्तानी प्रणाली टुटेको छ। आन्तरिक वृद्धि नहुँदा अर्थतन्त्र मन्दीको अवस्थामा छ। पैसा निस्क्रिय भएर बसेको छ। मूल्यवृद्धि समग्र औसतमा घटेको देखिएको छ तर, खाद्यवस्तुको मूल्य औसतभन्दा माथि छ। यसले गर्दा मध्यम र तल्लो वर्ग प्रभावित हुने छन्। मन्दीको मापन आर्थिक वृद्धिबाट हुन्छ। तर, आर्थिक वृद्धि भएकै छैन। यसकारण आन्तरिक अर्थतन्त्र कमजोर छ। यस्तै हुने हो भने सन् २०२५ सम्ममा पनि अर्थतन्त्र लयमा पुग्ने सम्भावना देखिँदैन। यो समस्या समाधानका लागि आन्तरिक लगानी बढाएर स्वदेशी उत्पादन बढाउनै पर्छ।  डा चन्द्रमणि अधिकारी, अर्थविद् अधिकांश लगानी जग्गामा गरिएको छ। यसको मूल्य अधिक हुँदा बिक्री नभएकाले पनि खराब ऋणिको संख्या बढेको छ। परिणाम स्वरूप कालोसूचीमा पर्ने ऋणिहरू पछिल्लो समय अधिक छन्। जग्गाको मूल्य घटेर कारोबार बढ्यो भने मात्रै बैंकहरूको निस्क्रिय कर्जा कम हुन्छ र कालोसूचीमा पर्नेे समस्या पनि नियन्त्रण हुनसक्छ। भुवन दाहाल , पूर्वबैंकर पछिल्लो ५ वर्षयता कालोसूचीमा पर्ने गति बढ्दो छ। कालोसूचीको संख्या बढ्नेक्रम कोभिडसँगै सुरु भएको हो। यसअघि एकनास रूपमा बढे पनि कोभिडपछि कालोसूची दोब्बर भएको छ। यही गतिमा बढ्ने हो भने चालु आवमा मात्रै ६० हजार कालोसूचीमा थपिने देखिन्छ। विजय कुँवर, प्रवक्ता, कर्जा सूचना केन्द्र"
हेर्नुहोस् तपाईको आजको राशिफल,"आज चैत ४ गते, आइतबार मेष : घरमा धार्मिक कार्य सम्पन्न होला। काल्पनिक विषयले केही चिन्तित बनिनेछ। एकल निर्णय नलिनुहोला। वृष : लत्ता कपडाको व्यवसायमा राम्रै रहला। पूर्वीय दिशाको यात्रा सफल बन्नेछ। शत्रु परास्त हुनेछन्। मिथुन : फसेको धन उठाउन कठिनाइ हुनेछ। धार्मिक कार्यमा विवाद उत्पन्न होला। पैतृक सम्पत्तिमा विवाद उत्पन्न होला। कर्कट : आफन्तबीच मनमुटाव बढ्नेछ। नशासम्बन्धी समस्या उत्पन्न होला। खानपानमा विशेष ध्यान दिनुपर्ला। सिंह : कठिन कार्य पनि आफैंले गर्नुपर्नेछ। पुरानो कामलाइ नै यथावत चलाउनु पर्ला। स्त्री संगत कम गर्नुपर्ला। कन्या : बानिमा केही परिवर्तन ल्याउनुपर्ला। शेयर कारोबारमा रुचि बढ्नेछ। आर्थिक पक्ष सबल बन्दै जानेछ। तुला : अनावश्यक विवादमा मुछिएला। सन्तान सुख प्राप्तिको योग बन्नेछ। वैदेशिक कार्यमा सफल बनिएला। वृश्चिक : जग्गा जमिनको किचलो मेटिनेछ। पारिवारिक मेलमिलाप कायम होला। खराब संगत छुटेर जानेछ। धनु : शारीरिक समस्याले चिन्तित बनिनेछ। अप्रत्यासित घटना घटित होला। पदोन्नतिको योग बन्नेछ। मकर : अध्यययनको शिलसिलामा स्थान परिवर्तन होला। मनमा द्विविधा उत्पन्न होला। तरल पदार्थबाट बच्नुहोला। कुम्भ : एकान्तप्रतिको मोह बढ्नेछ। साथीभाइको पूर्ण विश्वास नलिनुहोला। सांगीतिक क्षेत्रमा उत्कृष्ट बनिएला। मीन : सत्रु पक्ष परास्त भएर जानेछन्। छिमेकीबीच केही झगडा निम्तिनेछ। मुद्दा मामिला सुल्झेर जानेछ।"
"बसन्तपुरमा चीर ठड्याइयो, आजबाट होली सुरु (तस्बिर)","काठमाडौं : काठमाडौंमा आइतबारदेखि फागु सुरु भएको छ। आइतबार बिहान ७:४७ मिनेटको शुभसाइत हनुमानढोकामा चिर ठड्याई फागु सुरुवात गरिएको हो। हरेक वर्ष हनुमानढोका दरबारको गद्दी बैठकको दक्षिणतर्फ बसन्तपुरमा तीनतले चीर ठड्याएसँगै होली पर्व सुरु हुन्छ। हनुमानढोकालगायत पाटन र भक्तपुरमा पनि चीर ठड्याइन्छ। ध्वजापताका बनाएर चीर ठडाइएपछि उक्त स्थानमा भक्तजन भीड लागेको थियो। भक्तपुरमा दत्तात्रय मन्दिरसँगै रहेको भैरव मन्दिरमा रहेको लिंगको आकृति भएको काठ र रातो कपडाको योनि जुधाएर होली सुरुआत भएको छ।काठबाट बनेको दुई हात लामो भीमसेनको लिंग र कपडाबाट बनाएको प्वाललाई द्रौपदीको योनिका रूपमा लिने गरिन्छ। चाँगुनारायणमा भने लिच्छविकालदेखि नै होलीका दिन त्यहाँ रहेको राधाकृष्ण र रुक्मिणीको खट जात्रा निकालेर अबिर छर्दै चोक चोक घुमाइन्छ। चीर ठड्याउनुको पनि विशेष महत्त्व रहेको संस्कृतविद् बताउँछन्। तीनतले चीरमा झुन्ड्याइने रंगीविरंगी कपडा श्रीकृष्णले लुकाइदिएको गोपिनीहरूको सारी मानिन्छ। गोपिनीहरू नदीमा निर्वस्त्र नुहाइरहेको समयमा कृष्णले सबैको कपडा एउटा रूखको हाँगामा लुकाइदिन्छन्। र, आफू सोही रूखमा चढेर बाँसुरी बजाउन थाल्छन्। गोपिनीहरूले अब उप्रान्त निर्वस्त्र नुहाउन नपाइने सर्तमा ती सबै कपडा फिर्ता पाएका थिए। यसैको खुसियालीमा सांकेतिक चीर ठड्याइने गरिएको छ। चीरमा झुन्ड्याइने कपडाको टुक्राले नारीले आफ्नो जीवनमा सिक्ने ६४ कला दर्शाउँछ। रंगीचंगी झल्लर कपडाका टुक्रा भुन्ड्याउने र टुप्पोमा मयलको रूख बाँधेर गुरुजुको पल्टनसहित तोप पड्काउँदै अबिर छरेर होली शुभारम्भ गरिन्छ।काठमाडौंका धालासिक्वाका मानन्धरहरूले चीर ठड्याउँछन्। सोही समयमा हनुमानढोका दरबारभित्रको मोहनकाली र दाख चोकमा पनि रंगीचंगी कपडाका टुक्रा झुन्ड्याएर मयलको रूख गाडेर पूजा गरिने गरिन्छ। फागुन शुक्ल अष्टमीमा ठड्याइएको चीर पूर्णिमाको रातमा ढालिन्छ। लगत्तै चीरलाई टुँडिखेल पुर्याई दाह गरेपछि होली समाप्त हुन्छ। त्यसको भोलिपल्ट वसन्त ऋतु सुरु हुन्छ। यो वर्ष होली पहाडी जिल्लामा चैत ११ गते र तराईका जिल्लामा चैत १२ गते मनाइँदै छ। उक्त दिन सरकारले सार्वजनिक बिदा पनि दिएको छ। तस्बिर : अभिषेक महर्जन"
मुक्तिनाथ दर्शन गर्न आएका भारतीय पर्यटकको लेक लागेर मृत्यु,जोमसोम : भारतको हैदरावाददेखि मुक्तिनाथ दर्शन गर्न आएका एकजना पर्यटकको लेक लागेर मृत्यु भएको छ। दर्शन गरी फर्किने क्रममा भारतीय पर्यटकको आइतबार बिहान लेक लागेर मृत्यु भएको हो। शनिबार मुक्तिनाथ दर्शन गरी जोमसोमको एक होटलमा बास बसेका ८३ वर्षीय बि नारायाणलाई लेक लागेर बिरामी परेपछि जोमसोमको मुस्ताङ अस्पताल पुर्याउँदा मृत्यु भएको हो । भारतदेखि ४२ जनाको दर्शानार्थीको टोली मुक्तिनाथ दर्शनका लागि शनिबार जोमसोम आइपुगेको थियो । ४२ जनामध्येका बि नायाराणणलाई मध्यरातमा स्वासप्रश्वासमा समस्या देखिएपछि आइतबार बिहान ३ बजे अस्पताल पुर्याइएकोमा चिकित्सकले मृत घोषणा गरेको प्रहरी नायब उपरीक्षक भोजराज पाण्डेले जानकारी दिए । घटना सम्बन्धी प्रहरीले विस्तृत विवरण संकलन गरी शव आफन्तलाई बुझाएको छ । घटनाबारे थप अनुसन्धान भइरहेको प्रहरीले बताएको छ । समथर बेसीबाट उच्च स्थानमा आउने पर्यटकलाई लेक लाग्ने समस्या रहन्छ । योसँगै चालु वर्षमा लेक लागेर मृत्यु हुने भारतीय पर्यटकको संख्या ६ पुगेको छ । यसअघि चालु वर्ष ५ जना भारतीय पर्यटकले चालु वर्ष लेक लागेर ज्यान गुमाएका थिए।
जब मुलुककै पहिलो गुरुकुल पुगे राष्ट्रपति पौडेल,"मटिहानी (महोत्तरी) : राष्ट्रपति रामचन्द्र पौडेल महोत्तरीको विविध कार्यक्रममा सरिक हुने क्रममा शनिबार मटिहानीस्थित देशकै जेठो विद्यालय राजकीय संस्कृत आवासीय विद्यालयमा पुगेका छन्। त्यहाँ वटुकहरूले स्वस्तिक मन्त्र उच्चारण गरी उनलाई स्वागत गरेका थिए। सोही क्रममा विद्यालयका प्राचार्य ईश्वरीप्रसाद पौडेलले संस्कृतमा लेखिएको मायाको चिनो प्रदान गर्नुको साथै रुद्राक्षको माला पहिराएका थिए। राष्ट्रपति पौडेलले सो क्रममा त्यहाँँको वास्तविकताका सम्बन्धमा चाखोपूर्ण रूपमा सुनेका थिए। प्राचार्य पौडेलले राष्ट्रपतिलाई वास्तविकता दर्शाएका थिए। विद्यालयमा भौतिक पूर्वाधार अवस्थाले गर्दा आवासीय रूपमा विद्यालय सञ्चालन गर्नका लागि असमर्थ रहेकोले यसतर्फ ध्यानाकर्षण गराएका थिए। सो समस्या समाधानको निम्ति पहल गरिदिनका लागि राष्ट्रपतिसमक्ष अपिल गरेका थिए। संस्कृत विषयको पठनपाठन गराउँदै आएकोमा खुसी हुँदै राष्ट्रपति पौडेलले विद्यालय परिवारलाई धन्यवाद दिएका थिए। संस्कृत विषयमा आफू पनि अध्ययन गरेको स्मरण गर्दै राष्ट्रपति पौडलेले भने यस विद्यालयका सम्बन्धमा आफूले २०१३।०१४ सालतिर सुनेका थिए। यस विद्यालयलाई सबैले साथ र सहयोग गरेकै कारण अझ पनि यहाँ पठनपाठन जारी नै छ। यो नेपालकै लागि गौरवको विषय रहेछ। यसलाई अगामी दिनमा पनि निरन्तर सहयोग गरी अगाडि बढाउनुस्। यस विद्यालयमा हाल समस्याहरू रहेको सुनेको छु। जसलाई समाधान गर्नुपर्ने आवश्यक छ। यस्ता समस्याको समाधान निम्ति तीनैतहका सरकारले गम्भीर रूपमा चासो लिई रणनीति बनाउनुपर्ने आवश्यकता छ। सबै मिलि समस्याको पहिचान गरी समाधानको निकास निकाल्नु आवश्यक छ। अन्नपूर्ण पोस्ट्ले यस विद्यालयका सम्बन्धमा समाचार सम्प्रेषण गरेको थियो। त्यस विद्यालयमा यसअघि पनि वर्तमान राष्ट्रपति रामचन्द्र पौडेल नेपाली कांग्रेसको नेता भएको हैसियतले त्यहाँँ पुगेका थिए। राष्ट्रपति भएपछि पौडेल पहिलोपटक त्यहाँँ पुगेका हुन्। यसभन्दा अगाडि पूर्वराष्ट्रपति विद्यादेवी भण्डारी २०७८ साल मंसिर ६ गतेका दिन त्यहाँँ त्यहाँँ राष्ट्रपतिको हैसियतले पुगेका थिए। जलेश्वरनाथ महादेवको दर्शन शनिबार बिहान महोत्तरी आएका राष्ट्रपति पौडेलले महोत्तरी सदरमुकाम जलेश्वरस्थित जलेश्वरनाथ महादेव मन्दिरको दर्शन गरे। बाह्रै महिना जलभत्रि रहने भगवान् शिवको दर्शन गर्नुको साथै राष्ट्रपतिले पूजाअर्चना समेत गरेका थिए। राष्ट्रपति पौडेललाई जलेश्वरनाथ महादेव मन्दिरका मुख्य पूजारी उपेन्द्र पाठकले बाबा जलेश्वरनाथको मूल गुफा (१६ भर्याङमुनि) जलभित्र रहेका जलेश्वरनाथ महादेवको विशेष पूजाअर्चना गराएका थिए। उनले मन्दिर परिसरमा रहेको माता पार्वती र गणेशको पनि पूजाअर्चना गरेका थिए। राष्ट्रपतिलाई जलेश्वरका मेयर सुरेश साह सोनारले मन्दिर परिसरमै नगरका तर्फबाट मायाको चिनो प्रदान गरेका थिए। पूर्वमन्त्रीद्वय मिश्र, नेपाली र सहिद केशव कोइरालाको शालिक अनावरण राष्ट्रपति पौडेलले पूर्वमन्त्री रामनारायण मिश्र, पूर्वमन्त्री गणेश नेपाली र सहिद केशव कोइरालाको शालिक अनावरण गरेका थिए। पिपरा गाउँपालिका४ मा निर्मित पूर्वमन्त्री एवं नेपाली कांग्रेसका नेता स्वर्गीय रामनारायण मिश्र, जलेश्वर नगरपालिका५ मा निर्मित पूर्वमन्त्री स्वर्गीय गणेश नेपाली र मटिहानी नगरपालिका८ मा निर्मित सहिद केशव कोइरालाको सालिक अनावरण गरेका हुन्। सो क्रममा राष्ट्रपति पौडेलले सहिद एवं पूर्वनेता देशका धरोहर रहेकाले त्यस्ता महान नेताहरूप्रति हरेकको श्रद्धाभाव हुनुपर्नेमा जोड दिएका छन्। सहिदहरूले देशका लागि गरेको योगदानलाई हामीले बिर्सन नहुने तथा उनीहरूले देखाएको बाटोमा सधैंं हिँड्नुपर्नेमा राष्ट्रपतिले जोड दिएका छन्। राष्ट्रपति रामचन्द्र पौडेलले राजनीतिकरूपमा जनताको सर्वोतम उपलब्धि गणतन्त्र प्राप्त गरे पनि त्यसलाई अनुभूत गर्न बाँकी रहेको बताएका छन्। राष्ट्रपतिले गणतन्त्र शासनमा व्यक्तिको परिवर्तन मात्र नभई जनताको राजकीय शक्तिको प्रवाहमा सामेल हुन पाउने अधिकार भएको भन्दै यसको वास्तविक अर्थ बुझ्न र अनुभूत गर्न बाँकी रहेको बताएका छन्।"
समर्थन मूल्य तोकिनु पनि सहुलियत हो,"कृषि पेसामा आकर्षित गर्न सरकारले विभिन्न सहुलियत दिँदै आएको छ। किसानका लागि न्यूनतम समर्थन मूल्य समयमा तोकिदिनु पनि एक प्रकारको सहुलियत हो। न्यूनतम समर्थन मूल्यले नाफा सुनिश्चितता गर्छ। नाफाको सुनिश्चितता भएमा मानिसलाई काम गर्न जाँगर चल्छ र बढीभन्दा बढी उत्पादन गर्न अग्रसर हुन्छन्। जसले आपूर्तिको शृंखला अटुट राख्न मद्दत पुर्याउँछ भने बजार मूल्यलाई पनि नियन्त्रण गर्छ। उपभोक्ताले सस्तोमा उपभोग गर्न पाउँछन् भने मूल्यमा देखिने उतारचढावलाई सन्तुलन कायम गर्छ। नेपाल राष्ट्र बैंकले बैंकमा अधिक तरलता भएको अवस्थामा रकम खिच्ने र बजारमा तरलता कम भएको अवस्थामा रकम पठाउने औजार प्रयोग गरेजस्तै खाद्यान्नको मामिलामा पनि अधिक उत्पादन भएको अवस्थामा किसानको फसल सरकारले ग्यारेन्टी गरेको मूल्यमा खरिद गरी मौज्दात राख्ने र कम भएको अवस्थामा बजारमा पठाउने संयन्त्र बनाउन सकिएमा उत्पादक र उपभोक्ता दुवैलाई फाइदा पुग्नेछ। न्यूनतम समर्थन मूल्यको गणना गर्ने विभिन्न फ्याक्टर छन्। जस्तै उत्पादन लागत मूल्य, उत्पादनका साधनहरूको मूल्यमा आएको परिवर्तन, बजार मूल्यको प्रवृत्ति, माग र आपूर्तिका स्थितिको विशेष भूमिका रहन्छ। कृषि विभागअन्तर्गत रहेको बजार विकास, आर्थिक विश्लेषण तथा तथ्यांक शाखाले केही फसलको उत्पादन लागत अनुमान गरी निश्चित प्रतिशत नाफा र ढुवानी भाडा थपेर कृषि तथा पशुपन्छी मन्त्रालयमार्फत मन्त्रिपरिषद्मा पेस गरी न्यूनतम मूल्य घोषणा गर्ने गरेको छ। न्यूनतम समर्थन मूल्यको समयमै घोषणा र त्यसको पारदर्शिताले किसानमा आत्मविश्वास जागृत हुन्छ। त्यही आत्मविश्वासलाई टिकाइ राख्न सके कृषिमा क्रान्ति ल्याउन सकिन्छ। छिमेकी देश भारतमा न्यूनतम समर्थन मूल्य सिफारिस गर्न कृषि तथा किसान कल्याण मन्त्रालयअन्तर्गत स्थायी संरचना कृषि लागत तथा मूल्य आयोगको व्यवस्था गरेको छ। (शर्मा, राष्ट्रिय तथ्यांक कार्यालयका निर्देशक हुन्।)"
भूमि वितरण र राजस्व छुटको चलखेल,"सरकार सस्तो लोकप्रियताकै लागि जग्गा बाँड्ने नै योजना ल्याउँछ र सार्वजनिक तथा सरकारी जमिनमाथिको अतिक्रमणलाई प्रोत्साहन गर्छ। संविधानले सबै नेपालीलाई आवासको अधिकार भनेको छ। त्यसैले सरकार भूमिहीनहरूलाई आवास उपलब्धताका लागि जग्गा वितरण गर्छ। त्यसैका लागि आयोग पनि बनाएको छ, राष्ट्रिय भूमि आयोग। नेपालमा आवासको सुविधा भनेको आफ्नै निजी जग्गामा निजी भन्ने बुझाइ छ। राज्य पनि त्यही ठान्छ र भकाभक जग्गा वितरण गर्छ। भूमिहीन सुकुम्बासीका नाममा सहर, बजारदेखि गाउँघरका खुला र सार्वजनिक स्थान अतिक्रमित छन्, खोला किनार र ताल तलैयाका छेउछाउ अनि भीर कुना पनि छोडिएका छैनन्। सुकुम्बासी समस्या समाधान आयोगदेखि भूमि आयोग हुँदै २०४६ सालयता अहिलेसम्म १७ वटा आयोग बनेका छन्। अझ २०१३ सालदेखिकै हिसाब लगाउने हो भने सरकारले पहाडबाट तराईमा बसोबास गराउनेसम्मको लगत निकाल्दा आयोगको संख्यामात्रै बढ्दैन, वितरण भूमिको क्षेत्रफल पनि प्रष्टसँग विशाल देखिन्छ। २०१३ सालदेखि हालसम्म सरकारले ४६ हजार ६ सय बिघा जग्गा बाँडेको छ। त्यतिका बिघा जमिन बाँड्दा पनि नेपालमा भूमिहीन सुकुम्बासी बाँकी नै रहनु भनेको के हो ? त्यसको लेखाजोखा कुनै पनि सरकार गर्दैन। फेरि सस्तो लोकप्रियताकै लागि जग्गा बाँड्ने नै योजना ल्याउँछ र सार्वजनिक तथा सरकारी जमिनमाथिको अतिक्रमणलाई प्रोत्साहन गर्छ। अझ अहिलेको भूमि आयोगले त देशभरका ५० भन्दा बढी सहरमा अव्यवस्थित बसोबासी १०औं लाखलाई भूमिको लालपुर्जा वितरण गर्न खोज्दैछ र त्यसमा पनि चलनचल्तीको राजस्वमा पनि ५० देखि ६० प्रतिशत छुट दिएर। सार्वजनिक जमिनमा घर बनाएर बस्ने पनि उनै र राजस्व छुट पनि उनैलाई। आयोगको तर्क के भने कम्तीमा अहिलेसम्म तिरो नतिरी बसेकाहरूलाई नियमित करको दायरामा ल्याइन्छ नि भन्ने छ। अहिलेसम्म नतिरेको करको हिसाबचाहिँ कसले गर्ने ? अहिले आयोगमा परेको निवेदन अर्थात् १२ लाख वरिपरिको संख्या १ खर्ब ३० अर्ब राजस्व उठ्नुपर्छ। तर, त्यसमा छुट दिएर आधै घाटा पार्ने प्रपञ्च भएको छ। आयोगको प्रस्ताव धन्न अर्थ मन्त्रालयले रोकेको छ। तर, मुलुकका कार्यकारीले फेरि सस्तो लोकप्रियताका लागि छुट नै सदर गर्न लागे भने मुलुकले आर्थिक घाटा त बेहोर्छ नै बेथितिले पनि जरा गाड्छ। पहिलो त, भूमि वितरणको सिद्धान्त नै गलत छ। आवास भनेको अपार्टमेन्ट बनाएर पनि उपलब्ध गराउन सक्नुपर्छ साँच्चीकै भूमिहीनलाई। होइन भने सार्वजनिक जमिनको अतिक्रमणलाई उल्टै कानुनी मान्यता दिएर राजस्व छुट किमार्थ दिनुहुँदैन।"
"सिद्धबाबा सुरुङमार्ग निर्माण तीव्र, अब अकालमै जाँदैन ज्यान","बुटवल : गुल्मीको इस्मा गाउँपालिका६ अमरपुरका २७ वर्षीय कृष्ण सुनार (बेले) ले गुल्मीबुटवल खण्डमा दिनहुँ जिप चलाउँछन्। सिद्धबाबा राजमार्गअन्तर्गत पर्ने यही खण्डमा उनले नियमित यात्रुबाहक जिप चलाउन थालेको करिब एक दशक भयो। यात्रुको चाप हुँदा कहिलेकाहीँ दिनमै दुईपटक ओहोरदोहोर गर्छन्। दसंै, तिहारमा त तीन पटकसमेत ओहोरदोहोर गरेको अनुभव उनको छ। पहाडी जिल्लाबाट बुटवलमा बसोवास गर्नेहरूमध्ये सबैभन्दा धेरै गुल्मीका नागरिक छन्। लामो यात्राका क्रममा चालकलाई मात्र होइन्, यात्रुलाई पनि गन्तव्यमा पुग्नै लाग्दा मनमा उत्साह र उमंग हुनेगर्छ। तर, १० वर्षदेखि नियमित जिप चलाइरहेका सुनारलाई पाल्पाको तिनाउ गाउँपालिकास्थित सिद्धबाबा सडक खण्डमा आइपुग्दा कहिल्यै मनमा शान्ति भएन। सिद्धबाबादेखि बुटवल बजार पुग्न करिब ५ किलोमिटर मात्र छ। गुल्मीको अमरपुरदेखि १ सय ३० किलोमिटर यात्रा गर्दा ढुक्कसँग जिप चलाउने उनलाई ५ किलोमिटरको यही सडकले सदैव त्रास दिन्छ। बर्सेनि पहिरो र ढुंगा खसेर सिद्धबाबा सडकले सताइरहन्छ। सिद्धबाबा सडक पार गरेपछि यात्रुले पनि घरमा फोन गरेर सिद्धबाबा कट्यौं भनेर खबर सुनाउँछन्, सुनारले भने, दिनहुँ मनमा त्रास हुने यो सडकमा कहिले ढुक्कसँग हिँड्न पाइएलाजस्तो हुन्छ। बर्खाको समयमा यात्रुहरू त्रासैत्रासमा यात्रा गर्न बाध्य छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार पछिल्लो तीन आर्थिक वर्षमा यस सडक खण्डमा २९ वटा सवारी दुर्घटना भएका छन्। दुर्घटनामा परी १० जनाको ज्यान गएको छ। ५० जना घाइते भएका छन्। सुरुङ मार्ग निर्माण भएकै क्षेत्रमा पछिल्लो तीन वर्षको अवधिमा आठवटा सवारी दुर्घटना हुँदा एक जनाको मृत्यु र १४ जना घाइते भएका छन्। लुम्बिनी प्रदेशका पहाडी जिल्लाहरूमा पर्ने पाल्पा, गुल्मी, अर्घाखाँची, केही भाग प्यूठानसहित गण्डकी प्रदेशका स्याङ्जा, बागलुङ, कास्की, पर्वत र म्याग्दीका नागरिकहरूको व्यापार व्यवसाय गर्ने थलो बुटवल हो। भैरहवास्थित भारतीय सिमानाका नजिक भएकाले पनि यस क्षेत्र अन्य जिल्लाका नागरिकहरूको व्यापारिक थलो बनेको छ। यस सडक भएर दैनिक दुई हजारभन्दा बढी सवारीसाधन ओहोरदोहोर गर्छन्। सुरुङमार्गले नागरिकमा पलाएको आशा नागरिकलाई सताइरहेको सिद्धबाबा सडक खण्डमा निर्माण भइरहेको सुरुङ मार्गले सर्वसाधारण नागरिक उत्साहित भएका छन्। सबैभन्दा जोखिम क्षेत्रमै सुरुङ मार्ग निर्माण भएपछि चालक र यात्रुहरू उत्साहित भएका हुन्। सुरुङमार्ग निर्माणको काम समयमै पूरा हुनुपर्छ, पश्चिम नेपाल बस व्यवसायी संघ बुटवलका अध्यक्ष दधिराम खरेलले भने, डराएर यात्रा गर्ने यात्रुलाई बन्दै गरेको सुरुङ मार्गले आत्मबल बढाएको छ। यो चालकलाई मात्र नभएर पैदल यात्रीका लागि पनि त्रासको सडक हो। उनले सिद्धबाबा सडक क्षेत्रमा माथिबाट ढुंगा खस्ने र पहिरोको धेरै जोखिम खेप्नुपरेको बताए। पश्चिम नेपालअन्तर्गतका सवारीसाधन पाँचपाँच मिनेटको अन्तरमा यसै सडक भएर विभिन्न जिल्लामा छुट्ने गरेको उनले जानकारी दिए। एक हजार १ सय २६ मिटर लम्बाइको सुरुङमार्ग निर्माणको ठेक्का चाइना स्टेट कन्स्ट्रक्सन इन्जिनियरिङ कर्पोरेसन ले लिएको छ। हालसम्म १० प्रतिशत निर्माणको काम पूरा भइसकेको सिद्धबाबा सुरुङमार्ग परियोजनाकी इन्जिनियर सविता ज्ञवालीले जानकारी दिइन्। उनका अनुसार परियोजनाको कुल लागत ७ अर्ब ३४ करोड २१ लाख रुपैयाँ छ। पाँच वर्षभित्र निर्माणको सबै काम पूरा गर्नेगरी २०७८ साल फागुनमा परियोजनाको सम्झौता भएको थियो। सुरुङ मार्ग निर्माणका लागि स्विस सरकारले सहयोग गरेको छ। सुरुङमार्गका साइट इन्जिनियर श्रृजेश पौडेलका अनुसार सुरुमार्ग क्षेत्र बाहेक माथिल्लो र तल्लो सिद्धबाबा क्षेत्रको बुटवलतर्फ ९ सय ४ र पाल्पातर्फ १ हजार ४ सय ९४ मिटर सडकको समेत स्तरोन्नति गर्ने योजना छ। पहिरो खस्ने क्षेत्रमा सडकमाथि छत (रक सेड) लगाउँदै छांै, पौडेलले भने, त्यसपछि माथिको पहिरो सडकमा खस्दैन् र दुर्घटना नियन्त्रण गर्छ। निर्माण स्थलमा एक सय ५० जना मजदुरले २४सैं घण्टा काम गरिरहेका छन्। तत्कालीन अर्थमन्त्री एवं रुपन्देही२ का प्रतिनिधिसभा सदस्य विष्णु पौडेलले निरन्तर जोडबलका कारण सुरुङ मार्ग निर्माणको थालनी भएको बुटवलका नागरिकहरू बताउँछन्। सुरुङ मार्ग निर्माण भएपछि सडक दुर्घटनालाई कमी गर्ने नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका प्रमुख प्रहरी उपरीक्षक श्यामबहादुर खत्रीले आशा व्यक्त गरे। गाडीकै लाइटको प्रकाशले चालकले सवारी चलाउनुपर्ने बाध्यता छ, खत्रीले भने, सुरुङ मार्गमा सडक बत्ती हुन्छ। व्यवस्थित हुने भएकाले ट्राफिक परिचालन पनि गर्नुपर्दैन। उनले विकसित देशहरूमा सयौं किलोमिटर सुरुङ मार्ग निर्माण गर्ने भएकाले सडक सुरक्षा धेरै बलियो हुने देखिएको बताए। बुटवलपाल्पा सडक खण्डमा बुटवल, भैरहवा क्षेत्रका सिमेन्ट उद्योगहरूमा जाने टिपरहरूको बाक्लो ओहोरदोहोर हुने भएकाले सडकबत्ती जडानका लागि पहल गर्न सम्बन्धित निकायलाई उनले आग्रहसमेत गरे।"
सुदूरपश्चिममा शाह नेतृत्वको सरकारलाई समर्थन कायमै राख्ने नागरिक उन्मुक्तिको निर्णय,"धनगढी : केन्द्रमा पुुष्पकमल दाहाल नेतृत्वको सरकारलाई समर्थन गरेको नागरिक उन्मुक्ति पार्टीले संघीय गठबन्धनलाई चुनौती दिँदै सुदूरपश्चिम प्रदेश सरकारलाई दिएको समर्थन फिर्ता नलिने निर्णय गरेको छ। आइतबार बसेको नागरिक उन्मुक्ति पार्टीको संसदीय दलको बैठकका बहुमत सांसदहरूले शाह नेतृत्वको सरकारको समर्थन फिर्ता नदिने निर्णय गरेका हुन्। केन्द्रमा पुुष्पकमल दाहाल नेतृत्वको सरकारलाई समर्थन गरेको नागरिक उन्मुक्ति पार्टीको सुदूरपश्चिम प्रदेश संदीय दलले भने शाह नेतृत्वको सरकारलाई दिएको समर्थन फिर्ता नलिने निर्णय गरेको हो। पार्टी अध्यक्ष रञ्जिता श्रेष्ठ चौधरीले समर्थन फिर्ताको निर्देशन दिएका बेला आइतबार बहुमत प्रदेश सभा सदस्यहरूले शाहलाई दिएको समर्थन फिर्ता नलिने निर्णय गरेपछि प्रदेशको राजनीति तरंगीत भएको छ। उन्मुुक्तिका ७ जना प्रदेशसभा सदस्य मध्ये ५ जनाले समर्थन फिर्ता नलिने निर्णय गरेका हुन्। संसदीय दलका नेता तथा आर्थिक मामिलामन्त्री रहेका घनश्याम चौधरी, भूमि व्यवस्था कृषि तथा सहकारीमन्त्री रामेश्वर चौधरी, बिना विभागीयमन्त्री खुशीराम चौधरी र लक्ष्मण किशोर चौधरी तथा भूमि व्यवस्था कृषि तथा सहकारी राज्यमन्त्री इन्द्र गिरि गरी अहिलेको सरकारमा उन्मक्तिका ५ जना मन्त्री छन्। यी पाँचै जनाले शाह नेतृत्वको सरकारलाई दिएको समर्थन फिर्ता नलिने निर्णय गरेका हुन्। तर, संघमा नयाँ गठबन्धनमा मतदान गरेको र प्रदेशमा अर्कै गठबन्धन बनाएपछि, अध्यक्ष रञ्जीता चौधरी र संरक्षक रेशम चौधरी बीचको विवाद अझ पेचिलो बनेको छ। केन्द्रमा नयाँ गठबन्धन बनेपछि नेकपा माओवादी केन्द्र र नेकपा एकीकृत समाजवादी पार्टीले मुख्यमन्त्री कमलबहादुर शाहलाई दिएको समर्थन फिर्ता लिइसकेको छ। यी दुुई पार्टीले समर्थन फिर्ता लिएपछि मुख्यमन्त्री शाह अल्पमतमा परेका छन्। नागरिक उन्मुक्ति पार्टीको संसदीय दलको बैठकमा आइतबार २ जना प्रदेशसभा सदस्य अनुपस्थित रहेपछि, शाहले विश्वासको मत पाउने वा नपाउने ढुक्क हुने वातावरण भने बन्न सकेको छैन। ५३ सदस्यीय प्रदेशसभामा कांग्रेसका एकजना प्रदेशसभा सदस्यको निधन भएकाले उसका १८, नेकपा माओवादी केन्द्रका सभामुखसहित ११, नेकपा एमालेका उपसभामुखसहित १०, नागरिक उन्मुक्ति पार्टीका ७, समाजवादीका ४, राप्रपाका १ र स्वतन्त्र १ गरी ५२ जना प्रदेशसभा सदस्य छन। बहुमतका लागि २७ प्रदेशसभा सदस्य आवश्यक पर्छन। कांग्रेसका १८, नागरिक उन्मुक्तिका ७, स्वतन्त्र र राप्रपाका ११ जनाले समर्थन गरे मात्रै २७ जनाको बहुमत पुुग्छ। तर राप्रपा र स्वतन्त्रले निर्णय गरि नसक्नु, नागरिक उन्मुक्तिका २ जना बैठकमै अनुपस्थित हुनुले पनि मुख्यमन्त्री शाहलाई बहुमत पुुगाउन चुनौती भने कायमै छ। तर कांग्रेसका प्रमुख सचेतक विक्रम सिह धामी भने उन्मुक्तिको निर्णयपछि बहुमत पुुग्ने दाबी गर्छन्। उन्मुक्तिका केही सदस्य अनुपस्थित रहे। त्यसको केही कारण होला तर संसदीय दलको निर्णयले अब कांग्रेस नेतृत्वको सरकार बहमुत पाउनेमा विश्वस्त छौं, उनले भने। उनले छिट्टै संसदीय दलको बैठक बोलाएर मुख्यमन्त्री शाहले विश्वसको मत लिने बताए।"
राजनीतिक नियुक्तिमा परिवारवादलाई पूर्ण निषेध गर्ने रास्वपाको निर्णय,"काठमाडौं : रास्वपाले राजनीतिक नियुक्तिमा परिवारवादलाई पूर्ण निषेध गर्ने निर्णय गरेको छ। आइतबार बिहान बसेको बैठकले समावेशीतालाई मध्यनजर गरि मेरिटोक्रेसीका आधारमा नियुक्ति अघि बढाउने निर्णय भएको महामन्त्री डा मुकुल ढकालले जानकारी दिए। प्रत्येक आइतबार रास्वापाका ४ मन्त्री र उपसभापति डा स्वर्णिम वाग्ले, महामन्त्री डा मुकुल ढकाल र सासंद शिशिर खनालको बैठक बस्ने गरेको छ। यो बैठक प्रत्येक आइतबार बिहान बस्छ।उनले भने,राजनीतिक नियुक्तिमा परिवारवादलाई पूर्ण निषेध गरिएको छ। यस्ता नियुक्ति जान्नेलाई छान्ने पार्टीको अवधारणा अनुसार समावेशीतालाई मध्यनजर गरि मेरिटोक्रेसीलाई प्रधान मानि अघि बढाइने निर्णय भएको छ। आजको बैठकमा मन्त्रालयहरूको एक हप्ताको काम, अनुभव , कमजोरीलाई समिक्षा गरिएको उनको भनाई छ। मन्त्रालयका बजेट, नीति कार्यक्रम र तत्कालका लागी संसोधन गर्न पर्ने नियम एवं साझा न्युनतम कार्यक्रमका बारेमा छलफल गरिएको उनले बताए। त्यसैगरी मन्त्रालयहरूलाई सहयोग गर्न विज्ञ र अनुभविहरूको सघाउ समूह बनाउने निर्णय भएको छ। ढकालका अनुसार सरूवा, बढूवा तथा नियुक्तिको अनुचित सिफारिस गर्नेलाई पार्टीले साधारण सदस्यता समेत खारेजसम्म गर्न सकिने निर्णय भएको छ। नवगठित मन्त्रिपरिषदमा सभापति रवि लामिछाने उपप्रधानमन्त्रीसहित गृह मन्त्री, उपसभापति डोलप्रसाद अर्याललाई श्रम, रोजगार तथा सामाजिक सुरक्षा मन्त्री, सुमना श्रेष्ठ शिक्षा, विज्ञान तथा प्रविधि मन्त्री र विराजभक्त श्रेष्ठ युवा तथा खेलकुद मन्त्री बनेका छन्।"
सुनकाण्डका दोषीलाई सरकारले छोड्दैन : पर्यटनमन्त्री,"नुवाकोट : संस्कृति, पर्यटन तथा नागरिक उड्डयनमन्त्री हितबहादुर तामाङले सुन काण्डका दोषीले उन्मुक्ति नपाउने बताएका छन् । जोसुकै भएपनि सरकारले कारवाही गरेरै छाड्ने उनको भनाइ छ । नुवाकोटको विदुरमा आयोजित कार्यक्रममा माओवादीका नेतासमेत रहेका तामाङले सरकारले दोषीलाई कारवाही गरेरै छाड्ने दावी गरे। उनले पुष्पकमल दाहाल नेतृत्वको सरकारलाई कानुन अनुसार कार्य गर्न कसैले पनि रोक्न नसक्ने जिकिर गरे। प्रतिवेदनका आधारमा सरकारले कारवाही गर्न गृहमन्त्रीलाई निर्देशन दिइसकेको बताउँदै मन्त्री तामाङले गल्ति गर्नेले कारवाही भोग्ने र निर्दोषले छुटकरा पाउने बताए । मन्त्री तामाङले सुन काण्डको प्रतिवेदन अनुसार कारवाही गर्न गृहमन्त्रीलाई कसैले पनि हस्तक्षेप नगर्ने उल्लेख गरे। वर्तमान सरकारले सत्तापक्ष र प्रतिपक्ष नभनी जनताको पक्षमा कार्य गर्ने बताए। मन्त्री तामाङले सहकारी काण्डका दोषीहरू पनि सरकारले कारवाहीको दायरामा ल्याएर छोड्ने बताए। सहकारीका मुख्य दोषी जीवि राईलाई पक्राउ गरेर छाड्ने बताए। आर्थिक क्षेत्रको प्रवर्द्धनका लागि पर्यटनलाई मुल मुद्दा बनाउने बताउँदै मन्त्री तामाङले ग्रामीण तथा धार्मिक पर्यटनलाई विस्तार गरिनेमा जोड दिए। उनले आफ्नो कार्यकालमा देशकै लागि नयाँ र परिवर्तन अनुभूति हुनेगरी काम गर्ने योजना रहेको बताए। उनले भने,'संयोग र अवसरको बीचबाट विकासका कार्यहरु हुनेगर्छ। म विभागीय मन्त्री भएको छु। मैले यो गाउँ र नुवाकोटमात्रै होइन,निर्वाचन क्षेत्र, जिल्ला र सिंगो देशलाई केन्द्रमा राखेर हेर्नुपर्छ,मन्त्री तामाङले भने, मेरो कार्यकालमा समग्र देशकै लागि संस्कृति,पर्यटन र नागरिक उड्डयनको क्षेत्रबाट सबैले नयाँ र परिवर्तनको अनुभूति हुने विशेष काम गर्न दत्तचित्त भएर लाग्नेछु।' जनताका लागि दुरगामी सकारात्मक कार्य गर्न सरकार क्रियाशील रहेको उनको भनाइ छ ।"
बाबुराम समूहले भन्यो महिन्द्रराय यादवले पार्टीको नीति विपरीत माओवादीसँग एकता गरे,काठमाडौं : नेपाल समाजवादी पार्टीको डा बाबुराम भट्टराई पक्षले महिन्द्रराय यादव समूहले माओवादीसँग गरेको एकता पार्टीको नीति विपरीत भएकाले पार्टीले मान्यता नदिने निर्णय गरेको छ। पार्टी कार्यालय तीनकुनेमा बसेको नेसपाको केन्द्रीय कार्यकार्यकारिणी बैठकले पार्टीको नीति विपरीत स्वार्थका आधारमा केही नेताहरूले माओवादीसँग पार्टी एकता गरेको भन्दै त्यसको कुनै मान्यता नहुने निर्णय गरेको हो। नेसपालाई संगठनात्मकरूपमा देखिएका समस्या समाधान गर्दै पुनर्जिवित गर्ने विषयमा पार्टी गम्भीर रहेको कार्यकारिणी सदस्य कृष्ण शर्माले बताए। अनुशासनलाई तोडेर सत्ता समीकरणको खेलमा अमुक स्वार्थ पूरा गर्ने ध्येयका साथ पार्टीका केही नेताले गरेको क्रियाकलाप स्वीकार्य नहुने उनको भनाइ छ। शर्माले कार्यकारिणी समिति बैठकमा आफूहरूसँग बहुमत रहेको दाबी गरे। उनले देशको अग्रगमनका लागि कार्ययोजनासहित अघि बढ्ने भन्दै सोमबार बस्ने केन्द्रीय समिति बैठकले आवश्यक निर्णय गर्ने बताए ।
पर्यटकीय राजधानी पोखराको विकासका लागि सरकारले आवश्यक सहयोग गर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले पोखरा पर्यटकीय राजधानी घोषणाले देशकै पर्यटन प्रवर्द्धनमा महत्वपूर्ण योगदान पुग्ने विश्वास व्यक्त गरे। आइतबार पोखराको बाराहीघाटमा पोखरालाई पर्यटकीय राजधानी घोषणा गर्न आयोजित समारोहलाई सम्बोधन गर्दै प्रधानमन्त्री दाहालले अभियानले पोखरा मात्रै नभएर सिंगो गण्डकी प्रदेश र देशकै पर्यटन प्रवर्द्धनमा महत्वपूर्ण योगदान पुग्ने बताएका हुन्। प्रधानमन्त्री दाहालले पर्यटकीय राजधानी पोखराको विकासका लागि सरकारले प्राथमिकतापूर्वक आवश्यक सहयोग,समन्वय तथा सहकार्य गर्ने उल्लेख छ। पोखरालाई अझ सुन्दर, सुरक्षित, हरियाली, व्यवस्थित र समुन्नत सहरको रूपमा विकास गर्न सरकारले उच्च प्राथमिकता दिने विश्वास व्यक्त गरे। प्रधानमन्त्री दाहालले आगामी महिना आयोजन गर्न लागिएको लगानी सम्मेलनले समेत यस कार्यमा महत्त्वपूर्ण सहयोग पुर्याउने विश्वास व्यक्त गरे।"
कम्युनिस्ट विभाजित हुँदा राष्ट्रिय राजनीतिमा प्रतिगामी धार बलियो हुँदै जान्छ : प्रचण्ड,"पोखरा : प्रधानमन्त्री तथा नेपाल कम्युनिस्ट पार्टी (माओवादी केन्द्र) का अध्यक्ष पुष्पकमल दाहाल 'प्रचण्ड'ले कम्युनिस्ट आन्दोलन विभाजित हुँदा राष्ट्रिय राजनीतिमा प्रतिगामी धार बलियो हुँदै जाने दाबी गरेका छन्। आइतबार बिहान पोखरामा पार्टीका अगुवा नेताकार्यकर्तालाई सम्बोधन गर्दै अध्यक्ष प्रचण्डले प्रतिगामी धार बलियो भए व्यवस्थामाथि नै सङ्कट आउने बताएका हुन्। उनले भने,कम्युनिस्ट आन्दोलन विभाजित हुँदा राष्ट्रिय राजनीतिमा प्रतिगामी धारा बलियो हुँदै जान्छ। त्यसले व्यवस्थामाथि नै सङ्कट ल्याउँथ्यो। त्यो चुनौती पार गरिएको छ। देशका राजनीति सही बाटोमा आएको छ। उनले सरकारको गतिमा परिवर्तन ल्याउन र वामपन्थी शक्तिबीच सहकार्यका निम्ति नयाँ समिकरण बनाइएको बताए।कांग्रेसबाट पटकपटक धोका भयो। कांग्रेसबाट हामीलाई भोट ट्रान्सफर हुने पनि देखिएन। सबैजसो निर्वाचनमा धोका भयो। भोलि पनि यस्तै हुने देखियो। प्रधानमन्त्री प्रचण्डले भने,एकातिर सरकारमा गति नआउने, अर्कोतर्फ गठबन्धनप्रति इमान्दार नहुने परिस्थितिले नयाँ गठबन्धनमा गएका हौं। प्रचण्डले पार्टीलाई सुदृढ गर्न एक महिने अभियान चलाइने बताए। राष्ट्रिय जागरण अभियान सञ्चालन गर्दैछौँ। पूर्वदेखि पश्चिमसम्मको तराईमधेशलाई समेटेर एउटा अभियान चल्नेछ। हिमाल, पहाड र तराईमधेशलाई जोडेर उत्तरदक्षिणका भूगोल जोडेर अभियान चलाइन्छउनले भने। गण्डकी प्रदेशमा माओवादीले नेतृत्व लिने सम्भावना रहेको उनको भनाई छ। प्रधानमन्त्री प्रचण्डले भने,गण्डकी प्रदेश सरकारका बारेमा पनि हामी छलफल गर्दैछौँ। प्रदेशमा सरकार गठनका लागि गृहकार्यमै छौँ। त्यो टुंगाएपछि एउटा निष्कर्षमा पुग्नेछौँ।"
सांसद अन्सारीको निधनमा शोक प्रस्ताव पारित गर्दै संसद बैठक स्थगित,"काठमाडौं : प्रतिनिधिसभा बैठकले शोक प्रस्ताव पारित गरेको छ। प्रतिनिधि सभा सदस्य मञ्जु शर्मा अन्सारीको निधनमा शोक प्रस्ताव पारित गरेको हो। अन्सारीको उपचारको क्रममा मिनभवनस्थित सिभिल अस्पतालमा निधन भएको हो । २०२० साल माघ १९ गते जन्मिएकी अन्सारी २०७९ साल चैत १९ गते प्रतिनिधि सभा सदस्य भएकी थिइन्। जनता समाजवादी पार्टी (जसपा) बाट समानुपातिक निर्वाचन प्रणालीबाट प्रतिनिधिसभा सदस्य पदमा निर्वाचित शहनाज रहमानको २०७९ फागुन १३ गते निधन भएपछि रिक्त रहेको स्थानमा उनी सांसद भएकी हुन्। २०४६ सालको आन्दोलनदेखि राजनीतिक यात्रा सुरुवात गरेकी उनी सद्भावना पार्टीमा आवद्ध भइ २०४६ साल देखि २०५६ सम्म उपत्यका महिला इन्चार्ज भएकी थिइन् । उनी हाल जनता समाजवादी पार्टी,नेपालको पोलिटब्यूरो सदस्य थिइन्। सांसद अन्सारीको आत्माको चीर शान्तिको कामना गर्दै बैठकले एक मिनेट मौन धारणा गरेको समेत गरेको छ।"
सिद्धान्त विपरीतका दलहरूबीच गठबन्धन हुँदा देश अस्थिरतामा गयो : सीके राउत,"वीरगन्ज : जनमत पार्टीका अध्यक्ष चन्द्रकान्त (सीके) राउतले भ्रष्टाचार नियन्त्रणमा सरकारले ठोस कारबाही गर्न नसकेको बताएका छन्। वीरगन्जमा शनिबारदेखि सुरु भई आइतबार सकिएको जनमत पार्टीको केन्द्रीय कार्यसमितिको बैठकका निर्णय सार्वजनिक गर्दै अध्यक्ष राउतले देशमा ठूल्ठूला भ्रष्टाचारका काण्ड सार्वजनिक हुँदा पनि ठोस कारबाही हुन नसकेको बताए। भ्रष्टाचारमा अख्तियारले ठूला माछालाई समाउन नसकेको बताउँदै उनले अख्तियार र निर्वाचन आयोगका प्रमुख, सर्वोच्च अदालतका प्रधानन्यायाधीशसँगै प्रधानमन्त्री पनि जनताबाट प्रत्यक्ष निर्वाचित हुनुपर्ने व्यवस्था गर्न माग गरे। राजनीतिक नियुक्तिका कारण संवैधानिक निकायले कुनै काम गर्न नसकेको राउतले आरोप लगाए। समाजवादको स्थापनाका लागि पुँजीवादी क्रान्तिको आवश्यक्ता औंल्याउँदै उनले सामाजिक लोकतन्त्रको व्यवस्था गर्नुपर्नेमा जोड दिए। शिक्षा, स्वास्थ्यजस्ता आधारभूत आवश्यक्ता निशुल्क गर्नसके मात्रै देशको विकास हुने उनको धारणा छ। सिद्धान्त विपरीतका दलहरूबीचको गठबन्धनले देशमा अस्थिरता उब्जिएको बताउँदै उनले स्वार्थका लागि गठबन्धन गर्ने परिपाटीको अन्त्य हुनुपर्नेमा जोडदिए। सरकारमा जाने अवस्था अहिले नै नभएको भन्दै राउतले आफ्नो पार्टीको मागको सम्बोधन नभएसम्म सरकारमा नजाने अडान जनमतको कायमै रहेको बताए। जनताका लागि काम गर्ने वातावरण भएमा मात्रै आफ्नो दल सरकारमा जाने उनले बताए। जनमत पार्टीले मधेस प्रदेशको मुख्यमन्त्री पाएपछिमात्र काम गर्ने वातावरण बन्ने उनको तर्क छ। पत्रकार सम्मेलनमा जनमत पार्टीका केन्द्रीय सचिव बीपी साह, जनमत पार्टीका प्रवक्ता शरदसिंह यादव, जनमत पार्टी पर्साका अध्यक्ष ओमप्रकाश सर्राफलगायत पार्टीका केन्द्रीय सदस्य, पदाधिकारी एवं नेता कार्यकर्ताको उपस्थिति थियो।"
"प्रतिनिधिसभा बैठक बस्दै, के छन् एजेण्डा?",काठमाडौं : प्रतिनिधिसभा बैठक बस्दैछ। आइतबार बिहान ११ बजेका लागि बोलाइएको बैठकमा शिक्षा विज्ञान तथा प्रविधिमन्त्री सुमना श्रेष्ठले राष्ट्रिय सभामा उत्पत्ति भएको सहिद दशरथ चन्द स्वास्थ्य विज्ञान विश्वविद्यालय विधेयक २०८० माथि विचार गरियोस् भन्ने प्रस्ताव प्रस्तुत गर्ने कार्यसूची रहेको छ। बैठकमा २०८१०८२ का लागि विनियोजन विधेयकका सिद्धान्त र प्राथमिकता सम्बन्धमा (कर प्रस्ताव बाहेक) माथि छलफल जारी रहने दैनिक कार्यसूचीमा उल्लेख छ। शुक्रबारको बैठकमा प्रमुख प्रतिपक्ष दल नेपाली कांग्रेसले वेल घेराउ गरेपछि सभामुख देवराज घिमिरेले चैत्र ४ गतेसम्मका लागि बैठक स्थगित गरेका थिए। उपप्रधान एवं गृहमन्त्री रवि लामिछानेले राजनीतिक दलसम्बन्धी ऐनको संशोधन विधेयक २०८० प्रस्तुत गर्न सभामुख घिमिरेले समय दिएका थिए। तर कांग्रेसका सांसदहरूले अनुसन्धानको दायरमा रहेका लामिछानेको गृहमन्त्री नियुक्तिका विषयमा प्रधानमन्त्रीको जवाफ माग गर्दै संसदमा अवरोध गरेपछि कार्यसूची अघि बढ्न सकेन। गृहमन्त्री लामिछानेको नियुक्तिका विषयमा प्रधानमन्त्रीको स्पष्ट धारणा नआएसम्म संसद चल्न नदिने कांग्रेसले चेतावनी दिएको छ।
जसपा सांसद मञ्जु शर्मा अन्सारीको निधन,"काठमाडौं : प्रतिनिधि सभा सदस्य मञ्जु शर्मा अन्सारीको निधन भएको छ । उनको उपचारको क्रममा मिनभवनस्थित सिभिल अस्पतालमा निधन भएको हो । २०२० साल माघ १९ गते जन्मिएकी अन्सारी २०७९ साल चैत १९ गते प्रतिनिधि सभा सदस्य भएकी थिइन्। जसपाबाट समानुपातिक निर्वाचन प्रणालीबाट प्रतिनिधिसभा सदस्य पदमा निर्वाचित शहनाज रहमानको २०७९ फागुन १३ गते निधन भएपछि रिक्त रहेको स्थानमा उनी सांसद भएकी हुन्। सभामुख देवराज घिमिरे आज नै सिभिल अस्पतालमा पुगेर शोक प्रकट गरेका छन्। २०४६ सालको आन्दोलनदेखि राजनीतिक यात्रा सुरुवात गरेकी उनी सद्भावना पार्टीमा आवद्ध भइ २०४६ साल देखि २०५६ सम्म उपत्यका महिला इन्चार्ज भएकी थिइन् । उनी हाल जनता समाजवादी पार्टी,नेपालको पोलिटब्यूरो सदस्य थिइन्।"
शिक्षा मन्त्रालय मातहतका कर्मचारीले सोर्सफोर्स लगाउन खोजे मूल्यांकनमा नम्बर घटाइने,"काठमाडौं : शिक्षा, विज्ञान तथा प्रविधि मन्त्रालय मातहतका कर्मचारीले कुनै पनि नाममा सोर्सफोर्स र बार्गेनिङ गरे कार्यक्षमता मूल्यांकनमा अंक काटिने भएको छ। शिक्षामन्त्री सुमना श्रेष्ठले अनुचित नियुक्ति तथा सरुवा बढुवाका निम्ति बार्गेनिङ गरे कार्यक्षमता मूल्यांकनमा ०५ नम्बर काटिने बताएकी हुन्। उनले बार्गेनिङ गरेको थाहा पाएमा उजुरी गर्न अनुरोध गरेकी छन्। शिक्षा मन्त्रालयमा वा मातहतका निकायहरूमा मेरो नाम लिएर वा पार्टीको मार्फत, कर्मचारीको मार्फत वा कुनै पनि साइनो लाएर कुनै पनि किसिमको अनुचित नियुक्ति वा अनावश्यक सरुवा बढुवाको लागि सोर्स फोर्स लाउन कसैले खोज्छ भने उसको मूल्याङ्कनमा ०५ नम्बर घटाइनेछ। सोर्स फोर्सवा बार्गेनिङको गन्ध मात्र पनि थाहा पाउनुभयो भने उजुरी गर्नुहोला: । हामीले अनुसन्धान गरेर तत्काल कारबाही गर्नेछौँ। श्रेष्ठको सचिवालयको पेजमा भनिएको छ, कहिँकतै पनि भर्ना गर्न वा छात्रवृत्ति पाउन मेरो वा हाम्रा कर्मचारी साथीहरूको नाम लिएर कोही बार्गेनिङ गर्न आयो भने प्रमाण सहित सिधै मलाई खबर गर्नुहोला। निर्ममतापूर्वक कारबाही हुनेछ। हामीलाई परिणाम चाहिएको छ। प्रचारको पछि हामी लाग्दैनौँ, दुशप्रचारको पछि तपाईँहरू पनि नलागिदिनुहोला। धन्यवाद। रास्वपाको आइतबार बिहान बसेको बैठकले सरूवा, बढूवा तथा नियुक्तिको अनुचित सिफारिस गर्नेलाई पार्टीले साधारण सदस्यता समेत खारेजसम्म गर्न सकिने निर्णय गरेको छ। बैठकमा समावेशीतालाई मध्यनजर गरि मेरिटोक्रेसीका आधारमा नियुक्ति अघि बढाउने र राजनीतिक नियुक्तिमा परिवारवादलाई पूर्ण निषेध गर्ने निर्णय भएको महामन्त्री डा मुकुल ढकालले जानकारी दिए। नवगठित मन्त्रिपरिषदमा सभापति रवि लामिछाने उपप्रधानमन्त्रीसहित गृह मन्त्री, उपसभापति डोलप्रसाद अर्याललाई श्रम, रोजगार तथा सामाजिक सुरक्षा मन्त्री, सुमना श्रेष्ठ शिक्षा, विज्ञान तथा प्रविधि मन्त्री र विराजभक्त श्रेष्ठ युवा तथा खेलकुद मन्त्री बनेका छन्।"
उपनिर्वाचनमा इलामबाट उम्मेदवारी दिने मिलन लिम्बूको घोषणा,काठमाडौं : सञ्चारकर्मी मिलन लिम्बूले इलाम क्षेत्र नम्बर २ को उपनिर्वाचनमा प्रतिनिधिसभा सदस्य पदका लागि उम्मेदवारी दिने घोषणा गरेका छन्। आइतबार पत्रकार सम्मेलन गर्दै लिम्बूले स्वतन्त्र उम्मेदवारको रुपमा उम्मेदवारी दिने घोषणा गरेका हुन्। उनी नेकपा माओवादी केन्द्र निकट पत्रकार मानिन्छन्। यसअघि लिम्बूले चुनाव लड्नका लागि माओवादी परित्याग गरेका थिए। संविधानसभाका अध्यक्ष सुवासचन्द्र नेम्वाङको गत भदौ २६ गते निधन भएपछि खाली रहेको उक्त स्थानमा २०८१ साल बैशाख १५ गते उपनिर्वाचन हुँदैछ।
पोखरालाई पर्यटकीय राजधानी घोषणासँगै खेलकुदको पूर्वाधार विकासमा ध्यान दिनुपर्छ,"पोखरा : नेकपा एमालेका महासचिव शंकर पोखरेलले पोखरालाई पर्यटकीय राजधानी घोषणासँगै खेलकुदको पूर्वाधार विकासमा राज्यले ध्यान दिनुपर्नेमा बताएका छन्। लेखनाथमा नेकोस खेल महोत्सवको शनिबार उद्घाटन गर्दै उनले खेलप्रति युवालाई आकर्षण गर्न महोत्सवले महत्त्वपूर्ण भूमिका निर्वाह गर्ने बताएका हुन्। उनले भने,पोखरामा राष्ट्रिय र अन्तराष्ट्रिय खेल आयोजना गर्न सक्ने संरचना बनाउन सक्दा पर्यटन क्षेत्रको विकास हुन्छ। उनले मुलुक अप्ठेरो अवस्थाबाट गुज्रिरहेको बेला नयाँ सत्ता समीकरण बनेको स्पष्ट पारे। पोखरेलले भने,जनतामा निराशा बढिरहेको अवस्था छ। मुलुकलाई सही दिशातर्फ फर्काउनु पर्छ भनेर नयाँ राजनीतिक यात्रा आरम्भ भएको छ। आन्तरिक र बाह्य पर्यटनको प्रवर्द्धधन, स्थानीय कला संस्कृतिको जगेर्ना गर्ने उद्देश्यले आयोजित प्रतियोगिता चैत्र ११ गतेसम्म सञ्चालन हुने नेपाल खेलकुद महासंघ कोषाध्यक्ष एवम् प्रवक्ता उज्वल सुवेदीले जानकारी दिए । महोत्सवमा फुटबल, ब्याडमिन्टन, तेक्वान्दो, एथ्लेटिक, खुल्ला महिला स्लो स्कुटर रेस, गण्डकी प्रदेश स्तरीय तेक्वान्दो प्रतियोगिता, कास्की जिल्लास्तरीय विद्यालयस्तरीय नृत्य प्रतियोगिता, संघसंस्था स्तरीय झाँकी प्रदर्शनी प्रतियोगिता र लोक दोहोरी प्रतियोगिता हुने सुवेदीले बताए। खेल महोत्सवमा फुटबल प्रतियोगिता तर्फ सर्वाधिक पुरस्कार रहेको छ। विजेता टिमले नगद रु ३ लाख ३ हजार ३ सय ३३ र उप विजेता टिमले १ लाख ७७ हजार ७ सय ७७ सहित शिल्ड, मेडल र प्रमाण पत्र प्राप्त गर्ने आयोजकले जनाएको छ।"
एक घण्टाभित्रमा श्रम स्वीकृति दिने व्यवस्था गर्न श्रममन्त्री अर्यालको निर्देशन,"काठमाडौं : श्रम, रोजगार तथा सामाजिक सुरक्षामन्त्री डोलप्रसाद अर्यालले एक घण्टाभित्रमा श्रम स्वीकृति दिने गरी वैदेशिक रोजगार सूचना व्यवस्थापन प्रणाली (फेमिस)को सुधार गर्न निर्देशन दिएका छन्। फेमिस प्रणाली आपूर्तिकर्ता, मन्त्रालयको सूचना प्रविधि शाखा र परामर्शदातासँग छलफल गर्दै मन्त्री अर्यालले आगामी शुक्रबारदेखि एक घण्टाभित्र श्रम स्वीकृति दिनेगरी प्रणालीको सुधार गर्न निर्देशन दिएको उनको सचिवालयले जनाएको छ। वैदेशिक रोजगारीको काम कारबाहीलाई प्रविधिमैत्री बनाउन वैदेशिक रोजगार विभागले फेमिस प्रणाली प्रयोगमा ल्याएको हो। तर, सो प्रणालीमा आउने समस्याका कारण श्रमिकले समयमै श्रम स्वीकृति नपाउँदा थप आर्थिक भार खेप्नुपरेको गुनासो छ। यसै समस्यालाई समाधान गर्न मन्त्री अर्यालले फेमिस प्रणालीमा तत्काल सुधार गर्न निर्देशन दिएका हुन्र मन्त्री अर्यालले संसारको कुनै पनि कुनाबाट श्रम स्वीकृतिका लागि श्रमिकले आवेदन दिँदा एक घण्टाभित्रमा श्रम स्वीकृति दिन सक्ने गरी प्रणाली सुधार गर्न निर्देशन दिए। 'तपाईंहरूले काम गर्न सक्नुहुन्छ भने गर्नुहोस् अन्यथा अन्य विकल्प खोजेर भए पनि एक महिनाभित्रमा एक घण्टामा श्रम स्वीकृति दिन सक्नेगरी फेमिस प्रणालीको सुधार गर्नेछु,' उनले भेन। मन्त्रालयको सूचना प्रविधि परामर्शदाताले विगत एक सातादेखि फेमिस प्रणालीको निगरानी गरिरहेको छ। फेमिस प्रणालीको सफ्टवेयरको आपूर्तिकर्ता ईबीमा कम्पनी हो भने हार्डवेयर आपूर्तिकर्ता दृष्टि टेक कम्पनी हो। सन् २०१६ मा विभागले वैदेशिक रोजगारीमा जाने श्रमिकको तथ्यांक राख्न, अनलाइन टोकन र श्रम स्वीकृति प्रदान गर्नका लागि सफ्टवेयर खरिद गरेको थियो।"
कांग्रेसको विरोध सत्ता छाड्दाको छट्पटाहटमात्रै : महेश बर्तौला,काठमाडौं : नेकपा एमालेका प्रमुख सचेतक महेशकुमार बर्तौलाले संसदमा कांग्रेसले गरेको विरोध सत्ता छाड्दाको छट्पटाहटमात्रै भएको बताएका छन्। आइतबार संसद भवन बानेश्वरमा सञ्चारकर्मीसँग कुरा गर्दै बर्तौलाले सरकार छाड्नुपर्दाको पीडा कांग्रेसले संसदमा देखाएको बताए। उनले पुनगर्ठित सरकारलाई केही समय काम गर्न दिनुपर्ने बताए। त्यस्तै बर्तौलाले सुन तस्करी छानविन प्रतिवेदनका आधारमा दोषीलाई कारबाही हुनुपर्ने र प्रतिवेदनले उजागर गरेका विषय सार्वजनिक गर्नुपर्ने बताए। सरकारले प्रतिवेदनलाई पूर्णरूपमा कारबाही गर्ने निर्णय नै गरिसकेको अवस्थामा कोही पनि दोषी उम्कने गुञ्जायस नरहेको उनले बताए। उनले प्रतिवेदनको पूर्ण कार्यान्वयन नभएसम्म सरकारलाई झक्झकाउने काम एमालेले गर्ने प्रस्ट्याए।
भन्सार छलीका सामान बरामद,"बुटवल : जिल्ला प्रहरी कार्यालय रुपन्देहीबाट खटिएको टोलीले विभिन्न स्थानबाट भन्सार छलीका अवैध सामान बरामद गरेको छ। आइतबार चार लाख २० हजार तीन सय रुपैयाँ बराबरको भन्सार छलीका सामान बरामद गरिएको जिल्ला प्रहरी कार्यालय रुपन्देहीका प्रमुख एवं प्रहरी उपरीक्षक रंजितसिँह राठौरले जानकारी दिए। बरामद गरिएका सामानहरू भैरहवा, बेलहिया भन्सार कार्यालय र पशु क्वारेन्टाइन चेकपोस्ट बेलहिया पठाइएको छ। सिद्धार्थनगर६ गल्लामण्डीबाट विभिन्न कपडाहरू, मायादेवी गाउँपालिका४ बनकसियाबाट सिमेन्टको पाता १२ फिटको २३ पिस, ८ फिटको ८ पिस र ६ फिटको ८ पिस गरी ३९ पिस, सैनामैना नगरपालिका४ कुस्साबाट चिनी, मैदा, लुम्बिनी सांस्कृतिक नगरपालिका१ खुनगाईबाट बोईलर कुखुरा, दाल र अवैध तरकारी बरामद गरिएको प्रहरीले जनाएको छ।"
स्कुले बालिका र महिलाको अश्लील भिडियो बनाउने युवक पक्राउ,"वीरगन्ज : स्कुले बालिका र महिलाहरूको अश्लील भिडियो बनाएको आरोपमा प्रहरीले पर्साको छिपहरमाई गाउँपालिका५ बाट युवकलाई पक्राउ गरेको छ। पक्राउ पर्नेमा छिपहरमाई गाउँपालिका५ का ३० वर्षीय सज्जाद आलम अहमद रहेका छन्। सज्जादले गाउँपलिका क्षेत्र भित्रका स्कुल पढ्ने बालिका र गाउँका महिलाहरूको अश्लील भिडियो बनाएको आरोपमा गाउँलेले आइतबार नियन्त्रणमा लिएर प्रहरी चौकी भिस्वाको जिम्मा लगाएका थिए। त्यसपछि स्थानीयले कडा कारबाहीको माग गर्दै भिस्वामा टायर बालेर प्रदर्शन गर्नुका साथै बजार पनि बन्द गराएपछि सज्जादलाई त्यहाबाट इलाका प्रहरी कार्यालय पोखरियामा ल्याएर राखिएको प्रहरी निरीक्षक मोहनविक्रम केसीले जानकारी दिए। सज्जादको साथबाट एक थान मोबाइल र २ थान पेनड्राइभ पनि बरामद गरिएको उनले बताए। साथै उनको मोबाइल र पेनड्राइभमा केही अश्लील भिडियो पनि भेटिएको उनले बताए। केही समय पहिले साउदी अरबबाट वैदेशिक रोजगारी गरेर नेपाल फर्किएपछि यता सज्जाद यस्तो गतिविधिमा लागेको स्थानीयबासीको आरोप छ। आरोपित सज्जादलाई इलाका प्रहरी कार्यालयको हिरासतमा राखिएको र पीडितहरूलाई लिखित जाहेरी लिएर आउन आग्रह गरिएको केसीले बताए। उनले भने,' पीडितबाट जाहेरी आएपछि त्यसकै आधारमा कारबाही प्रकृया प्रहरीले अगाडि बढाउँछ।'"
मुस्ताङ घुम्न आएका विदेशी पर्यटकसहित दुई जनाको लेक लागेर मृत्यु,मुस्ताङ : मुस्ताङमा लेक लागेर २ जना पर्यटकको मृत्यु भएको छ। मृत्यु हुनेमा एक भारतीय र एक नेपाली दर्शनार्थी पर्यटक रहेको जिल्ला प्रहरी कार्यालय मुस्ताङले जनाएको छ। मोरङ जिल्ला पगरी शनिश्चरे नगरपालिका१ निवासी ६५ वर्षीया गोमादेवी लुइँटेलको लेक लागेर मृत्यु भएको जिल्ला प्रहरी कार्यालय मुस्ताङका डीएसपी भोजराज पाण्डेयले जानकारी दिए। उनका अनुसार मोरङदेखि मुस्ताङको पवित्र धार्मिक स्थल मुक्तिनाथ दर्शनका लागि मनकामना बचत तथा ऋण सहकारी संस्थाका ७४ जना सदस्य बस रिजर्भ गरी धार्मिक यात्राका लागि मुस्ताङ आएका थिए। आइतबार जोमसोमबाट मुक्तिनाथ जाँदै गर्दा वारागुङ मुक्तिक्षेत्र१ खिङ्गा पुग्दा गोमादवीलाई लेक लागेर स्वास्थ्यमा समस्या देखिएको थियो। उनलाई स्वाश प्रश्वासमा समस्या भई अचानक बिरामी बेहोस भएपछि उपचारका लागि जोमसोमको मुस्ताङ जिल्ला अस्पतालमा पुर्याइएको थियो। अस्पतालमा पुर्याइएका उनलाई उपचार गर्ने क्रममा चिकित्सकले मृत घोषणा गरेको डीएसपी पाण्डेयले उल्लेख गरे। जिल्ला प्रहरी कार्यालयबाट प्रहरी निरीक्षक मिलनबहादुर विकको कमाण्डमा खटिएको ५ जनाको टोलीले घटनाको विवरण तथा शवको मुचुल्का उठाएर मृतकको शव आफन्तलाई जिम्मा लगाएको छ। यसअघि आइतबार बिहान ३ बजेको समयमा होटलमा बास बसेका एक भारतीय पर्यटकको मुस्ताङ जिल्ला अस्पतालमा लेक लागेर मृत्यु भएको जिल्ला प्रहरी कार्यालय मुस्ताङले जनाएको छ। भारतको हैदरावादबाट मुक्तिनाथ दर्शनका लागि ४१ जना भारतीय धार्मिक तिर्थालु पर्यटक मुस्ताङ आएका थिए। अघिल्लोदिन मुक्तिनाथ दर्शन गरी फर्किएर जोमसोममा बास बसेका उनीहरूमध्ये ८३ वर्षीय बी नारायणलाई लेक लागेर स्वास्थ्यमा समस्या देखिएपछि अस्पताल पुर्याइएको थियो। उनको उपचारका क्रममा चिकित्सकले मृत घोषणा गरेका थिए। प्रहरीले उक्त घटनाको समेत विवरण संकलन गरी मुचुल्का उठाएर शव आफन्तको जिम्मा लगाएको जिल्ला प्रहरी कार्यालय मुस्ताङका डीएसपी पाण्डेयले जानकारी दिए। योसँगै मुक्तिनाथ दर्शन गर्न आउने क्रममा लेक लागेर मृत्यु हुनेको संख्या चालु वर्षमा ७ जना पुगेको छ। अघिल्लो वर्ष १२ जनाको लेक लागेर मृत्यु भएको थियो भने त्यसअघिको वर्ष ६ जना पर्यटकले लेक लागेर ज्यान गुमाएको प्रहरीको तथ्यांकमा उल्लेख छ।
बुद्धजन्म स्थलबाट सुरु भएको धम्मयात्रा सकियो,"परासी : बुद्धजन्म स्थल लुम्बिनीबाट सुरु भएको धम्मयात्रा बुद्धको अस्तुधातु रहेको रामग्राम स्तूपमा पुगेर सकिएको छ। शनिबार लुम्बिनीबाट सुरु भएको एक हजार दुई सय पचास जना श्रामणेर अल्पकालीन भिक्षुहरूको धम्मयात्रा नवलपरासीको रामग्राम स्तूपमा पुगेर दीप प्रज्वलनसहित आइतबार सकिएको हो । रामग्राम स्तूप बुद्धको एक मात्र सिंगो अस्तुधातु रहेको स्थान हो। अखिल नेपाल भिक्षु महासंघ र थाई भिक्षु महासंघको आयोजनामा सुरु भएको धम्मयात्राका भिक्षुहरूलाई स्तूपमा पुगेपछि रामग्राम नगरपालिकासहितका सरकारी कार्यालय र विभिन्न संघसंस्थाले स्वागत गरेका थिए। धम्मयात्रा भैरहवा, बुटवल, देवदहहुँदै रामग्राम स्तूप पुगेर सकिएको हो यात्राका क्रममा भिक्षुहरूले २५ किमीको पैदल यात्रा गरेका थिए। यात्रामा सहभागी भएका कुलपुत्र प्रव्रज्या अल्पकालीन भिक्षु गराइएको हो। भिक्षुहरूको जीवनमा धम्मयात्रालाई महत्वपूर्ण मानिने गरिएको छ। अल्पकालीन भिक्षुहरूले पहेँलो चीवर लगाएर बुद्ध धर्मका १० नियम पालना गर्ने गर्छन्। सामान्य अनुयायीहरूले पञ्चशील र अष्टशीलको पालना गर्ने भए पनि अल्पकालीन भिक्षुले २० दिनसम्म पूर्ण रूपमा बौद्ध नियममा आफूलाई रूपान्तरण गर्नुपर्ने छ। भिक्षु बन्न भने दुई सय २७ वटा नियम पालना गर्नुपर्ने बौद्ध ग्रन्थमा उल्लेख छ। धम्मको अर्थ कुशल कर्म र यात्राको अर्थ लाग्नु हो। विश्व शान्तिको कामनासहित सबै मानवजातिलाई कुशल कर्मतिर लाग्नका लागि सन्देश दिन यात्राको आयोजना गरिएको आयोजक संस्थाले जनाएको छ। धम्मयात्रामा थाइल्याण्ड, जापान, चीन र नेपालका अल्पकालीन भिक्षुहरूको सहभागिता रहेको थियो। यसैबीच धम्मयात्राको समापन कार्यक्रममा बोल्दै रामग्राम नगरपालिकाका मेयर धनपत यादवले सरकारी उदासीनताका कारण रामग्राम स्तूप क्षेत्रको विकास हुन नसक्दा यात्रामा सहभागी भएका भिक्षुहरुलाई पवित्र स्थान स्तूपमा एक रात पनि राख्न नसक्नु दुःखद भएको बताएका थिए।"
वीरगन्ज भन्सार क्षेत्रबाट नगद पाँच लाखसहित एक भारतीय युवक पक्राउ,वीरगन्ज : वीरगन्ज भन्सार क्षेत्रबाट सशस्त्र प्रहरीले श्रोत नखुलेको नगद पाँच लाख नेपाली रुपैयाँसहित एक भारतीय युवकलाई पक्राउ गरेको छ। पक्राउ पर्नेमा भारत बिहारको रक्सौल नगरपञ्चायत७ का २४ वर्षीय उमेश कुमार यादव रहेका छन्। सशस्त्र प्रहरीले यादवलाई आइतबार पक्राउ गरेको हो। रक्सौलबाट पैदल वीरगन्ज आइरहेका यादवलाई वीरगन्ज भन्सार क्षेत्रको शंकराचार्य प्रवेशद्वारमा सशस्त्र प्रहरीले रोकेर शरीर खानतलासी गर्दा उनको साथबाट श्रोत खुल्न नसकेको नेपाली १ हजार दरका ५ सय थान नोट बरामद गरिएको सशस्त्र प्रहरी नायब उपरीक्षक संगम श्रेष्ठले जानकारी दिए। यादवलाई आवश्यक कारबाहीका लागि आइतबार नै वीरगन्ज भन्सार कार्यालयमा बुझाइएको श्रेष्ठले बताए।
"शुभसाइत बचतकर्ताको लाखौँ रकम डुब्यो, अध्यक्ष र उपाध्यक्ष खोज्दै प्रहरी","झापा : बचतकर्ताको लाखौँ रकम हिनामिना गरेको आरोप लागेका भद्रपुर१० स्थित शुभसाइत बचत तथा ऋण सहकारी संस्था लिमिटेडका सञ्चालक समितिविरुद्ध पक्राउ पुर्जी जारी भएको छ। कोशी प्रदेश सहकारी रजिस्ट्रार कार्यालय इटहरीको पत्रअनुसार झापा जिल्ला अदालतको अनुमतिमा जिल्ला प्रहरी कार्यालय झापाले फागुन ३० गते सञ्चालक समितिविरुद्ध पक्राउ पुर्जी जारी गरेको हो। संस्थाका अध्यक्ष भद्रपुर६ निवासी राजु भन्ने मदन श्रेष्ठ, संस्थाका उपाध्यक्ष भद्रपुर८ निवासी सञ्जोक गिरीसहित ७ जनाको नाममा पक्राउ पुर्जी जारी गरिएको प्रहरीले जनाएको छ। पक्राउ पुर्जी जारी गरेसँगै अध्यक्ष श्रेष्ठ र उपाध्यक्ष गिरी फरार रहेका छन्। उनीहरू घरमा पनि नरहेकोले खोजी कार्य भइरहेको प्रहरी स्रोतले जनाएको छ। अध्यक्ष श्रेष्ठ र उपाध्यक्ष गिरीबाहेक अन्य पाँच जना सदस्य यतै छन्। उनीहरूलाई उपाध्यक्ष गिरीले जबरजस्ती सञ्चालक समितिमा राखेका रहेछन्, एक प्रहरी अधिकृतले भने, बचतकर्ताको रकम अपचलन गराउने मुख्य योजनाकार उपाध्यक्ष हुन्, उनी नै फरार भए। उनी पक्राउ परेपछि घटनाको यथार्थ बाहिर आउने उनको भनाइ छ। सहकारीका पीडित शेयर धनी तथा बचतकर्ताहरूको संघर्ष समितिले फागुन १४ गते प्रदेश सहकारी रजिस्ट्रार कार्यालय इटहरीमा रकम हिनामिना गरेको भन्दै सञ्चालक समितिविरुद्ध उजुरी दिएका थिए। रजिस्ट्रार कार्यालयले सोही उजुरी बमोजिम अनुसन्धान र कारबाही प्रक्रिया अघि बढाउनु भन्दै प्रहरी कार्यालय झापालाई पत्राचार गरेको थियो। सोही पत्राचार अनुसार प्रहरीले सहकारी शेयर सदस्यहरूले जम्मा गरेको शेयर पुजी र बचत रकम समिति वा सदस्य व्यवस्थापक वा कर्मचारीले हिनामिना एवं अपचलन गरेको मुद्दा दर्ता गराई कारबाही प्रक्रिया अघि बढाएको जनाइएको छ। २०७७ सालमा स्थापना भएको शुभसाइत सहकारीमा हाल करिब दुई हजार सदस्य आबद्ध छन्। कूल ३० लाख शेयर पुँजी रहेको सहकारीले करिब २ करोड रुपैयाँ बचत फिर्ता गर्नुपर्ने जनाइएको छ। भद्रपुर१० प्रधान कार्यालयको ठेगाना रहे पनि भद्रपुर६ मा शुभ साइतले कार्यालय स्थापना गरी कारोबार गर्दै आइरहेको थियो। हाल सहकारीको कार्यालय बन्द छ।"
फरार प्रतिवादी पक्राउ,गुलरिया : बर्दिया जिल्ला अदालतको गत बैशाख ६ गतेको फैसला आदेशले ७ महिना ८ दिन कैद सजाय र २ सय रुपैयाँ पीडित राहतकोषमा जम्मा हुनेगरी जरिवाना तोकिएका लागुऔषध मुद्दाका फरार प्रतिवादीलाई प्रहरीले पक्राउ गरेको छ। बर्दियाको मधुवन नगरपालिका निवासी ललित बहादुर गुरुङलाई नियन्त्रणमा लिएको हो। जिल्ला प्रहरी कार्यालय मातहत ईप्रका सानोश्री बर्दियाबाट प्रहरी बरिष्ठ नायव निरीक्षक बालबहादुर थापाको कमाण्डमा खटिएको बिशेष टोलीले सूचनाको आधारमा घरमै लुकिछिपी बसेको अवस्थामा पक्राउ गरेको जिल्ला प्रहरी कार्यालय बर्दियाका प्रहरी नायव उपरीक्षक तुल्सीराम अर्यालले बताए। जिप्रकामा दाखिला भएका गुरुङलाई बर्दिया जिल्ला अदालतमा बुझाईएको उनले जानकारी दिए।
जब मुलुककै पहिलो गुरुकुल पुगे राष्ट्रपति पौडेल,"मटिहानी (महोत्तरी) : राष्ट्रपति रामचन्द्र पौडेल महोत्तरीको विविध कार्यक्रममा सरिक हुने क्रममा शनिबार मटिहानीस्थित देशकै जेठो विद्यालय राजकीय संस्कृत आवासीय विद्यालयमा पुगेका छन्। त्यहाँ वटुकहरूले स्वस्तिक मन्त्र उच्चारण गरी उनलाई स्वागत गरेका थिए। सोही क्रममा विद्यालयका प्राचार्य ईश्वरीप्रसाद पौडेलले संस्कृतमा लेखिएको मायाको चिनो प्रदान गर्नुको साथै रुद्राक्षको माला पहिराएका थिए। राष्ट्रपति पौडेलले सो क्रममा त्यहाँँको वास्तविकताका सम्बन्धमा चाखोपूर्ण रूपमा सुनेका थिए। प्राचार्य पौडेलले राष्ट्रपतिलाई वास्तविकता दर्शाएका थिए। विद्यालयमा भौतिक पूर्वाधार अवस्थाले गर्दा आवासीय रूपमा विद्यालय सञ्चालन गर्नका लागि असमर्थ रहेकोले यसतर्फ ध्यानाकर्षण गराएका थिए। सो समस्या समाधानको निम्ति पहल गरिदिनका लागि राष्ट्रपतिसमक्ष अपिल गरेका थिए। संस्कृत विषयको पठनपाठन गराउँदै आएकोमा खुसी हुँदै राष्ट्रपति पौडेलले विद्यालय परिवारलाई धन्यवाद दिएका थिए। संस्कृत विषयमा आफू पनि अध्ययन गरेको स्मरण गर्दै राष्ट्रपति पौडलेले भने यस विद्यालयका सम्बन्धमा आफूले २०१३।०१४ सालतिर सुनेका थिए। यस विद्यालयलाई सबैले साथ र सहयोग गरेकै कारण अझ पनि यहाँ पठनपाठन जारी नै छ। यो नेपालकै लागि गौरवको विषय रहेछ। यसलाई अगामी दिनमा पनि निरन्तर सहयोग गरी अगाडि बढाउनुस्। यस विद्यालयमा हाल समस्याहरू रहेको सुनेको छु। जसलाई समाधान गर्नुपर्ने आवश्यक छ। यस्ता समस्याको समाधान निम्ति तीनैतहका सरकारले गम्भीर रूपमा चासो लिई रणनीति बनाउनुपर्ने आवश्यकता छ। सबै मिलि समस्याको पहिचान गरी समाधानको निकास निकाल्नु आवश्यक छ। अन्नपूर्ण पोस्ट्ले यस विद्यालयका सम्बन्धमा समाचार सम्प्रेषण गरेको थियो। त्यस विद्यालयमा यसअघि पनि वर्तमान राष्ट्रपति रामचन्द्र पौडेल नेपाली कांग्रेसको नेता भएको हैसियतले त्यहाँँ पुगेका थिए। राष्ट्रपति भएपछि पौडेल पहिलोपटक त्यहाँँ पुगेका हुन्। यसभन्दा अगाडि पूर्वराष्ट्रपति विद्यादेवी भण्डारी २०७८ साल मंसिर ६ गतेका दिन त्यहाँँ त्यहाँँ राष्ट्रपतिको हैसियतले पुगेका थिए। जलेश्वरनाथ महादेवको दर्शन शनिबार बिहान महोत्तरी आएका राष्ट्रपति पौडेलले महोत्तरी सदरमुकाम जलेश्वरस्थित जलेश्वरनाथ महादेव मन्दिरको दर्शन गरे। बाह्रै महिना जलभत्रि रहने भगवान् शिवको दर्शन गर्नुको साथै राष्ट्रपतिले पूजाअर्चना समेत गरेका थिए। राष्ट्रपति पौडेललाई जलेश्वरनाथ महादेव मन्दिरका मुख्य पूजारी उपेन्द्र पाठकले बाबा जलेश्वरनाथको मूल गुफा (१६ भर्याङमुनि) जलभित्र रहेका जलेश्वरनाथ महादेवको विशेष पूजाअर्चना गराएका थिए। उनले मन्दिर परिसरमा रहेको माता पार्वती र गणेशको पनि पूजाअर्चना गरेका थिए। राष्ट्रपतिलाई जलेश्वरका मेयर सुरेश साह सोनारले मन्दिर परिसरमै नगरका तर्फबाट मायाको चिनो प्रदान गरेका थिए। पूर्वमन्त्रीद्वय मिश्र, नेपाली र सहिद केशव कोइरालाको शालिक अनावरण राष्ट्रपति पौडेलले पूर्वमन्त्री रामनारायण मिश्र, पूर्वमन्त्री गणेश नेपाली र सहिद केशव कोइरालाको शालिक अनावरण गरेका थिए। पिपरा गाउँपालिका४ मा निर्मित पूर्वमन्त्री एवं नेपाली कांग्रेसका नेता स्वर्गीय रामनारायण मिश्र, जलेश्वर नगरपालिका५ मा निर्मित पूर्वमन्त्री स्वर्गीय गणेश नेपाली र मटिहानी नगरपालिका८ मा निर्मित सहिद केशव कोइरालाको सालिक अनावरण गरेका हुन्। सो क्रममा राष्ट्रपति पौडेलले सहिद एवं पूर्वनेता देशका धरोहर रहेकाले त्यस्ता महान नेताहरूप्रति हरेकको श्रद्धाभाव हुनुपर्नेमा जोड दिएका छन्। सहिदहरूले देशका लागि गरेको योगदानलाई हामीले बिर्सन नहुने तथा उनीहरूले देखाएको बाटोमा सधैंं हिँड्नुपर्नेमा राष्ट्रपतिले जोड दिएका छन्। राष्ट्रपति रामचन्द्र पौडेलले राजनीतिकरूपमा जनताको सर्वोतम उपलब्धि गणतन्त्र प्राप्त गरे पनि त्यसलाई अनुभूत गर्न बाँकी रहेको बताएका छन्। राष्ट्रपतिले गणतन्त्र शासनमा व्यक्तिको परिवर्तन मात्र नभई जनताको राजकीय शक्तिको प्रवाहमा सामेल हुन पाउने अधिकार भएको भन्दै यसको वास्तविक अर्थ बुझ्न र अनुभूत गर्न बाँकी रहेको बताएका छन्।"
अर्घाखाँचीमा जग्गा वितरणमा समस्या,"अर्घाखाँची : अर्घाखाँचीमा भूमिसम्बन्धी ऐन र वन सम्बन्धी ऐन एकआपसमा बाझिएपछि भूमिहीन दलित, भूमिहीन सुकुम्वासी र अव्यवस्थित बसोबासीलालाई जग्गा वितरणमा समस्या भएको छ। राष्ट्रिय भूमि आयोग जिल्ला समिति अर्घाखाँचीले भूमिहीन दलित, भूमिहीन सुकुम्वासी र अव्यवस्थित बसोबासीको जग्गा नापजाँच गर्ने, नक्सा सिट बनाउने जस्ता कार्य गरे पनि ती दुई ऐन बाझिँदा लालपुर्जा बनाउन र वितरण गर्न नसकिएको हो। आयोगका जिल्ला अध्यक्ष यादवप्रसाद घिमिरेका अनुसार अर्घाखाँचीमा भूमिहीन सुकुम्वासी एक सय ५०, भूमिहीन दलित दुई सय ९६ र अव्यवस्थित बसोबासी चार हजार ६ सय ४२ गरी कूल पाँच हजार ८८ छन्। शीतगङ्गा नगरपालिका१४ मा नापजाँच कार्य सम्पन्न भएको छ। अहिले ११ नं वडामा कार्य जारी रहेको उनको भनाइ छ। भूमिहीन सुकुम्वासी, भूमिहीन दलितले आवास प्रयोजनको जग्गा तीन सय ४० वर्गमिटर र कृषि प्रयोजनको जग्गा तीन हजार वर्गमिटर जग्गा पाउन सक्नेछन्। अव्यवस्थित बसोबासीले आवास प्रयोजनका लागि एक हजार वर्गमिटर र कृषि प्रयोजनका लागि १० हजार वर्गमिटर जग्गा पाउन सक्ने क्षेत्रफल रहेको नापी कार्यालय अर्घाखाँचीका नापी अधिकृत कपिलदेव बस्यालले बताए। बाझिएको कानुन, कर्मचारीको कमी, बजेटको कमी जस्ता समस्याले चाँडो काम गर्न नसकिएको राष्ट्रिय भूमि आयोगका जिल्ला सदस्य छमकुमारी खनालको भनाइ छ।"
पोखरा पर्यटकीय राजधानी घोषणा,गण्डकी: पोखरालाई नेपालको पर्यटकीय राजधानी घोषणा गरिएको छ। आइतबार बाराहीघाटमा आयोजित समारोहमा प्रधानमन्त्री पुष्पकमल दाहाल प्रचण्डले पोखरालाई नेपालको पर्यटकीय राजधानी घोषणा गरेका हुन्। प्रधानमन्त्री दाहालले रिमोटको माध्यमबाट पर्यटकीय राजधानीको लोगो अनावरण गरेका थिए। पोखरा महानगरपालिका र गण्डकी प्रदेश सरकारको निर्णय अनुसार पोखरालाई पर्यटनको राजधानी घोषणा गर्न लागिएको हो। पोखरालाई पर्यटकीय राजधानी घोषणाको लागि प्रदेश तथा महानरपालिकाले गरेको सिफारिसलाई संघीय सरकारले अनुमोदन गरेको छैन। तर प्रधानमन्त्री प्रचण्ड कार्यक्रममा सहभागी भएको उद्घाटन गरेका हुन्। कास्कीको जिल्ला सुरक्षा समितिको बैठकले पोखरा बजारमा मुख्य क्षेत्र चौबिसै घण्टा खुला गर्ने निर्णय गरिसकेको छ।
नक्कली नोटसहित तीन जना पक्राउ,"काठमाडौं : ललितपुर प्रहरीले नक्कली नोटसहित तीन जनालाई पक्राउ गरेको छ। जिल्ला प्रहरी परिसर ललितपुरले आइतबार पत्रकार सम्मेलन गर्दै नक्कली नोट छाप्ने र कारोबार गर्ने गोदावरी नगरपालिका३ टौखेल बस्ने करण प्रधान, काभ्रे मण्डनदेउपुर बस्ने सञ्जय अधिकारी र बेथानचोक घर भई बनेपा सबिन हुमागाईंलाई पक्राउ गरी सार्वजनिक गरेको हो। नक्कली नोटबाट कारोबारको सूचना आएपछि करण प्रधानलाई एक हजारको २० थान नक्कली नोटसहित पक्राउ गरिएको र सोधपुछ गर्ने क्रममा सञ्जय अधिकारीको पनि संलग्नता दखिएपछि १ सय १५ वटा एक हजार नोटसहित पक्राउ गरिएको जिल्ला प्रहरी परिसर ललितपुरका प्रमुख एसएसपी शेखर खनालले जानकारी दिए। त्यस्तै थप अनुसन्धान गर्दा मोबाइल पसल व्यवसाय गर्ने सबिन हुमागाईंलाई एक हजारको ६९ वटा र पाँच सयको १ वटा नक्कली नोटसहित पक्राउ गरिएको उनले बताए। पक्राउ परेका हुमागाईंले आफ्नै पसलमा नक्कली नोट छाप्ने गरेको खुलेको खनालले बताए। उनीहरूबाट नक्कली नोट छाप्न प्रयोग हुने प्रिन्टर, सादा पेपर चार सय थान लगाएत बरामद गरिएको प्रहरीले जनाएको छ। पक्राउ परेका तीनै जनालाई मुद्रासम्बन्धी कसुरमा म्याद थप भइ थप अनुसन्धान भइरहेको प्रहरीले जानकारी दिएको छ।"
लक्ष्यभन्दा ३ महिनाअघि नै आयोजना निर्माण,"बेनी : म्याग्दीको बेनी नगरपालिका९ मा रहेको धार्मिक पर्यटकीय स्थल गलेश्वरमा फुटपाथ सहितको सडक निर्माण गर्न सञ्चालित आयोजना लक्ष्यअघि नै सम्पन्न भएको छ। उपभोक्ताको जागरुकता, इच्छाशक्ति र सम्बद्ध निकायको सहजीकरण भएमा विकास आयोजनामा भइरहेको ढिलासुस्ती हटाउन सकिने गलेश्वर मन्दिरदेखि कालीगण्डकी नदी जाने बाटो निर्माण योजनाले सन्देश प्रवाह गरेको हो। २०८१ जेठ २५ गतेभित्र निर्माण सम्पन्न गर्ने लक्ष्यसहित गत पुष २५ गते सम्झौता भएको थियो। उपभोक्ता समितिको सक्रियताका कारण लक्ष्यभन्दा ३ महिनाअघि नै योजना निर्माण सकिएको पूर्वाधार विकास कार्यालयका प्रमुख विष्णु पौडेलले बताए। चालु आर्थिक वर्षमा सञ्चालित मध्य गलेश्वरको सडक आयोजना सम्पन्न हुनेमा पहिलो बनेको छ, उनले भने निर्माण सकिएका अन्य ६ वटा आयोजनाको मूल्यांकन र भुक्तानीको चरणमा छन्। गण्डकी प्रदेश सरकार र उपभोक्ताको लागत साझेदारीमा फुटपाथ (पदमार्ग)सहितको अपांगमैत्री पक्की सडक निर्माण भएको हो। सडक र पैदलमार्ग निर्माण भएपछि स्थानीयवासीका साथै गलेश्वरमा आउने भक्तजनहरूलाई कालीगण्डकी नदीमा पुगेर स्नान गर्न सहज भएको उपभोक्ता समितिका अध्यक्ष बमबहादुर पुनले बताए। बेनी नगरपालिका ९ र १० नम्बर वडाका बासिन्दाको शव दाहसंस्कार गर्न यही बाटो भएर कालीगण्डकीमा लैजाने गरिन्छ। ५ मिटर चौडाइ भएको १२५ मिटर लामो सडक ढलान गरेको उनले बताए। सडकको डिलतर्फ रेलिङ र स्लेट ढुंगा बिछ्याएर पैदलमार्ग बनाइएको छ, उनले भने साँघुरो र उकालो ग्रेड नमिलेको सडकलाई भित्ता काट्ने, पर्खाल बनाएर फराकिलो र ग्रेड मिलाइएको छ। सडक बनेपछि गलेश्वरको खेलमैदान र सभाहलसम्म सवारी साधन लैजान सकिने भएको छ। गलेश्वर मन्दिरदेखि राममन्दिर जोड्ने झोलुंगे पुल नजिकै सडक पुगेको हो। झोलुंगे पुलदेखि कालीगण्डकी नदीको किनारसम्म पुग्ने करिब ७० मिटर ढलान गरेको पैदलमार्ग गलेश्वर जेष्ठ नागरिक आश्रममा बस्ने हिदीका बमबहादुर शेरपुञ्जाले व्यक्तिगत लगानीमा बनाएका छन्। ४२ लाख ६७ हजार २३९ को लागतमा सडक र पदमार्ग निर्माण भएको उपभोक्ता समितिका समितिका सचिव राम बहादुर बानियाले बताए। योजनाका लागि भौतिक पूर्वाधार विकास तथा यातायात व्यवस्था मन्त्रालयबाट ४० लाख बजेट विनियोजन भएको थियो, उनले भने उपभोक्ताको तर्फबाट ४ लाख २७ हजार २३९ बराबरको लागत साझेदारी भएको छ। नवनिर्मित सडकको शनिबार गण्डकी प्रदेशसभा सदस्य तथा निवर्तमान भौतिक पूर्वाधार विकास तथा यातायात व्यवस्था मन्त्री रेशम बहादुर जुग्जालीले उद्घाटन गरे।"
विद्यार्थीलाई पोसाक वितरण,"नुवाकोट : म्यागङ गाउँपालिका२ बुङताङस्थित सरस्वती माध्यमिक विद्यालयसहित अन्य दुई ग्रामीण विद्यालयमा अध्ययनरत विद्यार्थीलाई पोसाक वितरण गरिएको छ। यशोदादेवीभगवनसिंह केसी मेमोरियल ट्रस्टको समन्वयमा विद्यार्थी प्रोत्साहन कार्यक्रमअन्तर्गत २ सय १५ विद्यार्थीलाई पोसाक वितरण गरिएको हो। ट्रष्टले १० वर्षदेखि शिक्षा, स्वास्थ्य र सामाजिक कार्यमा विविध सहयोग गर्दै आइरहेको छ।"
"बसन्तपुरमा चीर ठड्याइयो, आजबाट होली सुरु (तस्बिर)","काठमाडौं : काठमाडौंमा आइतबारदेखि फागु सुरु भएको छ। आइतबार बिहान ७:४७ मिनेटको शुभसाइत हनुमानढोकामा चिर ठड्याई फागु सुरुवात गरिएको हो। हरेक वर्ष हनुमानढोका दरबारको गद्दी बैठकको दक्षिणतर्फ बसन्तपुरमा तीनतले चीर ठड्याएसँगै होली पर्व सुरु हुन्छ। हनुमानढोकालगायत पाटन र भक्तपुरमा पनि चीर ठड्याइन्छ। ध्वजापताका बनाएर चीर ठडाइएपछि उक्त स्थानमा भक्तजन भीड लागेको थियो। भक्तपुरमा दत्तात्रय मन्दिरसँगै रहेको भैरव मन्दिरमा रहेको लिंगको आकृति भएको काठ र रातो कपडाको योनि जुधाएर होली सुरुआत भएको छ।काठबाट बनेको दुई हात लामो भीमसेनको लिंग र कपडाबाट बनाएको प्वाललाई द्रौपदीको योनिका रूपमा लिने गरिन्छ। चाँगुनारायणमा भने लिच्छविकालदेखि नै होलीका दिन त्यहाँ रहेको राधाकृष्ण र रुक्मिणीको खट जात्रा निकालेर अबिर छर्दै चोक चोक घुमाइन्छ। चीर ठड्याउनुको पनि विशेष महत्त्व रहेको संस्कृतविद् बताउँछन्। तीनतले चीरमा झुन्ड्याइने रंगीविरंगी कपडा श्रीकृष्णले लुकाइदिएको गोपिनीहरूको सारी मानिन्छ। गोपिनीहरू नदीमा निर्वस्त्र नुहाइरहेको समयमा कृष्णले सबैको कपडा एउटा रूखको हाँगामा लुकाइदिन्छन्। र, आफू सोही रूखमा चढेर बाँसुरी बजाउन थाल्छन्। गोपिनीहरूले अब उप्रान्त निर्वस्त्र नुहाउन नपाइने सर्तमा ती सबै कपडा फिर्ता पाएका थिए। यसैको खुसियालीमा सांकेतिक चीर ठड्याइने गरिएको छ। चीरमा झुन्ड्याइने कपडाको टुक्राले नारीले आफ्नो जीवनमा सिक्ने ६४ कला दर्शाउँछ। रंगीचंगी झल्लर कपडाका टुक्रा भुन्ड्याउने र टुप्पोमा मयलको रूख बाँधेर गुरुजुको पल्टनसहित तोप पड्काउँदै अबिर छरेर होली शुभारम्भ गरिन्छ।काठमाडौंका धालासिक्वाका मानन्धरहरूले चीर ठड्याउँछन्। सोही समयमा हनुमानढोका दरबारभित्रको मोहनकाली र दाख चोकमा पनि रंगीचंगी कपडाका टुक्रा झुन्ड्याएर मयलको रूख गाडेर पूजा गरिने गरिन्छ। फागुन शुक्ल अष्टमीमा ठड्याइएको चीर पूर्णिमाको रातमा ढालिन्छ। लगत्तै चीरलाई टुँडिखेल पुर्याई दाह गरेपछि होली समाप्त हुन्छ। त्यसको भोलिपल्ट वसन्त ऋतु सुरु हुन्छ। यो वर्ष होली पहाडी जिल्लामा चैत ११ गते र तराईका जिल्लामा चैत १२ गते मनाइँदै छ। उक्त दिन सरकारले सार्वजनिक बिदा पनि दिएको छ। तस्बिर : अभिषेक महर्जन"
रुख ढाल्ने क्रममा हाँगाले लागेर एक जनाको मृत्यु,सिन्धुली : सिन्धुलीमा रुख काट्नेक्रममा हाँगाले लागेर एक जनाको मृत्यु भएको छ। कमलामाई नगरपालिका ५ सिलामेका ३२ वर्षीय लोकनारायण श्रेष्ठ रहेको मृत्यु भएको जिल्ला प्रहरी कार्यालय सिन्धुलीका प्रहरी नायव उपरीक्षक तथा प्रहरी प्रवक्ता चिरन्जिवी दाहालले जानकारी दिए। उनका अनुसार आइतबार कमलामाई नगरपालिका१ तिनतले स्थित घागरठाकुर सामुदायिक वनमा रुख काट्ने क्रममा रुखको हाँगाले लागेर घटनास्थलमै मृत्यु भएको हो। श्रेष्ठ डिभिजन वन कार्यालय सिन्धुलीको स्विकृतिमा सामुदायिक वनको काठ कटान गर्न त्यहाँ पुगेका थिए। घटनाका बारेमा प्रहरी चौकी डाँडिगुराँसेको प्रहरी टोलीले अनुसन्धान सुरु गरेको पनि प्रहरीले जनाएको छ।
बेसार उत्पादन र प्रवर्द्धन कार्यक्रम सञ्चालन,"इलाम : इलामको माङसेबुङ गाउँपालिका१ वडा कार्यालयले बेसार प्रवर्द्धन सुरु गरेको छ। स्थानीय एग्रो इलाम प्रालि, महिला गजुरमुखी बहुउद्देश्यीय सहकारी संस्था र वडा कार्यालयबीच १३ बुँदे सम्झौता गरी वडाले बेसार उत्पादन र प्रवर्द्धन सुरु भएको हो। कृषिको व्यावसायीकरण तथा बजारीकरणका माध्यमबाट रोजगारी सिर्जना गरी गरिबी घटाउने प्रयासस्वरुप कृषि उद्यम प्रवर्द्धनका लागि एग्रो इलाम प्रालि र महिला गजुरमुखी बहुउद्देश्यीय सहकारी संस्थासँग सम्झौता गरेका छौँ, वडाध्यक्ष भूपाल योङहाङले भने, तीन वर्ष अवधिको सम्झौतापत्रमा बेसारको उत्पादन र बजारीकरणको सुनिश्चित गरेका छौँ। पहिलो चरणमा वडा कार्यालयले एग्रो इलामसँगको समन्वयमा कृषि उद्यमशीलता तथा बेसारखेती अभिमुखीकरण तालिम दिएर किसानलाई बेसारको बीउ वितरण गरेको छ। सहकारी संस्थामार्फत साझेदारी मोडेलमा बेसारको बीउ वितरण गरिएको वडाध्यक्ष योङहाङले जानकारी दिए। उनका अनुसार वडाभित्रका २८ किसानलाई अनुदानमा १५ क्विन्टल बेसारको बीउ उपलब्ध गराएको छ। उत्पादन भएको बेसार सहकारी संस्थामार्फत एग्रो इलामले नै खरिद गर्नेछ। सुरुमा २८ किसानलाई दिइएको बीउबाट उत्पादन भएको बेसार अन्य किसानलाई समेत उपलब्ध गराइनेछ र पर्याप्त उत्पादनपछि बाहिर निकासी थालिने वडाध्यक्ष योङहाङले बताए। उत्पादन सुरु भएपछि बेसारलाई ब्राण्डिङ गरेर बाहिर निकासी गरिने सम्झौतापत्रमा उल्लेख छ। उत्पादित बेसार प्रशोधन गरी प्याकेजिङमा तीनै नाम र लोगो समावेश हुनेछ। साथै समग्र माङसेबुङ गाउँपालिका वा १ नं वडाको पहिचानअपनत्व झल्कने गरी ब्राण्डिङ गरिनेछ, वडाध्यक्ष योङहाङले भने। बेसार गाउँपालिका र जिल्ला बाहिर निर्यात गरी किसानलाई आत्मनिर्भर बनाउन कार्यक्रम ल्याइएको वडाध्यक्ष योङहाङले जानकारी दिए। इलाममा बेसारको राम्रो उत्पादन हुँदै आएको छ। यस वर्ष इलाममा एक हजार नौ सय सात मेट्रिक टन बेसार उत्पादन भएको कृषि ज्ञान केन्द्रका निमित्त प्रमुख रामजुगल यादवले जानकारी दिए। बेसार १० गुणा बढी फल्ने किसान बताउँछन्। एक किलोग्राम बेसारबाट १० किलोग्रामसम्म उत्पादन हुने किसानको भनाइ छ। बेसार विभिन्न जाताका हुन्छन्। मसलाका रुपमा बेसारलाई तरकारीमा प्रयोग गरिन्छ। यसलाई औषधीय गुणका रूपमा लिने गरिन्छ। बेसारको नियमित प्रयोगले चिसोबाट बच्न सकिने आयुर्वेदका जानकार बताउँछन्। उनीहरूका अनुसार शरीरका हरेक अंगलाई फाइदा पुर्याउने स्वास्थ्यवर्द्धक मानिएको जडीबुटीमा बेसार बहुउपयोगी औषधि हो। एन्टिबायोटिक बनाउँदा बेसारको प्रयोग हुने गरेको छ। बेसारले शरीरको रोग प्रतिरोधात्मक क्षमतालाई वृद्धि गर्नका साथै इन्फेक्सनबाट पनि बचाउँछ। बेसार मुख्यतया उष्ण हावापानीमा हुने बाली हो। समुद्र सतहदेखि करिब एक हजार दुई सय मिटर उचाइसम्म बेसारखेती गर्न सकिन्छ। यसको खेती सिञ्चित र असिञ्चित हल्का कालोदेखि दोमट र रातो माटफमा गर्न सकिने भए पनि पानी नजम्ने बलौटे दोमट माटो यसको लागि उपयुक्त मानिन्छ। इलाममा एक सय २३ हेक्टर क्षेत्रमा बेसारखेती हुने गरेको कृषि ज्ञान केन्द्रको तथ्यांक छ। बेसारखेती नगदे बाली भएकाले यसप्रति किसानको आकर्षण बढेको केन्द्रका निमित्त प्रमुख यादवले बताए। रासस"
खोला उत्खनन गर्न पाउनु पर्ने माग गर्दै नगरपालिका घेराउ,"ढल्केवर(धनुषा) : धनुषाको मिथिला नगरपालिकाले खोला उत्खननमा रोक लगाएपछि गिट्टी बालुवा उत्खनन गर्ने ट्याक्टर व्यवसायीहरु आन्दोलित बनेका छन्। आइतबार उनीहरु खोला उत्खनन् गर्न पाउनु पर्ने माग गर्दै नगरपालिकाको कार्यालय घेराउ गरेका हुन्। ट्याक्टरहरु लिएरै नगरपालिका पुगेका उनीहरुले खोला उत्खनन गर्न पाउनु पर्ने माग गर्दै प्रदर्शन गरेका छन्। ठेक्का नै नलाएको खोलामा निर्वाध रुपमा अनियन्त्रित उत्खनन् भएपछि नगरपालिकाले क्रसर उद्योगहरु बन्द गराउँदै उत्खननमा पूर्ण रोक लगाएपछि गिट्टी बालुवा उत्खनन गर्ने ट्याक्टर व्यवसायी र मजदुरहरु आक्रोशित बनेका छन्। नगरपालिकाले विभिन्न बहानामा औरही खोलामा उत्खनन गर्न नदिएपछि आफूहरु नगरपालिका घेराउ गर्न आएको आन्दोलनमा सहभागी एक ट्याक्टर व्यवसायीले बताए। खोला खन्दा पनि त्यति सहज कहाँ छ र ? पैसा नखर्चिदासम्म प्रहरी प्रशासनले यतिकै खन्न दिँदैनन्, ती व्यवसायीले भने। आन्दोलनमा उत्रिएका उत्खनन व्यवसायीहरुसँग नगरपालिकाले छलफल गरेको छ। उनीहरुसँग नगरप्रमुख महेन्द्र महतोको उपस्थितीमा वार्ता भएको मिथिला नगरपालिकाका प्रवक्ता रामबहादुर स्याङदनले जानकारी दिए। प्रदर्शनमा सहभागीहरुको मेयरसाबसँग वार्ता भएको छ। कार्यपालिका बैठक अघि यस विषयमा केही भन्न नसकिने मेयरसाबले जवाफ दिनुभएको छ। त्यसमा उहाँहरु पनि सकारात्मक भएर फर्किनुभयो, नगरपालिका स्रोतले भन्यो।"
चित्र कोरेर गुजारा,"कञ्चनपुर : कञ्चनपुरको बेलौरी नगरपालिका२ बैजुडाँडाका ५५ वर्षीय तुलसीराम चौधरीले चित्र कोर्न थालेको दशकौँ भइसक्यो। कक्षा २ मा अध्ययन गर्ने बेलादेखि चित्रकलाका सौखिन उनले यही सीपलाई जीविकोपार्जनको आधार बनाएका छन्। आफूले व्यावसायिक रुपमा चित्र कोर्न तथा भित्तेलेखन सुरु गरेको दुई दशक बढी समय भएको उनले सुनाए। विद्यालयमा छँदा गृहकार्य गर्न छोडेर चित्र बनाउथें। रातमा टुकी बालेर भारतीय अभिनेता गोविन्दा, सञ्जयदत्तको चित्र बनाएर दाईलाई देखाउथें, उनले भने, चित्रकलाप्रति सानैदेखि इच्छा भएकाले यसतर्फ आकर्षित भएँ। तुलसीरामले चित्र बनाउनका लागि कुनै तालिम भने लिएका छैनन्। विद्यालयमा चित्रकला प्रतियोगितामा प्रथम भएपछि यसप्रति झनै लगाव बढेको तुलसीराम चौधरीले बताए। सगरमाथामा नेपालको झण्डा फहराएको चित्र बनाएको थिएँ। देशको पहिचान झल्काएको भन्दै शिक्षक धेरै प्रशंसा गरे, विद्यालयमा छँदाको अनुभव सम्झँदै उनले भने, त्यसबेला मलाई सगरमाथा विश्वकै अग्लो शिखरको भन्ने थाहैँ थिएन। दिमागमा त्यस्तै फुर्यो, बनाएँ। उनी चित्र कोर्ने कामका साथै खेती किसानीमा पनि संलग्न हुन्छन्। बेलौरी नगरपालिका२ बैजुडाँडामा डेढ बिघा जमिनमा खेती गरिरहेको तुलसीरामले बताए। फुर्सदको समयमा खेतीपाती गरिन्छ। चित्र तथा लेखनको काम आएपछि त्यो पनि छोडिदैन।, उनले भने, विगतभन्दा अहिले नयाँ प्रविधि आउनाले हस्तकलाको काम कम पाइन्छ। उनका अनुसार विगतमा मासिक ५० हजार रुपैयाँभन्दाबढी कमाउन सकिन्थ्यो। प्रविधिको बढ्दो प्रयोगले हस्तकला हराउँदै गएको उनले बताए। विगतको तुलना काम कम पाइने भए पनि हाल दैनिक एक हजार रुपैयाँसम्म आम्दानी भइरहेको उनको भनाइ छ। विगतमा सरकारी कार्यालय, पसल सबैतिर हातैले लेख्थे। अहिले डिजिटल मेसिन आइसके। विगतको भन्दा काम कम पाइन्छ, उनले भने, त्यहीँ पनि दिनहुँ एक हजार रुपैयाँभन्दा बढी आम्दानी हुने गर्छ। भित्तेलेखन तथा चित्र कोरेबापत प्रतिवर्ग फिट तीन सयदेखि पाँच सय रुपैयाँसम्म शुल्क लिने गरिएको छ। तुलसीराम भारत्तोलनको खेलाडी पनि हुन्। २०४६ मा क्षेत्रीय प्रतियोगितामा भारत्तोलनमा प्रथम र राष्ट्रिय प्रतियोगितामा द्वितीय स्थान हासिल गरेको उनले बताए। तुलसीरामको बेलौरी नगरपालिका२ बैजुडाँडामा श्रीमती र छोरा बस्छन्। दाइछोरीहरू पनि राम्रो चित्र बनाउँछन्। अन्य पेसामा हुँदा उहाँहरूले व्यवसायिकता दिन पाउनुभएको छैन, उनले भने, चित्र कोरेर र भित्तेलेखन गरेर गुजारा चलेको छ। कामको खोजीमा विदेशिनु परेको छैन। यसमै खुसी छुँ।"
प्रहरीले पक्रने सूचना पाएपछि वीरगन्जबाट काली कम्बलवाला बाबा फरार,"वीरगन्ज : प्यारालाइसीस् लगायतका रोग निको पारिदिने भन्दै वीरगन्जमा निःशुल्क धार्मिक शिविर चलाउँदै आएका भारत गुजरातका काली कम्बलवाला बाबा आइतबार अचानक शिविर छाडेर गायब भएका छन्। वीरगन्ज महानगरपालिका१४ पिपरास्थित चिनी मिलको जग्गामा काली कम्बलवाला बाबाले फागुन ३० गतेदेखि ११ दिनका लागि शिविर लगाएका थिए। शिविरमा उनले पक्षघात भएका, हातगोडा नचल्ने, ढाड कम्मर दुख्ने, क्यान्सर, सुगर, रक्तचाप, पत्थरीलगायतका दीर्घ बिरामीलाई आफ्नो कालो कम्बलले टकटकाएर निको पारिदिने दाबी गर्दै आएका थिए। शिविरमा उनीबाट उपचार गराउनका लागि मधेसका जिल्लाका साथै छिमेकी मुलुक भारतबाटसमेत दिनहुँ हजारौंको संख्यामा बिरामीहरूको घुइँचो लाग्ने गरेको थियो। तर आइतबार दिउँसो १२ बजेतिर ती बाबा अचानक शिविर छाडेर गायब भएपछि शिविरमा उपचारका लागि आएकाहरूले प्रदर्शन गरेको र त्यसक्रममा प्रहरीले बल प्रयोग गर्दा स्थिति तनावग्रस्त बनेको थियो। प्रदर्शनमा उत्रिएकाहरूले प्रहरी प्रशासनले काली कम्बलवाला बाबालाई पक्राउ गरेर लगेको भन्दै सडकमै बसेर धर्ना दिएका थिए। धर्नामा कारण अवरुद्ध सडक खुलाउन प्रहरीले प्रयास गर्दा झडप पनि भएको थियो। प्रहरीको लाठीचार्जबाट केही प्रदर्शनकारी घाइते पनि भएका छन्। तर प्रहरीले भने ती बाबा आफैं गायब भएको बताएको छ। पर्साका प्रहरी उपरीक्षक कुमोध ढुंगेलले विभिन्न रोगको निःशुल्क उपचार गर्ने भनी सर्वसाधारणलाई ठगी गर्दै आएका बाबाको पोल खुलेपछि उनी आफैं फरार भएको बताए। धर्मको आडमा बिरामीलाई निको बनाउने बहानामा ठगी गर्दै गरेको खबरपश्चात प्रहरीले पक्राउ गर्ने पूर्व सूचना पाएपछि ती बाबा फरार भएको हुन सक्ने प्रहरीको आशंका छ"
रमतेल डाँडा वन प्रकरण : तत्कालीन वनअधिकृतसहित २४ जनाविरुद्ध भ्रष्टाचार मुद्दा,"काठमाडौं : अख्तियार दुरूपयोग अनुसन्धान आयोगले डिभिजन वन कार्यालय जलेश्वर महोत्तरीका तत्कालीन डिभिजनल वन अधिकृत हेमन्त प्रसाद साह,वडा अध्यक्ष उपभोक्ता समितिका पदाधिकारीहरूसमेत गरी २४ जनाविरुद्ध सार्वजनिक सम्पत्ती हानिनोक्साी गरेको आरोपमा भ्रष्टाचार मुद्दा दायर गरेको छ। अख्तियारका प्रवक्ता नरहरी घिमिरेले रमतेल डाँडा सामुदायिक वनको जग्गा अतिक्रमण र वन कटानमा ११ लाख ९६ हजार ६९५ रुपैयाँ बराबरको सरकारी सम्पत्ती हानिनोक्सानी गरेको पुष्टि हुन आएकाले उक्त कार्यमा संलग्न कर्मचारी,सामुदायिक वनका पदाधिकारीहरु र उपभोक्ता समितिलगायतका व्यक्तिविरुद्ध आज विशेष अदालत काठमाडौंमा आरोपपत्र दायर गरेको जानकारी दिए। डिभिजन वन कार्यालय जलेश्वर महोत्तरीका तत्कालीन डिभिजन वन अधिकृत हेमन्त प्रसाद साह,तत्कालीन सहायक वनअधिकृत बेचन ठाकुरविरुद्ध मुद्दा दायर भएको हो। उनीहरूमाथि ११ लाख ९६ हजार ६९५ मूल्य बराबरको बिगो असुल गर्न माग दावी गरेको छ। यसैगरी सव डिभिजन वन कार्यालय बर्दिवास महोत्तरीका तत्कालीन सहायक वन अधिकृत लक्ष्मण प्रसाद यादव,फरेष्टर सन्तोष कुमार साह,वनरक्षकहरू राज किशोर झा,अजय कुमार यादव,रोकेश कुमार यादव, नारयण ढुंगेल र दिलिप महतोले सार्वजनिक सम्पत्ती हानिनोक्सानी गरेको अख्तियारले ठहर गरेकोछ। नापी कार्यालय बर्दिवास महोत्तरीका तत्कालीन अमिन राम दरश राउत,मालपोत कार्यालय बर्दिबास महोत्तरीका तत्कालीन नायव सुब्बा ओम प्रकाश खड्का,बर्दिबास नगरपालिका  १ का तत्कालीन वडाअध्यक्ष चुडामणी पोखरेल र तत्कालीन वडा सदस्य शान्ता देवी श्रेष्ठविरुद्ध ११ लाख ९६ हजार ६९५ रुपैयाँको बिगो माग गरिएको अख्तियारले जनाएको छ। यसैगरी रम्तेल डाँडा सामुदायिक वन उपभोक्ता समितिका तत्कालीन अध्यक्ष शेर बहादुर राउत ,तत्कालीन उपाध्यक्ष उमादेबी बुढाथोकी, कोषाध्यक्ष प्रेम बहादुर थापा, सचिब धन कुमारी मगर भनिने धन कुमारी, तत्कालीन सदस्यहरु उर्मिला थापा मगर र पूर्ण बहादुर सुस्लिङमाथि पनि ११ लाख ९६ हजार ९९५ रुपैयाँ बिगो असुल गर्न भनेको छ। बर्दिबास नगरपालिका १ बस्ने जग्गाधनीद्वय लिलामणी आचार्य र कृष्ण प्रसाद गौतमलाई मुख्य कसरदारलाई हुने सरह नै सजाय हुन मागदावी गरिएको अख्तियारले जनाएको छ। रम्तेल डाँडा सामुदायिक वनका उपभोक्ता एम बहादुर थापा मगर र नन्दमाया खनाल भनिने नन्दमाया क्षेत्री कसुरदारलाई हुने सजायको आधा सजाय माग गरिएको छ। सिन्धुली, सुनकोशी गाउँपालिका ४ का रुख कटान गर्ने ठेकेदार सन्दिप नेपालीलाई मतियार ठहर गर्दै मुख्य कसुरदारलाई हुने सरह सजायको माग गरिएको अख्तियारले जनाएको छ। यो पनि पढ्नुहोस भूमाफियाको कब्जामा वन रमतेल डाँडा वन प्रकरण : २२ जनाविरुद्ध मुद्दा चलाउन अदालतमा फाइल पेश"
वीरगन्ज भन्सार क्षेत्रबाट नगद पाँच लाखसहित एक भारतीय युवक पक्राउ,वीरगन्ज : वीरगन्ज भन्सार क्षेत्रबाट सशस्त्र प्रहरीले श्रोत नखुलेको नगद पाँच लाख नेपाली रुपैयाँसहित एक भारतीय युवकलाई पक्राउ गरेको छ। पक्राउ पर्नेमा भारत बिहारको रक्सौल नगरपञ्चायत७ का २४ वर्षीय उमेश कुमार यादव रहेका छन्। सशस्त्र प्रहरीले यादवलाई आइतबार पक्राउ गरेको हो। रक्सौलबाट पैदल वीरगन्ज आइरहेका यादवलाई वीरगन्ज भन्सार क्षेत्रको शंकराचार्य प्रवेशद्वारमा सशस्त्र प्रहरीले रोकेर शरीर खानतलासी गर्दा उनको साथबाट श्रोत खुल्न नसकेको नेपाली १ हजार दरका ५ सय थान नोट बरामद गरिएको सशस्त्र प्रहरी नायब उपरीक्षक संगम श्रेष्ठले जानकारी दिए। यादवलाई आवश्यक कारबाहीका लागि आइतबार नै वीरगन्ज भन्सार कार्यालयमा बुझाइएको श्रेष्ठले बताए।
"फैलिँदै डढेलो र आगलागी, सचेतनामा जोड","काठमाडौं : प्रिमनसुनको समयमा देशका विभिन्न क्षेत्रमा डढेलो र आगलागी फैलिँदो क्रममा छ। पछिल्ला दुई दिनको अन्तरालमा डढेलो र आगलागीले ठूलै जनधनको क्षतिसमेत पुर्याइसकेको छ। जनजीवन प्रभावित पार्न थालिसकेको छ। गए राति मोरङको पथरी शनिश्चरे१ बुद्धचोकमा रहेको कोशी चिउरा मिलमा आगलागी हुँदा एक करोड रुपैयाँभन्दा बढीको क्षति भयो। शनिबार पनि मोरङकै रंगेली३ बाबुसाहेव टोलको सन्थाल बस्तीमा आगलागी हुँदा १९ घर जलेर नष्ट भयो। २५ परिवार विस्थापित नै भएका छन्। भोजपुरको हतुवागडी गाउँपालिका७ मा शनिबार आगलागीमा परी एकै परिवारका तीन बालबालिकाको मृत्यु भएको छ। उदयपुर रौतामाई गाउँपालिका३ भोर्लेनीस्थित नवउदय सामुदायिक जंगल आगो फैलिएर सोही ठाउँ बस्ने छ जनाको घर तथा घरमा रहेको विभिन्न सामान जलेर नष्ट भएको छ। प्राप्त विवरणनुसार शनिबारमात्रै ती जिल्लासहित काठमाडौंको, महोत्तरी, सुर्खेत, तेह्रथुम, सप्तरी, ताप्लेजुङलगायत जिल्लामा आगलागी र डढेलोका घटना भएका छन्। यसपालि हिउँदमा पानी कम परेकाले पनि सुक्खा बढी हुँदा प्रिमनसुनको सुरुआतमै डढेलो र आगलागीका घटनामा बढोत्तरी भइरहेको छ। यो मौसम हावाहुरी, आगलागी, डढेलो, चट्याङ र असिनापानीले सताउने समय हो। यस क्षेत्रका विज्ञहरूले पूर्वसचेतना र नियन्त्रणका लागि आवश्यक तयारी गर्न नसके डढेलो र आगलागीले थप क्षति निम्त्याउने चेतावनी नै दिएका छन्। राष्ट्रिय विपद् जोखिम न्यूनीकरण तथा व्यवस्थापन प्राधिकरणले डढेलो धेरैजसो मानवीय कारणले फैलिने गरेको भन्दै सचेत हुन आह्वान गरेको छ। प्राधिकरणका उपसचिव एवं डढेलोविज्ञ सुन्दरप्रसाद शर्मा मानवीय लापरवाहीका कारण नेपालमा ६४ प्रतिशतभन्दा बढी डढेलोका घटना हुने गरेको बताउँछन्। उनका अनुसार पछिल्ला दुई वर्ष डढेलो तुलनात्मकरूपमा कम भए पनि यो वर्ष बढ्न सक्ने देखिएको छ। प्राधिकरणका प्रवक्ता गोमादेवी चेम्जोङले प्राधिकरणकबाट सचेतनाका काम भइरहेको बताए। उनले पछिल्लो दुईतीन दिनमा डढेलो र आगलागी एकदम बढेको बताउँदै तीनै तहको सरकार र सबै निकायसँगको समन्वयमा आवश्यक काम अघि बढाउने तयारी गरिएको बताए। मानिसहरूमा कृषिकर्ममा कमी आएका कारण जंगलमा दाउरा, घाँस, पत्कर थुप्रिएर बसेको र त्यसरी थुप्रिएर बसेको फ्युलमा आगो सल्किँदा ठूलो क्षेत्रमा डढेलो पुग्ने खतरा बढेको बताइन्छ। जल तथा मौसम विज्ञान विभागले यसपटकको हिउँदमा सरदरभन्दा कम पानी परेकाले सुक्खा भएको र सुक्खामा डढेलोको जोखिम ज्यादा हुने खतरा औँल्याइसकेको छ। रासस"
मोटरसाइकलको ठक्करबाट साइकल यात्रीको मृत्यु,विराटनगर : मोरङको पथरीशनिश्चरेमा मोटरसाइकलको ठक्करबाट शनिबार साँझ एक जना साइकल यात्रीको मृत्यु भएको छ । कानेपोखरीबाट पथरीतर्फ जाँदै गरेको प्रदेश १०२०५२ प २२१७ नम्बरको मोटरसाइकलले पथरीशनिश्चरे नगरपालिका१ स्थित पश्चिम बस स्टेण्डमा साँझ ६:२० बजेतिर साइकल यात्रीलाई ठक्कर दिएको हो । ठक्करबाट साइकल यात्री पथरीशनिश्चरे१० का ५० वर्षीय प्रेमबहादुर चौहानको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । उनका अनुसार दुर्घटनामा परेर गम्भीर घाइते भएका चौहानलाई उपचारका लागि विराटनगरको नोबेल शिक्षण अस्पतालमा भर्ना गर्नसाथ चिकित्सकले मृत घोषित गरेका हुन् । दुर्घटनामा मोटरसाइकल चालक पथरीशनिश्चरे१ का ५१ वर्षीय किरण घिमिरेसमेत सामान्य घाइते भएका छन् । पथरी अस्पतालमा उपचारपश्चात उनलाई प्रहरीले नियन्त्रणमा लिएर घटनाको अनुसन्धान सुरु गरेको छ । मोटरसाइकल चालकको लापरबाहीका कारण दुर्घटना भएको प्रहरीको प्रारम्भिक अनुसन्धानबाट खुलेको छ । चालकको साथमा सवारी चालक अनुमति पत्र (लाइसेन्स) नभएको पाइएको छ।
कोशी चिउरा मिलमा आगलागी,"विराटनगर : मोरङको पथरीशनिश्चरेमा रहेको मिलमा आगलागी हुँदा ठूलो क्षति भएको छ । आगलागीमा १ करोड ७१ लाख बराबरको क्षति भएको प्रारम्भिक अनुमान छ । पथरीशनिश्चरे नगरपालिका१ स्थित कर्णकुमारी लिम्बूको कोशी चिउरा मिलमा शनिबार राति आगलागी भएको प्रहरीले जनाएको छ । मोरङ प्रहरीका प्रवक्ता डीएसपी रन्जनकुमार दाहालका अनुसार काठ र इँटा प्रयोग गरेर बनाइएको कर्कट पाताको छानो भएको मिलमा आगलागी भएको हो । नेपाल र सशस्त्र प्रहरी, दमकल तथा स्थानीयको सहयोगमा आइतबार बिहानका राति २:२५ बजेतिर आगो नियन्त्रणमा आएको दाहालले बताए । उनका अनुसार आगोले मिलसहित मिलभित्र रहेको ९० मन धान, २ सय मन गहुँ, ५० मन मकै, २० मन खुदी, २० मन चिउरा, २ सय मन भुस जलेर ध्वस्त भएको छ । आगोले मिन छेउमा रहेको बंगुरको खोरसमेत जलेको छ । खोरभित्र रहेका ४ वटा बंगुर जलेर मरेको डीएसपी दाहालले बताए । उनका अनुसार आगलागीमा मानवीय क्षति भने भएन । आगलागीको कारण खुल्न बाँकी रहेको जानकारी उनले दिए । इलाका प्रहरी कार्यालय पथरीले घटनाको अनुसन्धान सुरु गरेको छ ।"
'प्रेम प्रस्ताव इन्कार गर्दा १८ वर्षीया सुष्मा लामाको हत्या',"काठमाडौं : प्रेम प्रस्ताव अस्वीकार गर्दा सुष्मा लामाको हत्या भएको खुलेको छ। काठमाडौं उपत्यका अपराध अनुसन्धान कार्यालयले आइतबार पत्रकार सम्मेलन गरी घटनाबारे जानकारी गराएको हो। काठमाडौं गोकर्णेश्वर नगरपालिका३ स्थित तारेभिरकी लामाको तारेभीरकै जंगलमा गाडिएको अवस्थामा शव भेटिएको थियो। घटनामा संलग्न रहेको आरोपमा लामाकै छिमेकी २१ वर्षीय रुपेन्द्र लामालाई प्रहरीले पक्राउ गरेको छ। उनले सुष्माको विभत्स हत्या गरेको खुलेको छ। पक्राउ परेका लामाले सुष्मालाई एकतर्फी मन पराएको र पटकपटक प्रेम प्रस्ताव गर्दा अस्वीकार गरेपछि हत्या गरेर जंगलमा पुरेको अनुसन्धानबाट खुलेको अपराध अनुसन्धान कार्यालयका डीएसपी अनिल घिमिरेले जानकारी दिए। अपराधपछि घटना लुकाउन प्रविधिको समेत गलत प्रयोग गरेको पाइएको प्रहरीले जनाएको छ । प्रहरीले पक्राउ परेका व्यक्तिबाट खाल्डो खन्न प्रयोग गरेको कुटो र उनको कोठाबाट मृतकको मोबाइल र किताब कापी पनि बरामद गरेको छ । माघ २२ गते कलेजु जान्छु भनी घरबाट निस्किएकी १८ वर्षीया लामा सम्पर्कविहीन भएकी थिइन्। फागुन २५ गते उनको परिवारले हराएको भन्दै खोजि गरिदिन बौद्ध प्रहरीमा उजुरी दिएका थिए। खोजिका क्रममा फागुन २६ गते साँझ प्रहरीले गोकर्णेश्वर नगरपालिका ३ तारेभीरभन्दा माथि शिवपुरी राष्ट्रिय निकुञ्ज जंगलमा गाडिएको अवस्थामा लामाको शव फेला पारेको थियो। उपेन्द्रले सुष्मालाई आठ महिनादेखि एकतर्फी मन पराउने गरेको प्रहरी अनुसन्धानबाट खुलेको छ। उनीहरू विगत १२ वर्षदेखि घाँस काट्न,बाख्रा चराउन सँगै जंगल जाने गरेको भएपनि सो अवधिमा उनीहरूबीच फोन सम्पर्क वा सामाजिक सञ्जालमा कुराकानी भएको नदेखिएको प्रहरीले जनाएको छ। प्रहरीका अनुसार एकतर्फी प्रेममा रहेका लामा प्रेम प्रस्ताव राख्न सु्ष्मा आउने बाटोमा आठ दिनदेखि कुरेर बसेका थिए। उनी चारदिनदेखि खाल्डो खन्न प्रयोग भएको फलामको कुटो साथमा लिइ हिँडेको समेत खुल्न आएको छ। माघ २२ गते बिहान एक्लै कलेज गइरहेकी सुष्मासँग उनको भेट हुन्छ। प्रस्ताव राख्छन्। तर ,सुष्माले विदेश जाने भन्दै प्रस्ताव इन्कार गरिदिन्छिन्। त्यसपछि उपेन्द्रले सुष्माको पछाडिबाट घाँटी थिचि अचेत बनाइ तल जंगलतिर लगी टाइ र जुत्ताको तुनाले घाँटीमा कसेको र हातले उनको कम्मर पेटीले बाँधी पुरेका थिए। हत्यापछि लामाले सुष्माको मोबाइल र किताब लगेर गएका थिए। फागुन २३ गते गुगलबाट अर्कैको बेहुला बेहुलीको फोटो डाउनलोड गरी त्यसलाई इडिट गरी 'सरी सबैलाई म तीन दिनपछि आउँछु' भन्दै सुष्माको फेसबुक वालमा पोस्ट गरेका थिए।"
८ महिनामा २ लाख बढी पर्यटक मुस्ताङ भित्रिए,"मुस्ताङ : हिमाली जिल्ला मुस्ताङमा चालु आर्थिक वर्ष २०८००८१ को ८ महिना अवधिमा २ लाख २९ हजार ६१४ जना पर्यटक भित्रिएका छन्। जिल्ला प्रहरी कार्यालय मुस्ताङका अनुसार चालु वर्षको साउनदेखि फागुन महिनासम्ममा १ लाख ८७ हजार १४ जना आन्तरिक पर्यटक र ४२ हजार ६४० जना विदेशी पर्यटक मुस्ताङ भित्रिएका हुन्। चालु आर्थिक वर्षको ८ महिनामा ३५ हजार ३५६ जना सार्क मुलुकका पर्यटक छन् भने ७ हजार २८४ जना अन्य फरेनर पर्यटक रहेका छन्। मुस्ताङमा आर्थिक गत आर्थिक वर्ष २०७९०८० को अनुपातमा चालु वर्ष ८ महिनामै पर्यटक तथ्यांक नजिक पुगेको हो। जिल्ला प्रहरी कार्यालय मुस्ताङका अनुसार गत वर्ष आन्तरिक तथा बाह्य गरी कुल ३ लाख ९ हजार ९८९ जना पर्यटकले मुस्ताङको भ्रमण गरेका थिए। जसमध्ये २ लाख ४० हजार ६८२ आन्तरिक र सार्क तथा विदेशी गरी ६० हजार २९६ जना विदेशी पर्यटक मुस्ताङ भित्रिएको तथ्यांक छ। नेपाली पर्यटकहरु चीनको स्वशासित क्षेत्र तिब्बतसँग सिमाना जोडिएको कोरलानाका, लोमान्थाङ दरबार, छोसेर गुफा, लोघेकर गुम्बा, लुरी गुम्बा, मुस्ताङ गेट, ढुम्बाताल लगायतका पर्यटक गन्तब्यहरुको अवलोकन गरी फर्किने गर्छन्।"
मुक्तिनाथ दर्शन गर्न आएका भारतीय पर्यटकको लेक लागेर मृत्यु,जोमसोम : भारतको हैदरावाददेखि मुक्तिनाथ दर्शन गर्न आएका एकजना पर्यटकको लेक लागेर मृत्यु भएको छ। दर्शन गरी फर्किने क्रममा भारतीय पर्यटकको आइतबार बिहान लेक लागेर मृत्यु भएको हो। शनिबार मुक्तिनाथ दर्शन गरी जोमसोमको एक होटलमा बास बसेका ८३ वर्षीय बि नारायाणलाई लेक लागेर बिरामी परेपछि जोमसोमको मुस्ताङ अस्पताल पुर्याउँदा मृत्यु भएको हो । भारतदेखि ४२ जनाको दर्शानार्थीको टोली मुक्तिनाथ दर्शनका लागि शनिबार जोमसोम आइपुगेको थियो । ४२ जनामध्येका बि नायाराणणलाई मध्यरातमा स्वासप्रश्वासमा समस्या देखिएपछि आइतबार बिहान ३ बजे अस्पताल पुर्याइएकोमा चिकित्सकले मृत घोषणा गरेको प्रहरी नायब उपरीक्षक भोजराज पाण्डेले जानकारी दिए । घटना सम्बन्धी प्रहरीले विस्तृत विवरण संकलन गरी शव आफन्तलाई बुझाएको छ । घटनाबारे थप अनुसन्धान भइरहेको प्रहरीले बताएको छ । समथर बेसीबाट उच्च स्थानमा आउने पर्यटकलाई लेक लाग्ने समस्या रहन्छ । योसँगै चालु वर्षमा लेक लागेर मृत्यु हुने भारतीय पर्यटकको संख्या ६ पुगेको छ । यसअघि चालु वर्ष ५ जना भारतीय पर्यटकले चालु वर्ष लेक लागेर ज्यान गुमाएका थिए।
"सिद्धबाबा सुरुङमार्ग निर्माण तीव्र, अब अकालमै जाँदैन ज्यान","बुटवल : गुल्मीको इस्मा गाउँपालिका६ अमरपुरका २७ वर्षीय कृष्ण सुनार (बेले) ले गुल्मीबुटवल खण्डमा दिनहुँ जिप चलाउँछन्। सिद्धबाबा राजमार्गअन्तर्गत पर्ने यही खण्डमा उनले नियमित यात्रुबाहक जिप चलाउन थालेको करिब एक दशक भयो। यात्रुको चाप हुँदा कहिलेकाहीँ दिनमै दुईपटक ओहोरदोहोर गर्छन्। दसंै, तिहारमा त तीन पटकसमेत ओहोरदोहोर गरेको अनुभव उनको छ। पहाडी जिल्लाबाट बुटवलमा बसोवास गर्नेहरूमध्ये सबैभन्दा धेरै गुल्मीका नागरिक छन्। लामो यात्राका क्रममा चालकलाई मात्र होइन्, यात्रुलाई पनि गन्तव्यमा पुग्नै लाग्दा मनमा उत्साह र उमंग हुनेगर्छ। तर, १० वर्षदेखि नियमित जिप चलाइरहेका सुनारलाई पाल्पाको तिनाउ गाउँपालिकास्थित सिद्धबाबा सडक खण्डमा आइपुग्दा कहिल्यै मनमा शान्ति भएन। सिद्धबाबादेखि बुटवल बजार पुग्न करिब ५ किलोमिटर मात्र छ। गुल्मीको अमरपुरदेखि १ सय ३० किलोमिटर यात्रा गर्दा ढुक्कसँग जिप चलाउने उनलाई ५ किलोमिटरको यही सडकले सदैव त्रास दिन्छ। बर्सेनि पहिरो र ढुंगा खसेर सिद्धबाबा सडकले सताइरहन्छ। सिद्धबाबा सडक पार गरेपछि यात्रुले पनि घरमा फोन गरेर सिद्धबाबा कट्यौं भनेर खबर सुनाउँछन्, सुनारले भने, दिनहुँ मनमा त्रास हुने यो सडकमा कहिले ढुक्कसँग हिँड्न पाइएलाजस्तो हुन्छ। बर्खाको समयमा यात्रुहरू त्रासैत्रासमा यात्रा गर्न बाध्य छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार पछिल्लो तीन आर्थिक वर्षमा यस सडक खण्डमा २९ वटा सवारी दुर्घटना भएका छन्। दुर्घटनामा परी १० जनाको ज्यान गएको छ। ७ अर्ब ३४ करोड लागत दैनिक हजारौं गुड्छन् सवारी दर्जनौं जिल्लाका लाखौं नागरिक लाभान्वित ५० जना घाइते भएका छन्। सुरुङ मार्ग निर्माण भएकै क्षेत्रमा पछिल्लो तीन वर्षको अवधिमा आठवटा सवारी दुर्घटना हुँदा एक जनाको मृत्यु र १४ जना घाइते भएका छन्। लुम्बिनी प्रदेशका पहाडी जिल्लाहरूमा पर्ने पाल्पा, गुल्मी, अर्घाखाँची, केही भाग प्यूठानसहित गण्डकी प्रदेशका स्याङ्जा, बागलुङ, कास्की, पर्वत र म्याग्दीका नागरिकहरूको व्यापार व्यवसाय गर्ने थलो बुटवल हो। भैरहवास्थित भारतीय सिमानाका नजिक भएकाले पनि यस क्षेत्र अन्य जिल्लाका नागरिकहरूको व्यापारिक थलो बनेको छ। यस सडक भएर दैनिक दुई हजारभन्दा बढी सवारीसाधन ओहोरदोहोर गर्छन्। सुरुङमार्गले नागरिकमा पलाएको आशा नागरिकलाई सताइरहेको सिद्धबाबा सडक खण्डमा निर्माण भइरहेको सुरुङ मार्गले सर्वसाधारण नागरिक उत्साहित भएका छन्। सबैभन्दा जोखिम क्षेत्रमै सुरुङ मार्ग निर्माण भएपछि चालक र यात्रुहरू उत्साहित भएका हुन्। सुरुङमार्ग निर्माणको काम समयमै पूरा हुनुपर्छ, पश्चिम नेपाल बस व्यवसायी संघ बुटवलका अध्यक्ष दधिराम खरेलले भने, डराएर यात्रा गर्ने यात्रुलाई बन्दै गरेको सुरुङ मार्गले आत्मबल बढाएको छ। यो चालकलाई मात्र नभएर पैदल यात्रीका लागि पनि त्रासको सडक हो। उनले सिद्धबाबा सडक क्षेत्रमा माथिबाट ढुंगा खस्ने र पहिरोको धेरै जोखिम खेप्नुपरेको बताए। पश्चिम नेपालअन्तर्गतका सवारीसाधन पाँचपाँच मिनेटको अन्तरमा यसै सडक भएर विभिन्न जिल्लामा छुट्ने गरेको उनले जानकारी दिए। एक हजार १ सय २६ मिटर लम्बाइको सुरुङमार्ग निर्माणको ठेक्का चाइना स्टेट कन्स्ट्रक्सन इन्जिनियरिङ कर्पोरेसन ले लिएको छ। हालसम्म १० प्रतिशत निर्माणको काम पूरा भइसकेको सिद्धबाबा सुरुङमार्ग परियोजनाकी इन्जिनियर सविता ज्ञवालीले जानकारी दिइन्। उनका अनुसार परियोजनाको कुल लागत ७ अर्ब ३४ करोड २१ लाख रुपैयाँ छ। पाँच वर्षभित्र निर्माणको सबै काम पूरा गर्नेगरी २०७८ साल फागुनमा परियोजनाको सम्झौता भएको थियो। सुरुङ मार्ग निर्माणका लागि स्विस सरकारले सहयोग गरेको छ। सुरुङमार्गका साइट इन्जिनियर श्रृजेश पौडेलका अनुसार सुरुमार्ग क्षेत्र बाहेक माथिल्लो र तल्लो सिद्धबाबा क्षेत्रको बुटवलतर्फ ९ सय ४ र पाल्पातर्फ १ हजार ४ सय ९४ मिटर सडकको समेत स्तरोन्नति गर्ने योजना छ। पहिरो खस्ने क्षेत्रमा सडकमाथि छत (रक सेड) लगाउँदै छांै, पौडेलले भने, त्यसपछि माथिको पहिरो सडकमा खस्दैन् र दुर्घटना नियन्त्रण गर्छ। निर्माण स्थलमा एक सय ५० जना मजदुरले २४सैं घण्टा काम गरिरहेका छन्। तत्कालीन अर्थमन्त्री एवं रुपन्देही२ का प्रतिनिधिसभा सदस्य विष्णु पौडेलले निरन्तर जोडबलका कारण सुरुङ मार्ग निर्माणको थालनी भएको बुटवलका नागरिकहरू बताउँछन्। सुरुङ मार्ग निर्माण भएपछि सडक दुर्घटनालाई कमी गर्ने नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका प्रमुख प्रहरी उपरीक्षक श्यामबहादुर खत्रीले आशा व्यक्त गरे। गाडीकै लाइटको प्रकाशले चालकले सवारी चलाउनुपर्ने बाध्यता छ, खत्रीले भने, सुरुङ मार्गमा सडक बत्ती हुन्छ। व्यवस्थित हुने भएकाले ट्राफिक परिचालन पनि गर्नुपर्दैन। उनले विकसित देशहरूमा सयौं किलोमिटर सुरुङ मार्ग निर्माण गर्ने भएकाले सडक सुरक्षा धेरै बलियो हुने देखिएको बताए। बुटवलपाल्पा सडक खण्डमा बुटवल, भैरहवा क्षेत्रका सिमेन्ट उद्योगहरूमा जाने टिपरहरूको बाक्लो ओहोरदोहोर हुने भएकाले सडकबत्ती जडानका लागि पहल गर्न सम्बन्धित निकायलाई उनले आग्रहसमेत गरे।"
हेर्नुहोस् तपाईको आजको राशिफल,"आज चैत ४ गते, आइतबार मेष : घरमा धार्मिक कार्य सम्पन्न होला। काल्पनिक विषयले केही चिन्तित बनिनेछ। एकल निर्णय नलिनुहोला। वृष : लत्ता कपडाको व्यवसायमा राम्रै रहला। पूर्वीय दिशाको यात्रा सफल बन्नेछ। शत्रु परास्त हुनेछन्। मिथुन : फसेको धन उठाउन कठिनाइ हुनेछ। धार्मिक कार्यमा विवाद उत्पन्न होला। पैतृक सम्पत्तिमा विवाद उत्पन्न होला। कर्कट : आफन्तबीच मनमुटाव बढ्नेछ। नशासम्बन्धी समस्या उत्पन्न होला। खानपानमा विशेष ध्यान दिनुपर्ला। सिंह : कठिन कार्य पनि आफैंले गर्नुपर्नेछ। पुरानो कामलाइ नै यथावत चलाउनु पर्ला। स्त्री संगत कम गर्नुपर्ला। कन्या : बानिमा केही परिवर्तन ल्याउनुपर्ला। शेयर कारोबारमा रुचि बढ्नेछ। आर्थिक पक्ष सबल बन्दै जानेछ। तुला : अनावश्यक विवादमा मुछिएला। सन्तान सुख प्राप्तिको योग बन्नेछ। वैदेशिक कार्यमा सफल बनिएला। वृश्चिक : जग्गा जमिनको किचलो मेटिनेछ। पारिवारिक मेलमिलाप कायम होला। खराब संगत छुटेर जानेछ। धनु : शारीरिक समस्याले चिन्तित बनिनेछ। अप्रत्यासित घटना घटित होला। पदोन्नतिको योग बन्नेछ। मकर : अध्यययनको शिलसिलामा स्थान परिवर्तन होला। मनमा द्विविधा उत्पन्न होला। तरल पदार्थबाट बच्नुहोला। कुम्भ : एकान्तप्रतिको मोह बढ्नेछ। साथीभाइको पूर्ण विश्वास नलिनुहोला। सांगीतिक क्षेत्रमा उत्कृष्ट बनिएला। मीन : सत्रु पक्ष परास्त भएर जानेछन्। छिमेकीबीच केही झगडा निम्तिनेछ। मुद्दा मामिला सुल्झेर जानेछ।"

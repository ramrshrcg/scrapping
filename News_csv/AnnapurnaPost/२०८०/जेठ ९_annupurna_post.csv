शीर्षक,विवरण
रुग्ण उद्योग चलाउने रुग्ण ढाँचा,"सरकारले उद्योग कलकारखाना आफैं चलाउने कि नचलाउने भन्नेमै एकमत छैन। हुने कुरा पनि होइन। राजनीतिक वाद र सिद्धान्तका आधारमा आआफ्नै तर्क र नीति छन्। दलीय दृष्टिकोण जे भए पनि सरकारको भने एउटै र प्रष्ट नीति आवश्यक हो। तर, जसै नेपालमा राजनीतिक अस्थिरतासँगै यसबारेको नीतिगत प्रस्टता पनि आउन सकेको छैन। कतिपय सरकारी संस्थान र उद्योग कलकारखाना कुनै बेलाको सरकारले निजीकरण गर्यो, कति बन्द छन्, कतिपय रुग्ण अवस्थामा छन्। तर, हरेक सरकारले वार्षिक बजेटअघिको नीति तथा कार्यक्रममा त्यस्ता रुग्ण उद्योगमाथि सम्बोधन गर्न छुट्याउँदैनन्। सदा झै यसपालि पनि रुग्ण उद्योगलाई फेरि सञ्चालनमा ल्याइनेछ भन्ने बुँदा नीति तथा कार्यक्रममा परेकै छ। सरकारको स्वामित्वका हेटौंडा कपडा उद्योग, गोरखकाली रबर उद्योग, बुटलव घागो कारखाना गरी ९ वटा उद्योग रुग्ण छन्। तिनको विषयमा अध्ययन समिति बनेर ७७ सालमै सुझाव पनि सरकारले पाएकै हो। तर, सुझाव कार्यान्वयनमा कुनै पनि सरकारले माखो मारेनन्। निजीकरण गरेकै कारखानाहरू ७ वटा पनि रुग्णै छन्। भनेपछि निजीकरणले पनि समाधान दिएन भन्ने पुष्टि तिनै ७ वटाले गरे। व्यवस्थापन फितलो हुनु र चलाउने नियतभन्दा बिक्री नै गरेर नाफा आर्जन गर्ने नियत कतिपयमा देखिएको हो। रुग्ण उद्योग फेरि सञ्चालन गर्ने हो भने पुरानै पाराले भने हुँदैन। हिजो सरकारले चलाउँदा चलाउँदै बजार हुँदाहुँदै पनि ती रुग्णमा रूपान्तरित भए। हो, कमजोरी सरकारी व्यवस्थापनमा थियो। दलका कार्यकर्ता भर्ती केन्द्र ती उद्योगहरूलाई बनाइयो र उत्पादनको बजारीकरणमा पटक्कै ध्यान दिइएन। प्रतिस्पर्धात्मक बजारमा सरकारी उद्योगका उत्पादनलाई गुणस्तरकै आधारमा मात्रै पनि बेच्न कठिन भएको उदाहरण त पटकपटक बन्द हुँदै र फेरि चल्दै गरेको हेटौंडा सिमेन्ट उद्योग नै हो। सरकारले उद्योग, कलकारखाना चलाउनै नहुने भन्ने खुला र उदारवादी नीति नेपालले अनुशरण गर्नुपर्छ भन्ने छैन। यसै पनि समाजवाद उन्मुख भनेर संविधानमै लेखिएको छ भने सामाजिक न्याय र खुला बजारका तमाम कमजोरीहरूलाई ख्याल गर्दै निश्चित प्रकारका उद्योग चलाएर मुलुकको औद्योगिकरणमा सरकारले नै योगदान दिन सक्छ। तर, निश्चित नियम र ढाँचा तयार गरी मात्रै रुग्ण उद्योग सञ्चालन गर्नुपर्छ। लहड र भावावेगमा फेरि सञ्चालन गर्नेमात्रै भनियो भनेचाहिँ सरकारले घाटा व्यहोर्नुपर्ने हुनसक्छ। चुरोट, रबर वा सिमेन्ट उद्योगमा सरकारले घाटा खाने होइन। शिक्षा, स्वास्थ्य, यातायातजस्ता आधारभूत सुविधामा चाहिँ सरकारले लगानी गर्नुपर्छ।"
सेतो हात्ती बनाइँदै छ पोखरा विमानस्थल,"पोखरामा अन्तर्राष्ट्रिय उडान ल्याउन नियामक निकाय प्राधिकरणसँग कुनै योजना देखिँदैन। आफ्नो तर्फबाट विमानस्थल बनिसकेको हुँदा अन्तर्राष्ट्रिय उडानका लागि आवश्यक भौतिक पूर्वाधार तयार रहेको प्राधिकरणले बताउँदै आएको छ। काठमाडौंपोखरा : पोखरा अन्तर्राष्ट्रिय विमानस्थल जग्गा अधिग्रहणको ४७ वर्षपछि सञ्चालनमा त आयो तर ऋणै ऋणको बोझमा छ। यो विमानस्थल बनाउँदा लागेको चीनको झन्डै २२ अर्ब ऋण २०७९ चैत १ देखि २०९२ असोज १ गतेभित्र भुक्तानी गरिसक्नुपर्ने हुन्छ। जुन रकम चिनियाँ मुद्राको सटही दर बढ्दा करिब २६ अर्ब पुगेको छ। विमानस्थल सञ्चालनमा आएको तीन महिना नपुग्दै पहिलो किस्ता बुझाउनुपर्यो। तर, कमाइ नै नभएपछि नेपाल नागरिक उड्डयन प्राधिकरणले नै उक्त रकम बेहोर्यो। फेरि अब असोज १ गते पुनः किस्ता तिर्नुपर्ने हुन्छ। भुक्तानी तालिकामा ऋण प्रतिबद्धता जनाइएको रकम १ अर्ब ३७ करोड ८७ लाख ४० हजार चिनियाँ रकम युआन (करिब २६ अर्ब रुपैयाँ) रहेको उल्लेख छ। चीनको एक्जिम बैंकसँग ऋण सम्झौता हुँदा प्रति १ युआन करिब १६ रुपैयाँ थियो। अहिले यसको सटकी दर करिब १९ रुपैयाँ पुगेको छ। सात वर्षको ग्रेस अवधिसहित २० वर्षमा ऋण तिर्नुपर्नेछ। नेपाल सरकारले चीनको एक्जिम बैंकसँग २ प्रतिशत ब्याजमा लिएको ऋण प्राधिकरणलाई दिँदा ५ प्रतिशत तोकेको छ। प्राधिकरणले २०७९ चैत १ गतेदेखि ५ करोड ३० लाख २८ हजार ४६५५४ युआन (करिब ८५ करोड रुपैयाँ)का दरले ऋण तिर्दै जानुपर्नेछ। भुक्तानी पद्धति समान अर्धवार्षिक ऋण सेवा हुने उल्लेख छ। तर, अन्तर्राष्ट्रिय उडान त होइन, चार्टड उडानसमेत हुन नसक्दा यो ऋणको भार प्राधिकरणले नै बेहोर्नुपरेको हो। विमानस्थल बनाउन लिएको ऋणको साँवाब्याज र सञ्चालन खर्च गरी वार्षिक ३ अर्बको आर्थिक व्ययभार बेहोर्नुपर्ने हुन्छ। विमानस्थलको वार्षिक सञ्चालन खर्च करिब १ अर्ब रुपैयाँसम्म हुने प्राधिकरण स्रोत बताउँछ। वार्षिक करिब पौने २ अर्ब साँवाब्याज तिर्नुपर्छ। योसहित वार्षिक खर्चको बोझ करिब ३ अर्ब पुग्ने देखिन्छ। त्यस हिसाबले मासिक रूपमा कम्तीमा २५ करोडभन्दा बढी कमाए खर्च धान्छ। यसमा आन्तरिकलाई समेटिएको छैन। व्यावसायिक कार्ययोजनाबिना नै भएको लगानीले जोखिम बढेको अर्थविद् रामेश्वर खनाल बताउँछन्। आयोजनाले कमाउनुभन्दा पहिले नै ऋणको साँवा भुक्तानी गर्नुपरेको अर्थविद् रामेश्वर खनालको भनाइ छ। विमानस्थल निर्माणका क्रममा नै पूर्वतयारी गर्नुपथ्र्यो। अन्तर्राष्ट्रियभन्दा पनि क्षेत्रीय उडान माल्दिभ्सपोखरा, भारतका केही सहरबाट पोखरा वा चीनका सहरहरूलाई जोड्न सकिन्थ्यो, उनी भन्छन्। रणनीतिक महत्वको आयोजनाले अहिले आम्दानी नगरे पनि दीर्घकालमा आम्दानी हुन्छ भनेर पनि लगानी गर्न आवश्यक रहेको उनी बताउँछन्। अन्तर्राष्ट्रिय उडान हुँदा उडानसँगै हुने ग्राउन्ड हेन्डलिङ, विभिन्न शीर्षकमा उठाइने सेवा शुल्क, पसलकवललगायत आम्दानीको स्रोत बढ्ने र नाफा हुने हो। तर, उडान नै नहुँदा र कहिले हुन्छ भन्ने एकिन नहुँदा विमानस्थल घाटामा गएको जानकार बताउँछन्। केही वर्ष घाटामै गए पनि उडान पाउने र नाफा कमाउनेमा प्राधिकरणका अधिकारी ढुक्क देखिन्छन्। तर, कसरी उडान ल्याउने र सहज बनाउने भन्नेमा मुखामुख गर्ने अवस्था छ। अहिलेलाई ऋण भार बेहोर्न सक्ने क्षमतामा प्राधिकरण रहेको बताउँछन् पूर्वमहानिर्देशक वीरेन्द्र देउजा। प्राधिकरणको वित्तीय अवस्था राम्रै छ। विमानस्थल राम्रोसँग नचलेसम्म भार त हुने नै भयो, उनी भन्छ्न्, तर चलेपछि विमानस्थल आफैंले तिर्न सक्छ। ऋणको ब्याज महँगोभन्दा पनि पूर्वाधार बनेकाले यसले पछि फाइदा हुने उनको भनाइ छ। प्राधिकरणले तिर्न नसके पनि राष्ट्रिय गौरवको आयोजना भएकाले सरकारले नै यसको दायित्व बेहोर्न सक्ने उनी बताउँछन्। त्रिभुवन अन्तर्राष्ट्रिय विमानस्थल मुख्य आयस्रोत भएको प्राधिकरणले वार्षिक करिब ६ अर्ब आम्दानी गर्छ। प्राधिकरणले कहिलेसम्म अर्को विमानस्थलको आम्दानीबाट ऋण तिरिरहन सक्छ ? किस्ता नै सुरु भएको अवस्थामा विमान ल्याउन नै पहल हुनुपर्ने पूर्वपर्यटनमन्त्री जीवनराम श्रेष्ठ बताउँछन्। कसरी सञ्चालनमा ल्याउने र नाफामा लैजाने भन्ने नै महत्वपूर्ण हुन्छ। आन्तरिक सेवालाई पनि बढाउँदै अन्तर्राष्ट्रिय उडान बढाउनुपर्यो, उनी भन्छन्। पोखरा पर्यटकीय दृष्टिले महत्वपूर्ण गन्तव्य भएको हुँदा ती देशबाट उडान सुरु गर्न प्राधिकरणले पहल गर्नुपर्ने भनाइ पूर्वमन्त्री श्रेष्ठको छ। पोखरा अन्तर्राष्ट्रिय विमानस्थल बनाउन चीनको एक्जिम बैंकबाट लिइएको ऋण हरेक ६ महिना तिर्नुपर्ने तालिका। यो विमानस्थल अंग्रेजी नयाँ वर्ष २०२३ को पहिलो दिन (पुस १७ गते) सञ्चालनमा आएको हो। तर, अन्तर्राष्ट्रिय उडानका लागि कुनै पनि प्रस्ताव नआएको नियामक निकाय प्राधिकरणले जनाएको छ। देशकै तेस्रो अन्तर्राष्ट्रिय विमानस्थलको उद्घाटन प्रधानमन्त्री पुष्पकमल दाहाल प्रचण्डले गरेका थिए। तर, पहिलो पाँच महिनामा अन्तर्राष्ट्रिय उडान हुन सकेको छैन। आन्तरिक उडान मात्रै भएका छन्। पोखराबाट विभिन्न देशमा सीधा उडान भर्न थाई स्माइल, जजिरा, साउर्थन चाइनालगायतले चासो देखाएर अध्ययन गरिरहेको बताए पनि उडान सुरु गर्न सकेका छैनन्। पोखरामा अन्तर्राष्ट्रिय उडान ल्याउन नियामक निकाय प्राधिकरणसँग कुनै योजना देखिँदैन। आफ्नो तर्फबाट विमानस्थल बनिसकेको हुँदा अन्तर्राष्ट्रिय उडानका लागि आवश्यक भौतिक पूर्वाधार तयार रहेको प्राधिकरणले बताउँदै आएको छ। अन्तर्राष्ट्रिय उडानका लागि प्रचार र कूटनीतिक पहल भइरहेको प्राधिकरणका राष्ट्रिय गौरव आयोजना प्रमुख बाबुराम पौडेल बताउँछन्। तर, पाँच महिना अन्तर्राष्ट्रिय चार्टर्ड उडान पनि सुरु भएको छैन। चीन, भुटान, बैंककका विमान कम्पनीले पोखरा उडानका लागि चासो देखाए पनि औपचारिक रूपमा उडानका लागि प्रस्ताव नगरेको प्राधिकरणका सहायक प्रवक्ता ज्ञानेन्द्र भुल बताउँछन्। प्राधिकरणले सन् २०१७ पछि हवाइ सम्झौता गरेका ४० देशमा नै अन्तर्राष्ट्रिय उडानका लागि पोखरा र गौतमबुद्ध अन्तर्राष्ट्रिय विमानस्थल पनि रहेको जानकारी गराइसकेको बताएको छ। हवाई सम्झौता नभएका तर पोखरा र भैरहवा उडान गर्न चाहने अन्तर्राष्ट्रिय कम्पनीहरूसँग अस्थायी सम्झौता गरेर उडान भर्न सक्ने भुल बताउँछन्। यो आयोजना इन्जिनियरिङ, प्रोकुमेन्ट र कन्सट्रक्सन(इपीसी) मोडलमा निर्माण गरिएको हो। प्राधिकरणका महानिर्देशक प्रदीप अधिकारीले २४ सै घण्टा चल्न सक्ने व्यवस्थित विमानस्थल बनेको बताएका थिए। उनका अनुसार वर्षमा १० लाख जना आउजाउ गर्न सक्छन्। प्रतिघण्टा ६ सय १० जना क्षमताको छ। त्रिभुवन अन्तर्राष्ट्रिय विमानस्थलको विकल्प भनिएको यो विमानस्थल सञ्चालनको ५ महिनासम्म पनि अन्तर्राष्ट्रिय उडान हुन सकेको छैन। सरकारले २०७८ असार २६ (सन् २०२१ जुलाई १०) भित्र निर्माण सम्पन्न गर्ने गरी २०७३ वैशाख १ मा शिलान्यास गरेको थियो। कोरोनाका कारण सामान आयातमा ढिलाइ र कामदार अभाव भएपछि एक वर्ष म्याद थपिएको थियो। प्राधिकरण र चिनियाँ ठेकेदार कम्पनी चाइना सीएएमसी इन्जिनियरिङ कम्पनी लिमिटेडबीच २०७१ जेठ १७ (सन् २०१४ मे ३१) मा ठेक्का सम्झौता भएको थियो। नेपाल र चीनको एक्जिम बैंकबीच २०७२ चैत ८ (२०१६ मार्च २१) मा ऋण सम्झौता भयोे। सरकारले प्राधिकरणसँग २०७३ जेठ २३ (२०१६ जनु ५ )मा ऋण सम्झौता गर्यो। एक्जिम बैंकले सन् २०१७ मे ३१ देखि ऋण प्रवाह गरेको थियो। पोखरामा अन्तर्राष्ट्रिय विमानस्थल बनाउन २०३२ सालमा जग्गा अधिग्रहण गर्न सुरु गरिएको थियो। त्यसपछि पटकपटक गरेर स्थानीयवासीको जग्गा अधिग्रहण गरिएको हो। विमानस्थल ३८ सय ९९ रोपनी क्षेत्रफलमा फैलिएको छ। पोखरामा पर्यटकीय आवागमन बढी नै भएको र पुरानो विमानस्थल सानो भएकाले नयाँ अन्तर्राष्ट्रिय विमानस्थल बनाइएको हो। नयाँ विमानस्थलमा प्रविधिबाट हुने उडान आइएफआर (इन्स्टुमेन्टल फ्लाइट रुल्स) हुँदै आएको छ। रात्रिकालीन उडान पनि सुरु भइरहेको छ। ढिलोचाँडो यो विमानस्थलबाट अन्तर्राष्ट्रिय उडान हुने प्राधिकरणका पूर्वमहानिर्देशक राजकुमार क्षेत्री बताउँछन्। पोखराबाट दैनिक ६० आन्तरिक उडान हुँदै आएको विमानस्थल प्रमुख विक्रम गौतमको भनाइ छ। आगामी असारसम्म विमानस्थलले आन्तरिक उडानबाट करिब ३० करोड आम्दानी गर्ने जनाइएको छ। तर, महंगो ऋण लगानीमा बनेको विमानस्थलको खर्च धान्न आन्तरिक उडानले मात्र सम्भव देखिँदैन। प्राधिकरणले एक किस्ताबापत मात्रै झन्डै ८५ करोड बुझाउनुपर्छ । वर्षमा २ पटक किस्ता बुझाउन पनि विमानस्थलले करिब पौने २ अर्ब कमाउन आवश्यक छ। तर, यसका लागि समय लाग्ने पूर्वमहानिर्देशक देउजाको भनाइ छ। देउजा यो विमानस्थललाई चलाउने र राजस्व उठाउनेतिर प्राधिकरणले व्यावसायिक नीति बनाउन जरुरी रहेको बताउँछन्। यसबाट राजस्व बढाउनेतिर सोच्न जरुरी छ। विमानस्थलले नन एरोनोटिकल गतिविधिबाट कमाउनेतिर सोच्न जरुरी छ। भएको पूर्वाधारलाई प्रयोग गर्नपर्यो, देउजा भन्छन्। पछिल्लो समय अन्तर्राष्ट्रिय उडानभन्दा पनि चार्टडका लागि चिनियाँ चासो देखिन्छ। आगामी २१ जुनमा चीनका सहरबाट पोखरा चार्टड उडान हुने विषय अन्तिम टुंगो लागेको विमानस्थल प्रमुख गौतमको भनाइ छ। चार्टड विमान आउने भनिए पनि चीनको कुन सहरबाट पोखरामा जहाज आउने हो भन्ने अहिले नै स्पस्ट नभएको उनले बताए। अन्तर्राष्ट्रिय उडानका लागि चार्टड फ्लाइट आइसब्रेक हुने र यसपछि व्यावसायिक उडान हुने गौतमले बताए। प्रधानमन्त्रीको भारत भ्रमणपछि भारतका विभिन्न सहरलगायत अन्तर्राष्ट्रिय उडानले गति लिने विश्वास विमानस्थलकोे छ। अन्तर्राष्ट्रिय उड्डयन संस्था (आइकाओ)को मापदण्डभित्र रहेर फोरडी मोडलमा विमानस्थल बनेको हो। यस विमानस्थलमा बोइङ ७५७ र एअबरस ३२० सम्मका मध्यम जहाज तथा न्यारोबडिसम्म उडान तथा अवतरण गर्न सक्छन्। त्रिभुवन अन्तर्राष्ट्रिय विमानस्थलमा उडान गर्ने आधा दर्जन बढी विमान कम्पनीले मध्यम किसिमका जहाज चलाउँछन्। तर, पोखराबाट उडानका लागि यी विमान कम्पनी पनि पर्ख र हेरको अवस्थामा रहेको प्राधिकरणका सहायक प्रवक्ता ज्ञानेन्द्र भुल बताउँछन्। विमानस्थल बने पनि पूर्णरूपमा सञ्चालनमा नआउनु दुःखको कुरा भएको पोखरा पर्यटन परिषद्का अध्यक्ष पोमनारायण श्रेष्ठ बताउँछन्। पोखराका उद्यमी, पर्यटन व्यवसायीले गएको महिना प्रधानमन्त्री पुष्पकमल दाहालदेखि चीनका राजदूतलाई समेत भेटेर छिटो अन्तर्राष्ट्रिय उडान सुरु गर्न अनुरोध गरेका थिए। पोखराबाट छिटो अन्तर्राष्ट्रिय उडान सुरु गर्नेलगायत आर्थिक समस्या समाधानकालागि पहल गर्न अनुरोधका लागि पोखरा पर्यटन परिषद्को नेतृत्वमा पोखराका पर्यटन व्यवसायीले प्रधानमन्त्री पुष्पकमल दाहाल र पर्यटन मन्त्रीलाई भेटेका थिए। नेपाल उद्योग वाणिज्य महासंघका पूर्वअध्यक्ष आनन्दराज मुल्मी विमानस्थल निर्माण सम्पन्न लामो समय बित्दा पनि अन्तर्राष्ट्रिय उडान हुन नसक्नु सरकारको कूटनीतिक असफता भएको बताउँछन्। भारतसँग नयाँ हवाई रुटमा सम्झौता गरेर उडान सुरु गरेको भए सहजता हुने विज्ञहरूको बुझाइ छ। नयाँ हवाई रुट नपाउँदा अन्तर्राष्ट्रिय विमान कम्पनीहरू आकर्षित हुन नसकेको पूर्वमहानिर्देशक राजकुमार क्षेत्रीको भनाइ छ। भारतले महेन्द्रनगर र भैरहवाबाट अन्तर्राष्ट्रिय विमान छिर्न अनुमति दिने हो भने पोखरा जान करिब १० मिनेट नजिक पर्ने थियो, उनले भने। अहिले विमान सिमरा हुँदै नेपाल छिर्छन्। यो विमानस्थल बनाउँदै गर्दा नै आइपर्ने समस्याबारे गृहकार्य गर्नुपर्नेमा सरकार चुकेको परराष्ट्रविद् दिनेश भट्टराईको भनाइ छ। पोखरा विमानस्थलसँगै यस क्षेत्रमा थपिएका पूर्वाधारको लगानी पनि जोखिममा परेको छ। विमानस्थल बन्ने भयो भन्ने भएपछि होटल क्षेत्रको पूर्वाधार निर्माणमा ४ खर्ब बढी लगानी थपिएको होटल संघ पोखरा नेपालका अध्यक्ष लक्ष्मण सुवेदीले बताए। अन्तर्राष्ट्रिय विमानस्थल सञ्चालन सँगै विदेशबाट सोझै पर्यटक पोखरा आउने र पर्यटकको आगमन पनि बढ्ने विश्वासमा लगानी बढाएका पर्यटन व्यवसायी अहिले चिन्तित भएका हुन्। बुद्ध एयरले भारतका तीन सहरमा उडान भर्न अनुमति मागेको थियो। तर, अहिलेसम्म कुनै जवाफ नआएको एयरलाइन्सले जनाएको छ। हामीले अनुमतिका लागि जेजति ठाउँमा निवेदन दिनु पर्ने हो त्याँ दिइसकेका छौं। तर, अहिलेसम्म कुनै जवाफ आएको छैन, बुद्ध एयरका सूचना अधिकारी दीपेन्द्र कर्णले बताए। अनुमति आउना साथ उडानका लागि तयारी अवस्थामा रहेको पनि कर्णले जानकारी दिए। बुद्धले अहिले काठमाडौंबाट बनारस उडान गरिरहेको र अनुमति पाए पोखराबाट बनारस, देहरादुन र दिल्ली पनि उडान गर्ने योजना बनाएको छ। उद्घाटनको बेलामा प्रधानमन्त्री प्रचण्डले विमानस्थलको यो ऋणलाई अनुदानमा बदल्न आग्रह पनि गरेको थिए। तर, यसप्रति चीन सरकार सकारात्मक देखिएको छैन। अब ऋणलाई अनुदानमा बदल्ने भन्दा पनि उडानका लागि कूटनीतिक र व्यावसायिक योजना बनाएर अघि बढ्नुपर्ने पूर्वमन्त्री श्रेष्ठ बताउँछन्।"
रुग्ण उद्योग चलाउने रुग्ण ढाँचा,"सरकारले उद्योग कलकारखाना आफैं चलाउने कि नचलाउने भन्नेमै एकमत छैन। हुने कुरा पनि होइन। राजनीतिक वाद र सिद्धान्तका आधारमा आआफ्नै तर्क र नीति छन्। दलीय दृष्टिकोण जे भए पनि सरकारको भने एउटै र प्रष्ट नीति आवश्यक हो। तर, जसै नेपालमा राजनीतिक अस्थिरतासँगै यसबारेको नीतिगत प्रस्टता पनि आउन सकेको छैन। कतिपय सरकारी संस्थान र उद्योग कलकारखाना कुनै बेलाको सरकारले निजीकरण गर्यो, कति बन्द छन्, कतिपय रुग्ण अवस्थामा छन्। तर, हरेक सरकारले वार्षिक बजेटअघिको नीति तथा कार्यक्रममा त्यस्ता रुग्ण उद्योगमाथि सम्बोधन गर्न छुट्याउँदैनन्। सदा झै यसपालि पनि रुग्ण उद्योगलाई फेरि सञ्चालनमा ल्याइनेछ भन्ने बुँदा नीति तथा कार्यक्रममा परेकै छ। सरकारको स्वामित्वका हेटौंडा कपडा उद्योग, गोरखकाली रबर उद्योग, बुटलव घागो कारखाना गरी ९ वटा उद्योग रुग्ण छन्। तिनको विषयमा अध्ययन समिति बनेर ७७ सालमै सुझाव पनि सरकारले पाएकै हो। तर, सुझाव कार्यान्वयनमा कुनै पनि सरकारले माखो मारेनन्। निजीकरण गरेकै कारखानाहरू ७ वटा पनि रुग्णै छन्। भनेपछि निजीकरणले पनि समाधान दिएन भन्ने पुष्टि तिनै ७ वटाले गरे। व्यवस्थापन फितलो हुनु र चलाउने नियतभन्दा बिक्री नै गरेर नाफा आर्जन गर्ने नियत कतिपयमा देखिएको हो। रुग्ण उद्योग फेरि सञ्चालन गर्ने हो भने पुरानै पाराले भने हुँदैन। हिजो सरकारले चलाउँदा चलाउँदै बजार हुँदाहुँदै पनि ती रुग्णमा रूपान्तरित भए। हो, कमजोरी सरकारी व्यवस्थापनमा थियो। दलका कार्यकर्ता भर्ती केन्द्र ती उद्योगहरूलाई बनाइयो र उत्पादनको बजारीकरणमा पटक्कै ध्यान दिइएन। प्रतिस्पर्धात्मक बजारमा सरकारी उद्योगका उत्पादनलाई गुणस्तरकै आधारमा मात्रै पनि बेच्न कठिन भएको उदाहरण त पटकपटक बन्द हुँदै र फेरि चल्दै गरेको हेटौंडा सिमेन्ट उद्योग नै हो। सरकारले उद्योग, कलकारखाना चलाउनै नहुने भन्ने खुला र उदारवादी नीति नेपालले अनुशरण गर्नुपर्छ भन्ने छैन। यसै पनि समाजवाद उन्मुख भनेर संविधानमै लेखिएको छ भने सामाजिक न्याय र खुला बजारका तमाम कमजोरीहरूलाई ख्याल गर्दै निश्चित प्रकारका उद्योग चलाएर मुलुकको औद्योगिकरणमा सरकारले नै योगदान दिन सक्छ। तर, निश्चित नियम र ढाँचा तयार गरी मात्रै रुग्ण उद्योग सञ्चालन गर्नुपर्छ। लहड र भावावेगमा फेरि सञ्चालन गर्नेमात्रै भनियो भनेचाहिँ सरकारले घाटा व्यहोर्नुपर्ने हुनसक्छ। चुरोट, रबर वा सिमेन्ट उद्योगमा सरकारले घाटा खाने होइन। शिक्षा, स्वास्थ्य, यातायातजस्ता आधारभूत सुविधामा चाहिँ सरकारले लगानी गर्नुपर्छ।"
तालमेल नमिलेको नीति तथा कार्यक्रम,"समग्रमा भागबन्डा गर्ने, लेनदेन गर्ने, सरकार टिकाउने महत्वको विषय भएको छ। राष्ट्रियता, स्वाभिमान बलियो बनाउने, लोकतन्त्रको सुदृढीकरण गर्ने, जनजीविका, गरिखानेको हितलाई संरक्षण गर्ने विषयमा अलमल छ। न सुशासन, भ्रष्टाचार नियन्त्रणका ठोस योजना नै छन्। सरकार २०८०८१ को बजेट ल्याउने तयारीमा छ। बजेटको सिद्धान्त र प्राथमिकताको दस्तावेजबारे तीन दिन दफावार छलफल चल्यो। हामीले पनि सुझाव दियौं। यो अस्पष्टका बीचमै बहुमतको बलमा पारित भयो। सिद्धान्त र प्राथमिकतामा आर्थिक संकट रहेको, विकास खर्च कार्यान्वयन नभएको, राजस्व उठाउन नसकिएको उल्लेख छ। तर, नीति तथा कार्यक्रममा अर्थतन्त्र ठीकठाक छ भनिएको छ। जुन सिद्धान्त र प्राथमिकताविपरीत आएको छ। नीति तथा कार्यक्रम अस्पष्ट, अन्योलपूर्ण र अलमलमा प्रस्तुत भएको छ। अघिल्लो आर्थिक वर्षको मूल्यांकन गरिएको छैन। २०८० चालू वर्ष पञ्चवर्षीय योजनाको अन्तिम वर्ष हो। नयाँ योजना बनाउनुपर्ने समय हो। यसमा प्रवेश नै गरिएको छैन। नीति तथा कार्यक्रमका १८८ बुँदा एउटासँग अर्को विरोधाभासपूर्ण छन्। कार्यक्रम कार्यान्वयनको स्रोत सुनिश्चितता र परिचालनको स्पष्टता छैन। मोडालिटी छैन। कार्यक्रम गर्ने प्रतिबद्धता पनि छैन। अघिल्ला सरकारका बहुवर्षीय योजना, दिगो विकास लक्ष्यसँग सम्बन्धित कार्यक्रमलाई निरन्तरतासमेत दिन आवश्यकता ठानेको छैन। सरकार अत्यन्त अलमलमा छ। शिक्षा, स्वास्थ्यलगायत मौलिक अधिकार हुन्। तर, त्यसमा प्राथमिकता दिएको छैन। किसानलाई समयमा मल, बीउ, सिँचाइ बिमाको योजना छैन। खेलकुद, पर्यटन, औद्योगिक राष्ट्रिय पुँजी विकास गर्ने उद्देश्यसाथ कार्यक्रम ल्याउनुपर्ने हो त्यो छैन । समग्रमा भागबन्डा गर्ने, लेनदेन गर्ने, सरकार टिकाउने महत्वको विषय भएको छ। राष्ट्रियता, स्वाभिमान बलियो बनाउने, लोकतन्त्रको सुदृढीकरण गर्ने, जनजीविका, गरिखानेको हितलाई संरक्षण गर्ने विषयमा अलमल छ। न सुशासन, भ्रष्टाचार नियन्त्रणका ठोस योजना नै छन्। घुसखोरी रोक्ने कुरामा चुकेको छ। जनताको अवस्था बदल्ने कुरालाई अस्वीकार गरेको छ। त्यसैले यो नीति तथा कार्यक्रम पुनर्लेखन गर्नुपर्छ। व्यवस्थित बनाएर मात्रै पास गरौं। (सांसद गैरे एमालेका युवा नेता हुन्।)"
बाघ हेर्ने पर्यटक बढे,"बर्दिया राष्ट्रिय निकुञ्जमा पछिल्लो गणनामा १२५ वटा पाटे बाघ (बेंगोल टाइगर) पुगेका छन्। निकुञ्जमा सय क्वायर किलोमिटरमा सातवटा बाघ बसेका छन्। नेपालगन्ज : बर्दिया राष्ट्रिय निकुञ्जमा चालु आर्थिक वर्षमा २० हजार पर्यटक आउन सक्ने आंकलन थियो। यो आवको दुई महिना बाँकी रहँदै लक्ष्यभन्दा झन्डै दुुई हजार पर्यटक पुगेका छन्। अर्थात वैशाख मसान्तसम्म बर्दियामा २१ हजार ८८९ पर्यटकले अवलोकन गरेका छन्। बर्दिया राष्ट्रिय निकुञ्जका वार्डेन अशोक भण्डारी बाघ हेर्न निकुञ्ज आउने पर्यटक बढेको बताउँछन्। भण्डारी दाबी गर्छन्, बर्दिया आएका पर्यटकमध्ये ९० प्रतिशतले बाघ देखेका छन्। अमेरिका, बेलायत, फ्रान्स, नेदरल्याण्ड, फिनल्याण्ड लगायतका देशबाट बर्दिया आउने पर्यटकको मुख्य रुची नै बाघ हेर्नु रहेको छ। निकुञ्जका सूचना अधिकारी आशिष न्यौपानेका अनुसार अघिल्लो आर्थिक वर्षभन्दा चालु आर्थिक वर्षमा निकुञ्ज अवलोकन गर्न आउने पर्यटकको संख्या बृद्धि भएको छ। चालु आर्थिक वर्षको वैशाख मसान्तसम्म २१ हजार ९८९ पर्यटक आएका छन्। जसमा ५ हजार ९९९ विदेशी, १ हजार नौ जना सार्क मुलुकका र १४ हजार ९९१ जना नेपाली रहेका छन्। आव ०७८०७९ मा स्वदेशी १३ हजार ५९ जना, सार्कका ९०१ जना र विदेशी दुई हजार ३१९ जना आएका थिए। जबकी चालु आर्थिक वर्षमा अघिल्लो वर्षभन्दा विदेशी पर्यटक झन्डै तेब्बर आएका छन्। निकुञ्जमा आएका पर्यटकमध्ये झन्डै एक तिहाइ विदेशी छन्। बर्दिया राष्ट्रिय निकुञ्जमा पछिल्लो गणनामा १२५ वटा पाटे बाघ (बेंगोल टाइगर) पुगेका छन्। निकुञ्जमा सय क्वायर किलोमिटरमा सातवटा बाघ बसेका छन्। निकुञ्जमा बाघका अलावा लोपोन्मुख कृष्णसार पनि खैरापुरमा रहेको छ। कर्णाली नदीमा डल्फिन हेर्न पाइन्छ। बाघको आहाराजन्य प्रजाति चित्तलहरू एशियामै सबैभन्दा बढी पाउने ठाउँ भनेर पनि बर्दियालाई चिनिन्छ। बाघ संरक्षणकै लागि स्थापना गरिएको देशकै कान्छो बाँके निकुञ्जमा पनि पछिल्लो गणनामा बाघको संख्या २५ पुगेको छ। बाँकेमा दुई आर्थिक वर्षमा आएका विदेशी टोलीले बाघ भेटेका थिए। गत वैशाखको पहिलो साता तीन जना स्वीस नागरिकले बाँके निकुञ्जभित्र पाटेबाघको फोटो खिच्न भ्याएका थिए। एक वर्षअघि दुई जना अमेरिकन सम्मिलित टोलीले पनि मुगुवा खोला क्षेत्रमा पानी खान आएको अवस्थामा पाटेबाघ भेटेका थिए। बाँके निकुञ्जका वार्डेन श्यामकुमार शाह निकुञ्जको गस्तीमा जाने नेपाली सेना, गेम स्काउट र निकुञ्जका कर्मचारीको टोलीले त नियमित रुपमा बाँके निकुञ्जमा बाघ देखिरहेको बताउँछन्। निकुञ्जका सूचना अधिकारी अर्जुन भुसालका अनुसार चालुु आर्थिक वर्षको वैशाख मसान्तसम्म ३ विदेशी, २ सार्क देशकासहित २५० जना पर्यटकले निकुञ्जको अवलोकन गरेका छन्। बर्दिया निकुञ्जमा हात्ती सफारी रोकिएको छ। बाँके निकुञ्जमा भने हात्ती सफारी गर्न पाइन्छ। निकुञ्जमा चालु आवमा १८४ जनाले हात्ती सफारी गरेका छन्। बाँकेमा भने अघिल्लो वर्ष भन्दा चालु आवमा पर्यटकको संख्या घटेको छ। आव ०७८७९ मा २ विदेशी, ३ सार्क देशका गरी ३१० जना पर्यटकले बाँके निकुञ्जमा अवलोकन गरेका थिए। बाँके निकुञ्जमा बाघको अलावा लोपोन्मुख चौका हेर्न पाइन्छ।"
नापी नहुँदा सिंगो गाउँवासी जग्गाविहीन,"सरकारले धेरै जग्गाविहीनलाई जग्गाको व्यवस्था गरेको छ। हरेक सरकारले सुकुम्बासी समाधान र गुठी व्यवस्थापनका लागि आयोग र समितिहरू बनाएर अर्बौं खर्च गरिसकेको छ। भेड्पूका नागरिक सुकुम्बासी हुन भन्दा जग्गाजमिन र घर छ। सुकुम्बासी होइनन् भन्नलाई जग्गाधनी पूर्जा अहिलेसम्म छैन। दोलखा : मेलुङ गाउँपालिका भेड्पूमा नापी नहुँदा गाउँवासी जग्गाविहीन बनेका छन्। १८३९ वर्ग किलोमिटर रहेको भेड्पूको सिंगो गाउँमा अहिलेसम्म नापी नहुँदा गाउँबासी पूर्जाविहीन बनेका हुन्। साविक भेड्पू गाविस भीमेश्वर गुठीमा भएका कारण नापी हुन नसकेको हो। दोलखा मेलुङ गाउँपालिका४ भेड्पूका दिलबहादुर खड्का उमेरले ९६ वर्ष पुगे। उमेरले सय टेक्न लाग्दासमेत अहिलेसम्म उनको नाममा एक टुक्रा पनि जग्गा छैन। खड्का सुकुम्बासी पनि होइनन्। सुकुम्बासी हुन कानुनी परिभाषा अनुसार कतै पनि आफ्नो घर जग्गा नै नभएको हुनु पर्छ। तर, खड्काको पुस्तौंदेखिको घर जग्गा छ। घर जग्गा भएता पनि अहिलेसम्म पुस्तौंदेखि भोगचलन गर्दै आएको जग्गाको पूर्जा नहुँदा सुकुम्बासी सरह जीवनयापन गर्न बाध्य छन्। उनको त उमेरले पनि अस्ताउने बेला भयो। तर, उनका नातीसम्मको पुस्तालाई समेत पुस्तौंदेखिको भोगचलन गर्दै आएको जग्गाजमिन र घर आफ्नो हुने नहुने अझै टुंगो छैन। भेड्पूका खड्काको परिवार मात्र जग्गाधनी पूर्जा नभएको भने होइन। साविक भेड्पू गाविस हालको मेलुङ गाउँपालिका वडा नं ४ सिंगो वडाका १६ सय ५ घरका ५ हजार ७ सयजना नै अहिलेसम्म जग्गाधनी पूर्जाविहीन छन्। सबैको व्यथा खड्काको जस्तै छ। मेलुङ गाउँपालिकाका पूर्वअध्यक्ष नरबहादुर श्रेष्ठले नापी गराउन गाविस अध्यक्ष हुँदादेखि नै धेरै पहल गर्दा नसकेको स्वीकार गरे। भीमेश्वर गुठीको नाममा खेत र बारी रहेको भनेर नापी आउने बेला नापी हुन दिइएन। नापी नभएको सबै जग्गा भने गुठीको नभएको स्थानीयको भनाई छ। नापी आउँदा सबै जग्गा नापी हुनुपर्छ भन्दा सिंगो गाविस नै नापीबाट छुटेको हो। स्थानीयसँग अहिले पनि ४ नं फाराम र पुराना रसिद छन्। त्यसैका आधारमा मेरो जग्गा यती र उती भनेर वर्षौंदेखि भोगचलन गर्दै आएका छन्। व्यवहारिक अंशवण्डा पनि त्यसैको आधारमा हुन्छ। गाउँपालिका केन्द्र भेड्पूमा भएका कारण सरकारी पूर्वाधार भने बनिरहेका छन्। बैंक भेड्पूमै छ। तर, जग्गाधनी पूर्जा नहुँदा बैंकबाट ऋण लिन स्थानीयले पाएका छैनन्। भेड्पू धेरै जनसंख्या भएको वडामा पर्छ। जनसंख्या र भूगोल ठूलो भएकै कारण चुनावताका यहाँ २ वटा मतदानस्थल बनाइन्छ। हरेक निर्वाचनमा राजनैतिक दलका नेता र पार्टीको भेड्पूबासीलाई जग्गाधनी पूर्जाको व्यवस्था गर्ने नारा रहन्छ। तर, अहिलेसम्म एक दर्जन बढी चुनाव र पञ्चायतकाल, बहुदलीय व्यवस्था हुँदै गणतन्त्र नेपाल भएको पनि १५ वर्ष वित्यो तर चुनावी नारा कहिले पूरा हुन सकेन। जग्गाको पूर्जा नहुँदा जग्गाको न्यूनतम मूल्यमा व्यवहारिक कागजातका आधारमा मात्र किनबेच हुन्छ। जग्गा धितो राखेर बैंकबाट ऋण लिन र कुनै व्यवसायबाट सरकारी अनुदान लिन व्यवसाय गर्न समेत स्थानीयलाई असहज भएको छ। आफ्ना भोगचलन गर्दै आएको जग्गामा उत्पादन भएका रुख र जडीबुटी व्यवस्थापन गर्न समेत नसकेको स्थानीय विकल खड्काले गुनासो गरे। डेढ वर्षअघि भीमेश्वर गुठीबाट प्रतिनिधिहरू भेड्पू पुगे। स्थानीय जनप्रतिनिधिसँग पनि छलफल भयो। भेड्पूका समस्या समाधान हुनेमा स्थानीय पनि आशावादी भए तर त्यसको कुनै प्रगति के भयो पत्तो छैन। मेलुङ गाउँपालिका अध्यक्ष हिरा थोकरले भेड्पूको समस्या समाधानका लागि पहल गरे तापनि २०६४ मा सर्वोच्च अदालतको आदेश बाधक भएको बताए। अब सरकारले चाँडै गुठी विधेयक पास गरे भेड्पूबासीको समस्या समाधान हुनेमा आशावादी रहेको उनले बताए। सरकारले धेरै जग्गाविहीनलाई जग्गाको व्यवस्था गरेको छ। हरेक सरकारले सुकुम्बासी समाधान र गुठी व्यवस्थापनका लागि आयोग र समितिहरू बनाएर अर्बौं खर्च गरिसकेको छ। भेड्पूका नागरिक सुकुम्बासी हुन भन्दा जग्गाजमिन र घर छ। सुकुम्बासी होइनन् भन्नलाई जग्गाधनी पूर्जा अहिलेसम्म छैन। वर्षौंदेखि भोगचलन गर्दै आएको जग्गाको अहिलेसम्म पूर्जा नहुनु आश्चर्यलाग्दो कुरा हो। यहाँको सबै जग्गा गुठीको हो होइन छुट्याउनु पर्ने जरुरी छ। गुठीकै जग्गा भए गुठीको जग्गाको व्यवस्थापन गरेर स्थानीयको व्यवस्थापन गर्नु अहिलेको आवश्यकता रहेको छ।"
स्थानीय धानका बोरामा भारतीय ब्रान्डको स्टिकर,"विराटनगर : मोरङको सुनवर्षीमा भारतीय ब्रान्डको भनेर झुक्याउँदै स्थानीय धानलाई बीउका रूपमा बिक्री गरिएको फेला परेको छ। मोरङ प्रहरीका प्रवक्ता डीएसपी रन्जनकुमार दाहालका अनुसार नगरपालिका९ साहु टोलका रविनकुमार साहले स्थानीय धानलाई प्याकिङ गरेर भारतीय ब्रान्डको भन्दै बिक्री गरिएको हो। उत्पादन राम्रो दिने भएकाले भारतीय ब्रान्डको बीउमा कृषक आकर्षित हुने गरेका छन्। त्यसको फाइदा उठाउँदै स्थानीय धानलाई नै भारतीय भनेर ब्रान्डिङ गर्दै बिक्री गरिएको प्रहरीले जनाएको छ। इलाका प्रहरी कार्यालय रंगेलीका इन्स्पेक्टर चन्द्रबहादुर खड्का नेतृत्वको टोलीले आइतबार दिउँसो रविनको घरमा छापा मारेको थियो। साहले भारत कोलकाताको प्यान सिड्स प्राइभेट लिमिटेड नामक कम्पनी उल्लेख गरिएको बोरामा सोही कम्पनीको स्टिकरसमेत टाँसेर स्थानीय धान प्याक गरिएको फेला परेको डीएसपी दाहालले बताए। दाहालले बोरा र स्टिकर कोलकाताबाटै ल्याइएको हो कि नेपालमै बनाइएको भन्ने बारेमा अनुसन्धान भइरहेको जनाए। कोलकाताको सिड्स नामक कम्पनीले तयार पारेको धानको बीउ नेपाल आइपुग्दा प्रतिबोरा २ हजार ५ सय रुपैयाँभन्दा बढी पर्छ। नेपालमै उत्पादित धानलाई प्याकिङ गरेर भारतीय ब्रान्डभन्दै २५ किलोको १ हजार ८ सयदेखि ३ हजार रुपैयाँसम्ममा बिक्री हुने गरिएको हो। डीएसपी दाहालका अनुसार साहको घरबाट बोरामा प्याक गर्न तयारी अवस्थामा राखिएको स्थानीय धान ८ सय ४५ किलो, बोरामा प्याकिङ गरिएको २ सय ७५ किलो र झोलामा प्याकिङ गरिएको ३० किलो तथा कोलकाताको कम्पनीको नाम उल्लेख गरिएको स्टिकर १ सय ७५ पिस र जुटको खाली बोरा १ सय २३ पिसलगाएत बोरा सिलाउने मेसिन बरामद भएको छ। प्रहरीले सुनवर्षी९ डाइनियामा विजयकुमार साहले सञ्चालन गर्दै आएको मुकेश खाद बीज भण्डार नामक पसलबाट कोलकाताकै कम्पनीको नाम उल्लेख गरिएको बोरामा प्याकिङ गरिएको ६ सय किलो धान बरामद गरेको छ। भारतीय ब्रान्डको भनेर धानको नक्कली बीउ बिक्री गर्ने रविनकुमार साह र उनकी पत्नी निशाकुमारी सिंहलाई प्रहरीले पक्राउ गरेको छ। उक्त घटनाको अनुसन्धान भइरहेको डीएसपी दाहालले जनाए।"
निक्षेप संकलनमा सुधार,"नेपाल बैंकर्स संघले सोमबार सार्वजनिक गरेको तथ्यांकअनुसार सञ्चालनमा रहेका २१ वाणिज्य बैंकको भने पछिल्लो १ महिनामा ११ बैंकको निक्षेप वृद्धि घटेको छ। काठमाडौं : लामो समयसम्म निक्षेप संकलन नबढ्दा लगानी योग्य पुँजी अभाव खेपेका वाणिज्य बैंकको परिसूचकमा सुधार देखिएको छ। वैशाख मसान्तसम्ममा समग्र वाणिज्य बैंकको निक्षेप संकलन बढेको छ। यसो हुँदा कर्जा निक्षेप अनुपात (सीडी रेसियो) सीमाभित्र आएको छ। नेपाल बैंकर्स संघकाअनुसार वैशाखसम्ममा वाणिज्य बैंकको सीडी रेसियो औसत ८४८८ प्रतिशतमा सीमित छ। यसो हुनु भनेको बैंकको कर्जा दिने क्षमता हुनु हो। यसअघि बैंकको यस्तो अनुपात कसीलो अर्थात् तोकेको सीमा ९० प्रतिशतभन्दा माथि पुगेको थियो। जसले गर्दा नेपाल राष्ट्र बैंकले सीमामा राख्न सचेत गर्नेदेखी नगद जरिवानासमेत गरेको थियो। अझ पछिल्लो समय व्यवसायीहरू बजारमा वस्तुको माग नभएकाले अफ्ठेरोमा परेको र महँगो कर्जाको ब्याजदर तिर्नुपरेको गुनासो गर्दै आएका थिए। यसबीच बैंकमा कर्जाको माग पनि घटेको थियो। अर्कोतर्फ केही व्यवसायहिरू बैंकविरुद्ध आन्दोलित हुँदा थप कर्जा दिन बैंकरहरू सशंकित भएका थिए। तर, बैंकर्सहरूको भद्र सहमतीबाट वैशाखदेखी मुद्दती निक्षेपको ब्याजदर दोहोरो अंकबाट घटाएर एकल अंकमा झारेका छन्। जसअनुसार वाणिज्य बैंकले वैशाख १ गतेदेखि एक वर्षे मुद्दतीको ब्याज ११ प्रतिशतबाट ९९९ प्रतिशत कायम गरे। यस्तै, संस्थागत निक्षेपकर्ताको ब्याजदर ७९९ प्रतिशत, कल डिपोजिटको ब्याजदर २७ प्रतिशतमा सीमित र साधारण बचतको ब्याजदर ५४ देखि ७४ प्रतिशत कायम राखेको छ। यसरी वैशाखमा निक्षेपको व्याजदर घट्दा पनि निक्षेप संकलन भने घटेन। उल्टै सुधार भएको छ। गत असारदेखि यता १० महिनामा बैंकिङ प्रणालीमा निक्षेप २ खर्ब ९९ अर्ब रुपैयाँले थपिएको छ। यसरी थपिँदा वैशाखसम्ममा कुल निक्षेप ४८ खर्ब ४० अर्ब ४४ करोड रुपैयाँ पुगेको छ। चैतको तुलनामा वैशाखमा १२ अर्ब ७३ करोड रुपैयाँ प्रणालीमा थपिएको नेपाल बैंकर्स संघले सार्वजनिक गरेको तथ्यांकमा उल्लेख छ। जबकी चैतमा कुल निक्षेप ४८ खर्ब २७ अर्ब ७२ करोड रुपैयाँ थियो। अझ वार्षिक रुपमा तुलना गर्दा गत आर्थिक वर्षको वैशाखमा ४३ खर्ब ७० अर्ब रुपैयाँ निक्षेप संकलन भएको थियो। यसको तुलनामा वाणिज्य बैंकमा वार्षिकक ४ खर्ब ७० अर्ब रुपैयाँ निक्षेप बैंकिङ प्रणालीमा थपिएको संघले बताएको छ। अहिले रेमिट्यान्स बढेकाले पनि निक्षेप संकलनमा ठूलो सुधार हुन सम्भव भएको बैंकर्स संघका कार्यकारी निर्देशक अनिल शर्मा बताउँछन्। रेमिट्यान्स गत वर्षको तुलनामा २४२ प्रतिशतले बढेको छ। यसले गर्दा निक्षेपमा ठूलो सुधार छ। यससँगै अरु हिसावले पनि निक्षेप बाहिरिएन, उनले अन्नपूर्णसँग भने। नेपाल बैंकर्स संघले सोमबार सार्वजनिक गरेको तथ्यांकअनुसार सञ्चालनमा रहेका २१ वाणिज्य बैंकको भने पछिल्लो १ महिनामा ११ बैंकको निक्षेप वृद्धि घटेको छ। ती बैंकको निक्षेप वृद्धि घटे पनि कुल निक्षेपमा भने सुधार छ। चालू आवको १० महिनासम्म सबैभन्दा बढी निक्षेप ग्लोवल आईएमई बैंकको छ। हालसम्म सो बैंकको निक्षेप ४ खर्ब १९ अर्ब ५७ करोड रुपैयाँ पुगेको छ। यसपछि दोस्रो बढी निक्षेप नबिल बैंकको ३ खर्ब ६९ अर्ब ५७ करोड रुपैयाँ छ। यसपछि नेपाल इन्भेस्टमेन्ट मेगाको ३ खर्ब ५३ अर्ब ६२ करोड, एनआईसी एसिया बैंकको ३ खर्ब १६ अर्ब ५४ करोड र कुमारी बैंकको ३ खर्ब १२ अर्ब ३५ करोड र राष्ट्रिय वाणिज्य बैंकको ३ खर्ब ४९ करोड रुपैयाँ पुगेको छ। यसपछिका बैंकको ३ खर्बभन्दा कम २ खर्ब कुल निक्षेप हुने बैंकमा प्रभु, हिमालयन, नेपाल र सिद्धार्थ, बैंक छन्। यस बाहेकका बैंकको २ अर्बभन्दा कम १ अर्बमाथि कुल निक्षेप रहेको छ । वैशाखसम्ममा ४३ खर्ब कर्जा प्रवाह वाणिज्य बैंकको लगानीयोग्य पुँजी क्षमता (तरलता) अहिले सहज छ। तर, गत चैतको तुलनामा वैशाखमा भने १० अर्ब ७६ करोड रुपैयाँले कर्जा प्रवाहमा संकुचन आएको छ। यद्यपी गत असारको तुलनामा भने वैशाखमा थप १ खर्ब २३ अर्ब ७७ करोड रुपैयाँ प्रणालीबाट थप लगानी हुँदा कुल ४२ खर्ब ९८ अर्ब ६१ करोड रुपैयाँ कर्जा प्रवाह भएको छ। तर, गत आवको वैशाखको तुलनामा थप १ खर्ब ८ अर्ब कर्जा गएको छ। गत आवको वैशाखमा कुल ४१ खर्ब ९१ अर्ब रुपैयाँ कर्जा प्रवाह भएको थियो। यसै क्रममा संघका कार्यकारी निर्देशक शर्मा भने पछिल्लो समय सबै व्यवसायमा सुस्तता भएकाले बजार चलायमान नहुँदा कर्जा माग खुम्चिएको बताउँछन्।"
कोसी प्रदेशको बजेट अधिवेशन जेठ १४ गतेका लागि आह्वान,विराटनगर : कोसी प्रदेशको बजेट अधिवेशन यही जेठ १४ गते आइतबारका लागि आह्वान गरिएको छ। प्रदेश प्रमुख पर्शुराम खापुङले प्रदेशसभाको दोस्रो तथा बजेट अधिवेशन १४ गते दिउँसो २ बजेका लागि आह्वान गरेका हुन्। मुख्यमन्त्री हिक्मतकुमार कार्कीको अध्यक्षतामा सोमबार बसेको प्रदेश मन्त्रिपरिषद् बैठकले अधिवेशन आह्वानका लागि प्रदेश प्रमुखसमक्ष सिफारिस गरेको थियो। प्रदेश प्रमुखको कार्यालयका प्रवक्ता नरेन्द्रकुमार श्रेष्ठका अनुसार सरकारको सिफारिसका आधारमा प्रदेश प्रमुख खापुङले प्रदेशसभाको दोस्रो एवं बजेट अधिवेशन आह्वान गरेका छन्। प्रदेशसभाको दोस्रो कार्यकालको पहिलो अधिवेशन गत चैत २९ गते अन्त्य गरिएको थियो। प्रदेशसभाको २ तिहाइभन्दा बढी बहुमतले फागुन १७ गते तत्कालीन प्रदेशको १ को नाम कोसी राखेको थियो। कोसी नाम खारेजी र प्रदेशको पुनः नामकरणको माग राख्दै पहिचान पक्षधर आन्दोलित बनेपछि २९ गतेदेखि अधिवेशन अन्त्य गरियो।
बुधबार संघीय संसद्को संयुक्त बैठक आह्वान,काठमाडौं : संघीय संसद्को संयुक्त सञ्चालन नियमावली मस्यौदा प्रतिवेदनमा छलफल गर्न बुधबार अपराह्न ४ बजे संयुक्त बैठक बस्ने भएको छ। प्रतिनिधिसभाको आजको बैठकमा सभामुख देवराज घिमिरेले सो जानकारी गराएका हुन्। सो सभामा सरकारको नीति तथा कार्यक्रममाथिको छलफल जारी रहनेछ। प्रतिनिधिसभाको अर्को बैठक बुधबार बिहान ११ बजे बस्नेछ।
गणतन्त्र दिवस मनाउन मुख्यमन्त्रीको अध्यक्षतामा समिति गठन,"हेटौंडा : बागमती प्रदेशमा गणतन्त्र दिवस मनाउन मुख्यमन्त्री शालिकराम जम्कट्टेलको अध्यक्षतामा समारोह समिति गठन गरिएको छ। मंगलबार मुख्यमन्त्री जम्कट्टेलको अध्यक्षतामा बसेको सर्वपक्षीय बैठकले जेठ १४, १५ र १६ गते विभिन्न कार्यक्रम गरी गणतन्त्र दिवस मनाउन समिति गठन गरेको हो। समितिमा बागमती प्रदेशका सभामुख भुवन पाठक, उपसभामुख अप्सरा चापागाईं, बागमती प्रदेशका मन्त्रीहरू विभिन्न मन्त्रालयका सचिवहरू, नेपाल पत्रकार महासंघ बागमती प्रदेशका प्रतिनिधि, उद्योग वाणिज्य महासंघका प्रतिनिधि, प्रमुख जिल्ला अधिकारी, सुरक्षा निकायका प्रतिनिधि, विभिन्न राजनीतिक दलका प्रतिनिधि तथा समाजसेवीहरू सदस्य तथा आन्तरिक मामिला तथा कानुन मन्त्रालयका सचिव ध्रुव गैँडा सदस्य सचिव रहेका छन्। बैठकले जेठ १४ गते हेटौंडा उपमहानगर क्षेत्रको सरसफाइ, तथा सरकारी कार्यालय तथा सार्वजनिक क्षेत्रहरूमा नेपालको राष्ट्रिय झण्डा फहराउने, १५ गते बिहान प्रभातफेरी, दिउँसो मुख्यमन्त्री तथा मन्त्रीपरिषद् कार्यालयमा कार्यक्रम आयोजना गर्ने तथा साँझ दीपावली गरिने जनाइएको छ। त्यस्तै १६ गते खेलकुद कार्यक्रम तथा सरसफाइ हुने कानुन मन्त्रालयका सूचना अधिकृत सुरेन्द्र कार्कीले जानकारी दिए।"
आफ्ना मन्त्री जिम्मेवारीविहीन बनाइएपछि जनमतले डाक्यो केन्द्रीय समिति बैठक,"काठमाडौं : सीके रावत नेतृत्वको जनमत पार्टीले केन्द्रीय समितिको बैठक आह्वान गरेको छ। सरकार, गठबन्धन, संगठन निर्माणलगायत समसामयिक राजनीतिक विषयमा छलफल गर्न बैठक आह्वान गरेको हो। पार्टी संगठन विस्तार तथा सुदृढीकरण, देशको पछिल्लो समसामयिक राजनीतिक घटनाक्रमको विषयमा छलफल गर्नका लागि यही जेठ १२ गते बैठक आह्वान गरिएको सो पार्टीका सचिव अनिता साहले जानकारी दिइन्। जनमत पार्टीले केन्द्रीय सरकारबाट आफ्ना तर्फका मन्त्री केही समय पहिले फिर्ता बोलाइसकेको भए पनि सरकारलाई दिएको समर्थन भने कायमै राखेको छ।"
मधेस प्रदेशमा विशेष प्याकेज उपलब्ध गराउन सीके राउतको माग,"काठमाडौं : सांसद राजेन्द्रप्रसाद पाण्डेले सरकारले प्रस्तुत गरेको आगामी आर्थिक वर्षको बजेटमा प्रतिपक्षका सुझाव समेटेर जानुपर्ने बताएका छन्। प्रतिनिधिसभाको बैठकमा नीति तथा कार्यक्रममाथिको छलफलका क्रममा उनले प्रतिपक्षले नीति तथा कार्यक्रम पुनःलेखनको माग गरे पनि सुझाव समेटेर जानुपर्ने बताए। 'नीति तथा कार्यक्रम बजेटमा प्रतिबिम्बित नभएसम्म सफल हुन्न, यहाँ प्राथमिकतामा राख्ने बजेटमा नराख्ने हो भने अर्थ छैन,' उनले भने। उनले निजगढ अन्तर्राष्ट्रिय विमानस्थल, एक हजार दुई सय मेगावट विद्युत् उत्पादन क्षमता भएको जलाशय बूढीगण्डकी आयोजना आगामी बजेटमा समावेश गर्न सुझाव दिए। संसद् राउतले मधेस प्रदेशलाई विशेष प्रदेशको रूपमा घोषणा गर्न माग गरे। उनले भने, 'जुनसुकै आँकडाले पनि मधेस प्रदेश पिछडिएको छ। मधेस प्रदेशलाई विशेष प्रदेश घोषणा गरी विशेष प्याकेज उपलब्ध गराउनुपर्छ।' सांसद पृथ्वीसुब्बा गुरुङले राष्ट्रको साझा समस्यालाई नीति तथा कार्यक्रमले नीतिगत समाधान नदिएको बताए। नीति तथा कार्यक्रम दलाल पुँजीवादको बाटो हिँडेको भन्दै उनले यसबाट समाजवादमा पुग्न नसकिने बताए। सांसद विराजभक्त श्रेष्ठले नीति तथा कार्यक्रमको गति र गन्तव्य नभएको बताए। उनले भने, 'नीति तथा कार्यक्रम बजेट भाषण भएर होइन, जनताको चुलोमा रासन भएर पुग्न सकोस्।'"
"मधेस प्रदेशमा माओवादी आउट, कांग्रेस इन, जनमत अन्यौलमा","जनकपुरधाम : नेकपा माओवादी केन्द्रले मधेस प्रदेश सरकारबाट बाहिरिने निर्णय गरेको छ। यद्यपि समर्थन भने कायमै राख्ने भएको छ। मुख्यमन्त्री सरोजकुमार यादवले मंगलबार नेपाली कांग्रेस र नेकपा एकीकृत समाजवादी पार्टीलाई समेटेर मन्त्रिपरिषद विस्तार गरे लगत्तै नेकपा माओवादी केन्द्रले सरकारबाट बाहिरिने निर्णय गरेको हो। नेकपा माओवादी केन्द्र संसदीय दलका नेता भरत प्रसाद साहले दलको बैठकले सरकार छाड्ने निर्णय गरिएको जानकारी दिए। उनले भने, हामी जसपा नेतृत्वको मधेस सरकारबाट बाहिरिएका छौं। तर, सरकारलाई दिएको समर्थन भने तत्काल कायमै राख्ने निर्णय गरेका छौं। मन्त्रालय भागबण्डाका लागि सोमबार दिउँसो बसेको बैठकमा हामीले दुईवटा मन्त्रालयमा दाबी गरेपनि सहमति जुट्न नसक्दा सरकारबाट बाहिरिएका छौं। उनले सरकारको नेतृत्व गरिरहेको जसपाले कुनै पनि निर्णय गर्दा एकलौटी गरेको र गठबन्धन दलसँग कुनै सल्लाह नगरि मनोमानी गरिरहेकोले सरकारमा बस्नुको औचित्य नरहेको बताए। गठबन्धनभित्रका अन्य दलहरु लोकतान्त्रिक समाजवादी पार्टी र जनमत भने अझै अन्यौलमा छ। जनमतबाट मन्त्री बनेका बसन्त कुशवाहाले सम्हाल्दै आएको भूमि व्यवस्था, कृषि तथा सहकारी मन्त्रालय खोसिएको छ। लोसपाले पनि भागबण्डामा चित्त नबुझेको जनाएको छ। मुख्यमन्त्री यादवले गत माघ २४ गते तेस्रोपटक मन्त्रिपरिषद् विस्तार गर्दा नेकपा माओवादी केन्द्रबाट उद्योग पर्यटन तथा वनमन्त्रीमा सुनिता यादव र राज्यमन्त्रीमा रहबर अन्सारीले शपथ लिएका थिए। यसैबिच, मुख्यमन्त्री यादवले मंगलबार नेपाली कांग्रेसबाट कृष्ण प्रसाद यादवलाई भौतिक पूर्वाधार विकास मन्त्री र विरेन्द्र प्रसाद सिंहलाई स्वास्थ्य तथा जनसंख्या मन्त्रीमा नियुक्त गरेका छन्। त्यस्तै, एकीकृत समाजवादीबाट गोविन्द बहादुर न्यौपाने भूमि व्यवस्था, कृषि तथा सहकारी मन्त्री नियुक्त भएका छन्। प्रदेश प्रमुख हरिशंकर मिश्रले नवनियुक्त तिनै जना मन्त्रीलाई नेपालको संविधानको धारा १६८ को उपधारा (९) बमोजिम पद तथा गोपनीयताको शपथ ग्रहण गराएका छन्।"
सरकारको बाध्यता बुझेर चिनियाँ राजदूतले नै चीन भ्रमण पछि गरौं भन्नुभयो : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले बोआओ फोरम नजान सरकारले कुनै निर्णय नगरेको स्पष्टीकरण दिएका छन्। सरकारको नीति तथा कार्यक्रमको विषयमा मंगलबार राष्ट्रिय सभामा जवाफ दिँदै उनले चिनियाँ राजदूतले नै चीन भ्रमण पछि गर्न आग्रह गरेको बताए। उनले चिनियाँ राजदूत छन् सोङले सरकारको अफ्ठ्यारो बुझेर भ्रमण पछिका लागि सारेको बताए। 'उत्तरले बोआओ फोरममा निम्ता गरेको पक्कै पनि हो। तर त्यहाँ नजाने भनेर नेपाल सरकारले निर्णय गरेको होइन। माननीय सदस्यहरूलाई प्रस्ट होस्, बरु चिनियाँ राजदूतले नै यहाँको राष्ट्रपति र उपराष्ट्रपति चुनावको दबाब, गठबन्धन बन्ने र भत्किने प्रक्रिया देखेपछि सरकारको अफ्ठ्यारो बुझेर उहाँले नै मलाई निकै अफ्ठ्यारो देखिन्छ, तपाईँ बोआओ फोरममा जान सम्भव देखिरहेको छैन हामीले। अलि पछि गरौं कि चीन भ्रमण भनेपछि मैले उहाँलाई मर्का बुझिदिनुभएको धन्यवाद भनेको थिएँ,' उनले भने। उनले पहिला भारत कि चीन भ्रमण गर्ने विषयमा कुनै संवैधानिक र कानुनी बाध्यता नरहेको बताए। तर भूगोल, अर्थतन्त्र, खुला सीमानालगायतका कारण भारत भ्रमणको महत्व रहेको उनको भनाइ छ। 'उत्तर कि दक्षिणबाट भ्रमण गर्ने भन्नेबारे हाम्रो संवैधानिक र कानुनी बाध्यता छैन। समय परिस्थितिअनुसार गरिने कुरा हो र त्यसको सबैभन्दा ठूलो प्रमाण त म आफैं हो। म पहिलोपटक प्रधानमन्त्री हुँदा उत्तरतिरबाट भ्रमण सुरु गरेको थिएँ। तर हाम्रो भूगोल, हाम्रो अर्थतन्त्र, हाम्रो खुला सीमाना, यो सबै कारणले जनसम्बन्धनको दृष्टिकोणले पनि भारतको महत्व र विशिष्टता हामी सबैलाई थाहा छ। त्यो कारणले परम्परा बन्ने गरेको पनि केही कारण भएरै हो,' उनले भने।"
"सिद्धिचरणमा कामै नगरी भुक्तानी, पूर्वाधार योजनामा ब्यापक अनियमितता","ओखलढुंगा : सिद्धिचरण नगरपालिका वडा नं ३ दलित टोल सडक निर्माण उपभोक्ता समिति गठन गरेर सडक नै निर्माण नगरी वडा कार्यालयको सिफारिसमा २ लाख बजेट भुक्तानी गरियो। उक्त योजनामा स्थानीय अर्जुन रोक्कालाई उपभोक्ता समितिको अध्यक्ष बनाएर २०७९ चैत २९ गते सम्झौता भयो। उक्त ठाउँमा पूर्वाधार विकास कार्यालयले यसअघि नै ५६० मिटर सडक खनिसकेको थियो। ठेक्कामार्फत् भएको काममा ५६० मिटर सडकको बिल भुक्तानी भइसकेको छ। वडा र उपभोक्ता समितिसमेतको मिलेमतोमा सोही ठाउँमा ६२० मिटर सडक खनेको बिल बनाएर २ लाख भुक्तानी भएपछि स्थानीयले एक महिनाअघि छानविनका लागि जिल्ला प्रशासन कार्यालयमा उजुरी गरे। उक्त उजुरीपछि छानविन गरेर कारबाही गर्ने जनाएको जिल्ला प्रशासन कार्यालयले स्थानीयलाई ताकेता गरिरहेका छन्। प्रशासन कार्यालयले पूर्वाधार कार्यालय र नगरपालिकालाई परिपत्र गरेको थियो। परिपत्रपछि पूर्वाधार कार्यालयले आफूले सडक खनेको पत्र दिइसकेको छ भने नगरपालिकाले पनि ६२० मिटर सडक खनेर भुक्तानी दिएको जवाफ पठाएको छ । स्थानीयका अनुसार उक्त ठाउँमा नगरपालिकाको योजनाको कुनै काम नगरी कागज मिलाइएको थियो। दुवै कार्यालयको जवाफ आए पनि राजनीतिक पँहुचका आधारमा कारबाही नगरेको भन्दै स्थानीय आक्रोशित छन्। उजुरीसँगै प्रमाण जुटिसक्दासमेत प्रशासनले कारबाही गर्न नचाहेको उजुरीकर्ता शिव बानियाले गुनासो गरे। राजनीतिक दबाबका कारण सिडियोले कारबाही नगरेको उनको भनाइ छ। उक्त योजनामा दोहोरो भूक्तानीबारे सिध्दिचरण नगरपालिकाका प्रमुख प्रशासकीय अधिकृत बलराम लम्सालले स्थानीयले उजुरी गरेपछि मात्रै आफूँलाई योजना सम्बन्धि विवाद जानकारीमा आएको बताए। उनले उजुरीपछि नगरपालिकाको तर्फबाट प्राविधिक खटाइ स्थलगत अनुगमन गरेको र सोही च्यानेज हुँदै सडक निर्माण गरेको भए पूर्वाधार कार्यालयलाई बाँकी रकम ठेकेदारलाई भूक्तानी नगरी अन्यत्र सो बराबरको काम लगाउन पत्राचार गरेको बताए । सडकको नाम फरक रहेको र वडाको बजेटबाट सडक निर्माण भएको भन्दै पूर्वाधार कार्यालयले ठेकेदारलाई भूक्तानी दिनुपूर्व बाँकी सडक निर्माण गर्ने गर्नु पर्ने लम्सालको भनाइ छ। दुई कार्यालयको पत्रमा उल्लेख भए अनुसार ५६० मिटर सडक दोहोरो नापिएको पाइएको स्थानीयको भनाइ छ। केही समय पहिले सिद्धिचरण नगरपालिका वडा नं ११ को वडा कार्यालय भवन निर्माणका क्रममा निर्माण सामग्रीको सन्तुलन तथा पानीको मात्रा नपुग्दा ढलानबाट पानी चुहिएपछि स्थानीयले हालेको भिडियो सामाजिक सञ्जालमा भाइरल भयो। स्थानीयको चर्को विरोधपछि नगरपालिकाका प्रमुख प्रशासकीय अधिकृतले अनुगमन गरेर गुणस्तर कायम गर्न निर्देशन दिए। तर, उक्त निर्देशन पालन नभएको र गुणस्तरयुक्त काम नभएको स्थानीयको आरोप छ। स्थानीयको दबाबकै कारण अहिले ठेकेदारलाई भुक्तानी भने रोकिएको छ। काम पनि सुरु भएको छैन। त्यस्तै नगरपालिकाले वडा नं ९ स्थित ज्यामिरेमा सिमलडाँडा तिनकुने हुँदै मुसुरे सडक निर्माणका लागि ३ लाख खर्चियो। सडक निर्माण सम्पन्न भएर फरफराकसमेत भयो। तर अहिले सवारी चल्दैन। स्थानीयले गाडी चल्न नसक्ने सडक बनाएको भन्दै नगरपालिकामा उजुरी गरे। नगरपालिकाका उपप्रमुख केदारबाबु बस्नेतले प्रमुख प्रशासकीय अधिकृत बलराम लम्साललाई लिएर अनुगमनमा पुग्दा गाडी नै उक्त सडकमा चढेन। यद्यपि सडक निर्माणको क्वान्टिटी पुगेको भनी स्थानीयलाई जवाफ दिएर प्रमुख प्रशासकीय अधिकृत कार्यालय फर्किएको स्थानीय पहलमान खड्काले बताए। उक्त सडकमा साना सवारी बोलेरो तथा सुमोमात्र होइन, ट्याक्टरसमेत अहिले चल्न नसक्ने अवस्था छ। सरकारी बजेट दुरुपयोग गर्न र आफू निकटका व्यक्तिलाई योजना दिन छानिएका यस्ता थुप्रै योजनामा अनियमिता हुने गरेको खड्काको भनाइ छ। सिद्धिरण नगरपालिकाले चालु आर्थिक वर्षमा सञ्चालन गरेका योजनामा स्थानीयले उजुरी गरेपछि बाहिरिएका तथ्य हुन् यी। वर्षभरि सञ्चालन गरेका सयौं योजनाबारे खोजी नगर्दा अनियमितता र सरकारी बजेट दुरुपयोगसमेत बढ्दै गएको स्थानीयको भनाइ छ। आयोजना छनोटबाटै बेतिथि चालु आर्थिक वर्षका लागि नगरपालिकाले ३३८ योजना छनौट गरेको जनाएको छ। जसमध्ये २९८ सम्पन्न भएको पूर्वाधार शाखाले जनाएको छ। अझै दर्जन हाराहारी योजना सम्झौता नै भएका छैनन्। त्यसरी सम्झौता नभएका योजना हतारहतार असारमा बजेट सक्न खर्च गर्ने परिपाटी देखिएको छ । नगरपालिकाले सञ्चालन गरेका योजनामा वडा, प्राविधिक कर्मचारी र उपभोक्ताको व्यवसायिक सम्बन्ध एउटा पाटो हो। तर, योजना छनौट र उपभोक्ता समिति गठनबाटै नै बेतिथिको जग बसेको देखिन्छ। नगरपालिकाले योजनाको क्रम संख्या २९ मा योजनाको नामै उल्लेख नगरी वडा क्षेत्रका विभिन्न सडकको निर्माण वडा नं २ भनेर १२ लाख बजेट विनियोजन गरेको थियो। वडा कार्यालयले पनि योजनाको नामै उल्लेख नगरी वडास्थित विभिन्न मोटरबाटो निर्माण भनेर उस्तै प्रकृतिको अर्को योजनामा ५ लाख बजेट विनियोजन गरी खर्च गरेको छ। यस्ता शीर्षकमा हुने खर्चमा दोहोरो भुक्तानीको सम्भावना रहेको भन्दै छानविन गर्न स्थानीयले माग गरेका छन्। वडा नं १२ मा निर्माणाधीन श्रष्टापार्कको काम समयमा पूरा भएको छैन। निर्माण क्षेत्र पर्यटकीयस्थल भए पनि निर्माण सामग्री जथाभाबी छरेर घुमफिरमा समेत समस्या छ। ठेक्का लागेको योजना पूरा गर्नेतर्फ पालिकाको ध्यान छैन, तर सोही क्षेत्रलाई लक्षित गरी श्रष्टापार्क पूर्वाधार निर्माण भनेर १० लाखको योजना राखिएको छ। वार्षिक बजेट, नीति तथा कार्यक्रमको ६२१ स्थानमा राखिएको उक्त योजनाको नामको अन्तमा सिद्धिचरण ५ उल्लेख भए पनि वडा नं ५ मा त्यस्तो कुनै पार्क छैन। यसरी शंकास्पद नाम राखेर छनौट भएको योजना कहाँ कार्यन्वयन हुन्छ एकीन छैन। यस्तो योजनाबारे आफूले सोधीखोजी गरेर एकीन गरी जानकारी उपलब्ध गराउने सिद्धिचरण नगरपालिकाका इञ्जिनियर दिव्य श्रेष्ठले बताए। नगरपालिकाका पूर्वाधार निर्माणका लागि छनौट भएका योजनाको विसंगति यतिमै रोकिएको छैन। स्वास्थ्य शाखा र महिला तथा बालबालिका शाखाको बजेटलाई पनि पूर्वाधार निर्माणमा खर्चिएको छ। स्वास्थ्य शाखाको बजेटबाट सिध्दिचरण नगरपालिका वडा नं ११ मा सामुदायिक भवन निर्माणका लागि योजना तथा बजेट व्यवस्था गरिएको छ। संकट र आर्थिक मन्दीको समयमा अनुत्पादनक क्षेत्र मन्दिर र गेटहरु निर्माणका लागि लाखौं बजेट विनियोजन गरिएको छ। स्थानीयका मागका आधारमा वडा हुँदै नगरपालिकामा आएका योजना भएकाले बजेट व्यवस्था गर्दै आए पनि यसका अन्य प्रभावका बारेमा भने छलफल नहुने नगरपालिकाले जनाएको छ । यस्ता योजनाले नागरिकको जीवनमा सकारत्मक प्रभाव पार्नेभन्दा बजेट दुरुपयोग र भ्रष्टाचार बढ्ने निश्चित छ। ठूला आयोजनाको काम लथालिंग नगरपालिकाको आँखै अगाडि रहेको श्रष्टापार्क निर्माणको आयोजना अलपत्र छ । सम्झौता गरिएको म्याद सकिएर म्याद थपिए पनि चालु आर्थिक वर्षमा सम्पन्न हुने सम्भावना कम छ। ४ करोड २० लाखको योजना श्याम सुन्दर, नेपाल फुलबारी जेभीले ठेक्का पाएको हो। पर्यटकीय पूर्वाधार बनाउने उक्त योजनाको काम सुस्त छ। धेरैजसो पूर्वाधारका काम आधाउधीमात्रै सकिएका छन्। २०७९ माघ ३ गते सम्पन्न गर्ने गरी सम्झौता भएको उक्त योजनाको म्याद थप भएर धमाधम काम भइरहेको नगरपालिकाको दाबी छ। पालिकाका योजना प्रभावकारी र पारदर्शी बनाउन सार्वजनिक सुनुवाइ आयोजना गर्ने तथा नियमित अनुगमन गर्ने काम भइरहेको सिद्धिचरण नगरपालिकाका प्रमुख तेजन खनालले बताए। उनले गुनासा आएका ठाउँमा अनुगमन गर्ने, प्रभावकारी कार्य गर्नसचेत गराउने काम भए पनि कारबाही गर्ने अधिकार नभएकाले कतिपय अवस्थामा भने जसरी काम गर्न सकिने अवस्था नभएको भन्दै खनालले ठेकेदारले नगरपालिकालाई अटेरी गर्दै आएकाले समस्या भएको खनालले जनाए। वडाका योजनाहरूमा वडा तहका जनप्रतिनिधि र कर्मचारी बढी जानकार हुने भएकाले उनीहरूले नियमित योजनाको अनुगमन तथा स्थानीय स्तरमा सहजीकरण गर्न जिम्मेवार बन्नुपर्ने खनालको भनाइ छ। यस्ता समस्या समाधान गर्नेभन्दा वडा अध्यक्षहरु नै अनियमित काममा उपभोक्तालाई प्रोत्साहन गर्ने गरेको पाइएको छ। त्यस्तै अर्को आयोजना ठेक्का लागेको आम्जानी, मिलाचोक, ओखबरबोट, निशंखे, तलुवा सडक पनि समयमा सकिएको छैन। अहिले म्याद थपिएको छ । सडक स्तरोन्नति गर्दा बाटो छेउका घर टहरा पर्ने भएपछि रोकिएको थियो। त्यसरी योजना बनाउँदा विस्थापनमा पर्ने टहराका बारेमा नगरपालिकाले कुनै योजना बनाएन। स्थानीयले नछोडे पछि अहिले काम पूरा गर्न अर्कोतिर खन्ने तयारी गरिएको छ । बाटो विस्तारमा पर्ने टहराका कारण केही समस्या भएकाले अहिले अन्यत्र खनेर योजना पूरा गर्नेगरी तयारी रहेको नगरपालिकाका प्राविधिक दिलकुमार बुढाथोकीले बताए। योजना छनौट र सिफारिस गर्दा त्यसको प्रभावकारिता, प्रतिफललगायत हेरेर गर्ने तथा नीतिगत निर्णय गर्दा विचार नपुर्याइ निकटता हेरेर गरिने भएकै कारण नगरपालिकाका विकास काम अपारदर्शी र विवाददास्पद् हुँदै गएका मात्रै छैनन्, उजुरीहरू पनि पर्न थालेका छन्। सुशासन र पारदर्शीतामा पालिका चुकेको नगरबासीको गुनासो छ। उजुरीहरू आएका विषयमा अध्ययन गरेर तथ्य र प्रमाण खोजेपछि आवश्यक कारबाही अघि बढ्ने भएकाले उजुरी आउनासाथ यही भएको भन्ने धारणा बनाउन नहुने प्रमुख जिल्ला अधिकारी प्रर्दशनी कुमारी बताउँछिन्। उजुरीका विषयमा गम्भीरतापूर्वक अध्ययन गरेर अघि बढिने उनको भनाइ छ।"
बागमती प्रदेशसभा बैठकः विनियोजन विधेयक २०८० प्रस्तुत,"हेटौंडा : बागमती प्रदेश सभाको आज बसेको बैठकमा आर्थिक मामिला तथा योजनामन्त्री बहादुर सिंह लामाले विनियोजन विधेयक २०८० प्रस्तुत गरेका छन्। प्रदेश सभाको दोस्रो कार्यकालको १२ औँ बैठकमा मन्त्री लामाले प्रदेश सरकारको तर्फबाट प्रस्तुत हुने विनियोजन विधेयक २०८० को सिद्धान्त र प्राथमिकताको सम्बन्धमा प्रतिवेदन प्रस्तुत गरेका थिए। आगामी आर्थिक वर्ष २०८००८१ का लागि प्रदेशभित्र गुणस्तरीय शिक्षा तथा स्वास्थ्य सेवाको प्रवाह र रोजगारीलाई उच्च प्राथमिकताका साथ कार्यान्वयन गर्दै लैजाने विषयलाई प्रतिवेदनमा उल्लेख गरिएको मन्त्री लामाले बताए। उनले विपन्न नागरिकहरूलाई आर्थिक सबलीकरणका लागि कृषि उद्यमी र उत्पादनका लागि प्याकेज कार्यक्रम सञ्चालन गर्ने र साना उद्यमीहरूलाई उद्योग सञ्चालनका लागि सहुलियतपूर्ण ऋण उपलब्ध गराउनेतर्फ जोड दिए। संघीय सरकारले मुलुकमा आर्थिक समृद्धितर्फ राजश्व संकलनलाई उच्च प्राथमिकतामा राखेको स्मरण गर्दै प्रदेश सरकारले पनि प्रदेशभित्र राजश्व संकलनलाई वैज्ञानिक प्रक्रिया अनुसार असुलीमा बृद्धि गर्ने लक्ष्यका साथ कार्यान्वयन गर्नेतर्फ सरकारको लक्ष्य रहेको उनले बताए। मन्त्री लामाले विनियोजन विधेयक २०८० को सिद्धान्त र प्राथमिकताको सन्दर्भमा दफावार छलफल गरियोस् भनी प्रस्ताव टेबुल गरेका थिए। सो विधेयकमाथि भोलि पूर्ण बैठकमा दफावार छलफल हुने प्रदेश सभा सचिवालयका प्रमुख सचिव कृष्णहरि खड्काले जानकारी दिए। साथै सभामुख भुवन कुमार पाठकले नियमित बैठक बस्ने क्रममा सभामुख तथा उपसभामुखको अनुपस्थितिमा प्रदेश सभामा दलगत रुपमा दलको प्रतिनिधित्व गर्ने प्रदेश सभाका सदस्यहरू, अमृता नेपाल, लक्ष्मी घिमिरे, भारती पाठक र हरिप्रभा खड्की श्रेष्ठलाई मनोनित गरेकोमा सोही बैठकले स्वीकृति प्रदान गरेको छ।"
जसपाबाट वीरेन्द्रप्रसाद महतो बने वनमन्त्री,"काठमाडौं : प्रधानमन्त्री पुष्पकमल दाहाल प्रचण्डले मन्त्रिपरिषद् विस्तार गरेका छन्। जनता समाजवादी पार्टीका वीरेन्द्र प्रसाद महतो वन तथा वातावरण मन्त्रीमा नियुक्त भएका छन्। प्रधानमन्त्रीको सिफारिसमा राष्ट्रपति रामचन्द्र पौडेलले महतोलाई मंगलबार वनमन्त्रीको जिम्मेवारी तोकेका हुन्। त्यस्तै जसपाबाटै प्रमिला कुमारी शिक्षा, विज्ञान तथा प्रविधि मन्त्रीमा नियुक्त भएका छन्। यसअघि जसपाबाटै अशोकुमार राई शिक्षामन्त्री भएका थिए।"
विद्यालय रुपान्तरणका लागि सरकारले विश्व बैंकबाट १२० मिलियन अमेरिकी डलर ऋण लिने,काठमाडौं : सरकारले विद्यालय क्षेत्र रुपान्तरण कार्यक्रमका लागि विश्व बैंकबाट १२० मिलियन अेमरिकी डलर सहुलियत ऋण लिने स्वीकृति प्रदान गरेको छ। अर्थ मन्त्रालयको प्रस्तावमा सरकारले सो प्रस्ताव स्वीकृत गरेको सञ्चार तथा सूचना प्रविधि मन्त्री रेखा शर्माले जानकारी दिइन्। त्यस्तै जापान सरकारबाट मानव संशाधन विकास लागि ४१ करोडको अनुदान स्वीकृति गरिएको उनले बताइन्। त्यस्तै शिक्षा क्षेत्रका लागि विश्वब्यापी साझेदारीबाट १९७० मिलियन अमेरिकी डलर अनुदान स्वीकृति दिने निर्णय सरकारले गरेको छ। त्यस्तै भन्सार महसुलसम्बन्धी नयाँ विधेयक तर्जुमा गर्ने सैद्धान्तिक सहमति दिने निर्णय भएको छ। यसले भन्सार महसुलसम्बन्धी नयाँ विधेयक निर्माण गर्ने बाटो खुलेको मन्त्री शर्माले बताइन्। त्यस्तै अजोस २ गते राष्ट्रिय शिक्षा दिवस मनाउने निर्णय भएको उनले बताइन्।
राष्ट्रियसभाबाट नीति तथा कार्यक्रम पारित,"काठमाडौं : सरकारले संघीय संसद्मा पेस गरेको आर्थिक वर्ष २०८०८१ को नीति तथा कार्यक्रम राष्ट्रियसभाबाट पारित भएको छ। राष्ट्रियसभाको आजको बैठकले उक्त नीति तथा कार्यक्रम बहुमतले पारित गरेको हो। बैठकले सांसद तुलसाकुमारी दाहाल, बिमला घिमिरे र डा बिमला राई पौड्यालले राखेको संशोधन प्रस्ताव बहुमतले अस्वीकृत गरेको थियो। त्यसअघि प्रधानमन्त्री पुष्पकमल दाहाल प्रचण्डले नीति कार्यक्रममाथि सांसदले राख्नुभएको जिज्ञासाको जवाफ दिएका थिए। राष्ट्रियसभाको अर्को बैठक यही जेठ १४ गते दिउँसो १३:१ बजे बस्नेछ।"
माओवादी नेतृत्वले ल्याएको नीति तथा कार्यक्रम संघीयता विरोधि : सिके राउत,"काठमाडौं : जनमत पार्टीका अध्यक्ष सिके राउतले माओवादी नेतृत्वले ल्याएको नीति तथा कार्यक्रम संघीयता विरोधि भएको टिप्पणी गरेका छन्। मंगलबार नीति तथा कार्यक्रममाथिको छलफलमा सहभागी हुँदै उनले संघीयता कार्यान्वयनमा सरकारको ध्यान नदिएको बताएका हुन्। संघीयता कार्यान्वयन गर्न ठोस नीति रहेको छ। माओवादी नेतृत्वले ल्याएको नीति तथा कार्यक्रम संघीयता विरोधि रहेको छ। सरकार र नीति निर्माता गम्भीर हुनु जरुरी छ।उनले भने,संघीयताका विभिन्न मुद्दाहरु सम्बोधन भएका छैनन्। राउतले बुँदाबुँदा केलाएर सुझाव दिए। उनले मधेशका समस्या समाधान गर्न नीतिगत रुपमा लाग्नुपर्ने बताए।"
"लिम्पियाधुरा, लिपुलेक र कालापानी नेपाली भूमि हो : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्डले सरकारले सदनमा पेस गरेको नीति तथा कार्यक्रम उत्पादन वृद्धि र रोजगारी सिर्जनामा केन्द्रित रहेको बताएका छन्। जेठ ५ गते संघीय संसद्को दुवै सदनको संयुक्त बैठकमा पेस भएको आर्थिक वर्ष २०८०८१ का लागि नेपाल सरकारको नीति कार्यक्रममाथिको छलफलका क्रममा उठेका प्रश्नको जवाफ दिँदै उनले भने, 'नीति कार्यक्रमको मुख्य विषय कसरी उत्पादन बढाउने र बढीभन्दा बढी रोजगारी सिर्जना गर्ने भन्ने हो।' प्रस्तुत नीति तथा कार्यक्रमले संघीयताको सदृढीकरण, अर्थतन्त्रको संरचनात्मक सुधार र पुनःउत्थान, कृषि क्षेत्रको आधुनिकीकरण र व्यवसायिकीकरण, आद्योगिक क्षेत्रको प्रवर्द्धन, उत्पादन र रोजगार वृद्धि गर्ने प्रधानमन्त्रीको भनाइ छ। 'आयात व्यवस्थापन र निर्यात प्रवद्र्धन, विकास निर्माण कार्यको निर्धारित लागत र समयमा सम्पादन, सूचना प्रविधि, शिक्षा, स्वास्थ्यलगायतका सार्वजनिक सेवाको पहुँच र गुणस्तर, शासकीय सुधार तथा भ्रष्टाचार नियन्त्रण एवं सामाजिक न्याय र शान्ति सुरक्षा कायम गर्ने विषयलाई विशेष जोड दिएर नीति तथा कार्यक्रम तयार पारिएको छ,' उनले भने। सबैको साझा प्रयासबाट कार्यान्वयनलाई प्रभावकारी बनाउनुपर्नेमा जोड दिँदै उनले नीति तथा कार्यक्रमको सफल कार्यान्वयन सम्भव भएको बताए। नीति तथा कार्यक्रममा राष्ट्रिय आकांक्षा स्पष्टरूपमा प्रतिविम्बित भएका उनको भनाइ छ। प्रधानमन्त्री दाहालले राष्ट्रिय सार्वभौमिकता, भौगोलिक अखण्डता, स्वतन्त्रता तथा स्वाधिनता एवं राष्ट्रिय हितको रक्षा गर्दै समृद्ध, सबल र न्यायपूर्ण नेपाल निर्माण गर्ने सर्वोपरी लक्ष्य हासिल गर्ने दृढ संकल्पका साथ नीति तथा कार्यक्रम प्रस्तुत गरिएको बताए। उनले भारतसँगको सीमा विवाद कूटनीतिक पहलबाट समाधान गरिने बताए। 'लिम्पियाधुरा, लिपुलेक र कालापानी नेपाली भूमि हो भन्ने कुरामा नेपाल सरकार बडो प्रस्ट छ। थाती रहेको सीमासम्बन्धी विषयलाई ऐतिहासिक सन्धि, नक्सा, तथ्य र प्रमाणका आधारमा कूटनीतिक पहलबाट समाधान गर्न दृढ र प्रतिबद्ध रहेको जानकारी पनि माननीय सदस्यहरूलाई गराउन चाहन्छु,' उनले भने।"
प्रधानमन्त्री प्रचण्डद्वारा मन्त्रिपरिषद् विस्तार,"काठमाडौं : प्रधानमन्त्री पुष्पकमल दाहाल प्रचण्डले मन्त्रिपरिषद् विस्तार गरेका छन्। जनता समाजवादी पार्टीका वीरेन्द्र प्रसाद महतो वन तथा वातावरण मन्त्रीमा नियुक्त भएका छन्। प्रधानमन्त्रीको सिफारिसमा राष्ट्रपति रामचन्द्र पौडेलले महतोलाई मंगलबार वनमन्त्रीको जिम्मेवारी तोकेका हुन्। त्यस्तै जसपाबाटै प्रमिला कुमारी शिक्षा, विज्ञान तथा प्रविधि मन्त्रीमा नियुक्त भएका छन्। यसअघि जसपाबाटै अशोकुमार राई शिक्षामन्त्री भएका थिए।"
शरणार्थी प्रकरणमा पक्राउ परेकाहरूलाई अनुसन्धान गर्न थप दुई दिन म्याद,काठमाडौं : नक्कली भुटानी शरणार्थी प्रकरणमा पक्राउ परेका १६ जनालाई थप दुई दिन हिरासतमा राख्न अदालतले अनुमति दिएको छ। मंगलबार जिल्ला अदालत काठमाडौंले अनुसन्धानका लागि दुई दिनको म्याद थपेको हो। यस प्रकरणसम्बन्धी मुद्दा भोलि (बुधबार) अदालतमा दर्ता गरिने सरकारी वकिल कार्यालयले जनाएको छ। स्रोतका अनुसार मुद्दा दर्ता भएपछि भोलिबाटै थुनछेक बहस सुरु हुनेछ। जिल्ला प्रहर परिस काठमाडौंका प्रवक्ता सीताराम रिजालका अनुसार अदालतले हिरासतमा राख्ने दिएको म्याद मंगलबार सकिएको छ। म्याद थप गर्नका लागि १६ जनालाई अदालतमा उपस्थित गराइएको थियो।
प्रचण्डलाई ओलीको चेतावनी अहंकार र घमण्डले देश चल्दैन,"काठमाडौं : नेकपा एमालेका अध्यक्ष केपी शर्मा ओलीले संवैधानिक व्यवस्था विपरित सरकारले न्यायपरिषद्मा सदस्य नियुक्त गरेको आरोप लगाएका छन्। मंगलबार ललितपुरमा नेकपा एमाले जनसंगठन पदाधिकारी भेलालाई सम्बोधन गर्दै ओलीले न्यायपरिषद्मा ६५ वर्षभन्दा माथिलाई नियुक्त गर्न नपाउने व्यवस्था रहेपनि ७१ र ७७ वर्षका मान्छेलाई नियुक्त गरेको आरोप लगाए। उनले यस विषयमा संविधान र कानुनका दफा देखाएर प्रधानमन्त्रीलाई प्रश्न सोध्ने बताए। ओलीले यसअघि २३ महिनासम्म संवैधानिक परिषद्को बैठक बस्न नसकेको र डेढ वर्षसम्म प्रतिपक्षीसँग सम्बाद पनि नगरेको भन्दै अहंकार र घमण्डले देश नचल्ने जिकिर गरे। वर्तमान सरकार कुनै पनि ढंगले राष्ट्रप्रति जिम्मेवार नदेखिएको उनको भनाइ छ। उनले मुलुकमा आर्थिकलगायत विभिन्न समस्या देखिए पनि सरकार बेखबरजस्तै देखिएको तर्क गरे। उनले नक्कली भुटानी शरणार्थी प्रकरणमा एमालेको कुनै संलग्नता नरहेको र नहुने भन्दै एमालेभित्र रहेर पार्टीको आदर्श र मूल्य मान्यताविपरीतको काम गरे कारबाही गर्न अग्रसर हुने बताए। ओलीले एमालेमाथि सबैतिरबाट तीव्र हमला गरेर सिध्याउन खोजे पनि पार्टीलाई अझ सशक्तरूपमा अघि बढाउने पनि बताए। उनले पार्टी ध्वस्त पार्ने, पार्टी नेतृत्वप्रति अनास्था गर्ने काम भए पनि पार्टीलाई शुद्धीकरण गर्ने मौका पाएको र शुद्धीकरण कारण पार्टीलाई छोटो समयमा नै मजबुद अवस्थामा पुराएको दाबी गरे।"
मधेश सरकारबाट बाहिरिने माओवादी केन्द्रको निर्णय,"जनकपुर : नेकपा माओवादी केन्द्रले मधेश प्रदेश सरकारबाट बाहिरिने निर्णय गरेको छ । मधेश प्रदेशले पर्यटन, वन तथा वातावरण मन्त्री सुनिता यादव र राज्यमन्त्री रहबर अन्सारीलाई फिर्ता बोलाउने नेकपा माओवादी केन्द्र संसदीय दलले निर्णय गरेको हो । अहिले माओवादी, जनमत पार्टी र लोकतान्त्रिक समाजवादी पार्टी नेपालको संयुक्त बैठक बसेको माओवादी केन्द्रका नेता तथा राज्यमन्त्री रहबर अन्सारीले जानकारी दिए ।"
उत्पादनमुखी खेतीका लागि ५० प्रतिशतसम्म अनुदान दिने व्यवस्था बजेटमा होस् : चौधरी,"काठमाडौं : नागरिक उन्मुक्ति पार्टीका सांसद अरुण कुमार चौधरीले उत्पादनमुखी खेतीका लागि ५० प्रतिशतसम्म अनुदान दिनुपर्ने माग गरेका छन्। उनले आगामी बजेटमा किसानका लागि उत्पादनमुखी कामका लागि अनुदान दिनुपर्ने बताए। उनले तराईमा चक्लाबन्दी खेतीअन्तर्गत तराईमा २० देखि २५ बिघा र पहाडमा ५० रोपनी खेती गर्दा गर्दा ५० प्रतिशत अनुदान दिनुपर्ने बताए। 'तराईमा ५ बिघा र पहाडमा २५ रोपनी खेती गर्ने किसानलाई उत्पादनको आधारमा अनुदान दिऔं। फर्म र डकुमेन्टको आधारमा पहिल्यै अनुदान दिने काम बन्द गरौं,' उनले भने, 'चक्लाबन्दी खेती जुन छ। तराईमा २० देखि २५ बिघा जग्गा र पहाडमा कमसेकम ५० रोपनीमा खेती गर्दा उत्पादनमुखी कामका लागि आगामी बजेटमा ५० प्रतिशत अनुदान दिने व्यवस्था मिलाउने हो भने ब्यापार घाटामा कमी ल्याउन मद्धत पुर्याउनेछ।' विदेशबाट आयात हुने खाद्यान्नलाई रोक्नुपर्ने उनको भनाइ छ। उनले नेपाली युवाहरूले स्वदेशमै रोजगारी सिर्जना गर्न मतदान गरेको भन्दै नीति निर्माण गरेर युवाहरूलाई रोजगारी सिर्जना गर्नुपर्ने माग गरे। 'थुप्रै युवाहरूले हामीलाई मत दिएर पठाउनुभएको छ। उनीहरूले स्वदेशमै रोजगारीको सिर्जना होस् भनेर हामीलाई नीति बनाउन पठाएका छन्। कसरी भन्ने हामीले नीति बनाउन सकेनौं भनेर। खाडी मुलुकमा जानुस् भनेर कसरी भन्न सक्छौं,' उनले भने।"
मधेशमा गठबन्धनको बैठक बिनै कांग्रेसका मन्त्री नियुक्त भएपछि माओवादीको ध्यानाकर्षण,"जनकपुरधाम : मधेश प्रदेशमा छ दलीय गठबन्धनको बैठक जारी रहेकै समयमा सांसदहरुलाई मन्त्री बनाउन लागेको खबरप्रति माओवादी केन्द्रको ध्यानाकर्षण भएको जनाएको छ। सोमबार रातिसम्म चलेको बैठकले बैठक सकारात्मकरुपमा अघि बढेपनि आज पुनः बस्ने भनि गरिएको निर्णयलाई मुख्यमन्त्री सरोजकुमार यादवले बेवास्ता गर्दै मन्त्रिमण्डल विस्तार गर्नु दुःखद रहेको माओवादी केन्द्र संसदीय दलका नेता भरतप्रसाद साहले बताए। उनले भने, आज बस्ने बैठकबाट मन्त्रालय विस्तारका लागि टुंगो लगाउने कुरा थियो, तर एकाएक कांग्रेस, एकीकृत समाजवादीलगायतका केही साथीहरुलाई मन्त्री बनाई आजै सपथग्रहण गर्ने भएपछि बैठकपनि अन्योलमा परेको छ। आजै कांग्रेस मधेश प्रदेशका संसदीय दलका नेता कृष्णप्रसाद यादवलाई भौतिक पूर्वाधार मन्त्रालयको जिम्मेवारी र वीरेन्द्रप्रसाद सिंहलाई स्वास्थ्य तथा जनसंख्या मन्त्रालयको जिम्मेवारी दिने भएको छ। यसका लागि आज दिउँसो एक बजे सपथग्रहणको समय मुख्यमन्त्री तथा मन्त्रिपरिषद्को कार्यालयले तोकेको छ। तर एकीकृत समाजवादी, लोकतान्त्रिक समाजवादी पार्टी नेपाल र माओवादी केन्द्रसँग कुनै सरसल्लाह नभएको बताइएको छ। यता लोसपालाई राज्यमन्त्रीका लागि मुख्यमन्त्रीले अफर गरेपनि गठबन्धनको बैठक बसेर मन्त्रालयको विषयमा सहमति जुटाउन आग्रह गरेको लोसपाका नेताले जानकारी दिए। यसले गठबन्धनमा खटपट हुन सक्ने सम्भावना रहेको छ।"
आपसी छेडछाड नगरी कामका लागि प्रतिस्पर्धा गरौं : हितराज पाण्डे,"काठमाडौं : नेकपा माओवादी केन्द्रका सांसद हितराज पाण्डेले नीति तथा कार्यक्रम नेपाली जनतालाई आशा जगाउने खालको भएको बताएका छन् । प्रतिनिधिसभाको बैठकमा नीति तथा कार्यक्रममाथिको छलफलमा पाण्डेले आपसी छेडछाड नगरी कामका लागि प्रतिस्पर्धा गर्नुपर्ने बताएका हुन्। उनले जनताको सङ्घर्ष र बलिदानबाट आएको संघी गणतन्त्रलाई संस्थागत गर्दै शान्ति प्रक्रियाका बाँकी कामलाई पूरा गर्नुपर्ने बताए। उनले भने, हामीले संघीय लोकतान्त्रिक गणतन्त्र जसरी ल्यायौं, महान् सहिदको रगतले हामी यहाँसम्म आइपुगेका छौं। १२ बुँदे र शान्ति प्रक्रियालाई बिर्सन हुँदैन। उनले नेपाली जनताले हेरिरहेका छन्, भ्रष्टाचार के भएको छ भन्दै प्रश्न गरे।"
मधेस : नवनियुक्त तीन मन्त्रीले लिए शपथ,"जनकपुरधाम : मधेस सरकार मंगलबार विस्तार भएको छ। कांग्रेसबाट संसदीय दलका नेता कृष्ण प्रसाद सिंह भौतिक पूर्वाधार विकास, वीरेन्द्र सिंह स्वास्थ मन्त्रालय र एकीकृत समाजवादी दलका नेता गोविन्द बहादुर न्यौपाने भूमि व्यवस्था तथा कृषि मन्त्री नियुक्त भएका हुन्। नवनियुक्त तीन जना मन्त्रीले शपथ लिएका छन्।"
भ्रष्टाचारमुक्त समाज निर्माण नहुँदासम्म सुशासन कायम हुँदैन : सांसद केसी,"प्रतिनिधिसभाको आजको बैठकमा सरकारले प्रस्तुत गरेको आगामी आर्थिक वर्षको नीति तथा कार्यक्रममाथिको छलफलका क्रममा सांसद केसीले नीति तथा कार्यक्रममा सुशासनप्रतिको प्रतिबद्धता गरिएको भन्दै सुशासन कायम गर्नका लागि भ्रष्टाचारमा शून्य सहनशीलता आवश्यक रहेको बताए। काठमाडौं : सांसद अर्जुननरसिंह केसीले भ्रष्टाचारमुक्त समाज निर्माण नहुँदासम्म सुशासन कायम हुन नसक्ने स्पष्ट पारेका थिए। प्रतिनिधिसभाको आजको बैठकमा सरकारले प्रस्तुत गरेको आगामी आर्थिक वर्षको नीति तथा कार्यक्रममाथिको छलफलका क्रममा सांसद केसीले नीति तथा कार्यक्रममा सुशासनप्रतिको प्रतिबद्धता गरिएको भन्दै सुशासन कायम गर्नका लागि भ्रष्टाचारमा शून्य सहनशीलता आवश्यक रहेको बताए। 'हामीले प्रत्येक वर्षको बजेट र नीति तथा कार्यक्रममा भ्रष्टाचारप्रति शून्य सहनशीलताको कुरा गर्छौं तर यो कुरा सुन्दासुन्दा जनताको कान टट्याइसकेको छ', उनले भने, 'अब भ्रष्टाचारप्रतिको शून्य सहनशीलता व्यवहारमा उतार्न सक्नुपर्छ ।' उनले स्थानीय र प्रदेश तहमा पनि बेरुजु देखिएको बताए। उनले प्रतिपक्षी दलका नेताले कुनै पनि कालखण्डको भ्रष्टाचार छानबिनको कुरा गरिसकेको भन्दै सरकारलाई काम गर्न सहज भएको बताए। उनले बेरोजगारी, महँगी तथा श्रमका लागि विदेशमा जानुपर्ने समस्या समाधान गर्न आग्रह गरे। उनले कृषिमा औद्योगिकीकरण, व्यापारीकरण र व्यावसायीकरण गर्न निरन्तर आवाज उठाउँदै आइएको भन्दै किसानलाई सक्षम, सुदृढ र सबल बनाएर कृषि क्षेत्रलाई विशेषरुपले प्रभावकारी रुपमा परिचालन गर्न सकियो भने विदेश पलायन हुने युवाहरुलाई आकर्षित गर्न सकिने बताए। उनले भनसुनको राजनीति र मनसुनको खेतीमा निर्भर रहने अवस्थाले राष्ट्रिय अर्थतन्त्रलाई राष्ट्रिय दिशानिर्देशन गर्ने विषयमा सबल र सुदृढ गराउन नसक्ने बताए। 'नीति तथा कार्यक्रम आशावादी छ तर कार्यान्वयनको प्रतिबद्धतासहित संस्थागत विकास र व्यवस्थापकीय सहयोग जररुी छ', उनले भने, 'जनतामा भएको आकाङ्क्षा सम्बोधन गर्न अहिलेकै संयन्त्र र साधनस्रोतले सम्भव छैन ।' उनले नीति तथा कार्यक्रममा सर्वसुलभ शिक्षाको विषय उठान गरिए पनि अझै पनि सङ्घीय शिक्षा ऐन र शिक्षा नीति आउन नसकेको बताए। उनले सङ्घीय शिक्षा ऐन नबन्दा केन्द्र, प्रदेश र स्थानीयतहमा शैक्षिक अराजकताको अवस्था निर्माण भइरहेका बताए। रासस"
राप्रपा नेपालको केन्द्रीय कार्यसमिति बैठक बस्दै,"आजको बैठकमा पार्टी अध्यक्ष कमल थापाद्वारा वर्तमान परिस्थिति एवम् राप्रपा नेपालको वैचारिक, सांगठनिक तथा रणनीतिक कार्यदिशा र कार्ययोजना विषयमा राजनीतिक कार्यपत्र प्रस्तुत हुने पार्टीका महामन्त्री राजाराम बर्तौलाले जानकारी दिए। काठमाडौं : राष्ट्रिय प्रजातन्त्र पार्टी (राप्रपा) नेपालको केन्द्रीय कार्यसमिति र जिल्ला अध्यक्षको संयुक्त बिस्तारित बैठक आज दिउँसो काठमाडौंमा बस्ने भएको छ। आजको बैठकमा पार्टी अध्यक्ष कमल थापाद्वारा वर्तमान परिस्थिति एवम् राप्रपा नेपालको वैचारिक, सांगठनिक तथा रणनीतिक कार्यदिशा र कार्ययोजना विषयमा राजनीतिक कार्यपत्र प्रस्तुत हुने पार्टीका महामन्त्री राजाराम बर्तौलाले जानकारी दिए। उनका अनुसार महामन्त्री राजाराम बर्तौला, भास्कर भद्रा, सुशील श्रेष्ठ तथा केशवराज श्रेष्ठद्वारा प्रस्तुत सचिवालय, प्रशिक्षण, सङ्गठन र युवा स्मार्ट पार्टी निर्माणसम्बन्धी प्रतिवेदन तथा कोषाध्यक्ष ज्ञानेन्द्र कार्कीद्वारा आर्थिक प्रतिवेदन प्रस्तुत गर्ने कार्यतालिका छ। यसैगरी सङ्घीयता मुलुकले धान्न नसक्ने भन्दै केन्द्रमा बलियो सरकार र तल्लो तहमा अधिकार सम्पन्न स्थानीय निकाय भए पुग्ने भएकाले प्रदेश संरचना खारेज गर्नुपर्ने बारेमा पनि आजको केन्द्रीय समितिमा छलफलसमेत हुने सो पार्टीले जनाइएको छ। आजको बैठकमा जनवर्गीय सङ्गठन, विभाग र समितिको छ महिने कार्ययोजना पनि प्रस्तुत हुने जनाइएको छ। बैठक भोलि बुधबारसम्म चल्नेछ। रासस"
संसद्मा भ्रष्टाचारको विषय उठाउँदा सरकारले जवाफ दिँदैन : मनिष झा,"काठमाडौं : रास्वपाका सांसद मनिष झाले संसद्मा भ्रष्टाचारको विषय उठाउँदा सरकारले जवाफ नदिएको बताएका छन्। मंगलबार संसदको शून्य समयमा बोल्दै उनले नक्कली भुटानी शरणार्थीको विषयमा सुनियोजित केही सेटिङमा गरिएको टेलिभिजन अन्तर्वार्ताहरुले सबै प्रश्नहरुको जवाफ नदिने बताएका हुन्। उनले भने, त्यसले सबै चिज पखालियो भन्ने भ्रम पनि नरहोस्। भ्रष्टाचारको कुरा पटकपटक विभिन्न फोरममा उठाउँछौं, सबैभन्दात्यसमा पनि संसदमा विशेष उठाउँछौं। तर जवाफ आउँदैन। सरकार पक्षले जवाफ दिँदैन। उनले ४ पटक जानकी मन्दिरको टायल र विद्युतको भ्रष्टाचारको विषयमा कुरा उठाएपनि जवाफ नआएको उल्लेख गरे। उनले भ्रष्टाचारको विषयमा जवाफ पाउन अनसन बस्नपर्ने हो भन्दै प्रश्न गरे। झाले भने,सत्ता पक्षकै सांसद अनसनमा बस्नुपर्ने बाध्यता अवस्थामा हामीलाई पनि त्यहि सन्देश दिन खोजेको हो सरकारले ? कि गएर अनसन बस अनि जवाफ पाउँछौं। यदि त्यसो हो भने हामी तयार छौं।"
सत्तापक्ष आफ्नो कमजोरी लुकाउन प्रतिपक्षको तेजोवोध गरिरहेको छ : गोकुल बास्कोटा,"काठमाडौं : एमालेका सांसद गोकुल बास्कोटाले सत्तापक्ष आफ्नो कमजोरी लुकाउन प्रतिपक्षको तेजोवोध गर्न लागेको बताएका छन्। मंगलबार नीति तथा कार्यक्रममाथिको छलफलमा सहभागी हुँदै उनले सत्तापक्षका सांसद प्रतिपक्षको कुरा सुन्नेभन्दा प्रतिवाद गर्नतर्फ लागेको बताएका हुन्। उनले ओलीलाई देखाएर आफू उम्किन खोजेको धारणा राखे। ३१ महिना माओवादीले सरकारको नेतृत्व गरेपनि शान्ति प्रक्रियालाई टुंगोमा पुर्याउन कसले रोक्यो भन्दै बास्कोटाले प्रश्न गरे। उनले भने,यो प्रक्रिया समाधान गर्न कसले रोकेको हो ? यति गम्भीर विषयमा सल्लाह र सुझावको अपेक्षा नराख्ने तर खेदान सुरु गर्नुहुन्छ। हाम्रो सल्लाह सुझाव चाहिएको हो। उनले कुनै पनि कुरा माग्न सांसद अनसन बस्न नपरोस् भन्ने आग्रह गरे। स्थानीय तहको निर्वाचनमा गठबन्धन गरेर महिलालाई उम्मेदवार बनाउन नदिनेले महिला नेतृत्व स्थापना गर्ने कुन थेउरी ल्याउन खोजेको हो भन्दै सत्ता गठबन्धनले प्रश्नसमेत गरे। उनले ३३ प्रतिशत महिलालाई डाइरेक्ट निर्वाचनमा लैजान संसदमा बहस र छलफल गर्नु आह्वान गरे।"
शरणार्थी प्रकरणका अभियुक्तले नाम लिएको अडियो सार्वजनिक हुँदापनि सत्तापक्षको निर्देशनमा छानबिन गरिएन,"प्रहरीले नक्कली शरणार्थी प्रकरणमा ३३ जनालाई प्रतिवादी कायम गर्नुपर्ने रायसहितको अनुसन्धान प्रतिवेदन सोमबार जिल्ला सरकारी वकिल कार्यालयमा बुझाएको छ। काठमाडौं : नेकपा एमालेका महासचिव शंकर पोखरेलले भुटानी शरणार्थी प्रकरणमा सत्तापक्षको निर्देशन अनुरुपको अनुसन्धान प्रभावित भएको बताएका छन्। महासचिव पोखरेललेअडियोभिडियो सामाजिक सञ्जालमा छताछुल्ल हुँदा समेत छानबीनको दायरामा नल्याएको भन्दै दोषी उम्काउने आशंकालाई पुष्टि भएको बताएका हुन्। भुटानी शरणार्थी बनाएर अमेरिका पठाउने भन्दै ठगी कार्यमा संलग्न दोषीलाई उम्काउने र निर्दोषलाई फसाउने सत्तापक्ष लागि परिरहेको आरोप एमालेले लगाउँदै आएको छ। पोखरेलले पूर्वगृहमन्त्री बालकृष्ण खाणकी पत्नि मञ्जुलगायत सत्ता पक्षका सांसदलाई पीडितले रकम बुझाएको अडियो सार्वजनिक भएपनि छानबिनको दायरामा नल्याइएपछि यस्तो बताएका हुन्। प्रहरीले नक्कली शरणार्थी प्रकरणमा ३३ जनालाई प्रतिवादी कायम गर्नुपर्ने रायसहितको अनुसन्धान प्रतिवेदन सोमबार जिल्ला सरकारी वकिल कार्यालयमा बुझाएको छ। जिल्ला प्रहरी परिसर काठमाडौंको टोलीले यो प्रकरणमा पूर्वउपप्रधानमन्त्री टोपबहादुर रायमाझी, पूर्वगृहमन्त्री खाँणसहित १६ जनालाई हिरासतमा राखेर अनुसन्धान गरेको हो। पक्राउ पर्ने अन्यमा सरकारका सचिव टेकनारायण पाण्डे, तत्कालीन गृहमन्त्री रामबहादुर थापाका सुरक्षाविज्ञ डा इन्द्रजित राई, सन्दीप रायमाझी, सानु भण्डारी, केशव दुलाल, सागर थुलुङ राई, टंक गुरुङ, सन्देश शर्मा, आङटावा शेर्पा, शमशेर मिया, टेकनाथ रिजाल, नरेन्द्र केसी, रामशरण केसी र गोविन्द चौधरी छन्। १४ जनाविरुद्ध पक्राउ पुर्जी जारी भएको छ। उनीहरू फरार छन्। जसमा प्रतीक थापा, निरज राई, केशव तुलाधार, लक्ष्मी महर्जन, अशोक पोखरेल, धीरेन राई, दीपा हुमागाईं, मोहनराज राई, सुनील बुढाथोकी, विनिता लिम्बु, निरन्जन खरेल, राजेश अर्याल, हरिभक्त महर्जन, आशिष बुढाथोकीलाई समेत मुद्दा चलाउन प्रतिवेदनमा भनिएको छ। फरार र पक्राउ परेका गरी ३० जना परिचयसहितका छन्। तीन जना वतन नखुलेका प्रतिवादी रहेको प्रतिवेदनमा उल्लेख छ। जसमा गोकुल थापा, रमा थापा र बेचन झा छन्। परिसरका एसएसपी दानबहादुर कार्कीका अनुसार १ सय ११ जनाको उजुरी परेको छ। त्यस आधारमा २७ करोड ८४ लाख ५० हजार ५ सय रुपैयाँ ठगी गरेको आरोप लागेको छ। यो गिरोहले १ अर्बभन्दा बढी रकम असुल गरेको अनुमान गरिएको छ।"
माओवादीले स्थानीय पाठ्यक्रममा जनयुद्धको विषय समेटेकोप्रति सांसदको आपत्ति,"काठमाडौं : एमालेका सांसद रघुजी पन्तले कालिकोट जिल्लाको पचालझरना गाउँपालिकाले स्थानीय पाठ्यक्रममा जनयुद्धको विषय समेटेकोप्रति आपत्ति जनाएका छन्। मंगलबार संसदको शून्य समयमा बोल्दै उनले प्रधानमन्त्रीको पार्टी चुनाव जितेको पालिकाले कक्षा ६ देखि ८ कक्षासम्म माओवादी जनयुद्धबारे विभिन्न अध्याय राखेर कोर्समा राखेको भन्दै आक्रोश व्यक्त गरेका हुन्। उनले भने,यो काम कसैले नगरुन्, माओवादीले जनयुद्धको, एमालेले झापा विद्रोहबारे, कांग्रेसले १८ सालको सशस्त्र संघर्षबारे, राप्रपाले पञ्चायत र राजतन्त्रबारे कोर्स बुकमा राख्न थालियो भने आआफूले राम्रो हुँदैन। गाउँपालिकाले हालै बनाएको स्थानीय पाठ्यक्रममा जनयुद्धको विषयवस्तुहरू समेटेको हो। गाउँपालिकाले तर्जुमा गरेको स्थानीय पाठ्यक्रम अनुसार 'हाम्रो पचालझरना' नामक पुस्तक तयार गरी विद्यालयलाई हस्तान्तरण गरेको छ। अन्तिममा १० वर्षे जनयुद्ध भनेर आठ वटा खण्डहरू समावेश गरेको छ। उनले डा सन्दिक रोहितको जीवनी कक्षा १० को पाठ्यक्रमबाट किन हटाएको भन्दै शिक्षामन्त्रीलाई प्रश्न गरेका छन्। उनले पाठ्यक्रममा समावेश गर्न माग गरेका छन्।"
नीति तथा कार्यक्रममा सत्तापक्षप्रतिपक्ष जुहारी,"काठमाडौं: सरकारको नीति तथा कार्यक्रमलाई लिएर संसदमा सत्तापक्षप्रतिपक्ष जुहारी चलेको छ। एकीकृत समाजवादीका अध्यक्ष माधवकुमार नेपालले नीति तथा कार्यक्रम कुनै कागजको खोस्टाजस्तो नभएको बताएका छन् । यसो हेर्दा यो कागजको खोस्टाजस्तो त लागेन। कुनै पनि दस्तावेज आफैंमा पूर्ण हुँदैन। यसका लागि छलफलको आवश्यकता पर्छ। सुझाव सल्लाह पनि चाहिन्छ, उनले सोमबारप्रतिनिधिसभा बैठकमा भने, यो नीति तथा कार्यक्रम पोजेटिभ छ। देशको समस्यालाई समाधान गर्नसक्छ। प्रमुख प्रतिपक्षी एमाले अध्यक्ष केपी शर्मा ओलीले नीति तथा कार्यक्रमले जनताको समस्या समाधान नहुने बताउँदै पुनर्लेखनको सुझाव दिएकामा नेपालले भने जवाफ दिएका हुन् । उनले नेपाललाई स्वाभिमानी देशका रूपमा परिचित गराउन चाहेको बताए। भने, त्यसका लागि सबैको सहयोग पनि हामी चाहन्छौं। नेपालमा हुने अनेकौं सेटिङ र भ्रष्टाचारका कारण विद्यार्थीले नेपालमै डाक्टर पढ्न नपाएर विदेश गइरहेको उनले बताए । नेपालमै उत्पादन बढाएर रोजगारी सिर्जना गर्नुपर्ने उनको भनाइ थियो । कांग्रेसका सहमहामन्त्री तथा सांसद जीवन परियारले पनि सरकारले नीति तथा कार्यक्रम अहिलेसम्म पुनर्लेखन गर्ने प्रचलन नरहेको बताए। ओलीले काम नलाग्ने रहेको भन्दै पुनर्लेखन गर्न सुझाव दिएपछि उनले यस्तो जवाफ दिएका हुन्। भने, यो नीति तथा कार्यक्रममा पूर्वप्रधानमन्त्रीले धेरै विचार राखिसक्नुभएको छ। मैले सुनें यो काम लाग्दैन पुनर्लेखन गर्नुपर्यो भन्ने पनि सुने। हामीले २०७४ सालपछि बनेका सरकारको नीति तथा कार्यक्रम पनि पढेका छौं। पूर्वअर्थमन्त्रीहरूले पेश गरेको बजेट पनि देखेका छौं। म स्मरण गराउन चाहन्छु इतिहासमा कतै पुनर्लेखन भएको छैन। कांग्रेसले जनयुद्ध स्वीकार गरेको हो ? एमाले सचिव योगेश भट्टराईले नेपाली कांग्रेसलाई जनयुद्ध शब्द स्वीकार गरेको हो ? भनेर प्रश्न गरे। एमाले सांसद भट्टराईले ०७२ सालपछि पहिलोपटक सरकारी दस्तावेजमा जनयुद्ध शब्द परेको बताए। दुनियाँका माक्र्सवाद फेरि पुनर्जाग्रित भएर आएको भन्दै उनले भने, आज कताकता के लाग्छ भने फुकुयामाले बीपी, गणेशमान, किसुनजी, गिरिजाप्रसाद जस्ता व्यक्तित्वपछिको एउटा निम्छरो नेपाली कांग्रेसको हालत देखेर कांग्रेसकै लागि यो लेख्नु भएको हो कि भन्ने लागिरहेको छ। राप्रपाका अध्यक्ष राजेन्द्र लिङ्देनले नीति तथा कार्यक्रमले अहिलेको समस्या समाधान गर्न नसकेको बताएका छन्। नीति तथा कार्यक्रममा आगामी संकटलाई कसरी सामना गर्छौं भन्ने कुरा आउनुपर्ने भए पनि नआएको उनको टिप्पणी थियो। बहुमतका आधारमा नीति तथा कार्यक्रम पास भए पनि यसबाट कुनै उपलब्धि नहुने उनको दावी छ। देश तपाईंको मात्रै होइन, सरकारमा बस्नेको मात्र पनि होइन। यो देश बिग्रिँदा तपाईंको मात्र बिग्रिँदैन। सरकारमा बस्नेको मात्र बिग्रिँदैन। देश हाम्रो मात्रै बिग्रँदैन भावी सन्तति र आउने युवाको पुस्ताको भविश्य बिग्रन्छ। लिङ्देनले थपे, यो हामी सबैको साझा विषय हो। त्यसकारण नमिलेका विषयहरू फेरि लेखेर ल्याउनुपर्दा अप्ठ्यारो मान्नु हुँदैन। यसलाई पुनर्लेखन गर्न जरुरी छ। अब चुरेलाई पनि नछोड्ने ? सांसद राजकिशोर यादवले नीति तथा कार्यक्रम भइरहेको कामलाई टालटुल गरेर नयाँ नेपाल नबन्ने बताएका छन्। अहिलेको समस्या यो हो, यसरी अगाडि बढ्नुपर्छ भनेर नीति तथा कार्यक्रम नआएको उनको भनाइ छ। हिजो हामीले गरेका बाचा किन पूरा भएनन् ? कोको दोषी थिए ? जे सुकै गल्ति गरेपनि छुट हुने यो चरित्रले हामी कसरी अगाडि बढ्न सक्छौं ? भन्ने प्रश्न गरे। यादवले चुरेलाई पनि सरकारले नछोड्ने भन्दै प्रश्न गरे, चुरे संरक्षण भनेर अर्बौं रकम खर्च गरिसकेको छ। ६१ नम्बरको बुँदा हेर्ने हो भने अरु त बेच्न बाँकी रहेन अब चुरेलाई पनि नछोड्ने ? तालि पिटेरै नीति तथा कार्यक्रम पास गर्छौं नेकपा माओवादी केन्द्रका सांसद एवम् पूर्वमन्त्री देवेन्द्र पौडेलले तालि पिटेर नीति तथा कार्यक्रम पास गर्ने बताएका छन्। एमाले अध्यक्ष केपी शर्मा ओलीले छक्का हानेर नीति तथा कार्यक्रम फेल गराउने बताएपछि उनले त्यसको जवाफमा तालि पिटेरै कार्यक्रम पास गर्ने बताएका हुन्। एकजना पूर्व प्रधानमन्त्रीले छक्का हानेर फेल गराउने कुरा गर्नुभयो। सुन्दा रमाइलै थियो, संसदमा सुनें बाहिर पनि एकपटक सुनें पौडेलले भने, यो गठबन्धनको सरकार हो। ह्वीप लगाए पनि उहाँकै दलले मान्ने अवस्था छैन। हामी छक्का हानेर गडगडाहट ताली पिटेर बजेट पास गर्नेछौं। अहिलेको सरकार बहुमत प्राप्त भएकाले पास हुने कुरामा द्विविधा नरहेको पौडेलले बताए। हामी तर्कका लागि तर्क गर्ने भन्दा पनि यथार्थमा रहेर बहस गर्न तयार छौं उनले भने, शब्दजालमा पारेर रमाइलो गर्ने समय होइन। अहिलेको अर्थतन्त्रलाई सुधार गरेर अघि बढ्ने योजना बनाउनुपर्छ। नेपाल मजदुर किसान पार्टीका सांसद प्रेम सुवालले भुटानी शरणार्थी प्रकरणमा पूर्व प्रधानमन्त्री केपी शर्मा ओली र शेरबहादुर देउवालाई बोलाएर अनुसन्धान गर्न माग गरेका छन्। संसदमा बोल्दै सुवालले ओली र देउवाको नाम उल्लेख नगरे पनि दुई पूर्वमन्त्री बालकृष्ण खाण र टोपबहादुर रायमाझी पक्राउ परेपछि दुई पूर्व प्रधानमन्त्रीलाई पनि बोलाएर अनुसन्धान गरिनुपर्ने माग गरेका हुन्। प्रधानमन्त्रीय प्रणालीमा मन्त्रीहरूको काम जसअपजस प्रधानमन्त्रीले लिनुपर्ने हुन्छ। नक्कली भुटानी शरणार्थी प्रकरणमा पूर्वमन्त्री अनुसन्धानका लागि प्रहरी हिरासतमा छन् सुवालले भने, यो प्रकरणमा पूर्व प्रधानमन्त्रीहरूलाई बयानमा बोलाएर अनुसन्धानलाई पूर्ण बनाउनु पर्ने आवश्यकता छैन र ? सुवालले भने।"
नीति तथा कार्यक्रममाथि आज पनि छलफल (लाइभ),"काठमाडौं : सरकारको नीति तथा कार्यक्रममाथि आज पनि छलफल जारी छ । राष्ट्रपति रामचन्द्र पौडेलले प्रस्तुत गरेको आर्थिक वर्ष २०८०८१ को नीति तथा कार्यक्रममाथि आज पनि सांसदहरुले छलफलमा भाग लिँदैछन्। नीति तथा कार्यक्रममाथि संसदमा प्रमुख प्रतिपक्ष दल नेकपा एमालेका अध्यक्ष केपी शर्मा ओली, नेकपा एसका अध्यक्ष माधवकुमार नेपाल, राष्ट्रिय प्रजातन्त्र पार्टीका अध्यक्ष राजेन्द्र लिङदेनसहित शीर्ष नेताले सम्बोधन गरिसकेका छन् । नीति तथा कार्यक्रममाथि प्रमुख प्रतिपक्षी दल एमाले कडारूपमा प्रस्तुत भएको छ। एमाले र राप्रपाले सरकारले पेश गरेको नीति तथा कार्यक्रमको गन्तव्य नभएकाले पुर्नलेखन गर्नुपर्ने धारणा राखेका छन्।"
खाँणको मोबाइलमा पाइएन नक्कली शरणार्थीबारे जानकारी,"काठमाडौं : पूर्वगृहमन्त्री बालकृष्ण खाँणको मोबाइलमा डिलिट गरिएका सबै डाटा रिकभर गर्दा पनि प्रहरीले नक्कली शरणार्थीसँग सम्बन्धित कुनै सूचना पाउन सकेन। खाँणलाई वैशाख २७ गते पक्राउ गर्नासाथ प्रहरीले मोबाइल कब्जामा लिई सम्पूर्ण डाटा रिकभर गर्न डिजिटल फरेन्सिक ल्याब पठाएको थियो। रिकभर गर्दा पनि शरणार्थीसँग सम्बन्धित कुनै विवरण नपाइएको जिल्ला प्रहरी परिसर काठमाडौंका प्रमुख एसएसपी दानबहादुर कार्कीले बताएका छन्। खाँणले पक्राउ पर्नुअघि मोबाइलमा महत्वपूर्ण सूचना उडाएर रिसेट गरेको प्रहरीको आशंका थियो। सरकारी वकिल कार्यालयको बयानमा उनलाई मोबाइल किन रिसेट गर्नुभएको ? भनी सोधिएको थियो। स्रोतका अनुसार, प्रत्युत्तरमा उनले भनेका थिए, म प्रविधिका बारे त्यस्तो जानकार छैन। मैले रिसेट पनि गरेको छैन। त्यसअघि सचिव टेकनारायण पाण्डेको मोबाइल प्रहरीले फरेन्सिक ल्याबमा पठाई रिकभर गराएको थियो। त्यसबाट प्राप्त विवरणका आधारमा अन्य अभियुक्त समातिएका थिए। खाँणको मोबाइलमा पनि प्रहरीको त्यही अपेक्षा थियो। तर, त्यस्तो केही पाइएन, स्रोतले बतायो।"
"सरकारलाई स्वर्णीम वाग्लेले भने, यथार्थपरक बजेट ल्याउनू",काठमाडौं : रास्वपाका सांसद स्वर्णीम वाग्लेले यथार्थपरक बजेट ल्याउन सरकारलाई आह्वान गरेका छन्। मंगलबार नीति तथा कार्यक्रममाथिको छलफलमा सहभागी हुँदै उनले जेठमा ठूलो बजेट ल्याउने र माघमा साइजमा लैजाने प्रवृत्ति हटाउनुपर्ने बताएका हुन्। उनले सरकारले नचाहेसम्म नीति तथा कार्यक्रमको कमा र फुलस्टपसम्म परिवर्तन नहुने भएकाले सुझाव दिने काम मात्र हुने बताए। रास्वपाले रचनात्मक सुझाव दिने बताउँदै वाग्लेले नीति तथा कार्यक्रम परम्परा धान्नलाई ल्याइएको दस्तावेज भएकोसमेत बताए। नीति तथा कार्यक्रममा उत्ताउलोपन देखाउनु नपर्ने बताए।
गाउँपालिकामा खाद्य बिक्री केन्द्र स्थापना,"बाजुरा : जिल्लाको स्वामीकार्तिक खापर गाउँपालिकामा खाद्य बिक्री केन्द्र स्थापना गरिएको छ। खाद्य व्यवस्था तथा व्यापार कम्पनीको सहयोगमा गाउँपालिकाको केन्द्र सुई जिउलामा केन्द्र स्थापना गरिएको गाउँपालिका अध्यक्ष भरत रोकायाले बताए। राष्ट्रिय सूचना आयोगका सूचना आयुक्त कमला ओलीले बिक्री केन्द्रको उद्घाटन गरिन्। सूचना आयुक्त ओलीले यहाँ छिटोभन्दा छिटो स्थायी खाद्य डिपो नै स्थापना गर्नुपर्ने त्यसका लागि आफूले पहल गर्ने बताइन्। यसअघि गाउँपालिकावासीले घण्टौ टाढा रहेको कोल्टी, पिलुचौर लगायतका बजारबाट महंगो मूल्यमा खाद्यान्न किन्दै आएका थिए। गाउँपालिकावासीलाई बजारको भन्दा सस्तो र सुलभ मूल्यमा खाद्यान्न उपलब्ध बिक्री केन्द्र स्थापना गरेको अध्यक्ष रोकायाले बताए।"
सुतिरहेकी बालिकालाई घरमा पुर्याएर बलात्कार,"विराटनगर : मोरङमा सोमबार राति एक बालिका बलात्कृत भएकी छन्। बेलबारी नगरपालिका३ की १२ वर्षीया बालिकामाथि बलात्कार भएको प्रहरीले जनाएको छ। बालिकालाई बलात्कार गरेको आरोपमा बेलबारी३ का २० वर्षीय नवीन महरा पक्राउ परेका छन्। इलाका प्रहरी कार्यालय बेलबारीका इन्सपेक्टर उदय शम्शेर राणा नेतृत्वको टोलीले मंगलबार बिहान ९ बजेतिर महरालाई उनकै घरबाट पक्राउ गरेको हो। राणा नेतृत्वकै टोलीले घटनाको थप अनुसन्धान गरिरहेको छ। मोरङ प्रहरीका प्रवक्ता डीएसपी रन्जनकुमार दाहालका अनुसार आफ्नै घरमा सुतिरहेकी बालिकालाई लगेर राति ११ बजेतिर महराले बलात्कार गरेको प्रारम्भिक अनुसन्धानबाट खुलेको छ। बालिका आफ्नै घरमा सुतिरहेकी रहिछन्। रातको समयमा प्रवेश गरी उठाएर हातमा समाउँदै महराले आफ्नो घरतिर लगेको पाइयो, उनले भने, डर देखाएर बोल्नसमेत नदिइकन घरमा पुर्याएर रातभर बलात्कार गरेको खुलेको छ। यस विषयमा थप अनुसन्धान अघि बढाइएको छ। प्रहरीका अनुसार महराको घरबाट आफ्नो घरतर्फ फर्कदै गर्दा स्थानीय र आफन्तले मंगलबार बिहान ५ बजेतिर बाटोमा बालिकालाई भेटेका थिए। सोधीखोजी गर्ने क्रममा घरमै सुतिरहेका बेला उठाएर धम्की दिँदै बोल्न एवं कराउन नदिइकन आफूलाई हातमा समाएर तान्दै लगेको र रातभर बलात्कार गरेको बताएको प्रहरीले जनाएको छ। रातको समयमा सुतिरहेको ओछ्यानबाट उठाउँदै जबरजस्ती लगेर बलात्कार गरेको बालिकाले बताएपछि अभिभावकले महराविरुद्ध प्रहरीमा किटानी जाहेरी दिएका थिए। त्यसलगत्तै प्रहरीले उनलाई पक्राउ गरेको हो। उनीविरुद्ध जबरजस्ती करणी मुद्दा चलाउन अदालतबाट म्याद थप गरेर अनुसन्धानको बाँकी प्रक्रिया अघि बढाइएको डीएसपी दाहालले बताए। पीडित बालिकालाई उपचार एवं स्वास्थ्य परीक्षणका लागि धरान लगिएको छ। प्रहरीको प्रारम्भिक अनुसन्धानबाट यसअघि पनि उनीमाथि बलात्कार भएको खुलेको छ। महराले यसअघि पनि बलात्कार गरेको भनेर बालिकाले भनेकी छिन्। आफू बलात्कृत भएपनि महराले गरेको ब्ल्याकमेलिङका कारण घटना बाहिर ल्याउन नसकेको पाइयो, डीएसपी दाहालले भने, महराको धम्कीका कारण त्रासमा परेर बालिकाले घटना लुकाएर बसेको खुलेको छ। अनुसन्धानपछि थप विषय खुल्ने छ।"
सगरमाथामा 'रेकर्ड ब्रेक'को रोचक प्रतिस्पर्धा,"ओखलढुंगा : सगरमाथा आरोहणको कीर्तिमानी कायम गर्न प्रतिस्पर्धा चलेको छ। दुई विख्यात आरोहीबीच जोखिमपूर्ण आरोहणको प्रतिस्पर्धाले चिसो सगरमाथाको तापमान गर्माएको छ। जोखिम उठाउन र कीर्तिमानी कायम गर्न विख्यात आरोही कामीरिता शेर्पा र पासाङ दावा शेर्पाबीच सगरमाथाको चुचुरोमा होडबाजी चलेको हो। सबैभन्दा बढी पटक सगरमाथा चढेको रेकर्ड कायम गरेका कामीरिताको रेर्कडमा अर्का आरोहीले पासाङ दावाले सोमबार बराबरी गरे। उनले यस अघि यही सिजनमा सगरमाथा आरोहण गरेर कामिरिताको २६औं रेकर्डलाई बराबरी गरेका थिए। कामीरिताले जेठ ३ मा २७औं पटक चढेर बनाएको कीर्तिमानी फेरि ५ दिनपछि पासाङले अर्को पटक आरोहण गरेर फेरि बराबरी गरे। आफ्नो नामको रेकर्डमा बराबरी गरेपछि सोमबार फेरि कामीरिताले २८औं पटक आरोहणका लागि कम्मर कसे। उनले मंगलबार बिहान ९ बजेर २० मिनेट जाँदा आरोहण गरेको सेभेन समिटका मिङ्मा शेर्पाले जानकारी दिए। शेर्पाले जेठ ३ गते पनि सेभेन समिट एक्सपीडिनबाट आरोहण गरेका थिए। रेकर्ड ब्रेकको रोचक प्रतिस्पर्धा हिमाल आरोहणमा प्रतिस्पर्धा र रेकर्ड ब्रेक विगतदेखि हुँदै आएका छन्। वसन्त सिजनको यो आरोहणमा भने भेट्रान आरोहीद्वय पासाङ र कामीरिताको रोचक लुकामारी चल्यो। उनीहरूले एक अर्काको रेकर्डमा ब्रेक लगाउने प्रतिस्पर्धा हिमाल आरोहणका दुःख बिर्साउने खालका छन्। रोचक त के छ भने दुवै जिल्लाबासी शेर्पा दाजुभाइ हुन्। उनीहरू दुवै विश्वमा चर्चित आरोही र माउन्टेन गाइड पनि हुन्। कामीरिता सोलुखुम्बु जिल्लाको खुम्बु पासाङल्हामु गाउँपालिकास्थित थामे गाउँमा सन् १९७० मा जन्मिएका हुन्। उनले ५३ वर्षको हुँदा यो सिजनमो २०८० जेठ ३ गते बुधबार विहान ८:३० बजे २७औं पटक र जेठ ९ गते बिहान ९:२० बजे २८औं पटक सगरमाथाको सफल आरोहण गरे। उनले सबैभन्दा धेरै २८औं पटक सगरमाथा, आठ हजारभन्दा बढी उचाइका हिमालहरूमा आठ पटक चोयू, तीन पटक मनास्लु, एक पटक ल्होत्से, एक पटक केटु गरी ४० पटक विश्वका अग्ला हिमालहरुको आरोहण गरिसकेका छन्। सन् १९९४ मे १३ मा पहिलो पटक सगरमाथाको चुचुरोमा पुगेका शेर्पा २२ वर्षको उमेरदेखि हिमाल चढ्न थालेका थिए। सगरमाथाको चुचुरोमा भने उनी पहिलोपटक सन् १९९४ मा २४ वर्षको उमेरमा आरोहण गर्न सफल भएका थिए। त्यसयता सन् २०२३ सम्ममा उनले २८औँ पटक सगरमाथाको आरोहण गरिसकेका छन्। त्यस्तै अर्का विख्यात आरोही ४६ वर्षीय पासाङ दावा शेर्पाले सोमबार बिहान ८:३० बजे २७औं पटक सगरमाथा आरोहण गरेर कामीरितासँग बराबरी गरेका थिए। उनको आरोहणपछि कामीरिता पुनः आरोहण गरेर २८औं पटक आरोहण गर्ने आरोही बनिसकेका छन्। पासाङ पनि सोलुखुम्बु जिल्लाको पाङ्बोचेका बासिन्दा हुन्। उनीहरूबीच विगतदेखि नै सगरमाथामा कीर्तिमानी कामय गर्ने होडबाजी छ। इमेजिन नेपाल ट्रेक्सका प्रबन्ध निर्देशकसमेत रहेका उनी २७औं आरोहण गर्ने विश्वको दोस्रो व्यक्ति बन्न सफल भएका छन्। उनले यही सिजन मे १४ मा हंगेरीका मार्टन पिटर प्राइससँग सगरमाथा आरोहण गरेका थिए। उनको यो रेकर्ड कामीरितासँग बराबर भएपछि कामीरिताले मे १७ मा २७औं पटक आरोहण गरे। उनको रेकर्ड पनि पासाङले मे २२ मा बराबरी गरिदिएका थिए। यसरी वसन्त सिजनमा दुई शेर्पा दाजुभाइको चिसो सगरमाथामा भएको तापयुक्त आरोहण प्रतिस्पर्धा सञ्चारमाध्यममा पनि हट केक बनेको छ। हरेक दिन सगरमाथा हेरेर हुर्किएका उनलाई सगरमाथासँग मज्जाले मायाप्रेम बसेको उनको आरोहणको शिलशिलाले पुष्टि गर्छ।"
स्कुटर पल्टिदा चालकको मृत्यु,बुटवल : रुपन्देहीको तिलोत्तमा नगरपालिका५ मा गएराति स्कुटर पल्टिदा चालकको मृत्यु भएको छ। दुर्घटनामा गम्भीर घाइते भएका बुटवल उपमहानगरपालिका११ देवीनगरका २२ वर्षीय दिपेश विकको उपचारका क्रममा मणिग्रामस्थित क्रिमसन अस्पतालमा आज बिहान मृत्यु भएको हो। भैरहवाबाट बुटवलतर्फ जाँदै गरेको लु ३९ प ९४६३ नम्बरको स्कुटर गएराति पौने ३ बजे पल्टिएको थियो।
बारामा बाघको आक्रमणबाट एक महिला गम्भीर घाइते,"सिमराः बाराको जीतपुरसिमरा उपमहानगरपालिका१४ स्थित खयरघारीमा बाघले आक्रमण गर्दा एक महिला गम्भीर घाइते भएकी छिन्। घाइते हुनेमा स्थानीय ३५ वर्षीय प्रमिला थिङ रहेकी छिन्। बाघले आक्रमण गर्दा उनको अनुहार, पेटलगायत शरीरको विभिन्न भागमा चोट लागेको छ। प्रमिलाको वीरगन्जस्थित नेशनल मेडिकल कलेजमा उपचार भइरहेको छ। अस्पतालमा रहेकी जीतपुरसिमरा उपमहानगरपालिका१४ की वडाध्यक्ष चयन गुरुङले महिलाको शरीरमा गम्भीर चोट लागेको र उपचार भइरहेको जानकारी दिइन्। उनले महिलाको अवस्था खतरामुक्त रहेको बताइन्। स्थानीय कपिल खरेलका अनुसार महिलालाई घर नजिकैको जंगलमा बाघले आक्रमण गरेको हो। महिला ठूलो आवाजमा चिच्याउन थालेपछि स्थानीयले होहल्ला गर्दै बाघलाई लखेटेको खरेलले जानकारी दिए।"
जनमतको कृषि मन्त्रालय खोसेर एकीकृत समाजवादीलाई जिम्मेवारी,जनकपुरधाम : जनमत पार्टीको भागमा रहेको भूमि व्यवस्था तथा कृषि मन्त्रालय खोसेर एकीकृत समाजवादीलाई जिम्मा दिएको छ। मधेस प्रदेशका मुख्यमन्त्री सरोजकुमार यादवले जनमत पार्टीबाट खोसेर भूमि व्यवस्था तथा कृषि मन्त्रालय खोसेर एकीकृत समाजवादीलाई दिएको हो। मुख्यमन्त्री यादवले नेपाली कांग्रेस र एकीकृत समाजवादीलाई समेटेर सरकार विस्तार गरेका हुन्। कांग्रेस संसदीय दलका नेता कृष्णप्रसाद यादव भौतिक पूर्वाधार र वीरेन्द्रकुमार सिंह स्वास्थ्यमन्त्री भएका छन्। एकीकृत समाजवादी संसदीय दलका नेता गोविन्द न्यौपाने भूमि व्यवस्था तथा कृषि भएका छन्। यो मन्त्रालयमा जनमत पार्टीका उपाध्यक्ष वसन्त कुशवाह मन्त्री थिए। २९ पुसमा विना विभागीय मन्त्री बनेका कुशवाहले १३ माघमा कृषि मन्त्रालयको जिम्मा पाएका थिए। मुख्यमन्त्री यादवले कुशवाहलाई विना विभागीय मन्त्री बनाएर गोविन्द न्यौपाने भूमि व्यवस्था तथा कृषि मन्त्रालयको जिम्मेवारी दिएका हुन्।
फेवा सिमसार पुर्नेलाई कारबाहीको माग,"पोखरा : फेवातालको मुहान फेवा सिमसार पुरेर घडेरी बनाउने क्रम बढेसँगै वातावरण संरक्षणका लागि महाअभियान कास्की र नागरिक समाज कास्कीले कारबाहीको माग गरेका छन्। वरपरको डाँडा कटान गरेर जेठोबुढो धानको पकेट क्षेत्र समेत रहेको फेवा फाँट पुरिएपछि गण्डकी प्रदेशका मुख्यमन्त्री सुरेन्द्रराज पाण्डेसँग कारबाहीको माग गरेका हुन्। तालको आयुसँग प्रत्यक्ष जोडिएको फेवा सिमसार पुरेर घडेरी बन्ने क्रम बढेको भन्दै तत्काल मुख्यमन्त्री पाण्डेलाई ज्ञापनपत्र बुझाएका छन्। तालको मुहान क्षेत्रको डाँडा काटेर पोखरा १८, २२, २३ र २४ वडा नम्बर वडामा पर्ने फेवा सिमसार पुरेर घडेरी बनाउने क्रम चलिरहेको उनीहरूको भनाइ छ। तालको सिरानको पामे नजिकैको डुंगा घाट समेत पुरेर यति बेला घडेरी बनाइएको छ। तालको सिरानका घोल, दलदल क्षेत्र, मुल पुरेर घडेरी बन्दा ताल सुक्ने र तालको मुख्य स्रोत हर्पन खोलामा प्रदूषण बढिरहेकाले सिमसार पुर्ने क्रम तत्काल रोक्न मुख्यमन्त्रीसँग अनुरोध गरिएको वातावरण संरक्षणका लागि महाअभियान कास्कीका संयोजक रामबहादुर पोडेलले बताए।"
मोरङमा छोराछोरीलाई विषादी खुवाएर आमाले गरिन् आत्महत्याको प्रयास,"विराटनगर : मोरङमा एक महिलाले छोराछोरीलाई विषादी खुवाएर आफूले पनि आत्महत्याको प्रयास गरेकी छन्। जहदा गाउँपालिका५ मझारेकी २२ वर्षीया अनिता महतोले ५ वर्षीया छोरी र ३ वर्षीय छोरालाई विषादी सेवन गराएर आफूले आत्महत्याको प्रयास गरेको प्रहरीको प्रारम्भिक अनुसन्धानबाट खुलेको छ। मोरङ प्रहरीका प्रवक्ता डीएसपी रन्जनकुमार दाहालका अनुसार अनिताले मकैमा प्रयोग गरिने किटनासक औषधि मंगलबार बिहान ८:३० बजेतिर छोराछोरीलाई खुवाएर आफूले पनि त्यही औषधि सेवन गरेको पाइएको छ। अनिताले सुरुमा ५ वर्षीया छोरी माधुरी र ३ वर्षका छोरा लीलाराजलाई विषादी खुवाएको उनले बताए। त्यसपछि आफूले पनि विषादी सेवन गरेर आत्महत्याको प्रयास गरेको दाहालको भनाइ छ। ५ बर्से माधुरी शारीरिक रूपमा आपांगता छिन्। उनको अवस्था गम्भीर छ। किरा लाग्नबाट मकैलाई जोगाउन प्रयोग गरिने विषादी सुरुमा छोराछोरीलाई खुवाएको पाइएको छ, दाहालले भने, त्यसपछि आफूले पनि सेवन गरेर आत्महत्याको प्रयास गरेको खुल्यो। उनका अनुसार विषादी सेवनपछि बान्ता गरिरहेको अवस्थामा अनिताका पति मनोज मेहताले फेला पारेको खुलेको छ। घटना थाहा पाउने वित्तिकै मनोजले पत्नीसहित छोराछोरीलाई उपचारका लागि विराटनगरको कोसी अस्पताल ल्याएका थिए। अस्पतालका अनुसार उपचाररतमध्ये शारीरिक हिसाबले आपांगता रहेकी छोरी माधुरीको अवस्था गम्भीर छ। आमा अनिता र छोरा लीलाराजको अवस्था मध्यम रहेको अस्पतालले जनाएको छ। प्रहरीका अनुसार सोमबार बेलुका मनोज र अनिताबीच वादविवाद भएको छिमेकीले सुनेका रहेछन्। पारिवारिक विषयलाई लिएर पति र पत्नीबीच सोमबार बेलुका विवाद भएको रहेछ। उनीहरुबीचमा विवाद हामीले सुनेका थियौँ भनेर छिमेकीले भनेका छन्, डीएसपी दाहालले भने, उनीहरूबीच प्रायः विवाद भइरहने गरेको पनि पाइयो। भोलिपल्ट बिहान अनिताले छोराछोरीलाई विष खुवाएर आफूले पनि सेवन गरेको पाइयो। उनले पति र पत्नीबीच के विषयलाई लिएर विवाद भएको हो भन्ने बारेमा अनुसन्धान भइरहेको जानकारी दिए। विषादी सेवन गरेपछि बिरामी परेका ३ जनाको अहिले उपचार जारी छ। पत्नी र छोराछोरीको उपचार मनोज आफैँले गराइरहेका छन्, दाहालले भने, प्रहरीका तर्फबाट घटनाका बारेमा थप बुझ्ने प्रयास भइरहेको छ। अनुसन्धानपछि वास्तविकता पत्ता लाग्छ। पति मनोजले दिएको यातना सहन नसकेर अनिताले विषादी सेवनको बाटो अवलम्बन गरेको हुनसक्ने प्रहरीको अनुमान छ।"
"मध्यपहाडी लोकमार्गको काम ठप्प, स्थानीयद्वारा प्रशासनमा धर्ना","गोरखा : गोरखाका स्थानीयवासी मध्यपहाडी लोकमार्गको काममा चरम लापरबाही गर्ने ठेकेदारको विरोधमा उत्रिएका छन्। पालुङटार नगरपालिकाको ठाँटीपोखरीदेखि मसानेठाँटीसम्मको खण्ड स्तरोन्नति गर्ने जिम्मा लिएको हिम्डुङ प्यासिफिक कन्स्ट्रक्सनको विरोध गर्दै स्थानीयले मंगलबार जिल्ला प्रशासन कार्यालय अगाडि धर्ना दिएका छन्। सडक निर्माणको ठेकेदार कहाँ छ, जनतालाई सास्ती कहिलेसम्म जस्ता नारा लेखिएका प्ले कार्डसहित उनीहरू धर्नामा बसेका हुन्। काम अलपत्र पारेर सम्पर्कविहीन बनेका ठेकेदारलाई कार्यक्षेत्रमा उपस्थित गराइदिन उनीहरूले प्रमुख जिल्ला अधिकारीसमक्ष माग गरेका छन्। अहिले त्यो सडकमा एम्बुलेन्स चल्न सक्ने अवस्था छैन, स्थानीय कमल पोखरेलले भने, ठेकेदार काम गर्न आउँदैन, बाटोको अवस्था बिजोग छ। जसरी भएपनि ठेकेदारलाई कार्यक्षेत्रमा बोलाएर काम सुचारु गराउनुपर्यो। बर्खामा बाटोकै कारण कुनै घटना भएमा त्यसको जिम्मेवार ठेकेदार हुने भन्दै उनले आक्रोश व्यक्त गरे। उक्त निर्माण कम्पनीले मजदुरको श्रम शोषण समेत गरेको स्थानीयको आरोप छ। काम लगाउने तर ज्याला नदिने गरेको पानपा४ लुइँटेलका स्थानीय कालीप्रसाद सोडारीले बताए। केही दिन काम गर्छन्, ज्याला पाउँदैनन् अनि निराश भएर काम छाडेर जान्छन्, यस्तो धेरै पटक भइसक्यो, उनले भने। पूर्व गण्डकी प्रदेशका सांसद हरिशरण आचार्यले ठेकेदारलाई कारवाही हुनुपर्ने बताएका छन्। तेस्रोपटक म्याद थप हुँदा समेत काम नगर्ने ठेकेदारलाई कारवाही प्रक्रिया अघि बढाउन उनले प्रजिअलाई आग्रह गरेका छन्। मसानेठाँटीदेखि छेवेटारसम्मका स्थानीय धर्ना कार्यक्रममा सहभागी थिए। राजनीतिक संरक्षणका कारण ठेकेदारको लापरबाही बढेको उनीहरूको भनाइ छ। समयमै काम नगरे सो सडकखण्डमा सवारी चल्न नदिने उनीहरूले चेतावनी समेत दिएका छन्। प्रजिअ दिनेशसागर भुसालले निर्माण कम्पनी, जनप्रतिनिधि, स्थानीय लगायतका सरोकारवाहरूसँग बसेर छलफल गर्ने बताए। कुल १३ किलोमिटर उक्त खण्डको काम विगत लामो समयदेखि अलपत्र छ। चालु आर्थिक वर्षको असार मसान्तसम्म काम सक्ने जिम्मा लिएको निर्माण कम्पनी अहिलेसम्पर्कमै नभएको स्थानीय बताउँछन्। हालसम्म २५ प्रतिशत मात्र कामको प्रगति रहेको आयोजना कार्यालय ठाटीपोखरीले जनाएको छ। अदालतको स्टे अर्डर का कारण कारवाही गर्न नसकिएको कार्यालय प्रमुख सुनील रंजितकारले बताए। काम नगरेपछि हामीले बैक ग्यारेन्टी जफत गर्यौँ, तर उसले उच्च अदालत पाटनमा निवेदन दिएछ, उनले भने, अदालतले स्टे अर्डर दिएको छ त्यसकै कारण अफिसियल रुपमा कारबाही गर्न पाएका छैनौ। कारवाहीका लागि विभागको कानूनी शाखामा लेखेर पठाएपनि कुनै प्रतिक्रिया नआएको उनले बताए। यस विषयमा जानकारी लिन प्यासिफिक कन्स्ट्रक्सनका ठाकुर कडेँललाई फोन गर्दा सम्पर्कमा आउन चाहेनन्। पाँच खण्डमा विभाजन गरेर जिल्लामा मध्यपहाडी लोकमार्गको काम भइरहेको छ। ठाटीपोखरीमसानेठाटी बाहेक अन्य खण्डमा भने काम भइरहेको आयोजनाले जनाएको छ।"
गर्भवतीको मृत्यु भएपछि सिन्धुली अस्पतालमा तनाव,सिन्धुली : सिन्धुली अस्पतालमा गर्भवतीको मृत्यु भएको भन्दै स्थानीयले आक्रोस पोखेका छन्। कमलामाई नगरपालिका५ सिलामेकी २९ वर्षीया गंगा गुरूङ श्रेष्ठको मंगलबार उपचारका क्रममा मृत्यु भएपछि आफन्तले अस्पतालमा आक्रोस व्यक्त गरेका छन्। डाक्टर दिनेश कुमार मितले बेहोस बनाउने गलत औषधि दिएका कारण मृत्यु भएको मृतकका आफन्तले दाबी गरेका छन्। अस्पतालमा सयौंका संख्यामा जम्मा भएकाहरू तोडफोडमा उत्रिएका छन्। अवस्था तनाव ग्रस्त छ। आक्रोशित भीडले बजारमा सडक अवरोध गरेका छन्। अस्पतालमा व्यापक प्रहरी परिचालन गरिएको छ। घटनाबारे थप विवरण आउन बाँकी छ।
बुधबार देशका यी स्थानमा हुने छ वर्षा,"काठमाडौं : बुधबार देशभर आंशिकदेखि सामान्य बदली रहने भएको छ। मौसम पूर्वानुमान महाशाखाका अनुसार देशको पहाडी भूभागका केही स्थानहरूमा र बाँकी भूभागका थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी, मधेस प्रदेश र बागमती प्रदेशका तराईका केही स्थानहरूमा हावाहुरीको समेत सम्भावना रहेको छ। बुधबार राति कोशी प्रदेशको केही स्थान र बाँकी प्रदेशको थोरै स्थानहरूमा मेघगर्जनचट्याङसहित हल्कादेखि मध्यम वर्षाको सम्भावना रहेको छ।"
कैदी भगाएर फरार भएका व्यक्ति पक्राउ,झापा : कैदी भगाएको र चोरी मुद्दाका दुई फरार प्रतिवादी पक्राउ परेका छन्। जिल्ला प्रहरी कार्यालय झापाबाट खटिएका प्रहरी टोलीले कैदी भागे भगाएको सम्बन्धी मुद्दाका साबिक शनिश्चरे गाविस७ हाल अर्जुनधारा नगरपालिका११ का ४६ वर्षीय सागर दाहाल र चोरी मुद्दाका बाह्रदशी गाउँपालिका६ का २६ वर्षीय करण भन्ने नगेन्द्र चौधरीलाई मंगलबार पक्राउ गरिएको प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। प्रहरीका अनुसार झापा जिल्ला अदालतको २०६५ जेठ २६ गतेको फैसला अनुसार कैदी भागे भगाएको सम्बन्धी मुद्दामा दाहाललाई दुई महिना कैद र दुई सय रुपैयाँ जरिवानासहितको सजाय तोकेको छ। त्यस्तै झापा जिल्ला अदालतको २०७८ कार्तिक १४ गतेको फैसला अनुसार ५ वटा चोरी मुद्दामा चौधरीलाई एक वर्ष ६ महिना कैद र ७५ हजार जरिवानासहितको सजाय तोकेको छ। पक्राउ परेका दुवै जनालाई अदालतमा पेस गरी कैद भुक्तानका लागि झापा कारागार भद्रपुर पठाइसकेको डीएसपी रिजालले बताए।
मनकामनामा सुन्तलाको प्रतिमा निर्माण,"गोरखा : सुन्तलाका लागि समेत नाम कमाएको प्रसिद्ध धार्मिकस्थल मनकामनामा सुन्तलाको प्रतिमा बनाइएको छ। यस क्षेत्रमा उत्पादन हुने सुन्तलाको प्रवर्द्धन गर्ने तथा पर्यटन विकास गर्ने उद्देश्यले गोरखा उद्योग वाणिज्य संघ, मनकामना बजार इकाइले मनकामना बसपार्कमा सुन्तलाको प्रतिमा स्थापना गरेको हो। सहिदलखन गाउँपालिका२ ढाँडबारीमा नवनिर्मित सुन्तलाको प्रतिमा सोमबार गोरखा उद्योग वाणिज्य संघ गोरखाका अध्यक्ष कृष्णकुमार श्रेष्ठ र वडा अध्यक्ष सकुन थापामगरले संयुक्त रूपमा उद्घाटन गरेका हुन्। प्रधानमन्त्री कृषि आधुनिकीकरण परियोजना, सुन्तला जोन कार्यालयले मनकामनालाई सुन्तलाको पकेट क्षेत्र घोषणा गरी विभिन्न कार्यक्रम गरिरहेको छ। मनकामनालाई सुन्तलाकै माध्यमबाट प्रचारप्रसार गरी कृषकहरूलाई सुन्तला उत्पादनमा प्रोत्साहन गर्नका लागि सुन्तलाको प्रतिमा स्थापना गरिएको उवासंघ मनकामना बजार इकाइका अध्यक्ष हरि श्रेष्ठले बताए। उद्योग वाणिज्य संघ, मनकामना इकाइको ६ लाखको रूपैयाँ लागतमा सुन्तलाको प्रतिमूर्ति निर्माण भएको हो। मनकामना सुन्तलाका लागि देशभर प्रसिद्ध रहेको र कृषकलाई सुन्तला उत्पादनमा प्रोत्साहन गर्दै उनीहरूको आर्थिक स्तरमा सुधार ल्याउनका लागि प्रतिमा स्थापना गरिएको उनको भनाइ छ। उनका अनुसार व्यक्तिले बसपार्कका रूपमा दान गरेको जग्गामा सुन्तलाको प्रतिमा स्थापना गरिएको हो। ढाडबारी गाउँका कृषकले सुन्तला उत्पादनबाट वार्षिक रूपमा एक करोड भन्दा बढि आम्दानी गर्दै आएका छन्। यहाँको कृषकको मुख्य आम्दानी नै सुन्तला खेती भएको बताउदै मनकामनाको स्वादिलो र रसिलो सुन्तला मास्न नदिन, यहाँको पहिचान हराउन नदिनका लागि सुन्तलाको प्रतिमा स्थापना गरिएको उनले बताए। यसले आन्तरिक तथा बाह्य पर्यटकलाई मनकामनालाई सुन्तलाको पकेट क्षेत्रमा रूपमा चिनाउन समेत धेरै सहयोग पुग्ने इकाइ समितिका अध्यक्ष श्रेष्ठले बताए। अहिले सुन्तलाको बोटमा विभिन्न रोगको आक्रमणका कारण बोट मास्दै आएको र उत्पादन घट्दैप्रति उनले चिन्ता व्यक्त गरेका थिए। कृषकहरूलाई यसतर्फ ध्यान दिन र उत्पादन बढाउनका लागि अपनाउन पर्ने उपायहरूका बारेमा सजग रहन समेत उनले अनुरोध गरे। कार्यक्रममा सहभागी वक्ताहरूले पछिल्लो समयमा सुन्तलामा विभिन्न प्रकार रोगहरू देखिन थालेको र यसले सुन्तलाको बोट मासिनुका साथै उत्पादन घट्दै गएको बताए। सुन्तलामा लाग्ने रोगको नियन्त्रण गरी उत्पादन बढाउनतर्फ कृषकहरू लाग्नुपर्ने उनीहरूले बताएका थिए। त्यस्तै मनकामनालाई सुन्तलाको पकेट क्षेत्रलाई इतिहासमा मात्र सीमित राख्नु नहुने र यसको प्रचारप्रसार गरी आन्तरिक तथा बाह्य पर्यटक भित्र्याउनु पर्ने बताएका थिए।"
गोरखाको सहिद लखन गाउँपालिकामा बन्यो चेपाङ सङ्ग्रहालय,"सङ्ग्रहालयमा चेपाङ समुदायले परम्परागतरूपमा प्रयोग गर्ने वेषभूषा, भाङग्रा, जङ्गलमा गिट्ठा टिप्न जाँदा प्रयोग गर्ने सामग्री, चमेरो मार्न प्रयोग गर्ने सामग्रीलगायतका सबैखालका परम्परागत सामग्री राखिने उनको भनाइ छ। गोरखा : गोरखाको सहिद लखन गाउँपालिकामा चेपाङ समुदायको संस्कृति र परम्पराको संरक्षणका लागि चेपाङ सङ्ग्रहालय निर्माण गरिएको छ। चेपाङ समुदायको बाहुल्यता रहेको वडा नं ४ स्थित डाँडागाउँमा लोप हुन लागको उक्त समुदायको वेषभूषा तथा कला संस्कृतिको संरक्षणका लागि सङ्ग्रहालय निर्माण गरिएको वडाध्यक्ष यमबहादुर थापाले जानकारी दिए। आर्थिक वर्ष २०७८७९ र २०७९८० मा वडा कार्यालयले विनियोजन गरेर सङ्ग्रहालय निर्माणको काम सम्पन्न भएको उनले बताए। 'स्थानीयले निःशुल्क उपलब्ध गराएको जग्गासहितको क्षेत्रमा सङ्ग्रहालय निर्माण गरिएको हो', उनले भने, 'उपभोक्ता समितिमार्फत निर्माण गरिएको सङ्ग्रहालय चेपाङ समुदायको संस्कृति झल्कने खालको घर निर्माण भएको छ।' सङ्ग्रहालयमा अल्पसङ्ख्यक चेपाङ जातिको वेषभूषा, परम्परागतरूपमा प्रयोग गर्ने सामग्री राखिने उनले बताए। 'पछिल्लो समय चेपाङ समुदायले परम्परागतरूपमा प्रयोग गर्ने सामग्री लोप हुने अवस्थामा छ', वडाध्यक्ष थापाले भने, 'आगामी पुस्ताले ती सामग्री र संस्कृतिका बारेमा जान्न र बुझ्नसमेत नपाउने अवस्था भइसकेकाले त्यसको संरक्षण स्थानीयस्तरबाटै भए पनि गर्नुपर्छ भन्ने उद्देश्यले सङ्ग्रहालय निर्माण गरिएको हो।' सहिद गाउँपालिकाको डाँडागाउँ चेपाङ समुदायको मात्र बसोबास रहेको ठाउँ हो। 'उक्त स्थानमा चेपाङको मात्र बस्ती छ, अन्य जातिको बसोबास नै छैन', उनले भने, 'ढाडेगाउँ, डाँडागाउँ, तेस्रेगाउँमा सबै चेपाङ समुदायमा बस्दै आएका छन्।' निर्माण सम्पन्न गरिएको सङ्ग्रहालयको संरक्षणको जिम्मेवारी पनि चेपाङ समुदायलाई दिइएको उनले जानकारी दिए। सङ्ग्रहालयमा चेपाङ समुदायले परम्परागतरूपमा प्रयोग गर्ने वेषभूषा, भाङग्रा, जङ्गलमा गिट्ठा टिप्न जाँदा प्रयोग गर्ने सामग्री, चमेरो मार्न प्रयोग गर्ने सामग्रीलगायतका सबैखालका परम्परागत सामग्री राखिने उनको भनाइ छ। सङ्ग्रहालयमा हरेक वर्ष चेपाङ समुदायले वर्षमा एकपटक मनाउने न्वागी पर्वका दिन सोही स्थानमा कार्यक्रमको आयोजना गरी मनाउने तथा समुदायको क्षमता विकासका लागि छलफल तथा बैठक गर्नका लागि प्रयोग हुने वडाध्यक्ष थापाको भनाइ छ। 'चेपाङहरूको परम्परागत वेषभूषामा महिलाका लागि गुन्युचोलो, पुरुषका लागि दौराकछाड र त्यसमा जाली भरिएको स्टकोट हो। साथमा पछाडिपट्टि कम्मरमा काठको खुर्पीठ्याक भिरिएको हुन्छ। त्यसको संरक्षण पनि सङ्ग्रहालयमार्फत अब हुन्छ', उनले भने। त्यस्तै परम्परागत चेपाङ समुदायको गरगहनाका रूपमा मुगा, हारेमालालाई लिइन्छ। यस्ता गरगहना लगाउने परम्परा पनि विस्तारै उक्त समुदायबाट लोप हुँदै गएको छ। आफ्नो परम्परा र संस्कृतिको लोप हुन नदिन स्थानीय सरकारको पहलमा सङ्ग्रहालय बनेपछि चेपाङ समुदाय पनि खुसी भएको स्थानीय जगबहादुर चेपाङले बताए। रासस"
रौतहटमा चट्याङ लागेर एक महिलाको मृत्यु,मंगलबार बिहान घरबाट खेततर्फ जाँदै गरेकी प्रतिमाको चट्याङ्ग लागेर मृत्यू भएको हो। मृतकको शव पोष्टमार्टमका लागि प्रादेशिक अस्पताल गौर पठाइएको ईलाका प्रहरी कार्यालय गरुडाका डिएसपी ओम प्रकाश खनालले बताए। रौतहट : आज बिहान चट्याङ लागेर रौतहटमा एक महिलाको मृत्यु भएको छ। मौलापुर नगरपालिका वडा नम्बर ४ की ३५ वर्षीया प्रतिमा देविको चट्याङ लागेर मृत्यु भएको ईलाका प्रहरी कार्यालय गरुडाले जनाएको छ। मंगलबार बिहान घरबाट खेततर्फ जाँदै गरेकी प्रतिमाको चट्याङ्ग लागेर मृत्यू भएको हो। मृतकको शव पोष्टमार्टमका लागि प्रादेशिक अस्पताल गौर पठाइएको ईलाका प्रहरी कार्यालय गरुडाका डिएसपी ओम प्रकाश खनालले बताए।
काठमाडौंमा बैंकिङ कसुर र आर्थिक अपराधमा धेरै मुद्दा दर्ता,"परिसरका प्रमुख, प्रहरी वरिष्ठ उपरीक्षक दानबहादुर कार्कीले दैनिक बैंकिङ कसुर र आर्थिक अपराधसम्बन्धी ३५ देखि ४० मुद्दा परिसरमा दर्ता हुने गरेको बताए। पछिल्लो समय काठमाडौंमा बैंकिङ कसुर र सङ्गठित तथा आर्थिक अपराधका घटनामा वृद्धि भएको उनको भनाइ छ। काठमाडौं : मुलुकको सङ्घीय राजधानी काठमाडौंमा बैंकिङ कसुर र आर्थिक अपराधमा पाँच हजार तीन सय १२ मुद्दा दर्ता भएका छन्। जिल्ला प्रहरी परिसर काठमाडौंका अनुसार चालु आर्थिक वर्षमा काठमाडौंमा आर्थिक अपराध र बैंकिङ कसुरमा सबैभन्दा बढी मुद्दा दर्ता भएका हुन्। परिसरका प्रवक्ता एवं प्रहरी उपरीक्षक सीताराम रिजालले चालु आवमा काठमाडौंमा दर्ता भएका नौ हजार दुई सय ५६ मुद्दामध्ये आधाभन्दा बढी मुद्दा बैंकिङ कसुर र आर्थिक अपराधका रहेको जानकारी दिए। 'पछिल्लो समय बैंकिङ कसुर र आर्थिक अपराधअन्तर्गत चेक बाउन्स, डलर साटिदिन्छु, चिठ्ठा पारिदिन्छु, राम्रो रोजगारीमा विदेश पठाइदिन्छु भनी आर्थिक ठगी गर्ने प्रवृत्ति बढेको छ', उनले भने। परिसरका प्रमुख, प्रहरी वरिष्ठ उपरीक्षक दानबहादुर कार्कीले दैनिक बैंकिङ कसुर र आर्थिक अपराधसम्बन्धी ३५ देखि ४० मुद्दा परिसरमा दर्ता हुने गरेको बताए। पछिल्लो समय काठमाडौंमा बैंकिङ कसुर र सङ्गठित तथा आर्थिक अपराधका घटनामा वृद्धि भएको उनको भनाइ छ। परिसरका अनुसार बैंकिङ कसुर र आर्थिक अपराधबाहेक चालु आवमा अभद्र व्यवहारसम्बन्धी दुई हजार आठ, विविध अपराध पाँच सय ७५, चोरीसम्बन्धी कसुर चार सय ४५, लागुऔषध दुई सय ६७, महिला तथा बालबालिकासम्बन्धी कसुर दुई सय ५७, आत्महत्यासम्बन्धी कसुर दुई सय ३१, सवारी ज्यान तथा अङ्गभङ्गसम्बन्धी कसुर एक सय ४१ र कर्तव्य ज्यानमा २० मुद्दा दर्ता भएका छन्। परिसरमा गत आवमा बैंकिङ कसुर तथा आर्थिक अपराधसम्बन्धी कसुरमा चार हजार तीन सय ४३ मुद्दा दर्ता भएका थिए। रासस"
आज यी प्रदेशमा पानी पर्ने,"दिउँसो देशभर आंशिकदेखि समान्य बदली रहनेछ। कोशी, मधेस, बागमती, गण्डकी प्रदेशका केही र बाँकी प्रदेशका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। काठमाडौं : हाल देशमा पश्चिमी वायुको साथै स्थानीय वायुको सामान्य प्रभाव रहेको छ। यसका कारण लुम्बिनी प्रदेश र गण्डकी प्रदेशमा आंशिकदेखि सामान्य बदली रही ती प्रदेशका थोरै स्थानमा मेघगर्जनचट्याङसहित हल्का वर्षा भइरहेको जल तथा मौसम विज्ञान विभाग मौसम पूर्वानुमान महाशाखाले जनाएको छ। काठमाडौं उपत्यकाको आकाश बिहानैदेखि सामान्य बदली रहेको छ। दिउँसो देशभर आंशिकदेखि समान्य बदली रहनेछ। कोशी, मधेस, बागमती, गण्डकी प्रदेशका केही र बाँकी प्रदेशका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ। कोशी र मधेस प्रदेशको तराईका केही स्थानमा हुरीको समेत सम्भावना रहेको महाशाखाले जारी गरेको मौसम पूर्वानुमान बुलेटिनमा उल्लेख छ।"
नापी नहुँदा सिंगो गाउँवासी जग्गाविहीन,"सरकारले धेरै जग्गाविहीनलाई जग्गाको व्यवस्था गरेको छ। हरेक सरकारले सुकुम्बासी समाधान र गुठी व्यवस्थापनका लागि आयोग र समितिहरू बनाएर अर्बौं खर्च गरिसकेको छ। भेड्पूका नागरिक सुकुम्बासी हुन भन्दा जग्गाजमिन र घर छ। सुकुम्बासी होइनन् भन्नलाई जग्गाधनी पूर्जा अहिलेसम्म छैन। दोलखा : मेलुङ गाउँपालिका भेड्पूमा नापी नहुँदा गाउँवासी जग्गाविहीन बनेका छन्। १८३९ वर्ग किलोमिटर रहेको भेड्पूको सिंगो गाउँमा अहिलेसम्म नापी नहुँदा गाउँबासी पूर्जाविहीन बनेका हुन्। साविक भेड्पू गाविस भीमेश्वर गुठीमा भएका कारण नापी हुन नसकेको हो। दोलखा मेलुङ गाउँपालिका४ भेड्पूका दिलबहादुर खड्का उमेरले ९६ वर्ष पुगे। उमेरले सय टेक्न लाग्दासमेत अहिलेसम्म उनको नाममा एक टुक्रा पनि जग्गा छैन। खड्का सुकुम्बासी पनि होइनन्। सुकुम्बासी हुन कानुनी परिभाषा अनुसार कतै पनि आफ्नो घर जग्गा नै नभएको हुनु पर्छ। तर, खड्काको पुस्तौंदेखिको घर जग्गा छ। घर जग्गा भएता पनि अहिलेसम्म पुस्तौंदेखि भोगचलन गर्दै आएको जग्गाको पूर्जा नहुँदा सुकुम्बासी सरह जीवनयापन गर्न बाध्य छन्। उनको त उमेरले पनि अस्ताउने बेला भयो। तर, उनका नातीसम्मको पुस्तालाई समेत पुस्तौंदेखिको भोगचलन गर्दै आएको जग्गाजमिन र घर आफ्नो हुने नहुने अझै टुंगो छैन। भेड्पूका खड्काको परिवार मात्र जग्गाधनी पूर्जा नभएको भने होइन। साविक भेड्पू गाविस हालको मेलुङ गाउँपालिका वडा नं ४ सिंगो वडाका १६ सय ५ घरका ५ हजार ७ सयजना नै अहिलेसम्म जग्गाधनी पूर्जाविहीन छन्। सबैको व्यथा खड्काको जस्तै छ। मेलुङ गाउँपालिकाका पूर्वअध्यक्ष नरबहादुर श्रेष्ठले नापी गराउन गाविस अध्यक्ष हुँदादेखि नै धेरै पहल गर्दा नसकेको स्वीकार गरे। भीमेश्वर गुठीको नाममा खेत र बारी रहेको भनेर नापी आउने बेला नापी हुन दिइएन। नापी नभएको सबै जग्गा भने गुठीको नभएको स्थानीयको भनाई छ। नापी आउँदा सबै जग्गा नापी हुनुपर्छ भन्दा सिंगो गाविस नै नापीबाट छुटेको हो। स्थानीयसँग अहिले पनि ४ नं फाराम र पुराना रसिद छन्। त्यसैका आधारमा मेरो जग्गा यती र उती भनेर वर्षौंदेखि भोगचलन गर्दै आएका छन्। व्यवहारिक अंशवण्डा पनि त्यसैको आधारमा हुन्छ। गाउँपालिका केन्द्र भेड्पूमा भएका कारण सरकारी पूर्वाधार भने बनिरहेका छन्। बैंक भेड्पूमै छ। तर, जग्गाधनी पूर्जा नहुँदा बैंकबाट ऋण लिन स्थानीयले पाएका छैनन्। भेड्पू धेरै जनसंख्या भएको वडामा पर्छ। जनसंख्या र भूगोल ठूलो भएकै कारण चुनावताका यहाँ २ वटा मतदानस्थल बनाइन्छ। हरेक निर्वाचनमा राजनैतिक दलका नेता र पार्टीको भेड्पूबासीलाई जग्गाधनी पूर्जाको व्यवस्था गर्ने नारा रहन्छ। तर, अहिलेसम्म एक दर्जन बढी चुनाव र पञ्चायतकाल, बहुदलीय व्यवस्था हुँदै गणतन्त्र नेपाल भएको पनि १५ वर्ष वित्यो तर चुनावी नारा कहिले पूरा हुन सकेन। जग्गाको पूर्जा नहुँदा जग्गाको न्यूनतम मूल्यमा व्यवहारिक कागजातका आधारमा मात्र किनबेच हुन्छ। जग्गा धितो राखेर बैंकबाट ऋण लिन र कुनै व्यवसायबाट सरकारी अनुदान लिन व्यवसाय गर्न समेत स्थानीयलाई असहज भएको छ। आफ्ना भोगचलन गर्दै आएको जग्गामा उत्पादन भएका रुख र जडीबुटी व्यवस्थापन गर्न समेत नसकेको स्थानीय विकल खड्काले गुनासो गरे। डेढ वर्षअघि भीमेश्वर गुठीबाट प्रतिनिधिहरू भेड्पू पुगे। स्थानीय जनप्रतिनिधिसँग पनि छलफल भयो। भेड्पूका समस्या समाधान हुनेमा स्थानीय पनि आशावादी भए तर त्यसको कुनै प्रगति के भयो पत्तो छैन। मेलुङ गाउँपालिका अध्यक्ष हिरा थोकरले भेड्पूको समस्या समाधानका लागि पहल गरे तापनि २०६४ मा सर्वोच्च अदालतको आदेश बाधक भएको बताए। अब सरकारले चाँडै गुठी विधेयक पास गरे भेड्पूबासीको समस्या समाधान हुनेमा आशावादी रहेको उनले बताए। सरकारले धेरै जग्गाविहीनलाई जग्गाको व्यवस्था गरेको छ। हरेक सरकारले सुकुम्बासी समाधान र गुठी व्यवस्थापनका लागि आयोग र समितिहरू बनाएर अर्बौं खर्च गरिसकेको छ। भेड्पूका नागरिक सुकुम्बासी हुन भन्दा जग्गाजमिन र घर छ। सुकुम्बासी होइनन् भन्नलाई जग्गाधनी पूर्जा अहिलेसम्म छैन। वर्षौंदेखि भोगचलन गर्दै आएको जग्गाको अहिलेसम्म पूर्जा नहुनु आश्चर्यलाग्दो कुरा हो। यहाँको सबै जग्गा गुठीको हो होइन छुट्याउनु पर्ने जरुरी छ। गुठीकै जग्गा भए गुठीको जग्गाको व्यवस्थापन गरेर स्थानीयको व्यवस्थापन गर्नु अहिलेको आवश्यकता रहेको छ।"
"पोखरामा मोटरसाइकल दुर्घटना : एक जनाको मृत्यु, एक घाइते",आज बिहान भएको दुर्घटनामा घाइते मोटरसाइकलमा सवार काठमाडौं कपनका १८ वर्षीय सफल खतिवडाको उपचारका क्रममा मृत्यु भएको जिल्ला प्रहरी कार्यालय कास्कीले जनाएको छ। पोखरा : पोखरामा सवारी दुर्घटनामा परी एक जनाको मृत्यु भएको भने एक घाइते भएका छन्। आज बिहान भएको दुर्घटनामा घाइते मोटरसाइकलमा सवार काठमाडौं कपनका १८ वर्षीय सफल खतिवडाको उपचारका क्रममा मृत्यु भएको जिल्ला प्रहरी कार्यालय कास्कीले जनाएको छ। चालक तनहुँको म्याग्दे गाउँपालिका४ थर्पु बस्ने १७ वर्षीय सङ्गम बानियाँको टाउको र घाँटीमा चोट लागेको छ। पोखरा महानगरपालिका६ खहरेचोकस्थित हल्लनचोकबाट गैह्राकोचौतारातर्फ जाँदै गरेको ग२४प ३१० नंको मोटरसाइकल आफैँ अनियन्त्रित भई सडकको छेउमा रहेको बिजुलीको पोलमा ठोक्किएको थियो । वडा प्रहरी कार्यालय बैदामबाट गएको प्रहरी टोलीले घाइतेलाई उद्धार गरी उपचारका लागि मेट्रोसिटी अस्पताल पठाएको थियो। प्रहरीले दुर्घटनाको अनुसन्धान भइरहेको जनाएको छ। दुर्घटनामा परेको मोटरसाइकल प्रहरी नियन्त्रणमा रहेको बताइएको छ। रासस
जिन्दगी धान्न निगुरोको साहारा,"हप्ताभरी संकलन गरेको निगुरो शनिबार सदरमुकाम स्थित साप्ताहिक हाट नयाँ बजारमा बिक्री गरेर खर्च चलाउनु डोल्माको बाध्यता हो। सोलुखुम्बु : जंगलमा पाइने निगुरो हिमाली जिल्ला सोलुखुम्बुका कतिपय महिलाका लागि घर धान्ने गतिलो श्रोत बन्न थालेको छ। जंगल तथा खोलाखाल्सीमा आफैं उम्रिएको निगुरो बिक्रीबाट महिलाले घर खर्चदेखि बालबालिकाको पढाइ खर्चसमेत धानिरहेका छन्। माप्यदुधकोशी गाउँपालिका ५ काँकुकी ५० वर्षीया डोल्मा शेर्पाको दैनिकी निगुरो टिप्नमै बित्ने गर्दछ। बिहानै उठ्नु र भुटेको मकै पोको पारेर जंगलतिर निगुरो खोज्न जानु उनको दैनिकी नै बनेको छ। हप्ताभरी संकलन गरेको निगुरो शनिबार सदरमुकाम स्थित साप्ताहिक हाट नयाँ बजारमा बिक्री गरेर खर्च चलाउनु डोल्माको बाध्यता हो। सल्लेरीको साप्ताहिक हाट नयाँबजारको एक कुनामा निगुरो बच्दै गरेको अवस्थामा भेटिन् डोल्मा शेर्पा। निगुरो बिक्रीबाट आएको आम्दानीले घरखर्च देखि बालबालिकाको पढाई खर्च समेत धानेको उनले बताइन्। उनले भनिन्, 'नगरे के गर्नु हामी गरिबलाई कसैले ऋण पत्याउँदैनन्। यही जंगलको निगुरो टिप्छु, बिक्री गर्छु र छोराछोरीलाई पढाउँछु। आम्दानीको अरु बाटो छैन त के गर्नु खै। न्यून आय स्रोत भएकालाई वर्षातमा उत्पादन हुने निगुरो बरदान नै सावित भएको छ। वर्षातमा निगुरो बेचेर र हिउँदमा पिडालु बिक्री गरेर डोल्माले हप्तामा ३ हजार रुपैयाँसम्म आम्दानी गर्छिन्। त्यहि आम्दानीबाट १० जनाको परिवार धान्दै आएकी छन्। विहान उज्यालो नहुँदै जंगल तथा खोलाखोल्सीमा पुग्ने डोल्मा साँझ परेपछि मात्रै जंगलबाट फर्किने गर्छिन्। जंगलमा यतिकै खेर जाने निगुरोको साग बेचेरै करिब १५ वर्षदेखि डोल्माले आफ्नो जिन्दगी धान्दै आएकी छन्। डोल्मा त एक उदाहरणका पात्र मात्रै हुन्। उनीजस्ता कयौँ महिलाहरुको आम्दानीको श्रोत नै जंगलमा पाइने निगुरो बनेको छ।"
हावाहुरीले कागती खेती नष्ट,"चार वर्ष कोरिया बसेर फर्किएका उनले कागतीलाई नै मुख्य पेसा बनाउने सोचसहित अगाडि बढेका छन्। हालसम्म ३५ लाख लगानी भएको उनले बताए। अघिल्लो वर्ष पाँच लाखको कागती बिक्री गरेकामा यस वर्ष २५ लाखको बिक्री गर्ने लक्ष्य थियो। तनहुँ : केही दिनदेखि आएको हावाहुरीसहितको वर्षाले तनहुँको व्यास नगरपालिका१३ आशापानीमा कृषकले लगाएको कागती खेतीमा नोक्सान पुर्याएको छ। स्थानीयवासी राजु रेग्मीले व्यावसायिकरूपमा सुरु गर्नुभएको कागती खेतीमा हावाहुरीले नोक्सानी गरेको हो। छब्बीस रोपनी क्षेत्रफलमा एक हजार बोट लगाएकामा हावाहुरीले तीन सय बोट नष्ट गरेको उनले जानकारी दिए। उनका अनुसार २६ रोपनी क्षेत्रफलमा व्यावसायिकरूपमा कागती खेती गरिएको छ। किसान रेग्मीले भने, 'हावाहुरीले धेरै ठूलो क्षति पुगेको छ, तीन सयभन्दा बढी बोट भाँचिएको छ, बगैँचा ध्वस्त बनाएको छ।' कृषिमा केही गर्छु भन्ने सोच राखेर अगाडि बढ्दा प्रकृतिबाट ठगिएको उनले गुनासो गरे। चार वर्ष कोरिया बसेर फर्किएका उनले कागतीलाई नै मुख्य पेसा बनाउने सोचसहित अगाडि बढेका छन्। हालसम्म ३५ लाख लगानी भएको उनले बताए। अघिल्लो वर्ष पाँच लाखको कागती बिक्री गरेकामा यस वर्ष २५ लाखको बिक्री गर्ने लक्ष्य थियो। उनले भने, 'कागती राम्रो फलिरहेको थियो, यो वर्ष विस्तार पनि गरेको थिएँ, तर हावाहुरीले बोटहरू जरैदेखि भाँचिएको छ।' कृषिप्रधान देश भनिए पनि कृषिमा सम्बन्धित निकायको कम चासो रहने गरेको उनले गुनासो गरे। कृषि ज्ञान केन्द्रका प्रमुख कुलप्रसाद तिवारीले हावाहुरीले जिल्लाका विभिन्न ठाउँमा तरकारी बालीमा क्षति पुगेको जानकारी दिए। उनका अनुसार जिल्लाभर क्षतिको विवरण सङ्कलन भइरहेको छ। कृषिमा पुगेको क्षतिको मूल्याङ्कन गरेर कृषकलाई क्षतिपूर्तिको व्यवस्था गर्नुपर्ने उनको भनाइ छ। 'हामी सम्बन्धित निकायमा यसबारेमा जानकारी गराउँछौँ, कृषकलाई क्षतिपूर्तिको व्यवस्था नगर्ने हो भने उहाँहरू कृषि पेसाबाटै विमुख हुनुपर्ने अवस्था आउन सक्छ', उनले भने। आशापानीका कागती खेती कृषकको बगैँचामा पुगेर अवलोकन गर्दा धेरै ठूलो क्षति भएको जानकारी पाएको उनले बताए। उनले भने, 'कृषकले राम्रो व्यवस्थापनका साथ कागती खेती गर्नुभएको थियो, बगैँचा व्यवस्थापन आकर्षण छ, तर हावाहुरीले एकतिहाइ बोट जरैदेखि नष्ट गरिदियो।' पछिल्लो समय कृषिमा युवाहरूको आकर्षण बढिरहेकाले युवालाई कृषि क्षेत्रमा टिकाइराख्नुपर्ने आवश्यकता रहेको उनको भनाइ छ। जिल्लाभरको हावाहुरीको क्षतिको विवरण आइनसकेको भन्दै उनले भने, 'हामीले स्थलगतरूपमा क्षतिको विवरण सङ्कलनको काम गरिरहेका छौँ।' व्यास नगरपालिकाले हावाहुरी, असिनापानीका कारण भएको क्षतिको विवरण सङ्कलन गर्न लागेको छ। केही दिन अगाडि आएको हावाहुरी, असिनापानीका कारणले नगरपालिका क्षेत्रका विभिन्न वडामा पारेको असरको विवरण सङ्कलन गरी सात दिनभित्र वडा विपद् समितिबाट निर्णय गराई नगर विपद् समितिमा सिफारिस गर्न सबै वडा समितिलाई निर्देशन दिइएको नगरप्रमुख वैकुण्ठ न्यौपानेले जानकारी दिए। रासस"
सिहंदरबार अगाडिका अवैध संरचना महानगरले हटायो,"महानगर प्रहरी प्रमुख राजुनाथ पाण्डेले तीन दिन अगाडिदेखि भवन वरिपरिका अव्यवस्थित फोहरमैला हटाउन माइकिङ गरेको र आज महानगरले विशेष सरसफाइ अभियान सञ्चालन गरेको जानकारी दिए। काठमाडौं : काठमाडौं महानगरपालिकाले सिहंदरबार अगाडि रहेका अवैध संरचना र अव्यवस्थितरूपमा फालिएका फोहरमैला हटाएको छ। राष्ट्रिय वाणिज्य बैंकदेखि नेपाल टेलिकम केन्द्रीय कार्यालय वरिपरिका अवैध संरचना तथा अव्यवस्थित फोहरमैला हटाएको हो। महानगर प्रहरी प्रमुख राजुनाथ पाण्डेले तीन दिन अगाडिदेखि भवन वरिपरिका अव्यवस्थित फोहरमैला हटाउन माइकिङ गरेको र आज महानगरले विशेष सरसफाइ अभियान सञ्चालन गरेको जानकारी दिए। 'सिंहदरबार अगाडिका अवैध संरचना तथा अव्यवस्थित फोहरमैला हटाएका छौँ। आफ्नो घर, कार्यालय अगाडि सरसफाइ गरिदिनुहुनका लागि महानगरले अनुरोध गर्दै आएको छ। महानगरलाई स्वच्छ, सफा बनाउन सम्पूर्ण व्यक्ति जिम्मेवार हुनुपर्दछ', उनले भने। सरकारी कार्यालय अगाडि अवैध संरचना तथा अव्यवस्थित फोहरमैला राखेमा जरिवाना गर्नुपर्ने विषयमा छलफल भइरहेको उनले जानकारी दिए। सिंहदरबारको पश्चिमगेट अगाडि पुल मुनी रहेका रेष्टुराँलगायतले निर्माण गरेका अवैध संरचना हटाइएको हो। महानगरले टुकुचा खोला वरपर सफा गर्नुका साथै शौचालयलगायतका संचना हटाएको छ। महानगरले विभिन्न ठाउँमा प्रत्येक दिन विशेष सरसफाइ अभियान सञ्चालन गर्दै आएको बताउँदै उनले आगामी शनिबार वृक्षरोपणको कार्यक्रम गर्ने जानकारी दिए। रासस"
सगरमाथा शिखर चुमेर फर्किएका बुढामगरको विमानस्थलमा भव्य स्वागत (तस्बिरसहित),घुँडामाथिसम्म खुट्टा गुमाएका पहिलो आरोही बन्दै उनले विश्व कीर्तिमानसमेत बनाएका छन्। मगरले कृत्रिम खुट्टाको सहयोगमा सगरमाथा आरोहण गरेका हुन्। दुबै खुट्टा नभएका हालसम्म दुई जनाले सगरमाथा चढिसकेका छन्। काठमाडौं : घुँडामाथिसम्म दुबै खुट्टा गुमाएका भूतपूर्व गोर्खा सैनिक हरिबहादुर बुढामगरले विश्वको सर्वोच्च शिखर चुमेर कीर्तिमानी कायम गरेका छन्। गएको शुक्रबार दिउँसो सगरमाथा सफल आरोहण गरेर हाल काठमाडौं आएका बुढामगरको काठमाडौं विमानस्थलमा भव्य स्वागत गरिएको छ। उनी बिहान १०:३० मा काठमाडौं अन्तराष्ट्रिय विमानस्थलमा अवतरण गरेका थिए। उनको स्वागतमा संस्कृति तथा पर्यटनमन्त्री सुदन किराती पनि पुगेका थिए। घुँडामाथिसम्म खुट्टा गुमाएका पहिलो आरोही बन्दै उनले विश्व कीर्तिमानसमेत बनाएका छन्। मगरले कृत्रिम खुट्टाको सहयोगमा सगरमाथा आरोहण गरेका हुन्। दुबै खुट्टा नभएका हालसम्म दुई जनाले सगरमाथा चढिसकेका छन्। उनीहरू घुँडामुनि खुट्टा नभएका आरोही हुन् भने घुँडामाथिसम्म खुट्टा गुमाएर पनि सगरमाथा आरोहण गर्न सफल बुढामगर पहिलो व्यक्ति हुन्। आरोहणको जनसम्पर्क अधिकृत हिम विष्टका अनुसार मगरको टोलीले शुक्रबार दिउँसो ३ बजे सगरमाथाको दक्षिणी मोहडाबाट आरोहण गरेका हुन्। संसारको शिखरमा चढ्न आफूले सक्दा अपाङ्गता भएका जो कोहीले आफ्नो सपना पूरा गर्न सक्ने आरोही मगरले बताए। सन् १९९९ मा ब्रिटिश गोर्खा सेनामा भर्ती भएका मगर रोल्पाको मिरूल गाउँमा १९७९ मा जन्मेका हुन्। ब्रिटिस सेनामा रहँदा अफगानिस्तानको लडाइँमा सन् २०१० मा तालिबानको एम्बुसमा परेर आफ्ना दुवै खुट्टा घुँडाभन्दा माथिबाट गुमाएका थिए। उनले दुबै खुट्टा गुमाएपछि दुई वर्ष उपचारमा र चार वर्ष पुनर्स्थापना केन्द्रमा बिताएका थिए। तस्बिरहरु : सुनिता डंगोल। तस्बिरहरु : अभिषेक महर्जन।
नक्कली शरणार्थी प्रकरण : ३३ प्रतिवादीविरुद्ध ३३ मुद्दा चलाउन राय,"जिल्ला प्रहरी परिसर काठमाडौंको टोलीले यो प्रकरणमा पूर्वउपप्रधानमन्त्री टोपबहादुर रायमाझी, पूर्वगृहमन्त्री बालकृष्ण खाँणसहित १६ जनालाई हिरासतमा राखेर अनुसन्धान गरेको हो। काठमाडौं : प्रहरीले नक्कली शरणार्थी प्रकरणमा ३३ जनालाई प्रतिवादी कायम गर्नुपर्ने रायसहितको अनुसन्धान प्रतिवेदन सोमबार जिल्ला सरकारी वकिल कार्यालयमा बुझाएको छ। उसले सबै अभियुक्तविरुद्ध तीन कसुरमा मुद्दा चलाउन सुझाएको छ। यस प्रकरणमा संलग्न सबैलाई राज्यविरुद्धको कसुर, ठगी र संगठित अपराधमा मुद्दा चलाउन प्रहरीले राय दिएको जिल्ला सरकारी वकिल कार्यालयका प्रमुख (सहन्यायाधिवक्ता) अच्यूतमणि नेउपानेले बताए। अभियुक्तहरूविरुद्ध कम्तीमा २० वर्ष कैद सजाय हुने गरी मागदाबी गर्न सुझाव दिइएको छ। प्रहरीले मुलुकी अपराध संहिता २०७४ को दफा ५१ (२)क अन्तर्गत सबै अभियुक्तलाई राष्ट्रहित प्रतिकूल काम गरेको कसुरमा पनि मुद्दा चलाउन सुझाएको हो। हामीले आज (सोमबार) मात्रै प्रतिवेदन हात पारेका छौं। प्रहरी प्रतिवेदनलाई नै मुद्दा दर्ता गरिन्छ भन्ने छैन, सहन्यायाधिवक्ता नेउपानेले भने, यसमा भएका तथ्य र प्रमाणका आधारमा हामीले मुद्दा दर्ता गर्ने हो। मुद्दा हेर्न, पढ्न र विश्लेषण गर्न बाँकी नै छ। प्रहरीको प्रतिवेदन विस्तृत अध्ययन गर्नेभन्दा पनि सरकारी वकिलको कार्यालयले मुद्दाको तथ्य, प्रमाण नै सुरुमा हेर्ने नेउपानेले बताए। प्रहरी प्रतिवेदन अकाट्य प्रमाण भने हैन। प्रहरी प्रतिवेदनमा माग गरिएझै राज्यविरुद्धको कसुरमा पनि मुद्दा चल्न सक्ने सम्भावना छ। अहिलेसम्म ठगी र संगठित अपराधमा मात्रै अदालतबाट म्याद थप गरेर अनुमति पाएका हौं, उनले भने, अरू कुनकुन कसुरमा मुद्दा चलाउने भन्ने विषयमा तथ्य र प्रमाण हेर्नुपर्ने हुन्छ। कसलाई के मुद्दा लगाउने भन्ने विषयमा हामीले नै निर्णय गर्ने हो। स्रोतका अनुसार फौजदारी कसुरमा मुद्दा दर्ता प्रहरी प्रतिवेदनभन्दा प्रायः फरक शैलीको हुन्छ। नेउपानेले पनि प्रहरी प्रतिवेदनभन्दा केही हदसम्म मुद्दा परिवर्तन हुने गरेको स्वीकार गरे। यस प्रकरणमा नाम जोडिएका तर प्रमाण नपुगेकाहरूको हकमा पछि पूरक अभियोग दर्ता गर्न सकिने प्रतिवेदनमा उल्लेख छ। मुद्दा अभियोजनका लागि सहन्यायाधिवक्ता नेउपानेको संयोजकत्वमा आठ जना सरकारी वकिल खटिएका छन्। अनुसन्धान प्रतिवेदन अध्ययन सकेर बुधबारसम्ममा जिल्ला अदालत काठमाडौंमा मुद्दा दायर गर्ने तयारी रहेको नेउपानेले बताए। जिल्ला प्रहरी परिसर काठमाडौंको टोलीले यो प्रकरणमा पूर्वउपप्रधानमन्त्री टोपबहादुर रायमाझी, पूर्वगृहमन्त्री बालकृष्ण खाँणसहित १६ जनालाई हिरासतमा राखेर अनुसन्धान गरेको हो। पक्राउ पर्ने अन्यमा सरकारका सचिव टेकनारायण पाण्डे, तत्कालीन गृहमन्त्री रामबहादुर थापाका सुरक्षाविज्ञ डा इन्द्रजित राई, सन्दीप रायमाझी, सानु भण्डारी, केशव दुलाल, सागर थुलुङ राई, टंक गुरुङ, सन्देश शर्मा, आङटावा शेर्पा, शमशेर मिया, टेकनाथ रिजाल, नरेन्द्र केसी, रामशरण केसी र गोविन्द चौधरी छन्।जिल्ला प्रहरी परिसर काठमाडौंले नक्कली भुटानी शरणार्थी प्रकरणमा संलग्नविरुद्धको अनुसन्धान प्रतिवेदन जिल्ला सरकारी वकिलको कार्यालयमा बुझाउन लैजाँदै । १४ जनाविरुद्ध पक्राउ पुर्जी जारी भएको छ। उनीहरू फरार छन्। जसमा प्रतीक थापा, निरज राई, केशव तुलाधार, लक्ष्मी महर्जन, अशोक पोखरेल, धीरेन राई, दीपा हुमागाईं, मोहनराज राई, सुनील बुढाथोकी, विनिता लिम्बु, निरन्जन खरेल, राजेश अर्याल, हरिभक्त महर्जन, आशिष बुढाथोकीलाई समेत मुद्दा चलाउन प्रतिवेदनमा भनिएको छ। फरार र पक्राउ परेका गरी ३० जना परिचयसहितका छन्। तीन जना वतन नखुलेका प्रतिवादी रहेको प्रतिवेदनमा उल्लेख छ। जसमा गोकुल थापा, रमा थापा र बेचन झा छन्। परिसरका एसएसपी दानबहादुर कार्कीका अनुसार १ सय ११ जनाको उजुरी परेको छ। त्यस आधारमा २७ करोड ८४ लाख ५० हजार ५ सय रुपैयाँ ठगी गरेको आरोप लागेको छ। यो गिरोहले १ अर्बभन्दा बढी रकम असुल गरेको अनुमान गरिएको छ। प्रहरी स्रोतका अनुसार अनुसन्धानका क्रममा यस प्रकरणको मुख्य योजनाकार चार जना भएको प्रमाण फेला परेको छ। जसमा पूर्वउप्रधानमन्त्री रायमाझी, तत्कालीन गृहमन्त्री थापाका सुरक्षा सल्लाहकार डा राई, मोरङ घर भएका दुलाल र ललितपुर घर भएका भण्डारी रहेका अनुसन्धानले देखाएको छ। दुलालले नै भण्डारीमार्फत रायमाझीलाई यो प्रकरणमा सहभागी गराएका थिए। भण्डारी र रायमाझीबीच मामा भान्जाको सम्बन्ध रहेको पाइएको छ। रायमाझीले नै डा राईसँग दुलाल र भण्डारीको चिनजान गराएका थिए। राईमार्फत नै काम अघि बढाउन भनेको अनुसन्धानबाट खुलेको छ। उनले धन्दामा तत्कालीन गृहमन्त्री थापाका छोरा प्रतीक थापालाई सहभागी गराएको अनुसन्धानबाट खुलेको छ। खाँणको मोबाइलमा पाइएन नक्कली शरणार्थीबारे जानकारी पूर्वगृहमन्त्री बालकृष्ण खाँणको मोबाइलमा डिलिट गरिएका सबै डाटा रिकभर गर्दा पनि प्रहरीले नक्कली शरणार्थीसँग सम्बन्धित कुनै सूचना पाउन सकेन। खाँणलाई वैशाख २७ गते पक्राउ गर्नासाथ प्रहरीले मोबाइल कब्जामा लिई सम्पूर्ण डाटा रिकभर गर्न डिजिटल फरेन्सिक ल्याब पठाएको थियो। रिकभर गर्दा पनि शरणार्थीसँग सम्बन्धित कुनै विवरण नपाइएको जिल्ला प्रहरी परिसर काठमाडौंका प्रमुख एसएसपी दानबहादुर कार्कीले बताएका छन्। खाँणले पक्राउ पर्नुअघि मोबाइलमा महत्वपूर्ण सूचना उडाएर रिसेट गरेको प्रहरीको आशंका थियो। सरकारी वकिल कार्यालयको बयानमा उनलाई मोबाइल किन रिसेट गर्नुभएको ? भनी सोधिएको थियो। स्रोतका अनुसार, प्रत्युत्तरमा उनले भनेका थिए, म प्रविधिका बारे त्यस्तो जानकार छैन। मैले रिसेट पनि गरेको छैन। त्यसअघि सचिव टेकनारायण पाण्डेको मोबाइल प्रहरीले फरेन्सिक ल्याबमा पठाई रिकभर गराएको थियो। त्यसबाट प्राप्त विवरणका आधारमा अन्य अभियुक्त समातिएका थिए। खाँणको मोबाइलमा पनि प्रहरीको त्यही अपेक्षा थियो। तर, त्यस्तो केही पाइएन, स्रोतले बतायो।"
बाघ हेर्ने पर्यटक बढे,"बर्दिया राष्ट्रिय निकुञ्जमा पछिल्लो गणनामा १२५ वटा पाटे बाघ (बेंगोल टाइगर) पुगेका छन्। निकुञ्जमा सय क्वायर किलोमिटरमा सातवटा बाघ बसेका छन्। नेपालगन्ज : बर्दिया राष्ट्रिय निकुञ्जमा चालु आर्थिक वर्षमा २० हजार पर्यटक आउन सक्ने आंकलन थियो। यो आवको दुई महिना बाँकी रहँदै लक्ष्यभन्दा झन्डै दुुई हजार पर्यटक पुगेका छन्। अर्थात वैशाख मसान्तसम्म बर्दियामा २१ हजार ८८९ पर्यटकले अवलोकन गरेका छन्। बर्दिया राष्ट्रिय निकुञ्जका वार्डेन अशोक भण्डारी बाघ हेर्न निकुञ्ज आउने पर्यटक बढेको बताउँछन्। भण्डारी दाबी गर्छन्, बर्दिया आएका पर्यटकमध्ये ९० प्रतिशतले बाघ देखेका छन्। अमेरिका, बेलायत, फ्रान्स, नेदरल्याण्ड, फिनल्याण्ड लगायतका देशबाट बर्दिया आउने पर्यटकको मुख्य रुची नै बाघ हेर्नु रहेको छ। निकुञ्जका सूचना अधिकारी आशिष न्यौपानेका अनुसार अघिल्लो आर्थिक वर्षभन्दा चालु आर्थिक वर्षमा निकुञ्ज अवलोकन गर्न आउने पर्यटकको संख्या बृद्धि भएको छ। चालु आर्थिक वर्षको वैशाख मसान्तसम्म २१ हजार ९८९ पर्यटक आएका छन्। जसमा ५ हजार ९९९ विदेशी, १ हजार नौ जना सार्क मुलुकका र १४ हजार ९९१ जना नेपाली रहेका छन्। आव ०७८०७९ मा स्वदेशी १३ हजार ५९ जना, सार्कका ९०१ जना र विदेशी दुई हजार ३१९ जना आएका थिए। जबकी चालु आर्थिक वर्षमा अघिल्लो वर्षभन्दा विदेशी पर्यटक झन्डै तेब्बर आएका छन्। निकुञ्जमा आएका पर्यटकमध्ये झन्डै एक तिहाइ विदेशी छन्। बर्दिया राष्ट्रिय निकुञ्जमा पछिल्लो गणनामा १२५ वटा पाटे बाघ (बेंगोल टाइगर) पुगेका छन्। निकुञ्जमा सय क्वायर किलोमिटरमा सातवटा बाघ बसेका छन्। निकुञ्जमा बाघका अलावा लोपोन्मुख कृष्णसार पनि खैरापुरमा रहेको छ। कर्णाली नदीमा डल्फिन हेर्न पाइन्छ। बाघको आहाराजन्य प्रजाति चित्तलहरू एशियामै सबैभन्दा बढी पाउने ठाउँ भनेर पनि बर्दियालाई चिनिन्छ। बाघ संरक्षणकै लागि स्थापना गरिएको देशकै कान्छो बाँके निकुञ्जमा पनि पछिल्लो गणनामा बाघको संख्या २५ पुगेको छ। बाँकेमा दुई आर्थिक वर्षमा आएका विदेशी टोलीले बाघ भेटेका थिए। गत वैशाखको पहिलो साता तीन जना स्वीस नागरिकले बाँके निकुञ्जभित्र पाटेबाघको फोटो खिच्न भ्याएका थिए। एक वर्षअघि दुई जना अमेरिकन सम्मिलित टोलीले पनि मुगुवा खोला क्षेत्रमा पानी खान आएको अवस्थामा पाटेबाघ भेटेका थिए। बाँके निकुञ्जका वार्डेन श्यामकुमार शाह निकुञ्जको गस्तीमा जाने नेपाली सेना, गेम स्काउट र निकुञ्जका कर्मचारीको टोलीले त नियमित रुपमा बाँके निकुञ्जमा बाघ देखिरहेको बताउँछन्। निकुञ्जका सूचना अधिकारी अर्जुन भुसालका अनुसार चालुु आर्थिक वर्षको वैशाख मसान्तसम्म ३ विदेशी, २ सार्क देशकासहित २५० जना पर्यटकले निकुञ्जको अवलोकन गरेका छन्। बर्दिया निकुञ्जमा हात्ती सफारी रोकिएको छ। बाँके निकुञ्जमा भने हात्ती सफारी गर्न पाइन्छ। निकुञ्जमा चालु आवमा १८४ जनाले हात्ती सफारी गरेका छन्। बाँकेमा भने अघिल्लो वर्ष भन्दा चालु आवमा पर्यटकको संख्या घटेको छ। आव ०७८७९ मा २ विदेशी, ३ सार्क देशका गरी ३१० जना पर्यटकले बाँके निकुञ्जमा अवलोकन गरेका थिए। बाँके निकुञ्जमा बाघको अलावा लोपोन्मुख चौका हेर्न पाइन्छ।"
कामीरिता शेर्पा २८ औँ पटक सगरमाथामा,"काठमाडौं : पर्वतारोही कामीरिता शेर्पाले सगरमाथा आरोहणमा फेरि कीर्तिमान कायम गरेका छन् । आज बिहान ९:२३ बजे सगरमाथाको चुचुरोमा पुगेसँगै उनले २८औँ पटक सगरमाथाको सफल आरोहण गरी सर्वाधिक सगरमाथा आरोहण गर्ने आरोही बनेका हुन्। यसअघि जारी सिजनमा यही मे १७ मा उनले २७औँ पटक सगरमाथा आरोहण गरेर कीर्तिमानी कायम गरेका थिए। सोमबार बिहान अर्थात मे २२ मा पासाङ दावा शेर्पाले पनि २७ औं पटक सगरमाथाको आरोहण गरेर कामीरिताको कीर्तिमानीमा बराबरी बनाएका थिए। यो वर्षको वसन्त ऋतुमा कामीरिताको यो दोस्रो पटकको आरोहण हो । कामीरिताले सन् २०२२ को वसन्त आरोहणमा रोप फिक्सिङका क्रममा २६औँ पटक सगरमाथाको आरोहण गरेका थिए। खुम्बु पासाङ्ल्हामु गाउँपालिकाको थामेका ५३ वर्षीय कामिरिताले सबैभन्दा धेरै पटक सगरमाथा आरोहणसँगै आठ पटक चोयु, तीन पटक मनास्लु, एक पटक ल्होत्से, केटु आरोहण एक गरी ४० पटक विश्वका अग्ला हिमालको आरोहण गरिसकेका छन्। सन् १९९४ मे १३ मा पहिलो पटक सगरमाथाको चुचुरोमा पुगेका कामीरिताको नाममा आठ हजार मिटर अग्ला शिखरमा सबैभन्दा बढी आरोहण गरेको कीर्तिमान छ । वसन्त ऋतुमा सगरमाथा आरोहण गर्न इतिहासकै सर्वाधिक बढी आरोहीले अनुमति लिएका छन् । पर्यटन विभागका अनुसार ४४ आरोही समूहका चार सय ७८ आरोहीले आरोहण अनुमति लिएका हुन् । सगरमाथा आरोहणको ७०वर्षे लामो इतिहासमा यो यामको आरोहणमा सबैभन्दा बढी आरोहीको सङ्ख्या हो । रासस"

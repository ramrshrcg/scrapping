शीर्षक,विवरण
छोटा शब्द र वाक्य अहिलेको रुचाउने साहित्य,"परिचय दिनासाथ भैल भनेको साहित्यिक नाम हो ? अनि अर्थ के नि ? भन्ने प्रश्न भोग्ने साहित्यकार हुन् शारदा घिमिरे (भैल)। २०४९ सालमा अन्तरजातीय विवाह गरेर समाजमा क्रान्ति गरेकी उनी नेवारी थर भैललाई साहित्यिक नाम जत्तिकै प्रिय ठान्छिन्। विराटनगरमा जन्म र बनेपा, काभे्रपलाञ्चोकमा जीवनको कर्म गरिरहँदा साहित्यलाई कहिल्यै घरव्यवहारले मर्काउनु परेन। मनमा छोएका विषयले उनको मुक्तक, कविता, कथा र गजलका रूप लिई नै रहे। सानुमा रहरै रहरमा लेखिने साहित्यले विवाहपछि पुस्तकको रूप नै लियो। र, अहिलेसम्म तीनवटा मुक्तक संग्रह बने। मुक्तक चौतारी (२०७४), सरुलता (२०७५) र शारदीय (२०८०) पुस्तक पाठकले रुचाइरहँदा सफर में जिन्दगी भारत महाराष्ट्र राज्यको परभणिनगरस्थित लोकविधा प्रकाशनबाट अनुसन्धानकर्ता विद्वान् डा खन्दारेबाट हिन्दीमा रूपान्तरण पनि भयो। मुक्तकहरूले पुस्तकको रूप लिइरहँदा बालकथा र कवितालाई पनि आगामी पिँढीका लागि पुस्तक बनाएर छोड्न मन छ उनलाई। उनै साहित्यकार, शिक्षक र सामाजिक अभियन्ता घिमिरेसँग अन्नपूर्णकर्मी बाल्यकाललाई कसरी सम्झनु हुन्छ ?बुवा नापतौल गुणस्तरमा काम गर्नुहुन्थ्यो। आमा व्यवसाय गर्नुहुन्थ्यो, सानो होटेल थियो। जेठी छोरी म, दुईवटा भाइ र बहिनी थिए। ढोका थुनेर काममा जानुहुन्थ्यो रे। सानैदेखि एकान्त मन पराउँथें। दसंै, तिहारमा पोस्टकार्डबाट शुभकामना दिने चलन थियो। म त्यो समयबाटै सायरी लेख्थें। धेरैको त प्रेमपत्र पनि लेखिदिएको छु। अक्षर र सायरी राम्रो लेख्ने भएकाले धेरैले मलाई लेख्न लगाउनुहुन्थ्यो। अरू पढिरहेको समयमा पनि म चाहिँ कक्षामै कविता लेख्थें। मेरो पत्रमित्रताबाटै विवाह भएको हो २०४९ सालमा। त्यसपछि सकियो बाल्यकाल। कस्तो साहित्य लेख्न र पढ्न रुचाउनु हुन्छ ? पढ्न त सबै रुचाउँछु। तर, लेख्न चाहिँ अध्यात्म, माया, प्रेम, मिलन र बिछोड यस्तै नै हो। पहिलेपहिले मायाप्रेमका धेरै लेखें, अहिले जीवन भोगाइ र पीडाका कुरा साहित्यमा बढी समेट्छु। आध्यात्मिक कुरा पनि उत्तिकै। कस्तो वातावरणले सिर्जना गरौं गरौं बनाउँछ ?हामी सानोछँदा आमाको होटलमा आउने, खाने र जाने विभिन्न मानिस हुन्थे। धनी, गरिब सबै। धनीको व्यवहारले भन्दा मेरो गरिबको चालचलनले मन छुन्थ्यो। त्यसै समय (२०४३ साल)मा विद्यालयमा भएको कविता गोष्ठीमा भाग लिएर गरिब शीर्षकमा कविता भनेको रहेछु। अहिले प्रमाणपत्र हेर्दा याद भयो। अहिले पनि त्यस्तै वातावरण वा परिस्थितिले छुनासाथ कविता, मुक्तक, कथा लेख्छु। आध्यात्मिक, पीडा र व्यथाका कुरा नै बढी समेट्छु। त्यसैले यस्तै वातावरणले साहित्य सिर्जना गरौं गरौं बनाउँछ। पहिले माइतीतिर साहित्यिक माहोल थियो। हजुरबुवा पनि भजन गाउनु हुन्थ्यो। त्यस्ता शैली र पढेका सिर्जनाले पनि आपूलाई साहित्यको यात्रामा हिँड्न सहज बनाएछ। विवाहको कुरा कोट्याउनु भयो। त्यो पत्रमित्रको सम्बन्ध कसरी विवाहमा परिणत भयो ?धेरै कविता र मुक्तक लेखेर पत्रपत्रिकामा पनि छपाइरहने मान्छे म। युवामञ्चमा २०४६ सालमा पत्रमित्रता कोलममा मेरो रुचि कविता र उमेर १७ वर्ष भन्ने छापियो। मेरो त्यही नाम ठेगाना त्यहाँ भेटेर उहाँले पत्र पठाउनु भएको रहेछ। त्यहाँबाटै हाम्रो चिनजान भयो। उहाँ श्रेष्ठ म घिमिरे, अन्तर्जातीय विवाह भयो त्यो समयमा। भागीविवाह भयो। तर पनि माइतीबाट धेरै साथ पाएँ। बुवाले हामीलाई बुझ्नुहुन्थ्यो। सहज नै भयो। विवाह पनि यो साहित्यिक माहोलबाटै भयो। उहाँ साहित्यकार नभए पनि पत्रमित्रता चाहिँ भएको थियो। यता सासूआमाले पनि अन्तरजातीय विवाह गरेकाले घरमा घुलमिल हुन सहज भयो। विवाहअघि र पछि साहित्यिक माहोल र सिर्जनामा कस्तो परिवर्तन आयो ?मेरो भोगाइमा छोरी मान्छेलाई साहित्यिक सिर्जना गर्न विवाहपछि केही गाह्रो त हुँदो रहेछ नै। माइतीको जस्तो माहोल त हुँदैन घरमा। तर, मैले त्यो संघर्ष गरें। लक्ष्य र उद्देश्यलाई मारिनँ। घरका सबै काम सकेर पनि आफ्नो मनमा आएको साहित्यलाई शब्दमा उतारिरहें। फुर्नासाथ टिपेर राख्थें। एकान्त माहोल हुनासाथ त्यसलाई साहित्यिक रूप दिन्थें। सबै सुतेको बेला मेरो साहित्यिक माहोल बन्थ्यो। त्यो समय नै एकान्तजस्तो भएकाले उक्त समयलाई धेरै सदुपयोग पनि गरें। विवाहपछि साहित्य सिर्जना गरिरहँदा श्रीमान्ले पनि अब पनि यस्ता लेखिरहने र ? भन्नुहुन्थ्यो। तर, पछि बुझ्दै जानुभयो। सुरुका समय त केही गाह्रो भयो। तर, माहोल बनाउँदै लगें। अचेल त साहित्यिक सिर्जना प्रस्तुत गर्ने माध्यम धेरै छन्। सामाजिक सञ्जालले धेरै सहज बनाइदिएको छ। सिर्जना छाप्ने र पाठकसम्म पुयाउने माहोललाई कसरी लिनु भएको छ ?पहिले राजधानीबाट निस्कने साहित्यिक पत्रिका वा हवाई पत्रिकाको भर पर्नुपथ्र्यो। आफ्ना साहित्य कहिले छापिएला भनेर कुर्नुपथ्यो। अहिले त चाहेको समयमा सामाजिक सञ्जाल र अनलाइनसहितका विभिन्न पत्रपत्रिकामा सहजै छाप्न सकिन्छ। आफ्ना साहित्यलाई चाँडै पाठकसम्म बाँड्न पाइन्छ। डायरीमा जाम भएर बस्ने अवस्था छैन। छिट्टै लेखेर छाप्दै सन्तुष्ट हुन पाइन्छ। समय धेरैअघि बढेको जस्तो लाग्छ यो क्षेत्रमा पनि। तीनवटा पुस्तक निकाल्नु भयो। साहित्य सिर्जनालाई पुस्तकको रूप दिनुपर्छ भन्ने कहिले लाग्यो ?पहिले त मन बुझाउन पनि लेखियो। धेरै साहित्य चिठीमा पनि लेखियो। पोस्टकार्डमा लेखियो। कति मेरा साहित्य अरूको नाममा बाँडियो पनि। विराटनगरमा रहँदा पनि साहित्यकार दाइहरूले तिम्रो गजल र मुक्तकलाई किताबको रूप दिनु भन्नुहुन्थ्यो। त्यसपछि लेखिरहेका मेरा साहित्यलाई किताबको रूप दिएर आगामी पिँढीका लागि पनि सुरक्षित गर्नुपर्छ भन्ने महसुस पनि भइरहेको थियो। धेरै साथीले पनि भन्नुभयो। अनि आँट पनि पलायो। सुरुमा मैले सरुलता भन्ने पुस्तक प्रकाशन गरेको थिएँ। साहित्यकारलाई पुस्तक निकाल्न चुनौती छ भन्छन् नि !हो, हेर्दा पुस्तक सानु भए पनि त्यो रूप दिन धेरै समस्या आए। मुख्य कुरा आर्थिक पाटो पनि हो। घरपरिवार सम्पन्न भए पनि कुन क्षेत्रमा खर्च गर्ने भन्ने सबैले सोच्ने कुरा नै हो। फेरि यो साहित्यबाट कमाउने भन्दा बाँड्न कुरा बढी हुन्छ। तर, सुनको सिक्री बेचेर पहिलो पुस्तक छपाएँ। त्यो समय श्रीमान् रिसाउनु भयो। मान्छे जोड्छन्, तिमीले त बेच्यौ ? भन्नुभयो। मेरो त्यो समय मलाई सुनको होइन, पूलको माला लगाउन मन छ भनेको थिएँ। पहिलो पुस्तक छपाइको कथा अन्यभन्दा फरक भयो। पछिल्लो समय पाठकको रुचि कस्तो विधा वा साहित्यमा छ, के पाउनुभयो ?पछिल्लो समय छोटो, मीठो नै धेरैले रुचाउनु हुन्छ। त्यसमा पनि सायरी, मुक्तक, गजल, छोटा कविता धेरैले पढ्नुहुँदो रहेछ। समय पनि त्यस्तै आयो नि थोरै समयमा धेरै बुझौं भन्ने। साहित्यका पाठकको रुचि पनि यस्तै रहेछ। पाठकको रुचिअनुसार लेख्नुहुन्छ कि आफ्नो ?दुईटै हो, मेरो रुचिलाई साहित्यका पाठकको रुचिअनुसार ढाल्छु, अनि बाँड्छु। मुख्य कुरा त आफूलाई कुनै विषयले छुनुपयो। अनि त्यसलाई केमा लेख्ने, कथा, कविता, मुक्तक वा गजल, कुन साहित्यले त्यो विषयलाई न्याय गर्छ, त्यसैमा ध्यान दिन्छु। आगामी दिनमा तपाईंका साहित्यमा पाठकले के पाउँछन् ?शिक्षिका पनि भएकाले बालकथा लेख्ने सोच बनाएकी छु। मुक्तक, कथा, कविता र गजल छ छँदैछ। समयअनुसार सबै कुरालाई समेट्दै जान्छु। तर, नयाँ कुरा बालकथा र कविता दिनेछु। साहित्यमा लाग्ने सोच भएका युवालाई के सुझाव दिनुहुन्छ ?सबै क्षेत्रमा प्रतिस्पर्धा छ। हरेक क्षेत्रमा हात समाउनेभन्दा खुट्टा तान्ने क्रम बढेको छ। साहित्यको विकासमा पनि सरकारले चासो दिएको पाइँदैन। यस्तो माहोलमा आपूलाई भविष्यको साहित्यकार बनाउने सोच बोक्नु भएकाहरूलाई मन दह्रो बनाएर धैर्य नटुटाई साहित्य सिर्जना गरे भविष्य छ भन्छु। गर्न सके सन्तोष र सम्पत्ति दुवै हुन्छ। लक्ष्य राखेर कर्म गरे साहित्यको बाटो पनि फराकिलो छ। शारदा घिमिरे (भैल) साहित्यकार"
मनाङे भिरमा स्याउ क्रान्ति (फोटोभिडियो),"योजना, कार्यान्वयन गर्ने क्षमता र लगनशीलता हुँदा नेपालमै स्याउखेती गर्न सम्भव छ। नेपालका मनाङ, मुस्ताङ, जुम्लालगायतका जिल्लामा स्याउखेती बढ्दै गएको छ। मनाङ। हिमालीपारिको जिल्ला। जुन ठाउँ सुन्ने धेरै, पुग्ने थोरै। खोलाको तीरैतीरमा भिरैभिरको बाटो। अत्यन्तै डरलाग्दो ! देब्रेतिर विशाल चट्टानी भिर। अनि दाहिनेतिर मस्र्याङ्दी नदीको बेग। कठिन घुम्ती र मोडको कच्चीबाटो छिचोल्दै लमजुङको बेंसीसहरबाट दिनभरि गाडीको यात्रा गरेपछि मनाङको सदरमुकाम चामे पुग्यौं। जहाँ पुगेपछि एकपटक नयाँ जीवन पाएको महसुस भयो। किनभने यहाँको हरेक घुम्ती र मोड मृत्युमार्गभन्दा कम रहेनछन्। चालकको अलिकति मात्रै गल्ती भयो भने ज्यान जान कत्तिबेर लाग्दैन। यस्तो विकट मनाङको चट्टानी भिरपाखालाई फुटाउँदै इटलीबाट हाइडेन्सिटी प्रविधि भित्र्याएर ४१ वर्षीय युवा युवराज गुुरुङले ७ सय ३५ रोपनीमा लटरम्म स्याउ फलाएका छन्। उनले बर्सेनि साढे पाँच सय टन स्याउ फलाएर १५ करोडको स्याउ बिक्री गर्छन्। खर्च काटेर झन्डै पाँच करोड त नाफा कमाउँछन्। यसरी उनले नेपालमा कृषि क्रान्ति नै गरेका छन्। स्याउखेतीसँगै फाम हाउस सञ्चालनमा छ। युवराजले हिमालयन फ्रेस नामबाट स्याउको प्याकेजिङ गरेर बजार पठाउँछन्। युवा व्यवसायी आश्रय रञ्जितकारले मनाङको स्याउलाई प्रशोधन गरेर वाइन उत्पादन गरेका छन्, मनाङ भ्याली वाइन (अन्तर्राष्ट्रिय स्तरको वाइन)। २०७५ सालमा तत्कालीन प्रधानमन्त्री केपी शर्मा ओलीले एग्रो मनाङको उद्घाटन गरे। २०७८ मा त्यो फाम भ्रमण गर्न तत्कालीन राष्ट्रपति विद्यादेवी भण्डारी पुगेर युवालाई हौसला प्रदान गरिसकेकी छन्। दिनहुँ थुप्रै पर्यटक यहाँ पुग्छन्। स्याउले पर्यटकलाई चुम्बक झैं तान्छ सन् २०१५ मा युवराजले एग्रो मनाङ प्रालिको स्थापना गरे। इटालीबाट मनाङमा आधुनिक प्रविधि र स्याउका बेर्ना भित्र्याए। पुस्तौनी हुँदै आएको स्याउखेतीलाई अनि उनले व्यावसायिक रूप दिएर लटरम्मै स्याउ फलाए। त्यसमा उनले २० करोड लगानी गरेका छन्। उनको बारीमा ६० हजार बोटमा स्याउ छन्। स्याउखेतीले मनाङकै परिचय बदलिदिएको छ। भन्छन्, हाम्रो स्याउ फार्ममा वार्षिक साढे पाँच सय टन स्याउ उत्पादन भइरहेको छ।अन्नपूर्ण पदमार्गको दुवै किनारमा लटरम्मै स्याउ फलेका छन् बोटले थाम्नै नसक्नेगरी। मगमग वासना आउँछ। आहा राताम्य स्याउ ! टेकोको सहारामा स्याउको दानाले बोटैलाई छोपेको छ। कामदार स्याउ टिप्न व्यस्त छन्। मनाङको ङिस्याङ गाउँपालिका१ पिसाङस्थित भ्राताङ पुग्दा युवराजको स्याउखेती भेटिन्छ। जुन समुद्री सतहभन्दा करिब २९ सय मिटर अग्लो स्थानमा छ। रसिलो स्याउ। नचाख्ने विरलै होलान्। स्याउको जुस र वाइनले शरीरमा औषधिको काम गरेपछि यसमा नभुलिने को होला ? युवराज भन्छन् स्याउको बजार पाउन समस्या छैन। बोटबाटै वार्षिक दुई करोडको स्याउ बिक्री हुन्छ। मनाङको भिरपाखामा जम्दै युवराज मनाङका फाँट, भिरपाखा, झरना, हिमशृंखला पर्यटकले भरिभराउ हुन्छ। तर, यहाँका युवा भने सपनाको तान बुन्दै जापान, अमेरिका हान्निइरहेका छन्। तर, युवराज भने मनाङे भिरभाखामा कृषिक्रान्तिको सपना पूरा गरिरहेछन्। स्याउ फलाएर विश्वस्तरमा ब्रान्डिङ गर्ने सपनामा काम गरिरहेछन्। ४५ वर्षअघि माथिल्लो मनाङमा हजुरबुवा पेमाछिरिङ शेर्पाले सारा गाउँलेलाई राखेर एउटा स्याउको बोट रोपेर सुरुआत गरेका थिए। पछि युवराजका बुवा पोल्देन छेपाङ गुरुङले खेती विस्तार गरे। अहिले युवराजले खेतीलाई व्यवसायीकरण गरे। गृहजिल्लाको मायाले छाडेन। स्वर्गजस्तो ठाउँ छाडेर विदेश जाने मनै भएन, नजिकैको झरना र हिमाल देखाउँदै युवराज सुनाउँछन्, दुर्भाग्य, नेपालमा हामी बाहिरबाट ९० प्रतिशत स्याउ आयात गरेर खान्छौं। जब कि हाम्रो ठाउँमा स्याउ फल्ने उपयुक्त हावापानी छ। फलेपछि बेच्ने राम्रो बजार छ। त्यसैले हामी स्याउ र वाइन उत्पादन गरेर मनाङलाई विश्वबजारमा ब्राण्डिङ गर्न सुरु गरेका छौं। मनाङ र मुस्ताङ हिमाल पारिको जिल्ला हुन्। जहाँ पर्यटकको ताती लाग्छ। पर्यटक अन्नपूर्ण मार्गबाट ट्रेकिङ गर्न औधी रुचाउँछन्। स्याउ बगान अवलोकन गर्न भ्यु टावर बनाइएको छ। भन्छन्, मनाङलाई चिनाउन दक्षिण एसियामै ठूलो स्याउखेती गरेको छु। एउटा बोटमा कति फल्छ स्याउ युवराजले गत वर्षदेखि उत्पादन पाउन थालेका हुन्। एउटा बोटले एक सिजनमा ३० किलोदेखि २५० किलोसम्म स्याउ दिन्छ। सानो दाना १३० ग्राम र ठूलो ५ सय ग्रामका हुन्छन्। युवराज भन्छन्, परहेक्टर ४० टनको उत्पादन छ। मनाङमा सरदर २ हजार ५ सय मेट्रिकटन प्रतिहेक्टर उत्पादकत्व रहेको प्रधानमन्त्री कृषि आधुनिकीकरण परियोजना कार्यान्वयन एकाइ लमजुङका कृषि बाली अधिकृत हरिबहादुर मिजार बताउँछन्। युवराज भन्छन्, हरेक वर्ष स्याउ टिपिसकेपछि फल लागेको हाँगा कटिङ गरेर फालिन्छ। अनि नयाँ हाँगाबाट उत्पादन लिइन्छ। यसरी रोपिन्छ स्याउ स्याउ रोप्न अन्य खेतीजस्तै खेत तयार गर्नुपर्छ। अहिले हाइडेन्सिटी प्रविधिका स्याउ रोप्न ११ फिटको दूरीमा ड्याङ बनाउनुपर्छ। एक मिटरको दूरीमा स्याउका बोट रोपिन्छन्। मिजारका अनुसार उत्तरदक्षिण गरेर लस्करै स्याउका बोट रोपिन्छन्। घामको किरण बोटमा धेरैभन्दा धेरै पर्दा स्याउ मनग्य फल्छ। थप्छन्, एउटा बोटको छायाँ अर्कोमा नपरोस् भनेर दूरी कायम गरेर रोपिन्छ। बोटको उचाइ कति राख्ने हो ? त्यसको पहिला निर्धारण हुन्छ। १० फिटको हाइट राख्ने हो भने ११ फिटको दूरीका बोट रोप्नुपर्छ। स्याउको बोट जति सानो, त्यति कम लागत लाग्छ। स्याउको बोट ठूलो भएमा गोडमेल गर्न, हाँगा कटिङ गर्न र स्याउ टिप्न कठिनाइ हुन्छ। कामदार र लागत पनि बढ्दै जान्छ। त्यसैले मानिसको उचाइभन्दा धेरै ठूलो बोट हुनु हुँदैन, युवराज भन्छन्, बोटको उचाइ साढे ८ फिटको राख्न खोजेका छौं। इटलीको बेर्ना मनाङमा एग्रो मनाङले स्याउखेती गर्न इटलीबाट बिरुवा ल्याएर खेती गरेको छ। बिरुवा उत्पादनका लागि नर्सरी लगाउन सक्दैनौं। त्यसैले इटालीबाट बेर्ना आयात गर्छौं, उनी भन्छन्, बिरुवा उत्पादन गर्नु र स्याउ फलाउने काम गर्नु नितान्त फरक काम हुन्। इटलीबाट ल्याएको बिरुवाबाट स्याउ उत्पादन सहज हुने उनको तर्क छ। नेपालमा पनि नर्सरी छन् तर बिरुवा उत्पादनको मापदण्ड चेक कसले गर्ने ?, भन्छन्, यसअघि स्याउका बिरुवा किसानले लगाए। बोट ठूलो भए पनि स्याउ फलेन। किसानले सात वर्ष लगानी गरेर हुर्काउँदा पनि उत्पादन नभएपछि क्षतिपूिर्त कसले दिन्छ ? हो, त्यस्तै भयो। तुषारो र असिना स्याउ खेतीको दुस्मन स्याउको बोट पूर्णरूपमा तयारी हुन कम्तीमा सात वर्ष लाग्छ। पहिलो वर्ष लागेका चिचिलालाई टिपेर फालिदिन्छौं। बोटकोे विकास राम्रोसँग होस् भनेर यसो गर्छौं, युवराज भन्छन्, दोस्रो वर्षदेखिमात्रै हामी उत्पादन लिन्छौं। सात वर्षमा पूर्णरूपमा बोटले स्याउ दिन्छ। स्याउको व्यावसायिक खेतीका लागि १००० देखि १५०० घण्टा ७ डिग्री सेल्सियसभन्दा कम तापक्रमको आवश्यकता पर्छ। नेपालको समुद्र सतहदेखि २००० देखि ३००० मिटरको उचाइ भएको स्थानमा स्याउखेती हुन्छ। स्याउको बोटको सक्रिय वृद्धि विकास हुन २१ देखि २४ सेल्सियस औसत तापक्रम चाहिन्छ। स्याउ खेतीका लागि असिना, फूल फुल्ने समयमा तुषारो पर्नु हुँदैन। स्याउको गुणस्तरीय फल उत्पादनका लागि वार्षिक २०० देखि २५० मिलिमिटर वर्षाको आवश्यकता पर्छ। जुन चैत्रदेखि भदौसम्म बराबर हिसाबले परेको हुनुपर्छ। स्याउको फलको वृद्धि विकासको समयमा माटो सुक्खा हुनु हुँदैन। अन्यथा फलको साइज घट्ने, फलको संख्यामा कमी आउने र जेठ, असारमा साना फल अत्यधिक संख्यामा झर्छ। धेरै हावा चल्ने स्थानहरूमा गुणस्तरीय स्याउ उत्पादन गर्न कठिन हुन्छ। उत्पादन थोरै, माग धेरै युवराजले फार्मबाटै अहिले प्रतिकेजी १ सय ७० देखि १ सय ८० रुपैयाँमा बिक्री गर्छन्। हरेक स्याउको फरकफरक मूल्य हुन्छ। जति राम्रो ग्रेडको स्याउ त्यति राम्रो मूल्य। यो स्याउले २ सय ५० रुपैयाँसम्म प्रतिकिलो बजार पाउँछ। स्याउको स्वाद एउटै छ। तर, सानो र ठूलो खाने बजार भाउ निर्धारण गर्छ, उनी भन्छन्, ग्राहकलाई बनिबनाउन चिटिक्क, चिल्लो, रातो स्याउ चाहियो। हामी त्यही हिसाबले ग्रेडिङ गर्छौं। यो स्याउ अलि महँगो हुन्छ। वाइन उद्योगलार्ई प्रतिकेजी ५० रुपैयाँमा बिक्री गरिरहेको उनले सुनाए। नेपालमा स्याउको माग उच्च छ। तर नेपाली उत्पादन निकै कम छ। नेपालमा सबैभन्दा बढी माग हुने फलफलको सूचीमा पर्छ स्याउ। वार्षिक १ लाख ३० हजार टनभन्दा बढी स्याउको माग छ। तर, उत्पादन भने ५० हजार टनभन्दा पनि कमै छ। नेपाल स्याउमा परनिर्भर छ। २०७९८० मा ७ अर्ब ९ करोडका ८३ हजार २ सय ७४ टन आयात भयो। चालू आवको भदौसम्म १ अर्ब ४२ करोडको १४ हजार ६१ टनबराबर स्याउ आयात भएको छ। चुनौती यतिमात्रै हो कि कसरी धेरै गुणस्तरीय स्याउ फलाउने। हाम्रो उत्पादनले नेपाली बजारको १० प्रतिशत मागमात्रै पूरा गर्छ, स्याउकिसान युवराज भन्छन्, हाम्रोजस्तो १०० वटा स्याउ फाम खुले पनि २५ प्रतिशत मार्केट ओगट्नलाई अर्को २५ वर्ष लाग्छ। नेपालका मनाङ, मुस्ताङ, जुम्ला, डोल्पा, मुगु, कालीकोट, हुम्ला, सिन्धुपाल्चोक लगायतका उच्च पहाडी तथा हिमाली जिल्लाहरूमा व्यावसायिक रूपमा स्याउखेती बढ्दै गएको छ। स्याउखेतीलाई सरकारको साथ योजना, कार्यान्वयन गर्ने क्षमता र लगनशीलता हुँदा नेपालमै स्याउखेती गर्न सम्भव छ। त्यसलाई युवराजले एक दशक लगाएर पुष्टि गरेका छन्। मनाङ मिन्स्याङ गाउँपालिकाको माथिल्लो सात गाउँको सामुदायिक उनले जग्गा लिजमा लिएर स्याउखेती गरेका हुन्। जहाँ पिसाङ, घ्यारु, ङावल, भ्राका, मनाङ, टंकी मनाङ र खाङसर छन्। यहाँ खैरो रङ र क्षरीय किसिमको माटो पाइन्छ। साथै अधिकांश माटोमा कडा चट्टान हुन्छ। यहाँको माटोमा चुनको मात्रा धेरै हुन्छ, उनी भन्छन्, हामीले २७ वर्षका लागि सामुदायिक जग्गा लिजमा लिएका छौं। झाडीहरू फाँडेर हामीले ७ वर्ष अगाडि स्याउखेती सुरु गरेका थियौं। अबको जग्गाको लिज अवधि २० वर्ष बाँकी छ। उनलाई वार्षिक ५८ लाख जग्गाभाडा तिर्नुपर्छ। स्याउखेतीमा उनले एडीबीको हिमाली प्रोजेक्टबाट २ करोड २५ लाख अनुदान पाएका छन्। गण्डकी प्रदेशको कृषि मन्त्रालयबाट ७५ प्रतिशत अनुदानमा १ हजार ५० वटा बिरुवा पाए। प्रधानमन्त्री कृषि आधुनिकीकरण परियोजना परियोजना कार्यान्वन एकाइ लमजुङबाट पनि उनले सहयोग प्राप्त गरे। परियोजनाबाट ५० प्रतिशत अनुदानमा दुई हजार बिरुवा रोपेका छन् उनले। बैंकबाट २० लाख ऋण काढेर उनले स्याउखेती गरेका हुन्। सरकारले पनि खेती गर्न अनुदान दिएर प्रेरित गरेका छन्। खेती गर्न बैंकबाट ऋण लिएको छु। सरकारको तर्फबाट पनि अनुदान पाएका छौं, उनी भन्छन्, एउटा बिरुवाको ११ सय पर्छ। एउटा बिरुवाले उत्पदान दिन थालेको २२ देखि २५ वर्षसम्म राम्रो फल दिन्छ। स्याउखेतीलाई मलकै पिरलो कम्पोस्ट मलसँगै स्याउखेतीमा रासायनिक मलको प्रयोग गरिन्छ। हाम्रो स्याउखेती पूर्ण अर्गानिक छैन। अर्गानिक बनाउन बस्तुभाउ चाहियो। मनाङमा बस्तुभाउ पाल्न कठिन छ। उनी दु:ख सुनाउँदै थप्छन्, राज्यले कम्पोट मलमा अनुदान दिन्छ। तर, मनाङमा ढुवानी गर्दा धेरै महँगो पर्छ। त्यसैले हामी केमिकल मल प्रयोग गर्न बाध्य छौं। स्याउखेतीमा पनि रोग र किरा लाग्छ। सुरक्षा गरिएन भने लगानीको जोखिम पर्ने अर्को डर हुने उनले सुनाए, समयसमयमा स्याउखेतीमा कीटनाशक औषधि छर्कने गर्नुपर्छ। चिसो मौसम छ। तर, पनि यहाँ स्याउमा लाग्ने रोगले किसानलाई सताउँछ। दक्षिण एसियाकै ठूलो स्याउ फाम एग्रो मनाङले दक्षिण एसियामै ठूलो क्षेत्रफलमा हाइडेन्सिटी प्रविधिबाट स्याउखेती गरेको छ। जुन स्याउ फाम ७ सय ३५ रोपनीमा फैलिएको छ। युवराज भन्छन्, हाम्रो यसपालिको अपेक्षा भनेको ६ सय टनको छ। गत वर्ष हामीले ५ सय २१ टन उत्पादन लियौं। उनका अनुसार गत वर्ष उनले स्याउखेतीबाट १३ करोडको कारोबार भएको थियो। चार करोड बचत भएको थियो। गत वर्षको आफ्नो बिजुली नहुँदा स्याउ कुहेर गएको उनी सुनाउँछन्। कोल्ड स्टोर भएता उनको आफ्नो बिजुली थिएन। भर्खरै मेन ग्रिटको लाइन आए पनि त्यसको भर छैन। त्यसैले उनले आफ्नो लगानीमा सय किलोवाटको माइक्रो हाइड्रोपावर जडान गरेका छन्। त्यसमा उनले २ करोड ४० खर्चेका छन्। अब उनको स्याउ कुहिँदैन। मनाङ स्याउ जोन बन्दै कृषि बाली अधिकृत मिजारका अनुसार मनाङमा २०७९८० कुल ५ हजार २ सय मेट्रिकटन स्याउ उत्पादन भएको थियो। यहाँ प्रतिहेक्टर २ हजार ५ सय मेट्रिकटन उत्पादकत्व छ। झन्डै ८० वटा कृषि फर्म र समूह मनाङको स्याउखेतीमा छन्। परियोजनाले किसानलाई स्याउको बिरुवामा ५० प्रतिशत अनुदान दिने गरेको छ। २०७५७६ बाट मनाङलाई स्याउ जोनको रूपमा विकास गर्न परियोजनाले काम थाले। कठिन सडक सञ्जालले लागत बढ्यो मनाङको सबैभन्दा ठूलो समस्या नै सडक सञ्जाल हो। धेरै कच्ची बाटो। नदी किनारको डरलाग्दो भीडका पहरा खोपेर एकलिखे बाटो छ। सानो पहिरो जाँदा बाटो नै बन्द हुन्छ। बर्खामा बेंसीसहरबाट मनाङ पुुग्न हम्मेहम्मे हुन्छ। सक्नेले त हेलिकप्टर चार्टर गर्लान् त्यसका लागि मौसम सफा हुनुपर्छ।चामेका होटल व्यवसायी केसी गुरुङका अनुसार मनाङमा एउटा भिर कट्यो कि साना नदी आइहाल्छ। त्यहाँ पुल नभई गाडी पारै हुँदैन। हिउँदमा बनाएको पुल वर्षात्ले सल्यातसुलुत बगाइहाल्छ। हिउँदलाई कुर्दै सिङै रुख ढालिन्छ। अनि काठेपुल बनाइन्छ। बर्सेनि यस्तै दु:ख खेपेर युवराजले मनाङमा आधुनिक प्रविधि भित्र्याउँदै मनग्ये स्याउ फलाउँदै आएका छन्। त्यसलाई कठिन बाटोबाट देशका ठूला सहरहरूबाट बिक्रीका लागि पठाउँछन्। उनी भन्छन्, बाटो सहज छैन। त्यसैले स्याउखेतीमा लागत बढाएको छ। आउँदा दिनमा बाटो स्तरोन्नति भएपछि उत्पादन लागत घट्दै जान्छन्। स्याउबाट मनाङको आर्थिक स्थिति सुध्रँदै मनाङमा उत्पादित स्याउलाई स्थानीयस्तरमा प्रशोधन गरेर अन्तर्राष्ट्रिय स्तरको वाइन उत्पादन गर्न थालिएको छ। वाइन मेकर आश्रय रञ्जितकारले भ्राताङमा मनाङ वेभरेज स्थापना गरेर वाइन उत्पादन थालेका हुन्। मनाङ भ्याली वाइन नामबाट प्याकेजिङ हुन्छ। १० करोडको लागतमा वाइन उत्पादन कम्पनी खोलिएको छ। अन्नपूर्ण हिमालको काँखमा कलाकार स्वस्तिमा खड्काले वाइनको लन्च गरिन्। यसरी कुनै वाइनको लन्च नभएको वाइन मेयर रञ्जितकार बताउँछन्। हाम्रो उद्योगको वार्षिक दुई लाख लिटर वाइन उत्पादन गर्ने क्षमता छ, रञ्जितकार भन्छन्, यहाँ कुल उत्पादन ८ हजार टन स्याउ उत्पादन हुन्छ। उनका अनुसार तीन वर्षको कडा अनुसन्धान र विकासपछि अन्तत: हामीले मनाङको स्याउबाट वाइन उत्पादन गर्न सफल भएका छौं। मनाङकी प्रमुख जिल्ला अधिकारी सुप्रभा खनाल ढुंगेल भन्छिन्, मनाङलाई पर्यटन गन्तव्यको रूपमा चिन्दै आएका थियौं। अब एग्रो मनाङ र मनाङ भ्याली वाइनले एग्रो टुरिजमको रूपमा पनि चिनाएको छ। अब पर्यटकले भ्राताङमा आएर संगठित रूपमा स्याउबारी गर्दै यहाँको एग्रो टुरिजममा रमाउने मौका पाउनेछन्। उनले थपिन्, मेड इन् नेपाल, मेकिङ नेपाल भन्ने नारालाई यसले प्रोत्साहन गरेको छ। जिल्ला समन्वय समिति मनाङका प्रमुख चीनबहादुर घलेले मनाङजस्तो विकट ठाउँमा उत्पादित स्याउबाट वाइन निर्माण गरेर बजार पठाउनु ठूलो काम भएको बताउँछन्। यसका लागि युवा व्यवसायीलाई धन्यवाद दिँदै उनी भन्छन्, लमजुङबाट मनाङ छिर्दा दुवैतिर उच्च घनत्वको हाइएन्डसिटी स्याउ देखिन्छ। अधिकांश किसानले पुरानो बोट बिरुवालाई विस्थापित गरेर नयाँ जातको स्याउ लगाइसकेका छन्। स्याउ र वाइनको ब्रान्डिङमा नाति पुस्ता मनाङका युवराज गुरुङका पुर्खा ४५ वर्षअघि स्याउ उत्पादनलाई विस्तार गर्दै जीवनका सबै समय खर्चिए। काठमाडौंका आश्रय रञ्जितकारका पुर्खा भने नेपाली फलफूलबाट स्वदेशमै वाइन बनाउनतिर लागे। दुवै युवाका पुर्खाको सपना देशलाई आत्मनिर्भर बनाउने नै थियो। उनीहरूले पुर्खाले देखाएको बाटोमा हिँडिरहेका छन्। अहिले काठमाडौंका आश्रयले मनाङमा वाइन उत्पादनका लागि उद्योग खोलेका छन् भने युवराजले खेती स्याउखेती विस्तार गरेका छन्। यी दुवै युवाले मनाङलाई पर्यटकीय गणतव्यसँगै स्याउ र वाइनबाट ब्रान्डिङ गर्र्ने सपना देखेका छन्। स्याउ बगैंचामै वाइन उद्योग छ। तेस्रो पुस्ताका युवराजले पुख्र्यौली स्याउखेतीलाई आधुनिकीकरण गरेका छन्। रैथाने ज्ञान र इटलीको आधुनिक प्रविधिलाई फियुज्न गर्दैै उनले मनाङमा माटो सुहाउँदो स्याउखेती गरेर सबैलाई छक्क पारेका छन्। भन्छन्, मागको ९० प्रतिशत स्याउ आयात गर्छौं। नेपाली स्याउ रसिलो र स्वादिलो हुन्छ। नेपाली बजारमा हाम्रो स्याउको माग उच्च छ। तर, उत्पादित स्याउ नेपाली बजारमै पुग्दैन। स्याउ र वाइनमार्फत मनाङको ब्राडिङ गर्नु नै हाम्रो मुख्य लक्ष्य हो, उनी भन्छन्, यो सपना हजुरबुवा, बुवा र मेरो हो। अर्का युवा व्यवसायी वाइनमेकर आश्रय रञ्जितकारका हजुरबुवा सत्यलाल रञ्जितकार नेपाल सरकारको बागवानी विशेषज्ञ थिए। सन् १९६० उनी ६ महिनाका लागि अमेरिका जाने अवसर पाए। त्यहाँ नापा भ्याली छ जहाँ वाइन बनाइन्छ। उनले त्यहाँ वाइन बनाउन सिके। नेपाल फर्किएपछि सत्यलाल बागबानी विशेषज्ञका रूपमा देशभरि बागबानीमा भ्रमण गरे। हजुरबुवाले भनेको सम्झँदै वाइन मेकर आश्रय भन्छन्, ठाउँठाउँमा पहिला बाटोघाटो केही थिए। फलफूल त निकै धेरै थिए तर कुहिएर जान्थे। कुहिएर फाल्नुभन्दा प्रशोधन गरेर वाइन बनाउन उपयुक्त हुन्छ। उनले सन् १९८० मा वाइन बनाए। तर, वाइनले बजार पाएन। आश्रय भन्छन्, नयाँ नेपाली वाइन थियो। कसैले विश्वास नै गरेन। तर, आश्रयका बुवा महेश्वरलाल रञ्जितकारले पुर्खाबाट वाइन बनाउने भने सिक्ने अवसर पाए। सन् १९९५ मा संखुवासभामा मकालु वाइन इन्डस्ट्रिज खोले। त्यो ब्रान्डको नाम थियो हिन्वा। नेपाली वाइनले निकै चर्चा र बजार पायो। स्थानीय फलफूल एैंसेलुबाट बनेको। त्यो बेला आश्रयको हजुरबुवा बितिसकेका थिए।"
एमसीसी प्रसारणलाइनका सबै ठेक्का रद्द,"एमसीसी कार्यक्रम खरिद मार्गनिर्देशिकामा आधारित एमसीएनेपालको खरिद प्रक्रिया अनुरूप करिब ६५ प्रतिशत महँगो ठेक्का परेपछि एमसीए नेपालद्वारा ठेक्का रद्द। काठमाडौं : मिलिनियम च्यालेन्ज कर्पोरेसन (एमसीए) नेपालले प्रसारणलाइन निर्माणका लागि गरेको टेन्डर आह्वान रद्द गरेको छ। एमसीसी परियोजनाअन्तर्गतको प्रसारणलाइनको सबै ठेक्का रद्द भएको एमसीए नेपालका सञ्चार सहायक पुष्कर माथेमाले जानकारी दिए। आयोजनाको खरिद डिजाइन, आपूर्ति, वितरण, स्थापना, परीक्षण र कमिसनका लागि गत वर्षको मंसिरमा ठेक्का खुलाइएको थियो। परियोजनाले गएको जेठ महिनामा प्रसारण लाइन निर्माणका लागि परेका ६ वटा बोलपत्र सार्वजनिक गरेको थियो। ६ वटामध्ये ५ वटा भारतीय कम्पनी प्राविधिक रूपमा छनोट भएका थिए। भारतका कल्पतरू पावर ट्रान्समिसन लिमिटेड, ट्रान्सरेल लाइटिङ लिमिटेड, टाटा प्रोजेक्ट्स लिमिटेड, केईसी इन्टरनेसनल लिमिटेड र लार्सेन एन्ड टर्बो लिमिटेड छनोटमा परेका थिए। एमसीसी कार्यक्रम खरिद मार्गनिर्देशिकामा आधारित एमसीएनेपालको खरिद प्रक्रिया अनुरूप करिब ६५ प्रतिशत महँगो ठेक्का परेपछि एमसीए नेपालले ठेक्का रद्द गरेको सार्वजनिक सूचनामार्फत जानकारी गराएको हो। लप्सीफेदीदेखि बुटवलसम्मको ३१५ किलोमिटर लामो ४ सय केभी प्रसारण लाइनलार्ई तीन खण्डमा विभाजन गरी ठेक्का आह्वान गरिएको थियो। पहिलो खण्डमा लप्सीफेदीरातमाटेन्यु हेटौंडा ४ सय केभी, दोस्रोमा रातमाटेन्यु दमौली ४ सय केभी र तेस्रो खण्डमा न्यु दमौलीन्यु बुटवल ४ सय केभी निर्माण गरिने भनिएको छ। अब नयाँ सूचना निकालेर नयाँ ठेक्का आह्वान गरिने एमसीए नेपालका माथेमाले जानकारी दिए। एमसीसी परियोजना यही भदौ १३ गतेबाट कार्यान्वयनको चरणमा गएको हो। डेढ वर्षको पूर्वतयारीको चरणबाट कार्यान्वयनको चरणमा गएको आयोजनाले भदौ १३ बाट पाँच वर्षमा परियोजना सम्पन्न गर्नु पर्नेछ। पाँच वर्षको समयमा आयोजना नसकिए ५० मिलियन अमेरिकी डलर अमेरिकाले फिर्ता लानेछ। तर, आयोजनाले पूर्वतयारीको काम भने सम्पन्न गरिसकेको छैन। प्रसारणलाइनको ठेक्का लाग्ने चरणमा नै थियो भने जग्गा अधिग्रहण, मुआब्जा, रुख कटानीलगायतका काम अझै सम्पन्न हुन सकेको छैन। नुवाकोट जिल्लाको रातमाटे, तनहुँ जिल्लाको दमौली र नवलपरासी (बर्दघाट सुस्ता पश्चिम) जिल्लाको भुमहीमा गरिने ४०० केभी क्षमताको सबस्टेसन निर्माणका लागि १० करोड अमेरिकी डलरभन्दा बढीको बोलपत्र आह्वान भइसकेको बताइएको छ। नुवाकोटमा निर्माण गरिने रातमाटे सबस्टेसनका लागि जग्गा प्राप्ति तथा मुआब्जा वितरण दुवै कार्य सम्पन्न भइसकेका छन्। प्रसारण लाइनका लागि जग्गा प्राप्ति र मुआब्जा वितरणका लागि हाल आवश्यक कानुनी प्रक्रिया पूरा गर्ने कार्य भइरहेको बताइएको छ भने जग्गा प्राप्ति एवं मुआब्जा वितरण कार्य सुरु गरिसकेको छ। यस्तै, आयोजना क्षेत्रमा नगरी नहुने रुख कटानी कार्यको तयारीको क्रममा परियोजना रहेको छ। एमसीएनेपालअन्तर्गत निर्माण गरिने प्रसारणलाइनका लागि आवश्यक रुख कटानसम्बन्धी स्वीकृतिका लागि वन मन्त्रालयसँग पत्राचार र समन्वय भइरहेको परियोजनाले जनाएको छ। हाल रुख गणनाका लागि वन मन्त्रालयले डिभिजन वन कार्यालयलार्ई पत्राचार गरिसकेको छ भने ती वन कार्यालयहरूको नेतृत्वमा रुख गणना कार्य सुरु भइसकेको छ। रुख गणना कार्य सम्पन्न भएपछि रुख कटानका लागि नेपाल सरकारको मन्त्रिपरिषद््बाट स्वीकृति लिइनेछ। प्रसारणलाइनका लागि आवश्यक काटिने रुखको सोधभर्नाका रूपमा गरिने पुनः वृक्षरोपणको स्वरूप सम्बन्धमा वन मन्त्रालयसँग छलफल भइरहेको छ। चार सय केभीको प्रसारणलाइन निर्माणका लागि ८ सय ५६ टावर निर्माण हुनेछन्। ३ सय ५४ हेक्टरमा फैलिएको वन क्षेत्रको २ लाख २ हजार रुख कटान गर्नुपर्ने वातावरण प्रभाव मूल्यांकन तथ्यांकले देखाएको छ। ती रुख कटानका लागि एमसीसीको मापदण्डले एक रुखबराबर एक बिरुवा रोप्ने भन्दै आएको छ। तर, नेपाल सरकारले एक रुखबराबर १० बिरुवा रोप्ने वा सोबराबरको पैसा बुझाउनुपर्ने भन्दै आएको छ। एमसीएनेपाल र यसका परामर्शदाताहरू हाल विस्तृत रुख गणनापूर्व स्थानीय बासिन्दाहरूसँगको परामर्श कार्यलाई अगाडि बढाइरहेका छन्। यस कार्यबाट पुनः वृक्षरोपण गरिनुपर्ने परिमाणबारे जानकारी प्राप्त हुने परियोजनाले बताएको छ। एमसीसी परियोजनाका लागि २०६८ सालमा छनोट भएको नेपालले २०७४ भदौ २९ मा सम्झौतामा हस्ताक्षर गरेको थियो।"
आयामिक निबन्धका सञ्चार,"सुन्दरीचोक। जो मल्लकालीन संस्कृतिका जीवन्त अनुभूतिका प्रक्षेपण। अन्तरंगले रङ भरिन्छ। पुस्तकमा भावपूर्ण शब्दसंयोजन, वाक्यविन्यास। सुन्दर चुस्त मुसुक्क मस्केर छम्छमाएकी सुन्दरीकै हाउभाउ छम्छमाएकी लालीदार युवतीतुल्य ठानें ज्ञानेन्द्र विवशको सुन्दरीचोक। जो मल्लकालीन संस्कृतिका जीवन्त अनुभूतिका प्रक्षेपण। अन्तरंगले रङ भरिन्छ। पुस्तकमा भावपूर्ण शब्दसंयोजन, वाक्यविन्यास। लेख्नु शब्दसंयोजन। वाक्यविन्यास अन्तराल छचल्काई पाठक गणलाई मोहित पार्ने कलात्मक तरंग। रचना उत्तिकै प्रभावशाली जँचिन्छ जतिखेर पाठकीय मनलाई अकास्याउन सार्थक बन्छबनेको हुन्छ। मन अकासियो मेरो। अनुभूतिजन्य कावा खाँदै। भन्छ आफैंसित ज्ञानेन्द्र ज्ञानको इन्द्र। पाइन्छ गर्न विचरण। भेट्टाएँ सुन्दरीचोकभित्र संग्रहका एकल पहिलो निबन्धमा। उनी सजीव सुन्दरीचोकका। इँटाइँटा बोल्छन् अवाक वाचा। भन्छन् बुझ्ने समझदार चेतनारायणहरू तमामलाई। मात्र थाक्नु छ मगनमस्त ध्यान लगाएर। सुन्दरीचोक गाता कलात्मक सुन्दर। झन्डै मल्लकालीन लिपि। नेपालभाषाका सामान्य लिपि। गाताका आवरणकला अमूर्त कारीगरी जीवन राजोपाध्यायका। सुन्दरीचोक निबन्ध बहुआयामिक। चोकभित्रका प्रत्येक झ्यालका चौकोस नेवारीनेपाली काष्ठकारीले ओतप्रोत। टँुडालहरूका देवीदेवताका मूर्तिहरू व्याख्यावर्णन योग्य। टुँडालका मूर्तिका हस्तमुद्रा, पादमुद्रा खुट्टाका मुद्रा उस्तै। देवी दुर्गेभवानीका मुद्रा अलगअलग मुद्रामय। आँखैदेखि साक्षी। किन्तु मूर्तताभित्रका अमूर्तता बुद्धिविलासिताका कसरत बन्छ। त्यसको शिल्पसाधना मनन् गर्नु अपरिहार्य छ नै। स्थल अवलोकन व्याख्यान उपाय मनज्ञ ज्ञानेन्द्रीय विज्ञान बन्छ। कृतिको चित्र पुस्तककै आवरण चोकका मध्यस्थ ढुंगेधारालोहहिती नेपालभाषा शब्द। हिटी नेपालीमा रूपान्तरित शब्द। नेपालभाषा दन्त्यप्रधान। नेपाली मूर्धन्य। भोटाहिटी नेपालभाषा। भोटाहिटी मूर्धन्य प्रधान। हितीको ती उच्चारण गर्दा ती जिब्रोका टुप्पाले दाँत छुन्छ। भोटाहिटीको टी उच्चारण गर्दा जिब्रोको छुप्पो तालुका स्थान छुन पुग्छ। अलि सूक्ष्म भाषाविज्ञान सुन्दरीचोक प्रसंग मच्चाउँदामच्चाउँदै जयतु संस्कृतम् ! सुन्दरीचोक प्रवेश गर्दै आगन्तुकका नयनजोडी सुन्दरी लोहहिटी सामुन्ने जडित ढुंगे आसन दृष्टिगोचर बन्छ। शिलासन ढंगका कलात्मक आशन। कलात्मक ! कलात्मक भन्नु सीपयुक्त शिलाकारका सीपले सजिएका। सीपले सजिनु कलासाधना। साधना प्रविधिवान् हुन्छ। साधनाले सीपलाई सँगाल्छ। सीपबिना साधना हुन्न, प्राप्तिन्न। शिलासन मल्लकालीन राजाहरूका राज्यारोहण समारोहका बिन्दुकेन्द्र स्थल। पाषाण वस्तुलाई कलात्मक सीपले कुँदिरही सुन्दर बन्नुको सजीव प्रमाण शिलासिंहासन। मल्लकालीन युग आत्मनिर्भरताको युग। मल्लकालीन ऐतिहासिक युग ! ऐतिहासिक युगले इतिहास संवरण गर्छ महŒवपूर्ण। युगीन परम्परा आत्मनिर्भरताको। नबिर्सी दिए हुँदो हो हामी हाम्रा चेतहरूले चेतना भया युग संवाहकहरूमा। चेतना भया वाक्यांश युग प्रवर्तक बडामहाराजा पृथ्वीनारायण शाहका ! सुन्दरीचोक र यस्तै तत्कालीन तीन मल्लकालीन तुलजा भवानी मन्दिर परिसर आबद्ध तीनवटै चोकहरूमा। ललितपुर, कान्तिपुर दरबारतुलजा भवानी परिसरभरि। जहाँ तुलजा भवानी परिसर त्यहीँ मल्लकालीन दरबार। भवानीप्रतिका प्रगाढअगाध श्रद्धाभक्तिभाव ! युगै भक्तिभावमय। अगाध आस्थामय भक्ति रस अनुरक्त। बेढंगी अनुरागमाथि नराख्ने आस्था। स्वच्छ, स्वछन्द भुक्तिमुक्ति अनुरागका प्रतिमूर्ति भगवान् भरोसाका जमानायुग। अनास्थाले भगवान्प्रति विवेक बिलाउँछ विवेकशील मानिस ईश्वरीय मनमस्तिष्क र विवेकका खानी। विवेकका स्वामी भन्नु सद्भावका खानी। सुन्दरीचोकका अनुपम रानी। सुन्दरीचोकका संयोजनमा सघाउने योजनाकार चानचुने मस्तिष्कका कुबेर थिएनन्। भूत, भविष्य, वर्तमानका त्रिकालदर्शी विवेकका सारथि हुन् भन्नु फरक परोइन। चोकका आँगनप्रांगण साक्षी बन्छ। सुन्दरीचोक युगसंवाहक दसीप्रमाण। सुन्दरीचोक भित्री पानाको चतुष्कोणिक चित्र पुस्तकमा प्रस्तुत चित्रले प्रदर्शन गर्न आएको देखिन्न। दुई कोणिक प्रस्तुतिले समेटेका दृश्य नै पर्याप्त लाग्छ। चारैतिरका सम्पूर्णता अवलोकन गर्न। हाम्रा पारम्परिक अवलोकन विधिले प्रशस्तीकरण गर्न सघाउँछ। बल पुर्याउँछ। सुन्दरीचोकको मध्यस्थ तुसाःहिति नितान्त कलात्मक। देवीदेवता गणका भव्य मूर्तिहरू जाज्वल्यमान। तिनका मुद्रामय अवस्थिति तन्त्रमन्त्रयुक्त। एउटै मूर्तिकलामा जडित मुद्राभावभंगीमा युक्त छ। तिनका विश्लेषण छुट्टै हुनु गर्नु उपयुक्त ठान्छु। हाम्रा दीक्षा मन्त्रका कर्मवीरगुरु ब्राह्मणपुरोहितकर्माचार्यगुरुवाचार्यका वचनामृत अपरिहार्य बन्छ। यस सन्दर्भमा परम्परा धान्न। सुन्दरीचोक तीनतले छ चौतर्फमै। सबैभन्दा तल्लो छेंदीछिँडी (ग्राउन्डफ्लोरबेसमेन्ट) खम्बातोरण काष्ठकारीगरीयुक्त आकर्षक। छिँडीछेंदीका अर्थविन्यास बन्छ सिंगो घर अडेको आधार भूमि। द्वारहरू कुनाकुनामा जडिएका छन्। ठाउँ खेर नजाओस् हेतु यसमा अन्तर्निहित ज्ञानवास्तुविज्ञान मध्यकालका मल्लकालीन मन्त्र, तन्त्र, यन्त्र विधि। विज्ञानमा आधारित यन्त्र। यन्त्रले गरेको आविष्कार। आविष्कारमा आधारित खोज। खोजमाथि अर्को खोजले ल्याएको नौलोनौलो उपलब्धि वैभव सान्दार हाम्रै हाम्रो। दुईमत यसमा हुँदो हो कसको ? सुन्दरीचोकमाथिका कोणिक दृष्टि र व्याख्या बन्छ युगीन। युगीन व्याख्या प्राचीनतामाथि प्रक्षेपण हुने गरिने अर्वाचिन गन्तव्यभित्रका मन्तव्य अनि गन्तव्या नि ! सुन्दरीचोक मध्ययुगीन प्रविधि पुराण यो प्रस्तुत चित्रले समाहित गरेको एकातिरका दुई शिलास्तम्भ दीपदानी। दीपदानी पाश्चात्य लवजमा लालाय्मपोस्ट। स्तम्भका शिरणीमा देवा संयोजित छ। देवा नेपालभाषाका लवनसलोदो बाल्ने भाँडो। मध्ययुगीन प्रविधि। तेल थप्दै गर्दा चाहिए जति अवधि धानिन्छ भव्य। सुकुन्ना बाल्छौं अझै घरघरमा हामी। सुकुन्ना नेपालभाषाका लवज। सुतेल। कुन्ना संस्कृत शब्दको अपभ्रंश कुण्डको। कुण्ड भन्नु भन्दाभन्दै कुन्ना भनिन थाले। कुण्डभन्दा जिब्रो फड्कार्नु पर्छ। कुन्ना भन्दा पर्दैन। पुरुषनारीबीचको विभेद भेटिन्छ यहाँ भाषिक संस्कारमा। सुन्दरीचोकभित्र विचरण गर्दा प्रत्युत्पन्न उद्गार यो ! युगपोषण ठान्छु ज्ञानेन्द्रजीलाई हौस्याइँ बनोस् ! हौस्याइँका पारा यस्तै ! सुन्दरीचोक दलान तीन कबलका। तोरणजडित। तोरण स्वयात अभिनन्दनका बन्छ प्रतीक। मातँमाटनमाउ तल्ला। मागाउँ। तँतल्ला। कोणकोणमा दुई ठूला तिकिझ्याआँखीझ्याल। रानीमहारानीछोरीहरूले हेर्नदेख्न मिल्ने। सहरियाले भित्र देख्न नसकिने। अचेल झैं पर्दा लाउन नपर्ने। आँखेझ्याल महात्म्ये ! बीचको झ्याल खोल्न मिल्ने। चौतर्फी एक समानजडितसमानुपातिक। तेस्रो तलाका झ्यालहरू कोसोझ्याः (ल) यसमा एकदुई हात जति बाहिर दलिन निकाली भित्र खाटजस्तै बस्नसुत्न मिल्ने ठाउँ बनाइएको। त्यहाँ बसेर चोकमा देखाइने नाचगण हेर्न अवलोकन गर्न सकिने खाट। यस प्रकारका निर्माण वास्तुकलास्थापत्यकलाका अर्को प्रकरण। कोसोघोप्टे झ्यालसम्बन्धी विवरणका छेस्को। सुन्दरीचोकका तुसाःहितिको शिरानी। सजिएको छ तीनतल्ले मिहिन शिलामन्दिर लरतरे देखिन्न। मिहिन कारीगरीपूर्ण कलाकौशलका चित्ताकर्षक कारीगरी। कृतिको एकै पठनमा आउने मनका उमंग यो ! निबन्धका शिल्पी यी निबन्धकारलाई सुमंगल टीकोटालो अपर्णन्छु ! जयतु सुन्दरीचोक !"
गुमनाम त्यो कीर्तिमान,"काठमाडौं : गत असोज २० गते १९औं एसियाली खेलकुदअन्तर्गत प्रतिस्पर्धाको अन्तिम दिन थियो। यही दिन कराते खेलाडी एरिका गुरुङले नेपाललाई ऐतिहासिक रजत पदक दिलाएकी थिइन्। उनले २५ वर्षपछि व्यक्तिगत स्पर्धामा नेपाललाई रजत पदक दिलाएकी थिइन्। भारोत्तोलनका सागर भण्डारीको पनि त्यही दिन प्रतिस्पर्धा थियो। उनले १०९ केजी तौल समूहमा प्रतिस्पर्धा गरेका थिए। सो दिन सागरले नयाँ राष्ट्रिय कीर्तिमान बनाएका थिए, त्यो पनि अहिलेसम्मकै उच्च भार वहन गरेर। तर, उनको त्यो कीर्तिमान र उपलब्धि छायाँमा पर्यो। रजत पदक विजेता कराते खेलाडी एरिकाको चर्चा चुलिँदा सागरको त्यो उपलब्धि भने ओझेलमा पर्यो। देशले २५ वर्षपछि व्यक्तिगत स्पर्धामा पदक जित्दा त्यसको चर्चा हुनु स्वाभाविकै हो। एरिकाको चर्चा हुनुपथ्र्यो, सागर भन्छन्, मेरो समाचार पनि केही सञ्चार माध्यममा आएको थियो। तर, त्यसले जति चर्चा पाउनु पर्ने हो, त्यो भने पाउन सकेन। आफ्नो नाममा अहिलेसम्मकै उच्च भार वहनको कीर्तिमान लेखाउन पाउँदा खुसी छु। सागरले स्न्याचमा १ सय ३३ र क्लिन एन्ड जर्कमा १ सय ७० गरी ३ सय ३ केजी भार उठाएका थिए। नेपाली भारोत्तोलनको इतिहासमा तीन सय केजीको आँकडा कटाएको यो दोस्रो पटक हो। यसअघि १९औं एसियाली खेलकुदमै विकाससिंह विष्टले तीन सय केजीको आँकडा पार गरेका थिए। पुरुष ९६ केजी तौल समूहमा प्रतिस्पर्धा गरेका उनले स्न्याचमा एक सय ३३ र क्लिन एन्ड जर्कमा एक सय ६८ गरी कुल तीन सय एक केजी भार उठाएर नयाँ राष्ट्रिय कीर्तिमान बनाएका थिए। सागरले त्यसको ७२ घण्टापछि नै आफ्नो नाममा नयाँ कीर्तिमान लेखाएका हुन्। प्रशिक्षण र तयारी राम्रो भएका कारण पनि एसियाली खेलकुदमा आफूले नयाँ राष्ट्रिय कीर्तिमान बनाउन सकेको उनी बताउँछन्। यस पटक हाम्रो तयारी राम्रो भएको थियो। पोखरामा ४० दिन र काठमाडौंमा करिब एक महिना प्रशिक्षण सञ्चालन भएको थियो, सागर भन्छन्, तयारी राम्रो भएका कारण पनि उत्कष्ट प्रदर्शन गर्न सकियो। यसअघि साउदी अरेबियाको रियादमा भएको विश्व भारोत्तोलन च्याम्पियनसिपमा पनि उनले कुल २ सय ९१ केजी भार वहन गरेका थिए। कञ्चनपुरको महेन्द्रनगरका सागरले भारोत्तोलन खेल्न थालेको नौ वर्ष बितिसकेको छ। उनी सात कक्षा पढ्दादेखि खेलकुदमा सक्रिय भएका हुन्। गणेश चन्द महेन्द्रनगरका भारोत्तोलनका चर्चित खेलाडी थिए। उनैलाई देखेर सागरले पनि भारोत्तोलन खेल रोजेका हुन्। हामीले देखेका चर्चित खेलाडीमा गणेश चन्द हुनुहुन्थ्यो। उहाँलाई पछ्याउँदै मैले पनि भारोत्तोलन रोजेको हुँ, सागर भन्छन्। उनलाई निखार्ने काम भने महेन्द्रनगरकै जीवन गौतम गरे। जीवन गौतमबाटै सागरले अहिले पनि प्रशिक्षण लिइरहेका छन्। १९औं एसियाली खेलकुद सागरले खेलेको सबैभन्दा ठूलो प्रतियोगिता हो। यसअघि उनले विश्व भारोत्तोलन च्याम्पियनसिप र १३औं दक्षिण एसियाली खेलकुद प्रतियोगिता (साग)मा प्रतिस्पर्धा गरेका थिए। चार वर्षअघि नेपालमै आयोजना भएको १३औं सागमा उनले रजत पदक जितेका थिए। सागरले सातौंदेखि राष्ट्रिय प्रतियोगितामा सहभागिता जनाउन थालेका हुन्। सातौं राष्ट्रिय प्रतियोगितामा चौथो स्थान हात पारेका उनले आठौं र नवौं राष्ट्रिय खेलकुद प्रतियोगितामा भने स्वर्ण पदक जिते। सागर पछिल्लो समय विभागीय टोली नेपाल पुलिस क्लबमा आवद्ध छन्। उनी दुई वर्षअघि पुलिस क्लबमा आवद्ध भएका हुन्। उनले नेपालमा आयोजना भएका अधिकांश प्रतियोगितामा स्वर्ण पदक जित्दै आएका छन्। सागर पछिल्लो समय अर्को वर्ष आयोजना हुने पेरिस ओलम्पिकको तयारी गरिरहेका छन्। अब केही दिनपछि नै ओलम्पिकको तयारीका लागि प्रशिक्षणमा सहभागी हुने उनी बताउँछन्। पेरिस ओलम्पिकको तयारीका लागि स्कलरसिप पाएको छु। अब त्यसकै तयारीमा लाग्नेछु। महेन्द्रनगरमा जीवन गुरुबाट नियमित प्रशिक्षण गर्नेछु, सागर भन्छन्। अर्को वर्ष हुने ओलम्पिकमा छनोट हुन कम्तीमा ६ वटा छनोट प्रतियोगिता खेल्नुपर्ने हुन्छ। वरीयतामा पर्न सके उनी ओलम्पिकमा छनोट हुन सक्नेछन्। छनोट प्रतियोगिताबाट सफल हुन नसके वाइल्ड कार्डमार्फत पनि सहभागी हुने प्रावधान छ। सागरले अहिलेसम्म ६ मध्ये दुई वटा छनोट प्रतियोगिता खेलिसकेका छन्।"
"सनाखतको बहानामा रोकियो नियुक्ति, दाबीकर्ताका समर्थकलाई परिचयपत्रसहित उपस्थित हुन आह्वान","विराटनगर : कोसी प्रदेशमा संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न शुक्रबार साँझ ५ बजेसम्मको समय दिइएको थियो। एमालेको समर्थनमा कांग्रेसको संस्थापनइतरका केदार कार्की र गठबन्धनबाट माओवादी केन्द्र प्रदेश संसदीय दलका नेता इन्द्रबहादुर आङ्बोले समयमै दाबी पेस पनि गरे। तर, गठबन्धनमा विद्रोह गरेर कांग्रेसका कार्की एमालेको समर्थनमा मुख्यमन्त्रीको दाबेदार बनेपछि सुरु भयो कांग्रेसमा किचलो। यसैकारण समयमा मुख्यमन्त्री नियुक्त भएनन्। सनाखतको बहानामा प्रदेश प्रमुख पर्शुराम खापुङले आफैंले दिएको समय पनि त्यत्तिकै टारिदिए। मुख्यमन्त्री नियुक्तिमा ढिलाइ गरेपछि एमाले प्रदेश संसदीय दलका नेता हिक्मतकुमार कार्की र मुख्यमन्त्रीको दाबी पेस गरेका कार्कीले शुक्रबार प्रदेश प्रमुखसँग छलफल गरेका थिए। छलफलमा उनले समर्थन गर्ने सांसदको हस्ताक्षर सनाखत शनिबार गर्ने प्रस्ताव गरे। सुरुमा उक्त प्रस्तावप्रति कार्कीद्वय सहमत भएनन्। उनीहरूले तत्काल सनाखत गरेर मुख्यमन्त्री नियुक्त गर्न आग्रह गरेका थिए। तर, प्रदेश प्रमुखले अडान नछाडेपछि सनाखत गरेरमात्रै मुख्यमन्त्री नियुक्त गर्ने प्रस्तावमा समर्थन जनाउन उनीहरू बाध्य भए। मुख्यमन्त्रीमा केदार कार्कीलाई समर्थन गरेका सांसदले पनि प्रदेश प्रमुखको प्रस्ताव उचित नभएको भनेर विरोध गरेका थिए। अब सनाखत शनिबार गरिने भएको छ। त्यसपछि मात्रै मुख्यमन्त्री नियुक्त गर्ने प्रदेश प्रमुखले बताएको एमाले प्रदेश संसदीय दलका प्रमुख सचेतक रेवतीरमण भण्डारीले बताए। हस्ताक्षर सनाखतपछि मुख्यमन्त्री नियुक्तिको सहमति भएको जानकारी उनले दिए। प्रदेश प्रमुखको कार्यालयले दाबीकर्ताका समर्थक सांसदलाई प्रदेशसभाको परिचयपत्रसहित उपस्थित हुन आह्वान गरेको छ। कार्कीले संवैधानिक व्यवस्थाअनुसार आधिकारिक हिसाबले मुख्यमन्त्री दाबी गरेको देखिन्छ। तर, मुख्यमन्त्री नियुक्त नगरेपछि प्रदेश प्रमुखलाई गठबन्धनबाट ग्रसित भएको आरोप लाग्न थालेको छ। कांग्रेसको संस्थापनइतरका ८ र एमालेका ३९ जना सांसदको समर्थनमा बहुमत पुर्याउँदै कार्कीले मुख्यमन्त्री दाबी गरेका थिए। आङ्बोले पनि कांग्रेसका २९, माओवादीका १३, नेकपा (एकीकृत समाजवादी)का ४ र जनता समाजवादी पार्टी (जसपा)का १ सांसदको हस्ताक्षर बुझाएर मुख्यमन्त्री दाबी गरेका हुन्। कार्कीलाई साथ दिएका सांसदको हस्ताक्षर दुरुपयोग गरेको आरोप खेपिरहेका आङ्बोको दाबी आधिकारिक हुन नसक्ने कानुनका विज्ञहरू बताउँछन्। त्यसले मुख्यमन्त्रीमा कार्कीको दाबी बलियो बनेको छ। कार्कीलाई मुख्यमन्त्री नियुक्त गर्नुपर्ने माग राख्दै उनलाई समर्थन गरेका सांसदहरू प्रदेश प्रमुखको कार्यालयमा पुगेका थिए। दबाब दिन कार्की समर्थक सांसदहरू आफूहरूको नाम र हस्ताक्षरसहित सशरीर उपस्थित भएका हुन्। सांसदको स्वतन्त्रतामा हस्तक्षेप कांग्रेस कोसी प्रदेश कार्यसम्पादन समितिले मुख्यमन्त्रीमा व्यक्तिगत हिसाबले समर्थन गर्न पाउने सांसदको संवैधानिक स्वतन्त्रतामा हस्तक्षेप गरेको छ। समितिको शुक्रबार बसेको बैठकले कार्कीसहित उनलाई समर्थन गर्ने सांसदलाई दाबी फिर्ताका लागि आग्रह गर्ने निर्णय गरेको छ। केन्द्रीय गठबन्धनले माओवादीका आङ्बोलाई मुख्यमन्त्री बनाउने निर्णय लिएको थियो। तर, कांग्रेसको संस्थापनइतर पक्षधर कार्कीले विद्रोह गरेर आफू पक्षकासहित एमालेका सांसदको समर्थनमा बहुमत पुर्याएर मुख्यमन्त्रीमा दाबी गरेका छन्। उनको दाबीसँगै आङ्बोलाई अवरोध पुगेको छ। कार्की प्रदेशको मुख्यमन्त्री बन्ने पक्कापक्कीजस्तै छ। प्रदेश प्रमुखको आह्वानअनुसार बहुमत पुर्याउन सक्ने प्रदेशसभा सदस्यले मुख्यमन्त्रीमा दाबी गर्न सक्छन्। सांसदलाई दलको ह्वीप लाग्दैन। कारबाही पनि हुँदैन। पद सुरक्षित रहने भएकाले संविधानअनुसार सांसदले विवेक प्रयोग गरेर आफूले चाहेकालाई मुख्यमन्त्रीमा समर्थन गर्न सक्नेछन्। तर, दल र गठबन्धनको निर्णय तथा पार्टी अनुशासनका नाममा संविधानले सांसदलाई दिएको स्वतन्त्रताको अधिकार हरण गर्न खोजिएको छ। कार्कीलाई साथ दिएका सांसदलाई समर्थन फिर्ता गराउन अनेक दबाब सिर्जना गरिएको छ। कारबाही गर्नेसम्मको धम्की दिने काम भइरहेको एक सांसद बताउँछन्। केन्द्रबाट गठबन्धनका शीर्ष नेताको आशीर्वाद लिएर मुख्यमन्त्री सुरक्षित बनाउन खोजेका आङ्बोलाई साथ दिन कांग्रेसको संस्थापन पक्ष सक्रिय छ। कार्कीपक्षीय एक सांसदले गठबन्धनका नाममा दबाब र प्रभावमा पार्ने तथा सांसदको स्वविवेकीय अधिकारमाथि हस्तक्षेप गर्ने काम भइरहेको बताए। कांग्रेसका विद्रोही सांसदहरूले आफूहरूको हस्ताक्षर आङ्बोले दुरुपयोग गरेर मुख्यमन्त्रीमा दाबी पेस गरेको बताएका छन्। आफूहरूको समर्थन कार्कीलाई रहेको उनीहरूले स्पष्ट पारिसकेका छन्। प्रदेश प्रमुखकोमा हस्ताक्षर बुझाउँदा कार्कीलाई कांग्रेसका शमशेर राई, रामकुमार खत्री, लीलाकुमारी राई, गोविन्द गिरी, इन्दिरा थापा, मानबहादुर लिम्बू र सुनीताकुमारी गुरुङले साथ दिएका थिए। मुख्यमन्त्रीको दाबीले गठबन्धनभित्रै विवाद बढाएको छ। गठबन्धनको भविष्य अन्योलमा पारेको छ। कांग्रेसको संस्थापन पक्ष अनुशासन नमानेको भनेर सांसदलाई कारबाही गर्ने आशय व्यक्त गरिरहेको छ। तर, संविधानअनुसार मुख्यमन्त्रीमा समर्थन गरेकै आधारमा दलले सांसदलाई कारबाही गर्न मिल्दैन। कार्कीलाई समर्थन गरेका कांग्रेस सांसद रामकुमार खत्रीले भने कसैको दबाब र प्रभावमा पर्न आवश्यक नरहेको बताए। बहुमत पुगेकाले कार्कीलाई मुख्यमन्त्री नियुक्त गर्नुपर्ने उनी बताउँछन्। माओवादी सांसद गणेश उप्रेतीले मुख्यमन्त्रीमा आङ्बोको दाबी नै आधिकारिक रहेको बताए। राजनीतिक विश्लेषक गिरिश भट्टराई आङ्बोको दाबीलाई राजनीतिक बेइमानी भन्छन्। आङ्बोको दाबी कानुनसम्मत देखिएन, भट्टराई भन्छन्, संविधानको उपधाराले नै सांसदलाई खुला छाडिदिएकाले गठबन्धनको कुरै भएन। गठबन्धनको विद्रोहबाट प्रदेश स्वायत्त हुनुपर्छ र गठबन्धन तथा केन्द्रको इशाराले प्रदेश चल्न हुँदैन भन्ने सन्देश प्रवाह भएको उनले बताए। सरकार गठनका लागि गरिएको प्रयासले प्रदेशमा नयाँ राजनीतिक अभ्यास सुरु भएको भट्टराईको विश्लेषण छ। हिजोका दिनसम्म जे थियो त्यो इतिहास भयो। अब प्रदेश नयाँ शिराबाट अघि बढ्ने देखिन्छ। प्रदेशले नयाँ राजनीतिक बाटो समात्यो, उनले भने, तर, मुख्यमन्त्रीमा दाबी गर्दा सांसदको हस्ताक्षर दुरुपयोग गरेर गठबन्धनका नाममा बदमासी भयो। इन्द्र आङ्बोले राजनीतिक झेल गरे। पदमा पुग्नलाई सांसदको विश्वास जित्नुपर्नेमा त्यसो गर्न सकेनन्। संविधानले नै सांसदलाई स्वतन्त्र छाडेको विषयमा दलका नेताबाट ह्वीप लगाउँछु भनेर आङ्बो अगाडि बढेजस्तो देखिएको उनले बताए। भने, सांसदसांसदको मन जित्न सक्नुपर्ने थियो। तर, पदमा पुग्न हस्ताक्षर दुरुपयोग गरे। सांसदमाथि विश्वासघात भयो। कोसीको राजनीति रोचक मोडमा पुगेको राजनीतिक विश्लेषक भट्टराईको भनाइ छ। संविधानको अन्तिम प्रवाधानले दलवादलाई चिन्दैन। व्यक्तिवादलाई चिन्छ। आङ्बोले दलवाद समात्न खोज्नु उनका लागि प्रत्युत्पादक भइदियो, भट्टराई भन्छन्, एक्लैअघि बढ्न संविधानको धारा १६८ को ५ ले खोलिएको बाटो समात्दै उनलाई गठबन्धनभित्रकै सांसदले अस्वीकार गरिदिए। त्यहाँ सांसदको गल्ती छैन। तर, सांसदमाथि अनेक दबाब सिर्जना गर्नु चैं राजनीतिक बेइमानी हो।"
एमसीसी प्रसारणलाइनका सबै ठेक्का रद्द,"एमसीसी कार्यक्रम खरिद मार्गनिर्देशिकामा आधारित एमसीएनेपालको खरिद प्रक्रिया अनुरूप करिब ६५ प्रतिशत महँगो ठेक्का परेपछि एमसीए नेपालद्वारा ठेक्का रद्द। काठमाडौं : मिलिनियम च्यालेन्ज कर्पोरेसन (एमसीए) नेपालले प्रसारणलाइन निर्माणका लागि गरेको टेन्डर आह्वान रद्द गरेको छ। एमसीसी परियोजनाअन्तर्गतको प्रसारणलाइनको सबै ठेक्का रद्द भएको एमसीए नेपालका सञ्चार सहायक पुष्कर माथेमाले जानकारी दिए। आयोजनाको खरिद डिजाइन, आपूर्ति, वितरण, स्थापना, परीक्षण र कमिसनका लागि गत वर्षको मंसिरमा ठेक्का खुलाइएको थियो। परियोजनाले गएको जेठ महिनामा प्रसारण लाइन निर्माणका लागि परेका ६ वटा बोलपत्र सार्वजनिक गरेको थियो। ६ वटामध्ये ५ वटा भारतीय कम्पनी प्राविधिक रूपमा छनोट भएका थिए। भारतका कल्पतरू पावर ट्रान्समिसन लिमिटेड, ट्रान्सरेल लाइटिङ लिमिटेड, टाटा प्रोजेक्ट्स लिमिटेड, केईसी इन्टरनेसनल लिमिटेड र लार्सेन एन्ड टर्बो लिमिटेड छनोटमा परेका थिए। एमसीसी कार्यक्रम खरिद मार्गनिर्देशिकामा आधारित एमसीएनेपालको खरिद प्रक्रिया अनुरूप करिब ६५ प्रतिशत महँगो ठेक्का परेपछि एमसीए नेपालले ठेक्का रद्द गरेको सार्वजनिक सूचनामार्फत जानकारी गराएको हो। लप्सीफेदीदेखि बुटवलसम्मको ३१५ किलोमिटर लामो ४ सय केभी प्रसारण लाइनलार्ई तीन खण्डमा विभाजन गरी ठेक्का आह्वान गरिएको थियो। पहिलो खण्डमा लप्सीफेदीरातमाटेन्यु हेटौंडा ४ सय केभी, दोस्रोमा रातमाटेन्यु दमौली ४ सय केभी र तेस्रो खण्डमा न्यु दमौलीन्यु बुटवल ४ सय केभी निर्माण गरिने भनिएको छ। अब नयाँ सूचना निकालेर नयाँ ठेक्का आह्वान गरिने एमसीए नेपालका माथेमाले जानकारी दिए। एमसीसी परियोजना यही भदौ १३ गतेबाट कार्यान्वयनको चरणमा गएको हो। डेढ वर्षको पूर्वतयारीको चरणबाट कार्यान्वयनको चरणमा गएको आयोजनाले भदौ १३ बाट पाँच वर्षमा परियोजना सम्पन्न गर्नु पर्नेछ। पाँच वर्षको समयमा आयोजना नसकिए ५० मिलियन अमेरिकी डलर अमेरिकाले फिर्ता लानेछ। तर, आयोजनाले पूर्वतयारीको काम भने सम्पन्न गरिसकेको छैन। प्रसारणलाइनको ठेक्का लाग्ने चरणमा नै थियो भने जग्गा अधिग्रहण, मुआब्जा, रुख कटानीलगायतका काम अझै सम्पन्न हुन सकेको छैन। नुवाकोट जिल्लाको रातमाटे, तनहुँ जिल्लाको दमौली र नवलपरासी (बर्दघाट सुस्ता पश्चिम) जिल्लाको भुमहीमा गरिने ४०० केभी क्षमताको सबस्टेसन निर्माणका लागि १० करोड अमेरिकी डलरभन्दा बढीको बोलपत्र आह्वान भइसकेको बताइएको छ। नुवाकोटमा निर्माण गरिने रातमाटे सबस्टेसनका लागि जग्गा प्राप्ति तथा मुआब्जा वितरण दुवै कार्य सम्पन्न भइसकेका छन्। प्रसारण लाइनका लागि जग्गा प्राप्ति र मुआब्जा वितरणका लागि हाल आवश्यक कानुनी प्रक्रिया पूरा गर्ने कार्य भइरहेको बताइएको छ भने जग्गा प्राप्ति एवं मुआब्जा वितरण कार्य सुरु गरिसकेको छ। यस्तै, आयोजना क्षेत्रमा नगरी नहुने रुख कटानी कार्यको तयारीको क्रममा परियोजना रहेको छ। एमसीएनेपालअन्तर्गत निर्माण गरिने प्रसारणलाइनका लागि आवश्यक रुख कटानसम्बन्धी स्वीकृतिका लागि वन मन्त्रालयसँग पत्राचार र समन्वय भइरहेको परियोजनाले जनाएको छ। हाल रुख गणनाका लागि वन मन्त्रालयले डिभिजन वन कार्यालयलार्ई पत्राचार गरिसकेको छ भने ती वन कार्यालयहरूको नेतृत्वमा रुख गणना कार्य सुरु भइसकेको छ। रुख गणना कार्य सम्पन्न भएपछि रुख कटानका लागि नेपाल सरकारको मन्त्रिपरिषद््बाट स्वीकृति लिइनेछ। प्रसारणलाइनका लागि आवश्यक काटिने रुखको सोधभर्नाका रूपमा गरिने पुनः वृक्षरोपणको स्वरूप सम्बन्धमा वन मन्त्रालयसँग छलफल भइरहेको छ। चार सय केभीको प्रसारणलाइन निर्माणका लागि ८ सय ५६ टावर निर्माण हुनेछन्। ३ सय ५४ हेक्टरमा फैलिएको वन क्षेत्रको २ लाख २ हजार रुख कटान गर्नुपर्ने वातावरण प्रभाव मूल्यांकन तथ्यांकले देखाएको छ। ती रुख कटानका लागि एमसीसीको मापदण्डले एक रुखबराबर एक बिरुवा रोप्ने भन्दै आएको छ। तर, नेपाल सरकारले एक रुखबराबर १० बिरुवा रोप्ने वा सोबराबरको पैसा बुझाउनुपर्ने भन्दै आएको छ। एमसीएनेपाल र यसका परामर्शदाताहरू हाल विस्तृत रुख गणनापूर्व स्थानीय बासिन्दाहरूसँगको परामर्श कार्यलाई अगाडि बढाइरहेका छन्। यस कार्यबाट पुनः वृक्षरोपण गरिनुपर्ने परिमाणबारे जानकारी प्राप्त हुने परियोजनाले बताएको छ। एमसीसी परियोजनाका लागि २०६८ सालमा छनोट भएको नेपालले २०७४ भदौ २९ मा सम्झौतामा हस्ताक्षर गरेको थियो।"
कोसीमा मुख्यमन्त्रीको दावी : सांसदको हस्ताक्षर सनाखतको अन्तिम तयारी,"विराटनगर : कोसी प्रदेशमा मुख्यमन्त्री नियुक्तिका लागि प्रदेश प्रमुखको कार्यालयले सांसदको हस्ताक्षरको सनाखत गराउन अन्तिम तयारी गरेको छ। प्रदेश प्रमुख पर्शुराम खापुङले मुख्यमन्त्रीमा दुई जनाको दाबी परेको भन्दै सांसदको हस्ताक्षर सनाखत गर्नुपर्ने भनेर शुक्रबार मुख्यमन्त्री नियुक्त गरेनन्। संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न खापुङले दिएको समयसीमा शुक्रबार साँझ ५ बजे नै सकिएको थियो। प्रदेशको मुख्यमन्त्रीमा एमालेको सार्थनमा कांग्रेसको संस्थापनइतरका केदार कार्की र गठबन्धनबाट नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोले बिहीबार नै दाबी पेस गरेका थिए। तर, सनाखतको नाममा संवैधानिक व्यवस्था अनुरुप परेको दाबीलाई आधार बनाएर मुख्यमन्त्री नियुक्त नगरेपछि गठबन्धनबाट परिचालित भएको आरोप प्रदेश प्रमुखले खेप्दैछन्। कार्कीले संवैधानिक व्यवस्था अनुसार आधिकारिक हिसाबले मुख्यमन्त्री दाबी गरेको देखिन्छ। कांग्रेसको संस्थापनइतरका ८ र एमालेका ३९ जना सांसदको समर्थनमा बहुमत पुर्याउँदै कार्कीले मुख्यमन्त्री दाबी गरेका थिए। आङ्बोले पनि कांग्रेसका २९, माओवादीका १३, नेकपा ९एकीकृत समाजवादी०का ४ र जनता समाजवादी पार्टी (जसपा)का १ सांसदको हस्ताक्षर बुझाएर मुख्यमन्त्री दाबी गरेका हुन्। कार्कीसहित उनलाई साथ दिएका सांसदको हस्ताक्षर दुरुपयोग गरेको आरोप खेपिरहेका आङ्बोको दाबी आधिकारिक हुन नसक्ने बताइन्छ। त्यसले मुख्यमन्त्रीमा कार्कीको दाबी बलियो बनाएको छ। प्रदेश प्रमुखको कार्यालयले गरेको आह्वान अनुसार मुख्यमन्त्रीको दाबीकर्ता कार्कीका समर्थक सांसदहरु प्रदेशसभाको परिचयपत्रसहित उपस्थित पुगिसकेका छन्। सनाखत गराउन आफूहरुको नाम र हस्ताक्षरसहित उनीहरु सशरीर प्रदेश प्रमुखको कार्यालय पुगेका हुन्। संविधान र सर्वोच्चको फैसला बमोजिम संवैधानिक प्रक्रिया पूरा गरेर दाबी गरिएका कारण कार्कीलाई मुख्यमन्त्री नियुक्त गरिनुपर्ने दबाब पनि बढेको छ। तर, कार्कीलाई दाबी फिर्ता गर्न लगाउन गठबन्धनको शीर्ष नेतृत्व सक्रिय छ। त्यसकै इशारामा प्रदेश प्रमुखले मुख्यमन्त्री नियुक्ति एक दिनपछि धकेलेको स्रोतले बतायो। प्रदेशमा ६ जना सांसद रहेको राष्ट्रिय प्रजातन्त्र पार्टी (राप्रपा) भने नयाँ सरकार गठनका विषयलाई लिएर तटस्थ बसेको छ। कोसीको ९३ सदस्यीय प्रदेशसभामा बहुमतका लागि ४७ सांसद आवश्यक पर्छ।"
"कोरला नाकामा नेपालचीनबीच छलफल, ७५० जनाले लिए बोर्डर प्रस्थान अनुमति","जोमसोम : उत्तरी चीनको सीमावर्ती क्षेत्र तिब्बतको कोरला नाका आसपासका दुई स्थानीय तहका नागरिकलाई बोर्डर प्रस्थान अनुमतिपत्र वितरण गरिएको छ। बुधबारदेखि इलाका प्रशासन कार्यालयले बोर्डर पास अनुमतिपत्र वितरण गरेको छ। शुक्रबारसम्म उपल्लो मुस्ताङका झन्डै ७५० जनाले कोरला बोर्डर प्रस्थान अनुमतिपत्र लिएका छन्। इलाका प्रशासन कार्यालय लोमान्थाङले ४ सय ५० जनाको बोर्डर प्रस्थान अनुमतिपत्र पास वितरण गरेको प्रमुख जिल्ला अधिकारी जनकराज पन्तले जानकारी दिए। सीमा बोर्डर पास दर्ताका लागि आवेदन दिएका र कागजात पूरा गरेका सबैलाई शनिबार बोर्डर पास वितरण गरिएको प्रजिअ पन्तको भनाइ छ। बोर्डर पास बनाउन युवादेखि वृद्धवृद्धाहरूसमेत आएको प्रजिअ पन्तले बताए। त्यस्तै उपल्लो मुस्ताङको लोघेकर दामोदरकुण्डको चराङबाट २ सय ४० जनाले कोरला बोर्डर प्रस्थान अनुमतिपत्र लिएका छन्। बोर्डर पास बनाउन छुटेकालाई अनुकूल समय मिलाएर पास वितरण गरिने प्रशासनले बताएको छ। कोरला नाकामा नेपालचीनबीच बैठक शनिबार नेपालचीन समकक्षी बैठक कोरलाको तिब्बती भूमीमा सम्पन्न भएको छ। बैठकमा नाका सञ्चालन तथा व्यवस्थापनका विषयमा अनौपचारिक छलफल भएको प्रजिअ जनकराज पन्तले जानकारी दिए। छलफलमा प्रजिअ पन्तसहित नेपाल पक्षबाट सुरक्षा निकाय र उपल्लो मुस्ताङका दुई गाउँपालिकाका जनप्रतिनिधि उपस्थित थिए। बैठकमा कोरलानाका खोल्न नेपालले आवश्यक तयारी पूरा गरेको र बोर्डर पास वितरण पनि भइरहेको चीन पक्षलाई जानकारी गराईयएको प्रजिअ पन्तले चीन पक्षलाई जानकारी दिएका छन्। चीन पक्षका समकक्षी टोलीले नाका खोल्न चीन सकारात्मक रहेको र यसका लागि केन्द्रको निर्णय पर्खनुपर्ने बैठकमा बताएका थिए। कोभिड र सुरक्षा संवेदनशीलताका कारण लगातार ४ वर्षदेखि बन्द रहेको नाका खुल्ने तयारी र धमाधम बोर्डर पास वितरण गर्न थालिएपछि उपल्लो मुस्ताङीहरू उत्साहित भएको लोमान्थाङ३ का स्थानीय कर्मा सम्टुक गुरुङले बताए। सीमावर्ती क्षेत्रका बासिन्दाले अल्पकालीन ब्यापार मेलामा गएर खाद्यान्न, लत्ताकपडा, कस्मेटिक सामान, इलेक्ट्रोनिक उपकरण, किराना सामान, निर्माण सामाग्री र भेडा च्यांग्रा आयात गरिन्थ्यो। नेपालबाट यार्सा गुम्बा, पस्मिना र स्थानीय उत्पादन निर्यात गरिन्थ्यो।"
प्रधानमन्त्री दाहाल चितवनमा,"भरतपुर महानगरपालिका प्रमुख एवं प्रधानमन्त्री पुत्री रेनु दाहालका अनुसार प्रधानमन्त्री दाहालले चितवनमा रहँदा भोलि आइतबार तीनवटा खानेपानी आयोजनाको उद्घाटन गर्ने कार्यक्रम छ । चितवन : प्रधानमन्त्री पुष्पकमल दाहाल प्रचण्ड गृहजिल्ला चितवन आइपुगेका छन् । भरतपुर महानगरपालिका प्रमुख एवं प्रधानमन्त्री पुत्री रेनु दाहालका अनुसार प्रधानमन्त्री दाहालले चितवनमा रहँदा भोलि आइतबार तीनवटा खानेपानी आयोजनाको उद्घाटन गर्ने कार्यक्रम छ । शारदानगरको सो आयोजना ५५ करोड हाराहारीमा निर्माण गरिएको हो । आयोजनाबाट चार हजार घरपरिवारलाई खानेपानी सुविधा हुनेछ । सङ्घीय खानेपानी तथा ढल आयोजना चितवनका प्रमुख सुन्दर सुवेदीका अनुसार भरतपुर वडा नं ११ को जखडिमाई खानेपानी आयोजनाले तीन हजार पाँच सय परिवारलाई खानेपानी सुविधा दिनेछ । यो आयोजना २५ करोडको लागतमा निर्माण गरिएको हो । यसैगरी, भरतपुर महानगरपालिका२६ दिव्यनगरको खानेपानी आयोजना १० करोडको लागतमा निर्माण गरिएको हो । यो आयोजनाबाट एक हजार सात सय परिवार लाभान्वित हुनेछन् ।"
कांग्रेस ३२ सीटे माओवादीको पछि हिँड्यो भन्ने एमाले अहिले कोसीमा ८ सीटेको पछि लाग्यो : विश्वप्रकाश शर्मा,काठमाडौं : नेपाली कांग्रेसका महामन्त्री विश्वप्रकाश शर्माले मुलुक बनाउने अभियानमा सबै मिलेर अघि बढ्नुपर्ने बताएका छन्। नेकपा एमाले झापाकाठमाडौं सम्पर्क मञ्चले शनिबार काठमाडौंमा आयोजना गरेको शुभकामना आदान प्रदान कार्यक्रममा शर्माले दलहरूबीच जति नै मतभेद् र तिक्तता भए पनि मुलुक बनाउने अभियानमा सबै मिलेर अघि बढ्नुपर्ने बताएका हुन्। शर्माले नयाँ दलहरूको आगमनसँगै पुराना दलको योगदानलाई पनि भूल्न नहुने भन्दै नयाँ दलको ऊर्जासँगै संस्कृति पनि नयाँ बनाएर जानुपर्ने बताए। देशमा केही बनेको भन्दै मुलुकका लागि अझै धेरै काम गर्न बाँकी रहेको उनले बताए। शर्माले ६२६३ को आन्दोलनपछि एमाले ९ पटक र कांग्रेस ८ पटक सरकारमा गएको भन्दै देशमा भएका राम्रोका काम र नराम्रा कामको सबैले जिम्मेवारी लिनुपर्ने बताए। उनले एमाले अध्यक्ष केपी ओलीले कांग्रेस ३२ सीटे माओवादीको पछि हिँडेको टिप्पणी गरेको स्मरण गर्दै अहिले कोसीमा एमाले ८ सीटको पछि लागेको व्यंग्य गरे। महामन्त्री शर्माले झापामा एमाले उदार भएका कारण आफू संसदमा आउन सफल भएको बताए।
कोसीबाट झस्कियो सत्ता गठबन्धन : प्रचण्ड र देउवाले गरे कोइरालासँग लिखित सहमति,"काठमाडौं : कोसी प्रदेश सरकारमा एमाले र कांग्रेसमा विद्रोह गरेका सांसद मिलेर सरकार बनेपछि सत्ता गठबन्धनका शीर्ष नेताले शेखर कोइरालासँग शनिबार लिखित सहमति गरेका छन्। सत्तारुढ गठबन्धनको निर्णयविपरीत कोसीमा एमालेको समर्थनमा केदार कार्की मुख्यमन्त्री बनेपछि प्रधानमन्त्री पुष्पकमल दाहाल प्रचण्ड र कांग्रेस सभापति शेरबहादुर देउवाले कांग्रेसका नेता शेखर कोइरालासँग लिखित सहमति गरेका हुन्। प्रधानमन्त्रीको सचिवालयका अनुसार शनिबार बिहान तीन नेताबीचको भएको छलफलमा लिखित सहमति भएको हो। सहमति पत्रमा भनिएको छ, हामी वर्तमान सत्ता गठबन्धनप्रति दृढ र स्पष्ट छौं र यो गठबन्धनलाई कुनै पनि हालतमा कमजोर हुन दिने छैनौं। कोसीमा वर्तमान गठबन्धन भत्किएर एमाले र कांग्रेसको सत्ता समिकरण बनेसँगै माओवादी केन्द्रका अध्यक्ष एवम् प्रधानमन्त्री प्रचण्ड सशंकित बनेका हुन्। केन्द्रको सरकार पनि कांग्रेसका शेखर कोइरालाले कदम चाल्ने राजनीतिक वृतमा चर्चा चल्न थालेपछि उनीहरुबीच आज बिहान छलफल भएको हो। कांग्रेसको संस्थापनइतरका ८ र एमालेका ३९ जना सांसदको समर्थन लिएर बहुमत पुर्याउँदै कार्की मुख्यमन्त्रीमा नियुक्त भएका हुन्। कोसी प्रदेशमा संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न शुक्रबार साँझ ५ बजेसम्मको समय दिइएको थियो। एमालेको समर्थनमा कांग्रेसको संस्थापनइतरका केदार कार्की र गठबन्धनबाट माओवादी केन्द्र प्रदेश संसदीय दलका नेता इन्द्रबहादुर आङ्बोले समयमै दाबी पेस पनि गरे। तर, सनाखतको बहानामा प्रदेश प्रमुख पर्शुराम खापुङले आफैंले दिएको समय पनि त्यत्तिकै टारिदिएका थिए। सशरिर सांसद उपस्थित भएर सनाखत गरेपछि आज कार्की मुख्यमन्त्री मा नियक्त भए। कोसीको विषयमा यसअघि पनि नेता कोइरालाले पटकपटक पार्टी सभापति देउवालाई भेटेरै उद्धव थापाको स्थानमा अर्को कोही व्यक्तिलाई उठाउन प्रस्ताव गरेका थिए। उक्त विषयलाई सभापतिले नजरअन्दाज गरेपछि कांग्रेसमा अस्तित्व जोगाउने भन्दै कोइराला अघि बढेका छन्। नेता कोइरालालाई पछि सर्न भन्दै राष्ट्रपति रामचन्द्र पौडेल, प्रधानमन्त्री पुष्पकमल दाहाल प्रचण्ड र कांग्रेस नेता ज्ञानेन्द्र कार्कीले फोनमा कुरा गरेको स्रोतले बताएको छ। तर, कोइरालाले आफू कुनै पनि हालतमा पछि नहट्ने जवाफ दिएका थिए। कोइराला निकट कांग्रेसकै एक केन्द्रीय सदस्यका अनुसार शुक्रबार बिहान राष्ट्रपति पौडेलले शेखरलाई फोन गरेर कोसीमा मिलेर र मिलाएर जान सुझाव दिएका थिए। पौडेललाई जवाफ दिँदै कोइरालाले भने, सुर्वणशमशेर, गणेशमान सिंह र बीपी कोइरालाको पार्टीलाई धरापमा पार्ने स्थिति ल्याउने काम नेतृत्वबाट भयो। मैले खेलेको भूमिका पार्टी बचाउनका लागि हो। म यो कदमबाट पछाडि हट्दिनँ। पार्टी सभापति, उपसभापति, महामन्त्रीसँगै अन्य पदाधिकारी र अरू शीर्ष नेताले पनि यो विषय बुझ्नुपर्छ।"
मध्यावधिमा जानबाट रोक्न र जनतामा आशा जगाउन मुख्यमन्त्री बनेँ : कार्की,"काठमाडौं : कोशी प्रदेशका नवनियुक्त मुख्यमन्त्री केदार कार्कीले मध्यावधि निर्वाचनमा जानबाट रोकेर जनतामा आशा जगाउन आफू मुख्यमन्त्री बनेको दाबी गरेको स्पष्ट पारेका छन्। मुख्यमन्त्रीमा नियुक्त भएपछि सञ्चारकर्मीलाई प्रतिक्रिया दिँदै कार्कीले संविधानवादलाई पार्टीले सकरात्मक लिने विश्वास व्यक्त गरे। उनले पार्टीभन्दा पनि सांसदको सामूहिक अठोटले नयाँ सरकार बनेको दाबी गरे। उनले गठबन्धनमा उतारचढाव निरन्तर भइरहेकाले स्थिर सरकार बनाउन आफूले प्रयास गरेको धारणा राखे। सत्ता गठबन्धनको मात्रै संसदको संख्याले मध्यावधिमा जाने बाटो देखिएकाले उनले नयाँ गठबन्धन बनाउन बाध्य भएको दाबी गरे। कार्कीले भने,गठबन्धनले पटक पटक प्रयास गर्दा पनि सरकार स्थिर बन्न सकेन। दुई पटक प्राक्टिस गर्दा पनि पुगेन। हामीले मध्यावधि निर्वाचनमा जानबाट रोक्न सांसदले प्रयोग गरेको हो। यसलाई स्वभाविक रुपमा पार्टीले आत्मसाथ गर्छ भन्ने लाग्छ। संविधानले देखाएको बाटो अनुसार भएको हो। धैर्य गरे संविधान मान्ने पार्टी पनि यहि लाइनमा आउनेछ। कार्कीले आइतबार नयाँ मन्त्रिमण्डल गठन गर्ने जानकारी दिए। कार्की एमालेको समर्थनमा नेपाली कांग्रेसबाट विद्रोह गरेर मुख्यमन्त्रीमा नियक्त भएका हुन्। कांग्रेस शेखर कोइराला पक्षका ८ जनाले विद्रोह गरेर एमालेका ३९ जना सांसदको समेत समर्थन जुटाएर कार्कीको पक्षमा बहुमत पुर्याएका हुन्। विद्यार्थी राजनीतिबाट कांग्रेसको राजनीतिमा प्रवेश गरेका कार्की कोशी प्रदेशको आठौं मुख्यमन्त्रीको रुपमा नियुक्त भएका हुन्। अघिल्लो प्रदेश सभामा ३ जना मुख्यमन्त्री भएका थिए भने पछिल्लो प्रदेश सभाको एक वर्षमा ५ औं मुख्यमन्त्री नियुक्त भएका छन्। यस अगाडि हिक्मत कार्की र उद्धव थापा २२ पटक मुख्यमन्त्री बनेका छन्। मुख्यमन्त्रीमा दुई पटक नियुक्त भएका कांग्रेस संसदीय दलका नेता थापालाई भने सर्वोच्च अदालतले बर्खास्त गरेको हो। हिक्मत कार्कीले भने माओवादी र जसपाले साथ छाड्दा पहिलो पटक विश्वासको मत पाउन सकेनन् भने दोस्रो पटक विश्वासको मत पाउनु अगाडि नै राजीनामा दिए।"
शान्तिपूर्ण कार्यक्रम गर्दा कसैले थ्रेट दिन्छ भने चुप लागेर बस्दैनौं : महेश बस्नेत,"काठमाडौं : नेकपा एमालेका पोलिटब्यूरो सदस्य महेश बस्नेतले अराजकहरूका कारण मुलुकमा लोकतान्त्रिक हकअधिकार कार्यान्वयन गर्ने कुरा चुनौती बनेको बताएका छन्। काठमाडौंमा आयोजना गरेको साक्षात्कारमा बस्नेतले अराजकतावादीहरूले मुलुकको परिवर्तनमाथि नै हमला गर्ने काम गरेको भन्दै लोकतान्त्रिक हकअधिकार कार्यान्वयन गर्ने कुरा चुनौती बनेको बताए। गृहमन्त्री नारायणकाजी श्रेष्ठको कार्यशैलीको पनि आलोचना गर्दै बस्नेतले देशमा शान्ति, सुरक्षा निकै कमजोर भएको जिकिर गरे। नेता बस्नेतले झापाको युवा संघको कार्यक्रम पूर्वनिर्धारित कार्यक्रम भएको भएको भन्दै गलत ढंगले नबुझ्न अनुरोध गरे। दुर्गा प्रसाईको गतिविधिको कडा विरोध गर्दै उनले आफूहरूले शान्तिपूर्ण ढंगले कार्यक्रम गर्दा कसैले थ्रेट दिन्छ भने त्यसमा चुप लागेर नबस्ने बताए। झापामा आफूहरूको कार्यक्रम विथोल्नको लागि पहिचानवादी र दुर्गा प्रसाईका समथर्कहरू मिलेर आएको उनले दाबी गरे। उनले संविधान र कानुनविरोधीलाई राज्यको तर्फबाट कानुनी दायरामा ल्याउन सरकारलाई भन्ने र सरकारले ती अराजकलाई कानुनी दायरामा नल्याए प्रतिकारमा उत्रिन बाध्य हुने चेतावनी दिए।"
एकजुट भए कांग्रेसलाई कसैले हराउन सक्दैन : शशांक कोइराला,"काठमाडौं : नेपाली काङ्ग्रेसका नेता डा शशांक कोइरालाले एकजुट भए कांग्रेसलाई कसैले हराउन नसक्ने बताएका छन्। नेपाली कांग्रेस रामेछापकाठमाडौं सम्पर्क समितिले दसैँ, तिहार तथा छठ पर्वका अवसरमा शनिबार काठमाडौंमा आयोजना गरेको शुभकामना आदानप्रदान कार्यक्रममा कोइरालाले कांग्रेसलाई कसैले हराउन नसक्ने र हराएभने कांग्रेसले नै हराउने बताए। कांग्रेस एकजुट भएको खण्डका कांग्रेस बलियो हुने उनको भनाइ छ। पार्टीभित्र रहेको इतिहास र विचारका कारण काङ्ग्रेस अरु पार्टीभन्दा बलियो रहेको उनको भनाइ छ। उनले मुलुकमा महिलालाई आरक्षणभन्दा पनि सबै क्षेत्रमा समान सहभागीता र अवसरको खाँचो रहेको बताए।"
नवनियुक्त मुख्यमन्त्री केदार कार्कीले आइतबार सपथ ग्रहण गर्ने,"विराटनगर : एमालेको समर्थनमा कोसी प्रदेशको मुख्यमन्त्री बनेका केदार कार्कीले आइतबार सपथ लिने भएका छन्। नवनियुक्त मुख्यमन्त्री कार्कीको सपथ आइतबार दिउँसो १ बजे हुने प्रदेश प्रमुख कार्यालयका प्रवक्ता नरेन्द्र श्रेष्ठले जानकारी दिए। उनका अनुसार प्रदेश प्रमुख पर्शुराम खापुङसमक्ष कार्कीले मुख्यमन्त्री पदको सपथ प्रदेश प्रमुखको कार्यालयमा लिनेछन्। शनिबार दिउँसो प्रदेश प्रमुख खापुङले कार्कीलाई संविधानको धारा १६८ को उपधारा ५ बमोजिम नियुक्त गरेका हुन्। कांग्रेस सांसद कार्कीले एमालेका ३९ र कांग्रेस संस्थापनइतरका ८ जनाको समर्थनमा मुख्यमन्त्री दाबी गरेका थिए। कोसी प्रदेशमा संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न शुक्रबार साँझ ५ बजेसम्मको समय दिइएको थियो। एमालेको समर्थनमा कांग्रेसको संस्थापनइतरका केदार कार्की र गठबन्धनबाट माओवादी केन्द्र प्रदेश संसदीय दलका नेता इन्द्रबहादुर आङ्बोले समयमै दाबी पेस पनि गरे। तर, सनाखतको बहानामा प्रदेश प्रमुख पर्शुराम खापुङले आफैंले दिएको समय पनि त्यत्तिकै टारिदिएका थिए। शनिबार बिहान हस्ताक्षर सनाखतपछि प्रदेश प्रमुखले मुख्यमन्त्री नियुक्ति गरेका हुन्। कांग्रेसको संस्थापनइतरका ८ र एमालेका ३९ जना सांसदको समर्थन लिएर बहुमत पुर्याउँदै कार्की मुख्यमन्त्री बनेका हुन्। कांग्रेसका विद्रोही सांसदहरूले आफूहरूको हस्ताक्षर आङ्बोले दुरुपयोग गरेर मुख्यमन्त्रीमा दाबी पेस गरेको बताएका छन्। आफूहरूको समर्थन कार्कीलाई रहेको उनीहरूले स्पष्ट पारेका थिए। प्रदेश प्रमुखकोमा हस्ताक्षर बुझाउँदा कार्कीलाई कांग्रेसका शमशेर राई, रामकुमार खत्री, लीलाकुमारी राई, गोविन्द गिरी, इन्दिरा थापा, मानबहादुर लिम्बू र सुनीताकुमारी गुरुङले साथ दिएका थिए।"
कोसी प्रदेशको मुख्यमन्त्रीमा केदार कार्की नियुक्त,"विराटनगर : कोसी प्रदेशको मुख्यमन्त्रीमा केदार कार्की नियुक्त भएका छन्। प्रदेश प्रमुख पर्शुराम खापुङले कार्कीलाई संविधानको धारा १६८ को उपधारा ५ बमोजिम नियुक्त गरेका हुन्। एमालेका ३९ र कांग्रेस संस्थापनइतरका ८ जनाको सनाखत सकिएपछि कार्की मुख्यमन्त्री नियुक्त भएका हुन्। कोसी प्रदेशमा संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न शुक्रबार साँझ ५ बजेसम्मको समय दिइएको थियो। एमालेको समर्थनमा कांग्रेसको संस्थापनइतरका केदार कार्की र गठबन्धनबाट माओवादी केन्द्र प्रदेश संसदीय दलका नेता इन्द्रबहादुर आङ्बोले समयमै दाबी पेस पनि गरे। तर, सनाखतको बहानामा प्रदेश प्रमुख पर्शुराम खापुङले आफैंले दिएको समय पनि त्यत्तिकै टारिदिएका थिए। शनिबार बिहान हस्ताक्षर सनाखतपछि प्रदेश प्रमुखले मुख्यमन्त्री नियुक्ति गरेका हुन्। कांग्रेसको संस्थापनइतरका ८ र एमालेका ३९ जना सांसदको समर्थन लिएर बहुमत पुर्याउँदै कार्की मुख्यमन्त्रीमा नियुक्त भएका हुन्। आङ्बोले पनि कांग्रेसका २९, माओवादीका १३, नेकपा (एकीकृत समाजवादी)का ४ र जनता समाजवादी पार्टी (जसपा)का १ सांसदको हस्ताक्षर बुझाएर मुख्यमन्त्री दाबी गरेका थिए। तर उनीहरुले बहुमत पुर्याउन सकेनन्। केन्द्रीय गठबन्धनले माओवादीका आङ्बोलाई मुख्यमन्त्री बनाउने निर्णय लिएको थियो। तर, कांग्रेसको संस्थापनइतर पक्षधर कार्कीले विद्रोह गरेर आफू पक्षकासहित एमालेका सांसदको समर्थनमा बहुमत पुर्याएर मुख्यमन्त्रीमा दाबी गरेका छन्। उनको दाबीसँगै आङ्बोलाई अवरोध पुगेको हो। उपधारा ५ मा बहुमत पुर्याउन सक्ने प्रदेशसभा सदस्यले मुख्यमन्त्रीमा दाबी गर्न सक्छन्। सांसदलाई दलको ह्वीप लाग्दैन। कारबाही पनि हुँदैन। पद सुरक्षित रहने भएकाले संविधानअनुसार सांसदले विवेक प्रयोग गरेर आफूले चाहेकालाई मुख्यमन्त्रीमा समर्थन गर्न सक्नेछन्। कांग्रेसका विद्रोही सांसदहरूले आफूहरूको हस्ताक्षर आङ्बोले दुरुपयोग गरेर मुख्यमन्त्रीमा दाबी पेस गरेको बताएका छन्। आफूहरूको समर्थन कार्कीलाई रहेको उनीहरूले स्पष्ट पारेका थिए। प्रदेश प्रमुखकोमा हस्ताक्षर बुझाउँदा कार्कीलाई कांग्रेसका शमशेर राई, रामकुमार खत्री, लीलाकुमारी राई, गोविन्द गिरी, इन्दिरा थापा, मानबहादुर लिम्बू र सुनीताकुमारी गुरुङले साथ दिएका थिए।"
काेसीमा कांग्रेसभित्र किचलाे : उद्धव थापाले दिए दलकाे नेताबाट राजीनामा,"विराटनगर : नेपाली कांग्रेस कोसी प्रदेश संसदीय दलका नेता उद्धव थापाले पदबाट शनिबार राजीनामा दिएका छन्। पछिल्लो समय संस्थापनइतर अर्थात् डा शेखर कोइराला पक्षधरबाट दलको नेता फेर्ने कसरत भइरहेको थियो। थापा कृष्णप्रसाद सिटौला पक्षधर हुन्। उनलाई पार्टी सभापति शेरबहादुर देउवाको पनि साथ थियो। थापाले राजीनामा दिनुका पछाडि प्रदेशको मुख्यमन्त्री नियुक्तिसँग सम्बन्धित लफडा मुख्य कारण हो। उनी आफूले पनि राजीनामा पत्रमा कोसी प्रदेश सरकार निर्माणको प्रक्रियामा भएका विकसित घटनाक्रमले नैतिकताका आधारमा संसदीय दलको नेताका रूपमा बसिरहन उपयुक्त नभएको महसुस गरेको खुलाएका छन्। दलको नीति, आदर्श र सिद्धान्तप्रति भने प्रतिवद्ध रहँदै आगामी दिनमा क्रियाशील रहने थापाले स्पष्ट पारेका छन्। गठबन्धनको निर्णयविपरीत कांग्रेसबाट विद्रोह गरेका पार्टीको इतर पक्षका केदार कार्की मुख्यमन्त्री नियुक्त भएका छन्। कार्की मुख्यमन्त्री बनेसँगै थापाले दलको नेताबाट राजीनामा दिएका हुन्। पत्रकार सम्मेलन गर्दै उनले नैतिकताका आधारमा आफूले राजीनामा दिएको स्पष्ट पारे। यसअघि थापा २ पटक कोसीको मुख्यमन्त्री बनेका थिए। तर, संविधान मिचेर अघि बढ्न खोजेपछि दुवैपटक सर्वोच्च अदालतले उनको सत्तायात्रामा बे्रक लगाइदिएको थियो। थापाले पत्रकार सम्मेलनमार्फत दुवैपटक सरकार जोगाउन नसकेको स्वीकार गरे। अदालतले पदमुक्त गरेपछि आफूले त्यतिबेलै राजीनामा गर्न खोजेको भएपनि विभिन्न कारणले ढिलो भएको जिकिर उनको छ। उनले नवनियुक्त मुख्यमन्त्री कार्कीलाई बधाइ पनि दिए। तर, कार्की मुख्यमन्त्री भएकै कारण राजीनामा दिनु संयोग मात्रै भएको दाबी गरे। मेरो कुनै आग्रह र पूर्वाग्रह छैन, उनले भने, विकसित राजनीतिक घटनाक्रमले राजीनामा दिँदा उपयुक्त हुने महसुस गरेर यो निर्णय लिएको हुँ। थापाले पार्टीको केन्द्रीय समिति, प्रदेशसभा सचिवालय र कांग्रेसको प्रदेश कार्यसमितिलाई बोधार्थ दिएर पदबाट राजीनामा दिएका हुन्। राजीनामा दिन आयोजित पत्रकार सम्मेलनमा कांग्रेस नेता अमृत अर्याललगायत उपस्थित थिए। अर्यालले दलको नेतामा थापासँग प्रतिस्पर्धा गरेका थिए। थापा १८ मत ल्याएर विजयी हुँदा अर्याल २ मतमा खुम्चिए। दलको नेताका अर्का प्रतिस्पर्धी एवं कोसीका नवनियुक्त मुख्यमन्त्री केदार कार्कीले ९ मत ल्याएका थिए। थापाले राजीनामा दिए पनि कांग्रेसले प्रदेशमा कसलाई दलको नेता बनाउँछ भन्ने यकिन भइसकेको छैन।"
अहिलेको व्यवस्थाको पक्ष र विपक्षमा ध्रुवीकरण तीव्र पारौं : लिङ्देन,"काठमाडौं : राप्रपाका अध्यक्ष राजेन्द्र लिङ्देनले अहिलेको व्यवस्था र अवस्थाको पक्ष र विपक्षमा ध्रुवीकरण हुन आह्वान गरेका छन्। कोसी प्रदेशमा कांग्रेसबाट विद्रोह गरेका केदार कार्की एमालेको समर्थनमा मुख्यमन्त्री बनेपछि चितवन पुगेका प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्डले विश्वासको मत दिने बताएका थिए। सो लगत्तै लिङ्देनले यस्तो बताएका हुन्। कोसी प्रदेशमा सरकार बनाउन कांग्रेस, एमाले, माओवादी मिलेको राम्रो हुन्छ भन्ने हाम्रो निरन्तरको सुझाव थियो। अन्ततः घुमिफिरी त्यही बाटोबाट सत्तारुढ गठबन्धन र प्रमुख प्रतिपक्षको सहकार्यमा मुख्यमन्त्रीको नियुक्ति भएको छ। उनले भने,अब यसरी नै अहिलेको व्यवस्था र अवस्थाका पक्षधरहरू एकातर्फ र विपक्षकाहरू अर्को तर्फ हुने ध्रुवीकरणलाई तीव्र पारौं ! लिङ्देनले आफूहरु विपक्षमा बस्ने स्पष्ट पारे। कोसीमा राप्रपा तटस्थ बसेको छ। कांग्रेसको संस्थापनइतरका ८ र एमालेका ३९ जना सांसदको समर्थन लिएर बहुमत पुर्याउँदै कार्की मुख्यमन्त्रीमा नियुक्त भएका हुन्।"
विश्वका गम्भीर समस्या समाधान गर्न एसियाली दलहरुले नेतृत्वदायी भूमिका खेल्नुपर्छ : ओली,"काठमाडौं : नेकपा एमालेका अध्यक्ष केपी शर्मा ओलीले विश्वका गम्भीर समस्या समाधान गर्न एसियाली राजनीतिक दलहरुले नेतृत्वदायी भूमिका खेल्नुपर्ने बताएका छन्। एसियाली राजनीतिक दलहरुको अन्तराष्ट्रिय सम्मेलन (आइक्याप)को स्थायी समितिको चौधौं बैठक एवं एसियायुरोप राजनीतिक मञ्चको पाँचौ बैठकलाई शनिबार काठमाडौंमा सम्बोधन गर्दै ओलीले एसियाली राजनीतिक दलका हैसियतले विश्व आर्थिक मामिलामा एसियाको प्रभावकारी भूमिका बढाउन प्रयत्नशील रहँदा, विश्वका गम्भीर समस्या समधान गर्न समेत नेतृत्वदायी भूमिका खेल्ने संकल्प गर्नुपर्ने बताएका हुन्। सबै द्विपक्षीय, क्षेत्रीय तथा बहुपक्षीय अन्तराष्ट्रिय मञ्चका सरोकारवालाहरुसंग साझा चासो र पारस्परिक लाभका बिषमा सहकार्य गर्न चाहेको उनको भनाई छ। विदेश मामिलामा सार्वभौम समानता, पारस्परिक लाभ, न्याय र निष्पक्षताले निर्देशित गरेको भन्दै उनले सबैसँग मित्रता, छैन कसैसँग शत्रुता भन्ने सिद्धान्तमा एमालेको अटल विश्वास रहेको धारणा राखे। अध्यक्ष ओलीले नेपालमा परिपूर्ण लोकतन्त्रको अवधारणा अवलम्बन गर्दै नेपाली जनताको सुख र समृद्धिको आकांक्षा पूरा गर्नुलाई सबैभन्दा ठूलो कार्यभार मानेको उल्लेख गरे। उनले नेपालमा राजनीति र राजनीतिक दलको निरन्तर प्रयत्नबाट मुलुकमा आत्मनिर्णयको अभ्यास गर्न सक्षम भएको र मानवअधिकार र मौलिक स्वतन्त्राको प्राप्ति सम्भव भएको बताए। उनले राजनीतिक स्थायीत्व हासिल गर्दै आर्थिक विकासको बाटो पहिल्याउने तथा आन्तरिक स्थिरता र बाह्य सुरक्षा कायम राख्न सक्ने मुलुक नै समृद्धशाली राज्य भएको जिकिर गरे। सबैका लागि न्याय, सम्मान र समानता कायम गरी सहअस्तित्व, सहिष्णुता, सद्धाभव तथा सहयोगको भावना प्रवर्द्धन गर्न राजनीतिक दलको असाधारण भूमिका हुने उनको दाबी छ।"
"मुख्यमन्त्री कार्कीलाई विश्वासको मत दिन्छौं, गठबन्धन जोगाउँछौं : प्रधानमन्त्री प्रचण्ड","चितवन : प्रधानमन्त्री एवम् नेकपा माओवादी केन्द्रका अध्यक्ष पुष्पकमल दाहाल प्रचण्डले कोसी प्रदेशका नवनियुक्त मुख्यमन्त्री केदार कार्कीलाई विश्वासको मत दिने बताएका छन्। एमालेको समर्थनमा मुख्यमन्त्री बनेका कांग्रेसका सांसद कार्कीलाई वर्तमान केन्द्रिय सत्ता गठबन्धनले पनि विश्वासको मत दिने दाबी गरेका हुन्। चितवनमा सञ्चारकर्मीसँग बोल्दै उनले भने, 'शेरबहादुर र शेखरसँग कुराकानी गर्छौं, गठबन्धन टुट्दैन । कोसीमा कार्किलाई विश्वासको मत दिएर गठबन्धन जोगाउँछौं।' उनले कोसीमा गठबन्धन कै सरकार हुने र सर्वपक्षीय सरकारको सम्भावना नभएको दाबी गरे। उनले रिफ्रेसका लागि आफू चितवन आएको बताए। कांग्रेसको संस्थापनइतरका ८ र एमालेका ३९ जना सांसदको समर्थन लिएर बहुमत पुर्याउँदै शनिबार बिहान कार्की मुख्यमन्त्रीमा नियुक्त भएका हुन्। कोसी प्रदेशमा संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न शुक्रबार साँझ ५ बजेसम्मको समय दिइएको थियो। एमालेको समर्थनमा कांग्रेसको संस्थापनइतरका केदार कार्की र गठबन्धनबाट माओवादी केन्द्र प्रदेश संसदीय दलका नेता इन्द्रबहादुर आङ्बोले समयमै दाबी पेस पनि गरे। तर, सनाखतको बहानामा प्रदेश प्रमुख पर्शुराम खापुङले आफैंले दिएको समय पनि त्यत्तिकै टारिदिएका थिए। सशरिर सांसद उपस्थित भएर सनाखत गरेपछि आज कार्की मुख्यमन्त्रीमा नियुक्त भएका हुन्। आङ्बोलाई समर्थन गर्ने सांसद सनाखत गर्न गएनन्। कार्कीले आइतबार मुख्यमन्त्री पदको सपथ ग्रहण गर्ने र मन्त्रिपरिषद् बनाउँदैछन्।"
कसैको हारगुहार सुनेनन् शेखरले,"नेता कोइरालालाई पछि सर्न भन्दै राष्ट्रपति रामचन्द्र पौडेल, प्रधानमन्त्री पुष्पकमल दाहाल प्रचण्ड र कांग्रेस नेता ज्ञानेन्द्र कार्कीले फोनमा कुरा गरेका थिए। तर, कोइरालाले आफू कुनै पनि हालतमा पछि नहट्ने जवाफ दिएका छन्। काठमाडौं : कांग्रेस सभापति शेरबहादुर देउवालगायत कांग्रेस नेताहरूले नेता शेखर कोइरालालाई शुक्रबार बिहान धमाधम फोन गरे। फोनमा नेताहरूले कोसी प्रदेशको सरकार गठन प्रक्रियामा सत्ता गठबन्धनको निर्णय मान्न आग्रह गरेका छन् थिए। बिहीबार बिहान बालुवाटारमा सत्ता गठबन्धनले कोसी प्रदेशमा माओवादीका तर्फबाट इन्द्रबहादुर आङ्बोलाई मुख्यमन्त्री बनाउने सहमति गरेको थियो। तर, त्यसलाई इन्कार गर्दै एमालेको समर्थनमा कांग्रेस नेता कोइरालाले केदार कार्कीलाई मुख्यमन्त्रीमा अघि सारेका थिए। कार्कीले एमालेसहित आफूपक्षीय सांसदहरूको हस्ताक्षर पेस गरी मुख्यमन्त्रीमा दाबी गरेका छन्। गठबन्धनको तर्फबाट आङ्बोले समेत मुख्यमन्त्रीमा दाबी गरेका छन्। गठबन्धनभित्रै फुट आएपछि कोसी प्रदेशको सरकार गठन प्रक्रिया पछिल्ला दिन निकै पेचिलो बन्यो। आफ्नो निर्णयबाट कांग्रेस नेता कोइराला पछि नहट्ने बताएका छन्। कोसी प्रदेशमा मुख्यमन्त्रीको दाबी गर्दै गठबन्धनको तर्फबाट माओवादीका आङ्बोलाई उठाएको छ भने कोइरालापक्षीय कांग्रेसले आफ्ना ८ सहित एमाले सांसदको समर्थनमा कार्कीलाई अघि सारेको छ। कोसीको विषयमा यसअघि पनि नेता कोइरालाले पटकपटक पार्टी सभापति देउवालाई भेटेरै उद्धव थापाको स्थानमा अर्को कोही व्यक्तिलाई उठाउन प्रस्ताव गरेका थिए। उक्त विषयलाई सभापतिले नजरअन्दाज गरेपछि कांग्रेसमा अस्तित्व जोगाउने भन्दै कोइराला अघि बढेका छन्। नेता कोइरालालाई पछि सर्न भन्दै राष्ट्रपति रामचन्द्र पौडेल, प्रधानमन्त्री पुष्पकमल दाहाल प्रचण्ड र कांग्रेस नेता ज्ञानेन्द्र कार्कीले फोनमा कुरा गरेको स्रोतले बताएको छ। तर, कोइरालाले आफू कुनै पनि हालतमा पछि नहट्ने जवाफ दिएका छन्। कोइराला निकट कांग्रेसकै एक केन्द्रीय सदस्यका अनुसार शुक्रबार बिहान राष्ट्रपति पौडेलले शेखरलाई फोन गरेर कोसीमा मिलेर र मिलाएर जान सुझाव दिएका थिए। पौडेललाई जवाफ दिँदै कोइरालाले भने, सुर्वणशमशेर, गणेशमान सिंह र बीपी कोइरालाको पार्टीलाई धरापमा पार्ने स्थिति ल्याउने काम नेतृत्वबाट भयो। मैले खेलेको भूमिका पार्टी बचाउनका लागि हो। म यो कदमबाट पछाडि हट्दिनँ। पार्टी सभापति, उपसभापति, महामन्त्रीसँगै अन्य पदाधिकारी र अरू शीर्ष नेताले पनि यो विषय बुझ्नुपर्छ। कोइरालाको भनाइ उद्धृत गर्दै स्रोतले भन्यो, सभापति, महामन्त्रीहरू र नेता कृष्ण सिटौलालगायतले माओवादीका आङ्बोलाई मुख्यमन्त्री छाड्न तयार हुनु भएको कुरा मैले प्रचण्डको मुखबाट सुन्नुपर्यो, कस्तो पार्टी बनायौं हामीले ? राष्ट्रपतिपछि ज्ञानेन्द्रबहादुर कार्कीले समेत कोइरालालाई फोन गरेका थिए। कार्कीले कोइरालालाई मिलेर जान सुझाव दिएका थिए। तर, कोइरालाले जवाफमा भने, तपाईंहरूले संविधान पढ्नुभएको छ ? कसरी कोसीका सांसदलाई कारबाही गर्न र फिर्ता बोलाउन मिल्छ ? सभापति देउवाजीलाई भनिदिनू कोसीमा शेखर ब्याक हुँदैन। तपाईंहरूले आफ्नो समूहको व्यक्ति उद्वव थापाबाहेक अर्को व्यक्ति उभ्याउन खोज्नु भएन। यसमा पार्टीका पदाधिकारी र सिनियर नेता सबै एकजुट हुनुभयो। तपाईंहरू कांग्रेसको अस्तित्व नै मेटाउन लागि पर्नुभयो। हामीले थापाको ठाउँमा कार्की नै खोजेका थिएनौं। अर्को व्यक्ति ल्याएको भए पनि हामी स्वीकाथ्यौं, कोइरालाले कार्कीलाई जवाफ दिए। प्रधानमन्त्री दाहालले फोन गर्दासमेत कोइरालाले आङ्बोलाई पछि सार्नुहोस्, केदारजी पछि हट्नुहुन्न। भन्ने जवाफ दिएको स्रोतले बताएको छ। कोइरालाले कोसी सरकार गठनको प्रक्रियामा महामन्त्रीद्वय विश्वप्रकाश शर्मा र गगन थापा मौन रहनुले भने आफू आश्चर्यचकित भएको समेत निकटवर्तीलाई बताएका छन्। कोइरालाले आशंका गरिराख्दा गोरखा जिल्ला कांग्रेसको दोस्रो जिल्ला सम्मेलनमा पुगेका महामन्त्री गगन थापाले कांग्रेसलाई माओवादीकरण र एमालेकरण हुन नदिइने प्रतिक्रिया दिएका छन्। थापाले कांग्रेसलाई कांग्रेसजस्तै बनाइने बताए। कोसी प्रदेशमा विकसित राजनीतिक घटनाक्रमतर्फ इंगित गर्दै थापाले कांग्रेसलाई एमाले वा माओवादीकरण हुन नदिइने बताएका हुन्। शेखर नआएपछि रोकियो कार्य सम्पादन बैठक प्रधानमन्त्री तथा माओवादी केन्द्रका अध्यक्ष प्रचण्डले शुक्रबार दिउँसो कोइरालालाई बालुवाटार बोलाएर छलफल गरेका थिए। विकल्पको नाम दिनभन्दा पनि शेखरले नमानेको पार्टीका प्रवक्ता मीन विश्वकर्माले बताए। विश्वकर्माले प्रधानमन्त्री प्रचण्डले कांग्रेसले एक मतले निर्णय गरे इन्द्रलाई ब्याक गर्न तयार भए पनि शेखर बाधक बनेको समेत बताए।"
कोसीमा मुख्यमन्त्री नियुक्तिका लागि आज हस्ताक्षर सनाखत,"विराटनगर : कोसी प्रदेशमा मुख्यमन्त्री नियुक्तिका लागि प्रदेश प्रमुखको कार्यालयले आज सांसदको हस्ताक्षरको सनाखत गराउँदैछ। मुख्यमन्त्रीमा समर्थन गर्ने सांसदको हस्ताक्षर सनाखत गर्ने बहानामा मुख्यमन्त्री नियुक्ति शुक्रबार हुन सकेन। सनाखतपछि मुख्यमन्त्री नियुक्ति गर्ने तयारी रहेको प्रदेश प्रमुखको कार्यालयका प्रवक्ता नरेन्द्र श्रेष्ठले जानकारी दिए। उनका अनुसार बिहान ८ बजेदेखि सनाखस सुरु हुने छ। सनाखतको समय दिउँसो २ बजेसम्मलाई छुट्याइएको छ। श्रेष्ठले मुख्यमन्त्रीको दाबीकर्ताका समर्थक सांसदलाई प्रदेशसभाको परिचयपत्रसहित उपस्थित हुन आह्वान गरिएको बताए। संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न प्रदेश प्रमुख पर्शुराम खापुङले दिएको समयसीमा शुक्रबार साँझ ५ बजे सकिएको थियो। समय घर्किदा पनि मुख्यमन्त्री नियुक्ति प्रक्रिया अघि नबढाएका खापुङले समर्थन गर्ने सांसदको हस्ताक्षर सनाखतको अड्को थापेका हुन्। प्रदेशको मुख्यमन्त्रीमा एमालेको सार्थनमा कांग्रेसको संस्थापनइतरका केदार कार्की र गठबन्धनबाट नेकपा (माओवादी केन्द्र) प्रदेश संसदीय दलका नेता इन्द्रबहादुर आङ्बोले बिहीबार नै दाबी पेस गरेका थिए। कार्कीले संवैधानिक व्यवस्था अनुसार आधिकारिक हिसाबले मुख्यमन्त्री दाबी गरेको देखिन्छ। तर, सनाखतको नाममा मुख्यमन्त्री नियुक्त नगरेपछि गठबन्धनबाट परिचालित भएको आरोपको भारी प्रदेश प्रमुखले बोक्दैछन्। कांग्रेसको संस्थापनइतरका ८ र एमालेका ३९ जना सांसदको समर्थनमा बहुमत पुर्याउँदै कार्कीले मुख्यमन्त्री दाबी गरेका थिए। आङ्बोले पनि कांग्रेसका २९, माओवादीका १३, नेकपा (एकीकृत समाजवादी)का ४ र जनता समाजवादी पार्टी (जसपा)का १ सांसदको हस्ताक्षर बुझाएर मुख्यमन्त्री दाबी गरेका हुन्। कार्कीसहित उनलाई साथ दिएका सांसदको हस्ताक्षर दुरुपयोग गरेको आरोप खेपिरहेका आङ्बोको दाबी आधिकारिक हुन नसक्ने बताइन्छ। त्यसले मुख्यमन्त्रीमा कार्कीको दाबी बलियो बनाएको छ। कार्कीलाई मुख्यमन्त्री नियुक्त गर्नुपर्ने माग राख्दै उनलाई समर्थन गरेका सांसदहरुले प्रदेश प्रमुखको कार्यालयमा पुगेर दबाबसमेत दिएका थिए। दबाब दिन कार्की समर्थक सांसदहरु आफूहरुको नाम र हस्ताक्षरसहित सशरीर पुगेका थिए। संविधान र सर्वोच्चको फैसला बमोजिम संवैधानिक प्रक्रिया पूरा गरेर दाबी गरिएका कारण कार्कीलाई मुख्यमन्त्री नियुक्त गरिनुपर्ने दबाब पनि बढेको छ। तर, कार्कीलाई दाबी फिर्ता गर्न लगाउन गठबन्धनका शीर्ष नेतृत्व सक्रिय छ। त्यसकै इशारामा प्रदेश प्रमुखले मुख्यमन्त्री नियुक्ति एक दिनपछि धकेलेको स्रोतले बतायो। प्रदेशमा ६ जना सांसद रहेको राष्ट्रिय प्रजातन्त्र पार्टी (राप्रपा) भने नयाँ सरकार गठनका विषयलाई लिएर तटस्थ बसेको छ। कोसीको ९३ सदस्यीय प्रदेशसभामा बहुमतका लागि ४७ सांसद आवश्यक पर्छ।"
युद्धभूमिबाट मातृभूमि टेक्दा गह भरिँदो रहेछ,"युद्धभूमि इजरायलबाट शुक्रबार बिहान २ सय ५३ नेपाली स्वदेश फर्किए। बम, बारुद र गोली छल्दै मातृभूमिमा पाइँला टेक्दा विद्यार्थी मात्र होइन आफन्तका गह भरिए। आफ्नै मुलुकमा उभिँदा सुरक्षित महसुस गरिरहेका उनीहरू भन्दै थिए, युद्धभूमिबाट मातृभूमि टेक्दा गह भरिँदो रहेछ। आफ्नो देश आफ्नै हुने रहेछ। काठमाडौं : देशमा केही भएन भन्दै दैनिक हजारौं युवा देश छाड्छन्। सुखद र सुरक्षित भविष्यको कल्पना गर्दै बाहिरिनेको भीडले त्रिभुवन अन्तर्राष्ट्रिय विमानस्थल जहिल्यै भरिभराउ हुन्छ। आँसुका धाराले बिदेसिनेको बिदाइ हुन्छ। तर, शुक्रबार बिहानको दृश्य फरक थियो। देश छोडेकोमा भन्दा देशको माटोमा टेक्न पाएकोमा युवाविद्यार्थीका गह आँसुले भरिए। हर्षका आँसु झार्दै बल्ल बाँचियो भनेर सास फेरे। अनि, अन्तर्राष्ट्रिय विमानस्थलमा नारा घन्कियो नेपाल आमाको जय। इजरायलमा हमास समूहको आक्रमणबाट जोगिएका विद्यार्थी बोकेर नेपाल एयरलाइन्सको जहाज शुक्रबार बिहान २ बजेर ५५ मिनेटमा अवतरण भएको थियो। इजरायलका कृषि फर्म तथा उद्योगमा केही सिक्ने र कमाउने उद्देश्यसाथ पुगेका विद्यार्थीमाथि नै हमास समूहले आक्रमण गरेको थियो। त्यसक्रममा १० जना नेपाली विद्यार्थीको ज्यान गयो। बाँकीले आफ्नै देश फर्काइदिन सरकारसँग गुहार मागे। परराष्ट्रमन्त्री एनपी साउद राष्ट्रिय ध्वजावाहक नेपाल एयरलाइन्सको विमान लिएर विद्यार्थी लिन इजरायल पुगे। पहिलो चरणमा २ सय ५३ जना हमास समूहले हानेका बम, बारुद र गोली छल्दै मातृभूमिमा पाइँला टेक्दा विद्यार्थी मात्र होइन, उनीहरूका आफन्तमा पनि रुवावासी चलेको थियो। कोही खुसीले कराउँदै थिए, कोही चिच्याएका थिए। कोही आमाबुवाको काँखमा बेरिए। कोही आफन्तको अँगालोमा लुटपुटिँदै आक्रमणका भयानक दृश्य बिर्सन खोज्दै थिए। इजरायलबाट फर्केकी हिमश्वता भट्टले भनिन्, आफ्नो देश भन्या, आफ्नै हुने रहेछ। आँखैअघि गोलीले साथी ढले शनिबार बिहानैदेखि हमास समूहले इजरायलको गाजा क्षेत्रमा मिसाइल हान्न थालेको थियो। बारुदले आकाश नै अँध्यारो बनेको थियो। त्यसपछि नेपाली विद्यार्थी बंकरमा लुक्न गए। कैलालीका धनबहादुर चौधरी लुकेको बंकरमा ग्रिनेट हानियो। दुई जना ढले। उनीसहित धेरै साथी घाइते भए। खुट्टामा ग्रिनेटको छर्रा लागेर घाइते भए। उपचारपश्चात् ह्वीलचियरमा स्वदेश फर्किए। उनी त्यस्ता भाग्यमानी हुन् जो सँगैको साथी गोली लागेर ढल्दा उनी बाँच्न सफल भए। इजरायलबाट फर्किएका उनलाई लिन उनका दाजु सुरेन्द्र चौधरी विमानस्थल पुगेका थिए। युद्धको इपिसेन्टर गाजा क्षेत्रमा हमासले गरेको आक्रमणमा परेर घाइते भएका थिए। युद्धलाई जितेर स्वदेश फर्किंदाको खुसीलाई वर्णन गर्न सकेनन्। सपनामा पनि हमासले गरेको आक्रमणको डरले उनी चिच्याउँछन् रे। कहिले स्वदेश नफर्किने गरी विलय भएका साथीहरूको मीठो बोलीले उनलाई बोलाइरहन्छ। निद्रा लाग्दैन। युद्धका घाउले पोलिदिन्छ। अईंयाँ भन्दै विमानस्थलमा घरी रुन्थें त घरी बाँकी साथीहरूको उद्धारका लागि मिडियासँग बोल्थें। नाम धनबहादुर भए पनि परिवार गरिबीको मार छ। केही धन कमाउने र सिक्ने सपना बोकेर एक महिनाअघि उनी इजरायल गएका थिए। तर, उनको सपना चकनाचुर भयो। युद्धले दिएको पीडा उनी सम्झिन चाहँदैनन्। तर, बितेका साथीको यादले मनमा भएको घाउले सम्झना बल्झाइदिन्छ। शनिबारको दिन थियो। आकाशबाट मिसाइलको आवाज धमाधम आउन थाल्यो, युद्धको पीडा सुनाउँदै धनबहादुर भन्छन्, हामी सुतेको ओछ्यानबाट भागेर बंकरभित्र भाग्यौं। दुई घण्टापछि हमास आतंककारीहरू बंकरमा अट्याक गर्यो। हाम्रा दुई जना साथीहरूलाई गन (बन्दुक)ले हालेर बंकरमै ढालिदियो। म घाइते भएँ। यत्तिकैमा आतंककारीले छोडेनन्। फेरि बाहिरबाट बंकरमा ग्रेनेट हान्यो। पड्कियो। आफू यसपटक बेहोस भएको बताउँदै उनले थपें, त्यसपछि के भयो पत्तै भएन। आँखा खुल्दा कुनै साथीको खुट्टा थिएन। कसैको शरीरबाट भलभली रगत बगिरहेको थियो। साथीहरूले बचाउ, बचाउ भन्दै उनीसँग गुहार माग्दै थिए। तर, उनी आफंै घाइते भएकाले कहीे गर्न नसेकेकोमा उनी रोए। मैले केही गर्न सकिनँ। एकछिन पछि २३ जना स्वास्थ्य क्षेत्रका इजरायली प्रहरी आए। मलाई त्यही बंकरमा छोडिदियो। सकुशल भएका साथीहरूलाई अर्को बंकरमा लगेर राखे, के भनौं भन्दै उनले सुस्केरा हाल्दै भने, फेरि त्यो बंकरमा आतंककारीहरूले आक्रमण गर्यो। मेरै आँखा अगाडि साथीहरू छट्पटाएर ज्यान गुमाए। इजरायलमा रहेका अरू नेपालीहरूको उद्धार गर्न ढिला गर्न नहुने उनी बताउँछन्। ज्यान गुमाएका साथीको लास ल्याइदिनु पर्यो। हराएका साथीको सरकारले खोजी गरिदिनु पर्यो धनबहादुर भन्छन्, साथीहरूको धेरै याद आउँछ। उनीहरूको बोली याद आउँछ। राति राम्ररी सुत्न सक्दिनँ। सपनामा साथीहरू मात्रै भेट्ने गरेको सुनाउँदै उनी थप्छन्, बंकरमा हामीलाई छोडेर गएका साथीहरूको शरीरबाट खुन (रगत)को नदी बगिरहेको मात्रै देख्छु। ग्रेनेट हानेर मार्न कोही आइरहेको छ। मृत्युलाई झुक्याए प्रमोदले इजरायलको आकाशमा मिसाइल पड्कनु कुनै नौलो कुरो होइन। तर, यसपालि भने आकाशमा मिसाइल हान्यो अनि भुइँबाट बंकरमा ग्रिनेट पड्कायो अनि गोली चलायो। हमास आक्रमणबाट ज्यान बचाउन सफल भएका विद्यार्थी प्रमोद केसी भन्छन्, टाउको अघिबाटै गोली गयो। भगवान् दाहिने थियो र भाग्यले बाँचें। शुक्रबार आउन लागेको जहाजमा पनि आतंककारीले आक्रमण गर्छ कि भन्दै चिन्तामा थिए। जब उनी इजरायलको सीमा कटे अनि मात्रै बाँचेको महसुस गरे। उनीसँगको साथी युद्धको भुँमरी पर्दा उनी जोगिएर घर आएका छन्। उनको आँखा अगाडि एकपछि अर्को साथीले युद्धमा ज्यान गुमाए। तर, उनी भाग्यले बाँचे। बंकरमा आक्रमण गर्दा मसँगैका दुई जना साथी ठहरै भएर ढले। अनि पाँच जना साथीहरू घाइते भए, उनी भन्छन्, हामीलाई अर्को बंकरमा प्रहरीले उद्धार गरेर लग्यो। सबै साथीहरू बसिरहेका थियौं। थाइल्यान्डका साथीहरू पनि थिए। फेरि त्यहाँ पनि आतंककारीले अट्याक गरेको बताउँदै भने, म लक्की थिएँ। भगवान् दाहिने रहेछ। म किचेनको र्याकतिर थिएँ। एक जना साथी खाना पकाउने स्टोपतिर बसेको थियो। म र ऊ, बाँच्न सफल भयौं। पाँच जना साथी गोली र ग्रिनेटले त्यहीं ढले। इजरायलमा निकै दर्दनाक पीडा भोगेको कथा सुनाउँदा उनको आँखा रसायो। बोली पटकपटक अवरुद्ध। उनले भने, पापीहरूले सीधा आक्रमण गर्यो। उनीहरू किबुल आल्मिक भन्ने ठाउँमा बस्थे। त्यो ठाउँ हमासले आफ्नो नियन्त्रणमा लिएर गोलाबारी जारी राखेको थियो। प्रमोद भन्छन्, त्यो ठाउमा इजरायली प्रहरीलाई पस्न १२ घण्टा लाग्यो। अनिमात्रै हमाससँग प्रहरीले डिफेन्स गर्न थाल्यो। त्यसपछि मात्रै आफूहरूको प्रहरी उद्धार र घाइते साथीहरूको उपचार गर्न अस्पताल लगेको उनले सुनाए। सास भएका साथीहरूलाई प्रहरीले हस्पिटल लग्यो। हामीलाई अर्को बंकरमा लगेर सुरक्षित राख्यो, त्यहाँ पनि आफूहरू सुरक्षित नभएको उनले सुनाए, बंकरमा लुगेको ठाउँमा एक तर्फबाट हमासले आक्रमण गरिरहेको थियो। अर्कोतिरबाट प्रहरीले आत्मरक्षा सबै शक्ति खर्चिरहेको थियो। हामी चाहिँ त्यो युद्धभूमिको बीचबाट गुहार माग्दै थियौं। प्रमोदको शरीर वरिपरिबाट बम, बारुद, गोली वर्षा भुइँमा खसिरहेको थियो। मेरो आँखा अगाडि बारुद र गोली पड्किएर खसिरहेको थियो भुइँमा, उनी भन्छन्, त्यही साइडबाट गोली जान्थ्यो। पड्किन्थ्यो। तर म बाँचें। यसले उनीहरूमा मनोवैज्ञानिक त्रास बढाएको थियो। उनी ती दिन सम्झँदै भन्छन्, यसले त हामी एकदमै मानसिक तनावमा थियौं। अब हामी मर्छौं। बाँचेर घर गइँदैन। हामीले ४० घण्टासम्म एउटा फोटो र भिडियो बनाएनौं। हामी मर्छौं भन्ने डरले। सरकारले आफूहरूको उद्धार गरे पनि मृतक साथीहरूको शव त्यही रहेकोले सरकारले तुरुन्तै शव झिकाएर परिवारजनलाई दाहसंस्कारको वातावरण मिलाउन उनले सरकारलाई आग्रह गरे। इजरायलमा प्रायः सबै ठाउँमा बंकर छ। साइन जडान गरिएको छ। यहाँ जानेहरूलाई सबैभन्दा पहिला सुरक्षाबारे जानकारी दिन्छ। साइरन बज्दा बंकरमा लुक्नु भनेर सिकाइन्छ। युद्धपीडित प्रमोद भन्छन्, तर हमला भएको दिन साइरनै बजेन। तर, आकाशमा भुटुटु गोली र मिसाइल पड्किएको आवाज सुनियो। कारण हमास समूहले प्रहरीको हेडक्वार्टरको सञ्चार ह्याक नै गरेर आक्रमण सुरु गरेको उनले बताए। शनिबार इजरायलमा पब्लिक होलिडे थियो। ८० प्रतिशत त्यहाँका इजरायली पुलिस बिदामा थिए। त्यो बेला आक्रमण भयो, उनले सुनाए, पहिला माथिबाट आक्रमण हुन्थ्यो। तर, यसपालि एकै पटक हवाईफायर र ग्राउन्डबाट अट्याक भयो। इजरायलाई छक्काएर हमासले दुईतिरबाट नयाँ तरिका यसपालि आक्रमण गर्यो। एउटै बंकरमा १८ जना लुकेर बाँचे सिराहाको गोलबजारकी शोभा पासवान धेरै मेहनत गरेर पढिन्। दलित समुदायबाट उनले ब्याचलर लेबलको पढाइ पूरा गर्नु नै उनको लागि ठूलो कुरा थियो। सिक र कमाउ कार्यक्रमअन्तर्गत चितवनको रामपुरमा क्याम्पसमा पढेर उनी एक महिनाअघि इजरायल पुगेकी थिइन्। संयोग यस्तो भएको कि गाजा एरियामा उनी कृषि फर्ममा बसेर काम गर्थिन्। त्यही क्षेत्रमा आक्रमण भयो। उनलाई युद्धले एकदमै डरमर्दो अवस्थामा ल्याइदियो। चार दिन त निकै कठिन भयो। बंकरमा लुकेर बसिन्। श्वास फेर्न पनि कठिन। मुस्किलले चार जना बस्ने ठाउँमा उनीहरू त्यो बंकरमा १८ जना लुकेर। ज्यान बचाउने आसमा। भोकै, प्यासै र डरत्रासमै। सँगै पढ्ने र काम गर्ने साथी गुमाएकी शोभाले बडो मुस्किलले बाँचेर स्वदेश टेकेकी छिन्। बम आएपछि के गर्ने ? आतंककारी आयो भने कहाँ जाने ? हामीलाई थाहा थिएन। निकै डरमर्दो अवस्थामा बाँचें, उनले युद्धको जीजिविषाबारे भनिन्। आतंककारी समूह हमासले गरेको आक्रमणबारे इजरायली जनताले नै सोचेको थिएन। उनी भन्छिन्, त्यहीका मान्छेले पनि यस्तो सोचेका थिएनौं। त्यहाँ जनताकै लागि हमासले गरेको आक्रमण नौलो र फरक ढंगको थियो। हाम्रो लागि त त्यो के हो ? के हो ? हुनु स्वाभाविकै थियो।उनी आक्रमणको दिन बिहान योगा गर्न निस्किएकी थिइन्। शनिबार भएकाले सबैको बिदा थियो। माथिबाट यति धेरै मिसाइल आयो, कि लगभग एक सेकेन्डमा २०३० वटासम्म, युद्धपीडित शोभा भन्छिन्, सेकेन्ड सेकेन्डमा बम आउँदा बंकरबाट आतंककारी आयो कि भन्ने डरले हाम्रो मुटु नै बाहिर आएजस्तो हुन्थ्यो। तीन दिन बंकरमा बस्दा उनीहरूको खानाको सप्लाई सकिसकेको थियो। पानी थिएन। अब बाँचिएला भन्ने हामीले माया मारिसकेका थियांै, उनी भन्छिन्, उद्धारका लागि एकएक घण्टामा राजदूतावासलाई, सरकारलाई, कलेजमा फोन र मेल गथ्र्यौं। हाम्रो बिन्तीलाई सरकारले सुनेर ढिलो भए पनि उद्धार गरेको बताउँदै उनले भनिन्, नेपाल टेक्दा एकदमै खुसी भयौं। तर, सँगै पढेका र काम गर्दै गरेका साथी गुमाएको पीडाले उनी शोकाकुल छिन्, संगैको साथी गुमाउँदाको पीडा कति हुन्छ म भन्न सक्दिनँ। साथी गुमाएको पीडाले जीवन रुवाउने भयो। इजरायलबाट नेपाल एयरलाइन्सको जहाजमा शुक्रबार बिहान त्रिभुवन अन्तर्राष्ट्रिय विमानस्थलमा अवतरण भएका नेपाली। तस्बिर : दिपेन श्रेष्ठ संसार जितेको महसुस भयो बाँकेको कोहलपुरका इजरायल गएका दिनेश शर्मा त्यहाँ युद्ध मच्चिएपछि आतंकित बने। धेरै प्रयासपछि नेपाल आउन पाएपछि दंग परे। युद्धले बिथोलिएको जीवनले शान्ति र सुरक्षा पाउँदाको खुसी उनले व्यक्त गर्न सकेनन्। दिदी माया शर्मा र धु्रव कोइरालाले उनलाई मायालु काखमा बेरे। उनीहरूलाई लाग्थ्यो, दिनेशलाई फेरि सकुशल पाउनु दैवकै हात छ। दिनेशले जीवनमा नजिकबाट युद्ध देखेका थिएनन्। न त बम र मिसाइल ब्लास्ट भएको देखेका थिए। उनले सिक्न र कमाउन इजरायल जाँदा पहिलो पटक युद्धसँग जम्काभेट भएको थियो। उनलाई लाग्थ्यो, अब जीवन यही सकिन्छ। उनले आस मारिसकेका थिए। किनभने धेरैका ज्यान गइसकेको थियो हमासको आक्रमणमा। कहिले घर फर्कौंफर्कौं लाग्थ्यो। परिवारलाई भेटौंभेटौं भइरहेको थियो। बाँच्ने आशा भने थियो। हामी यति धेरै मेहनत गरेर सरकारले घर फर्कायो। खुसी लागेको छ, उनले मध्यरातमा युद्धबाट बचेर आउँदा संसार जितको महसुस भएको खुसी सुनाए। नवीनको खुसी उतै खोसियो कालीकोटबाट इजरायल कमाउन र सिक्न गएका नवीन बम ठकुरीले परिवारमा खुसी बोकेर ल्याउने सपना देखेर गएका थिए। तर, उनी ज्यान जोगाउँदै त्यहाँबाट रातारात भाग्नु पर्यो। कारणहमासले त्यहाँ युद्ध मच्चाएका छन्। त्यहाँबाट कमाएर फर्किएपछि आमाबुवाको मुहारमा खुसी ल्याउन खोजेका थिए। तर, त्यो सम्भव भएन। मैले बुवाको शिरको पुरानो ढाकाटोपी पनि फेर्न पाए हुन्थ्यो। आमाका चोली र सारी फेर्ने मन थियो, उनले भने, तर, सकिएन। त्यहाँबाट सकुशल घर फर्किनै कठिन भएको थियो। सरकारले ढिलै भए पनि आफूहरूको ज्यान बचाएकोमा सरकारलाई उनले धन्यवाद दिए। युद्धका घटनाले सबैभन्दा बढी पीडा त परिवारमा दिएको रहेछ। कालीकोटबाट इजरायल गएका नवीन बम ठकुरीले युद्धको बेला घरपरिवारलाई अत्याउन नहुने बताउँछन्। परिवारमा हामीभन्दा बढी पीडा भयो। सत्य खबर त भोगिरहेको मान्छेलाई मात्रै थाहा हुन्छ, उनले भने, हामीभन्दा गाजा क्षेत्रमा सुदूरपश्चिम विश्वविद्यालयका विद्यार्थीले धेरै भोगे। त्यहाँ साथीहरूले त ज्यानै बिताए। त्यहाँको युद्ध शान्त नभएसम्म सरकारले आफ्ना जनता त्यहाँ पठाउन नहुने बताए। उनका अनुसार अब इन्टर्नसिपका विद्यार्थीलाई तत्कालै इजरायल पठाउनु हुँदैन। किनभने त्यहाँ सुरक्षित छैन। बारम्बार त्यहाँ वार भएको पृष्ठभूमि छ। उनी भन्छन्, नेपालले दक्ष जनशक्ति बिक्री नै गर्नु छ भने अर्को देश वा ठाउँमा पठाउनु पर्छ। हामी सुतेको ओछ्यानबाट भागेर बंकरभित्र पस्यौं। २ घण्टापछि हमासले बंकरमा अट्याक गर्यो। २ जना साथीहरूलाई बन्दुकले हालेर बंकरमै ढालिदियो। म घाइते भएँ।धनबहादुर चौधरी, घाइते विद्यार्थी लगभग एक सेकेन्डमा २०३० वटासम्म मिसाइल झार्थे। हामी बंकरमा आत्तिएर बस्यौं। सँगैको साथी गुमाउँदाको पीडा कति हुन्छ म भन्न सक्दिनँ। शोभा पासवान, विद्यार्थी बंकरमा आक्रमण गर्दा मसँगैका २ साथी ढले। मेरो टाउको अघिबाटै गोली गयो। भगवान् दाहिने भएर होला भाग्यले बाँचें र फर्कन पाएँ।प्रमोद केसी, विद्यार्थी"
"सनाखतको बहानामा रोकियो नियुक्ति, दाबीकर्ताका समर्थकलाई परिचयपत्रसहित उपस्थित हुन आह्वान","विराटनगर : कोसी प्रदेशमा संविधानको धारा १६८ को उपधारा ५ बमोजिम नयाँ सरकार गठनका लागि मुख्यमन्त्रीमा दाबी पेस गर्न शुक्रबार साँझ ५ बजेसम्मको समय दिइएको थियो। एमालेको समर्थनमा कांग्रेसको संस्थापनइतरका केदार कार्की र गठबन्धनबाट माओवादी केन्द्र प्रदेश संसदीय दलका नेता इन्द्रबहादुर आङ्बोले समयमै दाबी पेस पनि गरे। तर, गठबन्धनमा विद्रोह गरेर कांग्रेसका कार्की एमालेको समर्थनमा मुख्यमन्त्रीको दाबेदार बनेपछि सुरु भयो कांग्रेसमा किचलो। यसैकारण समयमा मुख्यमन्त्री नियुक्त भएनन्। सनाखतको बहानामा प्रदेश प्रमुख पर्शुराम खापुङले आफैंले दिएको समय पनि त्यत्तिकै टारिदिए। मुख्यमन्त्री नियुक्तिमा ढिलाइ गरेपछि एमाले प्रदेश संसदीय दलका नेता हिक्मतकुमार कार्की र मुख्यमन्त्रीको दाबी पेस गरेका कार्कीले शुक्रबार प्रदेश प्रमुखसँग छलफल गरेका थिए। छलफलमा उनले समर्थन गर्ने सांसदको हस्ताक्षर सनाखत शनिबार गर्ने प्रस्ताव गरे। सुरुमा उक्त प्रस्तावप्रति कार्कीद्वय सहमत भएनन्। उनीहरूले तत्काल सनाखत गरेर मुख्यमन्त्री नियुक्त गर्न आग्रह गरेका थिए। तर, प्रदेश प्रमुखले अडान नछाडेपछि सनाखत गरेरमात्रै मुख्यमन्त्री नियुक्त गर्ने प्रस्तावमा समर्थन जनाउन उनीहरू बाध्य भए। मुख्यमन्त्रीमा केदार कार्कीलाई समर्थन गरेका सांसदले पनि प्रदेश प्रमुखको प्रस्ताव उचित नभएको भनेर विरोध गरेका थिए। अब सनाखत शनिबार गरिने भएको छ। त्यसपछि मात्रै मुख्यमन्त्री नियुक्त गर्ने प्रदेश प्रमुखले बताएको एमाले प्रदेश संसदीय दलका प्रमुख सचेतक रेवतीरमण भण्डारीले बताए। हस्ताक्षर सनाखतपछि मुख्यमन्त्री नियुक्तिको सहमति भएको जानकारी उनले दिए। प्रदेश प्रमुखको कार्यालयले दाबीकर्ताका समर्थक सांसदलाई प्रदेशसभाको परिचयपत्रसहित उपस्थित हुन आह्वान गरेको छ। कार्कीले संवैधानिक व्यवस्थाअनुसार आधिकारिक हिसाबले मुख्यमन्त्री दाबी गरेको देखिन्छ। तर, मुख्यमन्त्री नियुक्त नगरेपछि प्रदेश प्रमुखलाई गठबन्धनबाट ग्रसित भएको आरोप लाग्न थालेको छ। कांग्रेसको संस्थापनइतरका ८ र एमालेका ३९ जना सांसदको समर्थनमा बहुमत पुर्याउँदै कार्कीले मुख्यमन्त्री दाबी गरेका थिए। आङ्बोले पनि कांग्रेसका २९, माओवादीका १३, नेकपा (एकीकृत समाजवादी)का ४ र जनता समाजवादी पार्टी (जसपा)का १ सांसदको हस्ताक्षर बुझाएर मुख्यमन्त्री दाबी गरेका हुन्। कार्कीलाई साथ दिएका सांसदको हस्ताक्षर दुरुपयोग गरेको आरोप खेपिरहेका आङ्बोको दाबी आधिकारिक हुन नसक्ने कानुनका विज्ञहरू बताउँछन्। त्यसले मुख्यमन्त्रीमा कार्कीको दाबी बलियो बनेको छ। कार्कीलाई मुख्यमन्त्री नियुक्त गर्नुपर्ने माग राख्दै उनलाई समर्थन गरेका सांसदहरू प्रदेश प्रमुखको कार्यालयमा पुगेका थिए। दबाब दिन कार्की समर्थक सांसदहरू आफूहरूको नाम र हस्ताक्षरसहित सशरीर उपस्थित भएका हुन्। सांसदको स्वतन्त्रतामा हस्तक्षेप कांग्रेस कोसी प्रदेश कार्यसम्पादन समितिले मुख्यमन्त्रीमा व्यक्तिगत हिसाबले समर्थन गर्न पाउने सांसदको संवैधानिक स्वतन्त्रतामा हस्तक्षेप गरेको छ। समितिको शुक्रबार बसेको बैठकले कार्कीसहित उनलाई समर्थन गर्ने सांसदलाई दाबी फिर्ताका लागि आग्रह गर्ने निर्णय गरेको छ। केन्द्रीय गठबन्धनले माओवादीका आङ्बोलाई मुख्यमन्त्री बनाउने निर्णय लिएको थियो। तर, कांग्रेसको संस्थापनइतर पक्षधर कार्कीले विद्रोह गरेर आफू पक्षकासहित एमालेका सांसदको समर्थनमा बहुमत पुर्याएर मुख्यमन्त्रीमा दाबी गरेका छन्। उनको दाबीसँगै आङ्बोलाई अवरोध पुगेको छ। कार्की प्रदेशको मुख्यमन्त्री बन्ने पक्कापक्कीजस्तै छ। प्रदेश प्रमुखको आह्वानअनुसार बहुमत पुर्याउन सक्ने प्रदेशसभा सदस्यले मुख्यमन्त्रीमा दाबी गर्न सक्छन्। सांसदलाई दलको ह्वीप लाग्दैन। कारबाही पनि हुँदैन। पद सुरक्षित रहने भएकाले संविधानअनुसार सांसदले विवेक प्रयोग गरेर आफूले चाहेकालाई मुख्यमन्त्रीमा समर्थन गर्न सक्नेछन्। तर, दल र गठबन्धनको निर्णय तथा पार्टी अनुशासनका नाममा संविधानले सांसदलाई दिएको स्वतन्त्रताको अधिकार हरण गर्न खोजिएको छ। कार्कीलाई साथ दिएका सांसदलाई समर्थन फिर्ता गराउन अनेक दबाब सिर्जना गरिएको छ। कारबाही गर्नेसम्मको धम्की दिने काम भइरहेको एक सांसद बताउँछन्। केन्द्रबाट गठबन्धनका शीर्ष नेताको आशीर्वाद लिएर मुख्यमन्त्री सुरक्षित बनाउन खोजेका आङ्बोलाई साथ दिन कांग्रेसको संस्थापन पक्ष सक्रिय छ। कार्कीपक्षीय एक सांसदले गठबन्धनका नाममा दबाब र प्रभावमा पार्ने तथा सांसदको स्वविवेकीय अधिकारमाथि हस्तक्षेप गर्ने काम भइरहेको बताए। कांग्रेसका विद्रोही सांसदहरूले आफूहरूको हस्ताक्षर आङ्बोले दुरुपयोग गरेर मुख्यमन्त्रीमा दाबी पेस गरेको बताएका छन्। आफूहरूको समर्थन कार्कीलाई रहेको उनीहरूले स्पष्ट पारिसकेका छन्। प्रदेश प्रमुखकोमा हस्ताक्षर बुझाउँदा कार्कीलाई कांग्रेसका शमशेर राई, रामकुमार खत्री, लीलाकुमारी राई, गोविन्द गिरी, इन्दिरा थापा, मानबहादुर लिम्बू र सुनीताकुमारी गुरुङले साथ दिएका थिए। मुख्यमन्त्रीको दाबीले गठबन्धनभित्रै विवाद बढाएको छ। गठबन्धनको भविष्य अन्योलमा पारेको छ। कांग्रेसको संस्थापन पक्ष अनुशासन नमानेको भनेर सांसदलाई कारबाही गर्ने आशय व्यक्त गरिरहेको छ। तर, संविधानअनुसार मुख्यमन्त्रीमा समर्थन गरेकै आधारमा दलले सांसदलाई कारबाही गर्न मिल्दैन। कार्कीलाई समर्थन गरेका कांग्रेस सांसद रामकुमार खत्रीले भने कसैको दबाब र प्रभावमा पर्न आवश्यक नरहेको बताए। बहुमत पुगेकाले कार्कीलाई मुख्यमन्त्री नियुक्त गर्नुपर्ने उनी बताउँछन्। माओवादी सांसद गणेश उप्रेतीले मुख्यमन्त्रीमा आङ्बोको दाबी नै आधिकारिक रहेको बताए। राजनीतिक विश्लेषक गिरिश भट्टराई आङ्बोको दाबीलाई राजनीतिक बेइमानी भन्छन्। आङ्बोको दाबी कानुनसम्मत देखिएन, भट्टराई भन्छन्, संविधानको उपधाराले नै सांसदलाई खुला छाडिदिएकाले गठबन्धनको कुरै भएन। गठबन्धनको विद्रोहबाट प्रदेश स्वायत्त हुनुपर्छ र गठबन्धन तथा केन्द्रको इशाराले प्रदेश चल्न हुँदैन भन्ने सन्देश प्रवाह भएको उनले बताए। सरकार गठनका लागि गरिएको प्रयासले प्रदेशमा नयाँ राजनीतिक अभ्यास सुरु भएको भट्टराईको विश्लेषण छ। हिजोका दिनसम्म जे थियो त्यो इतिहास भयो। अब प्रदेश नयाँ शिराबाट अघि बढ्ने देखिन्छ। प्रदेशले नयाँ राजनीतिक बाटो समात्यो, उनले भने, तर, मुख्यमन्त्रीमा दाबी गर्दा सांसदको हस्ताक्षर दुरुपयोग गरेर गठबन्धनका नाममा बदमासी भयो। इन्द्र आङ्बोले राजनीतिक झेल गरे। पदमा पुग्नलाई सांसदको विश्वास जित्नुपर्नेमा त्यसो गर्न सकेनन्। संविधानले नै सांसदलाई स्वतन्त्र छाडेको विषयमा दलका नेताबाट ह्वीप लगाउँछु भनेर आङ्बो अगाडि बढेजस्तो देखिएको उनले बताए। भने, सांसदसांसदको मन जित्न सक्नुपर्ने थियो। तर, पदमा पुग्न हस्ताक्षर दुरुपयोग गरे। सांसदमाथि विश्वासघात भयो। कोसीको राजनीति रोचक मोडमा पुगेको राजनीतिक विश्लेषक भट्टराईको भनाइ छ। संविधानको अन्तिम प्रवाधानले दलवादलाई चिन्दैन। व्यक्तिवादलाई चिन्छ। आङ्बोले दलवाद समात्न खोज्नु उनका लागि प्रत्युत्पादक भइदियो, भट्टराई भन्छन्, एक्लैअघि बढ्न संविधानको धारा १६८ को ५ ले खोलिएको बाटो समात्दै उनलाई गठबन्धनभित्रकै सांसदले अस्वीकार गरिदिए। त्यहाँ सांसदको गल्ती छैन। तर, सांसदमाथि अनेक दबाब सिर्जना गर्नु चैं राजनीतिक बेइमानी हो।"
आइतबार देशका यी स्थानमा हुने छ वर्षा,"काठमाडौं : आइतबार देशको पहाडी भूभागमा आंशिकदेखि सामान्य बदली रही बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार देशका पहाडी भूभागका थोरै स्थानहरूमा मेघ गर्जनचट्याङसहित हल्कादेखि मध्यम वर्षाको सम्भावना रहेको छ। आइतबार राति देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहनेछ। कोशी, बागमती र गण्डकी प्रदेशका पहाडी भूभागका एक दुई स्थानमा हल्का वर्षाको सम्भावना रहेको महाशाखाले जनाएको छ।"
पाँचपटक म्याद थप्दा पनि सडकको अवस्था उस्तै,"बुटवल : भित्री बुटवलको भविष्यसँग जोडिएको बेलवासबेथरी सडक योजना ठेकेदारले समयमै काम नगर्दा अलपत्र परेको छ। बेल्वासदेखि बेथरीसम्मको २१ किलोमिटर दूरीको उक्त सडकलाई तीन भागमा विभाजन गरेर कालोपत्रे गर्ने योजना हो। बीचमा नहर, वारीपारी सातसात मिटरको चारलेन पक्की सडक बनाउने योजना ठेकेदारको ढिलासुस्तीले अलपत्र छ। तीन खण्डमध्ये बेल्वासदेखि बेतहनीसम्मको साढे आठ किलोमिटरमध्ये ३ दशमलव २ किलोमिटर मात्र कालोपत्रे गर्न बाँकी छ। त्यस खण्डमा काम गर्नेगरी बज्रगु्रपकान्छाराम जेभी काठमाडौंले सडक पूर्वाधार विकास कार्यालय मणीग्राम रुपन्देहीसँग सम्झौता गरेको छ। कार्यालय र कम्पनीबीच भ्याटसहित ६० करोड ८८ लाख ६१ हजार ४ सय ८३ रुपैयाँमा योजना पूरा गर्नेगरी सम्झौता भएको सडक पूर्वाधार विकास कार्यालय रुपन्देहीका अधिकृत (छैठौँ) प्राविधिक सन्तोष कुमार चौधरीले जानकारी दिए। उनका अनुसार त्यस क्षेत्रमा ५८ प्रतिशत मात्र काम पूरा भएको छ। ४२ प्रतिशत काम अँधुरै छ। २०७३ साल असारमा गरिएको योजनाको २०७६ साउन १४ गतेसम्म निर्माण पूरा गरिसक्नुपर्ने सम्झौता छ। समयमै काम नसकेको भन्दै कार्यालयले पाँच पटकसम्म म्याद थप्दा समेत ठेकेदारले योजना पूरा गरेका छैनन्। यात्रुहरू धेरै ओहोरदोहोर गर्ने बेल्वासदेखि नहरपुर, मोतीपुर क्षेत्रमै सडक कालोपत्रे नहुँदा यात्रुहरूले हैरानी खेप्नुपरेको छ। बर्खामा हिलाम्मे र हिउँदमा धुलाम्मे सडकले नागरिकहरू दिक्क परेका छन्। सडक योजनाको दुवैतिर चारचार मिटरको साइकल लेन र फुटपाथ बनाउने समेत सम्झौता छ। सडक योजना सुरु र बीचमा कामले गति लिँदा उत्साहित भएका यस क्षेत्रका नागरिकहरूले अहिले अलपत्र देख्दा निरास भएका छन्। गौतमबुद्ध अन्तराष्ट्रिय विमानस्थल भैरहवा र लुम्बिनी दर्शन गर्न जाने नागरिकहरूका लागि यो सडक पश्चिम क्षेत्रका नागरिकहरूलाई धेरै सहज छ। विमानस्थल र लुम्बिनी पुग्नका लागि पश्चिम क्षेत्रका नागरिकहरूलाई यो सडक भएर आउजाउ गर्न धेरै सजिलो हुने बुटवल उपमहानगरपालिका११ का वडासदस्य एवं नहरपुरका स्थानीय नकुल शाहीले बताए। यो सडक हाम्रा लागि सपनाको योजना हो,शाहीले भने,तत्कालिन अर्थमन्त्री विष्णु पौडेललाई पटकपटक दवाव दिएर हामीले सडक बनाउन पहल गर्यौँ। तर, अहिले ठेकेदारले काम नगर्दा अलपत्र परेको छ, हाम्रा लागि यो धेरै दुःखको कुरा हो। उनले काम नगर्ने ठेकेदारसँगको सम्झौता रद्द गरेर नयाँ विकल्प खोज्न समेत सम्बन्धित निकायलाई सुझाव समेत दिए। सडक पूरा गर्नका लागि पटकपटक कार्यालयमा ज्ञापनपत्र बुझाउँदा समेत काम हुन नसकेको उनले प्रतिक्रिया दिए। कुल २१ किलोमिटर मध्ये बेतनीभागदारीसम्म साढे आठ किलोमिटर र भागदारीबेथरी चार किलोमिटरसहित साढे १२ किलोमिटर दुई खण्डको कालोपत्रे गर्ने काम रमनकन्सट्रक्सन जनकपुरले सम्पन्न गरिसकेको छ। उक्त खण्डको काम पूरा गरी रमनले भ्याट सहित ९० करोड रुपैयाँ भुक्तानी लगेको सडक पूर्वाधार विकास कार्यालय रुपन्देहीले जनाएको छ। काम पूरा गर्नका लागि निर्माण व्यवसायीलाई पटकपटक ताकेता गरिएको सडक पूर्वाधार विकास कार्यालय रुपन्देहीका सिनियर डिभिजनल इन्जिनियर लालु गिरीले जानकारी गराए। काम गर्नुस् भन्दा ठेकेदारले आफ्ना मात्र समस्या सुनाइरहेका छन्,गिरीले भने,यो पहिले संघ अन्तर्गतको योजना थियो। प्रदेशमा हस्तान्तरण भएको दुई वर्ष पनि भएको छैन। हामी जसरी पनि अँधुरो कामलाई पूरा गर्न पहल गरिरहेका छौ। उनले यो योजना कार्यालयको प्रतिष्ठासँग पनि जोडिएको विषय भएको प्रतिक्रिया दिए। बढ्दो महंगी र आर्थिक अभावले गर्दा समयमै काम गर्न नसकिएको ठेकेदार लक्ष्मण रानाले प्रतिक्रिया दिए। बाँकी रहेको काम दशैँ लगत्तै सुरु गर्छु, केही महिनामै पूरा हुन्छ,रानाले भने,योजनाको म्याद पनि सकिएको छ। म्याद थपेर भएपनि अब काम रोकिन्नँ। उनले निर्माणधीन सडक क्षेत्रमा निर्माण सामग्री पनि राखेको जानकारी गराए। सुरुमा सडक डिभिजन बुटवल, त्यसपछि सडक डिभिजन शिवपुर कपिलवस्तु र त्यसपछि सडक पूर्वाधार विकास कार्यालय रुपन्देहीमा यो योजना हस्तान्तरण भएको हो। सडक पुराभएपछि बुटवल उपमहानगरपालिका सहित शुद्धोधन गाउँपालिका, सियारी गाउँपालिका, गढवा गाउँपालिका, मायाँदेवी गाउँपालिका, सिद्धार्थनगर नगरपालिका, सैनामैना नगरपालिका लगायत क्षेत्रका नागरिकहरू प्रत्यक्ष लाभांवित हुनेछन्। उक्त स्थानीय तहका भित्री बस्तीका नागरिकहरूलाई बुटवल, भैरहवा लगायत सहरमा जानका लागि समेत यस सडक बहुउपयोगी छ।"
पक्की विद्यालय भवन निर्माणले पठनपाठनमा सहज,भोजपुर : भूकम्पबाट जीर्ण बनेको भवनमा पढ्दै आएका विद्यार्थीलाई पक्की भवन बनेपछि सहज भएको छ। पौवादुङमा गाउँपालिका३ को पञ्चकन्या माध्यमिक विद्यालयमा पक्की भवन बनेपछि पठनपाठनमा सहज भएको हो। नेपाल सरकार तथा साउदी अरब सरकारको सहयोगमा भूकम्प प्रतिरोधी विद्यालय भवन निर्माण गरिएको हो। १२ कोठा रहेको भवन भ्याटबाहेक तीन करोड २४ लाख रुपैयाँ लागतमा निर्माण गरिएको छ। भवन निर्माणका लागि पाँच करोड रुपैयाँको बोलपत्र आह्वान भएको थियो। प्रधानाध्यापक रामकुमार राईले भूकम्पबाट जीर्ण बनेको भवनको ठाउँमा नयाँ भवन बनेपछि सहजता भएको विद्यालयका बताए। भवन निर्माणले भावी दिनमा विद्यालयको शैक्षिक सुधारका क्षेत्रमा थप कार्यक्रम सञ्चालन गर्न ऊर्जा मिलेको उनको भनाइ छ। नवनिर्मित विद्यालय भवनको गाउँपालिका अध्यक्ष किरण राईले उद्घाटन गरे। गाउँपालिका अध्यक्ष राईले धेरै समयको अथक प्रयासपछि नमुना भवन निर्माण गर्न सफल भएको बताए। गाउँपालिकाको शैक्षिक सुधारका लागि योजनाबद्ध रूपमा काम भइरहेकाले यसबाट गुणात्मक परिणाम लिन सबै जिम्मेवार बन्नुपर्ने आवश्यक रहेको अध्यक्ष राईले बताए। गाउँपालिकाले प्राविधिकसँगै आधुनिक शिक्षामा जोड दिएको उनको भनाइ छ।
बागलुङमा आगलागीबाट एक जनाको मृत्यु,गए राति १ बजे आगलागी भएको जिल्ला प्रहरी कार्यालयका सूचना अधिकारी प्रहरी नायब उपरीक्षक मदन केसीले जानकारी दिए। राति नै इलाका प्रहरी गलकोटको टोली आगो निभाउन घटनास्थलमा पुगेको थियो । आगो के कसरी लाग्यो भन्ने यकिन हुन नसकेको प्रहरीले जनाएको छ । ढोरपाटन : बागलुङमा आगलागीबाट एक जनाको मृत्यु भएको छ । गलकोट नगरपालिका४ नुवाकोटस्थित रामबहादुर मल्लको ढुङ्गामाटोले बनेको गोठमा आगलागी हुँदा मानवीय क्षति भएको हो । मृतकको सनाखत हुन सकेको छैन । गए राति १ बजे आगलागी भएको जिल्ला प्रहरी कार्यालयका सूचना अधिकारी प्रहरी नायब उपरीक्षक मदन केसीले जानकारी दिए। राति नै इलाका प्रहरी गलकोटको टोली आगो निभाउन घटनास्थलमा पुगेको थियो । आगो के कसरी लाग्यो भन्ने यकिन हुन नसकेको प्रहरीले जनाएको छ ।
११ वर्षदेखि फरार रहेका अभियुक्त पक्राउ,महोत्तरी : ११ वर्षदेखि फरार रहेको अभियुक्तलाई महोत्तरी प्रहरीले पक्राउ गरेको छ। कर्तव्य ज्यान मुद्दामा सजाय पाएर फरार रहँदै आएका सोनमा गाउँपालिका३ का ६५ वर्षीय गंगा रायलाई प्रहरीले पक्राउ गरेको हो। रायलाई प्रहरीले सर्लाही जिल्ला ईश्वरपुर नगरपालिका१३ बाट पक्राउ गरिएको जिल्ला पहरी कार्यालय महोत्तरीले जनाएको छ। जिल्ला अदालत महोत्तरीले रायलाई २०६९ साल वैशाख १७ गतेका दिन कर्तव्य ज्यान सम्बन्धी कसुरमा जन्मकैद सजाय सुनाएको थियो। उनी सोही समयदेखि प्रहरीको फरार अभियुक्तको सूचीमा रहको महोत्तरीका प्रहरी प्रवक्ता डीएसपी दिलिपकुमार गिरीले जानकारी दिए। प्रहरी नियन्त्रणमा रहेको रायलाई प्रहरीले आवश्यक कारबाहीका लागि जिल्ला कारागार जलेश्वरमा बुझाएको छ।
मोरङमा नेपालभारत समन्वय बैठक : सीमा अपराध नियन्त्रणमा सहकार्यको प्रतिबद्धता,"विराटनगर : मोरङको विराटचोकमा बाहिनीस्तरीय नेपालभारत सीमा समन्वय बैठक सम्पन्न भएको छ। दुई देशीय सुरक्षा अधिकारीबीच बैठक भएको हो। दुवै देशमा सीमा सुरक्षा तथा भन्सार चोरी निकासी नियन्त्रणको महत्वपूर्ण जिम्मेवारी पाएका सुरक्षा निकायहरू नेपालको सशस्त्र प्रहरी र भारतको सीमा सुरक्षा बल (एसएसबी)का अधिकारीहरू सम्मिलित बैठक भएको हो। बैठकमा सीमा अपराधलगायत सुरक्षा संवेदशीलताका विषयमा गहन छलफल भएको बताइएको छ। नेपालका तर्फबाट सशस्त्र प्रहरी बल कोसी प्रदेशका प्रमुख डीआईजी अन्जनीकुमार पोखरेल र भारतका तर्फबाट सिलिगुडीस्थित एसएसबीका डीआईजी डीबी सोनारले बैठकको नेतृत्व गरेका थिए। नेपालका तर्फबाट डीआईजी पोखरेलसहित सशस्त्रका एसएसपी रविनराज कर्णजीत, एसपीहरू, भारतसँग सीमा जोडिएका सशस्त्रका युनिटका इन्चार्जहरूको उपस्थिति बैठकमा थियो। त्यस्तै, भारतका तर्फबाट विभिन्न सेक्टर हेडक्वार्टरका सेकेण्ड ईन कमाण्डरहरू पुर्नियाका सुरजित पाल, रानीडंगाका अचिन्त्य मित्र, गान्तोकका सुनील कुमारलगायतका एसएसबीका अधिकारीहरू बैठकमा उपस्थित थिए। बैठकमा सीमा अपराध, अवैध गतिविधि, भन्सार चोरी निकासी, सीमामा हुने अवाञ्छित गतिविधि, दशगजाको अतिक्रमण, लागूऔषध, मानव बेचबिखन एवं ओसारपसार नियन्त्रण तथा रोकथामका विषयमा छफल भएको सशस्त्र प्रहरीले जनाएको छ। साथै, सूचना आदानप्रदानका माध्यमबाट सीमा क्षेत्रमा हुने आर्थिकलगायत अन्य अपराध नियन्त्रणका लागि दुवै देशका सुरक्षा निकाय र अन्य सरोकारवालासँग समन्वय एवं सहकार्य गर्ने सहमति दुवै देशका अधिकारीहरूबीच भएको छ। चाडपर्वलाई लक्षित गरेर सीमा क्षेत्रबाट हुने आवातजावतलाई सहज एवं व्यवस्थित बनाउन प्रभावकारी हेल्प डेस्कको स्थापना तथा सञ्चालन गर्ने विषयमा पनि बैठकमा छलफल भएको थियो। सीमा क्षेत्रबाट हुने जुनसुकै अपराध नियन्त्रणका लागि आपसी समन्वय गर्ने विषयमा दुवै देशका सुरक्षा अधिकारीले प्रतिबद्धता जनाएका छन्, सशस्त्रका एक अधिकारी भन्छन्, एकआपसमा द्रुत हिसाबले सूचना आदानप्रदान एवं समन्वय गरेर सीमा सुरक्षालाई प्रभावकारी बनाउने सहमति भएको छ।"
मुस्ताङमा बोलेरो जीप दुर्घटना हुँदा एक जना घाइते,जोमसोम : मुक्तिनाथ पुगेर फर्किँदै गरेको एक तीर्थयात्रु सवार बलेरो जीप वारागुङ मुक्तिक्षेत्र४ कागबेनी मोडमा दुर्घटना भएको छ। मुस्ताङको कागबेनीमा औसी नुहाउन र पितृ उद्धारका लागि श्राद्ध गर्न आएका झापाका चालकसहित ६ जना तीर्थयात्रु सवार ग १ ज ६६५५ नम्बरको बलेर जीप मुक्तिनाथ दर्शन गरी जोमसोमतर्फ फर्किँदै गर्दा शनिबार साँझ साढे ४ बजे कागबेनी मोडमा दुर्घटना भएको जिल्ला प्रहरी कार्यालय मुस्ताङले जनाएको छ। मुक्तिनाथबाट जोमसोमतर्फ आउँदै गर्दा भिरालो सतहको कागबेनी मोडमा ब्रेकफेल हुँदा दुर्घटना भएको प्रहरी निरीक्षक दिनेश गौतमले जानकारी दिए। जीप दुर्घटना भए पनि चालक र यात्रु सकुशल छन् भने एक जना सामान्य घाइते भएका छन्।
सिन्धुलीमा सवारी चालकहरूलाई रक्तचाप र आँखा परीक्षण,"सिन्धुली : सिन्धुलीमा सवारी चालकहरूलाई रक्तचाप र आँखा परीक्षण गर्न सुरु गरिएको छ। जिल्ला प्रहरी कार्यालय सिन्धुली र जिल्ला ट्राफिक प्रहरी कार्यालय सिन्धुलीले नेपाल रेडक्र र आँखा अस्पतालको समन्वयमा आँखा परीक्षण सुरू गरेको हो। नजिँकिदै गरेको चाडपर्वलाई लक्षित गर्दै प्रहरीले सिन्धुलीमाढीस्थित चेक पोष्ट र गोलन्जोर गाउँपालिका ७ खुर्कोट स्थित प्रहरी चेक पोष्टमा लामो तथा छोटो दूरीमा सञ्चालन हुने सवारी साधनका चालक र सहचालकको रक्तचाप र आँखा परीक्षण गर्न थालेको हो। जिल्ला प्रहरी कार्यालय सिन्धुलीका प्रहरी प्रवक्ता तथा प्रहरी नायव उपरीक्षक चिरञ्जीबी दाहालका अनुसार विपी राजमार्ग, मध्ये पहाडी लोकमार्ग र मदन भण्डारी लोकमार्ग हुँदै सञ्चालन हुने यात्रुबाहक सवारी साधनका चालक र सहचालकको रक्तचाप र आँखा परिक्षण गर्ने गरिएको छ। जिल्लाका राजमार्गमा हुने सवारी दुर्घटना न्युनीकरण गर्ने उद्देश्यले चालक र सहचालकको रक्तचाप र आँखा जाँच थालिएको हो, उनले भने। यसका लागि कमलामाई नगरपालिका र गोलन्जोर गाउँपालिकाले समेत सहयोग गरेको छ। चाडपर्वका समयमा विपी र मध्ये पहाडी लोकमार्ग हुँदै राजधानी भित्रने र बाहिरिने सवारी साधनको अत्याधिक चाप बढ्ने गरेको छ। पूर्वी नेपाल तथा मध्ये तराईदेखि राजधानी काठमाडौंसम्म जाने र आउने सवारीसाधनमा एकै जना चालकको १८ घण्टासम्म सवारी चलाउने गरेका छन्। जसका कारण प्रेसर बढ्दा र आँखाको ज्योतिमा समस्या आउदा दुर्घटना बढ्ने सम्भावना बढी छ। प्रहरी प्रवक्ता दाहालका अनुसार हालसम्म एक हजार बढी चालकको रक्तचाप र आँखा परीक्षण गरिसकिएको छ । त्यस्तै चाडपर्वलाई लक्षित गर्दै प्रहरीले जिल्लाको कमलामाई नगरपालिका ६ सिन्धुली बसपार्क, गोलन्जोर ७ खुर्कोट बजार र दुधौली नगरपालिका ४ डकाहा बजारमा यात्रु सहायता कक्ष समेत सञ्चालनमा ल्याएको छ।"
सोलुखुम्बुको लोबुचेमा मनाङ एयरको हेलिकोप्टर दुर्घटना,काठमाडौं : सोलुखुम्बुको लोबुचेमा मनाङ एयरको हेलिकोप्टर दुर्घटना भएको छ। शनिबार बिहान मनाङ एयरको हेलिकोप्टर लुक्लाबाट लोबुचे गएको थियो। लोबुचेमा अवतरणको क्रममा हेलिकोप्टर दुर्घटना भएको हो। हेलिकोप्टर पूर्ण रुपमा क्षति भएको छ। दुर्घटना भएलगत्तै उक्त हेलिकोप्टमा आगलागि भएको हो। हेलिकोप्टरमा पाइलट प्रकाश सेडाई मात्र सवार थिए। उनी घाइते भएका छन्। हेलिकोप्टर दुर्घटना भएपछि स्थानीयहरुसमेत उक्त स्थानमा पुगेका छन्। पाइलटलाई अर्को हेलिकोप्टरमार्फत उद्धार गरिएको छ।
गाईघाट बजारमा सरसफाई अभियान सुरु,"उदयपुर : उदयपुरको सदरमुकाम गाईघाट बजारमा सरसफाई अभियानलाई तीव्रता दिइएको छ। त्रियुगा उद्योग वाणिज्य संघको अगुवाइमा त्रियुगा नगरपालिका, सुरक्षा निकाय, गैरसरकारी संघसंस्था, नेपाल रेडक्रस सोसाइटी, नेपाल पत्रकार महासंघ लगायत १६ वटा निकायले संयुक्त रूपमा सरसफाई अभियान सुरु गरेका हुन्। उद्योग वाणिज्य संघका अध्यक्ष रमेश रसाईलीले बजार आसपासका क्षेत्रमा डेंगुको संक्रमण बढ्दै गएकाले न्यूनीकरणका लागि अभियान सुरु गरिएको बताए। त्रियुगा नगरपालिकाका मेयर वसन्तकुमार बस्नेतले अभियानलाई लगातार सञ्चालन गरी बजारलाई सफा, सुन्दर र हराभरा गर्ने बनाइने बताए। उनले गाईघाटलाई फोहोरमुक्त सहर बनाउने लक्ष्य रहेकाले सबै क्षेत्रबाट अभियानमा जोडिने योजना रहेको बताए। उपमेयर महेश्वरी राईले बजारबाट निस्कने फोहोरलाई सुरक्षित गरी सिधैं सरसफाइको गाडीमा लगाएर डम्पिङ गर्ने व्यवस्था मिलाइएको बताइन्। उनले बजार क्षेत्रको सौन्र्दयताका लागि साइडमा वृक्षारोपणलाई समेत निरन्तरता दिने बताइन्।"
सात सय ९४ परिवारको निःशुल्क स्वास्थ्य बीमा,"चितवन : चितवनको कालिका नगरपालिकाले आफ्नो पालिकाभित्र रहेका सात सय ९४ घर परिवारको निःशुल्क स्वास्थ्य बिमा गरेको छ। नगर प्रमुख विपन्न स्वास्थ्य बिमा कार्यक्रम अन्तर्गत ती परिवारमा रहेका तीन हजार एक सय ७७ जनाको स्वास्थ्य बिमा गरिएको हो। पालिकाभित्र रहेका विपन्न परिवारका लागि स्वास्थ्य बिमा कार्यक्रम सञ्चालनमा ल्याइएको हो। यस कार्यक्रमका लागि पालिकाले ३० लाख रुपैयाँ बजेट विनियोजन गरेको छ। त्यसमध्ये अहिलेसम्म २८ लाख ४३ हजार तीन सय रुपैयाँ बराबरको बिमा भइसकेको छ। नगरप्रमुख विनोद रेग्मीका अनुसार विपन्न परिवारलाई पालिकाले बिमा गरिदिएको हो। उनले भने, 'चेपाङ समुदायको प्रदेश सरकारले बिमा गरिरहेकाले सो समुदायबाहेक अन्य समुदायका विपन्न परिवारको बिमा नगरपालिकाले आफ्नै बजेटमार्फत गरेको हो।' अहिले बिमा भएका परिवारको आगामी मंसिर १ गतेदेखि लागू हुनेछ। विपन्न परिवारले उपचारका लागि आर्थिक सहयोग माग्नु नपरोस् भन्ने उद्देश्यका साथ बिमा कार्यक्रम गरिएको जनाउँदै उनले भने, 'विपन्न परिवारका लागि पनि स्थानीय सरकार भएको अनुभूति हुने गरी काम गर्दै आएका छौँ।' नगरपालिकाभित्र स्वास्थ्य उपचारका लागि कोही पनि बञ्चित हुन नपरोस् भनेर यो कार्यक्रम ल्याइएको उनले जानकारी दिए। स्वस्थ नगरपालिका निर्माणका लागि यो कार्यक्रम प्रभावकारी बन्ने उनको भनाइ छ। पालिकाले ज्येष्ठ नागरिक र अपांगता भएकाका लागि यसअघि नै घरघर पुगेर नियमित स्वास्थ्य परीक्षण गर्दै आएको छ। पालिकाभित्र रहेका ज्येष्ठ नागरिक, अपांगता भएकाको प्रत्येक दुई महिनामा घरमा नै गएर स्वास्थ्य परीक्षण गर्ने गरिएको नगरपालिकाको स्वास्थ्य शाखा प्रमुख दीपक भण्डारीले जानकारी दिए।"
नागढुंगा सुरुङ: एक महिनाभित्र टनेलको ब्रेक थ्रू गर्न यातायातमन्त्रीको निर्देशन,"काठमाडौं : स्थानीय समस्याले केही समय अवरुद्ध बनेको नागढुंगा नौबिसे सुरुङमार्गको निर्माण कार्य पुनः सुरु गरिएको छ। सुरुङमार्गको पूर्वी पोर्टलको ८३ मिटरमाथि खाडल परेको थियो भने ९ वटा घर चर्किएका थिए। भौतिक पूर्वाधार तथा यातायातमन्त्री प्रकाश ज्वालाले खाडल परेको ठाउँको विज्ञद्वारा अनुसन्धान गराउने र चर्किएका घरहरूलाई अस्थायी स्थानान्तर गर्ने निर्णय गरेपछि अवरुद्ध सुरुङमार्गको काम पुनः सञ्चालनमा आएको निजी सचिव रामहरी शर्माले बताए। आयोजनामा निर्माण र स्थानीय बासिन्दालाई समस्या परेपछि मन्त्रीज्यूले तत्काल सर्वपक्षीय बैठक बोलाउनुभएको थियो निजी सचिव शर्माले भने पीडितपक्ष, त्यसक्षेत्रका संघीय र प्रदेश सांसद, स्थानीय जनप्रतिनिधि तथा आयोजना प्रमुखको रोहवरमा निर्णय भएपछि आयोजनाको काम सुरु भएको छ। सुरुङमार्ग निर्माणका क्रममा भएका समस्याहरूलाई समाधान गर्न सडक विभाग वैदेशिक महाशाखाका प्रमुख विजय जैसीको नेतृत्वमा एक समिति गठन गरिएको छ। सुरुङमार्ग निर्माण स्थलमा कसरी खाडल पर्यो? कति घरहरू चर्केका छन्, त्यसको कारण पत्ता लगाउन र पीडितहरूलाई स्थानान्तरणको व्यवस्था गर्न समिति बनेको हो। आयोजना प्रभावित क्षेत्रको बाँकी मुआब्जा र क्षतिपूर्तिको समस्या तत्काल सुल्झाउने निर्णय पनि भएको छ। मुआब्जा र क्षतिपूर्तिका लागि भौतिक पूर्वाधार तथा यातायात मन्त्रालयले गृह र जिल्ला प्रशासन कार्यालय काठमाडौंसँग समन्वय गरेर तत्काल समस्या समाधान गर्ने निर्णय भएको शर्माले बताए। अवरोध हटेपछि मन्त्री ज्वालाले करिब एक महिनाभित्र सुरुङमार्गको मुख्य टनेल ब्रेक थ्रू हुनेगरी काम गर्न आयोजना प्रमुखलाई निर्देशन पनि दिएका छन्। सहायक टनेलको ब्रेक थ्रु भइसकेको छ भने मुख्य टनेलको काम अन्तिम चरणमा छ। करिब २ सय मिटर मात्र काम बाँकी रहेको आयोजनाले जनाएको छ।"
भोकमरी सूचीमा सुधारिँदै नेपाल,"काठमाडौं : विश्व भोकमरी सूचकांक (ग्लोबल हंगर इन्डेक्स)२०२३ मा नेपाल ६९औं स्थानमा छ। शुक्रबार सार्वजनिक भएको ग्लोबल हंगर इन्डेक्सको १६औं संस्करणमा समेटिएका १ सय २५ देशमध्ये विश्वव्यापी भोकमरीको स्थिति जनाउने सूचकांकमा नेपाल सुधारिएर उक्त स्थानमा पुगेको हो। गत वर्षको तुलनामा नेपाल ११ तहमाथि उठेको छ । किनभने ग्लोबल हंगर इन्डेक्स२०२२ मा १ सय २१ देशमध्ये नेपाल ८१औं स्थानमा थियो। अझ यसअघि सन् २०२१ मा नेपाल ११६ देशमध्ये ७६औं स्थानमा थियो। यसअघि सन् २००२ मा नेपालको अवस्था जोखिमपूर्ण थियो। नेपालले जोखिमपूर्ण अवस्थाबाट निरन्तर सुधार गर्दै आएको तथ्यांकमा उल्लेख छ। किनभने नेपाल सन् २०१५ मा ७८औं स्थानमा थियो। जबकि अहिले यो सूचीमा पहिलो स्थानमा नामिबिया छ। नेपालपछि दक्षिण एसियाअन्तर्गत बंगलादेश ८१औं स्थानमा, पाकिस्तान १०२औं स्थान, भारत १११, अफगानिस्तान ११४औं स्थानमा छन्। यो प्रतिवेदन सन् २००० देखि नियमित प्रकाशन गरिँदै आएको छ। यसले नेपालले बितेका वर्षमा भोकमरीको स्थितिमा ठूलो सुधार गरेको देखिन्छ। सन् २००० मा ३७ अंकसहित नेपालको भोकमरीको स्थिति गम्भीर थियो। यो अहिलेसम्म आइपुग्दा १५० अंकमा ओर्लिएको छ। यस वर्षको तथ्यांकमा नेपालले पाएको यो अंकले भोकमरीको स्तर मध्यम छ भन्ने उल्लेख गर्छ। बालबालिकाको पोषणसम्बन्धी तथ्यांकमा आधारित भएर देशको स्तर निर्धारण हुन्छ। अल्पपोषित वा न्यूनपोषित दर, कुपोषण, बालबालिकाको उमेरअनुसार तथा उचाइअनुसार तौल नहुने र बालमृत्युदरमा आधारित तथ्यांकका आधारमा यस्तो सूची तयार पारिएको उल्लेख छ। भोकमरी सूचकांक ० देखि १०० को बीचमा हुन्छ। यो अंक जति कम भयो उति भोकमरी कम रहेको जनाउँछ। अंक बढ्दै जाँदा भोकमरीको स्थिति गम्भीर रहेको बुझिन्छ। अर्थात्, जसको अंक धेरै हुन्छ, त्यो देशमा भोकमरीको अवस्था खराब रहेको मानिन्छ। ग्लोबल हंगर इन्डेक्स अलायन्सनामक एक समूहले तयार पारेर उल्लेख गरेकोे तथ्यांकअनुसार नेपाल भारतभन्दा मजबुत स्थानमा देखिएको हो। भारत १११औं स्थानमा देखिनु भनेको भोकमरीले आक्रान्त मुलुकमध्येमा परेको औंल्याइएको छ। तर छिमेकी मुलुकको भन्दा कमजोर स्थान परेको यो प्रतिवेदन सार्वजनिक भएपछि भारतीय सरकारले वास्तविक तथ्यांक नआएको भन्दै आपत्ति जनाएको विभिन्न भारतीय सञ्चारमाध्यमहरूमा सार्वजनिक भएको छ। नेपालले भोक सूचकांकमा सुधार गर्नुको अर्थ खाद्य उपलब्धता, बच्चामा कुपोषण दर वा बाल मृत्युदरमध्ये कुनैमा वा सबैमा सुधार गरेको भनेर बुझिने कृषि तथा खाद्यविज्ञ जीवनाथ शर्मा बताउँछन्। यस हिसाबले दक्षिण एसियामा यस वर्ष तुलनात्मक हिसाबले राम्रो अवस्थामा देखिएको उनको भनाइ छ। कृषि तथा खाद्यविज्ञ शर्मा नेपालले गत २३ वर्षमा विश्व भोक सूचकांकमा निरन्तर प्रगति गरिरहेको औंल्याउँछन्। उनले प्रशंसा गर्दै भने, गत साल मात्र भोक सूचकांको तहमा बिश्वका देशहरूको तुलनामा ८१औं स्थानमा रहेको नेपाल यस बर्ष सुधार गरेर ६९औंमा पुगेको छ। कृषि तथा खाद्य विज्ञ शर्माकाअनुसार खाद्यको अपर्याप्तता, ५ बर्ष मुनिका बच्चामा पोषणको कमि र बच्चाको मृत्यु दर गरी तीन पक्षलाई आधार मानेर गणना हुने भोक सूचकांकमा नेपालले २० भन्दा तलको स्केल पाउनुको अर्थ १० मध्यम स्तरको भोकको अवस्थामा छ भन्ने बुझिन्छ। शुन्यदेखि सयको स्केलमा गणना हुने भोक सूचकांकमा शुन्यको अर्थ पर्याप्त खाध्य उपलब्ध र भोकको अवस्था नभएको बुझिन्छ भने १०० स्केलको अर्थ उच्च स्तरको भोकमरी भन्ने हुन्छ, उनले जानकारी दिए।"
चिकित्सक कुटपिट गर्ने दुईजना कारागार चलान,"कास्की : तीन साताअघि पोखराको मणिपाल शिक्षण अस्पतालका चिकित्सकमाथि कुटपिट गर्ने र अस्पताल तोडफोड गर्ने दुई जना कारागार चलान भएका छन् । उक्त घटनामा संलग्न सातजना जनही रु एक लाख धरौटी बुझाएर तारेखमा रिहा भएका छन् । प्रहरीले पक्राउ परेकालाई स्वास्थ्य संस्थाको सुरक्षासम्बन्धी ऐन, २०६६ अन्तर्गत हातपात, तालाबन्दी तथा तोडफोडजस्ता कार्य गर्न नहुने कसुरमा अनुसन्धान प्रकृया अगाडि बढाएको थियो । प्रहरीले अनुसन्धान प्रतिवेदन सरकारी वकिल कार्यालयमार्फत अदालत पेश हुँदा कास्की जिल्ला अदालतबाट उनीहरुलाई कारबाहीको फैसला गरिएको हो । कारागार चलान हुनेमा पोखरा महानगरपालिका१७ हनुमान टोलका सुशील कार्की र पोखरा५ का विनय गुरुङ रहेको जिल्ला प्रहरी कार्यालय कास्कीले जनाएको छ । यसैगरी घटनामा संलग्न पोखरा४ का सुजित मुल्मी, पोखरा५ का अभिनास गुरुङ, अरुण गुरुङ, पोखरा९ का नितेश गुरुङ, विवेक गुरुङ र पोखरा२० का मनिष थापा र पोखरा११ प्रदीप गुरुङ जनही रु एक लाख धरौटी राखी तारेखमा छुटेको जिल्ला प्रहरी कार्यालयका सूचना अधिकारी एवं प्रहरी नायब उपरीक्षक श्रवणकुमार विकले जानकारी दिए । उनका अनुसार अझै पहिचान खुलेका १० जना र पहिचान नखुलेका अन्य व्यक्ति फरार रहेकाले खोजी भइरहेको छ । यही असोज ८ गते लमजुङ सुन्दरबजार नगरपालिका६ की ५७ वर्षीया सुकमाया दुराको अस्पतालमा उपचारका क्रममा निधन भएपछि पोखरा महानगरपालिका११ फूलबारीस्थित मणिपाल शिक्षण अस्पतालका चिकित्सकलाई मृतकका आफन्तले कुटपिट गरेका थिए । बिरामीको मृत्युपछि उपचारमा डाक्टरको लापर्बाहीको कारण बिरामीको मृत्यु भएको र मृत्युको कारण खुलाउनुपर्ने माग राखी आन्दोलित भई उपचारमा संलग्न चिकित्सकलाई कुटपिट गरेका थिए । अस्पताल तोडफोड गरेपछि कास्की प्रहरीले नौ जनालाई पक्राउ गरी अनुसन्धान सुरु गरेको थियो । पोखराको मणिपालका अस्पतालको घटनालाई लिएर कास्कीसहित देशभरका चिकित्सकले आकस्मिकबाहेकको सेवा बन्द गरी आन्दोलनमा उत्रिएका थिए । सरकारले चिकित्सक कुटपिट गर्नेलाई पक्राउ गरी कानुनी कारबाहीको प्रतिबद्धता जनाएपछि चिकित्सक काममा फर्किएका थिए ।"
मनाङ एयर दुर्घटना : पाइलटलाई थप उपचारका लागि भारत लैजाने तयारी,"काठमाडौं : मनाङ एयरको ९एनएएनजे कलसाइन भएको हेलिकप्टर दुर्घटनामा गम्भीर घाइते भएका पाइलट प्रकाश सेढाईंको ह्याम्स अस्पतालमा उपचार जारी छ। शनिबार बिहान लुक्लाबाट लोबुचे (सोलुखुम्बु) उडेको हेलिकप्टर दुर्घटनामा गम्भीर घाइते भएका उनलाई थप उपचारका लागि आजै भारतको नेसनल बर्न सेन्टर मुम्बई लैजाने तयारी भएको अस्पतालले शनिबार साँझ एक विज्ञप्ति जारी गरी जानकारी दिएको छ। अस्पतालका अनुसार साँझ साढे सात बजे उनलाई विमानमार्फत् थप उपचारका लागि भारत लैजाने तयारी भएको हो। उनको उपचार इमरजेन्सी कक्षमा सुरु गरी भेन्टिलेटरमा राखेर उपचार गरिएको डाक्टर सबिन कोइरालाद्वारा हस्ताक्षरित विज्ञप्तिमा उल्लेख छ। अस्पतालका अनुसार उनको मुखको भाग, हातखुट्टालगायत ४५ देखि ५० प्रतिशत शरीर जलेको अवस्था छ। उनको फोक्सो, मेरुदण्डको हड्डी तथा किड्नीमा पनि समस्या रहेको विज्ञप्तिमार्फत् अस्पतालले जानकारी दिएको छ। उनको शरीर र हातको उपचारका लागि अपरेसन कक्षमा डेब्रिडेमेन्ट र इस्कराटोमी गरी उपचार भएको अस्पतालले जनाएको छ। हाइ अल्टिच्युडमा रहेका यात्रु ल्याउन शनिबार बिहान ७ बजेर १३ मिनेटमा उडेको हेलिकप्टर दुर्घटना भएको थियो।"
"मनाङ एयरको हेलिकोप्टर दुर्घटना, घाइते पाइलट खतरामुक्त",काठमाडौं : मनाङ एयरको एनएनजेकलसाईन हेलिकोप्टर दुर्घटना भएको छ। सोलुखुम्बुको लुक्लाबाट लोबुचे उडेको मनाङ एयरको हेलिकोप्टर खुम्बुपासाङ ल्हामु गाउँपालिकाको लोबुचेमा अवतरणको क्रममा आज बिहान दुर्घटनाग्रस्त भएको हो। नेपाल नागरिक उड्डयन प्राधिकरणका सूचना अधिकारी ज्ञानेन्द्र भूलका अनुसार दुर्घटनामा घाइते हेलिकोप्टरका पाइलट प्रकाशकुमार सेडाइको उद्धार गरी अहिले काठमाडौँको ह्याम्स अस्पतालमा उपचार भइरहेको छ। पाइलट सेडाइ खतरामुक्त रहेको अस्पतालले जनाएको छ। लोबुचेको हेलिप्याड नजिकै दुर्घटनाग्रस्त हेलिकोप्टरमा पाइलट सेडाइ मात्र थिए। हेलिकोप्टरान आगलागी भएको छ। दुर्घटनाग्रस्त हेलिकोप्टरका पाइलटलाई फिस्टेल एयरको हेलिकोप्टरबाट उद्धार गरी उपचारका लागि काठमाडौँ ल्याइएको हो। उक्त हेलिकोप्टर लुक्लामा सामान झारेर पर्यटक लिन लोबुचे उडेको थियो। हेलिकोप्टर के कारणले दुर्घटना भयो भन्नेबारे थप अनुसन्धानपछि मात्रै थाहा हुने प्राधिकरणले जनाएको छ। प्रारम्भिक जानकारीअनुसार हिमाली क्षेत्रमा तीव्र हावा चलेको र सोही हावाको बेगले अवतरणको क्रममा हेलिकोप्टर दुर्घटना भएको हुनसक्ने अनुमान गरिएको छ। रासस
विवाह गर्न वडाबाट अनुमति,"सिन्धुली : सिन्धुलीको मरिण गाउँपालिकाभित्र विवाह गर्दा सम्बन्धित वडाबाट अनुमति लिनुपर्ने भएको छ। बालविवाह न्यूनीकरणका लागि पालिकाले वडा कार्यालयबाट अनुमति लिनुपर्ने व्यवस्था गरेको हो। गाउँपालिका अध्यक्ष विमर्श मुक्तानका अनुसार विवाह हुनुभन्दा अघि वडा कार्यालयमा पुगी विवाह हुने महिला र पुरुष दुवैको विवाह गर्न योग्य उमेर प्रमाणित गरेपछि अनुमति पाइने छ। आइतबार बसेको गाउँ कार्यपालिकाको बैठकले आगामी मंसिर १ गतेदेखि अनुमति लिएर मात्रै विवाह गर्न दिने निर्णय गरेको हो। मुलुकी देवानी (संहिता) ऐन, २०७४ को दफा ७० (घ)बमोजिम महिला र पुरुषको उमेर २० वर्ष पूरा भएको हुनुपर्छ।"
नवलपरासीमा चाडपर्व लक्षित एकीकृत सुरक्षा योजना,"परासी : दसैं नजिकिएसँगै नवलपरासीमा एकीकृत सुरक्षा योजना लागु गरेर गस्ती र चेकजाँच कार्यलाई अघि बढाइएको छ। यो योजना छठपर्वसम्म सञ्चालन हुने छ। चाडपर्वमा बढ्न सक्ने चोरी, डकैती, लुटपाट तथा शान्ति सुरक्षामा हुन सक्ने खलललाई मध्यनजर गर्दै यो योजना लागू गरिएको जिल्ला प्रहरी कार्यालयका सूचना अधिकारी डीएसपी रेशम बोहराले बताए। योजनाअन्तर्गत नियमित रूपमा अहिले परिचालन हुँदै आएका प्रहरीबाहेक बाहिरी जिल्लाबाट थप मद्दत मगाएर गस्ती र चेकजाँच कार्यलाई बढाइएको बोहराले बताए। लामो तथा छोटो दूरीमा चल्ने सवारी साधनको चेकजाँचदेखि सीमा क्षेत्रमा हुने आवतजावतलाई समेत निगरानी गरी सुरक्षा व्यवस्था कायम गर्न सादा पोशाकका प्रहरीसमेत खटाइएको प्रहरीले जनाएको छ। बैंक, वित्तीय संस्था, सुनचाँदी पसललगायत आर्थिक कारोबार बढी हुने क्षेत्रमा पनि सादा पोशाक र युनिफर्मका प्रहरीहरू परिचालन गरिएको छ। सवारी साधनको पेट्रोलिङलाई बढाइएको प्रहरीले जनाएको छ। त्यस्तैगरी लागूऔषध, हातहतियार र अवैध गतिविधि नियन्त्रण गर्न सीमा क्षेत्रमा कुकुरबाट चेकजाँचको व्यवस्था मिलाइएको प्रहरीले जनाएको छ। अपराधका घटना र दुर्घटनामा तत्काल उद्धारका लागि क्विक रेस्पोन्स टिम(क्यूआरटी) परिचालन गर्नुका साथै राजमार्ग र हुलाकी राजमार्गमा हतियारसहितको क्रस पेट्रोलिङ सञ्चालन गरिएको प्रहरीले जनाएको छ। ५ स्थानमा यात्रु सहायता कक्ष चाडपर्वलाई लक्षित गर्दै जिल्ला प्रहरी कार्यालयले जिल्लाका पाँच स्थानमा यात्रु सहायता कक्ष सञ्चालनमा ल्याएको छ। चाडपर्वमा सवारी साधनको चाप बढी हुने भएकाले यात्रुहरूलाई सहज र सुरक्षित आवागमनमा सहजीकरण गर्न सहायता कक्ष सञ्चालनमा ल्याइएको जिल्ला प्रहरी कार्यालयका सूचना अधिकारी डीएसपी बोहोराले बताए। यात्रुहरूसँग बढी भाडा असुल्ने, गन्तव्यसम्म नपुर्याई बीच बाटोमै अलपत्र पार्ने, सिटभन्दा बढी यात्रु राख्ने र यात्रुहरूका सामान छुट्न गई अलपत्र भएमा सहायता कक्षले सहजीकरण गर्ने छ। सार्वजनिक यातायातमा लुटपाटका घटनासमेत हुन सक्ने सम्भावनालाई मध्यनजर गर्दै सवारी साधनहरूमा सादा पोशाकका प्रहरीलाई खटाइएको प्रहरीले जनाएको छ। यात्रुहरूका अन्य कुनै गुनासा भएमा सोझैं सम्पर्क गर्ने गरी सञ्चालनमा ल्याइएका सहायता कक्ष पूर्व पश्चिम राजमार्गको बर्दघाट, भूमही र सुनवलमा राखिएको छ। त्यसैगरी परासीको भैरहवाभूमही खण्डमा पर्ने बाइपास रोड र सीमावर्ती क्षेत्र महेशपुरमा यात्रु सहायता कक्ष सञ्चालनमा ल्याइएको प्रहरीले जनाएको छ। ती स्थानहरूमा चौबिसैं घण्टा नेपाल प्रहरीसँगै ट्राफिक प्रहरीको चेकजाँच र निगरानी रहने छ।"
फरक क्षमता भएका शिक्षकलाई स्कुटर,"तानसेन : जिल्लाको एक विद्यालयका विद्यार्थीले फरक क्षमता भएका शिक्षकलाई स्कुटर उपहार दिएका छन्। रैनादेवी छहरा गाउँपालिका३, भुवनपोखरी रैनादेवी माध्यमिक विद्यालयका पूर्व विद्यार्थीले तीन पाङ्ग्रे स्कुटर उपहार दिएका हुन्। २२ वर्षसम्म अध्यापन गराएका पूर्व शिक्षक थमनबहादुर साठिघरेलाई स्कुटर उपहार स्वरूप हस्तान्तरण गरिएको छ। शिक्षक र विद्यार्थी बीचको सम्बन्ध सुमधुर बनाउने र दुःख परेकालाई सहयोग पुर्याउने अभियानका साथ उनीहरूले उपहार प्रदान गरे। पछिल्लो समयमा फरक क्षमता भएका व्यक्तिहरूलाई अपहेलना गर्ने, बेवास्ता गर्ने, माया ममता नदिने प्रवृत्ति बढ्दै गएको अवस्थामा उक्त विद्यालयका पूर्व विद्यार्थीले फरक काम गरेर सन्देश दिएका छन्। विद्यालयका पूर्व विद्यार्थी, भुवनपोखरी रूपन्देही सम्पर्क समाज र शुभचिन्तकहरूको अग्रसरतामा चन्दा रकम संकलन स्कुटर खरिद गरिएको हो। पूर्व शिक्षक साठिघरले रैनादेवीमा २०५३ सालदेखि २०७५ सालसम्म अध्यापन गराएका थिए । पूर्व शिक्षक साठिघरे २०७० सालमा जीप दुर्घटना परी घाइते भएका थिए। दुर्घटनापछि लामो समयसम्म उपचार गरेतापनि पूर्व शिक्षक साठिघरेको कम्मरमुनिको भागले काम गर्दैन। अहिले उनले काठको ठेला गाडी बनाएर कर्मथलो भुवनपोखरीमा दैनिक जीविकोपार्जन गर्दै आएका छन्। उनले अहिले होटल व्यवसाय गर्दै आएका छन्।"
झुलाघाट नाका आंशिकरूपमा सञ्चालन,बैतडी : भारतीय सीमानाका झुलाघाट अझै पूर्णरूपमा सञ्चालनमा आएको छैन। झुलाघाटस्थित महाकाली नदीमा रहेको झोलुंगे पुल मर्मत भइरहेकाले असोज ९ गतेदेखि आंशिक रूपमा मात्रै आवतजावत भइरहेको बैतडीका प्रमुख जिल्ला अधिकारी सुरेश पन्थीले जानकारी दिए। पुल मर्मतका लागि ४५ दिनको ठेक्का दिइएकाले अझै केही दिन आंशिकरूपमै आवतजावत हुने उनले बताए। प्रजिअ पन्थीका अनुसार पुल मर्मत भइरहेकाले बिहान ८ बजेर ४५ मिनेटदेखि दिउँसो १ बजेर १५ मिनेटसम्म र दिउँसो २ बजेर १५ मिनेटदेखि अपरह्न ४ बजेर १५ मिनेटसम्म आवागमन बन्द हुने गरेको छ। झुलाघाट पुलमा आंशिकरुपमा मात्रै आवतजावत भइरहेकाले दसैँका लागि यो नाका भएर घर फर्कनेलाई केही समस्या भएको प्रजिअ पन्थीले बताए। तोकिएको समयमा मात्रै आवतजावत गर्न पाइने उनको भनाइ थियो। झोलुंगे पुल मर्मतका विषयमा सीमा समन्वय बैठकमा सहमति भएको र सोहीअनुसार पुल मर्मत भइरहेको जिल्ला प्रशासन कार्यालय बैतडीले जनाएको छ। सीमा नाका झुलाघाटमा करिब एक सय ५० वर्षअघि इष्टइण्डिया कम्पनीले निर्माण गरेको उक्त पुलबाट आवतजावत गर्ने गरिएको छ। यो पुल जीर्ण भएकाले बेलाबेलामा मर्मतसम्भार गर्ने गरिएको हो।
सिक्किममा बेपत्ता भएका १० नेपालीमध्ये ५ जना सम्पर्कमा,"इलाम : उत्तर सिक्किमको ल्होनाक ताल फुटेर चुङथाङस्थित जलविद्युत परियोजना, सिक्किम ऊर्जाको बाँध भत्किंदा असोज १६ गते टिस्टा नदीमा बाढी आएको थियो। उक्त बाढीले सिक्किममा धेरै जनधनको क्षति भएको थियो। सोही बाढीपछि सिक्किममा नेपालका १० जना मानिस सम्पर्कविच्छेद थिए। सम्पर्क बाहिर रहेका इलामका ५ जना भने परिवारको सम्पर्कमा आएका छन्। इलाम नगरपालिका९ का सेनबहादुर कार्की, कुमार बस्नेत, नरमाया बस्नेत, खुशी कार्की र लाक्पा लामा परिवारको सम्पर्कमा आएका इलाम नगरपालिका ९ का वडाअध्यक्ष गोपाल चौहानले बताए। उनले भने, आज बेलुका सम्ममा घरै आउने खबर पाएको छु। इलामका सहायक प्रमुख जिल्ला अधिकारी ध्रुवप्रसाद कोइरालाले सम्पर्क बाहिर रहेकाहरुको परिवारसंग कुरा भएको जानकारी पाएको बताए। लयमा फर्कंदै सिक्किम बाढ़ीसंगै तहसनहस भएको सिक्कमको जनजीवन पहिलेकै अवस्थामा फर्कने प्रयासमा छ। विद्युत, सञ्चार र यातायात सहज बनाउने प्रयास भइरहेको स्थानीय अधिकारीहरुले बताएका छन्। टिस्टाको बाढीले नदी आसपासको क्षेत्रमा भीषण क्षति गरेको थियो। ज्यान गुमाएकाको एकिन तथ्याङ्क अझै आएको छैन। राज्य सरकारले ३३ जनाको मृत्यु भएको तथ्याङ्क सार्वजनिक गरेको छ। सरकार र नागरिकको निरन्तर प्रयासपछि बाढी प्रभावित क्षेत्र लयमा फर्कने प्रयासमा छ। अवस्था निक्कै डरलाग्दो भएको सिक्कमको नाम्चीकी अनु भट्टराईले बताइन्। उद्धार सहयोगमा सुरुदेखि नै जुटेकी भट्टराईले भनिन् शब्दमा कसरी बताऊँ, सुरुमा अवस्था भयावह थियो , अहिले सुधार हुँदै छ। सरकारी विवरण अनुसार अहिले सम्म १०५ जना बेपत्ता छन्। राज्यमा एक हजार ६५५ घर क्षतिग्रस्त भएका छन्। १ हजार ३२० घर पूर्णरूपले क्षतिग्रस्त भएका छन्। सरकारका अनुसार १४१ घर पक्की घर र १९४ कच्ची घरमा आंशिक क्षति पुगेको छ। सरकारले आइतबार बेलुका सार्वजनिक गरेको तथ्याङ्कमा २ हजार ५६३ जनालाई उद्धार गरेको छ भने दुई हजार ७०७ जनालाई सुरक्षित स्थानमा सारेको छ। उद्धार गरिएकामध्ये २६ जना सिकिस्त घाइतेको राज्यका विभिन्न अस्पतालहरूमा उपचार भइरहेको छ। स्थानीय भन्छन्, ३३ वटा शव निकाले पनि मृत्यु हुनेको सख्या ठुलो हुने सक्छ तर सरकाले त्यो सार्वजनिक गरेको छैन। राज्यका विभिन्न ठाउँमा २८ वटा राहत शिविर स्थापना गरेर छ हजार ८४७ जनालाई राखिएको छ। बाढीले टिस्टाका पाँच जलविद्युत परियोजना भन्दा तलका १४ वटा पुल भत्किएका छन्। आवतजावत अवरुद्ध छ। सिक्किमको छिमेकी राज्य पश्चिम बंगालको कालेबुङ जिल्लामा पनि टिस्टा नदीको बाढीले धनजनको क्षति गरेको स्थानीय सञ्चार माध्यमले उल्लेख गरेका छन्। केन्द्रीय गृह राज्यमन्त्री अजयकुमर मिश्राले सिक्किम त्रासदीको अहिलेको अवस्थामा सबै प्रकारको सहयोगका लागि केन्द्र सरकारले केन्द्रको एउटा अन्तर मन्त्रालय समितिको गठन गरिएको जाकारी दिए। जसमा भारत सरकारका पाँच मन्त्रालय कृषि, सड़क परिवहन अनि राजमार्ग, जलशक्ति, ऊर्जा अनि वित्त मन्त्रालयका वरिष्ठ अधिकारीहरू रहेका छन्। राज्यका मुख्यमन्त्री प्रेमसिंह तामाङ गोले प्रभावित क्षेत्रको भ्रमण र राहतमा खटिरहेका छन्। उनले नागरिकलाई राज्य सरकार पिडितको पक्षमा रहेको कुरामा आस्वास्त गर्ने प्रयास गरिरहेका छन्। रिकिप, छलमथाङ, सिरवानी र आदर्श गाउँ लगायत बाढी प्रभावित क्षेत्रको निरीक्षण गरेपछि गोलेले भने, संकटको यो समयमा सरकार तपाईंहरुको साथमा छ। उनले यो पीडितहरूमा मात्र आइपरेको संकट नभएर राज्यलाई नै आइपरेको संकट रहेको बताए। उनले नागरिकलाई सामान्य जीवनमा फर्काउन राज्य सरकारले सहयोग पुर्याउने बताए। मुख्यमन्त्रीले प्रभावित क्षेत्रमै पुगेर पीडित परिवारलाई तत्काल राहतको लागि ५० हजार प्रदान गरेका छन् भने चाडै एक लाख रुपैयाँ राहत थप्ने राज्य सरकारले जनाएको छ। विपक्षी र विज्ञहरुले भने सिक्किम बाढीको वितण्डालाई सरकारकै कर्मको उपजको रुपमा लिएका छन्। टिस्टाको वहाव रोकेर ड्याम निमार्ण, त्यसको वरिपरि बनाइएका घर र भवनपहाड काटेर निर्माण गरिएका सुरुङको कारण डरलाग्दो क्षति भोग्नु परेको उनीहरुको आरोप छ। यसअघि सन् १९६८ सालमा ठूलो पहिरो गएर टिष्टा खोलामाथिको पुल भत्किएको थियो। तर त्यहाँका मान्छेले यसपटकको जस्तो रुप कहिले नदेखेको स्थानीय कुमार तामाङले बताए। पर्यावरण बचाऊ अभियान सञ्चालन गरिरहेका सङ्गठनहरूले हिमाली राज्य सिक्किम र दार्जीलिङ पहाडको टिस्टा बेसिनमा सबै प्रकारको निर्माण कार्य बन्द गर्ने माग गरेका छन्। यी सङ्गठनहरूले नदीमा जल विद्युत् परियोजना, पहाडमा सुरुङ बनाउने, नदी किनारका जमीनहरूमा ठूल्ठूला भवनहरूको निर्माण जस्ता सबै प्रकारको कार्य बन्द गर्नुपर्ने माग गरेका हुन्। सङ्गठनहरूले सिक्किमको चुङथाङदेखि सेभोकको लालटुङ अनि मल्लीदेखि रङ्गीत नदी संलग्न टिस्टा बेसिनमा सबै प्रकारको निर्माण कार्य बन्द गर्ने माग गरेका हुन्। पर्यवरण वचाउ अभियानकी एक जना अभियान्ता मायालुमित लेप्चाले भनिन्, यो मानिसले निम्ताएको आपत हो। सरकारको उदासीनताले गर्दा नै सिक्किम र पहाड़मा यस्तो घटना घटेको हो। मुम्बईबाट परिवारसित छुट्टी मनाउन आएकी सुमिता बजाजले भारतीय सेनाले थुनिएका सबै पर्यटकहरूको खाने बस्ने राम्रो व्यवस्था गरेको सञ्चार माध्यमलाई बताइन्। उनका अनुसार पर्यटकहरूलाई सेनाले स्थानीय होटलहरूमा राखेको थियो भने सेनाको सञ्चार साधन मार्फत आआफ्नो परिवारसित सम्पर्क गर्ने व्यवस्था पनि मिलाएको थियो। अर्कोतिर स्थानीयहरूले आफ्नो घर र दोकानको रासनपानी समाप्त नभएसम्म पाहुनालाई खान बस्नको व्यवस्था गरेका थिए। स्थानीयहरु संयमित र सहयोगी भएकैले कुनै समस्या भोग्नु नपरेको उनले बताइन्।"
मनाङ एयरको हेलिकोप्टर दुर्घटना : पाइलटलाई उपचारका लागि काठमाडौं पठाइयो,सोलुखुम्बु : सोलुखुम्बुको लबुचेमा हेलिकोप्टर दुर्घटना हुँदा घाइते भएका पाइलटलाई उपचारका लागि काठमाडौं पठाइएको छ। शनिबार लुक्लाबाट पर्यटक लिन लबुचे उडेको मनाङ एयरको नाइन एनएनजे कलसाइन भएको हेलिकोप्टर लबुचेमा अवतरणको क्रममा दुर्घटना भएको हो। हेलिकोप्टरमा पाइलट प्रकाश सेढाईलाई फिस्टेल एयरको हेलिकोप्टरमार्फत उपचारका लागि काठमाडौंको हेम्स अस्पताल पठाइएको प्रमुख जिल्ला अधिकारी बसन्त भट्टराईले बताए। हेलिकोप्टरमा पाइलट सेढाई मात्रै सवार रहेको सीमा प्रशासन कार्यालय नाम्चेका प्रमुख सुजन कुमारी बर्देवाले जानकारी दिए। उनका अनुसार दुर्घटनामा पाइलट सेढाई घाइते भएका छन्। प्रत्यक्षदर्शी मिङमार नुरु शेर्पाका अनुसार शनिबार बिहान अन्दाजी ७:२५ बजे लबुचेको हेलिप्याडमै दुर्घटना भएको हो। ४ हजार ९ सय मिटरको उचाईमा रहेको उक्त हेलिप्याडमा हेलिकोप्टर ल्याण्ड गर्ने क्रममा दुर्घटना भएको हुनसक्ने खुम्बु पासाङ ल्हामु गाउँपालिका४ का वडाध्यक्ष लक्ष्मण अधिकारीले बताए। दुर्घटनापछि हेलिकोप्टरमा आगो लागेको छ। यो पनि पढ्नुहोस सोलुखुम्बुको लोबुचेमा मनाङ एयरको हेलिकोप्टर दुर्घटना
प्रसारण लाइन निर्माणमा सर्लाहीका स्थानीयको अवरोध,"काठमाडौं : सर्लाहीको लालबन्दी क्षेत्रका स्थानीय बासिन्दाले एक सय ३२ केभी डबल सर्किट प्रसारण लाइनको स्तरोन्नति (तार फेर्ने)मा अवरोध गरेका छन्। करिब ४१ वर्षअघि निर्माण गरिएको प्रसारण लाइनको मार्गधिकारमा पर्ने जग्गाको मुआब्जा पाउनुपर्ने, उक्त जग्गालाई बैंक तथा वित्तीय संस्थामा धितो राखी ऋण लिन पाउनुपर्नेलगायत माग राखी यही असोज १९ गतेदेखि स्थानीयवासीले लाइनको तार फेर्न दिएका छैनन्। नेपाल विद्युत् प्राधिकरणले पूर्वपश्चिम एक सय ३२ केभी डबल सर्किट प्रसारण लाइनको क्षमता वृद्धि गरी विद्युत् प्रवाह बढाउन मकवानपुरको हेटौंडादेखि धनुषाको ढल्केबर सबस्टेसनसम्मको करिब एक सय ३६ किलोमिटर खण्डमा पर्ने कम क्षमताको पुरानो तारलाई बदलेर नयाँ तार राखी प्रसारण प्रणाली सुधार गर्न लागेको हो। यसबाट त्यस क्षेत्रको विद्युत् आपूर्तिमा सुधार हुने, पश्चिम क्षेत्रमा उत्पादित विद्युत्लाई पूर्वतर्फ सहजै प्रवाह गर्न सकिने, ढल्केबरबाट पश्चिमतर्फ विद्युत् प्रवाहका लागि सजिलो हुने र देशभित्र खपत गरी जोगिएको विद्युत्लाई ढल्केबर सबस्टेसनमार्फत भारततर्फ निर्यात गर्न सकिन्छ। ढल्केबर सबस्टेसनबाट सर्लाहीको लालबन्दी नगरपालिका१ स्थित नवलपुर सबस्टेसनसम्मको करिब ४० किलोमिटर लाइनमध्ये एउटा सर्किटको करिब ३६ किलोमिटर तार फेरिएको छ। लालबन्दी बजार क्षेत्रका स्थानीयको अवरोधका कारण करिब चार किलोमिटर क्षेत्रमा भने काम ठप्प भएको छ। अवरोधका कारण एउटा सर्किट बन्द हुँदा ढल्केबरबाट पश्चिमतर्फ र हेटौंडाबाट पूर्वतर्फ विद्युत् प्रवाह गर्न समस्या हुँदा यसले देशकै समग्र विद्युत् प्रसारण प्रणाली प्रभावित भएको छ। तार बदल्न एउटा सर्किट बन्द गरिएकाले अहिले विद्युत् आपूर्तिमा समस्या भएको प्राधिकरणका कार्यकारी निर्देशक कुलमान घिसिङले बताए। तत्काल तार फेर्न नसकिए ढल्केबरबाट थप विद्युत् पश्चिमतर्फ प्रवाह गर्न नसकिने हुँदा आगामी हिउँदमा वीरगञ्जलगायत क्षेत्रमा बाध्यकारी विद्युत्भार कटौती गर्नुपर्ने अवस्था आउन सक्ने भएकाले त्यस्तो संवेदनशील लाइनको काममा अवरोध नगरिदिन कार्यकारी निर्देशक घिसिङले सम्बद्ध पक्षसँग आग्रह गरेका हुन्। आयोजना प्रमुख राजेन्द्र कोइरालाले अवरोधका विषयमा सर्लाहीका प्रमुख जिल्ला अधिकारी, लालबन्दी नगरपालिका प्रमुख, प्रहरी प्रमुख, सम्बन्धित वडाका वडाध्यक्ष, स्थानीय बासिन्दासँग पटकपटक छलफल भए पनि समस्या समाधान हुन नसकेको बताए। स्थानीयले आफ्ना माग पूरा नभएसम्म उनीहरुलाई जग्गामा टेक्नै नदिने चेतावनी दिएकाले समस्या बल्झिएको उनले दुःखेसो गरे। एक सय ३२ केभी प्रसारण लाइनको मध्यविन्दुबाट दायाँबायाँ नौनौ मिटर मार्गधिकार तोकिएको छ। बैंक तथा वित्तीय संस्थाले उक्त मापदण्डभन्दा विपरीत ५० मिटरसम्म पर्ने जग्गाको धितो नलिने गरेको स्थानीयले गुनासो गर्दै आएका छन्।"
प्रहरी वरिष्ठ सई पौडेलको हत्या आरोपमा थप एक युवा पक्राउ,"बागलुङ : प्रहरी वरिष्ठ सई उज्वल पौडेलको हत्या आरोपमा जिल्ला प्रहरी कार्यालय बागलुङले थप एक युवालाई पक्राउ गरेको छ । प्रहरीले घटनामा संलग्न रहेको भन्दै बिहिबार बडिगाड गाउँपालिका वडा नम्बर ६ का १९ वर्षीय विशाल सुनारलाई पक्राउ गरेको जनाएको छ । जिल्ला प्रहरी कार्यालय बागलुङका सूचना अधिकारी प्रहरी नायव उपरीक्षक (डिएसपि) मदन केसीले घटनाको अनुसन्धान गर्दा सुनारको संलग्नता देखिएकोले पक्राउ गरेर बिहिबार जिल्ला अदालत बागलुङमा ज्यान सम्बन्धी कसूरमा म्याद थप गरेर अनुसन्धान अगाडी बढाइएको बताए । गत साउन ८ गते (सोमबार) बेलुका ८ बजे बडिगाड गाउँपालिका६ स्थित आशा होटल एण्ड खाजा घरमा खाजा खान गएका इलाका प्रहरी कार्यालय भिमगिठेका इन्चार्ज वरिष्ठ सई पौडेल राती १ बजे सोही होटलमा मृत्त फेला परेका थिए । खाजा खाने क्रममा पौडेल र होटल संचालक कुँवर आमाछोरा विच विवाद हुँदा पौडेलको टाउँकोमा हात मुक्काले मरणासन्न हुने गरी कुटपिट गरी छातिमा प्रहर गरी बेहोस भई भुँईमा ढलेपछि पर्दाको कपडाले घाँटीमा कसेर राती साढे ११ बजेको समयमा हत्या गरेको आरोपमा होटलका संचालक ५१ वर्षीया आशा कुँवर र उनका छोरा २० वर्षीय विनोद कुँवरलाई प्रहरीले साउन ९ गते पक्राउ गरेको थियो । हत्यापछि पौडेलको सिक्री चोरी गर्ने कार्यमा संलग्न रहेको देखिएको भन्दै पक्राउ परेका कुँवर आमाछोरालाई जिल्ला अदालत बागलुङले भदौ ६ गते पुर्पक्षका लागि जेल पठाएको छ । जिल्ला प्रहरी कार्यालय बागलुङका प्रनाउ केसीले घटनाको अनुसन्धान भइरहेको र हत्या आरोपमा सुनारको संलग्नता देखिएकोले पक्राउ गरेर अनुसन्धान अगाडी बढाइएको बताए । उनले पौडेलको ज्यान लिने, सिक्री चोरी गर्ने कार्यमा होटल सञ्चालक कुँवर आमाछोरासहित सुनारको समेत संलग्नता खुल्न आएको बताए ।"
मोरङमा कारको ठक्करबाट पैदलयात्रुको मृत्यु,विराटनगर : मोरङमा कारको ठक्करबाट शुक्रबार राति पैदलयात्रुको मृत्यु भएको छ। उर्लाबारी नगरपालिका७ स्कुलडाँडामा राति ८ बजेतिर दुर्घटना भएको हो। बागमती प्रदेश ०१०२६ च ६२८८ नम्बरको कारले ठक्कर दिँदा उर्लाबारी७ का ५६ वर्षीय वोधविक्रम मुखियाको मृत्यु भएको मोरङ ट्राफिक प्रमुख प्रहरी निरीक्षक सुमन न्यौपानेले जानकारी दिए। उनका अनुसार कारको ठक्करबाट गम्भीर घाइते भएका मुखियालाई उपचारका लागि झापाको बिर्तामोडस्थित बी एन्ड सी अस्पताल पुर्याउनसाथ राति ९:३० बजेतिर चिकित्सकले मृत घोषित गरेका हुन्। उर्लाबारीकै अरनिको अस्पतालमा उपचार हुन नसकेपछि घाइतेलाई थप उपचारका लागि बी एन्ड सी लगिएको थियो। कार र चालक भक्तपुरको सूर्यविनायक नगरपालिका९ का ३३ वर्षीय भाष्कर गुरागाईंलाई नियन्त्रणमा लिएर प्रहरीले घटनाको अनुसन्धान सुरु गरेको छ।
आजदेखि सोह्रश्राद्ध सकिने,"आरम्भकै दिन असोज १३ गते प्रतिपदा र द्वितीया तिथि श्राद्ध गरिएको थियो आज अन्तिम दिन आज औँसी श्राद्ध गर्नुपर्ने नेपाल पञ्चाङ्ग निर्णायक विकास समितिले स्वीकृति दिएका पात्रो (पञ्चाङ्ग) मा उल्लेख छ। काठमाडौं : प्रत्येक वर्ष आश्विन कृष्ण प्रतिपदादेखि सुरु भइ औँसीका दिन समापन सोह्रश्राद्ध अर्थात् पितृपक्ष आजदेखि विधिवत् समापन गरिँदैछ। आरम्भकै दिन असोज १३ गते प्रतिपदा र द्वितीया तिथि श्राद्ध गरिएको थियो आज अन्तिम दिन आज औँसी श्राद्ध गर्नुपर्ने नेपाल पञ्चाङ्ग निर्णायक विकास समितिले स्वीकृति दिएका पात्रो (पञ्चाङ्ग) मा उल्लेख छ। मातामह अर्थात् मामाघरका हजुरबुबाको श्राद्ध गर्नेले भने आइतबार श्राद्ध गर्ने समितिका सदस्य एवं धर्मशास्त्रविद् प्रा डा देवमणि भट्टराईले राससलाई जानकारी दिए। मातामहको श्राद्ध कमैले गर्ने गरेका छन्। आश्विन कृष्ण प्रतिपदादेखि आश्विन शुक्ल प्रतिपदासम्मका सोह्र वटा तिथिमा दिवङ्गत पितृलाई सम्मानका साथ तर्पण, सिदादान र पिण्डदान गरिने भएकाले सोह्रश्राद्ध भनिएको हो। यो समयलाई अपर, प्रेत पक्ष आदि नामले पनि बुझिन्छ। चाडपर्व यज्ञयागादि तथा ठूला कार्य गर्नु अघि पितृलाई श्रद्धा भक्तिका साथ सम्झिने वैदिक सनातन हिन्दू शास्त्रीय परम्पराअनुसार सोह्रश्राद्ध गर्ने गरिएको हो। यस समयमा पितृले आश गरी बसेका हुन्छन् भन्ने शास्त्रीय मान्यता छ। यसरी सोह्रश्राद्ध गर्नाले पितृप्रतिको आफ्नो दायित्व बोध पूरा हुनाका साथै पितृऋणबाट पनि मुक्त भइन्छ भन्ने धार्मिक विश्वास छ। यो पक्षमा श्राद्ध नगर्दा अक्षम्य दोष लाग्छ भन्ने शास्त्रीय वचनका आधारमा श्राद्ध गर्ने गरिएको धर्मशास्त्रविद् प्रा डा रामचन्द्र गौतम बताउँछन्। सोह्रश्राद्ध अपराह्न कालमा गर्नुपर्छ भन्ने शास्त्रीय वचन रहेको पनि उनले बताए। जाताशौच, मृताशौच र पत्नी रजस्वला भएका अवस्थामा बाहेक सोह्रश्राद्ध छोड्नु नहुने धर्मशास्त्रविद् गौतम बताउँछन्। कारणबश सोह्रश्राद्ध रोकिँदा शास्त्रमा अनेक विकल्प दिइएका छन्। सोह्रश्राद्ध कर्ताले आफ्ना पिताको तिथिमा गर्नुपर्ने विधान छ। आपत् धर्मअनुसार कुनै कारणबस अड्किएमा आश्विन कृष्ण औँसीदेखि आश्विन शुक्ल पञ्चमीसम्म गर्न हुने शास्त्रीय वचन रहेको धर्मशास्त्रविद्हरुको भनाइ छ। यो समयमा पनि कारणबस सोह्रश्राद्ध गर्न नसकिएमा कार्तिककृष्ण औँसी अर्थात् लक्ष्मीपूजाका दिन गर्न सकिन्छ। कार्तिककृष्ण औँसीमा पनि गर्न नसकिने भएमा वृश्चिक सङ्क्रान्ति अर्थात् मङ्सिरसम्म जुराएर गर्न सकिने धर्मसिन्धु नामक शास्त्रीय ग्रन्थमा उल्लेख गरिएको छ। आश्विन शुक्ल पञ्चमीपछिका अष्टमी, द्वादशी र औँसी, भरणी नक्षत्र र व्यतीपात योग परेका दिन जुनसुकै तिथि परे पनि रोकिएको सोह्रश्राद्ध गर्न सकिने शास्त्रीय विकल्पसमेत निर्णयसिन्धु, धर्मसिन्धुलगायत धर्मशास्त्रका ग्रन्थमा दिइएको नेपाल संस्कृत विश्वविद्यालय वाल्मीकि विद्यापीठ धर्मशास्त्र विभागका प्रमुखसमेत रहनुभएका समिति सदस्य प्रा डा भट्टराईले जानकारी दिए। त्यसपछि पनि सोह्रश्राद्ध गर्न नसकिएमा सक्नेले आफैँ नसक्नेले ब्राह्मणमार्फत दैनिक एक सय आठ मन्त्र जप गर्न सकिने शास्त्रीय विकल्प रहेको उनले सुनाए। विधिपूर्वक यस्तो जप १० महिनासम्म गर्नुपर्छ। यो विधिबाट पनि पितृले तृप्ति प्राप्त गर्ने धार्मिक विश्वास छ। पितृपक्षको समाप्तिसँगै दुर्गा पक्ष अर्थात् वडादसैँ सुरु हुन्छ। वडादसैँ मनाउनुअघि पितृ तृप्तिका लागि सोह्रश्राद्ध गर्ने गरिएको धर्मशास्त्रीय मत छ। ठूला पर्व वा चाड मनाउनुअघि पितृतृप्तिको कर्म गर्ने वैदिक सनातनी परम्परा छ। यस वर्ष गत साउन महिनामा अधिकमास परेकाले सोह्रश्राद्ध र वडादसैँ पर्व पछि सरेको हो। पितृपक्ष आज सकिए पनि सोह्रश्राद्ध भने आइतबारमात्र समापन हुने जनाइएको छ। आइतबारदेखि वडादसैँ अर्थात् दुर्गा पक्ष सुरु हुन्छ।"

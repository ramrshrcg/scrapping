शीर्षक,विवरण
चौतारा अस्पताल नेपालकै उत्कृष्ट घोषित,"सिन्धुपाल्चोक : सिन्धुपाल्चोकको सदरमुकाममा रहेको चौतारा अस्पताल गुणस्तर सुधारका लागि न्यूनतम मापदण्डमा ९२ अंक प्राप्त गरी नेपालकै उकृष्ट हुन सफल भएको छ। बागमती प्रदेश सरकार स्वास्थ्य मन्त्रालय स्वास्थ्य निर्देशनालयले अस्पतालको अनुगमन पश्चात ९२ अंक दिएसँगै नेपालकै प्रथम हुन सफल भएको हो। न्यूनतम सेवा मापदण्डमा सुशासनमा २० प्रतिशत, क्लिनिकल सेवा प्रवाहमा ६० प्रतिशत र अस्पताल सर्पोट सर्भिसमा २० प्रतिशत गरी कुल १ सय प्रतिशतमध्ये ९२ प्रतिशत अंक ल्याई चौतारा अस्पताल १५ शय्या वर्गको अस्पतालमा पहिलो भएको हो। निर्देशनालले २०८० फागुन १ र २ गते अस्पतालमा न्यूनतम सेवा मापदण्डको अनुगमन गरेको थियो। अनुगमन पछि समिक्षा कार्यक्रममा विभिन्न सूचाङ्को आधारमा अनुगमन गरिएको र १०० अंक ल्याउन ८ अंक नपुग्नुका कारणहरु बारेसमेत समिक्षा गरिएको थियो। निर्देशनालयका न्यूनतम सेवा मापदण्ड अनुगमन टोली प्रमुख बरिष्ठ मेडिकल सुपरिटेन्डेन्ट नविन दर्नालसहितको ५ सदस्यीय टोलीले अनुगमन गर्दा अस्पतालको सेवामा जम्मा १०० प्रतिशत मध्ये ९२ प्रतिशत ल्याई नेपालमै १५ शय्या समूहमा प्रथम भएको समीक्षा कार्यक्रममा बताए। यसअघि भएको फलोअप समिक्षामा अस्पतालले ८९ प्रतिशत प्राप्त गरेको थियो। समिक्षा कार्यक्रमा संयोजक दर्नालले बागमती प्रदेश सरकारले चौतारा अस्पताललाई ५० शय्यामा स्तरोन्नति गरिएको र चीन सरकारको सहयोगमा बन्दै गरेको नयाँ भवनमा सो शय्याहरू सञ्चालन प्रश्चात देशको उत्कृष्ट अस्पतालको रुपमा चिनाउन सकिने तर त्यस कार्यको लागि तिनै तहका सरकारले सहयोग गर्नुपर्ने बताए। त्यसैगरी फलोअप कार्यक्रमका अनुगमनकर्ता बीर अस्पताल काठमाडौंका जनरल सर्जन डा उमेश प्रधानले अस्पतालमा भएका राम्रा पक्षहरुलाई प्रादेशिक अस्पतालहरुले अनुसरण गर्नुपर्ने बताए। चौतारा अस्पतालको रेकडिङ रिपोटिङ, नियमित मर्निङ कन्फरेन्स, डाटा भेरीफिकेशन लगाएतका कार्यहरु उत्कृष्ट देखिएको छ, उनले भने, यस्ता कार्यलाई अन्य अस्पतालहरुले पनि अनुशरण गर्न जरुरी छ। अस्पताल सञ्चालन तथा व्यवस्थापन समितिका अध्यक्ष टंकबहादुर कार्कीले विज्ञमार्फत दिएको निर्देशन तथा सुझाव अस्पतालको नियमित सेवासँग सम्बन्धित भएकाले त्यसको पनि सुधार गरेर अर्को वर्ष शतप्रतिशत हासिल गर्ने लक्ष्य लिई अगाडि बढ्ने प्रतिबद्धता जनाए। उनले अस्पताललाई यो अवस्थामा ल्याउन अस्पतालमा कार्यरत कार्यालय सहयोगीदेखि सम्पूर्ण स्वास्थ्यकर्मी, कर्मचारीहरूको ठूलो भूमिका रहेको भन्दै अस्पतालका मेडिकल सुपरिटेन्डेन्ट डा गगन अधिकारीले सहयोगी सबैलाई धन्यवाद दिए। कार्यक्रममा अस्पतालबाट पौष महिनाको उत्कृष्ट कर्मचारी सिअनमी निरीक्षक सीता श्रेष्ठ र माघ महिनाको उत्कृष्ट कर्मचारी मेडिकल रेकर्डर निरीक्षक दुर्गा रेग्मीलाई सम्मानसमेत गरीएको थियो।"
आधारहीन समाचारप्रति एनआईसी एशिया बैंकको गम्भीर ध्यानाकर्षण,"काठमाडौं : एनआईसी एशिया बैंकले केही सञ्चार माध्यममा प्रकाशित तथा प्रसारित समाचारप्रति गम्भीर ध्यानाकर्षण जनाएको छ। बैंकको कर्जा असुली चिन्ताजनक रहेको, बैंकलाई राष्ट्र बैंकले छानबिन गरिरहेको र सोही सन्दर्भमा बैंकको नायब प्रमुख कार्यकारी अधिकृत सुधिरनाथ पाण्डेको राजीनामा आएकोलगायतका विषयमा प्रकाशित भ्रामक समाचारप्रति बैंकले गम्भीर ध्यानाकर्षण जनाएको हो। हालः बैंकमा नेपाल राष्ट्र बैंकको नियमित वार्षिक सुपरीवेक्षण चलिरहेको र उक्त सुपरीवेक्षण नेपाल राष्ट्र बैंकको नियमित क्यालेणडरअन्तर्गत भइरहेको एनआईसी एशियाले जनाएको छ। तर त्यसविपरीत केही सञ्चार माध्यमले कपोकल्पितरूपमा नेपाल राष्ट्र बैंकले यस बैंकको अनुसन्धान गरिरहेको र सो क्रममा बैंकमा ठूला कमजोरी तथा कैफियतहरू पत्ता लगाइएको भन्ने उल्लेख गरी भ्रामक समाचार प्रकाशित गरेको बैंकले जनाएको छ। उक्त समाचार झुठा र आधारहीन रहेको बैंकले विज्ञप्ति जारी गर्दै बताएको छ। 'यसै विषयलाई बैंकको नायब प्रमुख कार्यकारी अधिकृत सुधिरनाथ पाण्डेको राजीनामासँग जोडेर उहाँको, प्रमुख कार्यकारी अधिकृतको, अध्यक्षज्युको, सञ्चालकज्युहरूको र समग्र बैंक परिवारको प्रतिष्ठा, इमान्दारिता र कर्तव्यपरायणता समेतमा कपोकल्पितरूपमा हास्यास्पद टिप्पणी हुनु अत्यन्त खेदजनक रहेकाले यस्ता हास्यास्पद समाचारबाट भ्रमित नहुन सम्बन्धित सबैलाई हार्दिक अनुरोध गर्दछौं। साथै संस्थागत सुशासन, प्रचलित कानुन तथा नियमनकारी व्यवस्थाहरूको परिपालना र आम निक्षेपकर्ता, ऋणी, शेयरधनी, कर्मचारी लगायतका सम्पूर्ण सरोकारवालाको हकहितको सम्बर्द्धनको विषयलाई यस बैंकले सदैव सर्वाधिक उच्च प्राथमिकतामा राखेको तथ्यसमेत अवगत गराउँदछौं,' विज्ञप्तिमा भनिएको छ।"
"नेपाल 'ए'का लागि सम्भावित ३६ खेलाडीको नामावली सार्वजनिक, ज्ञानेन्द्र र कलाम प्रशिक्षकमा नियुक्त","काठमाडौं : नेपाल क्रिकेट संघ (क्यान)ले नेपाल 'ए'का लागि सम्भावित ३६ जना खेलाडीको नामावली सार्वजनिक गरेको छ। क्यानले बुधबार विनोद भण्डारी, विवेक यादव, प्रतिश जिसी, सन्दीप जोरा, अर्जुन साउद, हेमन्त धामीलगायतलाई समेटेर 'टिम ए'को सम्भावित नामावली सार्वजनिक गरेको हो। त्यस्तै टिम एको प्रशिक्षकमा पूर्वकप्तानसमेत रहेका ज्ञानेन्द्र मल्ल र कलाम अलिलाई नियुक्त गरिएको छ।"
निर्वाचनलाई समावेशी बनाउन केही ऐनहरू परिमार्जन गर्नुपर्छ : प्रमुख निर्वाचन आयुक्त,काठमाडौं : निर्वाचन आयोगका प्रमुख निर्वाचन आयुक्त दिनेशकुमार थपलियाले निर्वाचनलाई थप समावेशी बनाउन केही ऐनहरु परिमार्जन गर्नुपर्ने बताएका छन्। सिंहदरबारमा बुधबार बसेको राष्ट्रियसभाअन्तर्गतको दिगो विकास तथा सुशासन समितिको बिहीबारको बैठकमा उनले निर्वाचन आउँदा समावेशीका कुनै निकै उठ्ने भन्दै निर्वाचनलाई थप समावेशी बनाउन केही ऐनहरू परिमार्जन गर्नुपर्नेमा जोड दिए। राष्ट्रपति र उपराष्ट्रपतिमध्ये एक महिला हुनुपर्छ भन्ने आयोगको चाहना रहेको र अन्य क्षेत्रमा पनि समावेशी हुनुपर्ने उनको भनाइ थियो। उनले लोकतान्त्रिक व्यवस्थाको निर्वाचनमा जाँदा राजनीतिक दलले आफ्ना एजेण्डा लिएर मतदातामा जानुपर्ने जिकिर गरे। अहिले उठिरहेका असन्तुष्टिका स्वर र कतिपय विषयवस्तु राजनीतिक दलभित्रको आन्तरिक लोकतन्त्रसँग जोडिएर सार्वजनिक भएको उनले बताए। थपलियाले मतदाता सार्वभौम सम्पन्न भएको र निर्वाचनमा राजनीतिक दल तथा उम्मेदवारबाट मतदाताको मत खरिद बिक्रिको कल्पना गर्न नसकिने बताए। बैठकमा समिति सदस्यहरूले निर्वाचनपछि दलहरूले आयोगसमक्ष प्रस्तुत गर्ने खर्चको परिमाण यथार्थपरक नरहेको बताएका थिए। उनीहरूले संविधानको मर्मअनुसार अपांगता भएका व्यक्तिको प्रतिनिधित्व सुनिश्चिता गर्नेतर्फ अघि बढ्न आवश्यक रहेको धारणा राखेका थिए।
"विनोद भण्डारीको कप्तानीमा 'नेपाल ए' टोली घोषणा, को को परे?","काठमाडौं : नेपाल क्रिकेट संघ (क्यान)ले विनोद भण्डारीको कप्तानीमा 'नेपाल ए' टोली घोषणा गरेको छ। क्यानले यसअघि सम्भावित ३६ खेलाडीको नामावली सार्वजनिक गरे पनि केहीबेरमै १६ सदस्सीय टोली घोषणा गरेको हो। टोलीमा अशुतोस घिरैया, अर्जुन कुमाल, बसिर अहमद, विवेक यादव, हेमन्त धामी, किरन ठगुन्ना, मयन यादव, प्रतिश जिसी, रिसद खान, रिजन ढकाल, सागर ढकाल, साहब आलम, सन्दीप जोरा, शेर मल्ल र सुजन थपलिया रहेका छन्। टिमको प्रशिक्षकमा पूर्व कप्तान ज्ञानेन्द्र मल्ल र कलाम अलिलाई नियुक्त गरिएको छ।"
टुरिज्म हिरो अवार्ड आयोजना हुने,काठमाडौं : नेपालको पर्यटन प्रवर्द्धमा योगदान पुर्याउने ब्यक्ति तथा संस्थाहरूमध्येबाट नेपालमै पहिलो पटक विभिन्न ३१ विधामा टुरिज्म हिरो अवार्ड प्रदान गरिने भएको छ। नेपालको पर्यटन क्षेत्रका विविध आयाममा आफूलाई सहभागी गराई पर्यटन प्रवर्द्धनमा योगदान पुर्याउँदै आएको ग्लोबल टुरिज्म प्रोमोसन काउन्सिलले नेपालमै पहिलोपटक टुरिज्म हिरो अवार्ड २०२४ आयोजना गर्न लागेको हो। आगामी मार्च १९ मा काठमाडौंमा आयोजना हुने एक भब्य समारोहमा यस अवार्ड विजेतालाई अवार्ड ट्रफी हस्तान्तरण गरिनेछ। होटल तर्फका १४ तथा पर्यटनका अन्य १७ विधा गरी कूल ३१ विधामा पाँचसय भन्दा बढीले प्रतिस्पर्धा गर्ने अनुमान गरिएको यो टुरिज्म हिरो अवार्डको नोमिनेस आजैबाट खुल्ला गरिएको छ। टुरिज्म हिरो अवार्ड २०२४ को आधिकारिक वेवसाइटमा गएर जोकोहीले आफैंले आफ्नो लागि वा अरूको लागिसमेत विस्तृत विवरण भरी नोमिनेसन फाइल गर्न सक्नेछन्। यसरी प्राप्त नोमिनेसनहरूमध्येबाट पूर्ण र आधिकारिक विवरणहरू भरिएका नोमिनेसनहरूलाई सर्टलिस्ट गरी भोटिङका लागि योग्य बनाइनेछन्। भोटिङका लागि आवश्यक लिंक नोमिनेसन भर्ने अधिकारिकक ब्यक्ति तथा सर्वसाधारणलाई उपलब्ध गराई बढीभन्दा बढी भोटिङ लागि आह्वान गरिनेछ। प्राप्त पब्लिक भोटलाई आधार मान्दै हाम्रा सम्मानित जुरीहरूको अन्तिम निर्णयका आधारमा आगामी मार्च १९ गते विजेता घोषणा गरी टुरिज्म हिरो अवार्ड ट्रफीसमेत हस्तान्तरण गरिने छ। यो सम्पूर्ण प्रक्रिया वेवमा आधारित र निःशुल्क हुने आयोजकले जनाएको छ। कार्यक्रम संयोजक प्रमिलाले अवार्डमा सहभागिहरू कसैबाट पनि नोमिनेसन शुल्क नलिइने बताइन्। काउन्सिलका अध्यक्ष धमेन्द्र सापकोटाले भने अवार्ड विशुद्ध पर्यटन प्रवर्द्धनमा योगदान पुर्याउने ब्यक्ति तथा संस्थालाई प्रोत्साहित गर्ने उद्देश्यले आयोजना गरिएको बताए।
अहिले नयाँ भनिएका सांसदहरू पनि भोलि 'अनुभवी चाहिन्छ' भन्छन् : ओली,"काठमाडौं : नेकपा एमाले अध्यक्ष केपी शर्मा ओलीले नयाँ भनिएका दलहरू पनि पुरानो भइसकेको बताएका छन्। पार्टी कार्यालय च्यासलमा आयोजित कार्यक्रममा सम्बोधन गर्दै अध्यक्ष ओलीले नयाँ भनिएका दलहरूले अर्को चुनावमा फेरि नयाँ अनुहार ल्याउन नसक्ने बताए। 'नयाँ दलबाट सांसद भएकाहरू अब म सन्यास लिन्छु भन्छ र? अर्कोपटक त तिमी नयाँ हौ, अनुभवी चाहिन्छ भनिहाल्छ नि,' उनले भने। अहिले आएका नयाँ सांसहरू पनि भोलि सांसद बन्न पछि नहट्ने उनको भनाइ छ। त्यस्तै अध्यक्ष ओलीले नयाँ दलहरूको कुनै राजनीतिक एजेण्डा नभएको बताए। उनले नयाँ दलको राजनीतिक रंग र गन्तव्य केही नभएको बताए। 'नयाँ भनिएका दलहरू दिगो छैनन्। उनीहरूको न पोलिटिकल कलर छ, न पोलिटिकल सेन्स नै। यिनीहरूको आकार कस्तो हुन्छ? कस्तो फल्छफूल्छ? केही थाहा छैन,' उनले भने। नयाँ दलहरू समाजवादी हो कि पुँजीवादी केही टुंगो नभएको उनको भनाइ छ। उनले एमालेले 'समृद्ध नेपाल सुखी नेपाली' नारा बोकेर हिँडेको प्रस्ट्याए। 'हामीले समृद्ध नेपाल सुखी नेपाली भनेका छौं। त्यहाँ कसरी पुग्ने पनि ब्याख्या गरेका छौं,' उनले भने, 'उनीहरूको के छ? केही पनि छैन। जनतालाई झुक्याएर मात्रै हो संसदमा आउनसक्ने।'"
ललिता निवास जग्गा प्रकरणको फैसला बिहीबारमात्रै,"काठमाडौं : विशेष अदालतले ललिता निवासको जग्गा प्रकरणमा बिहीबार फैसला सुनाउने भएको छ। आजै फैसला सुनाउने तयारी गरे पनि नभ्याइएपछि हेर्दाहेर्दैमा राखिएको विशेष अदालतका प्रवक्ता धनबहादुर कार्कीले बताए। 'फैसला सुनाउने तयारी आजै थियो। तर अबेर हुने देखिएपछि हेर्दाहेर्दैमा राखिएको हो। अब भोलिमात्रै फैसला सुनाइन्छ,' प्रवक्ता कार्कीले बताए। अख्तियार दुरूपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको छ। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिबाना र १० वर्षसम्म जेल सजाय माग गरेको छ। राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ।"
एसोसियटमा पहिलो बन्ने नेपालको लक्ष्य हो : कप्तान पौडेल,"काठमाडौं : राष्ट्रिय क्रिकेट टोलीका कप्तान रोहितकुमार पौडेलले नेपालको लक्ष्य एसोसियटमा पहिलो बन्ने रहेको बताएका छन्। आइसीसी विश्वकप लिग२ को खेलअघि आयोजित पत्रकार सम्मेलनमा उनले मुख्य प्रशिक्षकमा मोन्टी देशाई आएपछि नै नेपालको मुख्य लक्ष्य एसोसियटमा पहिलो बन्ने रहेको बताए। 'मोन्टी सर आएदेखि नै हामीले एउटै लक्ष्य राखेका छौं, त्यो भनेको एसोसियटमा नम्बर वान बन्ने हो,' कप्तान पौडेलले भने। बिहीबारदेखि टीयु क्रिकेट मैदानमा नेपालले नामिबिया र नेदरल्यान्डससँगको त्रीदेशीय सिरिज खेल्दैछ। यो आइसीसी विश्वकप लिग२ को पहिलो सिरिजसमेत हो। कप्तान पौडेलले गत सन् २०१९ मा लिग २ को सुरुवात खराब भए पनि त्यो दोहोर्याउने छुट आफूहरूलाई नभएको बताए। '२०१९ मा सोचेजस्तो सुरुवात भएको थिएन। तर अहिले सुरुवात नै उत्कृष्ट बनाउनुपर्छ। हाम्रो तयारी पनि राम्रो छ। हामी उत्साहित छौं। आशा गरौं राम्रो हुन्छ,' उनले भने। क्यानडासँगको सिरिज क्लिन स्वीप गरेपछि झनै आत्मविश्वास बलियो भएको उनको भनाइ छ। नेपाली टोलीलाई पीएम कपले पनि धेरै मद्दत गरेको उनले बताए। यद्यपि एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया आफूहरूको लागि ठूलो चुनौती हुने उनले बताए। त्यस्तै मुख्य प्रशिक्षक मोन्टी देशाईले आइसीसी लिग२ नेपालका लागि निकै महत्वपूर्ण भएकाले राम्रो तयारी भएको बताए। उनले नामिबिया र नेदरल्याण्ड्स निकै राम्रो टीम भएकाले राम्रो क्रिकेट प्रदर्शन गर्नुपर्ने बताए। त्यस्तै नामिबिया र नेदरल्याण्ड्सका कप्तान र प्रशिक्षकहरुले पनि खेलका लागि आफूहरू उत्साहित भएको र राम्रो नतिजा आउने बताएका छन्।"
महालक्ष्मी विकास बैंकको नयाँ कर्जा योजना,"काठमाडौं : महालक्ष्मी विकास बैंकले नयाँ वर्ष २०८१ लाई लक्षित गरी महालक्ष्मी घर कर्जा, महालक्ष्मी व्यवसायिक कर्जा तथा महालक्ष्मी सवारी कर्जा (व्यक्तिगत)मा आकर्षक ब्याजदर रहनेगरी नयाँ योजनाहरू ल्याएको छ। सो योजनाअन्तर्गत महालक्ष्मी घर कर्जा र महालक्ष्मी व्यवसायिक कर्जा मात्र १०९९ प्रतिशत तथा महालक्ष्मी सवारी कर्जा (व्यक्तिगत) मात्र ११४९ प्रतिशत वार्षिक ब्याजदरमा प्रदान गरिने बैंकले जनाएको छ। तीनै प्रकारको कर्जामा पहिलो १ वर्षको लागि स्थिर ब्याजदर कायम रहने र महिलाको हकमा सेवा शुल्कमा २५ प्रतिशतसम्म छुट प्रदान गर्न सकिने बैंकले जनाएको छ। साथै आवश्यक कागजात प्राप्त भएको ३ दिनभित्रै कर्जा प्रवाह गरिने बताइएको छ। उक्त योजना अनुसार आवासीयव्यापारिक घरजग्गा खरिद गर्न, घर निर्माण गर्न, अर्पाटमेन्ट खरिद गर्न, घर थपपुर्ननिर्माणमर्मत सम्भार गर्न महालक्ष्मी घर कर्जाअन्तर्गत न्यूनतम २ वर्षदेखि अधिकतम ३० वर्ष अवधि रहनेगरी ५ करोड सम्मको कर्जा प्रदान गरिने बैंकले जनाएको छ। साना तथा मझौला व्यवसायीहरूको कर्जामा कम ब्याजदरको अपेक्षा तथा मागलाई सम्बोधन गर्न १ वर्षदेखि १५ वर्षको अवधिसम्मको लागि १०९९ प्रतिशतमा व्यवसायिक कर्जा प्रदान गर्ने योजना ल्याएको छ। त्यसैगरी महालक्ष्मी सवारी कर्जा (व्यक्तिगत) मा ११४९ प्रतिशत वार्षिक ब्याजदरमा कर्जा प्रदान गरिने छ। सवारी कर्जा (व्यक्तिगत) को न्यूनतम अवधि २ वर्ष र अधिकतम अवधि ५ वर्ष सम्म रहनेछ। विद्युतीय सवारीको हकमा भ्याट बिल वा कोटेशन मूल्यको ८० प्रतिशत जुन कम हुन्छ, सो बराबरको कर्जा र अन्य सवारीमा कोटेशन मूल्यको ५० प्रतिश सम्म कर्जा प्रदान गरिने बैंकले जनाएको छ।"
जनयुद्ध दिवसमा विदा दिएका पालिकाविरुद्ध सर्वोच्चमा अवहेलना मुद्दा दायर,"काठमाडौं : फागुन १ गते जनयुद्ध दिवसमा सार्वजानिक बिदा दिएका ८ पालिकाविरुद्ध सर्वोच्च अदालतमा अवहेलना मुद्दा दायर गरिएको छ। अधिवक्ता पूर्णप्रसाद हमाल, अशोक सिंह र सुवास सिंह धामीले बुधबार सर्वोच्च अदालतमा अवहेलना मुद्दा दायर गरेका हुन्। निर्णय गरेरै सार्वजानिक बिदा दिएका मोहन्यालाल गाउँपालिका कैलाली, नलगार्ड नगरपालिका जाजरकोट, मुड्केचुला गाउँपालिका डोल्पा, बाँफिकोट गाउँपालिका रुकुम पश्चिम, माडी गाउँपालिका रोल्पा र पचालझरना गाउँपालिका कालिकोटकाविरुद्ध अवहेलना मुद्दा दायर गरिएको हो। सर्वोच्च अदालतले गत पुस १३ गते जनयुद्ध दिवसका अवसरमा दिइएको बिदा खारेज गरिदिएको थियो।"
राहुघाटको सुरुङ एक हप्ताभित्र ब्रेक थ्रु हुँदै,"म्याग्दी : नेपाल विद्युत् प्राधिकरणद्वारा म्याग्दीमा निर्माणाधीन ४० मेगावाट क्षमताको राहुघाट जलविद्युत् आयोजनाको सुरुङ निर्माण अन्तिम चरणमा पुगेको छ। जलविद्युत् आयोजनामा सुरुङ निर्माणलाई महत्वपूर्ण कार्य मानिन्छ। राहुघाटको प्रर्वद्धक नेपाल विद्युत् प्राधिकरणको शतप्रतिशत लगानीमा स्थापित रघुगङ्गा हाइड्रोपावर लिमिटेड हो। आयोजनाका व्यवस्थापक राज विष्टले राहुघाटको ६ हजार २०० मिटरमध्ये हालसम्म ९४ प्रतिशत काम पूरा भएको जानकारी दिए। अब ३८० मिटर सुरुङ खन्न बाँकी छ। 'अडिट २ र ३ जोड्ने तीन हजार ८३६ मिटर लामो सुरुङमध्ये ३ हजार ८२२ मिटर खनिएको छ,' उनले भने, 'सुरुङ एक हप्ताभित्र ब्रेक थ्रु (वारपार)गर्ने तयारीमा छौ।' सुरुङबाट आउने पानीलाई विद्युत्गृहमा खसाल्ने १९६ मिटर ठाडो सुरुङलाई फिनिसिङ गर्ने काम अन्तिम चरणमा पुगेको छ। पिप्लेमा ६१ मिटर गहिरो सर्च साफ्ट निर्माण सकिएको छ। विद्युत्गृह निर्माण स्थलबाट भर्टिकल प्रेसर साफ्टसँग जोड्ने ३२९ मिटर वटम प्रेसर साफ्टको सुरुङ यसअघिनै जोडिएको थियो। राहुघाटको ७० प्रतिशत भौतिक र ५५ प्रतिशत वित्तीय प्रगति भएको रघुगङ्गा हाइड्रोपावरका प्रबन्ध सञ्चालक गणेश केसीले बताए। 'आगामी वर्षको मार्चदेखि विद्युत् उत्पादन सुरु गर्ने कार्ययोजनासहित काम भैरहेको छ,' उनले भने, 'सिभिल ठेकेदार जयप्रकाश एसोशियट्सले बाँध, सुरुङ र विद्युतगृह निर्माणको कामलाई एकैसाथ अघि बढाएको छ।' इलेक्ट्रोमेकानीकलसम्बन्धी काम गर्न २०७६ कात्तिकमा एक करोड दुई लाख ९३ हजार २२३५ अमेरिकी डलरमा भारत हेभी इलेक्ट्रिकल्स लिमिटेड (भेल) सँग ठेक्का सम्झौता भएको थियो। भेलसँगको ठेक्का सम्झौताको म्याद यस वर्षको नोभेम्बरसम्म थपिएको छ। भारतीय आयात निर्यात (एक्जीम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र सरकारको संयुक्त लगानीमा कम्पनीको अवधारणा र इन्जिनियरिङ प्रक्योरमेन्ट एन्ड कन्ट्रयाक्ट (इपिसी) प्रारुपमा राहुघाट निर्माण भइरहेको छ। २०७४ मंसिरमा ६ अर्बमा ठेक्का सम्झौता गरेको यस आयोजनाको सिभिल ठेकेदार जेपीले २०७५ असारमा पहुँचमार्ग र २०७६ असारमा सुरुङ खन्न सुरु गरेको थियो। आयोजनाले वार्षिक चौबिस करोड पाँच लाख ९३ हजार ३४ युनिट विद्युत् उत्पादन गर्ने लक्ष्यसहित २०७५ चैतमा विद्युत् खरिद बिक्री सम्झौता (पिपिए) गरेको थियो। सर्वोच्च अदालतको २०७८ असार २९ को आदेशपछि कालीगण्डकी नदीबाट ढुङ्गा, गिटी, बालुवा उत्खनन रोकिँदा आयोजना निर्माणका लागि आवश्यक नदीजन्य कच्चा पदार्थको अभाव परियोजनाका निम्ति चुनौती बनेको छ। रासस"
कुवेतलाई हराउँदै नेपाल एसीसी महिला प्रिमियर कपको सेमिफाइनलमा,"काठमाडौं : नेपालले कुवेतलाई हराउँदै सेमिफाइनल प्रवेश गरेको छ। मलेसियामा जारी एसीसी महिला प्रिमियर कप क्रिकेट प्रतियोगितामा नेपालले कुवेतलाई डीएलएस मेथडमा ८ विकेटले हराएको हो। डीएलएसबाट १२ ओभरमा ५० रनको लक्ष्य पाएको नेपालले ६५ ओभरमा पूरा गरेको थियो। नेपालका लागि इन्दु बर्मा २२ रनमा अविजित रहिन्। त्यस्तै कविता कुँवर १ रन, सीता राना मगर १७ रनमा आउट भएकी थिइन्। कविता जोशी भने ४ रनमा अविजित रहिन्। यसअघि कुवेतले निर्धारित ओभरको खेलमा ९ विकेटको क्षतिमा ७३ रन बनाएको थियो। खेलमा नेपालकी बलर सीता रानामगरले ह्याट्रिक विकेट लिएकी थिइन्। रानामगरले १२२ ओभरमा कुवेतकी ब्याटर प्रियदा मुरलीको विकेट लिएकी थिइन्। लगत्तै १२३ ओभरमा रानामगरको बलमा काजल श्रेष्ठद्वारा कुवेतकी मारयम ओमर स्टम्प आउट भइन्। १२ ओभरको चौथो बलमा कुवेतकी कप्तान अमना सरिफ तारिकलाई पेभेलियन फर्काएकी हुन्। त्यसैगरी रुविना क्षेत्रीले २ विकेट र कविता कुँवरले २ विकेट लिइन्।"
नेपाल वायुसेवाको आन्तरिक उडानमा विद्यार्थीलाई २५ प्रतिशतसम्म छुट,"काठमाडौं : नेपाल वायुसेवा निगमले विद्यार्थीहरूका लागि आफ्ना आन्तरिक उडानहरूको हवाई भाडादरमा २५ प्रतिशत छुट दिएको छ। निगमले बुधबार एक विज्ञप्ति जारी गर्दै सामाजिक उत्तरदायित्व कार्यक्रमअन्तरगत यात्रा खर्चमा राहत पुगोस् भनि २५ वर्ष उमेरसम्मका विद्यार्थीहरूका लागि आन्तरिक उडानहरूको हवाई भाडादरमा २५ प्रतिशत छुट दिँदै आएको जानकारी गराएको हो। 'आज २०८० फागुन २ गते माघ शुल्क अर्थात् वसन्त पञ्चमी। यसदिन साना बालबालिकाहरूलाई अक्षराम्भ गराइने प्रचलन रहेको सन्दर्भमा नेपाल वायुसेवा निगमको सामाजिक उत्तरदायित्व कार्यक्रमअन्तर्गत विद्यार्थीहरूलाई आफ्नो यात्रा खर्चमा थोरै भएपनि राहत पुगोस् भनि २५ वर्ष उमेरसम्मका विद्यार्थीहरूका लागि निगमले आफ्नो आन्तरिक उडानहरूको हवाई भाडादरमा २५ प्रतिशत छुट प्रदान गर्दै आइरहेको जानकारी गराउँदछौं,'विज्ञप्तिमा भनिएको छ। उक्त सुविधाको लागि विद्यार्थीले परिचयपत्र र जन्मदर्ताको प्रमाणपत्रसहित निगमको आन्तरिक टिकट बिक्री कक्षमा सम्पर्क गर्नुपर्नेछ।"
माओवादी केन्द्रको विधान अधिवेशन : भोलि ७ समूहले सुझाव पेश गर्ने,"काठमाडौं : नेकपा (माओवादी केन्द्र) को विधान अधिवेशनका क्रममा सुझाव सङ्कलन गर्ने क्रम जारी छ। विभिन्न २० समूहमध्ये आज १३ समूहबाट सुझाव पेश गरे । भोलि ७ समूहले सुझाव पेश गर्ने कार्यक्रम रहेको छ। मंगलबारदेखि काठमाडौंको कमलाधिस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो । बैठक भोलि बिहान ११ बजे पुनः बस्नेछ । सुझाव पेश गर्ने क्रममा कञ्चन खनालले महाधिवेशन प्रतिनिधि पार्टी समिति सदस्यबाट निर्वाचित भएर आउनुपर्ने र सहिद,वेपत्ता र घाइतेका सदस्याका प्रतिनिधिलाई महाधिवेशनमा परिवेक्षकका रुपमा राख्नुपर्ने सुझाव दिएका थिए। उनले पार्टीलाई छरितो एवं जनमैत्री बनाएर सबै क्षेत्र र समूदायलाई समेटेर लैजानुपर्ने धारण व्यक्त गरेका थिए। सरल सहयात्रीले प्रस्तावनालाई छरितो बनाउनुपर्ने,पार्टी र निर्वाचन चिह्न फेर्न सुझाव आएको भन्दै सङ्गठनात्मक सिद्धान्तलाई छोटो बनाउनुपर्ने र पार्टी सदस्य दिँदा सरल बनाउनुपर्ने बताए। उनले निर्वाचन, लेखा र अनुशासनलाई थप अधिकार दिनुपर्ने र महाधिवेशनको मिति स्पष्टरुपमा तोकिनुपर्ने बताए। युवराज चौलागाईले प्रत्यक्ष निर्वाचनमा पार्टी समितिलाई लैजानुपर्ने सुझाव पेश गर्दै पार्टीको स्थायी समिति सदस्य विधानमा उल्लेख गर्न नपर्ने धारणा व्यक्त गरे।"
कांग्रेसको महासमिति बैठकमा ५६ पृष्ठको नीति प्रस्ताव पेस गरिने,"काठमाडौं : नेपाली कांग्रेसले फागुन ७ देखि १० गतेसम्म ललितपुरको गोदावरीमा हुने महासमिति बैठकको तयारी तीव्र पारेको छ। महासमिति प्रचार प्रसार उपसमितिले बुधबार पार्टी कार्यालय सानेपामा पत्रकार सम्मेलन गर्दै बैठकको तयारी तीव्ररूपमा अघि बढाएको जनाएको हो। बैठकमा आर्थिक, सामाजिक, धार्मिक, साँस्कृतिक तथा राजनीतिक विषय समेटिएको करिब ५६ पृष्ठको नीति प्रस्ताव महासमितिमा पेस हुने प्रचार विभाग प्रमुख मीनबहादुर विश्वकर्माले जानकारी दिए। नीति अधिवेशनका रूपमा सम्पन्न हुने महासमिति बैठकमा प्रस्तुत हुने उक्त प्रस्तावले वर्तमान राजनीतिक परिवेशलाई उचित सम्बोधन गर्दै व्यवस्था परिवर्तनका हरेक आन्दोलनमा सहभागी जनतामाझ पार्टीले विश्वासीलो र भरपर्दो गरि काम गर्ने विश्वास दिलाउने विश्वकर्माले बताए। राजनीतिक स्थायित्व, रूपान्तरण र नवीनता, स्वतन्त्रता न्याय र समानता, नेपाली कांग्रेसको नीतिगत प्रतिबद्धता भन्ने नाराका साथ आयोजना हुने महासमिति बैठकमा करिब दुई हजार तीन सय जना सहभागी हुने उनले जानकारी दिए। महासमिति बैठकका लागि गठित विभिन्न तयारी समिति तथा उपसमितिहरूले पनि तीव्रताका साथ काम गरिरहेको कांग्रेसले जनाएको छ।"
राष्ट्रपतिद्वारा पाँचथर बहुधार्मिक आध्यात्मिक माहोत्सवको उद्घाटन,"फिदिम : राष्ट्रपति रामचन्द्र पौडेलले पाँचथर बहुधार्मिक आध्यात्मिक महोत्सवको उद्घाटन गरेका छन्। पाँचथर बहुमुखी क्याम्पसले आयोजना गरेको श्रीमद्भागवत महापुराण सप्ताह ज्ञान तथा पाँचथर बहुधार्मिक आध्यात्मिक महोत्सवको उद्घाटन गरेका हुन्। उद्घाटन कार्यक्रमलाई संक्षित सम्बोधन गर्दै पौडेलले सबै धर्म र संस्कृतिले गर्दा नेपाल पूर्ण भएको उल्लेख गरे। क्याम्पस सञ्चालक समतिका अध्यक्ष तथा महोत्सव मूल समारोह समितिका अध्यक्ष दीपक प्रकाश बाँस्कोटाको अध्यक्षतामा महोत्सवको उद्घाटन भएको हो। सात दिनसम्म सञ्चालन हुने महोत्सवमा हिन्दु, किँरात र बौद्ध धर्मका गुरुहरूले एउटै मञ्चबाट प्रवचन दिने तयारी गरिएको छ। क्याम्पसको दिगो शैक्षिक उन्नतीका लागि अक्षयकोष स्थापना गर्ने उद्देश्यले महोत्सवको आयोजना गरिएको हो। महोत्सवबाट पाँच करोड आर्थिक संकलन गर्ने क्यापसले लक्ष्य राखेको छ।"
झापाको कचनकवलमा हात्तीबाट जोगिन बसाइ सर्ने बढे,"झापा : कचनकवल गाउँपालिकामा हात्ती आक्रमणबाट ज्यान जोगाउनका लागि बसाइ सर्नेको सङ्ख्या बढ्न थालेको छ । दैनिक आउने जङ्गली हात्तीबाट जनधनको क्षति हुन थालेपछि स्थानीय बसाइ सर्न थालेका हुन् । पालिकामा चार वर्षको अवधिमा एक हजार छ सय आठ घर परिवार बसाइ सरेर पालिकाभन्दा अन्यत्र स्थानमा गएको पालिकाको तथ्याङ्कमा उल्लेख गरिएको छ । कचनकवल१ घेराबारी निवासी ५५ वर्षीया सीता सुवेदीले हात्तीले पटकपटक घर भत्काएर अन्नबाली खाएपछि आफ्नो परिवार बसाइ सर्न बाध्य भएको बताए। हाल उनको परिवार गत जेठमा हात्तीले घर भत्काएर भण्डारण गरेको अन्नबालीसमेत खाइदिएपछि कमल गाउँपालिका६ मङ्गलबारे डेरा गरेर बसेको छ । 'दुःख गरेर घर बनायो वर्ष दिन नपुग्दै हात्तीले भत्काइदिन्छ', उनले भने, 'धेरैपटक घर भत्काएपछि हामीलाई पनि कुन दिन सुतेकै ठाउँमा मार्छ होला भन्नेभयो, अब नहुने रहेछ भन्ने लागेर ज्यान जोगाउनकै लागि बसाइ सर्यौं ।' चार दशकदेखि सो स्थानमा बसोबास गर्दै आएको सुवेदी परिवार हात्तीबाट ज्यान जोगाउन बसाइ सरेको हो । उनका अनुसार दिनभर जलथल जङ्गलमा बस्ने जङ्गली हात्ती साँझ नपर्दै दैनिक गाउँ पसेर आतङ्क मच्चाउन थालेपछि बाध्य भएर सुवेदी परिवारलगायत अन्य स्थानीय पनि सुरक्षित स्थानमा बसाइ सर्न थालेका हुन् । हाल कचनकवलका वडा नं १, २ र ३ बाट बसाइ सर्नेको सङ्ख्या बढिरहेको छ । पालिकाका राष्ट्रिय परिचयपत्र तथा पञ्जीकरण शाखाका प्रमुख खेमराज भट्टराईले प्रत्येक वर्ष अन्य स्थानबाट आउनेको तुलनामा तेब्बर सङ्ख्या बसाइ सरेर अन्यत्र गइरहेको जानकारी दिए। उनले चार वर्षको अवधिमा अन्य स्थानबाट बसाइ सरेर आउनेको सङ्ख्या सात सय ५९ रहेको र जानेको सङ्ख्या एक हजार छ सय आठ रहेको बताए। उनले विसं २०७७ मा चार सय २६, २०७८ मा चार सय ४६, २०७९ मा चार सय ३० र २०८० को हालसम्ममा तीन सय छ परिवार पालिकाबाट बसाइ सरेर अन्य स्थानमा गएको जानकारी दिए। यस क्षेत्रबाट मानिसहरु विर्तामोड, दमक, चारआली, बुधबारेलगायतका क्षेत्रमा बसाइ सरेर गएका छन् । रासस"
"गहना,गाडी र जग्गाको कारोबार देखाएर करोडौं ठगी गरेको आरोपमा चारजना पक्राउ","काठमाडौं : विभिन्न बहानामा करोडौं रकम ठगी गर्ने चारजनालाई प्रहरीले नियन्त्रणमा लिएको छ। पक्राउ पर्नेमा काभ्रेपाल्चोकका ३३ वर्षीय कुमार थापा,स्याङ्जाका ४२ वर्षीय मिना दमै,सिन्धुलीका ४३ वर्षीय रविन कुमार थापा र सप्तरीका ३९ वर्षीय दिलीप कुमार लाभ रहेका छन्। उनीहरू उपत्यकाको विभिन्न स्थानबाट पक्राउ परेका हुन्। उनीहरूमाथि ७ करोड ७७ लाख ५९ हजार रुपैयाँ ठगी गरेको आरोप छ। उपत्यका अपराध अनुसन्धान कार्यालयका प्रवक्ता एवं सूचना अधिकारी रविन्द्र रेग्मीले पोखराका व्यवसायीसँग सुन खरिद गरी ठूलो रकम ठगी गरेको आरोपमा मुद्दा दर्ता भइ पक्राउको पत्राचार भएपछि उनीहरूलाई नियन्त्रणमा लिएको जानकारी दिए। सूचना अधिकारी रेग्मीका अनुसार सुनका गरगहना विदेशमा निर्यात गर्दैछौं भनी पोखराका विभिन्न व्यवसायीहरूसँग सुन खरिद गरी विश्वासमा पारी रकम ठगी गरेको भन्दै थापाविरुद्ध वीरेन्द्र सुनारले जिल्ला प्रहरी कार्यालय कास्कीमा २ करोड विगोको मुद्दा दर्ता गरेका थिए। जिल्ला प्रहरी कास्कीले पक्राउका लागि उपत्यका अपराध अनुसन्धान कार्यालयमा पत्राचार गरेपछि प्रहरीले थापालाई नियन्त्रणमा लिएको हो। थापामाथि अनुसन्धानका क्रममा ठगी गर्ने कार्यमा अन्य तीनजना दमै,थापा र लाभको समेत संलग्नता देखिएको हो। उनीहरूको सीआरएस रिपोर्टले विभिन्न अपराधमा संलग्न भइ फरार रहेको देखाएको छ। पक्राउ परेकी मीनाको नाममा जिल्ला प्रहरी कास्कीमा १ करोड ७० लाख ५९ हजार विगो र चितवनमा १ करोड ३६ लाख ठगी गरेको देखिएको छ। रविन कुमार चितवनमा ४ वटा बैंकिङ तथा ठगी मुद्दामा २ करोड ४५ लाख ठगी गरेको र काठमाडौंमा तीनवटा मुद्दामा फरार रहेको देखिएको छ। यसैगरी दिलीप कुमार दुईवटा मुद्दामा फरार देखिएको प्रहरी अनुसन्धानले देखाएको छ। दिलिपलाई जिल्ला अदालत काठमाडौंमा पठाएकोमा सर्वोच्च अदालतबाट बन्दी प्रत्यक्षकरणको रिटबाट जरिवाना दाखिला गरेको देखिएपछि उनलाई छोडिएको प्रहरीले जनाएको छ। उनीहरूले पोखराका सुनचाँदी पसलमा पहिलो पटक १० लाख,दोस्रो पटक २० लाख र तेस्रो पटक ५० लाखका गहना खरिद गरी विश्वास जितेपछि १ करोड ८० लाखका गहना बाहिर निर्यात गर्ने भनी चेक दिइ योजनावद्ध रुपमा ठगी गरी फरार रहेको सुन्धानका क्रममा खुल्न आएको छ। यसैगरी उनीहरूले चारजनाको समूह बनाइ विभिन्न बहानामा विभिन्न व्यक्तिहरूलाई ठगी गर्ने र ठगी गर्ने क्रममा सुनका गहना,गाडी र जग्गाको कारोबार गर्ने देखाइ विश्वासमा पार्न ठूलो कारोबार भएको देखाउने गरेको अनुसन्धानबाट खुलेको प्रहरीले जनाएको छ।"
भारतमा गाँजा तस्करी गर्ने एक जना पक्राउ,वीरगन्ज : वीरगन्जको एकीकृत जाँच चौकी (आइसीपी) नाका हुँदै भारत पुर्याइएको ठूलो परिमाणमा लागुऔषध गाँजासहित एक नेपाली पक्राउ परेका छन्। वीरगन्जको आइसीपीसँग जोडिएको रक्सौलस्थित भारतीय आइसीपीको ४ नम्बर गेटबाट भारतीय सीमा सुरक्षा बल (एसएसबी) ले ३ क्वीन्टल ७५ किलोग्राम गाँजासहित मकवानपुरका अम्बर बहादुरलाई बुधबार बिहान पक्राउ गरेको हो। वीरगन्जको आइसीपी नाका हुँदै भारत रक्सौलको आइसीपीमा पुगेको ना४च ८९७९ नम्बरको पिकअप गाडीलाई एसएसबीले शंका लागेर चेकजाँच गरेको थियो। त्यसक्रममा उक्त पिकअप गाडीको पछाडि पट्टीको भागमा फल्स बटम बनाएर राखिएको अवस्थामा २५ वटा पोकामा रहेको ३ क्वीन्टल गाँजा भेटिएको एसएसबीका ४७ नम्बर कमाण्डेण्ट विकास कुमारले जानकारी दिए। प्लाष्टिकको टेपले बेरेर २५ वटा पोकामा रहेको ३ क्वीन्टल गाँजा बरामद भएपछि गाडीका चालक अम्बरबहादुर र गाँजासहितको गाडी नियन्त्रणमा लिइएको उनले बताए। यसअघि एक हप्ता पहिले पनि अर्थात् गत माघ २५ गतेपनि रक्सौल आइसीपीको त्यही गेटबाट एसएसबीले नेपालबाट भारत भित्र्याउन लागिएको अवस्थामा २ क्वीन्टल ६ किलोग्राम गाँजा बरामद गरेको थियो।
एकता नै नेपालीको मुख्य पहिचान हो : राष्ट्रपति पौडेल,"फिदिम : राष्ट्रपति रामचन्द्र पौडेलले धार्मिक सहिष्णुता र विविधताभित्र एकताको सन्देश दिन पाँचथर आएको बताएका छन्। पाँचथर बहुमुखी क्याम्पसले आयोजना गरेको बहुधार्मिक आध्यात्मिक मोहोत्सवको उद्घाटन सत्रलाई सम्बोधन गर्दै पौडेलले अनेकताभित्रको एकता नै नेपालीको मख्य पहिचान भएको उल्लेख गरे। आपसमा निषेध, घृणा, द्वन्द्व र अविश्वास त्यागेर, सम्मान, एकता, सहिष्णुता र सद्भावको विकास गर्न सकेमात्र राष्ट्र सबल हुने पौडेलको तर्क थियो। पौडेलले पाँचथरलाई किराँतहरूका महागुरु फाल्गुनन्दको तपोभूमी एवं वैदिक दर्शनका ज्ञाता स्वामी प्रपन्नाचार्यको भूमिको रूपमा स्मरण गरे। सम्बोधको क्रममा उनले लोकतन्त्रका लागि जीवन समर्पण गरेका भूविक्रम नेम्बाङ, कृष्णविक्रम नेम्बाङ, पूर्णकुमार शेर्मा, देवान दोर्जे थिङ, प्रेमराज आङ्देम्बे, मचिन्द्र केरुङ, ऐनसिंह राई, कालिदाश श्रेष्ठ, तेजप्रकाश रिजाललागायतलाई स्मरण गरे। पौडेलले क्याम्पसको स्थापनामा योगदान गर्ने पूर्वमन्त्री पद्मसुन्दर लावतीलाई समेत स्मरण गरेका थिए। हाम्रो देश पूर्वीय ज्ञान परम्पराको स्रोत हो। यो ज्ञान, परम्परा र सभ्यताभित्र मुख्यतः किराँत सभ्यता, सनातन वैदिक सभ्यता र बौद्ध सभ्यताको एकता र ऐक्यबद्धता देख्न सकिन्छ, उनले भने हामी वेद, मुन्धुम र त्रिपिटकले दिएको अनमोल ज्ञानको ज्योतिले प्रदिप्तछ छौं। वेद हामी सबैको हो। मुन्धुम हामी सबैको हो। त्रिपिटक हामी सबैको हो, पौडेलले भने हामी अनेक जात, संस्कृति, सम्प्रदायमा छौं। ती सबैको एकता, समभाव र सहअस्तित्वनै हाम्रो मुख्य परिचय हो। हामी सबै छौं, त्यसैले सप्तरंगी छौं, बगैँचाजस्तो। क्याम्पस सञ्चालक समतिका अध्यक्ष तथा महोत्सव मूल समारोह समितिका अध्यक्ष दीपक प्रकाश बाँस्कोटाको अध्यक्षतामा महोत्सवको उद्घाटन भएको हो। सात दिनसम्म सञ्चालन हुने महोत्सवमा हिन्दू, किँरात र बौद्ध धर्मका गुरुहरुले एउटै मञ्चबाट प्रबचन दिने तयारी छ। क्याम्पसको दिगो शैक्षिक उन्नतीका लागि अक्षयकोष स्थापना गर्ने उद्देश्यले महोत्सवको आयोजना गरिएको हो। महोत्सवबाट पाँच करोड आर्थिक संकलन गर्ने क्यापसले लक्ष्य राखेको छ।"
विजयकुमार गच्छदारसहित १७५ जनाविरुद्ध भ्रष्टाचार मुद्दामा विशेषले आज फैसला सुनाउँदै,"काठमाडौं : बालुवाटारस्थित ललिता निवासको सरकारी जग्गा व्यक्तिको नाममा दर्ता गरी भ्रष्टाचार गरेको अभियोगमा दर्ता भएको मुद्दामा विशेष अदालत काठमाडौंले आज फैसला सुनाउने भएको छ। अख्तियार दुरूपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको थियो। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासमा मुद्दाको सुनुवाइ भइरहेको छ। मंगलबार दुवै पक्षका कानुन व्यवसायीको बहस र जवाफी बहस सकिएको र आज फैसला आउनसक्ने संभावन रहेको विशेष अदालतका प्रवक्ता एवं सूचना अधिकारी धनबहादुर कार्कीले जानकारी दिए। मुद्दामा माघ दुई गतेदेखि नियमित सुनुवाइ हुँदै आएको थियो। मुद्दा दर्ता भएको चार वर्षपछि विशेषले फैसला सुनाउन लागेको हो। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिबाना र १० वर्षसम्म जेल सजाय माग गरेको छ। राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ। भ्रष्टाचारमा पूर्वभूमिसुधारमन्त्री चन्द्रदेव जोशी र डम्बर श्रेष्ठ,पूर्वसचिवहरु छविराज पन्त,दिनेशहरि अधिकारी र दीप बस्न्यात तथा भाटभटेनी सुपरमार्केटका सञ्चालक मीनबहादुर गुरुङ मुछिएका छन्। उनीहरूउपर सरकारले अधिग्रहण गरेको जग्गा जफत भएको राजनीतिक आधार देखाएर फिर्ता गराउँदै निजी रूपमा नामसारी गर्न सघाएको आरोप छ। गच्छदारलाई तत्कालीन भौतिक निर्माणमन्त्रीका हैसियतमा मुद्दा चलाइएको हो। बस्न्यात अख्तियारका पूर्वसचिव एवम् निवर्तमान प्रमुख आयुक्त हुन्। गच्छदारविरुद्ध ९ करोड ६५ लाख बिगो मागदाबी गरिएको छ। पूर्वमन्त्री श्रेष्ठविरुद्ध ९ करोड ६५ लाख, पूर्वमन्त्री जोशीविरुद्ध ७ करोड ८ लाख बिगो कायम गरिएको छ। यस्तै अख्तियारका तत्कालीन प्रमुख आयुक्त बस्न्यातसँग ९ करोड ६५ लाख बिगो मागिएको छ। पूर्वसचिवहरू छविराज पन्त र दिनेशहरि अधिकारी, भूमि व्यवस्था तथा अभिलेख विभागका महानिर्देशकद्धय रुद्रकुमार श्रेष्ठ र मुकुन्दप्रसाद आचार्य,सहरी विकास तथा भवन निर्माण विभागका महानिर्देशक अशोकनाथ उप्रेती, गुठी प्रशासक सेमन्त चापागाई, बलिरामप्रसाद तेली, कामु प्रशासक दिलीपकुमार भट्टविरुद्ध मुद्दा दायर गरिएको छ। न्यायाधीश विनोदकुमार गौतमलाई प्रतिवादी बनाइएको छ। पन्तसँग ९ करोड ६५ लाख र अधिकारीसँग ७ करोड ८ लाख बिगो मागिएको छ। न्यायाधीश गौतमसँग ९ करोड ६५ लाख बिगो कायम गरिएको छ।ललिता निवास जग्गा हिनामिना प्रकरणमा प्रहरीले दायर गरेको मुद्दा जिल्ला अदालत काठमाडौंमा विचाराधीन छ। मुद्दामा जग्गाधनी दाबी गर्ने राणा परिवार र मोही भनिएका ३२ जनालाई प्रतिवादी बनाइएको छ। उनीहरूमाथि कर्मचारीपदाधिकारीलाई अनुचित प्रभावमा पारी सार्वजनिक जग्गा गैरकानुनी रूपमा आफ्नो नाममा दर्ता गरेको आरोप छ। आरोपपत्रमा जग्गाधनी रुक्मशमशेर जबरासँग ८ करोड २७ लाख, हाटकशमशेर र हेमनशमशेरसँग १ करोड ३५ लाख, सुनीति राणासँग ८ करोड ६९ लाख, शैलजा राणासँग ९ करोड ६३ लाख, हेमाद्रीशमशेरसँग ४२ लाख बिगो मागदाबी गरिएको छ। त्यस्तै डीएल डेभलपर्स प्रालिका सञ्चालक कैलाशचन्द्र गोयलविरुद्ध ललिता निवासको क्याम्पभित्रको जग्गा गैरकानुनी रूपमा सट्टा भर्ना गरेको आरोपमा ५ करोड ४४ लाख बिगो माग गरिएको छ। भाटभटेनी डेभलपमेन्ट कम्पनी प्रालिका सञ्चालक मीनबहादुर गुरुङले ११ करोड २० लाख भ्रष्टाचार गरेको आरोप छ। भूमाफिया रामकुमार सुवेदीसँग ५२ करोड ५१ लाख बिगो माग गरिएको छ। अर्का जग्गा दलाल रामकुमार सुवेदीविरुद्ध ३९ लाख २७ हजार बिगो कायम गरिएको छ। उनीविरुद्ध कर्मचारीलाई अुनचित प्रभावमा पारी ललिता निवासको जग्गा गैरकानुनी रुपमा फिर्ता दिने, दिलाउने, सरकारी जग्गा व्यक्ति विशेषका नाममा हालसाविक गराउने कार्यमा संलग्न रहेको आरोप छ। सुवेदी र ढकालले जग्गामा अनधिकृत व्यक्तिलाई कृत्रिम मोही खडा गर्नेगराउने काम गरेको अख्तियारको अनुसन्धानबाट खुलेको छ। बालुवाटारस्थित विशिष्ट व्यक्तिको निवास (प्रधानमन्त्री, प्रधानन्यायाधीश) परिसरको सरकारी जग्गा,राजकुलो, बाटोसमेतको सार्वजनिक जग्गा व्यक्ति विशेषका नाममा कायम गरेको आरोपपत्रमा छ। सुवेदी,ढकालद्वयका साथै भाटभाटेनीका सञ्चालक गुरुङसमेतले सरकारी जग्गा गुठीको नाम कायम गरेको ठहर अख्तियारको छ। गुरुङविरुद्ध यो मुद्दामा ३९ करोड २७ लाख बिगो मागदाबी गरिएको छ। सर्वोच्च अदालतका न्यायाधीश कुमार रेग्मी र नेकपाका महासचिव विष्णु पौडेलका छोरा नवीन पौडेलले बालुवाटारको जग्गा सरकारलाई फिर्ता दिने भएपछि उनीहरूविरुद्ध मुद्दाको कारबाही अघि नबढाउने निर्णय भएको थियो। सरकारलाई बुझाएको सम्पत्ति विवरणमा पौडेलका नाममा बालुवाटारमा आठ आना जग्गा उल्लेख छ। अख्तियारले रेग्मीको सिट न १०२१०२५१५ किन५११ र पौडेलको नामको किन ३०९ र ३१५ का जग्गा सम्बन्धमा सरकारको नाम कायम गर्नगराउन यथाशीघ्र प्रक्रिया अघि बढाउन भूमि व्यवस्था,सहकारी तथा गरिबी निवारण मन्त्रालयमा सुझाव लेखी पठाउने निर्देशन दिएको थियो।"
माओवादी विधान अधिवेशन : प्रत्यक्ष निर्वाचनबाट पदाधिकारी चुन्नेदेखि चुनाव चिह्न फेर्नेसम्मका सुझाव,"काठमाडौं : नेकपा माओवादी केन्द्रको विधान अधिवेशनमा पार्टीलाई संघीयताको मर्मअनुसार सञ्चालन गर्दै पार्टीलाई छरितो एवं क्रियाशील बनाउन सुझाव दिइएको छ। नेता हिमाल शर्माले पदाधिकारीसहित प्रत्यक्ष निर्वाचनबाट चयन गर्नुपर्ने व्यवस्था गर्नुपर्ने सुझाव दिए। पार्टी र राजकीय नियुक्तिमा आलोपालोको व्यवस्था गर्नुपर्ने उल्लेख गर्दै उनले प्रदेशलाई थप अधिकार दिनुपर्ने सुझाव दिए। त्यस्तै दिलीपकुमार प्रजापतिले पार्टीलाई जनतासमक्ष लैजान नयाँ विधानले सहयोग गर्ने बताए। जातीय छुवाछुतलाई गम्भीर अपराधको रूपमा राख्नुपर्ने उनको सुझाव छ। केन्द्रीय सदस्यको सङ्ख्या सकेसम्म कम गर्नुपर्ने बताउँदै उनले पूर्णकालीन पार्टी सदस्यको व्यवस्था स्पष्टरूपमा व्यवस्था गर्न सुझाव दिए। त्यसैगरी कुमार पौडेलले पार्टीलाई विधिवतरूपमा सञ्चालनका लागि विधानलाई पारित गरेर कार्यान्वयनमा लैजान सुझाव दिए। पार्टीले सत्ता सञ्चालन गर्नुपर्ने व्यवस्था गर्न विधान गर्नुपर्ने सुझाव दिँदै उनले घाइते तथा पूर्व जनमुक्ति सेनाई विशेष व्यवस्था गर्नुपर्ने बताए। त्यस्तै पर्शुराम रम्तेलले पार्टी एकता, आन्तरिक मूल्यांकन र मनोनयनलाई व्यवस्थित गर्नुपर्ने र छुवाछुतलाई गम्भीररूपमा लिने व्यवस्था गर्नुपर्ने सुझाव दिए। चुनाव चिह्न फेर्नुपर्ने सुझाव प्राप्त भएको उल्लेख गर्दै उनले विश्वभरका नेपालीलाई समेट्ने व्यवस्था गर्नुपर्ने सुझाव पेस गरे। त्यस्तै बामदेव क्षेत्रीले विधानलाई छरितो बनाउन सुझाव दिँदै प्रदेश र स्थानीय पार्टी समितिलाई कार्यकारी बनाउने गरी विधान हुनुपर्ने बताए। उनले पार्टीका सदस्यभन्दा पनि पार्टी शुभचिन्तकको अध्यक्षमा अनुशासन समिति बनाएर शक्तिशाली बनाउनुपर्ने सुझाव पेस गरे। त्यस्तै हरिराज अधिकारी चुनाव चिह्न बदल्नुपर्ने सुझाव प्राप्त भएको उल्लेख गर्दै नागरिकता पाएपछि पार्टीको सदस्या प्राप्त गर्ने अवस्था बनाउनुपर्ने सुझाव पेस गरे। उनले आयोगलाई सक्तिशाली बनाउनुपर्ने र सबै पार्टी समितिलाई साना र छरितो बनाउनुपर्ने सुझाव दिए। त्यस्तै रञ्जित तामाङले यही अधिवेशनबाट पार्टी विधान पारित गरेर कार्यान्वयनमा ल्याउनुपर्ने सुझाव प्रस्तुत गर्दै आयोगलाई क्रियाशील बनाउनुपर्ने बताए। उनले सरकार र पार्टीलाई समावेश गरेर सत्ता सञ्चालन समन्वय समिति बनाउनुपर्ने सुझाव पेस गरे। झक्कुप्रसाद सुवेदीले वैज्ञानिक समाजवादमा जानेगरी प्रस्तावना लेखिनुपर्ने बताउँदै जातीय छुवाछुत गम्भीररूपमा लिनुपर्ने व्यवस्था गरिनुपर्ने सुझाव दिए। उनले नागरिकता पाएपछि पार्टी सदस्य दिनुपर्ने व्यवस्था गर्न र स्थायी समिति हटाउन सुझाव प्राप्त भएको उल्लेख गरे। निर्मल आचार्यले पार्टी सदस्य अनलाइनमार्फत् नवीकरण गर्नुपर्ने व्यवस्था गर्ने र पार्टीलाई प्रविधियुक्त बनाउनुपर्ने सुझाव पेस गरे। उनले स्थायी समिति विधानमा राख्न नपर्ने सुझाव रहेको उल्लेख गर्दै पार्टीलाई पार्टी संरक्षक समिति बनाउनुपर्ने बनाउनुपर्ने बताए। हालसम्म १० समूहले विधानमाथि सुझाव पेस गरिसकेका छन्। मंगलबारदेखि काठमाडौंको कमलाधिस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो।"
"चिस्यान गृह अलपत्र, समस्यामा किसान","किसानले उत्पादन गरेका कृषिजन्य वस्तुको सुरक्षा र मूल्यमा स्थिरता कायम गर्न शीत भण्डार निर्माण थालिएको हो । बाजुरा : जिल्ला सदरमुकाम मार्तडीमा निर्माणाधीन चिस्यान गृह अलपत्र अवस्थामा रहेको छ। चिस्यान गृह अलपत्रले किसान समस्यामा परेका छन्। चिस्यान गृहको काम अलपत्र परेपछि किसान तथा किसान समूहले उत्पादन गरेका तरकारी, बीउ, फलफूललगायतका कृषिजन्य वस्तु भण्डारण गर्न नपाउँदा समस्या परेको स्थानीय किसान डबल रोकायाले बताए। मौसमअनुसार उत्पादन गरेका कृषिजन्य वस्तुलाई बेमौसमी समयमा बिक्री वितरण गर्न र बजारमा बिक्री हुन नसकेका तरकारी तथा फलफूललाई भण्डारण गर्ने चिस्यान गृहको अभावमा तरकारी तथा फलफूल कुहिएर खेर जाने गरेको रोकायाले बताए। जिल्ला कृषि ज्ञान केन्द्र बाजुराका प्रमुख मीनप्रसाद जैशीले किसानले उत्पादन गरेका कृषिजन्य वस्तुहरूको सुरक्षा र मूल्यमा स्थिरता कायम गर्ने अवधारणा अनुरूप शीत भण्डार केन्द्र निर्माण सुरु भएको बताए। शीत भण्डारको निर्माण पूरा नहुँदा उत्पादन गरेको तरकारी तथा फलफूल कुहिएर जाने गरेको बताए। चिस्यान केन्द्र समयमै सञ्चालनमा नआउँदा यहाँका उपभोक्ताले अन्य जिल्लाबाट आयात गरिएको तरकारी तथा फलफूल चर्को मूल्यमा किन्नुपर्ने र किसानले उत्पादन गरेको तरकारी सस्तोमा बेच्नुपर्ने बाध्यता रहको छ। प्रमुख जैशीका अनुसार अहिले कृषि ज्ञान केन्द्रले किसानको बारीबाटै सुन्तला ढुवानी अनुदानमा सहयोग गरेको छ। चिस्यान गृह सञ्चालन भएको भए तीन महिनापछि किसानले राम्रो मूल्यमा बिक्री गरेर आम्दानी गर्न सक्थ्ये। चिस्यान गृह नहुँदा सस्तो मूल्यमा बिक्री गर्नु परेको बताए। अहिले प्रतिकिलो एक सयमा बिक्री भएको सुन्तला तीन महिनापछि दुई सय रुपैयाँ बढीमा बिक्री हुन्छ। कृषि निर्देशनालय दिपायलका कृषि इन्जिनियर कोषराज बडूका अनुसार २०७८ वैशाखमा ठेक्का सम्झौता भएर सोही आर्थिक वर्षको असार मसान्तसम्ममा सक्ने गरी एसएच कन्स्ट्रक्सनले कामको ठेक्का सम्झौता गरेको थियो। कुल ५६ लाख ४९ हजारमा ठेक्का आह्वान भएकोमा जिम्मा पाएको कम्पनीले ४१ लाख ९६ हजार रुपैयाँमा सम्झौता भएको बताए। उक्त कोल्ड च्याम्मर निर्माण बजेटको अभावका कारण अलपत्र परेपछि सुदूरपश्चिम प्रदेश मन्त्रिपरिषद्बाट बजेट थप गर्ने निर्णय भएपछि अबलगत्तै काम सुरु हुने कृषि निर्देशनालय डोटीका कृषि इन्जिनियर कोषराज बडूले बताए। २०८१ को वैशाख महिनासम्म मात्रै उक्त कोल्ड च्याम्मर निर्माणको म्याद रहेकाले तत्काल काम पूरा गर्न ठेकेदारलाई निर्देशन दिइसकेको कृषि इन्जिनियर बडूले बताए। उक्त कोल्ड च्याम्मर निर्माण कार्यको बाँकी सामान दिल्लीबाट कैलाली भन्सारसम्म आइसकेकाले चाँडै काम पूरा हुने उनले बताए। बाजुरामै २० टन क्षमता भएको कोल्ड च्याम्मर बनेपछि बाजुरामा उत्पादन हुने आलु, बन्दालगायतका तरकारी तथा स्याउलगायतका तरकारी भण्डारण गर्न सहयोग पुग्ने ज्ञान केन्द्र बाजुराले जनाएको छ।"
"तिनाउमा शोक बिदा, दुर्घटनामा मृत्यु भएकाको परिवारलाई जनही ३५ हजार","पाल्पा : पाल्पाको तिनाउ गाउँपालिकामा मङ्गलबार साँझ यात्रुबाहक जीप दुर्घटना हुँदा १० जनाको मृत्यु भएको छ। मृतक १० मध्ये आठ जनाको घटनास्थलमा र दुई जनाको लुम्बिनी मेडिकल कलेज प्रभासमा उपचारका क्रममा मृत्यु भएको हो। दुर्घटनामा मृत्यु भएका पाँच जना तिनाउकै रहेका छन्। एकै पालिकाभित्रका पाँचसहित १० जनाको ज्यान जाने गरी भएको दुर्घटनाले पालिका शोकमा छ। तिनाउँ६ मस्याम चिदीसको लुम्पेकडाँडामा शिखरडाँडातर्फ जाँदै गरेको जीप दुर्घटना हुँदा वडा नं ६ का पूर्वमहिला वडासदस्य उर्मिला अस्लामीसहितले अकालमै ज्यान गुमाएका छन्। पालिकाभित्र भएको कहालीलाग्दो दुर्घटनामा ज्यान गुमाएका सबै मृतकप्रति श्रद्धाञ्जली अर्पण गर्दै आज एक दिनका लागि शोक बिदा दिइएको गाउँपालिकाका अध्यक्ष प्रेम श्रेष्ठले जानकारी दिए। उनका अनुसार आज बसेको गाउँ कार्यपालिकाको ४६औँ बैठकले गाउँपालिकाभित्र सञ्चालनमा रहेका शिक्षा, स्वास्थ्य, सरकारी सङ्घसंस्था, तथा अन्य सम्पूर्ण क्षेत्रमा शोक बिदा दिने निर्णयअनुसार बिदा दिइएको छ। मृतकका परिवारलाई राहतस्वरुप पालिकास्तरिय विपद् व्यवस्थापन कोषबाट जनही रु ३५ हजार रकम उपलब्ध गराउने र घाइते व्यक्तिको उपचारका लागि सम्बन्धित निकायमा पहल गर्ने गाउँ कार्यपालिका बैठकले निर्णय गरेको छ। बैठकले दुर्घटनाले गाउँपालिकाभित्रका धेरै नागरिकको धनजनको क्षति भएको र आगामी दिनमा गाउँपालिकाका संवेदनशील क्षेत्रमा सवारी साधनको क्षमताभन्दा बढी यात्रु चढाइ आवतजावत नगर्न नगराउन सार्वजनिक रुपमा आह्वान गर्ने निर्णय गरेको छ। दुर्घटनामा तिनाउ६ मस्याम बस्ने ६० वर्षीया यनकुमारी पन्त, तिनाउ६ बस्ने ३९ वर्षीय रामबहादुर अस्लामी, सोही ठाउँकै ६७ वर्षीय कृष्णबहादुर अस्लामी, २८ वर्षीया उर्मीला अस्लामी, रुपन्देहीको बुटवल उपमहानगरपालिका१४ तामनगर बस्ने ७० वर्षीय चन्द्र रणपाल र सोही ठाउँकै ६० वर्षीया चुना रणपाल मृत्यु भएको छ। तिनाउ२ खुर्साने बस्ने २० वर्षीया गिता सुनार, रिब्दिकोट गाउँपालिका१ ख्याहा बस्ने ६६ वर्षीया विष्णुकला कामी, सोही ठाउँकै ६५ वर्षीया दिलकुमारी सुनार, रुपन्देहीको देवदह नगरपालिका५ बस्ने २९ वर्षीया दिलमाया जिसीको मृत्यु भएको जिल्ला प्रहरी कार्यालय पाल्पाका प्रहरी निरीक्षक तथा सूचना अधिकारी सुगन्ध श्रेष्ठले जानकारी दिए। प्रहरी निरिक्षक श्रेष्ठका अनुसार दुर्घटनामा १६ जना घाइते भएका छन्। घाइतेको अहिले लुम्बिनी मेडिकल कलेज प्रभासमा उपचार भइरहेको छ। जिल्लाको तिनाउ६ मस्यामस्थित इकोफम हाउस नजिकैभित्री कच्ची सडकखण्डमा डुम्रेबाट चिदीसतर्फ जाँदै गरेको लु १ ज २३७१ नम्बरको जीप मङ्गलवार साँझ करिव ५ बजेको समयमा दुर्घटना भएको हो। आफैं अनियन्त्रित भएर जीप सडकदेखि करिब तीन सय मिटर तल खसेको छ। चालक तानसेन नगरपालिका१० बस्ने ४५ वर्षीय दानबहादुर चिदीलाई प्रहरीले नियन्त्रणमा लिएको छ। दुर्घटनाबारे प्रहरीले थप अनुसन्धान गरिरहेको जनाएको छ। क्षमताभन्दा बढी यात्रु बोकेकाले, उकालो, कच्ची बाटोमा जीप दुर्घटना भएको छ। ग्रामीण भेगमा सवारी साधनको क्षमताभन्दा बढी यात्रु बोक्ने गरेका कारण दुर्घटना हुने गरेका छन्।रासस"
भन्सार छलिका सामानसहित पक्राउ परेका युवकलाई इन्स्पेक्टरले त्यतिकै छाडिदिए,"झापा : केही महिनाअघि बोर्डरबाटै भारतीय रूपैयाँसहित पक्राउ परेका दुई युवकलाई छाडेको घटना सेलाउन नपाउँदै वडा प्रहरी कार्यालय भद्रपुरले तस्करीका सामानसहित पक्राउ परेका एक युवकलाई पनि त्यतिकै छाडिदिएको छ। वडा प्रहरी कार्यालयबाट खटिएका सादा पोसाकको प्रहरी टोलीले मंगलबार साँझ अन्दाजी ७ बजेको समयमा नेपालभारत सीमा पिलर ९९ बाट भन्सार छलेर सामान ओसार्ने भद्रपुर नगरपालिका५ का एक्का भन्ने आकाश कामतीलाई पक्राउ गरेको थियो। लाइन मेन कामतीको समूहले ५० हजार मूल्य बराबरको एसियन पेन्ट्सको १६ कार्टुन इनामेल, थ्रीनर र प्राइमर भन्सार छलेर भित्र्याउन लाग्दा प्रहरीले सामानसहित कामतीलाई पक्राउ गरेको थियो। कामतीलाई पक्रेर वडा प्रहरी कार्यालय लगिए पनि अन्य दुई लाइन मेन सामान छाडेर भाग्न सफल भएका थिए। तर, वडा प्रहरी कार्यालय भद्रपुरका इन्स्पेक्टर सञ्जीव बोगटीले दबाब र प्रभावमा परेर सामानसहित पक्राउ परेका कामतीलाई राति नै छाडिदिएको घटना बाहिर आएको छ। मंगलबार राति नै जिल्ला प्रहरी कार्यालय झापाले सञ्चारकर्मीलाई पठाएको प्रेस नोटमा मान्छे पक्राउ गरिएको भन्ने विवरण कहीँकतै खुलाइएको छैन। प्रेस नोटमा ५० हजारको सामान मात्र उल्लेख गरिएको थियो। यसबारे प्रहरी कार्यालय झापाका निमित्त प्रवक्ता तथा इन्स्पेक्टर ढुण्डिराज गिरीसँग बुझ्दा उनले भने, वडा प्रहरीले जे विवरण पठाएको हो, त्यही विवरण सञ्चारमाध्यम र सञ्चारकर्मीलाई पठाइदिएको हो। उनले पक्राउ परेका मान्छेको बारेमा वडा प्रहरीका इन्स्पेक्टरसँग बुझ्न आग्रह गरे। यता वडा प्रहरीका इन्स्पेक्टर सञ्जीव बोगटीले बरामद गरिएका सामान भद्रपुर भन्सार कार्यालय बुझाउने तयारी भइरहेको बताए। पक्राउ परेका मान्छेलाई आइन्दा यस्तो गल्ती नदोहोर्याउने सर्तमा हिजै राति आफन्तजनलाई बोलाएर जिम्मा लगाइसकेको उनको भनाइ छ। स्रोतका अनुसार सामानसहित मान्छे वडा प्रहरी पुर्याएलगतै जनप्रतिनिधि र त्यहीका केही पहुँच भएका व्यक्तिले इन्स्पेक्टरलाई बारम्बार फोन गर्दै मान्छे छाडिदिनु पर्यो भन्दै दबाब दिएका थिए। भद्रपुर भन्सार कार्यालयका प्रमुख अमित तिवारीका अनुसार सामानसहित पक्राउ परेका मान्छेको हकमा प्रहरी प्रतिवेदनमा सामानको मूल्य उल्लेख भएबमोजिमको धरौटी रकम बुझाएर मान्छेलाई तारिखमा छाडिने प्रावधान रहेको बताए। ५० हजार मूल्य बराबरको सामानको हकमा प्रति मान्छे ६५ हजार धरौटी रकम बुझाउनुपर्ने कानुनी प्रावधान गरेको उनले बताए। सामानसहित पक्राउ परेका कामती समूहका लाइनमेनहरुले भद्रपुर५ स्थित ९९ पिलर आसपास दोभान नाकाबाट राई बस्ती हुँदै गणेश मन्दिर छेउबाट ठूला मात्रामा भन्सार छलेर सरसामान दिनहुँ जसो भित्र्याइरहेको छ। उनीहरूले व्यापारी र कारोबारीले दिएको अर्डरबमोजिम जस्तोसुकै सरसामान प्रहरीको आँखा छलेर होस वा सेटिङ मिलाएर होस् भित्र्याइरहेको स्थानीय स्रोतको दाबी छ।"
"अकुत सम्पत्ति आर्जनका विषयमा विकल र सुनिलमाथि अनुसन्धान जारी, थप १० दिन थुनामा राख्ने अनुमति","काठमाडौं : गैरकानूनी सम्पत्तिआर्जन गरेको आरोपमा पक्राउ परेका नेपाल टेलिकमका तत्कालीन प्रबन्ध निर्देशक सुनिल पौडेल र सुरक्षित मुद्रण केन्द्र (सेक्युरिटी प्रेस)का कार्यकारी निर्देशक (हाल निलम्बित) विकल पौडेललाई थप १० दिन थुनामा राख्न विशेष अदालतले अनुमति दिएको छ। अख्तियार दुरुपयोग अन्सन्धान आयोगले अनुसन्धान गर्न समय अपुग भएको भन्दै बुधबार विशेष अदालतमा पेश गरेपछि थप १० दिन थुनामा राखेर अनुसन्धान अघि बढाउन अनुमति दिएको विशेष अदालतका प्रवक्ता धनबहादुर कार्कीले अन्नपूर्णलाई जानकारी दिए। उनका अनुसार यो चौथो पटक म्याद थप गरिएको हो। यस अगाडि ७७ दिन गरेर तीन पटक म्याद थप भएको थियो। अख्तियारले थप गरिएको १० दिन भित्र अनुसन्धान सकिए मुद्दा दर्ता हुने र नभए पुन: म्याद थप गर्न सकिने कार्कीले बताए। अख्तियार दुरुपयोग अनुसन्धान आयोगले पक्राउ गरेर उनीहरूविरुद्ध अकुत सम्पत्ति आर्जन गरेको उजुरीका विषयमा अनुसन्धान गरिरहेको छ।अख्तियारले अनुसन्धान गरिरहेका उनीहरूले नेपाल राष्ट्र बैंकको स्वीकृति बेगर विदेशी बैंकमा विदेशी मुद्रामा खाता खोली रकम जम्मा गरेको पाइएको छ। नेपालको सरकारी सेवामा कार्यरत रहँदाकै अवस्थामा अन्तर्राष्ट्रिय परामर्शदाताका पदमा नियुक्ति लिएको पनि भेटिएको अख्तियारले जनाएको छ। अख्तिारका अनुसार मुद्रण केन्द्रका कार्यकारी निर्देशक पौडेलले अमेरिकाको स्थायी आवासीय अनुमतिसमेत लिएको देखिएको छ। पौडेल दाजुभाइले कसुरसम्बद्ध प्रमाण नष्ट गर्न सक्ने र विदेश भाग्ने सम्भावना रहेकाले पक्राउ गरेर थप अनुसन्धान गरिएको अख्तियारका प्रवक्ता नरहरि घिमिरेले जानकारी दिए। गैरकानुनी सम्पत्ति आर्जन गरेको भन्दै अख्तियारले पौडेल दाजुभाइविरुद्ध विशेष अदालतमा मुद्दा दायर गरिसकेको छ। २०८० असोज १५ गते टेलिकमका प्रबन्ध निर्देशक पौडेलविरुद्ध २३ करोड २७ लाख ५८ हजार ७७ बराबरको बिगोसहित मुद्दा दायर गरिएको हो। राष्ट्रिय पेमेन्ट गेटवे प्रणालीमा भ्रष्टाचार गरेको आरोपमा प्रबन्ध निर्देशक पौडेलसहित ९ जनाविरुद्ध मुद्दा दायर भएको हो। मुद्दा दायरसँगै पौडेल निलम्बित भएका थिए। अख्तियारले टेलिकमका महाप्रबन्धक पौडेलविरुद्ध १३ वर्षसम्मको कैद सजायको माग गरेको छ। यो मुद्दा अदालतमा विचाराधीन छ। टेलिकमका प्रबन्ध निर्देशक पौडेलसँगको मिलेमतो र योजनामा अर्थ मन्त्रालयका बजेट तथा कार्यक्रम महाशाखाका तत्कालीन प्रमुख मधुप्रसाद मरासिनीले नीति तथा कार्यक्रममा समावेश नभएको र राष्ट्रिय सूचना प्रविधि केन्द्रले बजेट नै माग नगरेको नेसनल पेमेन्ट गेटवे खरिदका लागि २५ करोड बजेट निकासी गरिदिएका थिए। यो मुद्दामा अर्थ सचिवसमेत भइसकेका मरासिनी पनि मुछिएका छन्। उनीविरुद्ध अख्तियारले मुद्दा दायर गरिसकेको छ। नेसनल पेमेन्ट गेटवे अनलाइन भुक्तानी हो। बैंक तथा वित्तीय संस्थाहरूले पनि विभिन्न पद्धति अपनाएर अनलाइन पेमेन्ट सेवा प्रदायक कम्पनीहरूसँगको समन्वयमा काम गरिरहेका छन्। यसलाई एकै ठाउँमा ल्याएर धेरै निकायसँग भर पर्नु नपर्ने गरी सरकारसँग सम्बन्धित भुक्तानी सहज, सरलीकृत, भरपर्दो र विश्वासिलो बनाउन नेसनल पेमेन्ट गेटवेको अवधारणा ल्याइएको हो। यसलाई अगाडि बढाउने प्रक्रियामा नै भ्रष्टाचार भएपछि अलपत्र परेको छ। २०८० वैशाख ३ मा सुरक्षित मुद्रण केन्द्रका कार्यकारी निर्देशक विकल पौडेलविरुद्ध सेक्युरिटी प्रेसका लागि आवश्यक विद्युतीय पूर्वाधार खरिदमा झन्डै ७० करोड भ्रष्टाचार गरेको भन्दै मुद्दा चलाइएको थियो। अख्तियारले पौडेलविरुद्ध ६९ करोड ८ लाख ८१ हजार रुपैयाँ बिगो कायम गर्दै मुद्दा दायर गरेको छ। उनीविरुद्ध तीन वर्ष कैद र बिगोबमोजिम जरिवाना गरी बिगोसमेत असुलउपरको माग दाबी गरिएको छ। उनको मुद्दा पनि विशेष अदालतमा विचाराधीन छ। उनले खरिद सम्झौताविपरीत गुणस्तरहीन विद्युतीय ट्रान्सफर्मर स्वीकार गरेको देखिएको छ। सम्झौतामा उल्लेख भएभन्दा फरक जेनेरेटर स्वीकार गरी भुक्तानी गरिएको पनि भेटिएको छ। खरिद सम्झौताबमोजिम कामै नगरी संरचना सञ्चालन र आपूर्तिपछिको सेवाबापत अग्रिम भुक्तानी दिएको अनुसन्धानले देखाएको छ। भ्रष्टाचार र अनियमितताका कारण सरकारको महत्वकांक्षी योजना अलपत्र परेको छ। पौडेल दाजुभाइको नियुत्तिदेखि नै विवाद हुँदै आएको छ। कानुन नियम नै परिवर्तन गराएर उनीहरूको नियुक्ति गरिएको पाइएको छ। विकल पौडेललाई सुरक्षण मुद्रा केन्द्रको कार्यकारी निर्देशकमा पुनः नियुक्ति दिन सरकारले गठन आदेश नै संशोधन गरेको थियो। सुरक्षण मुद्रण विकास समिति गठन आदेशमा कार्यकारी निर्देशकको कार्यकाल पाँच वर्षको हुने व्यवस्था छ। सरकारले अर्को एक कार्यकालका लागि एक पटक थप गर्न सक्ने व्यवस्था गर्दै पौडेललाई पुनर्नियुक्त गरेको थियो। २०७४ असारमा पौडेल केन्द्रका कार्यकारी निर्देशक नियुक्त भएका थिए। कार्यकारी निर्देशक बनाउन गठन आदेश २०७३ को दफा ३ को उपदफा (५) मा उल्लेखित पाँच वर्षे कार्यकालको व्यवस्था परिवर्तन गरी एक पटकका लागि म्याद थप्न सक्ने व्यवस्था गरिएको थियो। सुनील पौडेल टेलिकमको प्रबन्ध निर्देशकमा नियुक्तिको पनि कार्यविधि नै परिवर्तन गरिएको थियो। नियुक्ति तथा सेवासम्बन्धी निर्देशिका नै परिवर्तन गरेर पौडेललाई प्रबन्ध निर्देशक बनाइएको थियो। मन्त्रिपरिषद्बाट नै पारित हुँदा १५ वर्षको कार्य अनुभवको ठाउँमा १२ वर्षको बनाइएको थियो। पौडेल दाजुभाइले शक्ति र सत्ताको आडमा आकर्षक नियुक्ति पाउँदै आएका छन्। जुनसुकै राजनीतिक दलमा उनीहरूको प्रभाव र पहुँच रहँदै आएको थियो।"
माओवादीको विधान अधिवेशन : समूगत सुझाव प्रस्तुत गरिँदै,"काठमाडौं : नेकपा माओवादी केन्द्रको प्रथम विधान अधिवेशनको दोस्रो दिन समूहगत छलफलबाट प्राप्त सुझाव संकलन सुरू भएको छ। पार्टी अध्यक्ष पुष्पकमल दाहालले प्रस्तुत गरेको विधान मस्यौदामाथि समूहका संयोजकले सुझाव प्रस्तुत गर्न सुरू गरिएको हो। मंगलबारदेखि काठमाडौंको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो। एक समूहमा कम्तिमा ५० जना प्रतिनिधि रहनेगरी विधानमाथिको छलफलका लागि समूह बनाइएको थियो। सम्मेलनमा भाग लिन पार्टीका स्थायी समिति सदस्य, पोलिटब्युरो सदस्य, केन्द्रीय सदस्य, प्रदेशका पदाधिकारी, विभिन्न मोर्चाका संयोजकहरूको सहभागिता छ। बिहीबार विधान अधिवेशन सकिने माओवादी केन्द्रले जनाएको छ।"
बलात्कार आरोपमा जिल्ला अदालत काठमाडौंका शाखा अधिकृत पक्राउ,काठमाडौं : बलात्कार आरोपमा जिल्ला अदालत काठमाडौंका एकजना शाखा अधिकृत पक्राउ परेका छन्। पक्राउ पर्नेमा अदालतका शाखा अधिकृत गोपाल गजमेर रहेका छन्। बलात्कार आरोपमा गजमेरविरुद्ध जिल्ला प्रहरी परिसर ललितपुरमा उजुरी परेपछि पक्राउ गरिएको ललितपुरका प्रवक्ता एसपी नवराज कार्कीले जानकारी दिए। उनले घटनाबारे अनुसन्धान भइरहेको बताए। उनीमाथि थप अनुसन्धानका लागि पाँच दिनको म्याद थप भएको छ । पक्राउ परेका गजमेरले उजुरीको विषयमा इन्कारी बयान दिएको बुझिएको छ। उनीविरुद्ध गत माघ २९ गते जाहेरी दर्ता भएको थियो । ललितपुरकै एक स्थानीय युवतीले गत माघ १८ गते जबरजस्ती करणी गरेको भन्दै उजुरी दिएकी हु्न् । गजमेर यसअघि उच्च अदालत पाटनमा कार्यरत थिए । जाहेरी दिने युवती उच्च अदालतमा करारमा कार्यरत कर्मचारी भएको बुझिएको छ ।
२०८१ सालको सार्वजनिक बिदाको सूची सार्वजनिक,"काठमाडौं : सरकारले २०८१ सालका लागि सार्वजनिक बिदाको सूची सार्वजनिक गरेको छ। २०८१ साल वैशाख १ गतेदेखि चैत्र मसान्तसम्म एक वर्षभरिमा सबै सरकारी कार्यालय तथा सार्वजनिक निकायको लागि दिइएको सार्वजनिक बिदाको विवरण राजपत्रमा प्रकाशित भएपछि गृहमन्त्रालयले सूचना जारी गर्दै बिदाबारे जानकारी गराएको हो। गृहमन्त्रालयले वर्षभरि ५३ वटा शनिबारबाहेक ३५ दिन सार्वजनिक बिदाको सूची सार्वजनिक गरेको हो। जसमा २७ दिन पर्व बिदा,६ वटा दिवस र २ वटा जन्मजयन्ती बिदा रहेका छन्। जसअनुसार २०८१ साल मुलुकभर दिइने सार्वजनिक बिदामा नयाँ वर्ष,रामनवमी,उभौली पर्व,रक्षाबन्धन,श्रीकृष्ण जन्माष्टमी,दशैं,तिहार,छठ,क्रिममस डे,धान्य पूर्णिमा,तमु ल्होसार, माघी पर्व,सोनम ल्होसार,महाशिवरात्री,ग्याल्मो ल्होसार र इदमा मुलुकभरी सार्वजनिक बिदा हुने उल्लेख छ। सार्वजनिक बिदाको विवरण"
"सेयर बजारमा सामान्य अंकको वृद्धि, कारोबार रकम घट्यो","काठमाडौं : मंगलबार दोहोरो अंकले ओरालो लागेको सेयर बजार आज सामान्य अंकले उकालो लागेको छ। तेस्रो कारोबार दिन मंगलबार ३० अंकले घटेको नेप्से परिसूचक आज ५९१ प्रतिशतले बढेको हो। नेप्से परिसूचक सामान्य अंकले वृद्धि भएपनि कारोबार रकम भने मंगलबारको तुलनामा घटेको छ। यसदिन ३०२ कम्पनीको १ करोड २३ लाख ३ हजार २७ कित्ता सेयर ४ अर्ब २५ करोड ७ लाख २२ हजार ८९५ रुपैयाँमा खरिदबिक्री भए। अघिल्लो दिन ४ अर्ब ६६ करोड मूल्य बढिको सेयर कारोबार भएको थियो। नेप्से परिसूचक सामान्य अंकले बढेपनि आज चार कम्पनीको सेयर सकारात्मक सर्किट लेभलमा कारोबार भयो। नेपाल फाइनान्स,बोटलर्स नेपाल,पाँचथर पावर र समाज लघुवित्त वित्तीय संस्थाको सेयर सकारात्मक सर्किट लेभलमा कारोबार भएको हो। यसदिन पिपुल्स पावरका लागनीकर्ताले भने गुमाए। सो कम्पनीको मूल्य ५८१ प्रतिशतले घट्यो। कारोबार रकमका आधारमा हिमालयन रिइन्स्योरेन्स अग्रस्थानमा रह्यो। सो कम्पनीको १७ करोड १७ लाख मूल्य बराबरको सेयर कारोबार भयो। गुराँस फाइनान्सको १२ करोड,प्राइम कमर्सियल बैंक प्रमोटरको ११ करोड,जोशी हाइड्रोपावर र नेपाल फाइनान्सको १०१० करोड मूल्यको सेयर कारोबार भयो। १३ उपसमूहमध्ये ७ वटाको सूचक बढ्दा ६ उपसमूहको सूचक नकारात्मक देखिए। कारोबारमा आएका १३१ कम्पनीको मूल्य बढ्दा ११२ वटाको घट्यो भने ४ को मूल्य स्थिर रह्यो।"
"सरस्वती पूजाको खर्च जुटाउने बहानामा विद्यार्थीको दिवा खाजा कटौती, उल्टै चन्दा उठाइयो","पटेर्वासुगौली गाँउपालिका कूल २४ वटा सामुदायिक विद्यालय रहेका छन् । अनुगमनका क्रममा प्राय सबै विद्यालयमा विगत एक सातादेखि दिवा खाजा कार्यक्रम रोकिएको भेटिएको हो । वीरगन्ज : पर्साको पटेर्वासुगौली गाउँपालिकामा रहेका सामुदायिक विद्यालयमा सरस्वती पूजाको खर्च जुटाउने बहानामा विद्यार्थीहरूको दिवा खाजा कार्यक्रम रोकिएको छ । पटेर्वासुगौली गाँउपालिका कूल २४ वटा सामुदायिक विद्यालय रहेका छन् । अनुगमनका क्रममा प्राय सबै विद्यालयमा विगत एक सातादेखि दिवा खाजा कार्यक्रम रोकिएको भेटिएको हो । बुधबार परेको सरस्वती पूजा मनाउनका लागि खर्च जुटाउन भन्दै प्रधानाध्यापक र शिक्षकहरूले दिवा खाजा कार्यक्रम रोकेर त्यसको रकम पूजामा खर्च गरेका हुन् । यसका अतिरिक्त विद्यालयमा प्रधानाध्यापक र शिक्षकहरूले पूजाका लागि चन्दा भन्दै विद्यार्थीहरूबाट कक्षागत अनुसार ५० देखि २ सय रुपैयाँ रकम पनि असुलेका छन् । विद्यार्थीबाट कक्षाअनुसार १ सयदेखि २ सय रुपैयाँ सरस्वती पूजाको लागि चन्दा उठाएको कक्षा ५ मा अध्यनरत विद्यार्थी गुडडु मियाँले बताए । विद्यालयका प्रधानाध्यापक राजेश गिरिले भने विद्यालय व्यवस्थापन समितिकै सल्लाह अनुसार दिवा खाजा रोकेको प्रतिक्रिया दिए। पटेर्वासुगौली गाउँपालिका वडा नम्बर ३ सोनवर्षमा रहेको नेपाल राष्ट्रिय आधारभूत विद्यालयमा कूल २३७ जना विद्यार्थी अध्ययनरत छन् । उक्त विद्यालयमा गत बुधबारदेखि नै दिवा खाजा रोकिएको छ । विद्यार्थीबाट कक्षाअनुसार १ सयदेखि २ सय रुपैयाँ सरस्वती पूजाको लागि चन्दा उठाएको कक्षा ५ मा अध्यनरत विद्यार्थी गुडडु मियाँले बताए । विद्यालयका प्रधानाध्यापक राजेश गिरिले भने विद्यालय व्यवस्थापन समितिकै सल्लाह अनुसार दिवा खाजा रोकेको प्रतिक्रिया दिए। वडा नम्बर ३ कै रामभौरी भाथामा रहेको नेपाल राष्ट्रिय आधारभूत विद्यालयमा पनि विगत एक सातादेखि दिवा खाजा रोकिएको कक्षा ४ मा अध्यनरत विद्यार्थी रामबाबु महतोले बताए । यसबारे प्रतिक्रिया लिन खोज्दा विद्यालयका प्रधानाध्यापक गोपालप्रसाद रौनियारले दिवा खाजा नरोकिएको दाबी गरेपनि त्यहि विद्यालयकी एक शिक्षिकाले सरस्वती पूजाका लागि केही दिनदेखि दिवा खाजा बन्द गरिएको स्वीकारिन् । गादिमाई आधारभूत विद्यालय पश्चिम देकुलिमा एक सातादेखि दिवा खाजा नखुवाइएको र विद्यार्थीबाट ५० देखि १ सय ५० रुपैया चन्दा संकलन गरिएको विद्यार्थीहरूले बताएका छन्। यस्तै मनिहर्वामा रहेको राष्ट्रिय आधारभूत विद्यालयमा २४९ जना विद्यार्थी अध्ययनरत छन्। उक्त विद्यालयमा गत शुक्रबारदेखि दिवा खाजा बन्द गरिएको र पूजाका लागि विद्यार्थीबाट ५० देखि १ सय ५० रुपैयाँ चन्दा उठाइएको कक्षा ५ मा अध्यनरत छात्र राजकरण साह कानुले बताए । विद्यालयका प्रधानाध्याापक हरिराज प्रसाद यादवले विद्यालय व्यवस्थापन समिति र अभिभावकको बैठक बसेर केही दिनका लागि मात्र दिवा खाजा बन्द गरेर त्यसको रकम सरस्वती पूजामा लगाउने निर्णय गरेको प्रतिक्रिया दिए। गादिमाई आधारभूत विद्यालय पश्चिम देकुलिमा १ सय ३३ जना विद्यार्थी अध्ययनरत छन् । उक्त विद्यालयमा पनि सरस्वती पूजाका लागि खर्च जुटाउन एक सातादेखि दिवा खाजा नखुवाइएको र विद्यार्थीबाट ५० देखि १ सय ५० रुपैया चन्दा संकलन गरिएको कक्षा ४ मा अध्यनरत विद्यार्थी दिनेश माझीले बताए । यसबारे प्रतिक्रिया लिन विद्यालयका प्रधानाध्यापक मन्तुरादेवी चौधरीलाई सम्पर्क गर्न विद्यालयमा उनी अनुपस्थित रहेको र फोनमा सम्पर्क प्रयास गर्दा उनको फोन उठेन । नेपाल राष्ट्रिय आधारभूत विद्यालय बेलवा ,नेपाल राष्ट्रिय माध्यमिक विधालय निचुटालगायतका विद्यालयमा पनि पूजाका लागि दिवा खाजा रोक्नुका साथै विद्यार्थीहरूबाट चन्दा भन्दै रकम उठाइएको अभिभावकहरूले बताएका छन् । ९८ जना विद्यार्थी अध्ययनरत रहेको नेपाल राष्ट्रिय प्राथमिक विद्यालय पुर्बी देकुीलमा पनि एक सातादेखि दिवा खाजा रोकिएको र पूजाका लागि विद्यार्थीहरूबाट शिक्षकहरूले चन्दा पनि उठाएको कक्षा ३ मा अध्यनरत विद्यार्थी हरि शंकरले जानकारी दिए । विद्यालयका प्रधानाध्यापक लक्ष्मणप्रसाद ओझैयाले भने विद्यालय व्यवस्थापन समिति र वडा अध्यक्षको निर्देशन अनुसार नै दिवा खाजा रोकेर त्यसको रकम पूजाका लागि खर्च गरिएको बताए । विद्यार्थीबाट चन्दा भने नउठाइएको उनले दावी गरे। यस्तै नेपाल राष्ट्रिय आधारभूत विद्यालय बेलवा ,नेपाल राष्ट्रिय माध्यमिक विधालय निचुटालगायतका विद्यालयमा पनि पूजाका लागि दिवा खाजा रोक्नुका साथै विद्यार्थीहरूबाट चन्दा भन्दै रकम उठाइएको अभिभावकहरूले बताएका छन् । गाउँपालिकाका प्रमुख प्रशासकीय अधिकृत देवनाथ साहले कार्यव्यस्तताका कारण केही समयदेखि विद्यालयको अनुगमन गर्न नभ्याइएको बताए । विद्यालयहरूमा एक सातदेखि पूजाको नाममा विद्यार्थीलाई दिवा खाजा कार्यक्रम रोकिएको भएपनि गाउँपालिकाका जनप्रतिनिधि र कर्मचारी भने बेखबर छन् । पालिकाका शिक्षा शाखा प्रमुख सोलेन्द्र पन्जियारले पालिकामा रहेका सामुदायिक विद्यालयले पूजाको बहानामा विद्यार्थीहरूको दिवा खाजा रोकेकोबारे आफू बेखबर रहेको प्रतिक्रिया दिए । यसबारेमा अनुगमन गरेर बदमासी गर्ने प्रधानाध्यापक र शिक्षकलाई कारवाही गर्ने उनले बताए । गाउँपालिकाका प्रमुख प्रशासकीय अधिकृत देवनाथ साहले कार्यव्यस्तताका कारण केही समयदेखि विद्यालयको अनुगमन गर्न नभ्याइएको बताए । उनले भने,के कति कारणले दिवाखाजा रोकिएको हो यसबारे सत्यतथ्य बुझ्छौं । खाजा रोक्ने विद्यालयलाई कारवाही हुन्छ । '"
एसीसी महिला प्रिमियर कप : कुवेतविरुद्ध नेपाली बलर सीता रानामगरको ह्याट्रिक,"काठमाडौं : एसीसी महिला प्रिमियर कप क्रिकेट प्रतियोगितामा नेपाली बलर सीता रानामगरले ह्याट्रिक विकेट लिएकी छन्। मलेसियामा बुधबार कुवेतविरुद्ध भएको खेलमा उनले ह्याट्रिक विकेट लिएकी हुन्। रानामगरले १२२ ओभरमा कुवेतकी ब्याटर प्रियदा मुरलीको विकेट लिएकी थिइन् । लगत्तै १२३ ओभरमा रानामगरको बलमा काजल श्रेष्ठद्वारा कुवेतकी मारयम ओमर स्टम्प आउट भइन्। १२ औंओभरको चौथो बलमा कुवेतकी कप्तान अमना सरिफ तारिकलाई पेभेलियन फर्काएकी हुन्। नेपालले मलेसियामा जारी एसीसी महिला प्रिमियर कप क्रिकेटको सेमिफाइनलमा प्रवेश गरिसकेको छ। मंगलबार भएको खेलमा माल्दिभ्सलाई दुई सय १४ रनको फराकिलो अन्तरले पराजित गर्दै नेपालले अन्तिम आठमा स्थान बनाएको हो। समूह डीमा रहेको नेपाल विजेताका रुपमा अन्तिम आठमा पुगेको हो। नेपालले समूह चरणमा हङकङ, भुटान र माल्दिभ्समाथि जित निकालेको थियो। कुवेत समूह एको उपविजेताका रुपमा अन्तिम आठमा पुगेको हो।"
राष्ट्रपति पौडेलद्वारा वसन्त श्रवण,"काठमाडौं : राष्ट्रपति रामचन्द्र पौडेलले वसन्त पञ्चमीका अवसरमा बुधबार बिहान वसन्तपुरको हनुमानढोका दरबारस्थित नासलचोक पुगेर वसन्त श्रवण गरेका छन्। राष्ट्रपतिले वसन्त पञ्चमी अर्थात सरस्वती पूजाको अवसरमा सो स्थानमा पुगेर वसन्त श्रवण गर्ने परम्परा छ। सो अवसरमा राष्ट्रपतिलाई नेपाली सेनाको एक टुकडीले सलामी अर्पण गरेको थियो। कार्यक्रममा राष्ट्रपति पौडेलले पूजारीबाट फूलमाला, टीका र प्रसाद ग्रहण गरेका थिए। राष्ट्रपति पौडेलले उक्त अवसरमा विद्याकी देवी सरस्वतीको पूजा आराधना पनि गरेका थिए। वसन्तश्रवण समारोहमा उपराष्ट्रपति, प्रधानमन्त्री, प्रधानन्यायाधीश, सभामुखलगायतको उपस्थिति थियो। वसन्तपञ्चमीमा विद्याकी देवी सरस्वतीको पूजा आराधना गरिन्छ भने वसन्त श्रवण गरेमा सुख, शान्ति र समृद्धि प्राप्त हुने विश्वास छ। वसन्त पञ्चमीको दिनबाट वसन्त ऋतु सुरुवात भएको मानिन्छ। यस दिनबाट नै संसारको स्वरूपले नै नयाँ रूप लिने विश्वास रहिआएको छ।"
ट्याङकरमा लुकाएर ल्याइएको ५९४ किलो गाँजासहित चार जना पक्राउ,धनकुटा :साँगुरीगढी गाउँपालिका६ भेडेटारबाट प्रहरीले ५९४ केजी गाँजासहित चार जनालाई पक्राउ गरेको छ। बुधबार बिहान २ बजेतिर भेडेटारको प्रहरी टोलीले गाँजा बोकेको को १ ख ७३२२ नम्बरको डिजेलपेट्रोल बोक्ने ट्याङकर गाडीसहित तीन भारतीय र एक जना नेपाली नागरिक पक्राउ गरेको जिल्ला प्रहरी कार्यालय धनकुटाका प्रहरी नायव उपरीक्षक तथा सूचना अधिकारी राजवावु महर्जनले जानकारी दिए । मुलघाटदेखि विराटनगरतर्फ जाँदै गरेको ट्याङकर चेकजाँच गर्दा ट्याङकरको तेल लगाउने पाँच वडा डिब्बा (केल) मध्ये बीचको (केल) भित्र ५ सय ९४ केजी गाँजा फेला परेको इलाका प्रहरी कार्यालय भेडेटारका इन्चार्ज जीवनकुमार कार्कीले बताए । पक्राउ परेका व्यक्तिलाई इलाका प्रहरी कार्यालय भेडेटारमा राखिएको छ । मुचुल्का उठाउने काम भइरहेको र नियन्त्रणमा लिइएको व्यक्तिसहित ट्याङ्कर र गाँजालाई जिल्ला प्रहरी कार्यालय धनकुटामा पठाउने तयारी भइरहेको भेडेटार इन्चार्ज कार्कीले बताए ।
स्वयम्भूको सरस्वती मन्दिरमा पूजा तथा अक्षरारम्भ गर्नेको भीडभाड,"काठमाडौं : आज वसन्त पञ्चमी अर्थात् सरस्वती पूजा देशभर विद्याकी अधिष्ठात्री देवी सरस्वतीको पूजा आराधना गरी मनाइँदै छ। आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ। आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ। यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ। यसदिन विशेषगरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन्। सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मनाउने गर्छन्। काठमाडौं उपत्यकाका स्वयम्भू,मैतीदेवी र गैरीधारास्थित नीलसरस्वती,ललितपुरको लेलेलगायत अन्य जिल्लामा रहेका सरस्वतीका मन्दिरमा आज बिहानैदेखि पूजाआजा गर्न भक्तजन,खासगरी छात्रछात्राको घुइँचो लाग्नेगर्छ। यसै अवसरमा स्वयम्भूस्थित सरस्वती मन्दिरमा बिहानैदेखि पूजा तथा अक्षरारम्भ गर्ने बालबालिकाहरूको भीडभाड लागेको छ। आजको दिन विद्यालय नपठाएका साना बालबालिकाहरूलाई अक्षरारम्भ गराउने चलन छ । सरस्वतीको पूजाको दिन अक्षरारम्भ गरिए विद्या आउने जनविश्वास छ।"
नेपालविरुद्ध कुवेतले ७४ रनको लक्ष्य प्रस्तुत,"काठमाडौं : एसीसी महिला प्रिमियर कप क्रिकेट प्रतियोगितामा कुवेतले नेपाललाई ७४ रनको लक्ष्य दिएको छ। मलेसियामा बुधबार नेपालविरुद्ध भएको खेलमा कुवेतले निर्धारित ओभरमा ९ विकेट क्षतिमा ७३ रन बनाएको हो। खेलमा नेपालकी बलर सीता रानामगरले ह्याट्रिक विकेट लिएकी छन्। रानामगरले १२२ ओभरमा कुवेतकी ब्याटर प्रियदा मुरलीको विकेट लिएकी थिइन् । लगत्तै १२३ ओभरमा रानामगरको बलमा काजल श्रेष्ठद्वारा कुवेतकी मारयम ओमर स्टम्प आउट भइन्। १२ ओभरको चौथो बलमा कुवेतकी कप्तान अमना सरिफ तारिकलाई पेभेलियन फर्काएकी हुन्। यसैगरी रुविना क्षेत्रीले २ विकेट र कविता कुँवरले २ विकेट लिइन्। कुवेतका लागि प्रियदा मुरली सर्वाधिक २९ रन बनाइन्। त्यसैगरी बालासुब्रमणि शान्ति र खादिजा खलीलले १३१३ रन बनाइन्। अन्य खेलाडीले दोहोरो अंक जोड्न सकेनन्। नेपालले केही समयपश्चात जवाफी ब्याटिङ गर्दैछ। नेपालले मलेसियामा जारी एसीसी महिला प्रिमियर कप क्रिकेटको सेमिफाइनलमा प्रवेश गरिसकेको छ। मंगलबार भएको खेलमा माल्दिभ्सलाई दुई सय १४ रनको फराकिलो अन्तरले पराजित गर्दै नेपालले अन्तिम आठमा स्थान बनाएको हो। समूह डीमा रहेको नेपाल विजेताका रुपमा अन्तिम आठमा पुगेको हो। नेपालले समूह चरणमा हङकङ, भुटान र माल्दिभ्समाथि जित निकालेको थियो। कुवेत समूह एको उपविजेताका रुपमा अन्तिम आठमा पुगेको हो। यो पनि पढ्नुहोस एसीसी महिला प्रिमियर कप : कुवेतविरुद्ध नेपाली बलर सीता रानामगरको ह्याट्रिक"
वसन्त पञ्चमीमा मिथिलाञ्चलमा हलो र गोरु पूजा गरियो,"जलेश्वर : वसन्त पञ्चमी अर्थात् सरस्वती पूजाका अवसरमा यहाँका किसानले हलो र गोरुको पूजा गरेका छन् । किसानले आजको दिनलाई कृषि कार्यको सुरुआत मान्दै हलो र गोरुको पूजा गर्दछन् । किसानले आआफ्ना आँगनमा गाईको गोबरले लिपपोत गरेर, फूलमाला, अक्षता, अबिर, चामल, लड्डुलगायतका वस्तुसहित हलोको एवं गोरुलाई नुहाई नयाँ रङ्गीचङ्गी डोरी लगाएर पूजा पनि गरेका छन् । जलेश्वर नगरपालिका८ का किसान आशनारायण मण्डलले हलो र गोरुको पूजा गरिसकेपछि खेतमा लगेर एकछिन खेतबारी जोत्ने चलन रहेको बताए। किसानले आजकै दिन हलोमा धार लगाउने, कोदालो धारिलो पार्ने तथा हँसिया र खुर्पासहितको कृषि औजारलाई नयाँ धार लगाएर एकछिन प्रयोगमा ल्याउने गर्दछन् । सरस्वती विद्याकी देवी भएकाले विशेष गरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन् । सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मान्छन् । आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ । आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ । यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ । रासस"
"आज विश्वभर भ्यालेन्टाइन डे मनाइँदै, को हुन् त भ्यालेन्टाइन ?","हरेक फ्रेबुअरी १४ मा मनाइन्छ, भ्यालेन्टाइन डे। यो दिन आफूलाई मन परेका मान्छेलाई कार्ड, फूल, चकलेट तथा अन्य सामग्री दिएर प्रेम दर्शाइन्छ। संसारभरि आफ्नो प्रेमी, प्रेमिकालाई विभिन्न उपहार दिएर प्रेम देखाइन्छ। एउटा विश्वास छ, तेस्रो शताब्दीतिर रोममा सेन्ट भ्यालेन्टाइन नाम गरेका एक पादरी थिए। विवाह गरेका सिपाही खराब रूपमा प्रस्तुत हुन्छन् भन्ने सोचले राजा क्लाउडिस दोस्रोले सिपाहीहरूलाई विवाह गर्न प्रतिबन्ध लगाएका थिए। तर, सन्त भ्यालेन्टाइनले राजाले लगाएको नियम सही नभएको भन्दै गोप्य रूपमा मागी विवाह गरे। भ्यालेन्टाइनको यो हर्कत अन्ततः क्लाउडिसको कानसम्म पुग्यो। राजाको निर्देशन विपरीत गएको भन्दै फ्रेबुअरी १४ का दिन सन्त भ्यालेन्टाइनलाई मारिने घोषणा भयो। त्यसै दिन उनले आफ्नी श्रीमतीलाई चिठी लेख्दै, चिठीको अन्तिममा तिम्रो भ्यालेन्टाइन लेखेका थिए। भ्यालेन्टाइनलाई रोमको प्राक्सेडिजमा गाडिएको थियो। सम्झनामा श्रीमती जुलियाले भ्यालेन्टाइको चिहान वरिपरि त्यतिबेला अल्मोन्डका बिरुवा रोपेकी थिइन्। र, आज के विश्वास गरिन्छ भने त्यही अल्मोन्डको रुखलाई जीवन्त प्रेमको संकेतको रूपमा लिइन्छ। हो, यही फ्रेबु्रअरी १४ अहिले विश्वभरि नै भ्यालेन्टाइन डे का नामले चर्चित छ। विशेषगरी बेलायत, क्यानडा, अमेरिका, मेक्सिको, फ्रान्स, अस्ट्रेलियाजस्ता देशमा यसलाई विशेष रूपमा लिइन्छ। तर विश्वव्यापीकरणसँगै हाल यो दवस विश्वका धेरै देशमा मनाइन्छ। यसलाई वर्षभरिको सबैभन्दा रोमान्टिक दिनको रूपमा प्रेमीहरु लिन्छन्।"
"गेटा अस्पताल सञ्चालनमा लापरवाही, भवन बुझ्नै आनाकानी","धनगढी : गेटा मेडिकल कलेज पूर्वाधार निर्माण समितिले गेटा अस्पताललाई भवन बुझ्नका लागि पत्राचार गरेको एक महिना भयो । तर अस्पतालले अझै भवन बुझेको छैन । भवन स्वामित्वमा नआउँदा अस्पतालका सबै बाँकी कामहरू अलपत्र परेका छन् । गेटा मेडिकल कलेज पूर्वाधार निर्माण समितिले ६ सय शैयाको अस्पताल भवन,अक्सिजन प्लान्ट भवन,लाउन्ड्री भवन,उपकरण निर्मुलीकरण गर्ने भवन (अटोक्लेव भवन), बिरामीको कुरुवा भवन र शव गृह बुझ्न भन्दै अस्पताललाई माघको पहिलो हप्ता पत्र काटेको थियो। अस्पतालका लागि आवश्यक पर्ने यी सबै भवनहरू निर्माण भइसकेका छन् । हामीले बुझ्नका लागि पत्राचार गरेको पनि एक महिना भयो, तर अस्पतालका प्रमुख नभएकाले हस्तान्तरण हुन सकेको छैन,'गेटा मेडिकल कलेज पूर्वाधार निर्माण समितिका कार्यकारी निर्देशक बैकुण्ठ सुवेदीले भने । अस्पतालले डाक्टर विप्लव सापकोटाको नेतृत्वमा डाक्टर शंकर अधिकारी,शाखा अधिकृत खगेन्द्रराज जोशी,लेखा अधिकृत मदनराज पाण्डे,सिनियर अहेव नैनसिह कार्की,नर्सिङ अधिकृत मञ्जु ऐर र बायोमेडिकल इन्जिनियर हरेन्द्र चटौतसहितको भवन रुजु समिति गठन गरेको छ । समितिले भवन,भवनमा जडान भएका फर्निचर र अन्य सामानहरू सबै रुजु गरिसकेको दुई हप्ता भइसक्यो तर, निर्देशक जोशी कार्यालयमा नआएका कारण हस्तान्तरण प्रकृया अगाडि बढन सकेको छैन । डाक्टर साप आउने वित्तिकै भवनहरू हस्तान्तरण हुन्छन्,' प्रशासन शाखाका अधिकृत खगेन्द्रराज जोशीले भने । अस्पतालको स्वामीत्वमा भवन नआएका कारण कुनै पनि उपकरणको खरिद हुन सकेका छैनन् । नेपाल सरकारले चालु आर्थिक वर्षमा गेटा अस्पतालका लागि ८४ करोड रकम विनियोजन गरेको छ । तर भवनहरू स्वामित्वमा नआएको भन्दै अस्पताल प्रशासनले कुनै पनि उपकरण खरिद गरेको छैन भने आईसीयु, एनआईसीयु सेटअप गर्न सकेको छैन । खरिदको टेन्टर गर्दा त्यो सामान कता जडान गर्ने भन्ने कुराको पनि ग्यारेन्टी हुनुपर्छ । भवन हाम्रो स्वामीत्वमा आएको छैन । त्यसैले उपकरण खरिद हुन सकेको छैन,'अस्पतालका बायोमेडिकल इन्जिनियर हरेन्द्र चटौतले भने, अस्पतालको भवन हस्तान्तरण नहुँदासम्म हामीले केही पनि गर्न मिल्दैन । अस्पतालको भवन हस्तान्तरणका लागि दुई हप्ता ढिलो भएको अस्पतालका निर्देशक डाक्टर प्रमोद जोशीले स्वीकार गरे । म काठमाडौंमा भएकाले भवन हस्तान्तरणमा दुई हप्ता ढिलो भएको छ, तर अब सोमबारसम्म म फर्किहाल्छु,त्यसपछि भवन हस्तान्तरण पनि हुन्छ,त्यसको केही दिनमै कर्मचारी पदपूर्तीको काम पनि अघि बढछ,'निर्देशक जोशीले भने । जोशी सुरुवातदेखि नै गेटा अस्पताल सञ्चालनका लागि निर्देशक नियुक्त भएका थिए । भवन हस्तान्तरण नभएकै कारण यसअघि उपकरणका लागि गरिएको टेन्डर पनि विवाद आएपछि रद्ध गरिएको थियो ।"
वीरगन्जले जित्यो दोस्रो लहान मेयर गोल्डकपको उपाधी,"सिरहा : दोस्रो लहान मेयर गोल्डकप फुटबल प्रतियोगिता२०८० को उपाधी वीरगञ्ज युनाइटेडले जितेको छ। पशुपति आदर्श माविको खेलमैदानमा भएको फाइनल खेलमा सिरहाको सल्हेश युवा क्लबलाई टाइब्रेकरमा रोक्दै वीरगञ्जले उपाधिसँगै नगद ३ लाख र आकर्षक ट्रफी पाएका छन्। निर्धारित ९० मिनेटको समयमा दुवै टोलीले ११ गोलको बराबरी खेलेका थिए। वीरगञ्जका अजित चौधरीले खेलको १३औँ मिनेटमा गोल गर्दै अग्रता दिलाएका थिए। तर, वीरगञ्जले गोलको खुसी साट्न नपाउँदै १५औँ मिनेटमा सिरहाका अबयोमीले गोल फर्काएर बराबरी गरेका थिए। यसैबीच, खेलको ६२औँ मिनेटमा वीरगञ्जका सञ्जय चौधरीले दोहोरो पहेँलो कार्डपछि रेड कार्ड पाएर मैदान छाड्न बाध्य भए। १० खेलाडीमा सीमित वीरगञ्जले रक्षात्मक रणनीति अपनाएर सिरहालाई थप गोल गर्न दिएन। टाब्रेकरमा वीरगञ्ज ३१ गोलले विजयी बन्यो। वीरगञ्जका लागि श्याम चौधरी, रञ्जय चौधरी र कृपा चौधरीको प्रहार गोलमा परिणत भएको थियो। सागर चौधरीको प्रहार सिरहाका गोलरक्षक सागर मगरले रोकेका थिए। यस्तै, सिरहाका सेबेको प्रहारमात्र गोलमा परिणत भएको थियो भने सुनिल खड्काको प्रहार विरगञ्जका गोलरक्षक दिलमणि चौधरीले बचाएका थिए। कप्तान अमन लामा र अबयोमीको प्रहार बाहिरिएको थियो। खेलको म्यान अफ दी म्याच वीगञ्जका विकास चौधरी भए। उनले नगद ३ हजार पाएका छन्। वीरगञ्जका अजित चौधरी बेस्ट मिडफिल्डर, सागर चौधरी बेस्ट फरवार्ड, दिलमणि चौधरी बेस्ट गोलकिपर घोषित भए। यस्तै, सिरहाका प्रवेश दनुवार बेस्ट डिफेन्स र सुनिल खड्का सर्वाधिक गोलकर्ता बने। उनीहरुले पुरस्कार स्वरुप जनही नगद ५५ हजार पाएका। सिरहाका कप्तान अमन लामा गोल्डकपकै उत्कृष्ट खेलाडी बन्दा आयोजक हिम कस्तुरी युवा क्लबका राधेश्याम चौधरी उदीयमान खेलाडी बने। उनले पनि नगद ५ हजार पाए। उपविजेता सिरहाले नगद १ लाख ५० हजारमा चित्त बुझाएको छ। गोल्डकप सञ्चालनका लागि लहान नगरपालिकाले प्रायोजन गरेको थियो।"
क्यानडासँग उत्कृष्ट प्रदर्शन गर्ने साह र खनाल राष्ट्रिय टोलीमा समेटिए,"काठमाडौं : ओपनर अनिल साह र यु१९ का कप्तान देव खनाल आइसीसी लिग२ अन्तर्गत त्रिकोणात्मक सिरिजका लागि टोलीमा समेटिएका छन्। घरेलु मैदानमा बिहीबारदेखि सुरु हुने आईसीसी विश्वकप एकदिवसीय क्रिकेट लिग२ अन्तर्गतको पहिलो सिरिज खेल्ने नेपाली टोलीमा क्यानडासँगको तीन ओडीआई खेलमा शानदार प्रदर्शन गरेका साह र खनालको पनि इन्ट्री भएको हो। क्यानले आज जारी गरेको सूचीमा शाह र खनालको पनि इन्ट्री भएपछि यसअघि घोषणा भएको टोलीबाट विकेटकिपर अर्जुन साउद र रिजन ढकाल बाहिरिएका छन्। नेपालको टोलीमा क्यानडासँग सिरिजमा नभएका अलराउन्डर दीपेन्द्रसिंह ऐरी, करण केसी, गुलशन झालगायत टोलीमा छन्। ऐरी हाल यूएईमा चलिरहेको आइएलटी२० मा गल्फ जायन्टसबाट खेलिरहेका छन्। नेपालले बिहीबार नामिबिया र शनिबार नेदरल्यान्ड्ससँग खेल्नेछ। २१ फेब्रुअरीमा नामिबिया र २५ फेब्रुअरीमा नेदरल्यान्ड्ससँग खेल्ने कार्यतालिका छ। लगत्तै क्यानले नामिबिया र नेदरल्यान्ड्ससँग नै त्रिकोणात्मक टी२० आई सिरिज खेल्ने कार्यतालिका बनाएको छ"
दुई महिने हिउँदे बिदापछि खुले तल्लो मुस्ताङका विद्यालय,"जोमसोम : हिमाली जिल्लाअन्तर्गत तल्लो मुस्ताङका सामुदायिक विद्यालय खुलेका छन्। जिल्लाको थासाङ गाउँपालिका र घरपझोङ गाउँपालिकाका सामुदायिक विद्यालयहरूलाई पुस र माघ दुई महिना लामो हिउँदे जाडो बिदा दिइएकोमा गर्मीयाम सुरु भएसँगै मंगलबारदेखि शैक्षिक पठनपाठन सञ्चालनमा ल्याइएको हो। जिल्लाको करिब ३ दर्जन सामुदायिक विद्यालयमध्ये तीन स्थानीय तहका करिब दुई दर्जन सामुदायिक विद्यालयहरूलाई हिउँदे जाडो बिदा दिइएको थियो। मुस्ताङमा बर्सेनि तल्लो क्षेत्रका तीन स्थानीय तहमा सम्बन्धित पालिकाको निर्णयबमोजिम विद्यार्थीलाई दुई महिना लामो हिउँदे बिदा दिने प्रचलन छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिका अन्तर्गत सामुदायिक, निजी र गुम्बा विद्यालयहरूले विद्यालर्थीलाई हिउँदे बिदा नदिई घुम्ती कक्षाका लागि साविक स्थानबाट बेसी झार्ने परम्परा छ। उनीहरूलाई हिमाली छात्रवासको अनुदान तथा स्थानीय तहको सहयोगमा बेसीको पारिलो ठाउँमा राखेर पठनपाठन सञ्चालन गर्ने गरिएको छ। अत्यधिक हिमपातको सम्भावना र चिसोका कारण तल्लो मुस्ताङका सामुदायिक विद्यालयहरूमा हिउँदयाममा दुई महिना शैक्षिक पठनपाठन बन्द हुने र फागुन महिना लागेपछि विद्यालय सञ्चालन हुने प्रचलन रहेको शिक्षा विकास तथा समन्वय एकाइ प्रमुख रामेश्वर लामिछानेले उल्लेख गरे। एकाइ प्रमुख लामिछानेले हिउँदको दुई महिना बन्द गरिएका विद्यालयले फागुन १ गते शैक्षिक पठनपाठन सञ्चालनमा ल्याएको जानकारी दिए। उनका अनुसार थासाङ र घरपझोङका सामुदायिक विद्यालय खुलिसकेको छ। थासाङमा १२ र घरपझोङमा ८ सामुदायिक विद्यालय छन्। घरपझोङ गाउँपालिका जोमसोमस्थित धौलागिरी आवासीय माध्यमिक विद्यालय फागुनको दोस्रो साता सञ्चालन हुनेछ। वारागुङको जनशान्ति माध्यमिक विद्यालय पनि दोस्रो साता नै खुल्ने बताइएको छ। त्यहाँको जननर्मल प्रस्ताविक माध्यमिक विद्यालय भने घुम्तीका लागि बेसीमा स्थान्तरण गरिएको छ। देशभर शैक्षिक सत्रमा एक रुपता कायम गरिएसँगै तल्लो मुस्ताङका अभिभावक सरकारको यो निर्णयप्रति रुष्ट छन्। उनीहरूले शैक्षिक सत्र अन्त्य नगरी विद्यार्थीलाई दुई महिना लामो हिउँदे बिदा दिइँदा विद्यार्थीको सिकाइ उपलब्धि प्रभावकारी नहुँने जनाएका थिए। उपल्लो मुस्ताङको लोमान्थाङबाट ४ वटा गुम्बा विद्यालय,२ निजी र ३ सामुदायिक विद्यालय जाडो छल्न बेसीमा छन्।"
राष्ट्रिय विभूतिका हकदार सहिद लखन,"नेपालमा १९०३ सालदेखि २००७ सालसम्म १०४ वर्ष निरंकुश राणाशासन सञ्चालित थियो। जनविरोधी सो व्यवस्थाविरुद्ध नेपाली जनतालाई जागृत गराउँदै संगठित रूपमा विरोध गर्ने पहिलो व्यक्ति थिए, लखन थापामगर। परिणाम तत्कालीन प्रधानमन्त्री जंगबहादुर राणाको आदेशमा १९३३ फागुन २ गते थापालाई झुन्ड्याएर मृत्युदण्ड दिइयो। जसले उनलाई नेपाली जनक्रान्तिको इतिहासमा प्रथम सहिद स्थापित गरेको छ। नेपालको इतिहासबारे सामान्य ज्ञान र जानकारी राख्नेहरूले नेपालको पहिलो सहिद लखन थापामगर हुन् भनी उहिलेदेखि नै पढ्ने र सुन्ने गर्छन्। तर लखनले शहादत प्राप्त गरेको १४० वर्षपछि नेपाल सरकारले उनलाई २०७२ असोज ३ गते औपचारिक रूपमा प्रथम सहिद घोषणा गरेको थियो। प्रथम सहिद घोषणा गरिदिने कार्यले मात्रै सरकारको जिम्मेवारी पूरा हुँदैन। उनलाई वर्तमान पुस्ताका माझ परिचित गराउने र उनीप्रति सम्मानित वातावरण बनाउनेतर्फ सरकारको ध्यान र कदम पुग्नुपर्छ। लखनको जन्म गोरखाको सहिद लखन गाउँपालिका ७, काहुले भंगारमा १८९१ सालमा भएको थियो। उनी १९११ मा नेपाली सेनाको पुरानो गोरख गण (मगर पल्टन)मा भर्ना भएका थिए। लखनले तत्कालीन युवराज त्रैलोक्य र विक्रम शाहको अंगरक्षकको रूपमा समेत जिम्मेवारी निर्वाह गरे (नेपालको सैनिक इतिहास२, २०६५)। सेनामा रहँदा राणाशासन व्यवस्थाले नेपाली जनतामाथि गरेको थिचोमिचोको नजिकबाट अनुभव गरेका लखनले १९२७ सालमा सेनाको जागिर छाडे। त्यसपछि घर गई स्थानीयवासीलाई सचेतना प्रदान गरी राणाशासनविरुद्ध संगठन गर्दै जनविद्रोह गर्ने अभियानमा सक्रिय भए (नवयुवा, २०५३)। यो नेपालको राजनीतिक इतिहासमा निरंकुश शासन सत्ताविरुद्ध प्रथम जनविद्रोह थियो। इतिहासकार प्रमोदशमशेर राणाको राणाशासनको वृत्तान्त अनुसार लखनले राणाशासनविरुद्ध करिब दुई हजार जनसेना तयार पारेका थिए। त्यतिबेला एकताबद्ध जनताले उनको नेतृत्वमा राणाशासनविरुद्ध जनसरकार र जनसेनासमेत गठन गरेका थिए। जुन जंगबहादुरको निरंकुश सत्ताविरुद्ध नेपालीले गठन गरेको पहिलो वैकल्पिक सत्ता थियो। फ्रान्सेली अनुसन्धाता मेरी लेकोम्ते टिलोइनले लखनले राजनीतिक कार्यक्रमसहित जंगबहादुरविरुद्ध किल्ला र जनसेना तयार गरी वैकल्पिक सत्ता स्थापना गरेको उल्लेख गरेका छन्। अनुसन्धाता महेशचन्द्र रेग्मीका अनुसार लखनको नेतृत्वको त्यो जनसरकारले जयसिंह चुमी रानामगरलाई सेनापति, जुठ्यार थापामगर, विराज थापामगर, जितमान गुरुङलाई कर्णेलको जिम्मेवारी दिइएको थियो। स्थानीय बुढापाका र बुद्धिजीवीका अनुसार झिल्के कुराल रानामगर, कालु (कानु) लम्साल, पलसिंह अछामी मगर, सन्त ज्ञानदिलदास, सुपति गुरुङ, शुकदेव गुरुङलगायत विद्रोहमा थिए। जंगबहादुरको जीवनी लेख्ने उनकै छोरा पद्मजंगका अनुसार लखनको नेतृत्वमा भएको विद्रोहको प्रमुख उद्देश्य जंगबहादुरलाई सत्ताच्युत गरी नेपालमा सुनौलो बिहानी ल्याउने भन्ने थियो। त्यतिबेला राणाशासनको अन्त्य गरी लोकतान्त्रिक शासन व्यवस्था स्थापना गर्नेलगायत जनविद्रोहसँग सम्बन्धित राजनीतिक दस्तावेज तयार गरिएको पूर्वमन्त्री चिरञ्जीवी वाग्लेले मधुपर्क, २०३३ मा उल्लेख गरेका छन्। नेपाली जनतालाई शासन अधिकार सम्पन्न बनाउने, जनअनुमोदित सरकार गठन गर्ने र लोकतान्त्रिक शासन प्रणालीको स्थापना गर्ने कार्यदिशा त्यो विद्रोहले तय गरेको थियो। लखनको नेतृत्वमा गोरखामा राणाशासनविरुद्ध जनविद्रोह उठेको खबर जंगबहादुरसमक्ष पुगेपछि उनी क्रुद्ध भई दमन गर्न देवीदत्त रेजिमेन्टका तीन कम्पनी सेना गोरखा पठाए (जबरा, २०७६)। गोरखामा सरकारी सेना र जनसेनाबीच भीषण युद्ध भएपछि अन्त्यमा जनसरकार प्रमुख लखन थापालगायतलाई पाता फर्काएर फलामको सिक्रीले बाँधी यातनापूर्वक काठमाडौं लगियो र थापाथली दरबारमा उनीसमक्ष पेस गरियो (राना, १९७४)। थापाथली दरबारमा लखनसहितका विद्रोहीमाथि कोर्रा हानियो, नेल ठोकियो। चरम यातना दिइयो तर पनि आत्मसमर्पण गर्न नमानेकाले जंगबहादुरले लखन, जयसिंह, विराज, जितमान, जुठ्यान, अछामी र अजपसिंह थापामगरलाई गोरखा काहुलेस्थित उनीहरूले नै निर्माण गरेको किल्ला परिसरमा लगेर मृत्युदण्ड दिने आदेश दिए। आदेशबमोजिम देवीदत्त गणका सेनाले उनीहरूलाई त्यहाँ पुयाए। विद्रोहमा नलाग्न चेतावनी दिन स्थानीयवासीलाई भेला गराइयो। सर्वप्रथम जनविद्रोहका प्रमुख लखनलाई छाला काढेर अमिलो चुक र खुर्सानी लगाई बर्बरतापूर्वक झुन्ड्याइयो (लखन७ का ८७ वर्षीय मीनबहादुर हुन्चिङ रानामगरसँग २०६३ मा गरेको कुराकानी)। अन्य ६ जनालाई पनि किल्ला परिसरमै फाँसी दिइयो। राणाशासनको अन्त्य गर्ने र जनपक्षीय लोकतान्त्रिक शासन व्यवस्था स्थापना गर्ने उद्देश्यले जनस्तरबाट संगठित रूपमा लखनको नेतृत्वमा भएको विद्रोहबारे राणा तथा अन्य धेरै इतिहासकारले उल्लेख गरेका छन्। सिंगो निरंकुश राणाशासन व्यवस्थाविरुद्ध पहिलोपटक औंलो ठड्याउने र जनविद्रोहका लागि प्रेरणा प्रदान गर्ने सपूतको रूपमा धेरै इतिहासकार, लेखक र शोधकर्ताले लखनको योगदानबारे चर्चा गरेका छन्। उनी नेपालका प्रथम सहिद हुन् भन्ने त ऐतिहासिक तथ्य प्रमाणले पुष्टि गरेको छ। मन्त्रिपरिषद्को बैठकले निर्णय भई उनलाई प्रथम सहिदको उपाधि प्रदान गयो। तर केही राजनीतिक दलका नेता र स्वार्थसमूह वा व्यक्तिबाट कहिलेकाहीँ यसबारे भ्रम फैलाएको पाइन्छ। जसको कुनै आधार र प्रमाण छैन। राणा सरकारबाट मारिएकै कारण सबै सहिदको कोटीमा पर्छन् ? निश्चय नै पर्दैनन्। उनीहरू के कारणले मारिए र उनीहरूको एजेन्डा र उद्देश्य के थियो भन्ने विषय प्रमुख हो। सहिद सर्वस्वीकार्य हुन्छ। जसको नाम सुन्दै जनताको शिर श्रद्धाले झुक्छ। लखन त्यस्ता व्यक्ति हुन्, जसले राणा सरकारका छिटफुट घटना र व्यवहारसँगै सिंगो राणाशासन व्यवस्थाकै विरोध गरेका थिए। उक्त व्यवस्थाको अन्त्य गर्ने र नेपाली जनतालाई अधिकार सम्पन्न गराई नेपालमा जनपक्षीय प्रजातान्त्रिक शासन प्रणालीको स्थापना गर्ने उनको स्पष्ट उद्देश्य थियो। उनको विद्रोह नेपाली जनताको प्रत्यक्ष सहभागिता र समर्थनमा थियो। जसले राणाशासनको जग हल्लाउने गरी सशक्त जनविद्रोहको आँधीबेहरी सिर्जना गरेका थिए। यसर्थ उनी निर्विवाद रूपमा नेपालका प्रथम सहिद हुन्। जसबारे अन्य तर्क र विश्लेषण गर्नु इतिहासको गलत व्याख्या गर्नु हो। जुन प्रथम सहिद लखनको योगदानको अवमूल्यनबाहेक अरू केही हुनै सक्दैन। देशले संघीय शासन प्रणाली अवलम्बन गरी तीन तहको सरकार रहेको वर्तमान स्थितिमा राष्ट्रिय सहिदहरूलाई सम्मान गर्नु सबै तहका सरकारको जिम्मेवारीभित्र पर्छ। प्रथम सहिदप्रतिको चासो र सम्मान आजको टड्कारो आवश्यकता छ। प्रथम सहिद लखनलाई अविलम्ब राष्ट्रिय विभूतिको रूपमा सम्मान गर्नु राज्यको पहिलो जिम्मेवारी हो। नेपालमा प्रजातान्त्रिक आन्दोलन, देश र जनहितका लागि जीवन उत्सर्ग गर्न भावी सन्ततिलाई प्रेरणा प्रदान गर्ने पहिलो मार्गदर्शक व्यक्तित्व भएकाले लोकतन्त्रको प्रतीकको रूपमा प्रथम सहिद लखनलाई राष्ट्रिय विभूतिको सम्मान प्रदान गरिनु औचित्यपूर्ण र सान्दर्भिक हुनेछ। जुन कार्यले समग्र राष्ट्रको ओज र गरिमा झनै उच्च बनाउँछ। यसैगरी, उनीसँगै बलिदानी दिने प्रथम जनविद्रोहका अन्य ६ सपूतलाई सहिद घोषणा गर्नु अपरिहार्य छ। प्रजातन्त्र र लोकतान्त्रिक व्यवस्थाका प्रथम पथप्रदर्शक लखनलाई लोकतन्त्रको प्रतीकका रूपमा आमसर्वसाधारणमाझ परिचित गराउनु अत्यावश्यक छ। त्यसैले उनको गौरवपूर्ण जीवनी विद्यालय र विश्वविद्यालयका पाठ्यक्रममा समावेश गरिनुपर्छ। उनका नाममा ठूला र महŒवपूर्ण सरकारी पूर्वाधार तथा संरचनाहरू, उनका सालिक र स्मारकहरू बनाउनुपर्छ। उनको नामबाट राष्ट्रिय पुरस्कार, मानपदवी र विभूषणको व्यवस्था गर्नु आवश्यक छ। यस्तै, प्रथम सहिदले शहादत गरेको दिनलाई राष्ट्रिय दिवसको रूपमा प्रथम सहिद दिवस घोषणा गरी सरकारी स्तरबाटै औपचारिक रूपमा मनाउनुपर्छ। र अन्तमा, उनको जन्मस्थल, विद्रोही स्थल र शहादत स्थललाई पुराताŒिवक र ऐतिहासिक स्थल बनाउन पनि ढिला गर्नु हुँदैन। आले प्रथम सहिद लखन थापामगर स्मृति प्रतिष्ठानका अध्यक्ष हुन्।"
गेटा अस्पतालमा ७४ प्रतिशत दरबन्दी खाली,"धनगढी : राष्ट्रियसभाले सोमबार सहिद दशरथ चन्द स्वास्थ्य विज्ञान विश्वविद्यालय विधेयक २०८० पारित गरेको छ। तर, गेटामा कात्तिक १ गतेदेखि सुरु भएको एक सय शय्याको अस्पतालको अवस्था भने नाजुक बन्दै गएको छ। अस्पतालका दरबन्दी अनुसारका स्वास्थ्यकर्मी र कर्मचारीको आपूर्ति गरिएको छैन भने सञ्चालन हुँदाका बेलाका सुरु गरिएका सेवाबाहेक अरू कुनै पनि सेवा थप गरिएको छैन। स्वास्थ्यचौकीको जत्तिको पनि सेवा सुविधा नपाएपछि बिरामीहरूको चाप बढ्न सकेको छैन। नेपाल सरकार स्थास्थ्य तथा जनसंख्या मन्त्रालयले २०८० सालको भदौ १२ गते र असोज १६ गते गरी दुई चरणमा गेटा अस्पतालका लागि २१ जना चिकित्सकसहित १ सय ४१ जना स्वास्थ्यकर्मी र कर्मचारीको दरबन्दी स्वीकृत गरेको थियो। तर, १४१ जनाको दरबन्दीमा १०५ जनाको दरबन्दी खाली छ। मंगलबार अस्पताल प्रशासनले दिएको विवरणअनुसार ६ जना विशेषज्ञ चिकित्सकहरू नै दरबन्दीमा आएका छैनन्। वरिष्ठ कन्सल्टेन्ट सर्जन, वरिष्ठ कन्सल्टेन्ट पेड्रियाटिसियन, वरिष्ठ कन्सल्टेन्ट फिजिसियन, वरिष्ठ कन्सल्टेन्ट गाइनोकोलोजिस्ट, वरिष्ठ कन्सलटेन्ट एनेस्थेसियोलोजिस्ट र वरिष्ठ कन्सलटेन्ट अर्थोपेडिक्सको दरबन्दीको सुरु भएदेखि नै खाली छ। मेडिकल अधिकृतको दरबन्दीमा आएका तर एमडी गरिसकेका केही चिकित्सहरूले दिएको शेवालाई अस्पतालले विशेषज्ञ सेवा भनेर प्रचार गरिरहेको छ। १२ जनाको मेडिकल अधिकृतको दरबन्दीमा ५ जनाको दरबन्दी खाली छ। अस्पताल व्यवस्थापकको पद पनि खाली भएकाले व्यवस्थापनको पाटो अन्योलमा परेको छ। ४० जना स्टापनर्सको दरबन्दीमा ३ जना मात्रै कार्यरत छन् भने ३७ जनाको दरबन्दी अस्पताल सञ्चालन भएदेखि नै खाली छ। अस्पतालमा हुनुपर्ने रेडियोग्राफी टेक्नोलोजिस्ट, फिजियोथेरापी अधिकृत, सर्भिलेन्स अधिकृतका दरबन्दी पनि खाली छन्। ९ जना हेल्थ असिस्टेन्टको दरबन्दीमा एक जना मात्रै कार्यरत छन्। १४ जनाको कार्यालय सहयोगीको दरबन्दीमा ३ जना र १० जना स्वीपरको दरबन्दीका २ जनामात्रै कार्यरत छन्। गेटा अस्पताल २०८० सालको कात्तिक १ गतेदेखि सुरु भएको हो। अस्पताल सुरु हुने बेला अस्पतालका निर्देशक डा प्रमोद जोशीले सावर्जजनिक गरेका कार्ययोजना एउटा पनि पूरा भएको छैन। मंसिरभित्र सुरु गर्ने भनिएको खोप सेवा पूूर्णरूपमा सञ्चालनमा आउन सकेको छैन। मंसिरभित्र सुरु गर्ने भनिएको बिमाबाट प्राप्त सेवा सुचारु हुन सकेको छैन। निर्देशक डा जोशीले सार्वजनिक गरेको कार्ययोजनाअनुसार मंसिरभित्र सुरु हुनुपर्ने अन्तरंग सेवा सुचारु भएको छैन। पुसमा गर्ने भनिएको इमर्जेन्सी र प्रसूति सेवा सुचारु भएको छैन। अस्पतालले चैतभित्र शल्यक्रिया सेवा र वैशाखभित्र आईसीयू तथा एनआईसीयू सञ्चालन गर्ने भनेको थियो। तर, अहिलेसम्म मंसिरमै सम्पन्न गर्नुपर्ने सेवा सुचारु नभएकाले सल्यक्रिया सेवा र आईसीयू तथा एनआईसीयू सञ्चालन हुनेमा विश्वस्त हुने आधार छैन।"
वसन्त आगमनको नयाँ उत्साह,"नेपाल वैदिक सनातनीको बाहुल्य भएको विश्वको एकमात्र देश हो। यो लेख तयार गरिरहँदा गण्डकी सरकारले पञ्चकोटमा बसेर मन्त्रिपरिषद्को बैठक गर्ने विषय सार्वजनिक भइरहेको थियो। जसको मूल कारण वैदिक भूमि नेपालको पञ्चकोटमा एक बाबाको सान्निध्य र उनको संकल्पमा विशेष महायज्ञ हुँदैछ, त्यसो त यी बाबाले देशैभरि चेला चपेटा हजारौं बनाइसकेको धेरै भयो। धर्मलाई व्यापकता दिन मन्त्रिपरिषद्को बैठक उता सरेको हुनुपर्छ। जस्तो कि केही वर्षअघि जलवायु परिवर्तनको संकट संसारलाई देखाउन सगरमाथाको कालापत्थरमा बसेर केन्द्र्रको संघीय सरकारको मन्त्रिपरिषद् बैठक बसेको थियो। प्रसंग वसन्त पञ्चमी अर्थात् नयाँ उत्साहसहित वसन्त आगमनको संकेत दिने सरस्वती जयन्तीको। माघ शुक्ल पक्षको श्रीपञ्चमीमा अक्षरारम्भ गरे बालबालिकाले पछिल्लो जीवनसमेत ज्ञान र विज्ञानको असल प्रयोग गर्न सक्छन् भन्ने पूर्वीय धर्मशास्त्र र दर्शनले भन्छ। साथै, वैदिक सनातनीको धारणा छ। आज परेको वसन्त पञ्चमीमा माता सरस्वतीले आममानिसलाई कर्मशील हुन प्रेरित गर्छिन् भन्ने मान्यता छ। आज संसारमा ज्ञान र विज्ञानको धेरै दुरुपयोग भएको छ। कसैले अख्तियारको दुरुपयोग त कसैले वचनको अनि कसैले मन, धन वा तनको। खासमा दुरुपयोग विज्ञानको बढी भएको छ। आविष्कार र आक्रमण यसकै उदाहरण हुन्। जबकि वैदिक सनातनी शास्त्रहरूले सुदूर अतीतमै कराडौं सूर्य, चन्द्र र थरीथरीका ब्रह्माण्ड छन् भनेको थियो। आज नासालगायतले यसकै अनुसन्धानमा मनग्गे खर्च गर्छन्। रोबोर्ट अर्थात् यन्त्रमानवले समेत आफ्नो काम गरिसकेको धेरै समय भइसकेको छ। तर अचम्म, वेदका मन्त्रहरू अमेरिकाको वासिङ्टन डीसीमा घन्किरहेको छ। जर्मनीमा मात्र होइन, वेदको खोजअनुसन्धान गर्न धेरै देश तल्लीन भेटिन्छन् यतिबेला। सरस्वतीको खुलेर प्रशंसा गरेको छ वेदले र यसको मन्त्रशक्ति विज्ञानको यन्त्रशक्तिभन्दा कैयन गुणाले बलियो छ। ॐ यसको प्रणव मन्त्र हो। जसबाट ध्वनि, स्वर, अक्षर, शब्द, व्याकरण, सिद्धान्त, दर्शन, तमाम शास्त्रहरू निर्माण भएका हुन्। २४ अक्षरको गायत्रीमन्त्र वेदको प्राण हो। सरस्वती पूजामा वेद पल्टाउनुपर्ने कारण पनि यही हो। वेद बिर्संदा ज्ञान बिर्सिन्छ र ज्ञानको अभावमा विज्ञान अधुरो हुन्छ। वसन्त पञ्चमीमा वसन्त राग घन्काउने, राष्ट्रिय रूपमै हनुमानढोकामा वेद वाचन गर्ने, सुन्ने हाम्रो परम्परा हो। घर घर, विद्यालय, शैक्षिक संस्थाहरूमा त हुन्छ नै। कतिपयले अहिले यसै दिनमा विद्यार्थी तान्ने अस्त्रको रूपमा पनि लिने गरेका छन्। नयाँ उत्साहको संकेत, जीवनमा रंगीन क्षणहरू र उमंगका साथ नयाँ वसन्तको आगमन यतिबेलादेखि नै हुन्छ। वृक्षहरूमा पल्लवीहरू झुल्न थाल्छन्, नयाँ पालुवाको आगमन हुन्छ। सर्जकहरूका लागि यो दिन झन् बढी महŒवपूर्ण हुन्छ किनकि रतिको पूजा यतिबेलै हुन्छ। रतिरागमा रमाउने बा कामदेवका उपासकका लागि त यो दिन स्वर्गीय आनन्दकै दिन हो। सरस्वतीको अथाह ज्ञान भण्डार जति वितरण गरे पनि कम हुन्छ। त्यसो त हरेक बिहानी मानवको नयाँ युग हो। निकै धनी छौं, हामी पूर्वीय चिन्तनमा, साहित्यको सबै विधाकी स्रोत महामाया सरस्वतीलाई हरपल वन्दना। देवीका सामु विशाल ब्रह्माण्ड एउटा साकार रूप हो भने हरप्राणीका हृदयमा रहेको चैतन्य शक्ति उनको निराकार रूप हो। सिर्जनामा उनको रूप महासरस्वती, पालनामा महालक्ष्मी र संहारमा उनको रूप महाकालीको हुन्छ। श्रीशिवलगायत सबै देवता उनकै वन्दना गर्छन्। अनि कार्यकारी शक्तिको उपयोग र सदुपयोग गर्छन्। महान् स्रष्टा, ग्रन्थकार, कवि, वकिल, कलाकर्मी, सञ्चारकर्मी, डाक्टर, बुद्धिजीवी, शिक्षक, नेता, अभिनेतादेखि वैज्ञानिकसम्मको साधना सरस्वतीका कृपादृष्टि हुन्। मानिस ऊर्जामा उत्कृष्ट हुन खोज्दैछ। मस्तिष्कको ऊर्जा मात्रै नभएर जल, वायु, सौर्य ऊर्जामा समेत धनी छ। तर सरस्वतीको कृपा दुरुपयोग हुन जाँदा ठूला समस्या भएका कैयौं उदाहरण छन्। तर सदुपयोग गर्ने हो भने परिवार, समाज र देशकै विकास निर्माण भएको छ। ज्ञान सधैं हाँस्छ, मुस्कान छर्छ, सदाचार र सहयोग दिन प्रयास गर्छ। सम्पूर्ण मानवजगत् भय र क्रोधरहित, हुन सके विज्ञान कलात्मक बन्न पुग्छ। शुद्ध आचरण, नैतिकवान् र चरित्रवान् व्यक्तिहरूबाट सामाजिक पुनरुत्थान वा नवनिर्माण हुन सक्छ। सिर्जनाकी देवीले वसन्त ल्याउन प्रेरित गरिरहेकै हुन्छिन् हरमानव जीवनमा ! अरूमा सद्भाव जरुरी छ, मानव संस्कृति त्यहीँ जिउँदो हुन्छ। वसन्त पञ्चमीको प्रेरणा, मानव जीवनमा वसन्तको आगमन, नवीन ऊर्जाशैली, नयाँ किरण, नयाँ बिहानी नवीनतम् प्रयोग नै हो ! नवजीवन, स्वस्थ जीवन, सरल जीवन, सौन्दर्ययुक्त जीवन अनि सौन्दर्ययुक्त समाज निर्माणको पहल सबैले गर्नु आजको आवश्यकता हो।"
प्री ओपन सेसनमा नेप्से परिसूचक १ अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। साताको चौथो सेयर कारोबार दिन बुधबार प्री ओपन सेसनमा नेप्से सूचक १११ अंकले बढेर २०७१७१ विन्दुमा कायम भएको छ। यो समयमा २७ कम्पनीको १ हजार ६४२ कित्ता ७ लाख २७ हजार ३५२ रुपैयाँमा खरिदबिक्री भए। यो सेसनमा कारोबारमा आएका ११ कम्पनीको मूल्य बढ्दा १६ वटाको घट्यो ।
कि नेप्सेको पुनर्संरचना हुनुपर्यो कि नयाँ एक्सचेन्ज चाहियो,"मौद्रिक नीति समीक्षाको भोलिपल्टै सेयरबजार भारी अंकले घट्नुले के संकेत गर्छ ? मौद्रिक नीतिको अर्धवार्षिक समीक्षासँग लगानीकर्ताको विशेष अपेक्षा थियो। वास्तवमा त्रैमासिक समीक्षाले धेरै कुरा सम्बोधन गर्ने गरेको छैन। तर, अहिलेको बजारले मार्जिन प्रकृतिको सेयर धितो कर्जाको सीमा हटाउनुपर्ने अपेक्षा राखेको छ भने सेयर धितो कर्जामा जोखिम भार पनि घटाएर शतप्रतिशतमात्र कायम हुनेपर्छ। विशेष परिस्थितिबाहेक समीक्षाले नयाँ कुरा नल्याउने भए पनि लगानीकर्ता राम्रै कुरा आउनुपर्छ भन्ने अपेक्षामा थियौं। अपेक्षा धेरै भए पनि समीक्षाले सम्बोधन गरेन। किन आएन ? के भयो ? भन्ने हिसाबको मनोवैज्ञानिक निराशा बजारले देखाएको छ। सेयरबजारको पछिल्लो यात्रालाई नियाल्दा के पाउनुहुन्छ ? सेयरबजारमा सकारात्मक माहोल छ। नेपाल राष्ट्र बैंक समेत विगतभन्दा लचिलो भएको छ। हरेक महिना ब्याजदर घट्दै गएको छ। कर्जाको ब्याजदर एकल अंकमा झरिसकेको छ। जब ब्याजदर घट्दै जान्छ, सेयरबजार उकालो लाग्न थाल्छ। बजार यही फन्डामा चलेको छ। विगतमा ब्याजदर बढी हुँदा बजारले ओरालो यात्रा तय गरेको र घट्न थाल्दा सेयरबजार उकालो यात्रामा देखिने गरेको छ। अहिले ब्याजदर घटिरहेकाले अन्ततोगत्व बजारले उकालो यात्रा कायम गर्ने निश्चित छ। सेयरबजारको उकालो ओरालो यात्राको सम्बन्ध ब्याजदरसँग मात्र हो ? ब्याजदरसँगै तरलताको पर्याप्तता र आर्थिक परिस्थितिले पनि सेयरबजारलाई ड्राइभ गर्ने गरेको छ। अर्थतन्त्र विस्तारै लयमा फर्कंदै गरेको छ। आर्थिक गतिविधि चलायमान हुँदै गएको छ। यस हिसाबले स्थिति सकारात्मक छ। सरकारप्रति सेयरबजारको धारणा के हो ? सरकारप्रति बजारको धारणा सामान्य छ। माग धेरै छैन। अहिले मौद्रिक नीतिमार्फत नै हाम्रो माग सम्बोधन गर्नुपर्ने परिस्थिति छ। अर्कातर्फ सरकारसँग आशा गरेर पाउने ठाउँ पनि छैन। हामीले मागेको विषय राष्ट्र बैंकले थोरै भए पनि सम्बोधन गरेको हो। राष्ट्र बैंकको आफ्नै परिस्थिति र मान्यता होला। नीति जतिबेला पनि फेरिरहन विषय होइन भन्ने हामीले पनि बुझेका छौं। यस हिसाबमा बजारको गन्तव्य भनेको वर्तमानको भन्दा माथिल्लो अंकमै हो। माथि नै जान्छ। त्यस हिसाबले सबै लगानीकर्ताले सकारात्मक सोचेको अवस्था छ। सोच्नुपर्छ पनि सकारात्मक नै। सेयरबजारले सरकारसँग बढी अपेक्षा राख्नुपर्नेमा मौद्रिक नीति तर्जुमा गर्ने राष्ट्र बैंकबाट बढी आस गर्न थालेको छ। किन ? परिवेश नै त्यस्तै सिर्जना भयो कि सरकारले भन्दा राष्ट्र बैंकले नै सम्बोधन गर्नुपर्ने स्थिति छ। राष्ट्र बैंकले दुई वटा विषयमा सेयरबजारको साथ दिनुपर्छ। पहिलो हो, जोखिम भार। सेयर धितो राखेर दिइने कर्जाको जोखिम भार १०० प्रतिशत रहेकामा बढाएर १५० पुर्याइयो। अहिले १२५ बनाइए पनि त्यसलाई पुनः पूर्ववत् स्थितिमा ल्याउनुपर्छ। दोस्रो, मार्जिन प्रकृतिको सेयर धितो कर्जाको सीमा। विश्वमै नभएको व्यवस्था केन्द्रीय बैंकले गरिदिएको छ। यो क्याप तुरुन्तै हटाएर बजारलाई आफ्नै गतिमा चल्न दिनुपर्छ। अहिले सरकार (प्रधानमन्त्री वा अर्थमन्त्री)सँग भनेपनि राष्ट्र बैंक (गभर्नर)सँग भनेपनि हाम्रो माग यही हो। तर, हाम्रो माग राष्ट्र बैंक नै सम्बन्धित रह्यो। सेयरबजारको नियामक नेपाल धितोपत्र बोर्डसँग चाहिँ केही माग वा अपेक्षा छैन ? पक्कै पनि छ। हाम्रो नियामक धितोपत्र बोर्ड नै हो। बोर्डको कुरा गर्दा खै के कारणले हो, रोकिएको एउटै मुख्य कुरा ब्रोकर कमिसन घटाउने निर्णय हो। बोर्डले निर्णय गरेर अर्थ मन्त्रालय पठाइसकेको भए पनि अर्थ मन्त्रालयले बोर्डको निर्णय सदर नगर्दा लाखौं लगानीकर्र्ता अवैज्ञानिक र अत्यधिक ब्रोकर कमिसन तिर्न बाध्य छौं। अहिले ब्याजदर घटिरहेकाले अन्ततोगत्वा बजारले उकालो यात्रा तय गर्ने निश्चित छ। नेप्सेको एकलौटी बजार छ। सरकारको मात्र स्वामित्व छ। यो मोनोपोली र हालिमुहाली तोडिने भएकाले न त नेप्सेले नयाँ एक्सचेन्ज आउन दिन्छ र न त सरकारले नै निजी क्षेत्र प्रवेश हुन दिन्छ। हामीले अभ्यास गरेको अनलाइन प्रणाली फुल फ्लेजेडको होइन, सेमी अनलाइन हो। समस्यै समस्या छ। बाध्य भएरमात्र चलाइरहेका छौं। हामीले यसबारे जानकारी र दबाब दिइराख्दा छिट्टै निकास आउने प्रतिबद्धता अर्थमन्त्रीज्यूबाट पाएका छौं। मन्त्रालयले ढिलाइ गरिदिँदा ६ महिना बितिसक्दा पनि निर्णय कार्यान्वयन हुन सकेको छैन। फाइल स्वीकृति गरिदिने हो भने अर्थमन्त्रीसँगका थोरै अपेक्षामध्ये एउटा तत्कालै सम्बोधन हुन्छ। नेपाल धितोपत्र बोर्डको अध्यक्ष पद रिक्त हुँदा लगानीकर्ताको मुख्य माग दोस्रो स्टक एक्सचेन्ज ल्याउने काम अघि बढेन। के भन्नुहुन्छ ? कार्यवाहक अध्यक्षले नीतिगत निर्णय गर्न सक्दैन। यसकारण लगानीकर्ताले तत्कालै सम्बोधन हुने धेरै अपेक्षा गरेका छैनौं। बोर्ड नेतृत्वविहीन बन्दाखेरी अल्मलिएको सबैभन्दा ठूलो काम नयाँ स्टक एक्सचेन्ज नै हो। नयाँ एक्सचेन्ज चाँडो आउने हो भने लगानीकर्ताले बजारबीच प्रतिस्पर्धा रहेको महसुस चाँडै गर्न पाउने थियौं। पक्कै पनि दुईवटा संस्था भएमात्र कसले राम्रो डेलिभरी दिने, कसले गुणस्तरीय र लगानीकर्ताको आवश्यकताअनुसार सेवा दिने भन्नेमा प्रतिस्पर्धा हुने थियो। अहिले नेप्सेको एकल वर्चस्व छ। नयाँ एक्सचेन्ज आए नेप्सेबाट मुक्त भएर नयाँ प्रविधि र नयाँ औजार अभ्यास गर्न पाउने थियौं कि भन्ने सानो आशा छ। नेप्सेको पुनर्संरचना गरेर रणनीतिक साझेदार भित्र्याए केही नयाँ आउने पो थियो कि ? नेप्से वा नेपाल सरकारले यस्तो चाहना कहिल्यै राख्दैन। म इन्भेस्टर्स फोरममा रहेको १० वर्ष भइसक्यो। १० वर्षदेखि नेप्सेको पुनर्संरचना र निजीकरणको माग राख्दै आएका छौं। सरकार र निजी क्षेत्रको संयुक्त साझेदारी हुनुपर्छ भन्दै आएका छौं। विदेशी प्रविधि भित्र्याएर राम्रो बनाउनुपर्छ भन्ने माग छ। तर, नेप्सेको एकलौटी बजार छ। सरकारको मात्र स्वामित्व छ। यो मोनोपोली र हालिमुहाली तोडिने भएकाले न त नेप्सेले नयाँ एक्सचेन्ज आउन दिन्छ र न त सरकारले नै निजी क्षेत्र प्रवेश हुन दिन्छ। पुनर्संरचनाका लागि अर्थ मन्त्रालयको सहमति पर्खिंइँदै छ भन्ने सुनिन्छ। के हो कुरो ? नेप्सेमा राष्ट्र बैंक र सरकारकारी निकायको मात्र स्वामित्व छ। नयाँ कुरा केही गर्नुपर्दा वार्षिक कार्यक्रममा नपरेको भन्दै फाइल रोकिन्छ। सानो सफ्टवेयर किन्नुपर्दा पनि मन्त्रीसम्म कुरा पुग्नुपर्छ। सानोभन्दा सानो कामका लागि अर्थकै मुख ताक्नुपर्ने भएकाले नेप्सेबाट अब अपेक्षा गर्ने ठाउँ नै बाँकी भएन। नेप्सेको स्वामित्व निजी क्षेत्रसम्म नपुगे केही हुनेवाला छैन। दोस्रो स्टक एक्सचेन्जको विकल्प नेप्सेको पुनर्संरचना हो र ? नेप्सेको पुनर्संरचना गरिदिए साह्रै राम्रो हुने थियो। तर, पुनर्संरचना पनि नगर्ने र नयाँ स्टक एक्सचेन्ज पनि नल्याउने भए केही हुनेवाला छैन। वास्तवमा नेपाली सेयरबजार पुरानै युगमा छ। भारतकै प्रविधि कहाँबाट कहाँ पुगिसक्यो। हाम्रो अनलाइन प्रणाली वर्षौं पुरानो भइसक्यो। तर, अझै पनि पूर्ण रूपमा अटोमेटेड छैन। हामीले अभ्यास गरेको अनलाइन प्रणाली फुलफ्लेजेडको होइन, सेमी अनलाइन हो। समस्यै समस्या छ। बाध्य भएरमात्र चलाइरहेका छौं। स्टक एक्सचेन्जमा कम्तिमा निजी क्षेत्रको सहभागिता रह्यो भने ठूलो फड्को मार्नेछ। इन्ट्रा डे, सर्टसेलजस्ता नयाँ औजार पनि आउनेछन्। नेप्से यस्ता अभ्यास गराउन सक्षम छैन। किनकि नेप्सेले प्रदान गदै आएको सुविधा पूर्णरूपमा अनलाइन होइन। सेमिअनलाइनले कतिमात्र धान्ने ? नेपाल धितोपत्र बोर्डका भावी अध्यक्षसँग लगानीकर्ताका अपेक्षा के छन् ? प्रविधिसम्पन्न र लगानीकर्ता मैत्री कारोबार प्रणालीको अपेक्षा छ। ब्रोकर कमिसन घटाउने फाइल अर्थबाट अनुमोदन गराउन सक्ने, लगानीकर्ताको मर्म र भावना बुझ्न सक्ने बोर्ड अध्यक्षको आवश्यकता छ। सार्वजनिक निष्कासनमा विगतमा देखिएका विकृति निर्मूल गर्न सक्ने अध्यक्ष खाँचो नेपाल धितोपत्र बोर्डलाई छ।"
आज यी स्थानमा पानी पर्ने,"काठमाडौं : हाल नेपालमा पश्चिमी वायुको आंशिक प्रभाव रहेको छ । यसका कारण अहिले देशभर आंशिकदेखि साधारणतया बदली रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ । महाशाखाको मौसम बुलेलिटनअनुसार दिउँसो कोशी, मधेस, बागमती, गण्डकी, लुम्बिनी र कर्णाली प्रदेशमा आंशिकदेखि साधारणतया बदली रही सुदूरपश्चिम प्रदेशमा आंशिक बदलीदेखि मौसम मुख्यतया सफा रहनेछ । कोशी, मधेस, बागमती, गण्डकी, लुम्बिनी र कर्णाली प्रदेशका एकदुई स्थानमा हल्का वर्षाको सम्भावना रहेको छ । देशको उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको छ । रातिको समयमा पनि कोशी प्रदेशका एकदुई स्थानमा हल्का वर्षाको सम्भावना रहेको छ । कोशी, बागमती र गण्डकी प्रदेशको उच्चपहाडी तथा हिमाली भूभागका थोरै स्थानमा हल्का हिमपातको सम्भावना रहेको छ ।"
अमेरिकाबाट फिर्ता कलाकृति राष्ट्रिय संग्रहालयमा,"काठमाडौं : मुलुकका विभिन्न मठ, मन्दिरबाट चोरी भएका ५४ वटा मूर्ति यस वर्ष स्वदेश फर्काइए। ती सबै राष्ट्रिय कला संग्रहालय छाउनीमा राखिएका छन्। लोभलाग्दा र आकर्षक ती कलाकृति विभिन्न समयमा चोरी भएर विदेश पुयाइएका थिए। तीमध्ये ५० वटा त अमेरिकाबाट फिर्ता गरिएको संग्रहालयले जनाएको छ। नेपालबाट चोरी भएर पुग्ने कलाकृतिलाई विदेशीले संकलन गर्ने गर्छन। उनीहरूले घर, पाटी, पौवा तथा धार्मिक स्थानमा सजाउने गर्छन्। तीमध्ये केही मात्रै स्वदेश फर्काउने गरिन्छ, अधिकांश उतै हराउँछन्। राष्ट्रिय कला संग्रहालयको ८५औं वार्षिकोत्सवका अवसरमा मंगलबार विभिन्न देशबाट फिर्ता गरिएका कलाकृति प्रदर्शनीमा राखिए। संग्रहालयले ०५२ सालदेखि विभिन्न देशबाट ११० वटा कलाकृति फिर्ता गरेको छ। जसमध्ये ६ वटा कलाकृति पुरानै ठाउँमा पुनस्र्थानान्तरण गरिएका छन्। संग्रहालय प्रमुख जयराम श्रेष्ठका अनुसार नेपाली कलाकृति ००७ सालपछि नै हराउन सुरु भएको हो। खुला सिमानाको फाइदा उठाउँदै तस्करहरूले नेपाली कलाकृति महँगो मूल्यमा विदेशमा बेच्ने गर्छन्। पछिल्लो समय तस्करीमा केही कमी आए पनि पूर्णरूपमा बन्द भइसकेको छैन। श्रेष्ठ भन्छन्, नेपाली कलाकृति जहाँ पुगे पनि हामीले कूटनीतिक पहल गरेर नेपाल फिर्ता ल्याएका छौं। विदेशका सार्वजनिक स्थान, ग्यालरी तथा मठमन्दिरमा रहेका, अक्सनमा राखेको सूचना थाहा पाएमा नेपाल सरकारले तत्कालै फिर्ता ल्याउन पहल गर्छ। संस्कृति, पर्यटन तथा नागरिक उड्डयनमन्त्री सुदन किरातीले नेपाली कला संस्कृति र पहिचान बोकेका मूर्तिहरू चोरी निकासी हुनु गलत भएको बताए। नेपाली कालीगढले बनाएका महत्वपूर्ण चित्र, मूर्ति तथा कलाहरू संरक्षण गर्नु सबैको दायित्व भएको मन्त्री किरातीले बताए। नेपाल कला संस्कृतिमा धनी भएको बताउँदै पर्यटनमन्त्री किरातीले नेपालमा पर्यटक भिœयाउनका लागि सांस्कृतिक हवका रूपमा विकास गर्न सरकार लागि परेको जानकारी दिए। कार्यक्रममा सांस्कृतिक झाँकी प्रस्तुति गरिएको थियो। संग्रहालयमा भएका पुराना फोटाहरू प्रदर्शनी सुरु भएको छ। संग्रहालय प्रमुख श्रेष्ठका अनुसार राष्ट्रिय संग्रहालयमा हाल हजारौं कलाकृति संकलन भएका छन्। जसमा तामा तथा धातुका मूर्ति र कलाकृति, काठमा स्कप्चर तथा तोरणहरू माटोका मूर्तिहरू अनि ढुंगाबाट बनाइएका कलात्मक आकृतिहरू संकलन गरिएको छ। वार्षिकोत्सवको अवसरमा विदेशबाट फिर्ता भएका मूर्तिहरूको विवरण समेटिएको पुस्तक पनि सार्वजनीक गरिएको छ। कसरी फिर्ता हुन्छन् कलाकृति ? संग्रहालय प्रमुख श्रेष्ठका अनुसार नेपालवाट विदेशमा घुम्न गएका विभिन्न कलाकार तथा पुरातत्वविज्ञ र कलापारखीले विदेशका ग्यालरीमा नेपाली कलाकृति देखेपछि सरकारलाई सूचना दिन्छन्। उताका ग्यालरीमा अक्सनमा राखिरहेका सूचना नेपाल सरकार, पुरातत्व विभाग तथा संग्रहालयले पाउने गर्छन्। त्यसपछि कूटनीतिक पहल गरेर नेपाल फिर्ता ल्याउने प्रक्रिया अघि बढ्छ। विभिन्न मठमन्दिर तथा सार्वजनिक स्थानमा भएका कलाकृति हराएको सूचना पनि सार्वजनिक भइरहेको हुन्छ। यसकै आधारमा पनि त्यस्ता कलाकृतिको सूक्ष्म निगरानी गरिरहेकै हुन्छ। विदेशी संग्रहालयमा गएका काठमा विभिन्न कलाकृति कुँदिएका प्यानलहरू पनि फिर्ता भएका छन्। यस्ता प्यानलहरू चोरी निकासी भएर आयो भन्दै विभिन्न देशले पनि नेपाल सरकारलाई खवर गर्ने गर्छन्। अमेरिकामा रहेको नेपाली राजदूतावासको सहकार्यमा यस्ता कलाकृति फिर्ता हुने गर्छ। कतै छ भन्ने थाहा भएपनि नेपाल सरकारका विभिन्न निकायले त्यो कलाकृति हाम्रो हो भन्दै निवेदन गर्नेछन्। पछिल्लो समय मूर्तिहरू फिर्ता हुने क्रम बढ्दो रहेको श्रेष्ठले जानकारी दिए। संग्रहालय प्रमुख श्रेष्ठका अनुसार अवैध तरिकाले ओसार पसार भै विभिन्न देश पुगेका सामग्री सम्बन्धको महासन्धिमा नेपालले हस्ताक्षर गरेको छ। युनेस्कोले यो सन् १९९७ मा पारित भएको हो। यो महासन्धिको आधारमा अवैध रूपमा विदेश पुगेका कलाकृति फिर्ता ल्याउनका लागि अन्तर्राष्ट्रिय कानुनले पनि सहयोग गर्छ। यसका साथै नेपाल सरकारले पनि विभिन्न स्रोत प्रयोग गरेर कलाकृति फिर्ता गरिरहेकै हुन्छ। चोरी भएका ५४ वटा मूर्तिमध्ये ५० वटा अमेरिकाबाट फिर्ता गरिएको राष्ट्रिय कला संग्रहालयले जनाएको छ।"
सरकारी विज्ञापनमा कालोबजारी र कमिसन हाबी,"सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। काठमाडौं : सञ्चारमाध्यमको मुख्य आयस्रोत होविज्ञापन। तर, सरकारी विज्ञापनमा कमिसन र कालोबजारी यसरी फस्टाएको छ कि, सुन्दै जिब्रो टोक्नुपर्छ। सरकारी निकायको १ लाखको विज्ञापन छापे मिडियाले १५ देखि २० हजार मात्रै पाउँछन्। तर, त्यही विज्ञापनको कारोबार मा संलग्नहरू ८० हजार बिचैमा सित्तै कमाउँछन्। यसबाट एकातिर मिडिया क्षेत्र पीडित छ, अर्कोतिर सरकारी सम्पत्तिमाथि कालोबजारी र कमिसन हाबी भइरहेको छ। त्यसैकारण, सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। सरकारी विज्ञापन दुई प्रकारका हुन्छन्। सूचना र लोककल्याणकारी। लोककल्याणकारी भन्दा सरकारी सूचनाका विज्ञापनमा बिचौलिया हावी हुन्छन्। विज्ञापन गर्नुपरे सरकारी कार्यालयले विज्ञापन एजेन्सीलाई जिम्मा दिन्छन्। अनि, सुरु हुन्छ, मिडिया हाउससँग मोलमोलाई। सीधै ८० प्रतिशतभन्दा माथि कमिसन का लागि लिलाम बढाबढ हुन्छ। एजेन्सी र बिचौलियाको दबाबमा ८० प्रतिशतभन्दा माथि कमिसन दिएर विज्ञापन छाप्न बाध्य हुन्छन्, मिडिया हाउस। नेपाल विज्ञापन बोर्डकै अध्ययनअनुसार सञ्चारमाध्यमहरूले २० देखि ९० प्रतिशतसम्म छुटमा सरकारी विज्ञापन प्रकाशन तथा प्रसारण गर्ने गरेको पाइएको छ। विज्ञापन बजारबारे बोर्डको अध्ययनले भनेको छ, सञ्चारमाध्यमले विज्ञापनदातालाई दिने विज्ञापनमा २० देखि ९५ प्रतिशतसम्म छुट दिएको पाइएको छ। छापा माध्यममा वार्षिक ८ अर्ब ४९ करोड ५९ लाख ५७ हजार ८ सय रुपैयाँको सरकारी विज्ञापन छापिन्छ। तर, मिडियाले ३ अर्ब ६८ करोड मात्रै पाउने गरेको बोर्डको अध्ययनले देखाएको छ। बोर्डका अनुसार आधाभन्दा बढी रकम कमिसनमै चलखेल हुने गरेको छ। बोर्डले छुटअघि र छुट पछिको विज्ञापनको रकम लेखाजोखा गरेको छ। अध्ययनले पत्रपत्रिका, रेडियो र टिभीमा छुट अघिको विज्ञापनको कुल कारोबार ३० अर्ब ६१ करोड ८० लाख देखाएको छ। तर, कमिसन छुट पछिको कारोबार १३ अर्ब २३ करोड १९ लाख मात्रै देखाएको छ। यसमा सरकारी विज्ञापन करिब ६ देखि ७ अर्बको छ। छुटअघिको कुल कारोबारमध्ये पत्रपत्रिकाको अंश सबैभन्दा बढी ७१८३ प्रतिशत (२२ अर्ब २ करोड ४८ लाख) रहेको देखाएको छ। दोस्रो र तेस्रो स्थानमा रेडियो र टिभीको हिस्सा क्रमशः १५४८ प्रतिशत (४ अर्ब ७४ करोड ७ लाख) र १२५८ प्रतिशत (३ अर्ब ८५ करोड २४ लाख) रहेको अध्ययनले देखाएको छ। छुट पछिको खुद कारोबारमध्ये पत्रपत्रिकाको अंश सबैभन्दा बढी ६६२२ प्रतिशत (८ अर्ब ७६ करोड १५ लाख) रहेको तथा दोस्रो र तेस्रो स्थानमा रहेका टिभी र रेडियोको हिस्सा क्रमशः १७७१ प्रतिशत (२ अर्ब ३४ करोड २७ लाख) र १६०८ प्रतिशत (२ अर्ब १२ करोड ७५ लाख) रहेको अध्ययनले देखिएको छ। आर्थिक वर्ष ०७८७९ मा मुलुकको कुल गार्हस्थ्य उत्पादन (जीडीपी) ४२ खर्ब ६६ अर्ब थियो। जसमा विज्ञापन बजारको हिस्सा जीडीपीको ०७५ प्रतिशतको हाराहारीमा मात्रै देखिन्छ। विज्ञापन बजारले वार्षिक डेढ अर्ब रुपैयाँ सरकारलाई कर तिर्दै आएको छ। विश्वमा विज्ञापनको बजार करिब ११ प्रतिशतले बढिरहँदा नेपाली विज्ञापन बजार भने खुम्चिँदै गएको सरोकारवाला बताउँछन्। हालसम्म देशभर २ हजार ६ सयदेखि २ हजार ८ सयको हाराहारीमा विज्ञापन एजेन्सी दर्ता छन्। मुलुकमा ७ हजार ८ सय ५८ पत्रपत्रिका, २ सय ३३ टेलिभिजन र १ हजार १ सय ७१ रेडियोएफएम दर्ता छन्। ८६८ पत्रपत्रिका सञ्चालनमा छन्। जसमा १ सय ९२ दैनिक, ५ सय २५ साप्ताहिक, १२ पाक्षिक तथा १ सय ३९ मासिक छन्। त्यसैगरी देशभर ९ सय २८ रेडियो र १ सय ८६ टिभी सञ्चालनमा रहेको बोर्डको तथ्यांक छ। कमिसन १५ प्रतिशत मात्रै विज्ञापन क्षेत्रलाई पारदर्शी बनाउनकै लागि बोर्डले गत साउनमा विज्ञापन नियमन गर्ने नियमावली २०७७ को पहिलो संशोधन गरेको थियो। संशोधित नियमावली अनुसार सञ्चारमाध्यमहरूले आफ्नो दररेट विज्ञापन बोर्डमा बुझाउनुपर्ने छ। सञ्चारमाध्यमले बुझाएको दररेटलाई बोर्डले सार्वजनिक गर्ने छ। त्यसपछि सञ्चारमाध्यमले तोकिएको दररेटमा कारोबार गर्नुपर्छ। विज्ञापन एजेन्सीले विज्ञापनको रकम भुक्तानी माग गर्दा सञ्चारमाध्यमको बिलको प्रतिलिपि राखेर र आफ्नो सेवा तथा शुल्क खुल्ने गरी भुक्तानी माग गर्नुपर्ने व्यवस्था गरिएको छ। यसको मतलब अब विज्ञापन एजेन्सीहरूले १५ प्रतिशतभन्दा बढी सेवा, शुल्क लिन पाउने छैनन्। अहिले एजेन्सीहरूले ९० प्रतिशतसम्म सेवा, शुल्क लिँदै आएका छन्। प्रसारण(श्रव्यदृश्य) हुने विज्ञापनको हकमा पनि विज्ञापन बोर्डमा सेन्सर भएर मात्र प्रसारण गर्न पाउने व्यवस्था संशोधित नियमावलीले गरेको छ। यो व्यवस्थाले सामाजिक सञ्जाल टिकटक, फेसबुकलगायतलाई पनि बोर्डको दायरामा ल्याएको छ। यस्तै रेडियो, टेलिभिजनमा प्रसारण हुने विज्ञापन पनि बोर्डमा सेन्सर हुनुपर्ने छ। सम्बन्धित निकायबाट नै सीधै भुक्तानीको व्यवस्था गरिने भएको छ। यसको मतलब विज्ञापन दिने सरकारी निकाय सिधै आउन पनि सक्ने भयो भने विज्ञापन एजेन्सीमार्फत पनि जान सक्ने भयो। सरकारी विज्ञापन छाप्दा मिडियाहरू ९० प्रतिशतसम्म छुट दिन बाध्य छन्। तर, त्यो जोगिएको पैसा राज्यकोषमा रहँदैन। पूरा बिल काटिन्छ, भुक्तानी दिइन्छ र एजेन्सीमार्फत घुमेर सरकारी कर्मचारीसम्मै पुग्छ। मिडियाले एजेन्सीलाई र एजेन्सीले सरकारी निकायलाई काटेका बिल भिडाएर हेर्दा यो छर्लङ्ग हुन्छ। ऐनअनुसार यो कालोबजारी हो। तर, खुलमखुला चलिरहेको छ। कहिलेसम्म चल्न दिने ? तीन प्रकारका विज्ञापन नियमावलीमा भएको संशोधनले विज्ञापन र सूचनालाई ३ खण्डमा विभाजन गरेको छ। सार्वजनिक हितसँग सम्बन्धित, प्रबद्र्धनात्मक र अन्य विज्ञापन गरी ३ भागमा विभाजन गरिएको छ। बाह्य विज्ञापन अर्थात् होर्डिङ बोर्डसम्बन्धी विज्ञापनमा स्थानीय तहले अनुमति दिनुपर्छ। तर, त्यस्ता विज्ञापन बोर्डले तय गरेको आकार, प्रकार र विधि तथा मापदण्डअनुसार हुनुपर्ने छ। सवारीसाधनमा गर्ने विज्ञापनको हकमा पनि बोर्डले मापदण्ड बनाउनुपर्नेछ। सोहीअनुसार गर्नुपर्ने व्यवस्था गरिएको छ। यस्तै, बोर्डले सार्वजनिक गरेको विज्ञापनसम्बन्धी आचारसंहिताको अनुगमन बोर्डले गर्ने छ। आचारसंहिता, ऐन र नियमालीविपरीत कारोबार गर्ने कारोबार दाता, विज्ञापन एजेन्सी र सञ्चारमाध्यमको निश्चित अवधिका लागि कारोबार रोक्का गर्नेसम्मको व्यवस्था संशोधनले गरेको छ। यो नियमावलीले विज्ञापन बजार अनुशासित, नियमित हुने र विज्ञापन क्षेत्रमा ७० प्रतिशतसम्म चुहावट नियन्त्रण हुने अपेक्षा गरिएको हो। कारबाही सुरु विज्ञापन बोर्डले कोकिल मिडिया एजेन्सीलाई मंगलबार कारबाही गरेको छ। मनपरी सेवा शुल्क तोकेपछि बोर्डको बैठकले कोकिल मिडियालाई १० हजार जरिवानासहित असार मसान्तसम्म कारोबार रोक्का गर्ने निर्णय गरेको हो। नसर्ने रोग रोकथाम तथा नियन्त्रणसम्बन्धी विज्ञापन प्रसारण गर्न राष्ट्रिय स्वास्थ्य शिक्षा, सूचना तथा सञ्चार केन्द्रसँग उक्त एजेन्सीले गत असोज १२ मा गरेको सम्झौताविपरीत शुल्क लिने तयारी गरेको बोर्डको भनाइ छ। बोर्डका अनुसार कोकिलले केन्द्रसँग विज्ञापन प्रसारणबापत प्रतिस्पट १०६६१ रुपैयाँमा सम्झौता गरी एफएम रेडियोमा प्रतिस्पट ११११ रुपैयाँमा प्रसारण आदेश दिई प्रतिस्पट ९८५० रुपैयाँ अर्थात् ९८६५८ प्रतिशत सेवा शुल्क लिने तयारी गरेको थियो। मिडियाले ५२ एफएम रेडियोबाट विज्ञापन प्रसारण गर्नुपर्नेमा २० वटा एफएम रेडियोमा मात्र विज्ञापन प्रसारणको आदेश दिएको बोर्डको भनाइ छ। बोर्डको माघ १९ गते बसेको बैठकले विज्ञापन (नियमन गर्ने) नियमावली २०७७ (पहिलो संशोधनसमेत) को नियम ११ख को उपनियम (१) बमोजिम २०८१ साल असार मसान्तसम्म उक्त एजेन्सीको विज्ञापन कारोबार रोक्का राख्ने र सो अवधिसम्म उक्त एजेन्सीलाई विज्ञापन बोर्डमा सूचीकरणसमेत नगर्ने निर्णय गरेको छ। कोकिल मिडियाले अत्याधिक सेवा शुल्क राखी कालोबजारी गरेको छानबिनका क्रममा पाइएपछि कारबाही गरिएको हो, बोर्डले जारी गरेको विज्ञप्तिमा भनिएको छ। कालोबजारी ऐनअनुसार पनि २० प्रतिशतभन्दा बढी सेवा शुल्क लिनेलाई सजाय र कारबाहीको व्यवस्था गरेको छ। उक्त ऐनको २०७५ मा भएको संशोधनको दफा ३ को उपदफा १ ले भनेको छ, मोल निर्धारित गरेको बाहेक नेपाल सरकारले तोकेको कुनै मालवस्तुको व्यापारको प्रचलनअनुसार सामान्यतया सयकडा २० भन्दा बढी मुनाफा लिएको अवस्थामा वा अभावको लाभ उडाइ सो मालवस्तुको अनुचित नाफा लिई बिक्री गरेमा निजलाई एक वर्षसम्म कैद वा २ लाख ५० हजार रुपैयाँसम्म जरिवाना वा दुवै हुन सक्नेछ। नियमअनुसार नै बोर्डले कारबाही गरेको बताउँदै हुमागाइले भने यदि अन्य कार्यालयमा पनि विज्ञापन शुल्कमा कालोबजारी गरेको पाइए कारबाही हुन्छ। तर, कोकिलमाथिको कारबाही भने दूषित मनासयले गरिएको विज्ञापन संघ नेपालका अध्यक्ष थापा बताउँछन्। सरकारी विज्ञापनको इतिहास ०१४ साल माघ २९ गते गठन भएको प्रेस कमिसनले आफ्नो प्रतिवेदनमा पत्रपत्रिकाको आर्थिक संकटमा रहेकाले सरकारले विज्ञापन दिए केही सहायता गर्न सक्ने सुझाव दिएको थियो। यसबाट सरकार र प्रेसबीच घनिष्ट सम्बन्ध हुने पनि प्रतिवेदनमा उल्लेख थियो। उक्त कमिसनले दैनिक अखबारलाई २० अंकसम्म छापेमा १०००, साप्ताहिकलाई ४ अंक छापेबापत ६ सय र ३ अंक छापेमा ४ सय ५० तथा पाक्षिकलाई २ पटकको ४ सय रुपैयाँसम्म मासिक रूपमा विज्ञापन दिन सिफारिस गरेको थियो। यसैगरी राष्ट्रिय चाडपर्व र विशेष पर्वमा एक पटकमा ५ सयमा नबढाइ दिन सुझाव दिइएको थियो। २०१४ माघ २० गते न्यायाधीश कृष्णप्रसाद चापागाईंको अध्यक्षतामा गठित पहिलो प्रेस कमिसनले २०१५ साल जेठ ३१ मा सरकारलाई बुझाएको २० सूत्रीय सुझावमा पत्रपत्रिकाहरूलाई सरकारी सचिवालय, विभाग र अड्डाखानाहरूको विज्ञापन दिनुपर्छ भनिएको थियो। विज्ञापनबारे सरकारका लागि दिइएको यो नै संभवतः पहिलो नीतिगत सुझाव भएको बोर्डको अध्ययनमा उल्लेख छ। २०१५ सालको चुनावपछि सरकारले विज्ञापनसम्बन्धी नीतिलाई पारदर्शी बनाउन थाल्यो र तात्कालीन प्रचार विभागमार्फत प्रत्येक पत्रपत्रिकालाई एकमुस्ट २ सय रुपैयाँ अनुदान दिने निर्णय गरेको थियो र यसलाई पञ्चायतकालमा पनि निरन्तरता दिइयो। २०१५ मा जारी गरेको प्रतिवेदनमा लोककल्याणकारी विज्ञापनको आवश्यकता उल्लेख भएपछि २०१६ सालबाट यो लागू भएको हो। विज्ञापनका प्रकारः विज्ञापनको प्रकृति, विज्ञापनको उद्देश्य र यसको प्रभावका आधारमा विज्ञापनलाई लोक कल्याणकारी विज्ञापन, सार्वजनिक सूचनासम्बन्धी विज्ञापन र व्यापारिक विज्ञापन भनी वर्गीकरण गर्नुपर्ने उच्चस्तरीय मिडिया सुझाव आयोगको प्रतिवेदन, २०६३ ले सिफारिस गरेको छ। समाजको सर्वांगिण हित र कल्याणको दृष्टिले गरिने विज्ञापनलाई लोक कल्याणकारी विज्ञापन, सार्वजिनक सरोकार र चासोसँग सम्बन्धी सूचनामूलक विज्ञापनलाई सार्वजनिक सूचनासम्बन्धी विज्ञापन र वस्तु तथा सेवाको लगानी र बिक्री प्रवद्र्धनको उद्देश्य बोकेका विज्ञापनलाई व्यापारिक विज्ञापन भनी वर्गीकरण गर्नु बान्छनीय देखिन्छ। यसमध्ये लोककल्याणकारी विज्ञापन र सरकारी निकायका सार्वजनिक सूचनासम्बन्धी विज्ञापन राज्यले समानुपातिक किसिमबाट वितरण गर्ने व्यवस्था गर्नुपर्ने भनिएको छ। विज्ञापन बजार सुधार्न सुझावः सामाजिक सञ्जाललगायत डिजिटल प्लेटफर्महरू लोकप्रिय हुन थाले पछि पत्रपत्रिका, रेडियो तथा टिभी जस्ता परम्परागत सञ्चारमाध्यमहरूबाट यस्ता नयाँ माध्यमहरूमा विज्ञापन बढ्न थालेको छ। तर, यी डिजिटल माध्यममा हुने विज्ञापनका लागि ठूलो रकमसँगै तिनीहरूले तिर्नुपर्ने राजस्वसमेत गुमेको छ। त्यसैले सरकारले डिजिटल माध्यममा आउने विज्ञापनको नियमन गरी यिनीहरूलाई करको दायरामा ल्याउनुपर्छ। विज्ञापन क्षेत्रको नियमन गर्ने निकाय विज्ञापन बोर्डसँग सीमित स्रोत साधन रहेको अवस्थामो डिजिटल माध्यम बृहत् बन्दै गइरहेको छ। बोर्डलाई कानुनले दिएको अधिकार प्रयोग गर्न स्रोत साधन सम्पन्न बनाउनुपर्ने छ। क्लिन फिडको प्रभावकारी कार्यान्वयन गर्ने विज्ञापनको बजार कोभिड महामारीपछि उल्लेख्य रूपमा घटेको अवस्थामा विज्ञापनको बजार पुनर्स्थापित गर्न सरकार, विज्ञापन एजेन्सी, सञ्चारमाध्यम तथा विज्ञापनदाताको संयुक्त प्रयास हुनुपर्ने देखिन्छ। रोजगारी तथा राजस्वमा राम्रो योगदान दिँदै आएको भए पनि यस क्षेत्रमा देखिएका पछिल्लो प्रवृत्ति, नयाँ अवसर र चुनौतीका बारेमा नियमित रूपमा अध्यययन गरी आवश्यक नीतिगत तथा कानुनीको आवश्यकता पहिचान गरी सुधारका प्रयासहरू निरन्तर अगाडि बढाउनुपर्छ। विज्ञापन दाताबाट सबै रकम लिने, मिडियासँग ९० प्रतिशत माग्ने एजेन्सीले विज्ञापनदाताबाट विज्ञापनबापतको पूरा रकम लिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोडिने गरेको बोर्डका अध्यक्ष लक्ष्मण हुमागार्इं बताउँछन्। अस्वस्थ प्रतिस्पर्धा र एजेन्सीहरूको अपारदर्शिताका कारण नै विज्ञापन क्षेत्र पारदर्शी बन्न नसकेको उनको भनाइ छ। विज्ञापन संघ नेपालका अध्यक्ष सुदीप थापा पनि यो कुरा स्वीका गर्छन्। एजेन्सी र मिडियाबीच भ्रष्टाचार हुने खाडल तय भइरहेको थापाको भनाइ छ। एउटा एजेन्सीले मार्केटिङ (व्यवस्थापन) गर्छ, अर्को एजेन्सीले रिलिजिङ (वितरण) गर्छ, थापा भन्छन्, यो बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडललाई बन्द गर्नुपर्ने थापाले बताए। सरकारको नीति नियम नै गतिलो नभएकाले विज्ञापनमा अपारदर्शिता बढेको नेपाल राष्ट्रिय विज्ञापन संघका अध्यक्ष धर्मेन्द्रकाजी श्रेष्ठ बताउँछन्। बोर्डका अनुसार विज्ञापन दाता, एजेन्सी र मिडियाभित्र नै चलखेल गर्ने तत्वहरू सक्रिय छन्। सरकारी विज्ञापनमा कर्मचारी नै कमिसनमा लागेका छन्, बोर्ड उच्च स्रोतले भन्यो, एजेन्सीभित्रका विशेषगरी रिलिजिङका कर्मचारीहरूले निश्चित रकम माग्छन् भने मिडियाभित्र पनि बजार व्यवस्थापन एवं ब्रान्डका कर्मचारीहरूले कमिसन लिने गरेका छन्।् सरकारी विज्ञापनको क्रममा सबै पक्ष नै कमिसनको खेलमा रहने गरेको स्रोतको भनाइ छ। मिडियाको अवस्थाको फाइदा उठाएर छुट लिने काम बन्द हुनुपर्ने नेपाल मिडिया सोसाइटीका महासचिव मदन लम्साल बताउँछन्। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्ने उनको भनाइ छ। विज्ञापन नियमनका लागि विज्ञापन ऐन, २०७६ तथा विज्ञापन नियमावली २०७७ कार्यान्वयनमा छन्। ऐन तथा नियमावलीको प्रावधानबमोजिम विज्ञापन बोर्ड गठन भएको हो। बोर्डले विज्ञापन उत्पादन, वितरण प्रकाशन तथा प्रसारणसम्बन्धी आचारसंहिता, २०७९ जारी गरेको छ। बोर्डले विज्ञापनको राष्ट्रिय नीति पनि ल्याएको छ। विज्ञापन दिइने छुटका लागि एक निश्चित मापदण्ड बनाउनुपर्ने लोककल्याणकारी विज्ञापनलाई पत्रपत्रिकाले दुरुपयोग गरेको सम्बन्धमा यसबारे समीक्षा, प्रभावकारी अनुगमन र प्रभावबारे राम्रो अध्ययन नभई अहिलेकै अवस्थामा लागू गर्न नहुने। लोककल्याणकारी विज्ञापन लागू गर्ने हो भने पनि सञ्चारमाध्यमको प्रभावकारिता र लोकप्रियताका आधारमा विज्ञापन दिनुपर्ने, विज्ञापनको रकम भुक्तानी प्रक्रिया सरल बनाउनुपर्ने र स्थानीय परिवेशअनुसार विभिन्न भाषा र संस्कृतिमा आधारित विज्ञापन बनाउनुपर्ने आवश्यकता देखिन्छ। बहुराष्ट्रिय कम्पनीहरूका उत्पादनहरूको बजार नेपालमा राम्रो भए पनि स्थानीय सं चारमाध्यममा निकै कममात्र विज्ञापन दिने गरेको अवस्थामा विज्ञापन बजारमा निश्चित रकम अनिवार्य खर्च गराउने नीतिगत व्यवस्था गर्ने। सरकारी विज्ञापन वितरणको प्रक्रिया पारदर्शी हुनुपर्ने देखिन्छ। सञ्चारमाध्यमहरू पनि आपसमा गाभिन प्रोत्साहित गर्ने नीति आवश्यक। विज्ञापनदाताले विज्ञापनबापतको पूरा रकम भुक्तानी दिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोरिने गरेका छन्। लक्ष्मण हुमागाईं, अध्यक्ष, नेपाल विज्ञापन बोर्ड एउटा एजेन्सीले मार्केटिङ (व्यवस्थापन) गर्छ। अर्को एजेन्सीले रिलिजिङ (वितरण) गर्छ। यस बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडलबन्द गर्नुपर्छ। सुदीप थापा, अध्यक्ष, विज्ञापन संघ नेपाल सरकारको नीति नियम नै गतिलो नभएकाले विज्ञापनमा अपारदर्शिता बढेको हो। यसमा सरकार पहिला गम्भीर हुनुपर्छ। नियमन र नियन्त्रण गर्नुपर्छ। धर्मेन्द्रकाजी श्रेष्ठ, अध्यक्ष, राष्ट्रिय विज्ञापन संघ मिडियाको अवस्थाको फाइदा उठाएर छुट लिने काम बन्द हुनुपर्छ। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्छ। मदन लम्साल, महासचिव, नेपाल मिडिया सोसाइटी"
कांग्रेस महासमिति बैठकमा महिलाका मुद्दा स्थापित हुन्छन्,"फागुन ७ गतेदेखि हुन लागेको नेपाली कांग्रेसको महासमिति बैठकमा कांग्रेसका विभिन्न नीतिहरूका विषयमा छलफल हुन्छन्। पदाधिकारीले संगठनात्मक र राजनीति दस्तावेज पेस गर्ने छन्। त्यसपछि पार्टीभित्र महिलाको अवस्था र स्थानका विषय छलफलमा गर्ने तयारी गरेका छौं। कांग्रेसको यो विधान अधिवेशन पनि हो। यो अधिवेशनमा महिलामाथि भएको असमानता, विभेद र पाउनुपर्ने अधिकारका विषयका मुद्दा स्थापित गराउने अवसर पनि हो। यसलाई हामीले पूर्णरूपमा प्रयोग गर्ने छौं। यसबाहेक निर्वाचन प्रणाली, महिला सशक्तीकरणको विषयका मुद्दाहरूलाई पार्टीका विभिन्न फोरमहरूमा हामीले उठाइरहेका छौं। संविधानले नै तय गरेको महिलाको ३३ प्रतिशत सहभागिता कांग्रेसमा पूर्णरूपमा लागू हुन सकेको छैन। पार्टीका महिलाहरूले नै यो अवसरबाट बञ्चित हुनुपरेको तितो यर्थाथ हामीसँग छ। गठबन्धनका कारण स्थानीयदेखि संघसम्म निर्वाचन लड्दा महिला नै खुम्चिनुपरेको छ। यस्ता विषय पनि हामीले महासमितिमा सशक्त ढंगले उठाउने छौं। यसबाहेक महासमिति बैठकमा महिलासँग सम्बन्धित केके विषय उठाउन सकिन्छ भनेर तयारी पनि गरिराखेका छौं। आगामी निर्वाचनमा महिलालाई ५० प्रतिशत टिकट दिनुपर्ने विषय विधानमै समावेश गर्ने तयारी गरिरहेका छौं। यसबाहेक विधानको खेस्रा बनाउँदा त्यहाँ पनि हामीले यो विषयलाई समेट्छौं। पार्टीमा पदाधिकारी तहमा महिलाहरू धेरै आउनुपर्ने रहेछ। यसो भएमा मात्र विधानमा महिलाका मुद्दा समावेश गराउन केही हदसम्म दबाब दिन सकिन्छ। त्यो भूमिका अहिले हुन सकेको छैन। केन्द्रीय सदस्यमा महिलाको उपस्थिति त केही हदसम्म छ तर पदाधिकारीमा अत्यन्त न्यून छ। यो अवस्था महिलाहरू नभएर आएको होइन, महिलालाई विभेद गरिएकै कारण यो अवस्था आएको हो। महिलाको उपस्थिति न्यून हुँदा हाम्रा मुद्दाको सुनुवाइ हुन सकेको छैन। त्यसैले पार्टीमा महिलाको भूमिकालाई लत्याइनु भएन र विधान बनाउने सन्दर्भमा जतिसक्दो बढी महिला सहभागिता गराउनुपर्छ भनेर पनि हामी लागिरहेका छौं।  गौतम नेपाली कांग्रेसको केन्द्रीय सदस्य हुन्।"
एउटै आईपीओ भर्न ४३ हजार चाहिने,"काठमाडौं : रिलायन्स स्पिनिङ मिल्सले बुक बिल्डिङ विधिबाट सर्वसाधारणलाई आईपीओ बिक्री गर्न नेपाल धितोपत्र बोर्डसँग अनुमति मागेको छ। कम्पनीले प्रतिकित्ता ८ सय २० रुपैयाँ ८० पैसाको दरले ११ लाख ५५ हजार ९ सय ६० कित्ता आईपीओ बिक्री गर्न बोर्डसँग माघ २३ गते अनुमति मागेको हो। कम्पनीले कुल ९४ करोड ८८ लाख ११ हजार ९ सय ६८ रुपैयाँको आईपीओ जारी गर्नेछ। आईपीओ निष्कासन तथा बिक्री प्रबन्धक ग्लोबल आईएमई क्यापिटल हो। कम्पनीले यसअघि योग्य संस्थागत लगानीकर्ताका लागि बोलपत्र आह्वान गरेकामा योग्य संस्थागत लगानीकर्ताले कबोल गरेको मूल्यका आधारमा सेयरको कट अफ मूल्य प्रतिकित्ता ९ सय १२ रुपैयाँ कायम भएको थियो। नियमअनुसार यो मूल्यको १० प्रतिशत कममा सर्वसाधारणलाई आईपीओ बिक्री हुन लागेको हो। बुक बिल्डिङ विधिबाट जारी हुने आईपीओमा सर्वसाधारणले न्यूनतम ५० कित्ता आवेदन दिनुपर्ने व्यवस्था छ। अर्थात् रिलायन्स स्पिनिङको आईपीओ भर्न सर्वसाधारणले न्यूनतम ४१ हजार ४० रुपैयाँ छुट्ट्याउनुपर्ने भएको छ। रिलायन्स बुकबिल्डिङमार्फत जारी भएको दोस्रो आईपीओ हो। यसअघि सर्वोत्तम सिमेन्टको आईपीओ बुक बिल्डिङ माध्यमबाट जारी भएको छ। यद्यपि सो आईपीओमा सर्वसाधारणले आवेदन दिन बाँकी नै छ। सर्वोत्तमका लागि सर्वसाधारणले कम्तीमा १८ हजार रुपैयाँ जोहो गर्नुपर्नेमा रिलायन्सका लागि ४३ हजार चाहिने भएको हो। यो विशेष प्रक्रियामार्फत जारी आईपीओका लागि ४३ गुणा बढी रकम चाहिने भएको हो। जबकि प्रतिकित्ता सय रुपैयाँ अंकित अन्य आईपीओमा १० कित्ता आवेदन दिन एक हजार रुपैयाँमात्र आवश्यक रहन्थ्यो। पहिलो बुक बिल्डिङको आईपीओमा योग्य संस्थागत लगानीकर्ताका लागि कट अफ प्राइस प्रतिकित्ता ४ सय १ रुपैयाँ तय भएपछि सर्वसाधारणले आईपीओ किन्न १० प्रतिशत कम अर्थात् ३ सय ६० रुपैयाँ ९० पैसा तिर्नुपर्ने भएको थियो। सर्वसाधारणको खातामा आवेदन दिने अवधिमा ४३ हजार ४० रुपैयाँ ब्यालेन्स कायम नभए रिलायन्सको आईपीओमा दिएको आवेदन रद्द हुनेछ। रिलायन्सको आईपीओमा योग्य संस्थागत लगानीकर्ताहरूले पेस गरेको बोलपत्र माघ १५ गते खोलिएको थियो। योग्य संस्थापक लगानीकर्ताले पेस गरेको बोलपत्रमार्फत कट अफ मूल्य ९ सय १२ रुपैयाँ निर्धारण भएको हो। यस निष्कासनमा योग्य संस्थागत लगानीकर्ताले कुल ६४ वटा आवेदन दिएएका थिए। जसमा १८ वटा संस्थाले ९ सय १२ रुपैयाँमा सेयर खरिदको लागि आवेदन दिएका थिए। रिलायन्सको बोलकबोलका लागि प्रतिकित्ता ६ सय ८ रुपैयाँदेखि ९ सय १२ रुपैयाँसम्म बिक्री मूल्य सीमा कायम गरिएको थियो। यस सीमाको बीचमा रहेर योग्य संस्थागत लगानीकर्ताले आवेदन दिन सक्ने व्यवस्था थियो। रिलायन्सले जारी पुँजी १ अर्ब ९० करोड रुपैयाँको १०१४५ प्रतिशतले हुने १९ करोड २६ लाख ६० हजार रुपैयाँबराबरको १९ लाख २६ हजार ६ सय कित्ता सेयर जारी गर्न अनुमति पाएको थियो। जसमध्ये पहिलो चरणमा संस्थागत लगानीकर्ताका लागि माघ १० गतेदेखि १४ गतेसम्म ४० प्रतिशत अर्थात् ७ लाख ७० हजार ६४० कित्ता सेयरका लागि कबोल पेस गरेका थिए। जसमा ३ गुणा बढी आवेदन परेको हो। दोस्रो चरणमा नेपाल धितोपत्र बोर्डबाट अनुमति पाएपछि कम्पनीले सुरुमा कर्मचारी, म्युचअल फन्ड र स्थानीयवासीलाई सेयर जारी गर्नेछ। बाँकी सेयरमा सर्वसाधारणले आवेदन दिन पाउनेछन्। रिलायन्स स्पिनिङ मिल्स सन् १९९४ मा स्थापना भएको पब्लिक लिमिटेड कम्पनी हो। यो नेपालको सबैभन्दा ठूलो स्पिनिङ मिल हो। यसले कपास, पोलिएस्टर, भिस्कोज, एक्रिलिक र पोलिएस्टर टेक्सचर्ड यार्नको उत्पादनमा गर्छ। कम्पनीको सुनसरीको खनार र दुहबी गरी दुईवटा उत्पादनस्थल छन्। यसको कुल उत्पादन क्षमता प्रतिवर्ष ४२ हजार ७ सय ५० मेट्रिकटन रहेको छ। पछिल्लो समय कम्पनीले उद्योगबाट उत्पादित वस्तुहरू विश्वबजार त्यसमा पनि खासगरी भारत र टर्कीमा ठूलो परिमाणमा निर्यात गर्दै आएको छ। रिलायन्स स्पिनिङ मिल्सले २०२३ मा १० अर्ब ६० लाख रुपैयाँबराबरको व्यापार गरेको छ। अघिल्लो वर्षको तुलनामा यो करिब एक प्रतिशतले कम हो। रेटिङ एजेन्सी केयर रेटिङ नेपालका अनुसार कम्पनीले सन् २०२२ मा १० अर्ब १० करोड ५० लाख र सन् २०२१ मा ७ अर्ब ७९ करोड ३० लाख रुपैयाँबराबरको व्यापार गरेको थियो। कम्पनीले बैंक कर्जाका लागि रेटिङ पुनः पुष्टि गराएको छ। दीर्घकालीन कर्जा ३ अर्ब ७२ करोड ७५ लाख लागि यसलाई केयर एनपी ए माइनस र अल्पकालीन ५ अर्ब ५८ करोड रुपैयाँबराबरको कर्जाका लागि केयर एनपी ए२ प्लस रेटिङ पुनः पुष्टि गराएको हो। यसले कुल ९ अर्ब ३० करोड ७५ लाख रुपैयाँका लागि पुनः रेटिङ पुष्टि गराएको छ।रिलायन्सले बुक बिल्डिङमार्फत आईपीओ निष्कासन गर्न गत वर्षको असार ३१ गते बोर्डमा निवेदन दिएको थियो। बुक बिल्डिङमार्फत आईपीओ जारी कसरी हुन्छ ? बुक बिल्डिङ विधिबाट आईपीओ जारी गर्दा आईपीओ जारी गर्ने कम्पनीले निष्कासन तथा बिक्री प्रबन्धकको सहयोगमा योग्य संस्थागत लगानीकर्तासँग उनीहरूले चाहेको न्यूनतम खरिद संख्या, आशय मूल्य र सोको मूल्यांकन विधिसहित प्रारम्भिक विवरणपत्रमा सुझाव माग हुन्छ, त्यसपछि योग्य संस्थागत लगानीकर्ताले आवश्यक अध्ययन गरी आशय मूल्य पेस गर्छन्। त्यही आशय मूल्यको आधारमा बिक्री मूल्य सीमा (कट अफ मूल्य) निर्धारण हुन्छ। यो मूल्यमा योग्य संस्थागत लगानीकर्ताले सेयर खरिद गर्छन् भने सर्वसाधारणले यो मूल्यको १० प्रतिशत कम तिर्नुपर्नेछ। कट अफ मूल्य भन्नाले यस्तो मूल्य हो, जुन मूल्यभन्दा बढी कबोल गर्ने योग्य संस्थागत लगानीकर्तालाई बाँडफाँट गरे सबै बिक्री हुनेछ। योग्य संस्थागत लगानीकर्तालाई बाँडफाँट सम्पन्न भएको विवरण ७ दिनभित्र नेपाल धितोपत्र बोर्डमा बुझाउनुपर्ने व्यवस्था छ। बोर्डको स्वीकृतिपछि सर्वसाधारणलाई आईपीओ जारी गर्ने प्रक्रिया अघि बढ्छ जसअघि सर्वसाधारणलाई सबै कुरा खुलाएर नयाँ विवरणपत्र पेस गर्नुपर्छ। बोर्डले स्वीकृति दिएको ७ दिनभित्र आह्वानपत्र प्रकाशन गर्नुपर्नेछ। र सोहीअनुसार आवेदन माग गरिनेछ।"
"पाल्पा जिप दुर्घटना : मृतकको संख्या १० पुग्यो, सबैको सनाखत","तानसेन : पाल्पा डुम्रेबाट तिनाउँ गाउँपालिका वडा६ चिदिस शिखर डाँडा जाँदै गरेको लु १ ज २३७१ नम्बरको यात्रुबाहक जिप दुर्घटना हुँदा घटनास्थमै ८ जनाको र उपचारको क्रममा दुई जनाको गरी १० जनाको मृत्यु भएको छ भने १७ जना घाइते भएका छन्। घटनास्थलमा मृत्यु हुनेमा तिनाउ ६ मस्यामकी ६० वर्षीया यन कुमारी पन्त, सोही ठाउँकै ३९ वर्षीय रामबहादुर अस्लामी, ६७ वर्षीय कृष्णबहादुर अस्लामी, २८ वर्षीया उर्मिला अस्लामी, बुटवल उपमहानगरपालिका१४ का चन्द्र रणपाल र उनकी श्रीमती ६० वर्षीया चुना रणपाल, रिव्दीकोट १ ख्याहाकी ६५ वर्षिया दिल कुमारी सुनार र देवदह नगरपालिका ५ की २९ वर्षीया दिलमाया जिसी रहेको जिल्ला प्रहरी कार्यालय पाल्पाका सूचना अधिकारी प्रहरी नायव उपरीक्षक सुगन्ध श्रेष्ठले बताए। लुम्बिनी मेडिकल कलेजमा उपचारका क्रममा तिनाउ२ खुर्सानेका २० वर्षीया गीता सुनार र रिब्दीकोट गाउँपालिका१ ख्याहाकी ६६ वर्षीया विष्णुकला कामीको मृत्यु भएको पाल्पा प्रहरीले जनाएको छ। घाइते हुनेहरुमा पाल्पा तिनाउ ६ की २० वर्षीया कृष्णा पन्त, सोही ठाउँकै १९ वर्षीया उमा रास्कोटी, २१ वर्षीया अमृता गहतराज, १९ वर्षीया शान्ती राना, ९ वर्षीय शौरव पुन, ४५ वर्षीय तुल बहादुर नेपाली, २८ वर्षीया कमला सुनार, रुपन्देही खैरेनी ५ का ९ वर्षीय विवेक जिसी, सोही ठाउँकै ६ वर्षीय अस्मित जिसी, तानसेन ७ की ४२ वर्षीया सविता परियार, रिव्दिकोट १ की ३० वर्षीया रमा सुनार, सोही ठाउँकै ६ वर्षीया विद्या सुनार, ६ वर्षीया साया सुनार, ५ वर्षीय आलब सुनार, तानसेन १० का ४५ वर्षीय जिप चालक दान बहादुर चिदी, रुपन्देही हरैयाकी ३० वर्षीया भुमी पुन र १ जना ३६ दिनकी बालिका गरी १७ जनाको लुम्विनी मेडिकल कलेज पाल्पामा उपचार भइरहेको प्रहरीले जनाएको छ। मंगलबार बेलुका करीव ५ बजेको समयमा लु १ ज २३७१ नम्वरको जिप चिदिस शिखरडाँडा जाँदै गर्दा उकालोमा व्याक भइ दुर्घटना भएको थियो। जिप सडकबाट ३ मिटर तल अर्को सडकमा खसेको थियो। जिप ओभरलोडको कारण दुर्घटना भएको बताइएको छ।"
"श्रीमद्भागवत महापुराणको उद्घाटनमा व्यस्त राष्ट्रपति, आज फिदिम आउने",फिदिम : राष्ट्रपति रामचन्द्र पौडेल श्रीमद्भागवत महापुराण उद्घाटन कार्यक्रममा व्यस्त रहेका छन्। मंगलबार गार्गी कन्या गुरुकुलद्वारा आयोजित श्रीमद्भागवत सप्ताह ज्ञान महायज्ञको काठमाडौंमा उद्घाटन गरेका थिए। देवघाटधामको गुरुकुलले अक्षयकोष स्थापना गर्न काठमाडौंको पशुपति क्षेत्रमा महायज्ञको आयोजना गरेको हो। उद्घाटन कार्यक्रमलाई सम्बोधन गर्दै राष्ट्रपति पौडेलले कन्यालाई वेद शिक्षा प्रदान गर्नका लागि गार्गी कन्या गुरुकुल विद्याश्रमले खेलेको भूमिकाको प्रशंसा गरे। ऋषिमुनि र तपस्वीको आदर्शको अनुशरण गर्दै देवघाटधाममा सन्त महात्माले आश्रम र गुरुकुल चलाएर यसको महत्वलाई बढाउनु प्रशंसनीय कार्य भएको उनको भनाइ थियो। त्यसैगरी आज राष्ट्रपति पौडेल पाँचथर सदरमुकाम फिदिम आयोजित श्रीमद्भागवत महापुराण सप्ताह ज्ञान तथा पाँचथर बहुधार्मिक आध्यात्मिक महोत्सवको उद्घाटन गर्न आउने भएका हुन्।पाँचथर बहुमुखी क्याम्पसको आयोजना कार्यक्रम हुन लागेको हो। पौडेलले दिनको १ बजे महोत्सवको उद्घाटन गर्ने कार्यतालिका छ। महोत्सव मूल समारोह समितिका अध्यक्ष दीपक प्रकाश बाँस्कोटाका अनुसार उद्घाटन हुनुभन्दा पहिले फिदिम बजारमा कलशयात्रा गर्ने तयारी छ। फिदिममा राष्ट्रपतिको सवारी हुने भएपछि फिदिमको सुरक्षा अवस्था कडा पारिएको छ।
सार्वजनिक बिदामा बेथिति,"सर्वाेच्च अदालतले जनयुद्ध दिवसका नाममा फागुन १ गते बिदा नदिन सरकारलाई निर्देशनात्मक आदेशै गर्नुपयो । संघ सरकारले दिएको त्यस्तो बिदा खारेज सर्वाेच्चले गर्दागर्दै पालिकाहरूले भने धमाधम बिदा घोषणा गरे । अयोध्यामा सिंगो भारतभरि आधा दिन बिदा दिएको बेला नेपालका पालिकाले भने दिनभरि छुट्टी गरिदिए । कतिसम्म भने स्थानीय सरकारले यस्ता दिवसमा मात्रै होइन, आफूलाई मन लाग्नेबित्तिकै बिदा दिने गरेका छन् । जेलबाट अपराधी छुटेको खुसीमा होस् या पालिकाका जनप्रतिनिधिका आफन्त बित्दा वा बिहेबारी पर्दा पनि बिदा दिने चरम मनलाग्दी पालिकाहरूमा फैलिएको छ । नेपालको संविधानले दिएको अधिकार र कर्तव्यको सूचीमा पालिकाहरूले बिदा दिन पाउने भन्ने छैन । स्थानीय सरकार सञ्चालन ऐनले पनि बिदा दिनेबारे बोलेको छैन । पालिकाहरू बेलगाम बिदाका पछि कुदेको कुद्यै छन् । बिदा दिनु नै सबैभन्दा ठूलो उपलब्धि र हर्षबढाइँको सबैभन्दा उत्तम उपाय हो भन्ने मनोविज्ञान उकासिएको छ । कर्मचारी काम गर्दागर्दै थकित गलित भएको भन्ने बहानामासमेत पालिकाहरूले बिदा दिएका उदाहरण छन् । संघ सरकारले चाडबाड, दिवस, र जयन्तीहरूमा गरी वर्षभर ३५ दिन बिदा दिन्छ । ३ सय ६५ दिनमध्ये ५२ वटा त शनिबारे बिदा हुन्छ । प्रदेश सरकारहरूले वर्षमा अधिकतम ६ दिन बिदा दिन पाउँछन् र दिन्छन् । र, त्यसमाथि दुर्घटना र विपद् आइलाग्दा पनि संघ सरकारले बिदा थप्ने अनौठो चलन नेपालमै छ । यस हिसाबले वर्षमा १०० दिन बिदामै जान्छ । अर्थात् वर्षमा तीन महिनाभन्दा बढी बिदा हुन्छ । बिदा भनेको सुविधामात्रै होइन, आवश्यकता हो । आरामका लागि मात्रै बिदा आवश्यक हुन्छ । निरन्तरको कामबाट छुट्टी लिँदा र पाउँदा व्यक्तिको सिर्जनशील क्षमतामा वृद्धि हुन्छ । व्यवस्थापनको त्यही सिद्धान्त र मान्यताका आधारमा साप्ताहिक बिदाको प्रचलन बसेको हो । तर दिवसका नाममा र जनतासँग कुनै सरोकारै नराख्ने विषयमा बिदा दिनु चाहिँ सिर्जनशीलताको ह्रास गर्नु हो । अर्काे कुरा, कुनै उत्सव र शोक मनाउने तरिका भनेको बिदा होइन । त्यसको त झन् सिर्जनशील उपयोग हुनुपर्छ । पालिकाहरूले जसरी बेलगाम बिदा दिइरहेका छन्, त्यसमा संघ सरकारले लगाम लगाउन जरुरी छ । देश विकास र निर्माणको बेला रातोदिन नभनी काममा जोतिनुको साटो बिदामा रमाउनु दुःखद् हो ।"
"आज वसन्त पञ्चमी, देशभर सरस्वतीको पूजा आराधना गरी मनाइँदै","काठमाडौं : आज वसन्त पञ्चमी अर्थात् सरस्वती पूजा देशभर विद्याकी अधिष्ठात्री देवी सरस्वतीको पूजा आराधना गरी मनाइँदै छ। विद्याकी देवी भएकाले विशेष गरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन्। सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मान्छन्। आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ। आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ। यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ। काठमाडौं उपत्यकाका स्वयम्भू, मैतीदेवी र गैरीधारास्थित नीलसरस्वती, ललितपुरको लेलेलगायत अन्य जिल्लामा रहेका सरस्वतीका मन्दिरमा आज बिहानैदेखि पूजाआजा गर्न भक्तजन, खासगरी छात्रछात्राको घुइँचो लाग्ने गरेको छ। काठमाडौंको स्वयम्भूस्थित सरस्वती मन्दिर । तस्बिर: अभिषेक महर्जन"
"मधेसमा टुक्रे योजनामै जोडबल, गौरवका आयोजनालाई बेवास्ता","जनकपुरधाम : मधेसमा ६ वर्ष अवधिमा प्रदेश गौरवका आयोजना एउटा पनि सञ्चालन हुन सकेको छैन। जति छन् ती अलपत्र छन्। बरु प्रदेश सरकारले १२ लाखदेखि ५१० लाखसम्मका साना योजना कार्यान्वयनमा जोड दिइरहेको छ। मन्त्रालयहरूले टुक्रे योजनालाई प्राथमिकतामा राखेर बजेट निकासा गर्न थालेका छन्। विगतमा समयमा काम गर्न नसकेपछि विकास बजेट फ्रिज हुने गरेकामा यसपटक पनि कामै हुन सकेको छैन। मुख्यमन्त्रीलगायत मन्त्रीले प्रदेश गौरवका योजनालाई प्राथमिकतामा राख्ने प्रतिबद्धता कार्यक्रमहरूमा जनाए पनि कार्यकर्ता लक्षित योजना कार्यान्वयनलाई जोड दिइरहेका हुन्। ४४ अर्ब ११ करोड ४६ लाखको बजेट ल्याएको प्रदेश सरकार दीर्घकालीन महत्वका आयोजनालाई प्राथमिकता दिनुको साटो १० लाखदेखि ५० लाखसम्मका टुक्रे वितरणमुखी योजनामा केन्द्रित देखिएको छ। भौतिक पूर्वाधार विकास मन्त्रालयमा सबैभन्दा बढी १२ अर्ब बजेट छ। मन्त्री कृष्णप्रसाद यादवले आवश्यकता र प्राथमिकताभन्दा पनि कार्यकर्तालाई नाम तोकेर बजेट बाँडिरहेको पाइएको छ। धनुषाको हंसपुर नगरपालिकाले १० देखि १५ लाखसम्मका २५ योजना पाएको छ। जहाँ कांग्रेस मधेस प्रदेश समितिका कोषाध्यक्ष प्रदीप यादव प्रमुख छन्। हंसपुरकै दक्षिणमा रहेका धनौजी र औरही गाउँपालिकाले २० लाख रुपैयाँको योजनासमेत पाएका छैनन्। मन्त्रीहरूले आफ्नो क्षेत्रमा पर्याप्त बजेट लैजाने र नजिकका अरू क्षेत्रमा पटक्कै नदिने प्रवृत्ति देखिएको मधेस प्रदेशका एमाले संसदीय दलका उपनेता दीपेन्द्र ठाकुरको आरोप छ। जबकि १८ प्रतिशतभन्दा बढी जनसंख्या रहेको दलित समुदायको उत्थानका लागि गठित दलित विकास समितिलाई ६९ लाख मात्र बजेट छ। असार पहिलो र दोस्रो साता ६० करोडभन्दा बढी रकमान्तरण गरी छानबिनको दायरामा पुगेका अर्थमन्त्री सञ्जयकुमार यादव र उद्योग, वाणिज्य तथा पर्यटनमन्त्री सुनिता यादव संसदीय समितिमा बयान दिइरहेका छन्। मुख्यमन्त्री र मन्त्रीहरूले गृहजिल्लामा विगतभन्दा बढी बजेट केन्द्रित गरेको देखिन्छ। नागरिकका लागि प्राथमिकता के छन् भनेर त्यसलाई ध्यान नदिई विकास बजेट वितरण गरिएको बताउँछन् मधेस प्रदेश नीति तथा योजना आयोगका पूर्वउपाध्यक्ष डा भोगेन्द्र झा। माओवादी सांसद मालाकुमारी कर्णका अनुसार मुख्यमन्त्री, मन्त्रीले आफ्नो क्षेत्रको एउटा पनि वडा, एउटा पनि टोल छाडेका छैनन्। सरकारले टुक्रे र वितरणमुखी योजना ल्याउनुको साटो प्रदेश गौरवको आयोजना ल्याए मात्र पनि उपलब्धि हुने माओवादी केन्द्रका नेता भरतप्रसाद साह बताउँछन्। प्रदेश सरकारले ६ वर्ष अवधिमा देखाउन सक्ने एउटा पनि काम गरेको छैन, उनी भन्छन्, जसपाको सरकारमा म पनि केही दिनका लागि मन्त्री भएँ। तर, विकासे मन्त्रालय भएन। कुनै पनि विकासे योजना सञ्चालन गर्नै पाइनँ। जनमत पार्टीका सतिशकुमार सिंहका अनुसार जो मन्त्री हुन्छ त्यसकै वरपरका मान्छेले बजेट बढी पाउँछन्। भन्छन्, यसरी बढी योजना पाउने परम्परा संघीयता विरोधी हो। संघीयता गरेर देखाउने ठाउँ र प्लेटफर्म यही हो। तर हामी हाम्रै कारण व्यक्तिगत स्वार्थले संघीयता नामको बदनाम गराइरहेका छौं। मुख्यमन्त्री सरोजकुमार यादवले आर्थिक पारदर्शिता र सुशासन आफ्नो पहिलो प्राथमिकता रहेको प्रतिबद्धतासहित माघ २२ गते १९ बुँदे निर्देशन जारी गरेका थिए। तर, त्यसविपरीत मुख्यमन्त्री र मन्त्रीहरूमा देखिएको बजेट मोह र टुक्रे योजनाका कारण यादव नेतृत्वको प्रदेश सरकार पहिलो बजेटमै आलोचित बन्न पुगे। मधेसका गृह, सञ्चार तथा कानुनमन्त्री मोहम्मद समिमका अनुसार रामजानकी रंगशाला, एक निर्वाचन एक सडक, प्रादेशिक सडक तथा विश्वविद्यालयलगायत र प्रदेश गौरवको आयोजनाका रूपमा छन्। तर, उनी कामले गति लिन नसकेको स्वीकार गर्छन्। हामी आएको केही दिन मात्र भएको छ। काम गर्दै छौं, मन्त्री समिम भन्छन्, जनतालाई आभास हुने गरी काम गरिरहेका छौं। तर, संघीय सरकारबाट भएको अवरोधले काम गर्न कठिनाइ छ।"
पोखरालाई पर्यटकीय राजधानी घोषणा गर्ने तयारी,"गण्डकी : 'विगतमा जनताका प्रश्न सिधैँ सरकारसमक्ष आउन सक्थेनन्, अहिले गाउँघर टोलवासीले आफ्नो गाउँको योजना यो हो भनी राख्नसक्ने अवस्था सिर्जना भएको छ, नजिकको सरकार भएका कारण त्यो अनुभूति जनताले गर्न पाएको हो नि।' मङ्गलबार पोखरामा आयोजित परिसंवाद कार्यक्रममा प्रदेशका मुख्यमन्त्री सुरेन्द्रराज पाण्डेले भने। गण्डकी प्रदेश सरकार स्थापना दिवसका पूर्वसन्ध्यामा मुख्यमन्त्री तथा मन्त्रिपरिषद्को कार्यालय, प्रदेश नीति तथा योजना आयोग र नेपाल पत्रकार महासङ्घ कास्कीको संयुक्त आयोजनामा परिसंवाद गरिएको थियो। यही फागुन ४ मा प्रदेशले आफ्नो स्थापनाको छैटौँ वर्ष पूरा गर्दैछ। कार्यक्रममा मुख्यमन्त्री पाण्डेले पोखरालाई आगामी चैतभित्रमा पर्यटकीय राजधानी घोषणाको तयारी गरिएको जानकारी दिए। फेवातालको मापदण्ड कार्यान्वयन गर्न सर्वोच्च अदालतको फैसलालाई कार्यान्वयन गरिने जनाउँदै उनले पोखराबाट अन्तर्राष्ट्रिय उडानका लागि चीन र भारतबाट आएका अधिकारीसँगको भेटमा सहजीकरण गर्न आग्रह गरिएको बताए। गाँजाखेतीलाई वैधता दिन तथा स्थानीय रक्सी ब्रान्डिङ गर्न प्रदेश सरकार लागिपरेको जनाउँदै मुख्यमन्त्रीले भने, 'लोकल मदिरा बनाउन लुक्नुपर्ने, अन्य ब्राण्डका रक्सी बनाउन लुक्नुनपर्ने अवस्था छ', उनले भने, 'गुणस्तर नभए गुणस्तर कायम गरौँ। साधारण जनजीविका चलाएका मानिस सानो भए पनि आयआर्जन गर्न सक्छन्।' प्रदेशलाई आत्मनिर्भरतातिर लैजानुपर्ने बताउँदै उनले पञ्चवर्षीय योजनाको उद्देश्य पनि आत्मनिर्भरता नै केन्द्रित रहेको धारणा राखे। आवश्यकता आधारमा बजेट विनियोजनका लागि आयोजना बैंक स्थापनाको तयारी पनि भइरहेको उनले जानकारी दिए। परिसंवादमा मुख्यमन्त्री पाण्डेसहित प्रमुख प्रतिपक्षी दल नेकपा (एमाले) संसदीय दलका नेता एवं निवर्तमान मुख्यमन्त्री खगराज अधिकारी, नेपाल उद्योग वाणिज्य महासङ्घ पूर्वअध्यक्ष आनन्दराज मुल्मी र प्रा डा चन्द्रा भद्रा वक्ताका रूपमा रहेका थियो भने सहजीकरण नेपाल पत्रकार महासङ्घ कास्की अध्यक्ष विमला भण्डारी र पत्रकार वासुदेव मिश्रले गरेका थिए। कार्यक्रममा एमाले संसदीय दलका नेता एवं निवर्तमान मुख्यमन्त्री अधिकारीले मुलुकमा तीन तहको सरकार अगाडि बढेकामा केही कमीकमजोरी पनि भएको स्वीकार गरे। दलीय व्यवस्थामा दलहरूको प्रतिबद्धता हुने बताउँदै उनले गठबन्धनका कारण संविधानमाथि गम्भीर प्रहार भएको बताए। सुरुमै गठबन्धन गरेर घोषणापत्र ननिकाल्नु गलत भएको उनको भनाइ छ। नेपाल उद्योग वाणिज्य महासङ्घका पूर्वअध्यक्ष मुल्मीले मुलुकले उपलब्धि गरेका कुरा कसरी संस्थागत गर्ने भन्ने कुरा महत्त्वपूर्ण रहेको बताउँदै उनले आफ्ना नागरिकको जीवनस्तर वृद्धिका लागि सरकार केन्द्रित हुनुपर्नेमा जोड दिए। ठूलाठूला आयोजना सम्पन्न गर्न प्रदेशको सामर्थ्य नभएको उल्लेख गर्दै उनले प्रदेशको आवश्यकता र अपेक्षा पूरा गर्न दबाब दिनुपर्नेमा जोड दिए। प्रा डा भद्राले गण्डकीले जनतालाई निराश नहुनेगरी असल कार्य गरेर देखाउन सक्नुपर्ने सुझाव दिए। महिलाको नेतृत्वमा प्राविधिक र व्यावसायिक सेवा दिनुपर्ने उनको भनाइ छ। उक्त अवसरमा प्रदेशका नीति तथा योजना आयोग उपाध्यक्ष डा कृष्णचन्द्र देवकोटाले प्रथम पञ्चवर्षीय योजनाका उपलब्धि सार्वजनिक गर्दै दोस्रो पञ्चवर्षीय योजनाको तयारीमा जुटेको बताए। प्रथम पञ्चवर्षीय योजनाले समावेशी, सन्तुलित र दिगो आर्थिक सामाजिक गन्तव्य पहिचान गरेको, सुखद् देखिएका उपलब्धि टिकाउने, सन्तोषजनक देखिएका लक्ष्यमा थप लगानी गर्ने र कमजोर सूचक हस्तक्षेप गर्ने नीति आवश्यक रहेको उनको भनाइ छ। रासस"
वनको जग्गा हडपेर भाडामा,"परासी : नवलपरासीको सुनवल नगरपालिका१३ बडेरास्थित मोतीलाल बहुमुखी क्याम्पसले सरकारी वनको जग्गा हडपेर भाडामा लगाएको पाइएको छ। बडेरा सामुदायिक वनको करिब १ बिघा सिद्धार्थ हार्डवेयर्स प्रालिले डेढ वर्षदेखि प्रयोग गरिरहेको हो। उक्त कम्पनीले पूर्वपश्चिम राजमार्गसँगै जोडिएको जग्गामा भवन बनाई चारैतिर घेरेर फलाम र अन्य सामग्रीको होलसेल व्यवसाय सञ्चालन गर्दै आएको छ। उसले क्याम्पस परिसरमा टाँसेर हार्डवेयरको व्यवसाय चलाइरहेको हो। सम्बन्धित निकायले भने त्यसलाई हटाउन कुनै पहल गरेको छैन। वनको जग्गा क्याम्पसले निजी कम्पनीलाई भाडामा दिएको उपभोक्ता समितिका अध्यक्ष मदन पन्तले बताए। हार्डवेयर्सले निर्माण सामग्री खसाल्नेबित्तिकै आफूहरूले रोक्न प्रयास गरे पनि अटेर गरी संरचना बनाएको उनको भनाइ छ। अतिक्रमित जग्गा खाली गराउन पटकपटक अनुरोध गर्दा पनि वास्ता नगरेकाले केही दिनमा समितिको बैठक बसी १५ दिनभित्र खाली गराउन क्याम्पसलाई पत्राचार गर्छाैं, अध्यक्ष पन्तले भने। तोकिएको समयभित्र खाली नगराए कानुनअनुसार वन क्षेत्रबाट उक्त कम्पनी हटाइने उनको भनाइ छ। क्याम्पस सञ्चालक पक्षले भने उक्त जग्गा महायज्ञका बेला तत्कालीन वन उपभोक्ता समितिले दिएको बताएको छ। महायज्ञ हुँदा तत्कालीन वन उपभोक्ता समितिले उक्त क्षेत्रसहितको साढे ९ बिघा जग्गा क्याम्पसलाई दिने घोषणा गरेको थियो। त्यही भएर हामीले त्यहाँ भाडा लगाएका हौं, क्याम्पस सञ्चालक समितिका अध्यक्ष नारायण तिवारीले भने। उनका अनुसार आयस्रोत नहुँदा क्याम्पस सञ्चालन गर्न कठिनाइ भएकाले भाडामा दिइएको हो। करिब एक बिघा वार्षिक ७ लाख २० हजारका दरले पाँच वर्षका लागि उक्त कम्पनीसँग सम्झौता गरिएको छ। क्याम्पसको करिब २५ बिघा जमिन तारबार गरेर राखेको उनको भनाइ छ। उक्त जग्गा क्याम्पसको नाममा गराउन वन मन्त्रालयमा फाइल पठाएका छौं, उनले भने, राजनीतिक पहुँच नहुनाले मन्त्रिपरिषद्बाट निर्णय गराउन सकेका छैनौं। उनका अनुसार क्याम्पसमा बीए र बीबीएसम्मको पढाइ हुँदै आएको छ। २६५ जना विद्यार्थी छन्। १८ जनाले अध्यापन गराउँदै आएका छन्। तलब खुवाउन समस्या भएर क्याम्पस नै बन्द हुने परिस्थिति आएपछि भाडामा लगाएका हौं, तिवारीले भने। उक्त शैक्षिक संस्था महायज्ञ लगाएर २०६५ सालदेखि सञ्चालनमा आएको हो। महायज्ञको समयमा दाताले घोषणा गरेअनुसार जग्गा क्याम्पसलाई उपलब्ध गराएका थिए। क्याम्पसले करिब २५ बिघामा तारबार गरी वन क्षेत्र अतिक्रमण गरेको छ। व्यक्तिले उपलब्ध गराएको केहीबाहेक क्याम्पसले ओगटेको सबै जग्गा अतिक्रमित रहेको जानकार बताउँछन्। व्यक्तिसँग किनेको २ कठ्ठा १६ धुरबाहेक क्याम्पसको नाममा पुर्जा भएको जग्गा छैन। अतिक्रमित २५ बिघामा पोखरी, रंगशाला, वृद्धाश्रम, मन्दिरलगायत संरचना बनाइएका छन्। उक्त जग्गाको स्वामित्वका लागि राष्ट्रिय भूमि आयोगको जिल्ला कार्यालयमा निवेदन पठाइएको तिवारीले सुनाए। जग्गा नापजाँच गरी पुर्जा उपलब्ध गराउन आयोगमा निवेदन दिएका छौं। आयोगले नापजाँच गरेपछि अन्य प्रक्रिया अघि बढ्छ, उनले भने। क्याम्पसबाट नापजाँचका लागि सञ्चालक समिति बैठकको निर्णयसहित निवेदन आएको आयोगको जिल्ला समितिका अध्यक्ष देवराज भण्डारीले सुनाए। क्याम्पसले नापजाँच गरी पुर्जा उपलब्ध गराउन भन्दै आयोगमा निवदेन दिएको छ। तर, संघसंस्थाको जग्गा नापजाँच गर्ने अधिकार हामीसँग छैन। अधिकार नै नभएपछि प्रकृया अघि बढ्ने कुरै भएन, उनले भने। उक्त क्याम्पस पहिलेदेखि नै वनको जग्गा अतिक्रमण गरेर निर्माण गरिएको डिभिजन वन कार्यालयका डिभिजनल वन अधिकृत महेन्द्रराज वाग्लेले बताए। तत्कालीन समयमा समुदायलाई वन हस्तान्तरण गर्दा उक्त जग्गा क्याम्पसले अतिक्रमण गरेको भनेर उल्लेख गरिएको उनको भनाइ छ। उनका अनुसार वनको जग्गा अतिक्रमण गरी भाडामा दिएकोबारे सुनवल सव डिभिजनका वन अधिकृत मनोज न्यौपानेलाई अनुसन्धान अधिकृत तोकेर अनुसन्धान भइरहेको छ। अनुसन्धानका क्रममा उक्त जग्गा वनको भएकाले त्यसलाई हटाउन वन उपभोक्ता समितिलाई पत्रचार गरिएको अनुसन्धान अधिकृत न्यौपानेले बताए। सुनवलकी मेयर विमला अर्यालले क्याम्पस सञ्चालन गर्न नसकिएकाले भाडामा दिइएको भन्ने जानकारी आएको सुनाइन्। वनको जग्गा त्यसरी भाडामा दिन पाइँदैन। हामीले अब नगर क्षेत्रका कुन कुन ठाउँमा वन अतिक्रमण गरेर संरचनाहरू निर्माण गरिएको छ भन्नेबारे तथ्यांक निकाल्न लागेका छौं, उनले भनिन्, कानुनविपरीत अतिव्रमण भएका स्थानलाई सम्बन्धित निकायहरूको समन्वयमा खाली गराउँछौं। ४४२ हेक्टर वन ओगटेको वनको ७० बिघाभन्दा बढी अतिक्रमण भएको उपभोक्ता समितिको ठहर छ। क्याम्पसले केही वर्षअघि हार्डवेयरनजिक पूर्वतर्फको वनकै जग्गामा व्यावसायिक सटरसमेत बनाएको थियो।"
"आज 'भ्यालेन्टाइन डे', कुन देशमा कसरी मनाइन्छ?","फ्रेबुअरी १४ भ्यालेन्टाइन डे। पछिल्लो समय नेपालमा पनि यस दिनलाई प्रणय दिवसका रूपमा खासगरी युवायुवतीले मनाउन थलेका छन्। विश्वमा फ्रेबुअरी ७ बाट सुरु हुने भ्यालेन्टाइन सप्ताह फ्रेबुअरी १४ मा सम्पन्न गर्ने चलन छ। यस दिन संसारका विभिन्न मुलुकमा आआफ्नै शैलीमा भ्यालेन्टाइन मनाउने गरिएको छ। केही प्रतिनिधि मुलुकका भ्यालेन्टाइन सेलेब्रेसन यस्तो छ: चीन : भगवान्सँग प्रेमी माग्छन् संसारका अन्य मुलुकमा जस्तै चीनमा पनि भ्यालेन्टाइन डे मनाउने चलन बढ्दो छ। चिनियाँहरू नयाँ वर्ष सुरु भएपछिमात्रै भ्यालेन्टाइन मनाउने गर्छन्। चीनमा उक्त दिन युवतीहरू मन्दिर गएर असल प्रेमी माग्नुका साथै विवाहको लागि भगवान्सँग प्रार्थना पनि गर्छन्। चीनमा भ्यालेन्टाइनलाई 'छोरीहरूको चाड'को रूपमा लिइन्छ। चीनमा प्रेमिकाले प्रेमीलाई छाता र जुत्ता उपहार दिँदैनन् किनकि यसले उनीहरूको सम्बन्ध लामो बनाउँदैन भन्ने मान्यता रहिआएको छ। चीनका कतिपय भागमा विवाहपछि श्रीमान्को परिवारले सिलाइबुनाइ गर्ने युवती मन पराउने चलन रहिआएकाले विवाहअघि लुगा बुन्न सिक्ने चिनियाँ युवती पनि प्रशस्त छन्। अमेरिकामा मुटु आकारका चकलेट साट्छन् अमेरिकामा फेब्रुअरी १४ लाई विशेष दिनको रूपमा मनाइन्छ। यस दिन अमेरिकाका विभिन्न सहरमा रहेका होटेल एवं रेस्टुरेन्टलाई सानदार रूपमा सिंगारिएको हुन्छ। जहाँ प्रेमजोडी आआफ्नो भावना तथा माया साट्ने गर्छन्। प्रेमीप्रेमिकाकै लागि रोमान्टिक वातावरण सिर्जना गरिदिने चलन पनि छ। यसदिन डिनर तथा डान्स पार्टी पनि धेरै आयोजना गरिएको हुन्छ। साथीभाइ एवं आफन्तले एकआपसमा चकलेट साटासाट गर्ने चलन पनि छ। युवतीहरू विशेषगरी मुटु आकारका चकलेट उपहार लिन दिन मन पराउँछन्। सपिङ गरेर रमाइलो गर्छन्। फ्रान्समा मनपर्ने मान्छेको चित्र कोर्छन् फ्रान्सको पेरिसलाई 'सिटी अफ लभ' भनेर चिनिन्छ । भ्यालेन्टाइनमा संसारभरका प्रेमीजोडी यहाँ पुग्ने गर्छन्। यस समयमा पेरिसको वातावरण साँच्चिकै प्रेममय हुन्छ। रेस्टुरेन्ट, सपिङ मलदेखि बाटोघाटोसमेत सिंगारिएको हुन्छ। जताततै मुटु आकारको चिन्ह बनाइएको हुन्छ । परम्पराअनुसार भ्यालेन्टाइन विशेष पहिरन लगाइएको हुन्छ। युवतीहरू घरको झ्यालमा गएर युवकको नाम बोलाउने एवं युवकले पनि युवतीलाई आकर्षण गर्ने खालको काम गर्ने चलन रहे पनि यो परम्परा भड्किलो भएको भन्दै सरकारले बन्द गरेको छ। भ्यालेन्टाइन आफूलाई मनपर्ने मान्छेको चित्र कोर्ने पनि गर्छन्। जापानमा मन पर्नेलाई चकलेट दिन्छन् संसारमा जापानी महिलालाई सबैभन्दा लजालु मानिन्छ। जापानमा सन् १९३६ देखि भ्यालेन्टाइन मनाउन सुरु गरेको मानिन्छ। जापानिजले सुरुमा पर्यटकलाई लक्षित गरी यो परम्परा सुरु गरेको हो तर बिस्तारै मायाको पर्व स्वरूप अधिकांश जापानिजहरूले भ्यालेन्टाइन मनाउन थाले। जापानमा मन परेको व्यक्तिलाई चकलेट दिने चलन छ । यसमा प्रेमीप्रेमिकामात्रै होइन दाइ, भाई काका, आमा, बुबा जो पनि हुन सक्छन। यसमा जापानका चकलेट कम्पनीले यसलाई साथ दिँदै आएको छ। महिला विशेषगरी आफैंले तयार पारेको चकलेट उपहार दिन रुचाउँछन् जसले धेरै माया दर्शाउँछ। घरमै बनाएको चकलेट पाउने पुरुष निकै भाग्यमानी मानिन्छ। खासगरी युवकले युवतीलाई उपहार दिने पर्ने चलन रहिआएको छ। दक्षिण कोरियामा उपहार नपाउनेले कालो नुडल्स कोरियामा भ्यालेन्टाइन मनाउने चलन जापानबाट अनुसरण गरेको भन्ने मान्यता छ। उनीहरू पनि जापानमा जस्तै चकलेट, उपहार आदानप्रदान गर्छन्। कतिपय कारियनले भने यस दिनलाई कालो दिनको रूपमा मनाउँछन्। खासगरी कतैबाट उपहार नपाउने व्यक्तिले कालो रङको नुडल्स खाने रोचक चलन रहेको छ। कसैले प्रेम प्रस्ताव नगरे, उपहार नपाए उनीहरू रेस्टुरेन्टमा कालो नुडल्स खाएर पश्चाताप गर्दै बस्छन् तापनि कोरियाली भ्यालेन्टाइन्स सप्ताहलाई उनीहरूको क्यालेन्डरको सबैभन्दा रोमान्टिक समय मान्छन्। डेनमार्कमा उपहारमा तस्बिर डेनमार्कमा भ्यालेन्टाइन मनाउने आफ्नै परम्परा छ। उनीहरू भ्यालेन्टाइन कार्डलाई लभर कार्ड को रूपमा लिन्छन्। प्रचलित चलनअनुसार आफ्नो प्रेमी वा प्रेमिकालाई उपहार दिनुभन्दा पहिले त्यो कार्डमा प्रेमीप्रेमिकाको तस्बिर उतार्ने गर्छन्। विशेषगरी सेतो रङका पुष्पगुच्छा माया स्वरूप उपहार दिन्छन्। डेनमार्कमा 'जोकिंग लेटर' लेख्ने परम्परा निकै लोकप्रिय छ। नाम नलेखिएको चिठी युवतीलाई पठाइन्छ युवतीहरूले त्यो चिठी पाएपछि कस्ले पठाएको भनेर अनुमान लगाउनुपर्छ। यदि उनले सही अनुमान लगाएमा उसलाई पुरस्कृत गरिन्छ। बेलायतमा सपनामा प्रेमी बेलायतमा लगभग १७ औं शताब्दीतिर भ्यालेन्टाइन मनाउने प्रचलन सुरु भएको मानिन्छ। उनीहरूको परम्पराअनुसार, सिंगल युवतीले भविष्यका श्रीमान् वा प्रेमीलाई सपनामा देख्नको लागि पाँचपाते पातलाई सिरानीमा राखेर सुत्छन्। कतिपयले पाँचपातेलाई गुलाब जलसँग मिसाएर सिरानी वरिपरि छर्केर सुत्छन् जसले उनीहरूले चाहेको मान्छेलाई सपनामा देखिन्छ भन्ने विश्वास छ। यस्तै विभिन्न परम्परासहित बेलायतमा तामझामको साथ भ्यालेनटाइन मनाइन्छ। फिनल्यान्डमा सिंगल व्यक्तिका लागि मायाको बस फिनल्यान्डमा भ्यालेन्टाइन डेलाई प्रेम दिवसभन्दा पनि 'फ्रेन्डसिप डे' को मा मनाउने चलन छ। फिनिस भाषामा यस दिनलाई 'यस्ताभान पाइभा' अर्थात् फ्रेन्डसिप डे भनिन्छ। यसदिन उनीहरू साथीसाथीबीच विभिन्न उपहार, कार्ड साटासाट गर्छन्।भ्यालेन्टाइन डेमा साथीलाई सम्झिने चलन भए पनि सिंगल व्यक्तिहरू 'मायाको बस'मा चढ्ने र त्यहाँ रहेका अन्य सिंगल व्यक्तिसँग भेट्ने, मन मिले माया गर्ने गर्छन्। फिनल्यान्डमा यो चलनलाई निकै रमाइलो मानिन्छ।"
सार्वजनिक बिदामा बेथिति,"सर्वाेच्च अदालतले जनयुद्ध दिवसका नाममा फागुन १ गते बिदा नदिन सरकारलाई निर्देशनात्मक आदेशै गर्नुपयो । संघ सरकारले दिएको त्यस्तो बिदा खारेज सर्वाेच्चले गर्दागर्दै पालिकाहरूले भने धमाधम बिदा घोषणा गरे । अयोध्यामा सिंगो भारतभरि आधा दिन बिदा दिएको बेला नेपालका पालिकाले भने दिनभरि छुट्टी गरिदिए । कतिसम्म भने स्थानीय सरकारले यस्ता दिवसमा मात्रै होइन, आफूलाई मन लाग्नेबित्तिकै बिदा दिने गरेका छन् । जेलबाट अपराधी छुटेको खुसीमा होस् या पालिकाका जनप्रतिनिधिका आफन्त बित्दा वा बिहेबारी पर्दा पनि बिदा दिने चरम मनलाग्दी पालिकाहरूमा फैलिएको छ । नेपालको संविधानले दिएको अधिकार र कर्तव्यको सूचीमा पालिकाहरूले बिदा दिन पाउने भन्ने छैन । स्थानीय सरकार सञ्चालन ऐनले पनि बिदा दिनेबारे बोलेको छैन । पालिकाहरू बेलगाम बिदाका पछि कुदेको कुद्यै छन् । बिदा दिनु नै सबैभन्दा ठूलो उपलब्धि र हर्षबढाइँको सबैभन्दा उत्तम उपाय हो भन्ने मनोविज्ञान उकासिएको छ । कर्मचारी काम गर्दागर्दै थकित गलित भएको भन्ने बहानामासमेत पालिकाहरूले बिदा दिएका उदाहरण छन् । संघ सरकारले चाडबाड, दिवस, र जयन्तीहरूमा गरी वर्षभर ३५ दिन बिदा दिन्छ । ३ सय ६५ दिनमध्ये ५२ वटा त शनिबारे बिदा हुन्छ । प्रदेश सरकारहरूले वर्षमा अधिकतम ६ दिन बिदा दिन पाउँछन् र दिन्छन् । र, त्यसमाथि दुर्घटना र विपद् आइलाग्दा पनि संघ सरकारले बिदा थप्ने अनौठो चलन नेपालमै छ । यस हिसाबले वर्षमा १०० दिन बिदामै जान्छ । अर्थात् वर्षमा तीन महिनाभन्दा बढी बिदा हुन्छ । बिदा भनेको सुविधामात्रै होइन, आवश्यकता हो । आरामका लागि मात्रै बिदा आवश्यक हुन्छ । निरन्तरको कामबाट छुट्टी लिँदा र पाउँदा व्यक्तिको सिर्जनशील क्षमतामा वृद्धि हुन्छ । व्यवस्थापनको त्यही सिद्धान्त र मान्यताका आधारमा साप्ताहिक बिदाको प्रचलन बसेको हो । तर दिवसका नाममा र जनतासँग कुनै सरोकारै नराख्ने विषयमा बिदा दिनु चाहिँ सिर्जनशीलताको ह्रास गर्नु हो । अर्काे कुरा, कुनै उत्सव र शोक मनाउने तरिका भनेको बिदा होइन । त्यसको त झन् सिर्जनशील उपयोग हुनुपर्छ । पालिकाहरूले जसरी बेलगाम बिदा दिइरहेका छन्, त्यसमा संघ सरकारले लगाम लगाउन जरुरी छ । देश विकास र निर्माणको बेला रातोदिन नभनी काममा जोतिनुको साटो बिदामा रमाउनु दुःखद् हो ।"
सरकारी विज्ञापनमा कालोबजारी र कमिसन हाबी,"सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। काठमाडौं : सञ्चारमाध्यमको मुख्य आयस्रोत होविज्ञापन। तर, सरकारी विज्ञापनमा कमिसन र कालोबजारी यसरी फस्टाएको छ कि, सुन्दै जिब्रो टोक्नुपर्छ। सरकारी निकायको १ लाखको विज्ञापन छापे मिडियाले १५ देखि २० हजार मात्रै पाउँछन्। तर, त्यही विज्ञापनको कारोबार मा संलग्नहरू ८० हजार बिचैमा सित्तै कमाउँछन्। यसबाट एकातिर मिडिया क्षेत्र पीडित छ, अर्कोतिर सरकारी सम्पत्तिमाथि कालोबजारी र कमिसन हाबी भइरहेको छ। त्यसैकारण, सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। सरकारी विज्ञापन दुई प्रकारका हुन्छन्। सूचना र लोककल्याणकारी। लोककल्याणकारी भन्दा सरकारी सूचनाका विज्ञापनमा बिचौलिया हावी हुन्छन्। विज्ञापन गर्नुपरे सरकारी कार्यालयले विज्ञापन एजेन्सीलाई जिम्मा दिन्छन्। अनि, सुरु हुन्छ, मिडिया हाउससँग मोलमोलाई। सीधै ८० प्रतिशतभन्दा माथि कमिसन का लागि लिलाम बढाबढ हुन्छ। एजेन्सी र बिचौलियाको दबाबमा ८० प्रतिशतभन्दा माथि कमिसन दिएर विज्ञापन छाप्न बाध्य हुन्छन्, मिडिया हाउस। नेपाल विज्ञापन बोर्डकै अध्ययनअनुसार सञ्चारमाध्यमहरूले २० देखि ९० प्रतिशतसम्म छुटमा सरकारी विज्ञापन प्रकाशन तथा प्रसारण गर्ने गरेको पाइएको छ। विज्ञापन बजारबारे बोर्डको अध्ययनले भनेको छ, सञ्चारमाध्यमले विज्ञापनदातालाई दिने विज्ञापनमा २० देखि ९५ प्रतिशतसम्म छुट दिएको पाइएको छ। छापा माध्यममा वार्षिक ८ अर्ब ४९ करोड ५९ लाख ५७ हजार ८ सय रुपैयाँको सरकारी विज्ञापन छापिन्छ। तर, मिडियाले ३ अर्ब ६८ करोड मात्रै पाउने गरेको बोर्डको अध्ययनले देखाएको छ। बोर्डका अनुसार आधाभन्दा बढी रकम कमिसनमै चलखेल हुने गरेको छ। बोर्डले छुटअघि र छुट पछिको विज्ञापनको रकम लेखाजोखा गरेको छ। अध्ययनले पत्रपत्रिका, रेडियो र टिभीमा छुट अघिको विज्ञापनको कुल कारोबार ३० अर्ब ६१ करोड ८० लाख देखाएको छ। तर, कमिसन छुट पछिको कारोबार १३ अर्ब २३ करोड १९ लाख मात्रै देखाएको छ। यसमा सरकारी विज्ञापन करिब ६ देखि ७ अर्बको छ। छुटअघिको कुल कारोबारमध्ये पत्रपत्रिकाको अंश सबैभन्दा बढी ७१८३ प्रतिशत (२२ अर्ब २ करोड ४८ लाख) रहेको देखाएको छ। दोस्रो र तेस्रो स्थानमा रेडियो र टिभीको हिस्सा क्रमशः १५४८ प्रतिशत (४ अर्ब ७४ करोड ७ लाख) र १२५८ प्रतिशत (३ अर्ब ८५ करोड २४ लाख) रहेको अध्ययनले देखाएको छ। छुट पछिको खुद कारोबारमध्ये पत्रपत्रिकाको अंश सबैभन्दा बढी ६६२२ प्रतिशत (८ अर्ब ७६ करोड १५ लाख) रहेको तथा दोस्रो र तेस्रो स्थानमा रहेका टिभी र रेडियोको हिस्सा क्रमशः १७७१ प्रतिशत (२ अर्ब ३४ करोड २७ लाख) र १६०८ प्रतिशत (२ अर्ब १२ करोड ७५ लाख) रहेको अध्ययनले देखिएको छ। आर्थिक वर्ष ०७८७९ मा मुलुकको कुल गार्हस्थ्य उत्पादन (जीडीपी) ४२ खर्ब ६६ अर्ब थियो। जसमा विज्ञापन बजारको हिस्सा जीडीपीको ०७५ प्रतिशतको हाराहारीमा मात्रै देखिन्छ। विज्ञापन बजारले वार्षिक डेढ अर्ब रुपैयाँ सरकारलाई कर तिर्दै आएको छ। विश्वमा विज्ञापनको बजार करिब ११ प्रतिशतले बढिरहँदा नेपाली विज्ञापन बजार भने खुम्चिँदै गएको सरोकारवाला बताउँछन्। हालसम्म देशभर २ हजार ६ सयदेखि २ हजार ८ सयको हाराहारीमा विज्ञापन एजेन्सी दर्ता छन्। मुलुकमा ७ हजार ८ सय ५८ पत्रपत्रिका, २ सय ३३ टेलिभिजन र १ हजार १ सय ७१ रेडियोएफएम दर्ता छन्। ८६८ पत्रपत्रिका सञ्चालनमा छन्। जसमा १ सय ९२ दैनिक, ५ सय २५ साप्ताहिक, १२ पाक्षिक तथा १ सय ३९ मासिक छन्। त्यसैगरी देशभर ९ सय २८ रेडियो र १ सय ८६ टिभी सञ्चालनमा रहेको बोर्डको तथ्यांक छ। कमिसन १५ प्रतिशत मात्रै विज्ञापन क्षेत्रलाई पारदर्शी बनाउनकै लागि बोर्डले गत साउनमा विज्ञापन नियमन गर्ने नियमावली २०७७ को पहिलो संशोधन गरेको थियो। संशोधित नियमावली अनुसार सञ्चारमाध्यमहरूले आफ्नो दररेट विज्ञापन बोर्डमा बुझाउनुपर्ने छ। सञ्चारमाध्यमले बुझाएको दररेटलाई बोर्डले सार्वजनिक गर्ने छ। त्यसपछि सञ्चारमाध्यमले तोकिएको दररेटमा कारोबार गर्नुपर्छ। विज्ञापन एजेन्सीले विज्ञापनको रकम भुक्तानी माग गर्दा सञ्चारमाध्यमको बिलको प्रतिलिपि राखेर र आफ्नो सेवा तथा शुल्क खुल्ने गरी भुक्तानी माग गर्नुपर्ने व्यवस्था गरिएको छ। यसको मतलब अब विज्ञापन एजेन्सीहरूले १५ प्रतिशतभन्दा बढी सेवा, शुल्क लिन पाउने छैनन्। अहिले एजेन्सीहरूले ९० प्रतिशतसम्म सेवा, शुल्क लिँदै आएका छन्। प्रसारण(श्रव्यदृश्य) हुने विज्ञापनको हकमा पनि विज्ञापन बोर्डमा सेन्सर भएर मात्र प्रसारण गर्न पाउने व्यवस्था संशोधित नियमावलीले गरेको छ। यो व्यवस्थाले सामाजिक सञ्जाल टिकटक, फेसबुकलगायतलाई पनि बोर्डको दायरामा ल्याएको छ। यस्तै रेडियो, टेलिभिजनमा प्रसारण हुने विज्ञापन पनि बोर्डमा सेन्सर हुनुपर्ने छ। सम्बन्धित निकायबाट नै सीधै भुक्तानीको व्यवस्था गरिने भएको छ। यसको मतलब विज्ञापन दिने सरकारी निकाय सिधै आउन पनि सक्ने भयो भने विज्ञापन एजेन्सीमार्फत पनि जान सक्ने भयो। तीन प्रकारका विज्ञापन नियमावलीमा भएको संशोधनले विज्ञापन र सूचनालाई ३ खण्डमा विभाजन गरेको छ। सार्वजनिक हितसँग सम्बन्धित, प्रबद्र्धनात्मक र अन्य विज्ञापन गरी ३ भागमा विभाजन गरिएको छ। बाह्य विज्ञापन अर्थात् होर्डिङ बोर्डसम्बन्धी विज्ञापनमा स्थानीय तहले अनुमति दिनुपर्छ। तर, त्यस्ता विज्ञापन बोर्डले तय गरेको आकार, प्रकार र विधि तथा मापदण्डअनुसार हुनुपर्ने छ। सवारीसाधनमा गर्ने विज्ञापनको हकमा पनि बोर्डले मापदण्ड बनाउनुपर्नेछ। सोहीअनुसार गर्नुपर्ने व्यवस्था गरिएको छ। यस्तै, बोर्डले सार्वजनिक गरेको विज्ञापनसम्बन्धी आचारसंहिताको अनुगमन बोर्डले गर्ने छ। आचारसंहिता, ऐन र नियमालीविपरीत कारोबार गर्ने कारोबार दाता, विज्ञापन एजेन्सी र सञ्चारमाध्यमको निश्चित अवधिका लागि कारोबार रोक्का गर्नेसम्मको व्यवस्था संशोधनले गरेको छ। यो नियमावलीले विज्ञापन बजार अनुशासित, नियमित हुने र विज्ञापन क्षेत्रमा ७० प्रतिशतसम्म चुहावट नियन्त्रण हुने अपेक्षा गरिएको हो। कारबाही सुरु विज्ञापन बोर्डले कोकिल मिडिया एजेन्सीलाई मंगलबार कारबाही गरेको छ। मनपरी सेवा शुल्क तोकेपछि बोर्डको बैठकले कोकिल मिडियालाई १० हजार जरिवानासहित असार मसान्तसम्म कारोबार रोक्का गर्ने निर्णय गरेको हो। नसर्ने रोग रोकथाम तथा नियन्त्रणसम्बन्धी विज्ञापन प्रसारण गर्न राष्ट्रिय स्वास्थ्य शिक्षा, सूचना तथा सञ्चार केन्द्रसँग उक्त एजेन्सीले गत असोज १२ मा गरेको सम्झौताविपरीत शुल्क लिने तयारी गरेको बोर्डको भनाइ छ। बोर्डका अनुसार कोकिलले केन्द्रसँग विज्ञापन प्रसारणबापत प्रतिस्पट १०६६१ रुपैयाँमा सम्झौता गरी एफएम रेडियोमा प्रतिस्पट ११११ रुपैयाँमा प्रसारण आदेश दिई प्रतिस्पट ९८५० रुपैयाँ अर्थात् ९८६५८ प्रतिशत सेवा शुल्क लिने तयारी गरेको थियो। मिडियाले ५२ एफएम रेडियोबाट विज्ञापन प्रसारण गर्नुपर्नेमा २० वटा एफएम रेडियोमा मात्र विज्ञापन प्रसारणको आदेश दिएको बोर्डको भनाइ छ। बोर्डको माघ १९ गते बसेको बैठकले विज्ञापन (नियमन गर्ने) नियमावली २०७७ (पहिलो संशोधनसमेत) को नियम ११ख को उपनियम (१) बमोजिम २०८१ साल असार मसान्तसम्म उक्त एजेन्सीको विज्ञापन कारोबार रोक्का राख्ने र सो अवधिसम्म उक्त एजेन्सीलाई विज्ञापन बोर्डमा सूचीकरणसमेत नगर्ने निर्णय गरेको छ। कोकिल मिडियाले अत्याधिक सेवा शुल्क राखी कालोबजारी गरेको छानबिनका क्रममा पाइएपछि कारबाही गरिएको हो, बोर्डले जारी गरेको विज्ञप्तिमा भनिएको छ। कालोबजारी ऐनअनुसार पनि २० प्रतिशतभन्दा बढी सेवा शुल्क लिनेलाई सजाय र कारबाहीको व्यवस्था गरेको छ। उक्त ऐनको २०७५ मा भएको संशोधनको दफा ३ को उपदफा १ ले भनेको छ, मोल निर्धारित गरेको बाहेक नेपाल सरकारले तोकेको कुनै मालवस्तुको व्यापारको प्रचलनअनुसार सामान्यतया सयकडा २० भन्दा बढी मुनाफा लिएको अवस्थामा वा अभावको लाभ उडाइ सो मालवस्तुको अनुचित नाफा लिई बिक्री गरेमा निजलाई एक वर्षसम्म कैद वा २ लाख ५० हजार रुपैयाँसम्म जरिवाना वा दुवै हुन सक्नेछ। नियमअनुसार नै बोर्डले कारबाही गरेको बताउँदै हुमागाइले भने यदि अन्य कार्यालयमा पनि विज्ञापन शुल्कमा कालोबजारी गरेको पाइए कारबाही हुन्छ। तर, कोकिलमाथिको कारबाही भने दूषित मनासयले गरिएको विज्ञापन संघ नेपालका अध्यक्ष थापा बताउँछन्। सरकारी विज्ञापनको इतिहास ०१४ साल माघ २९ गते गठन भएको प्रेस कमिसनले आफ्नो प्रतिवेदनमा पत्रपत्रिकाको आर्थिक संकटमा रहेकाले सरकारले विज्ञापन दिए केही सहायता गर्न सक्ने सुझाव दिएको थियो। यसबाट सरकार र प्रेसबीच घनिष्ट सम्बन्ध हुने पनि प्रतिवेदनमा उल्लेख थियो। उक्त कमिसनले दैनिक अखबारलाई २० अंकसम्म छापेमा १०००, साप्ताहिकलाई ४ अंक छापेबापत ६ सय र ३ अंक छापेमा ४ सय ५० तथा पाक्षिकलाई २ पटकको ४ सय रुपैयाँसम्म मासिक रूपमा विज्ञापन दिन सिफारिस गरेको थियो। यसैगरी राष्ट्रिय चाडपर्व र विशेष पर्वमा एक पटकमा ५ सयमा नबढाइ दिन सुझाव दिइएको थियो। २०१४ माघ २० गते न्यायाधीश कृष्णप्रसाद चापागाईंको अध्यक्षतामा गठित पहिलो प्रेस कमिसनले २०१५ साल जेठ ३१ मा सरकारलाई बुझाएको २० सूत्रीय सुझावमा पत्रपत्रिकाहरूलाई सरकारी सचिवालय, विभाग र अड्डाखानाहरूको विज्ञापन दिनुपर्छ भनिएको थियो। विज्ञापनबारे सरकारका लागि दिइएको यो नै संभवतः पहिलो नीतिगत सुझाव भएको बोर्डको अध्ययनमा उल्लेख छ। २०१५ सालको चुनावपछि सरकारले विज्ञापनसम्बन्धी नीतिलाई पारदर्शी बनाउन थाल्यो र तात्कालीन प्रचार विभागमार्फत प्रत्येक पत्रपत्रिकालाई एकमुस्ट २ सय रुपैयाँ अनुदान दिने निर्णय गरेको थियो र यसलाई पञ्चायतकालमा पनि निरन्तरता दिइयो। २०१५ मा जारी गरेको प्रतिवेदनमा लोककल्याणकारी विज्ञापनको आवश्यकता उल्लेख भएपछि २०१६ सालबाट यो लागू भएको हो। विज्ञापनका प्रकारः विज्ञापनको प्रकृति, विज्ञापनको उद्देश्य र यसको प्रभावका आधारमा विज्ञापनलाई लोक कल्याणकारी विज्ञापन, सार्वजनिक सूचनासम्बन्धी विज्ञापन र व्यापारिक विज्ञापन भनी वर्गीकरण गर्नुपर्ने उच्चस्तरीय मिडिया सुझाव आयोगको प्रतिवेदन, २०६३ ले सिफारिस गरेको छ। समाजको सर्वांगिण हित र कल्याणको दृष्टिले गरिने विज्ञापनलाई लोक कल्याणकारी विज्ञापन, सार्वजिनक सरोकार र चासोसँग सम्बन्धी सूचनामूलक विज्ञापनलाई सार्वजनिक सूचनासम्बन्धी विज्ञापन र वस्तु तथा सेवाको लगानी र बिक्री प्रवद्र्धनको उद्देश्य बोकेका विज्ञापनलाई व्यापारिक विज्ञापन भनी वर्गीकरण गर्नु बान्छनीय देखिन्छ। यसमध्ये लोककल्याणकारी विज्ञापन र सरकारी निकायका सार्वजनिक सूचनासम्बन्धी विज्ञापन राज्यले समानुपातिक किसिमबाट वितरण गर्ने व्यवस्था गर्नुपर्ने भनिएको छ। विज्ञापन बजार सुधार्न सुझावः सामाजिक सञ्जाललगायत डिजिटल प्लेटफर्महरू लोकप्रिय हुन थाले पछि पत्रपत्रिका, रेडियो तथा टिभी जस्ता परम्परागत सञ्चारमाध्यमहरूबाट यस्ता नयाँ माध्यमहरूमा विज्ञापन बढ्न थालेको छ। तर, यी डिजिटल माध्यममा हुने विज्ञापनका लागि ठूलो रकमसँगै तिनीहरूले तिर्नुपर्ने राजस्वसमेत गुमेको छ। त्यसैले सरकारले डिजिटल माध्यममा आउने विज्ञापनको नियमन गरी यिनीहरूलाई करको दायरामा ल्याउनुपर्छ। विज्ञापन क्षेत्रको नियमन गर्ने निकाय विज्ञापन बोर्डसँग सीमित स्रोत साधन रहेको अवस्थामो डिजिटल माध्यम बृहत् बन्दै गइरहेको छ। बोर्डलाई कानुनले दिएको अधिकार प्रयोग गर्न स्रोत साधन सम्पन्न बनाउनुपर्ने छ। क्लिन फिडको प्रभावकारी कार्यान्वयन गर्ने विज्ञापनको बजार कोभिड महामारीपछि उल्लेख्य रूपमा घटेको अवस्थामा विज्ञापनको बजार पुनर्स्थापित गर्न सरकार, विज्ञापन एजेन्सी, सञ्चारमाध्यम तथा विज्ञापनदाताको संयुक्त प्रयास हुनुपर्ने देखिन्छ। रोजगारी तथा राजस्वमा राम्रो योगदान दिँदै आएको भए पनि यस क्षेत्रमा देखिएका पछिल्लो प्रवृत्ति, नयाँ अवसर र चुनौतीका बारेमा नियमित रूपमा अध्यययन गरी आवश्यक नीतिगत तथा कानुनीको आवश्यकता पहिचान गरी सुधारका प्रयासहरू निरन्तर अगाडि बढाउनुपर्छ। विज्ञापन दाताबाट सबै रकम लिने, मिडियासँग ९० प्रतिशत माग्ने एजेन्सीले विज्ञापनदाताबाट विज्ञापनबापतको पूरा रकम लिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोडिने गरेको बोर्डका अध्यक्ष लक्ष्मण हुमागार्इं बताउँछन्। अस्वस्थ प्रतिस्पर्धा र एजेन्सीहरूको अपारदर्शिताका कारण नै विज्ञापन क्षेत्र पारदर्शी बन्न नसकेको उनको भनाइ छ। विज्ञापन संघ नेपालका अध्यक्ष सुदीप थापा पनि यो कुरा स्वीका गर्छन्। एजेन्सी र मिडियाबीच भ्रष्टाचार हुने खाडल तय भइरहेको थापाको भनाइ छ। एउटा एजेन्सीले मार्केटिङ (व्यवस्थापन) गर्छ, अर्को एजेन्सीले रिलिजिङ (वितरण) गर्छ, थापा भन्छन्, यो बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडललाई बन्द गर्नुपर्ने थापाले बताए। सरकारको नीति नियम नै गतिलो नभएकाले विज्ञापनमा अपारदर्शिता बढेको नेपाल राष्ट्रिय विज्ञापन संघका अध्यक्ष धर्मेन्द्रकाजी श्रेष्ठ बताउँछन्। बोर्डका अनुसार विज्ञापन दाता, एजेन्सी र मिडियाभित्र नै चलखेल गर्ने तत्वहरू सक्रिय छन्। सरकारी विज्ञापनमा कर्मचारी नै कमिसनमा लागेका छन्, बोर्ड उच्च स्रोतले भन्यो, एजेन्सीभित्रका विशेषगरी रिलिजिङका कर्मचारीहरूले निश्चित रकम माग्छन् भने मिडियाभित्र पनि बजार व्यवस्थापन एवं ब्रान्डका कर्मचारीहरूले कमिसन लिने गरेका छन्।् सरकारी विज्ञापनको क्रममा सबै पक्ष नै कमिसनको खेलमा रहने गरेको स्रोतको भनाइ छ। मिडियाको अवस्थाको फाइदा उठाएर छुट लिने काम बन्द हुनुपर्ने नेपाल मिडिया सोसाइटीका महासचिव मदन लम्साल बताउँछन्। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्ने उनको भनाइ छ। विज्ञापन नियमनका लागि विज्ञापन ऐन, २०७६ तथा विज्ञापन नियमावली २०७७ कार्यान्वयनमा छन्। ऐन तथा नियमावलीको प्रावधानबमोजिम विज्ञापन बोर्ड गठन भएको हो। बोर्डले विज्ञापन उत्पादन, वितरण प्रकाशन तथा प्रसारणसम्बन्धी आचारसंहिता, २०७९ जारी गरेको छ। बोर्डले विज्ञापनको राष्ट्रिय नीति पनि ल्याएको छ। विज्ञापन दिइने छुटका लागि एक निश्चित मापदण्ड बनाउनुपर्ने विज्ञापनदाताले विज्ञापनबापतको पूरा रकम भुक्तानी दिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोरिने गरेका छन्।लक्ष्मण हुमागाईं, अध्यक्ष, नेपाल विज्ञापन बोर्ड एउटा एजेन्सीले मार्केटिङ (व्यवस्थापन) गर्छ। अर्को एजेन्सीले रिलिजिङ (वितरण) गर्छ। यस बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडलबन्द गर्नुपर्छ। सुदीप थापा, अध्यक्ष, विज्ञापन संघ नेपाल सरकारको नीति नियम नै गतिलो नभएकाले विज्ञापनमा अपारदर्शिता बढेको हो। यसमा सरकार पहिला गम्भीर हुनुपर्छ। नियमन र नियन्त्रण गर्नुपर्छ। धर्मेन्द्रकाजी श्रेष्ठ, अध्यक्ष, राष्ट्रिय विज्ञापन संघ मिडियाको अवस्थाको फाइदा उठाएर छुट लिने काम बन्द हुनुपर्छ। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्छ। मदन लम्साल, महासचिव, नेपाल मिडिया सोसाइटी"
दुई महिने हिउँदे बिदापछि खुले तल्लो मुस्ताङका विद्यालय,"जोमसोम : हिमाली जिल्लाअन्तर्गत तल्लो मुस्ताङका सामुदायिक विद्यालय खुलेका छन्। जिल्लाको थासाङ गाउँपालिका र घरपझोङ गाउँपालिकाका सामुदायिक विद्यालयहरूलाई पुस र माघ दुई महिना लामो हिउँदे जाडो बिदा दिइएकोमा गर्मीयाम सुरु भएसँगै मंगलबारदेखि शैक्षिक पठनपाठन सञ्चालनमा ल्याइएको हो। जिल्लाको करिब ३ दर्जन सामुदायिक विद्यालयमध्ये तीन स्थानीय तहका करिब दुई दर्जन सामुदायिक विद्यालयहरूलाई हिउँदे जाडो बिदा दिइएको थियो। मुस्ताङमा बर्सेनि तल्लो क्षेत्रका तीन स्थानीय तहमा सम्बन्धित पालिकाको निर्णयबमोजिम विद्यार्थीलाई दुई महिना लामो हिउँदे बिदा दिने प्रचलन छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिका अन्तर्गत सामुदायिक, निजी र गुम्बा विद्यालयहरूले विद्यालर्थीलाई हिउँदे बिदा नदिई घुम्ती कक्षाका लागि साविक स्थानबाट बेसी झार्ने परम्परा छ। उनीहरूलाई हिमाली छात्रवासको अनुदान तथा स्थानीय तहको सहयोगमा बेसीको पारिलो ठाउँमा राखेर पठनपाठन सञ्चालन गर्ने गरिएको छ। अत्यधिक हिमपातको सम्भावना र चिसोका कारण तल्लो मुस्ताङका सामुदायिक विद्यालयहरूमा हिउँदयाममा दुई महिना शैक्षिक पठनपाठन बन्द हुने र फागुन महिना लागेपछि विद्यालय सञ्चालन हुने प्रचलन रहेको शिक्षा विकास तथा समन्वय एकाइ प्रमुख रामेश्वर लामिछानेले उल्लेख गरे। एकाइ प्रमुख लामिछानेले हिउँदको दुई महिना बन्द गरिएका विद्यालयले फागुन १ गते शैक्षिक पठनपाठन सञ्चालनमा ल्याएको जानकारी दिए। उनका अनुसार थासाङ र घरपझोङका सामुदायिक विद्यालय खुलिसकेको छ। थासाङमा १२ र घरपझोङमा ८ सामुदायिक विद्यालय छन्। घरपझोङ गाउँपालिका जोमसोमस्थित धौलागिरी आवासीय माध्यमिक विद्यालय फागुनको दोस्रो साता सञ्चालन हुनेछ। वारागुङको जनशान्ति माध्यमिक विद्यालय पनि दोस्रो साता नै खुल्ने बताइएको छ। त्यहाँको जननर्मल प्रस्ताविक माध्यमिक विद्यालय भने घुम्तीका लागि बेसीमा स्थान्तरण गरिएको छ। देशभर शैक्षिक सत्रमा एक रुपता कायम गरिएसँगै तल्लो मुस्ताङका अभिभावक सरकारको यो निर्णयप्रति रुष्ट छन्। उनीहरूले शैक्षिक सत्र अन्त्य नगरी विद्यार्थीलाई दुई महिना लामो हिउँदे बिदा दिइँदा विद्यार्थीको सिकाइ उपलब्धि प्रभावकारी नहुँने जनाएका थिए। उपल्लो मुस्ताङको लोमान्थाङबाट ४ वटा गुम्बा विद्यालय,२ निजी र ३ सामुदायिक विद्यालय जाडो छल्न बेसीमा छन्।"
"मधेसमा टुक्रे योजनामै जोडबल, गौरवका आयोजनालाई बेवास्ता","जनकपुरधाम : मधेसमा ६ वर्ष अवधिमा प्रदेश गौरवका आयोजना एउटा पनि सञ्चालन हुन सकेको छैन। जति छन् ती अलपत्र छन्। बरु प्रदेश सरकारले १२ लाखदेखि ५१० लाखसम्मका साना योजना कार्यान्वयनमा जोड दिइरहेको छ। मन्त्रालयहरूले टुक्रे योजनालाई प्राथमिकतामा राखेर बजेट निकासा गर्न थालेका छन्। विगतमा समयमा काम गर्न नसकेपछि विकास बजेट फ्रिज हुने गरेकामा यसपटक पनि कामै हुन सकेको छैन। मुख्यमन्त्रीलगायत मन्त्रीले प्रदेश गौरवका योजनालाई प्राथमिकतामा राख्ने प्रतिबद्धता कार्यक्रमहरूमा जनाए पनि कार्यकर्ता लक्षित योजना कार्यान्वयनलाई जोड दिइरहेका हुन्। ४४ अर्ब ११ करोड ४६ लाखको बजेट ल्याएको प्रदेश सरकार दीर्घकालीन महत्वका आयोजनालाई प्राथमिकता दिनुको साटो १० लाखदेखि ५० लाखसम्मका टुक्रे वितरणमुखी योजनामा केन्द्रित देखिएको छ। भौतिक पूर्वाधार विकास मन्त्रालयमा सबैभन्दा बढी १२ अर्ब बजेट छ। मन्त्री कृष्णप्रसाद यादवले आवश्यकता र प्राथमिकताभन्दा पनि कार्यकर्तालाई नाम तोकेर बजेट बाँडिरहेको पाइएको छ। धनुषाको हंसपुर नगरपालिकाले १० देखि १५ लाखसम्मका २५ योजना पाएको छ। जहाँ कांग्रेस मधेस प्रदेश समितिका कोषाध्यक्ष प्रदीप यादव प्रमुख छन्। हंसपुरकै दक्षिणमा रहेका धनौजी र औरही गाउँपालिकाले २० लाख रुपैयाँको योजनासमेत पाएका छैनन्। मन्त्रीहरूले आफ्नो क्षेत्रमा पर्याप्त बजेट लैजाने र नजिकका अरू क्षेत्रमा पटक्कै नदिने प्रवृत्ति देखिएको मधेस प्रदेशका एमाले संसदीय दलका उपनेता दीपेन्द्र ठाकुरको आरोप छ। जबकि १८ प्रतिशतभन्दा बढी जनसंख्या रहेको दलित समुदायको उत्थानका लागि गठित दलित विकास समितिलाई ६९ लाख मात्र बजेट छ। असार पहिलो र दोस्रो साता ६० करोडभन्दा बढी रकमान्तरण गरी छानबिनको दायरामा पुगेका अर्थमन्त्री सञ्जयकुमार यादव र उद्योग, वाणिज्य तथा पर्यटनमन्त्री सुनिता यादव संसदीय समितिमा बयान दिइरहेका छन्। मुख्यमन्त्री र मन्त्रीहरूले गृहजिल्लामा विगतभन्दा बढी बजेट केन्द्रित गरेको देखिन्छ। नागरिकका लागि प्राथमिकता के छन् भनेर त्यसलाई ध्यान नदिई विकास बजेट वितरण गरिएको बताउँछन् मधेस प्रदेश नीति तथा योजना आयोगका पूर्वउपाध्यक्ष डा भोगेन्द्र झा। माओवादी सांसद मालाकुमारी कर्णका अनुसार मुख्यमन्त्री, मन्त्रीले आफ्नो क्षेत्रको एउटा पनि वडा, एउटा पनि टोल छाडेका छैनन्। सरकारले टुक्रे र वितरणमुखी योजना ल्याउनुको साटो प्रदेश गौरवको आयोजना ल्याए मात्र पनि उपलब्धि हुने माओवादी केन्द्रका नेता भरतप्रसाद साह बताउँछन्। प्रदेश सरकारले ६ वर्ष अवधिमा देखाउन सक्ने एउटा पनि काम गरेको छैन, उनी भन्छन्, जसपाको सरकारमा म पनि केही दिनका लागि मन्त्री भएँ। तर, विकासे मन्त्रालय भएन। कुनै पनि विकासे योजना सञ्चालन गर्नै पाइनँ। जनमत पार्टीका सतिशकुमार सिंहका अनुसार जो मन्त्री हुन्छ त्यसकै वरपरका मान्छेले बजेट बढी पाउँछन्। भन्छन्, यसरी बढी योजना पाउने परम्परा संघीयता विरोधी हो। संघीयता गरेर देखाउने ठाउँ र प्लेटफर्म यही हो। तर हामी हाम्रै कारण व्यक्तिगत स्वार्थले संघीयता नामको बदनाम गराइरहेका छौं। मुख्यमन्त्री सरोजकुमार यादवले आर्थिक पारदर्शिता र सुशासन आफ्नो पहिलो प्राथमिकता रहेको प्रतिबद्धतासहित माघ २२ गते १९ बुँदे निर्देशन जारी गरेका थिए। तर, त्यसविपरीत मुख्यमन्त्री र मन्त्रीहरूमा देखिएको बजेट मोह र टुक्रे योजनाका कारण यादव नेतृत्वको प्रदेश सरकार पहिलो बजेटमै आलोचित बन्न पुगे। मधेसका गृह, सञ्चार तथा कानुनमन्त्री मोहम्मद समिमका अनुसार रामजानकी रंगशाला, एक निर्वाचन एक सडक, प्रादेशिक सडक तथा विश्वविद्यालयलगायत र प्रदेश गौरवको आयोजनाका रूपमा छन्। तर, उनी कामले गति लिन नसकेको स्वीकार गर्छन्। हामी आएको केही दिन मात्र भएको छ। काम गर्दै छौं, मन्त्री समिम भन्छन्, जनतालाई आभास हुने गरी काम गरिरहेका छौं। तर, संघीय सरकारबाट भएको अवरोधले काम गर्न कठिनाइ छ।"
कांग्रेसको महासमिति बैठकमा ५६ पृष्ठको नीति प्रस्ताव पेस गरिने,"काठमाडौं : नेपाली कांग्रेसले फागुन ७ देखि १० गतेसम्म ललितपुरको गोदावरीमा हुने महासमिति बैठकको तयारी तीव्र पारेको छ। महासमिति प्रचार प्रसार उपसमितिले बुधबार पार्टी कार्यालय सानेपामा पत्रकार सम्मेलन गर्दै बैठकको तयारी तीव्ररूपमा अघि बढाएको जनाएको हो। बैठकमा आर्थिक, सामाजिक, धार्मिक, साँस्कृतिक तथा राजनीतिक विषय समेटिएको करिब ५६ पृष्ठको नीति प्रस्ताव महासमितिमा पेस हुने प्रचार विभाग प्रमुख मीनबहादुर विश्वकर्माले जानकारी दिए। नीति अधिवेशनका रूपमा सम्पन्न हुने महासमिति बैठकमा प्रस्तुत हुने उक्त प्रस्तावले वर्तमान राजनीतिक परिवेशलाई उचित सम्बोधन गर्दै व्यवस्था परिवर्तनका हरेक आन्दोलनमा सहभागी जनतामाझ पार्टीले विश्वासीलो र भरपर्दो गरि काम गर्ने विश्वास दिलाउने विश्वकर्माले बताए। राजनीतिक स्थायित्व, रूपान्तरण र नवीनता, स्वतन्त्रता न्याय र समानता, नेपाली कांग्रेसको नीतिगत प्रतिबद्धता भन्ने नाराका साथ आयोजना हुने महासमिति बैठकमा करिब दुई हजार तीन सय जना सहभागी हुने उनले जानकारी दिए। महासमिति बैठकका लागि गठित विभिन्न तयारी समिति तथा उपसमितिहरूले पनि तीव्रताका साथ काम गरिरहेको कांग्रेसले जनाएको छ।"
"श्रीमद्भागवत महापुराणको उद्घाटनमा व्यस्त राष्ट्रपति, आज फिदिम आउने",फिदिम : राष्ट्रपति रामचन्द्र पौडेल श्रीमद्भागवत महापुराण उद्घाटन कार्यक्रममा व्यस्त रहेका छन्। मंगलबार गार्गी कन्या गुरुकुलद्वारा आयोजित श्रीमद्भागवत सप्ताह ज्ञान महायज्ञको काठमाडौंमा उद्घाटन गरेका थिए। देवघाटधामको गुरुकुलले अक्षयकोष स्थापना गर्न काठमाडौंको पशुपति क्षेत्रमा महायज्ञको आयोजना गरेको हो। उद्घाटन कार्यक्रमलाई सम्बोधन गर्दै राष्ट्रपति पौडेलले कन्यालाई वेद शिक्षा प्रदान गर्नका लागि गार्गी कन्या गुरुकुल विद्याश्रमले खेलेको भूमिकाको प्रशंसा गरे। ऋषिमुनि र तपस्वीको आदर्शको अनुशरण गर्दै देवघाटधाममा सन्त महात्माले आश्रम र गुरुकुल चलाएर यसको महत्वलाई बढाउनु प्रशंसनीय कार्य भएको उनको भनाइ थियो। त्यसैगरी आज राष्ट्रपति पौडेल पाँचथर सदरमुकाम फिदिम आयोजित श्रीमद्भागवत महापुराण सप्ताह ज्ञान तथा पाँचथर बहुधार्मिक आध्यात्मिक महोत्सवको उद्घाटन गर्न आउने भएका हुन्।पाँचथर बहुमुखी क्याम्पसको आयोजना कार्यक्रम हुन लागेको हो। पौडेलले दिनको १ बजे महोत्सवको उद्घाटन गर्ने कार्यतालिका छ। महोत्सव मूल समारोह समितिका अध्यक्ष दीपक प्रकाश बाँस्कोटाका अनुसार उद्घाटन हुनुभन्दा पहिले फिदिम बजारमा कलशयात्रा गर्ने तयारी छ। फिदिममा राष्ट्रपतिको सवारी हुने भएपछि फिदिमको सुरक्षा अवस्था कडा पारिएको छ।
राष्ट्रपति पौडेलद्वारा वसन्त श्रवण,"काठमाडौं : राष्ट्रपति रामचन्द्र पौडेलले वसन्त पञ्चमीका अवसरमा बुधबार बिहान वसन्तपुरको हनुमानढोका दरबारस्थित नासलचोक पुगेर वसन्त श्रवण गरेका छन्। राष्ट्रपतिले वसन्त पञ्चमी अर्थात सरस्वती पूजाको अवसरमा सो स्थानमा पुगेर वसन्त श्रवण गर्ने परम्परा छ। सो अवसरमा राष्ट्रपतिलाई नेपाली सेनाको एक टुकडीले सलामी अर्पण गरेको थियो। कार्यक्रममा राष्ट्रपति पौडेलले पूजारीबाट फूलमाला, टीका र प्रसाद ग्रहण गरेका थिए। राष्ट्रपति पौडेलले उक्त अवसरमा विद्याकी देवी सरस्वतीको पूजा आराधना पनि गरेका थिए। वसन्तश्रवण समारोहमा उपराष्ट्रपति, प्रधानमन्त्री, प्रधानन्यायाधीश, सभामुखलगायतको उपस्थिति थियो। वसन्तपञ्चमीमा विद्याकी देवी सरस्वतीको पूजा आराधना गरिन्छ भने वसन्त श्रवण गरेमा सुख, शान्ति र समृद्धि प्राप्त हुने विश्वास छ। वसन्त पञ्चमीको दिनबाट वसन्त ऋतु सुरुवात भएको मानिन्छ। यस दिनबाट नै संसारको स्वरूपले नै नयाँ रूप लिने विश्वास रहिआएको छ।"
माओवादीको विधान अधिवेशन : समूगत सुझाव प्रस्तुत गरिँदै,"काठमाडौं : नेकपा माओवादी केन्द्रको प्रथम विधान अधिवेशनको दोस्रो दिन समूहगत छलफलबाट प्राप्त सुझाव संकलन सुरू भएको छ। पार्टी अध्यक्ष पुष्पकमल दाहालले प्रस्तुत गरेको विधान मस्यौदामाथि समूहका संयोजकले सुझाव प्रस्तुत गर्न सुरू गरिएको हो। मंगलबारदेखि काठमाडौंको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो। एक समूहमा कम्तिमा ५० जना प्रतिनिधि रहनेगरी विधानमाथिको छलफलका लागि समूह बनाइएको थियो। सम्मेलनमा भाग लिन पार्टीका स्थायी समिति सदस्य, पोलिटब्युरो सदस्य, केन्द्रीय सदस्य, प्रदेशका पदाधिकारी, विभिन्न मोर्चाका संयोजकहरूको सहभागिता छ। बिहीबार विधान अधिवेशन सकिने माओवादी केन्द्रले जनाएको छ।"
निर्वाचनलाई समावेशी बनाउन केही ऐनहरू परिमार्जन गर्नुपर्छ : प्रमुख निर्वाचन आयुक्त,काठमाडौं : निर्वाचन आयोगका प्रमुख निर्वाचन आयुक्त दिनेशकुमार थपलियाले निर्वाचनलाई थप समावेशी बनाउन केही ऐनहरु परिमार्जन गर्नुपर्ने बताएका छन्। सिंहदरबारमा बुधबार बसेको राष्ट्रियसभाअन्तर्गतको दिगो विकास तथा सुशासन समितिको बिहीबारको बैठकमा उनले निर्वाचन आउँदा समावेशीका कुनै निकै उठ्ने भन्दै निर्वाचनलाई थप समावेशी बनाउन केही ऐनहरू परिमार्जन गर्नुपर्नेमा जोड दिए। राष्ट्रपति र उपराष्ट्रपतिमध्ये एक महिला हुनुपर्छ भन्ने आयोगको चाहना रहेको र अन्य क्षेत्रमा पनि समावेशी हुनुपर्ने उनको भनाइ थियो। उनले लोकतान्त्रिक व्यवस्थाको निर्वाचनमा जाँदा राजनीतिक दलले आफ्ना एजेण्डा लिएर मतदातामा जानुपर्ने जिकिर गरे। अहिले उठिरहेका असन्तुष्टिका स्वर र कतिपय विषयवस्तु राजनीतिक दलभित्रको आन्तरिक लोकतन्त्रसँग जोडिएर सार्वजनिक भएको उनले बताए। थपलियाले मतदाता सार्वभौम सम्पन्न भएको र निर्वाचनमा राजनीतिक दल तथा उम्मेदवारबाट मतदाताको मत खरिद बिक्रिको कल्पना गर्न नसकिने बताए। बैठकमा समिति सदस्यहरूले निर्वाचनपछि दलहरूले आयोगसमक्ष प्रस्तुत गर्ने खर्चको परिमाण यथार्थपरक नरहेको बताएका थिए। उनीहरूले संविधानको मर्मअनुसार अपांगता भएका व्यक्तिको प्रतिनिधित्व सुनिश्चिता गर्नेतर्फ अघि बढ्न आवश्यक रहेको धारणा राखेका थिए।
अहिले नयाँ भनिएका सांसदहरू पनि भोलि 'अनुभवी चाहिन्छ' भन्छन् : ओली,"काठमाडौं : नेकपा एमाले अध्यक्ष केपी शर्मा ओलीले नयाँ भनिएका दलहरू पनि पुरानो भइसकेको बताएका छन्। पार्टी कार्यालय च्यासलमा आयोजित कार्यक्रममा सम्बोधन गर्दै अध्यक्ष ओलीले नयाँ भनिएका दलहरूले अर्को चुनावमा फेरि नयाँ अनुहार ल्याउन नसक्ने बताए। 'नयाँ दलबाट सांसद भएकाहरू अब म सन्यास लिन्छु भन्छ र? अर्कोपटक त तिमी नयाँ हौ, अनुभवी चाहिन्छ भनिहाल्छ नि,' उनले भने। अहिले आएका नयाँ सांसहरू पनि भोलि सांसद बन्न पछि नहट्ने उनको भनाइ छ। त्यस्तै अध्यक्ष ओलीले नयाँ दलहरूको कुनै राजनीतिक एजेण्डा नभएको बताए। उनले नयाँ दलको राजनीतिक रंग र गन्तव्य केही नभएको बताए। 'नयाँ भनिएका दलहरू दिगो छैनन्। उनीहरूको न पोलिटिकल कलर छ, न पोलिटिकल सेन्स नै। यिनीहरूको आकार कस्तो हुन्छ? कस्तो फल्छफूल्छ? केही थाहा छैन,' उनले भने। नयाँ दलहरू समाजवादी हो कि पुँजीवादी केही टुंगो नभएको उनको भनाइ छ। उनले एमालेले 'समृद्ध नेपाल सुखी नेपाली' नारा बोकेर हिँडेको प्रस्ट्याए। 'हामीले समृद्ध नेपाल सुखी नेपाली भनेका छौं। त्यहाँ कसरी पुग्ने पनि ब्याख्या गरेका छौं,' उनले भने, 'उनीहरूको के छ? केही पनि छैन। जनतालाई झुक्याएर मात्रै हो संसदमा आउनसक्ने।'"
माओवादी केन्द्रको विधान अधिवेशन : भोलि ७ समूहले सुझाव पेश गर्ने,"काठमाडौं : नेकपा (माओवादी केन्द्र) को विधान अधिवेशनका क्रममा सुझाव सङ्कलन गर्ने क्रम जारी छ। विभिन्न २० समूहमध्ये आज १३ समूहबाट सुझाव पेश गरे । भोलि ७ समूहले सुझाव पेश गर्ने कार्यक्रम रहेको छ। मंगलबारदेखि काठमाडौंको कमलाधिस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो । बैठक भोलि बिहान ११ बजे पुनः बस्नेछ । सुझाव पेश गर्ने क्रममा कञ्चन खनालले महाधिवेशन प्रतिनिधि पार्टी समिति सदस्यबाट निर्वाचित भएर आउनुपर्ने र सहिद,वेपत्ता र घाइतेका सदस्याका प्रतिनिधिलाई महाधिवेशनमा परिवेक्षकका रुपमा राख्नुपर्ने सुझाव दिएका थिए। उनले पार्टीलाई छरितो एवं जनमैत्री बनाएर सबै क्षेत्र र समूदायलाई समेटेर लैजानुपर्ने धारण व्यक्त गरेका थिए। सरल सहयात्रीले प्रस्तावनालाई छरितो बनाउनुपर्ने,पार्टी र निर्वाचन चिह्न फेर्न सुझाव आएको भन्दै सङ्गठनात्मक सिद्धान्तलाई छोटो बनाउनुपर्ने र पार्टी सदस्य दिँदा सरल बनाउनुपर्ने बताए। उनले निर्वाचन, लेखा र अनुशासनलाई थप अधिकार दिनुपर्ने र महाधिवेशनको मिति स्पष्टरुपमा तोकिनुपर्ने बताए। युवराज चौलागाईले प्रत्यक्ष निर्वाचनमा पार्टी समितिलाई लैजानुपर्ने सुझाव पेश गर्दै पार्टीको स्थायी समिति सदस्य विधानमा उल्लेख गर्न नपर्ने धारणा व्यक्त गरे।"
माओवादी विधान अधिवेशन : प्रत्यक्ष निर्वाचनबाट पदाधिकारी चुन्नेदेखि चुनाव चिह्न फेर्नेसम्मका सुझाव,"काठमाडौं : नेकपा माओवादी केन्द्रको विधान अधिवेशनमा पार्टीलाई संघीयताको मर्मअनुसार सञ्चालन गर्दै पार्टीलाई छरितो एवं क्रियाशील बनाउन सुझाव दिइएको छ। नेता हिमाल शर्माले पदाधिकारीसहित प्रत्यक्ष निर्वाचनबाट चयन गर्नुपर्ने व्यवस्था गर्नुपर्ने सुझाव दिए। पार्टी र राजकीय नियुक्तिमा आलोपालोको व्यवस्था गर्नुपर्ने उल्लेख गर्दै उनले प्रदेशलाई थप अधिकार दिनुपर्ने सुझाव दिए। त्यस्तै दिलीपकुमार प्रजापतिले पार्टीलाई जनतासमक्ष लैजान नयाँ विधानले सहयोग गर्ने बताए। जातीय छुवाछुतलाई गम्भीर अपराधको रूपमा राख्नुपर्ने उनको सुझाव छ। केन्द्रीय सदस्यको सङ्ख्या सकेसम्म कम गर्नुपर्ने बताउँदै उनले पूर्णकालीन पार्टी सदस्यको व्यवस्था स्पष्टरूपमा व्यवस्था गर्न सुझाव दिए। त्यसैगरी कुमार पौडेलले पार्टीलाई विधिवतरूपमा सञ्चालनका लागि विधानलाई पारित गरेर कार्यान्वयनमा लैजान सुझाव दिए। पार्टीले सत्ता सञ्चालन गर्नुपर्ने व्यवस्था गर्न विधान गर्नुपर्ने सुझाव दिँदै उनले घाइते तथा पूर्व जनमुक्ति सेनाई विशेष व्यवस्था गर्नुपर्ने बताए। त्यस्तै पर्शुराम रम्तेलले पार्टी एकता, आन्तरिक मूल्यांकन र मनोनयनलाई व्यवस्थित गर्नुपर्ने र छुवाछुतलाई गम्भीररूपमा लिने व्यवस्था गर्नुपर्ने सुझाव दिए। चुनाव चिह्न फेर्नुपर्ने सुझाव प्राप्त भएको उल्लेख गर्दै उनले विश्वभरका नेपालीलाई समेट्ने व्यवस्था गर्नुपर्ने सुझाव पेस गरे। त्यस्तै बामदेव क्षेत्रीले विधानलाई छरितो बनाउन सुझाव दिँदै प्रदेश र स्थानीय पार्टी समितिलाई कार्यकारी बनाउने गरी विधान हुनुपर्ने बताए। उनले पार्टीका सदस्यभन्दा पनि पार्टी शुभचिन्तकको अध्यक्षमा अनुशासन समिति बनाएर शक्तिशाली बनाउनुपर्ने सुझाव पेस गरे। त्यस्तै हरिराज अधिकारी चुनाव चिह्न बदल्नुपर्ने सुझाव प्राप्त भएको उल्लेख गर्दै नागरिकता पाएपछि पार्टीको सदस्या प्राप्त गर्ने अवस्था बनाउनुपर्ने सुझाव पेस गरे। उनले आयोगलाई सक्तिशाली बनाउनुपर्ने र सबै पार्टी समितिलाई साना र छरितो बनाउनुपर्ने सुझाव दिए। त्यस्तै रञ्जित तामाङले यही अधिवेशनबाट पार्टी विधान पारित गरेर कार्यान्वयनमा ल्याउनुपर्ने सुझाव प्रस्तुत गर्दै आयोगलाई क्रियाशील बनाउनुपर्ने बताए। उनले सरकार र पार्टीलाई समावेश गरेर सत्ता सञ्चालन समन्वय समिति बनाउनुपर्ने सुझाव पेस गरे। झक्कुप्रसाद सुवेदीले वैज्ञानिक समाजवादमा जानेगरी प्रस्तावना लेखिनुपर्ने बताउँदै जातीय छुवाछुत गम्भीररूपमा लिनुपर्ने व्यवस्था गरिनुपर्ने सुझाव दिए। उनले नागरिकता पाएपछि पार्टी सदस्य दिनुपर्ने व्यवस्था गर्न र स्थायी समिति हटाउन सुझाव प्राप्त भएको उल्लेख गरे। निर्मल आचार्यले पार्टी सदस्य अनलाइनमार्फत् नवीकरण गर्नुपर्ने व्यवस्था गर्ने र पार्टीलाई प्रविधियुक्त बनाउनुपर्ने सुझाव पेस गरे। उनले स्थायी समिति विधानमा राख्न नपर्ने सुझाव रहेको उल्लेख गर्दै पार्टीलाई पार्टी संरक्षक समिति बनाउनुपर्ने बनाउनुपर्ने बताए। हालसम्म १० समूहले विधानमाथि सुझाव पेस गरिसकेका छन्। मंगलबारदेखि काठमाडौंको कमलाधिस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो।"
राष्ट्रपतिद्वारा पाँचथर बहुधार्मिक आध्यात्मिक माहोत्सवको उद्घाटन,"फिदिम : राष्ट्रपति रामचन्द्र पौडेलले पाँचथर बहुधार्मिक आध्यात्मिक महोत्सवको उद्घाटन गरेका छन्। पाँचथर बहुमुखी क्याम्पसले आयोजना गरेको श्रीमद्भागवत महापुराण सप्ताह ज्ञान तथा पाँचथर बहुधार्मिक आध्यात्मिक महोत्सवको उद्घाटन गरेका हुन्। उद्घाटन कार्यक्रमलाई संक्षित सम्बोधन गर्दै पौडेलले सबै धर्म र संस्कृतिले गर्दा नेपाल पूर्ण भएको उल्लेख गरे। क्याम्पस सञ्चालक समतिका अध्यक्ष तथा महोत्सव मूल समारोह समितिका अध्यक्ष दीपक प्रकाश बाँस्कोटाको अध्यक्षतामा महोत्सवको उद्घाटन भएको हो। सात दिनसम्म सञ्चालन हुने महोत्सवमा हिन्दु, किँरात र बौद्ध धर्मका गुरुहरूले एउटै मञ्चबाट प्रवचन दिने तयारी गरिएको छ। क्याम्पसको दिगो शैक्षिक उन्नतीका लागि अक्षयकोष स्थापना गर्ने उद्देश्यले महोत्सवको आयोजना गरिएको हो। महोत्सवबाट पाँच करोड आर्थिक संकलन गर्ने क्यापसले लक्ष्य राखेको छ।"
एकता नै नेपालीको मुख्य पहिचान हो : राष्ट्रपति पौडेल,"फिदिम : राष्ट्रपति रामचन्द्र पौडेलले धार्मिक सहिष्णुता र विविधताभित्र एकताको सन्देश दिन पाँचथर आएको बताएका छन्। पाँचथर बहुमुखी क्याम्पसले आयोजना गरेको बहुधार्मिक आध्यात्मिक मोहोत्सवको उद्घाटन सत्रलाई सम्बोधन गर्दै पौडेलले अनेकताभित्रको एकता नै नेपालीको मख्य पहिचान भएको उल्लेख गरे। आपसमा निषेध, घृणा, द्वन्द्व र अविश्वास त्यागेर, सम्मान, एकता, सहिष्णुता र सद्भावको विकास गर्न सकेमात्र राष्ट्र सबल हुने पौडेलको तर्क थियो। पौडेलले पाँचथरलाई किराँतहरूका महागुरु फाल्गुनन्दको तपोभूमी एवं वैदिक दर्शनका ज्ञाता स्वामी प्रपन्नाचार्यको भूमिको रूपमा स्मरण गरे। सम्बोधको क्रममा उनले लोकतन्त्रका लागि जीवन समर्पण गरेका भूविक्रम नेम्बाङ, कृष्णविक्रम नेम्बाङ, पूर्णकुमार शेर्मा, देवान दोर्जे थिङ, प्रेमराज आङ्देम्बे, मचिन्द्र केरुङ, ऐनसिंह राई, कालिदाश श्रेष्ठ, तेजप्रकाश रिजाललागायतलाई स्मरण गरे। पौडेलले क्याम्पसको स्थापनामा योगदान गर्ने पूर्वमन्त्री पद्मसुन्दर लावतीलाई समेत स्मरण गरेका थिए। हाम्रो देश पूर्वीय ज्ञान परम्पराको स्रोत हो। यो ज्ञान, परम्परा र सभ्यताभित्र मुख्यतः किराँत सभ्यता, सनातन वैदिक सभ्यता र बौद्ध सभ्यताको एकता र ऐक्यबद्धता देख्न सकिन्छ, उनले भने हामी वेद, मुन्धुम र त्रिपिटकले दिएको अनमोल ज्ञानको ज्योतिले प्रदिप्तछ छौं। वेद हामी सबैको हो। मुन्धुम हामी सबैको हो। त्रिपिटक हामी सबैको हो, पौडेलले भने हामी अनेक जात, संस्कृति, सम्प्रदायमा छौं। ती सबैको एकता, समभाव र सहअस्तित्वनै हाम्रो मुख्य परिचय हो। हामी सबै छौं, त्यसैले सप्तरंगी छौं, बगैँचाजस्तो। क्याम्पस सञ्चालक समतिका अध्यक्ष तथा महोत्सव मूल समारोह समितिका अध्यक्ष दीपक प्रकाश बाँस्कोटाको अध्यक्षतामा महोत्सवको उद्घाटन भएको हो। सात दिनसम्म सञ्चालन हुने महोत्सवमा हिन्दू, किँरात र बौद्ध धर्मका गुरुहरुले एउटै मञ्चबाट प्रबचन दिने तयारी छ। क्याम्पसको दिगो शैक्षिक उन्नतीका लागि अक्षयकोष स्थापना गर्ने उद्देश्यले महोत्सवको आयोजना गरिएको हो। महोत्सवबाट पाँच करोड आर्थिक संकलन गर्ने क्यापसले लक्ष्य राखेको छ।"
ललिता निवास जग्गा प्रकरणको फैसला बिहीबारमात्रै,"काठमाडौं : विशेष अदालतले ललिता निवासको जग्गा प्रकरणमा बिहीबार फैसला सुनाउने भएको छ। आजै फैसला सुनाउने तयारी गरे पनि नभ्याइएपछि हेर्दाहेर्दैमा राखिएको विशेष अदालतका प्रवक्ता धनबहादुर कार्कीले बताए। 'फैसला सुनाउने तयारी आजै थियो। तर अबेर हुने देखिएपछि हेर्दाहेर्दैमा राखिएको हो। अब भोलिमात्रै फैसला सुनाइन्छ,' प्रवक्ता कार्कीले बताए। अख्तियार दुरूपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको छ। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिबाना र १० वर्षसम्म जेल सजाय माग गरेको छ। राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ।"
"विनोद भण्डारीको कप्तानीमा 'नेपाल ए' टोली घोषणा, को को परे?","काठमाडौं : नेपाल क्रिकेट संघ (क्यान)ले विनोद भण्डारीको कप्तानीमा 'नेपाल ए' टोली घोषणा गरेको छ। क्यानले यसअघि सम्भावित ३६ खेलाडीको नामावली सार्वजनिक गरे पनि केहीबेरमै १६ सदस्सीय टोली घोषणा गरेको हो। टोलीमा अशुतोस घिरैया, अर्जुन कुमाल, बसिर अहमद, विवेक यादव, हेमन्त धामी, किरन ठगुन्ना, मयन यादव, प्रतिश जिसी, रिसद खान, रिजन ढकाल, सागर ढकाल, साहब आलम, सन्दीप जोरा, शेर मल्ल र सुजन थपलिया रहेका छन्। टिमको प्रशिक्षकमा पूर्व कप्तान ज्ञानेन्द्र मल्ल र कलाम अलिलाई नियुक्त गरिएको छ।"
महालक्ष्मी विकास बैंकको नयाँ कर्जा योजना,"काठमाडौं : महालक्ष्मी विकास बैंकले नयाँ वर्ष २०८१ लाई लक्षित गरी महालक्ष्मी घर कर्जा, महालक्ष्मी व्यवसायिक कर्जा तथा महालक्ष्मी सवारी कर्जा (व्यक्तिगत)मा आकर्षक ब्याजदर रहनेगरी नयाँ योजनाहरू ल्याएको छ। सो योजनाअन्तर्गत महालक्ष्मी घर कर्जा र महालक्ष्मी व्यवसायिक कर्जा मात्र १०९९ प्रतिशत तथा महालक्ष्मी सवारी कर्जा (व्यक्तिगत) मात्र ११४९ प्रतिशत वार्षिक ब्याजदरमा प्रदान गरिने बैंकले जनाएको छ। तीनै प्रकारको कर्जामा पहिलो १ वर्षको लागि स्थिर ब्याजदर कायम रहने र महिलाको हकमा सेवा शुल्कमा २५ प्रतिशतसम्म छुट प्रदान गर्न सकिने बैंकले जनाएको छ। साथै आवश्यक कागजात प्राप्त भएको ३ दिनभित्रै कर्जा प्रवाह गरिने बताइएको छ। उक्त योजना अनुसार आवासीयव्यापारिक घरजग्गा खरिद गर्न, घर निर्माण गर्न, अर्पाटमेन्ट खरिद गर्न, घर थपपुर्ननिर्माणमर्मत सम्भार गर्न महालक्ष्मी घर कर्जाअन्तर्गत न्यूनतम २ वर्षदेखि अधिकतम ३० वर्ष अवधि रहनेगरी ५ करोड सम्मको कर्जा प्रदान गरिने बैंकले जनाएको छ। साना तथा मझौला व्यवसायीहरूको कर्जामा कम ब्याजदरको अपेक्षा तथा मागलाई सम्बोधन गर्न १ वर्षदेखि १५ वर्षको अवधिसम्मको लागि १०९९ प्रतिशतमा व्यवसायिक कर्जा प्रदान गर्ने योजना ल्याएको छ। त्यसैगरी महालक्ष्मी सवारी कर्जा (व्यक्तिगत) मा ११४९ प्रतिशत वार्षिक ब्याजदरमा कर्जा प्रदान गरिने छ। सवारी कर्जा (व्यक्तिगत) को न्यूनतम अवधि २ वर्ष र अधिकतम अवधि ५ वर्ष सम्म रहनेछ। विद्युतीय सवारीको हकमा भ्याट बिल वा कोटेशन मूल्यको ८० प्रतिशत जुन कम हुन्छ, सो बराबरको कर्जा र अन्य सवारीमा कोटेशन मूल्यको ५० प्रतिश सम्म कर्जा प्रदान गरिने बैंकले जनाएको छ।"
एसोसियटमा पहिलो बन्ने नेपालको लक्ष्य हो : कप्तान पौडेल,"काठमाडौं : राष्ट्रिय क्रिकेट टोलीका कप्तान रोहितकुमार पौडेलले नेपालको लक्ष्य एसोसियटमा पहिलो बन्ने रहेको बताएका छन्। आइसीसी विश्वकप लिग२ को खेलअघि आयोजित पत्रकार सम्मेलनमा उनले मुख्य प्रशिक्षकमा मोन्टी देशाई आएपछि नै नेपालको मुख्य लक्ष्य एसोसियटमा पहिलो बन्ने रहेको बताए। 'मोन्टी सर आएदेखि नै हामीले एउटै लक्ष्य राखेका छौं, त्यो भनेको एसोसियटमा नम्बर वान बन्ने हो,' कप्तान पौडेलले भने। बिहीबारदेखि टीयु क्रिकेट मैदानमा नेपालले नामिबिया र नेदरल्यान्डससँगको त्रीदेशीय सिरिज खेल्दैछ। यो आइसीसी विश्वकप लिग२ को पहिलो सिरिजसमेत हो। कप्तान पौडेलले गत सन् २०१९ मा लिग २ को सुरुवात खराब भए पनि त्यो दोहोर्याउने छुट आफूहरूलाई नभएको बताए। '२०१९ मा सोचेजस्तो सुरुवात भएको थिएन। तर अहिले सुरुवात नै उत्कृष्ट बनाउनुपर्छ। हाम्रो तयारी पनि राम्रो छ। हामी उत्साहित छौं। आशा गरौं राम्रो हुन्छ,' उनले भने। क्यानडासँगको सिरिज क्लिन स्वीप गरेपछि झनै आत्मविश्वास बलियो भएको उनको भनाइ छ। नेपाली टोलीलाई पीएम कपले पनि धेरै मद्दत गरेको उनले बताए। यद्यपि एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया आफूहरूको लागि ठूलो चुनौती हुने उनले बताए। त्यस्तै मुख्य प्रशिक्षक मोन्टी देशाईले आइसीसी लिग२ नेपालका लागि निकै महत्वपूर्ण भएकाले राम्रो तयारी भएको बताए। उनले नामिबिया र नेदरल्याण्ड्स निकै राम्रो टीम भएकाले राम्रो क्रिकेट प्रदर्शन गर्नुपर्ने बताए। त्यस्तै नामिबिया र नेदरल्याण्ड्सका कप्तान र प्रशिक्षकहरुले पनि खेलका लागि आफूहरू उत्साहित भएको र राम्रो नतिजा आउने बताएका छन्।"
निर्वाचनलाई समावेशी बनाउन केही ऐनहरू परिमार्जन गर्नुपर्छ : प्रमुख निर्वाचन आयुक्त,काठमाडौं : निर्वाचन आयोगका प्रमुख निर्वाचन आयुक्त दिनेशकुमार थपलियाले निर्वाचनलाई थप समावेशी बनाउन केही ऐनहरु परिमार्जन गर्नुपर्ने बताएका छन्। सिंहदरबारमा बुधबार बसेको राष्ट्रियसभाअन्तर्गतको दिगो विकास तथा सुशासन समितिको बिहीबारको बैठकमा उनले निर्वाचन आउँदा समावेशीका कुनै निकै उठ्ने भन्दै निर्वाचनलाई थप समावेशी बनाउन केही ऐनहरू परिमार्जन गर्नुपर्नेमा जोड दिए। राष्ट्रपति र उपराष्ट्रपतिमध्ये एक महिला हुनुपर्छ भन्ने आयोगको चाहना रहेको र अन्य क्षेत्रमा पनि समावेशी हुनुपर्ने उनको भनाइ थियो। उनले लोकतान्त्रिक व्यवस्थाको निर्वाचनमा जाँदा राजनीतिक दलले आफ्ना एजेण्डा लिएर मतदातामा जानुपर्ने जिकिर गरे। अहिले उठिरहेका असन्तुष्टिका स्वर र कतिपय विषयवस्तु राजनीतिक दलभित्रको आन्तरिक लोकतन्त्रसँग जोडिएर सार्वजनिक भएको उनले बताए। थपलियाले मतदाता सार्वभौम सम्पन्न भएको र निर्वाचनमा राजनीतिक दल तथा उम्मेदवारबाट मतदाताको मत खरिद बिक्रिको कल्पना गर्न नसकिने बताए। बैठकमा समिति सदस्यहरूले निर्वाचनपछि दलहरूले आयोगसमक्ष प्रस्तुत गर्ने खर्चको परिमाण यथार्थपरक नरहेको बताएका थिए। उनीहरूले संविधानको मर्मअनुसार अपांगता भएका व्यक्तिको प्रतिनिधित्व सुनिश्चिता गर्नेतर्फ अघि बढ्न आवश्यक रहेको धारणा राखेका थिए।
अहिले नयाँ भनिएका सांसदहरू पनि भोलि 'अनुभवी चाहिन्छ' भन्छन् : ओली,"काठमाडौं : नेकपा एमाले अध्यक्ष केपी शर्मा ओलीले नयाँ भनिएका दलहरू पनि पुरानो भइसकेको बताएका छन्। पार्टी कार्यालय च्यासलमा आयोजित कार्यक्रममा सम्बोधन गर्दै अध्यक्ष ओलीले नयाँ भनिएका दलहरूले अर्को चुनावमा फेरि नयाँ अनुहार ल्याउन नसक्ने बताए। 'नयाँ दलबाट सांसद भएकाहरू अब म सन्यास लिन्छु भन्छ र? अर्कोपटक त तिमी नयाँ हौ, अनुभवी चाहिन्छ भनिहाल्छ नि,' उनले भने। अहिले आएका नयाँ सांसहरू पनि भोलि सांसद बन्न पछि नहट्ने उनको भनाइ छ। त्यस्तै अध्यक्ष ओलीले नयाँ दलहरूको कुनै राजनीतिक एजेण्डा नभएको बताए। उनले नयाँ दलको राजनीतिक रंग र गन्तव्य केही नभएको बताए। 'नयाँ भनिएका दलहरू दिगो छैनन्। उनीहरूको न पोलिटिकल कलर छ, न पोलिटिकल सेन्स नै। यिनीहरूको आकार कस्तो हुन्छ? कस्तो फल्छफूल्छ? केही थाहा छैन,' उनले भने। नयाँ दलहरू समाजवादी हो कि पुँजीवादी केही टुंगो नभएको उनको भनाइ छ। उनले एमालेले 'समृद्ध नेपाल सुखी नेपाली' नारा बोकेर हिँडेको प्रस्ट्याए। 'हामीले समृद्ध नेपाल सुखी नेपाली भनेका छौं। त्यहाँ कसरी पुग्ने पनि ब्याख्या गरेका छौं,' उनले भने, 'उनीहरूको के छ? केही पनि छैन। जनतालाई झुक्याएर मात्रै हो संसदमा आउनसक्ने।'"
माओवादी केन्द्रको विधान अधिवेशन : भोलि ७ समूहले सुझाव पेश गर्ने,"काठमाडौं : नेकपा (माओवादी केन्द्र) को विधान अधिवेशनका क्रममा सुझाव सङ्कलन गर्ने क्रम जारी छ। विभिन्न २० समूहमध्ये आज १३ समूहबाट सुझाव पेश गरे । भोलि ७ समूहले सुझाव पेश गर्ने कार्यक्रम रहेको छ। मंगलबारदेखि काठमाडौंको कमलाधिस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो । बैठक भोलि बिहान ११ बजे पुनः बस्नेछ । सुझाव पेश गर्ने क्रममा कञ्चन खनालले महाधिवेशन प्रतिनिधि पार्टी समिति सदस्यबाट निर्वाचित भएर आउनुपर्ने र सहिद,वेपत्ता र घाइतेका सदस्याका प्रतिनिधिलाई महाधिवेशनमा परिवेक्षकका रुपमा राख्नुपर्ने सुझाव दिएका थिए। उनले पार्टीलाई छरितो एवं जनमैत्री बनाएर सबै क्षेत्र र समूदायलाई समेटेर लैजानुपर्ने धारण व्यक्त गरेका थिए। सरल सहयात्रीले प्रस्तावनालाई छरितो बनाउनुपर्ने,पार्टी र निर्वाचन चिह्न फेर्न सुझाव आएको भन्दै सङ्गठनात्मक सिद्धान्तलाई छोटो बनाउनुपर्ने र पार्टी सदस्य दिँदा सरल बनाउनुपर्ने बताए। उनले निर्वाचन, लेखा र अनुशासनलाई थप अधिकार दिनुपर्ने र महाधिवेशनको मिति स्पष्टरुपमा तोकिनुपर्ने बताए। युवराज चौलागाईले प्रत्यक्ष निर्वाचनमा पार्टी समितिलाई लैजानुपर्ने सुझाव पेश गर्दै पार्टीको स्थायी समिति सदस्य विधानमा उल्लेख गर्न नपर्ने धारणा व्यक्त गरे।"
चौतारा अस्पताल नेपालकै उत्कृष्ट घोषित,"सिन्धुपाल्चोक : सिन्धुपाल्चोकको सदरमुकाममा रहेको चौतारा अस्पताल गुणस्तर सुधारका लागि न्यूनतम मापदण्डमा ९२ अंक प्राप्त गरी नेपालकै उकृष्ट हुन सफल भएको छ। बागमती प्रदेश सरकार स्वास्थ्य मन्त्रालय स्वास्थ्य निर्देशनालयले अस्पतालको अनुगमन पश्चात ९२ अंक दिएसँगै नेपालकै प्रथम हुन सफल भएको हो। न्यूनतम सेवा मापदण्डमा सुशासनमा २० प्रतिशत, क्लिनिकल सेवा प्रवाहमा ६० प्रतिशत र अस्पताल सर्पोट सर्भिसमा २० प्रतिशत गरी कुल १ सय प्रतिशतमध्ये ९२ प्रतिशत अंक ल्याई चौतारा अस्पताल १५ शय्या वर्गको अस्पतालमा पहिलो भएको हो। निर्देशनालले २०८० फागुन १ र २ गते अस्पतालमा न्यूनतम सेवा मापदण्डको अनुगमन गरेको थियो। अनुगमन पछि समिक्षा कार्यक्रममा विभिन्न सूचाङ्को आधारमा अनुगमन गरिएको र १०० अंक ल्याउन ८ अंक नपुग्नुका कारणहरु बारेसमेत समिक्षा गरिएको थियो। निर्देशनालयका न्यूनतम सेवा मापदण्ड अनुगमन टोली प्रमुख बरिष्ठ मेडिकल सुपरिटेन्डेन्ट नविन दर्नालसहितको ५ सदस्यीय टोलीले अनुगमन गर्दा अस्पतालको सेवामा जम्मा १०० प्रतिशत मध्ये ९२ प्रतिशत ल्याई नेपालमै १५ शय्या समूहमा प्रथम भएको समीक्षा कार्यक्रममा बताए। यसअघि भएको फलोअप समिक्षामा अस्पतालले ८९ प्रतिशत प्राप्त गरेको थियो। समिक्षा कार्यक्रमा संयोजक दर्नालले बागमती प्रदेश सरकारले चौतारा अस्पताललाई ५० शय्यामा स्तरोन्नति गरिएको र चीन सरकारको सहयोगमा बन्दै गरेको नयाँ भवनमा सो शय्याहरू सञ्चालन प्रश्चात देशको उत्कृष्ट अस्पतालको रुपमा चिनाउन सकिने तर त्यस कार्यको लागि तिनै तहका सरकारले सहयोग गर्नुपर्ने बताए। त्यसैगरी फलोअप कार्यक्रमका अनुगमनकर्ता बीर अस्पताल काठमाडौंका जनरल सर्जन डा उमेश प्रधानले अस्पतालमा भएका राम्रा पक्षहरुलाई प्रादेशिक अस्पतालहरुले अनुसरण गर्नुपर्ने बताए। चौतारा अस्पतालको रेकडिङ रिपोटिङ, नियमित मर्निङ कन्फरेन्स, डाटा भेरीफिकेशन लगाएतका कार्यहरु उत्कृष्ट देखिएको छ, उनले भने, यस्ता कार्यलाई अन्य अस्पतालहरुले पनि अनुशरण गर्न जरुरी छ। अस्पताल सञ्चालन तथा व्यवस्थापन समितिका अध्यक्ष टंकबहादुर कार्कीले विज्ञमार्फत दिएको निर्देशन तथा सुझाव अस्पतालको नियमित सेवासँग सम्बन्धित भएकाले त्यसको पनि सुधार गरेर अर्को वर्ष शतप्रतिशत हासिल गर्ने लक्ष्य लिई अगाडि बढ्ने प्रतिबद्धता जनाए। उनले अस्पताललाई यो अवस्थामा ल्याउन अस्पतालमा कार्यरत कार्यालय सहयोगीदेखि सम्पूर्ण स्वास्थ्यकर्मी, कर्मचारीहरूको ठूलो भूमिका रहेको भन्दै अस्पतालका मेडिकल सुपरिटेन्डेन्ट डा गगन अधिकारीले सहयोगी सबैलाई धन्यवाद दिए। कार्यक्रममा अस्पतालबाट पौष महिनाको उत्कृष्ट कर्मचारी सिअनमी निरीक्षक सीता श्रेष्ठ र माघ महिनाको उत्कृष्ट कर्मचारी मेडिकल रेकर्डर निरीक्षक दुर्गा रेग्मीलाई सम्मानसमेत गरीएको थियो।"
जनयुद्ध दिवसमा विदा दिएका पालिकाविरुद्ध सर्वोच्चमा अवहेलना मुद्दा दायर,"काठमाडौं : फागुन १ गते जनयुद्ध दिवसमा सार्वजानिक बिदा दिएका ८ पालिकाविरुद्ध सर्वोच्च अदालतमा अवहेलना मुद्दा दायर गरिएको छ। अधिवक्ता पूर्णप्रसाद हमाल, अशोक सिंह र सुवास सिंह धामीले बुधबार सर्वोच्च अदालतमा अवहेलना मुद्दा दायर गरेका हुन्। निर्णय गरेरै सार्वजानिक बिदा दिएका मोहन्यालाल गाउँपालिका कैलाली, नलगार्ड नगरपालिका जाजरकोट, मुड्केचुला गाउँपालिका डोल्पा, बाँफिकोट गाउँपालिका रुकुम पश्चिम, माडी गाउँपालिका रोल्पा र पचालझरना गाउँपालिका कालिकोटकाविरुद्ध अवहेलना मुद्दा दायर गरिएको हो। सर्वोच्च अदालतले गत पुस १३ गते जनयुद्ध दिवसका अवसरमा दिइएको बिदा खारेज गरिदिएको थियो।"
ललिता निवास जग्गा प्रकरणको फैसला बिहीबारमात्रै,"काठमाडौं : विशेष अदालतले ललिता निवासको जग्गा प्रकरणमा बिहीबार फैसला सुनाउने भएको छ। आजै फैसला सुनाउने तयारी गरे पनि नभ्याइएपछि हेर्दाहेर्दैमा राखिएको विशेष अदालतका प्रवक्ता धनबहादुर कार्कीले बताए। 'फैसला सुनाउने तयारी आजै थियो। तर अबेर हुने देखिएपछि हेर्दाहेर्दैमा राखिएको हो। अब भोलिमात्रै फैसला सुनाइन्छ,' प्रवक्ता कार्कीले बताए। अख्तियार दुरूपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको छ। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिबाना र १० वर्षसम्म जेल सजाय माग गरेको छ। राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ।"
टुरिज्म हिरो अवार्ड आयोजना हुने,काठमाडौं : नेपालको पर्यटन प्रवर्द्धमा योगदान पुर्याउने ब्यक्ति तथा संस्थाहरूमध्येबाट नेपालमै पहिलो पटक विभिन्न ३१ विधामा टुरिज्म हिरो अवार्ड प्रदान गरिने भएको छ। नेपालको पर्यटन क्षेत्रका विविध आयाममा आफूलाई सहभागी गराई पर्यटन प्रवर्द्धनमा योगदान पुर्याउँदै आएको ग्लोबल टुरिज्म प्रोमोसन काउन्सिलले नेपालमै पहिलोपटक टुरिज्म हिरो अवार्ड २०२४ आयोजना गर्न लागेको हो। आगामी मार्च १९ मा काठमाडौंमा आयोजना हुने एक भब्य समारोहमा यस अवार्ड विजेतालाई अवार्ड ट्रफी हस्तान्तरण गरिनेछ। होटल तर्फका १४ तथा पर्यटनका अन्य १७ विधा गरी कूल ३१ विधामा पाँचसय भन्दा बढीले प्रतिस्पर्धा गर्ने अनुमान गरिएको यो टुरिज्म हिरो अवार्डको नोमिनेस आजैबाट खुल्ला गरिएको छ। टुरिज्म हिरो अवार्ड २०२४ को आधिकारिक वेवसाइटमा गएर जोकोहीले आफैंले आफ्नो लागि वा अरूको लागिसमेत विस्तृत विवरण भरी नोमिनेसन फाइल गर्न सक्नेछन्। यसरी प्राप्त नोमिनेसनहरूमध्येबाट पूर्ण र आधिकारिक विवरणहरू भरिएका नोमिनेसनहरूलाई सर्टलिस्ट गरी भोटिङका लागि योग्य बनाइनेछन्। भोटिङका लागि आवश्यक लिंक नोमिनेसन भर्ने अधिकारिकक ब्यक्ति तथा सर्वसाधारणलाई उपलब्ध गराई बढीभन्दा बढी भोटिङ लागि आह्वान गरिनेछ। प्राप्त पब्लिक भोटलाई आधार मान्दै हाम्रा सम्मानित जुरीहरूको अन्तिम निर्णयका आधारमा आगामी मार्च १९ गते विजेता घोषणा गरी टुरिज्म हिरो अवार्ड ट्रफीसमेत हस्तान्तरण गरिने छ। यो सम्पूर्ण प्रक्रिया वेवमा आधारित र निःशुल्क हुने आयोजकले जनाएको छ। कार्यक्रम संयोजक प्रमिलाले अवार्डमा सहभागिहरू कसैबाट पनि नोमिनेसन शुल्क नलिइने बताइन्। काउन्सिलका अध्यक्ष धमेन्द्र सापकोटाले भने अवार्ड विशुद्ध पर्यटन प्रवर्द्धनमा योगदान पुर्याउने ब्यक्ति तथा संस्थालाई प्रोत्साहित गर्ने उद्देश्यले आयोजना गरिएको बताए।
"नेपाल 'ए'का लागि सम्भावित ३६ खेलाडीको नामावली सार्वजनिक, ज्ञानेन्द्र र कलाम प्रशिक्षकमा नियुक्त","काठमाडौं : नेपाल क्रिकेट संघ (क्यान)ले नेपाल 'ए'का लागि सम्भावित ३६ जना खेलाडीको नामावली सार्वजनिक गरेको छ। क्यानले बुधबार विनोद भण्डारी, विवेक यादव, प्रतिश जिसी, सन्दीप जोरा, अर्जुन साउद, हेमन्त धामीलगायतलाई समेटेर 'टिम ए'को सम्भावित नामावली सार्वजनिक गरेको हो। त्यस्तै टिम एको प्रशिक्षकमा पूर्वकप्तानसमेत रहेका ज्ञानेन्द्र मल्ल र कलाम अलिलाई नियुक्त गरिएको छ।"
आधारहीन समाचारप्रति एनआईसी एशिया बैंकको गम्भीर ध्यानाकर्षण,"काठमाडौं : एनआईसी एशिया बैंकले केही सञ्चार माध्यममा प्रकाशित तथा प्रसारित समाचारप्रति गम्भीर ध्यानाकर्षण जनाएको छ। बैंकको कर्जा असुली चिन्ताजनक रहेको, बैंकलाई राष्ट्र बैंकले छानबिन गरिरहेको र सोही सन्दर्भमा बैंकको नायब प्रमुख कार्यकारी अधिकृत सुधिरनाथ पाण्डेको राजीनामा आएकोलगायतका विषयमा प्रकाशित भ्रामक समाचारप्रति बैंकले गम्भीर ध्यानाकर्षण जनाएको हो। हालः बैंकमा नेपाल राष्ट्र बैंकको नियमित वार्षिक सुपरीवेक्षण चलिरहेको र उक्त सुपरीवेक्षण नेपाल राष्ट्र बैंकको नियमित क्यालेणडरअन्तर्गत भइरहेको एनआईसी एशियाले जनाएको छ। तर त्यसविपरीत केही सञ्चार माध्यमले कपोकल्पितरूपमा नेपाल राष्ट्र बैंकले यस बैंकको अनुसन्धान गरिरहेको र सो क्रममा बैंकमा ठूला कमजोरी तथा कैफियतहरू पत्ता लगाइएको भन्ने उल्लेख गरी भ्रामक समाचार प्रकाशित गरेको बैंकले जनाएको छ। उक्त समाचार झुठा र आधारहीन रहेको बैंकले विज्ञप्ति जारी गर्दै बताएको छ। 'यसै विषयलाई बैंकको नायब प्रमुख कार्यकारी अधिकृत सुधिरनाथ पाण्डेको राजीनामासँग जोडेर उहाँको, प्रमुख कार्यकारी अधिकृतको, अध्यक्षज्युको, सञ्चालकज्युहरूको र समग्र बैंक परिवारको प्रतिष्ठा, इमान्दारिता र कर्तव्यपरायणता समेतमा कपोकल्पितरूपमा हास्यास्पद टिप्पणी हुनु अत्यन्त खेदजनक रहेकाले यस्ता हास्यास्पद समाचारबाट भ्रमित नहुन सम्बन्धित सबैलाई हार्दिक अनुरोध गर्दछौं। साथै संस्थागत सुशासन, प्रचलित कानुन तथा नियमनकारी व्यवस्थाहरूको परिपालना र आम निक्षेपकर्ता, ऋणी, शेयरधनी, कर्मचारी लगायतका सम्पूर्ण सरोकारवालाको हकहितको सम्बर्द्धनको विषयलाई यस बैंकले सदैव सर्वाधिक उच्च प्राथमिकतामा राखेको तथ्यसमेत अवगत गराउँदछौं,' विज्ञप्तिमा भनिएको छ।"
२०८१ सालको सार्वजनिक बिदाको सूची सार्वजनिक,"काठमाडौं : सरकारले २०८१ सालका लागि सार्वजनिक बिदाको सूची सार्वजनिक गरेको छ। २०८१ साल वैशाख १ गतेदेखि चैत्र मसान्तसम्म एक वर्षभरिमा सबै सरकारी कार्यालय तथा सार्वजनिक निकायको लागि दिइएको सार्वजनिक बिदाको विवरण राजपत्रमा प्रकाशित भएपछि गृहमन्त्रालयले सूचना जारी गर्दै बिदाबारे जानकारी गराएको हो। गृहमन्त्रालयले वर्षभरि ५३ वटा शनिबारबाहेक ३५ दिन सार्वजनिक बिदाको सूची सार्वजनिक गरेको हो। जसमा २७ दिन पर्व बिदा,६ वटा दिवस र २ वटा जन्मजयन्ती बिदा रहेका छन्। जसअनुसार २०८१ साल मुलुकभर दिइने सार्वजनिक बिदामा नयाँ वर्ष,रामनवमी,उभौली पर्व,रक्षाबन्धन,श्रीकृष्ण जन्माष्टमी,दशैं,तिहार,छठ,क्रिममस डे,धान्य पूर्णिमा,तमु ल्होसार, माघी पर्व,सोनम ल्होसार,महाशिवरात्री,ग्याल्मो ल्होसार र इदमा मुलुकभरी सार्वजनिक बिदा हुने उल्लेख छ। सार्वजनिक बिदाको विवरण"
नेपाल वायुसेवाको आन्तरिक उडानमा विद्यार्थीलाई २५ प्रतिशतसम्म छुट,"काठमाडौं : नेपाल वायुसेवा निगमले विद्यार्थीहरूका लागि आफ्ना आन्तरिक उडानहरूको हवाई भाडादरमा २५ प्रतिशत छुट दिएको छ। निगमले बुधबार एक विज्ञप्ति जारी गर्दै सामाजिक उत्तरदायित्व कार्यक्रमअन्तरगत यात्रा खर्चमा राहत पुगोस् भनि २५ वर्ष उमेरसम्मका विद्यार्थीहरूका लागि आन्तरिक उडानहरूको हवाई भाडादरमा २५ प्रतिशत छुट दिँदै आएको जानकारी गराएको हो। 'आज २०८० फागुन २ गते माघ शुल्क अर्थात् वसन्त पञ्चमी। यसदिन साना बालबालिकाहरूलाई अक्षराम्भ गराइने प्रचलन रहेको सन्दर्भमा नेपाल वायुसेवा निगमको सामाजिक उत्तरदायित्व कार्यक्रमअन्तर्गत विद्यार्थीहरूलाई आफ्नो यात्रा खर्चमा थोरै भएपनि राहत पुगोस् भनि २५ वर्ष उमेरसम्मका विद्यार्थीहरूका लागि निगमले आफ्नो आन्तरिक उडानहरूको हवाई भाडादरमा २५ प्रतिशत छुट प्रदान गर्दै आइरहेको जानकारी गराउँदछौं,'विज्ञप्तिमा भनिएको छ। उक्त सुविधाको लागि विद्यार्थीले परिचयपत्र र जन्मदर्ताको प्रमाणपत्रसहित निगमको आन्तरिक टिकट बिक्री कक्षमा सम्पर्क गर्नुपर्नेछ।"
"चिस्यान गृह अलपत्र, समस्यामा किसान","किसानले उत्पादन गरेका कृषिजन्य वस्तुको सुरक्षा र मूल्यमा स्थिरता कायम गर्न शीत भण्डार निर्माण थालिएको हो । बाजुरा : जिल्ला सदरमुकाम मार्तडीमा निर्माणाधीन चिस्यान गृह अलपत्र अवस्थामा रहेको छ। चिस्यान गृह अलपत्रले किसान समस्यामा परेका छन्। चिस्यान गृहको काम अलपत्र परेपछि किसान तथा किसान समूहले उत्पादन गरेका तरकारी, बीउ, फलफूललगायतका कृषिजन्य वस्तु भण्डारण गर्न नपाउँदा समस्या परेको स्थानीय किसान डबल रोकायाले बताए। मौसमअनुसार उत्पादन गरेका कृषिजन्य वस्तुलाई बेमौसमी समयमा बिक्री वितरण गर्न र बजारमा बिक्री हुन नसकेका तरकारी तथा फलफूललाई भण्डारण गर्ने चिस्यान गृहको अभावमा तरकारी तथा फलफूल कुहिएर खेर जाने गरेको रोकायाले बताए। जिल्ला कृषि ज्ञान केन्द्र बाजुराका प्रमुख मीनप्रसाद जैशीले किसानले उत्पादन गरेका कृषिजन्य वस्तुहरूको सुरक्षा र मूल्यमा स्थिरता कायम गर्ने अवधारणा अनुरूप शीत भण्डार केन्द्र निर्माण सुरु भएको बताए। शीत भण्डारको निर्माण पूरा नहुँदा उत्पादन गरेको तरकारी तथा फलफूल कुहिएर जाने गरेको बताए। चिस्यान केन्द्र समयमै सञ्चालनमा नआउँदा यहाँका उपभोक्ताले अन्य जिल्लाबाट आयात गरिएको तरकारी तथा फलफूल चर्को मूल्यमा किन्नुपर्ने र किसानले उत्पादन गरेको तरकारी सस्तोमा बेच्नुपर्ने बाध्यता रहको छ। प्रमुख जैशीका अनुसार अहिले कृषि ज्ञान केन्द्रले किसानको बारीबाटै सुन्तला ढुवानी अनुदानमा सहयोग गरेको छ। चिस्यान गृह सञ्चालन भएको भए तीन महिनापछि किसानले राम्रो मूल्यमा बिक्री गरेर आम्दानी गर्न सक्थ्ये। चिस्यान गृह नहुँदा सस्तो मूल्यमा बिक्री गर्नु परेको बताए। अहिले प्रतिकिलो एक सयमा बिक्री भएको सुन्तला तीन महिनापछि दुई सय रुपैयाँ बढीमा बिक्री हुन्छ। कृषि निर्देशनालय दिपायलका कृषि इन्जिनियर कोषराज बडूका अनुसार २०७८ वैशाखमा ठेक्का सम्झौता भएर सोही आर्थिक वर्षको असार मसान्तसम्ममा सक्ने गरी एसएच कन्स्ट्रक्सनले कामको ठेक्का सम्झौता गरेको थियो। कुल ५६ लाख ४९ हजारमा ठेक्का आह्वान भएकोमा जिम्मा पाएको कम्पनीले ४१ लाख ९६ हजार रुपैयाँमा सम्झौता भएको बताए। उक्त कोल्ड च्याम्मर निर्माण बजेटको अभावका कारण अलपत्र परेपछि सुदूरपश्चिम प्रदेश मन्त्रिपरिषद्बाट बजेट थप गर्ने निर्णय भएपछि अबलगत्तै काम सुरु हुने कृषि निर्देशनालय डोटीका कृषि इन्जिनियर कोषराज बडूले बताए। २०८१ को वैशाख महिनासम्म मात्रै उक्त कोल्ड च्याम्मर निर्माणको म्याद रहेकाले तत्काल काम पूरा गर्न ठेकेदारलाई निर्देशन दिइसकेको कृषि इन्जिनियर बडूले बताए। उक्त कोल्ड च्याम्मर निर्माण कार्यको बाँकी सामान दिल्लीबाट कैलाली भन्सारसम्म आइसकेकाले चाँडै काम पूरा हुने उनले बताए। बाजुरामै २० टन क्षमता भएको कोल्ड च्याम्मर बनेपछि बाजुरामा उत्पादन हुने आलु, बन्दालगायतका तरकारी तथा स्याउलगायतका तरकारी भण्डारण गर्न सहयोग पुग्ने ज्ञान केन्द्र बाजुराले जनाएको छ।"
"तिनाउमा शोक बिदा, दुर्घटनामा मृत्यु भएकाको परिवारलाई जनही ३५ हजार","पाल्पा : पाल्पाको तिनाउ गाउँपालिकामा मङ्गलबार साँझ यात्रुबाहक जीप दुर्घटना हुँदा १० जनाको मृत्यु भएको छ। मृतक १० मध्ये आठ जनाको घटनास्थलमा र दुई जनाको लुम्बिनी मेडिकल कलेज प्रभासमा उपचारका क्रममा मृत्यु भएको हो। दुर्घटनामा मृत्यु भएका पाँच जना तिनाउकै रहेका छन्। एकै पालिकाभित्रका पाँचसहित १० जनाको ज्यान जाने गरी भएको दुर्घटनाले पालिका शोकमा छ। तिनाउँ६ मस्याम चिदीसको लुम्पेकडाँडामा शिखरडाँडातर्फ जाँदै गरेको जीप दुर्घटना हुँदा वडा नं ६ का पूर्वमहिला वडासदस्य उर्मिला अस्लामीसहितले अकालमै ज्यान गुमाएका छन्। पालिकाभित्र भएको कहालीलाग्दो दुर्घटनामा ज्यान गुमाएका सबै मृतकप्रति श्रद्धाञ्जली अर्पण गर्दै आज एक दिनका लागि शोक बिदा दिइएको गाउँपालिकाका अध्यक्ष प्रेम श्रेष्ठले जानकारी दिए। उनका अनुसार आज बसेको गाउँ कार्यपालिकाको ४६औँ बैठकले गाउँपालिकाभित्र सञ्चालनमा रहेका शिक्षा, स्वास्थ्य, सरकारी सङ्घसंस्था, तथा अन्य सम्पूर्ण क्षेत्रमा शोक बिदा दिने निर्णयअनुसार बिदा दिइएको छ। मृतकका परिवारलाई राहतस्वरुप पालिकास्तरिय विपद् व्यवस्थापन कोषबाट जनही रु ३५ हजार रकम उपलब्ध गराउने र घाइते व्यक्तिको उपचारका लागि सम्बन्धित निकायमा पहल गर्ने गाउँ कार्यपालिका बैठकले निर्णय गरेको छ। बैठकले दुर्घटनाले गाउँपालिकाभित्रका धेरै नागरिकको धनजनको क्षति भएको र आगामी दिनमा गाउँपालिकाका संवेदनशील क्षेत्रमा सवारी साधनको क्षमताभन्दा बढी यात्रु चढाइ आवतजावत नगर्न नगराउन सार्वजनिक रुपमा आह्वान गर्ने निर्णय गरेको छ। दुर्घटनामा तिनाउ६ मस्याम बस्ने ६० वर्षीया यनकुमारी पन्त, तिनाउ६ बस्ने ३९ वर्षीय रामबहादुर अस्लामी, सोही ठाउँकै ६७ वर्षीय कृष्णबहादुर अस्लामी, २८ वर्षीया उर्मीला अस्लामी, रुपन्देहीको बुटवल उपमहानगरपालिका१४ तामनगर बस्ने ७० वर्षीय चन्द्र रणपाल र सोही ठाउँकै ६० वर्षीया चुना रणपाल मृत्यु भएको छ। तिनाउ२ खुर्साने बस्ने २० वर्षीया गिता सुनार, रिब्दिकोट गाउँपालिका१ ख्याहा बस्ने ६६ वर्षीया विष्णुकला कामी, सोही ठाउँकै ६५ वर्षीया दिलकुमारी सुनार, रुपन्देहीको देवदह नगरपालिका५ बस्ने २९ वर्षीया दिलमाया जिसीको मृत्यु भएको जिल्ला प्रहरी कार्यालय पाल्पाका प्रहरी निरीक्षक तथा सूचना अधिकारी सुगन्ध श्रेष्ठले जानकारी दिए। प्रहरी निरिक्षक श्रेष्ठका अनुसार दुर्घटनामा १६ जना घाइते भएका छन्। घाइतेको अहिले लुम्बिनी मेडिकल कलेज प्रभासमा उपचार भइरहेको छ। जिल्लाको तिनाउ६ मस्यामस्थित इकोफम हाउस नजिकैभित्री कच्ची सडकखण्डमा डुम्रेबाट चिदीसतर्फ जाँदै गरेको लु १ ज २३७१ नम्बरको जीप मङ्गलवार साँझ करिव ५ बजेको समयमा दुर्घटना भएको हो। आफैं अनियन्त्रित भएर जीप सडकदेखि करिब तीन सय मिटर तल खसेको छ। चालक तानसेन नगरपालिका१० बस्ने ४५ वर्षीय दानबहादुर चिदीलाई प्रहरीले नियन्त्रणमा लिएको छ। दुर्घटनाबारे प्रहरीले थप अनुसन्धान गरिरहेको जनाएको छ। क्षमताभन्दा बढी यात्रु बोकेकाले, उकालो, कच्ची बाटोमा जीप दुर्घटना भएको छ। ग्रामीण भेगमा सवारी साधनको क्षमताभन्दा बढी यात्रु बोक्ने गरेका कारण दुर्घटना हुने गरेका छन्।रासस"
कुवेतलाई हराउँदै नेपाल एसीसी महिला प्रिमियर कपको सेमिफाइनलमा,"काठमाडौं : नेपालले कुवेतलाई हराउँदै सेमिफाइनल प्रवेश गरेको छ। मलेसियामा जारी एसीसी महिला प्रिमियर कप क्रिकेट प्रतियोगितामा नेपालले कुवेतलाई डीएलएस मेथडमा ८ विकेटले हराएको हो। डीएलएसबाट १२ ओभरमा ५० रनको लक्ष्य पाएको नेपालले ६५ ओभरमा पूरा गरेको थियो। नेपालका लागि इन्दु बर्मा २२ रनमा अविजित रहिन्। त्यस्तै कविता कुँवर १ रन, सीता राना मगर १७ रनमा आउट भएकी थिइन्। कविता जोशी भने ४ रनमा अविजित रहिन्। यसअघि कुवेतले निर्धारित ओभरको खेलमा ९ विकेटको क्षतिमा ७३ रन बनाएको थियो। खेलमा नेपालकी बलर सीता रानामगरले ह्याट्रिक विकेट लिएकी थिइन्। रानामगरले १२२ ओभरमा कुवेतकी ब्याटर प्रियदा मुरलीको विकेट लिएकी थिइन्। लगत्तै १२३ ओभरमा रानामगरको बलमा काजल श्रेष्ठद्वारा कुवेतकी मारयम ओमर स्टम्प आउट भइन्। १२ ओभरको चौथो बलमा कुवेतकी कप्तान अमना सरिफ तारिकलाई पेभेलियन फर्काएकी हुन्। त्यसैगरी रुविना क्षेत्रीले २ विकेट र कविता कुँवरले २ विकेट लिइन्।"
एकता नै नेपालीको मुख्य पहिचान हो : राष्ट्रपति पौडेल,"फिदिम : राष्ट्रपति रामचन्द्र पौडेलले धार्मिक सहिष्णुता र विविधताभित्र एकताको सन्देश दिन पाँचथर आएको बताएका छन्। पाँचथर बहुमुखी क्याम्पसले आयोजना गरेको बहुधार्मिक आध्यात्मिक मोहोत्सवको उद्घाटन सत्रलाई सम्बोधन गर्दै पौडेलले अनेकताभित्रको एकता नै नेपालीको मख्य पहिचान भएको उल्लेख गरे। आपसमा निषेध, घृणा, द्वन्द्व र अविश्वास त्यागेर, सम्मान, एकता, सहिष्णुता र सद्भावको विकास गर्न सकेमात्र राष्ट्र सबल हुने पौडेलको तर्क थियो। पौडेलले पाँचथरलाई किराँतहरूका महागुरु फाल्गुनन्दको तपोभूमी एवं वैदिक दर्शनका ज्ञाता स्वामी प्रपन्नाचार्यको भूमिको रूपमा स्मरण गरे। सम्बोधको क्रममा उनले लोकतन्त्रका लागि जीवन समर्पण गरेका भूविक्रम नेम्बाङ, कृष्णविक्रम नेम्बाङ, पूर्णकुमार शेर्मा, देवान दोर्जे थिङ, प्रेमराज आङ्देम्बे, मचिन्द्र केरुङ, ऐनसिंह राई, कालिदाश श्रेष्ठ, तेजप्रकाश रिजाललागायतलाई स्मरण गरे। पौडेलले क्याम्पसको स्थापनामा योगदान गर्ने पूर्वमन्त्री पद्मसुन्दर लावतीलाई समेत स्मरण गरेका थिए। हाम्रो देश पूर्वीय ज्ञान परम्पराको स्रोत हो। यो ज्ञान, परम्परा र सभ्यताभित्र मुख्यतः किराँत सभ्यता, सनातन वैदिक सभ्यता र बौद्ध सभ्यताको एकता र ऐक्यबद्धता देख्न सकिन्छ, उनले भने हामी वेद, मुन्धुम र त्रिपिटकले दिएको अनमोल ज्ञानको ज्योतिले प्रदिप्तछ छौं। वेद हामी सबैको हो। मुन्धुम हामी सबैको हो। त्रिपिटक हामी सबैको हो, पौडेलले भने हामी अनेक जात, संस्कृति, सम्प्रदायमा छौं। ती सबैको एकता, समभाव र सहअस्तित्वनै हाम्रो मुख्य परिचय हो। हामी सबै छौं, त्यसैले सप्तरंगी छौं, बगैँचाजस्तो। क्याम्पस सञ्चालक समतिका अध्यक्ष तथा महोत्सव मूल समारोह समितिका अध्यक्ष दीपक प्रकाश बाँस्कोटाको अध्यक्षतामा महोत्सवको उद्घाटन भएको हो। सात दिनसम्म सञ्चालन हुने महोत्सवमा हिन्दू, किँरात र बौद्ध धर्मका गुरुहरुले एउटै मञ्चबाट प्रबचन दिने तयारी छ। क्याम्पसको दिगो शैक्षिक उन्नतीका लागि अक्षयकोष स्थापना गर्ने उद्देश्यले महोत्सवको आयोजना गरिएको हो। महोत्सवबाट पाँच करोड आर्थिक संकलन गर्ने क्यापसले लक्ष्य राखेको छ।"
भन्सार छलिका सामानसहित पक्राउ परेका युवकलाई इन्स्पेक्टरले त्यतिकै छाडिदिए,"झापा : केही महिनाअघि बोर्डरबाटै भारतीय रूपैयाँसहित पक्राउ परेका दुई युवकलाई छाडेको घटना सेलाउन नपाउँदै वडा प्रहरी कार्यालय भद्रपुरले तस्करीका सामानसहित पक्राउ परेका एक युवकलाई पनि त्यतिकै छाडिदिएको छ। वडा प्रहरी कार्यालयबाट खटिएका सादा पोसाकको प्रहरी टोलीले मंगलबार साँझ अन्दाजी ७ बजेको समयमा नेपालभारत सीमा पिलर ९९ बाट भन्सार छलेर सामान ओसार्ने भद्रपुर नगरपालिका५ का एक्का भन्ने आकाश कामतीलाई पक्राउ गरेको थियो। लाइन मेन कामतीको समूहले ५० हजार मूल्य बराबरको एसियन पेन्ट्सको १६ कार्टुन इनामेल, थ्रीनर र प्राइमर भन्सार छलेर भित्र्याउन लाग्दा प्रहरीले सामानसहित कामतीलाई पक्राउ गरेको थियो। कामतीलाई पक्रेर वडा प्रहरी कार्यालय लगिए पनि अन्य दुई लाइन मेन सामान छाडेर भाग्न सफल भएका थिए। तर, वडा प्रहरी कार्यालय भद्रपुरका इन्स्पेक्टर सञ्जीव बोगटीले दबाब र प्रभावमा परेर सामानसहित पक्राउ परेका कामतीलाई राति नै छाडिदिएको घटना बाहिर आएको छ। मंगलबार राति नै जिल्ला प्रहरी कार्यालय झापाले सञ्चारकर्मीलाई पठाएको प्रेस नोटमा मान्छे पक्राउ गरिएको भन्ने विवरण कहीँकतै खुलाइएको छैन। प्रेस नोटमा ५० हजारको सामान मात्र उल्लेख गरिएको थियो। यसबारे प्रहरी कार्यालय झापाका निमित्त प्रवक्ता तथा इन्स्पेक्टर ढुण्डिराज गिरीसँग बुझ्दा उनले भने, वडा प्रहरीले जे विवरण पठाएको हो, त्यही विवरण सञ्चारमाध्यम र सञ्चारकर्मीलाई पठाइदिएको हो। उनले पक्राउ परेका मान्छेको बारेमा वडा प्रहरीका इन्स्पेक्टरसँग बुझ्न आग्रह गरे। यता वडा प्रहरीका इन्स्पेक्टर सञ्जीव बोगटीले बरामद गरिएका सामान भद्रपुर भन्सार कार्यालय बुझाउने तयारी भइरहेको बताए। पक्राउ परेका मान्छेलाई आइन्दा यस्तो गल्ती नदोहोर्याउने सर्तमा हिजै राति आफन्तजनलाई बोलाएर जिम्मा लगाइसकेको उनको भनाइ छ। स्रोतका अनुसार सामानसहित मान्छे वडा प्रहरी पुर्याएलगतै जनप्रतिनिधि र त्यहीका केही पहुँच भएका व्यक्तिले इन्स्पेक्टरलाई बारम्बार फोन गर्दै मान्छे छाडिदिनु पर्यो भन्दै दबाब दिएका थिए। भद्रपुर भन्सार कार्यालयका प्रमुख अमित तिवारीका अनुसार सामानसहित पक्राउ परेका मान्छेको हकमा प्रहरी प्रतिवेदनमा सामानको मूल्य उल्लेख भएबमोजिमको धरौटी रकम बुझाएर मान्छेलाई तारिखमा छाडिने प्रावधान रहेको बताए। ५० हजार मूल्य बराबरको सामानको हकमा प्रति मान्छे ६५ हजार धरौटी रकम बुझाउनुपर्ने कानुनी प्रावधान गरेको उनले बताए। सामानसहित पक्राउ परेका कामती समूहका लाइनमेनहरुले भद्रपुर५ स्थित ९९ पिलर आसपास दोभान नाकाबाट राई बस्ती हुँदै गणेश मन्दिर छेउबाट ठूला मात्रामा भन्सार छलेर सरसामान दिनहुँ जसो भित्र्याइरहेको छ। उनीहरूले व्यापारी र कारोबारीले दिएको अर्डरबमोजिम जस्तोसुकै सरसामान प्रहरीको आँखा छलेर होस वा सेटिङ मिलाएर होस् भित्र्याइरहेको स्थानीय स्रोतको दाबी छ।"
"गहना,गाडी र जग्गाको कारोबार देखाएर करोडौं ठगी गरेको आरोपमा चारजना पक्राउ","काठमाडौं : विभिन्न बहानामा करोडौं रकम ठगी गर्ने चारजनालाई प्रहरीले नियन्त्रणमा लिएको छ। पक्राउ पर्नेमा काभ्रेपाल्चोकका ३३ वर्षीय कुमार थापा,स्याङ्जाका ४२ वर्षीय मिना दमै,सिन्धुलीका ४३ वर्षीय रविन कुमार थापा र सप्तरीका ३९ वर्षीय दिलीप कुमार लाभ रहेका छन्। उनीहरू उपत्यकाको विभिन्न स्थानबाट पक्राउ परेका हुन्। उनीहरूमाथि ७ करोड ७७ लाख ५९ हजार रुपैयाँ ठगी गरेको आरोप छ। उपत्यका अपराध अनुसन्धान कार्यालयका प्रवक्ता एवं सूचना अधिकारी रविन्द्र रेग्मीले पोखराका व्यवसायीसँग सुन खरिद गरी ठूलो रकम ठगी गरेको आरोपमा मुद्दा दर्ता भइ पक्राउको पत्राचार भएपछि उनीहरूलाई नियन्त्रणमा लिएको जानकारी दिए। सूचना अधिकारी रेग्मीका अनुसार सुनका गरगहना विदेशमा निर्यात गर्दैछौं भनी पोखराका विभिन्न व्यवसायीहरूसँग सुन खरिद गरी विश्वासमा पारी रकम ठगी गरेको भन्दै थापाविरुद्ध वीरेन्द्र सुनारले जिल्ला प्रहरी कार्यालय कास्कीमा २ करोड विगोको मुद्दा दर्ता गरेका थिए। जिल्ला प्रहरी कास्कीले पक्राउका लागि उपत्यका अपराध अनुसन्धान कार्यालयमा पत्राचार गरेपछि प्रहरीले थापालाई नियन्त्रणमा लिएको हो। थापामाथि अनुसन्धानका क्रममा ठगी गर्ने कार्यमा अन्य तीनजना दमै,थापा र लाभको समेत संलग्नता देखिएको हो। उनीहरूको सीआरएस रिपोर्टले विभिन्न अपराधमा संलग्न भइ फरार रहेको देखाएको छ। पक्राउ परेकी मीनाको नाममा जिल्ला प्रहरी कास्कीमा १ करोड ७० लाख ५९ हजार विगो र चितवनमा १ करोड ३६ लाख ठगी गरेको देखिएको छ। रविन कुमार चितवनमा ४ वटा बैंकिङ तथा ठगी मुद्दामा २ करोड ४५ लाख ठगी गरेको र काठमाडौंमा तीनवटा मुद्दामा फरार रहेको देखिएको छ। यसैगरी दिलीप कुमार दुईवटा मुद्दामा फरार देखिएको प्रहरी अनुसन्धानले देखाएको छ। दिलिपलाई जिल्ला अदालत काठमाडौंमा पठाएकोमा सर्वोच्च अदालतबाट बन्दी प्रत्यक्षकरणको रिटबाट जरिवाना दाखिला गरेको देखिएपछि उनलाई छोडिएको प्रहरीले जनाएको छ। उनीहरूले पोखराका सुनचाँदी पसलमा पहिलो पटक १० लाख,दोस्रो पटक २० लाख र तेस्रो पटक ५० लाखका गहना खरिद गरी विश्वास जितेपछि १ करोड ८० लाखका गहना बाहिर निर्यात गर्ने भनी चेक दिइ योजनावद्ध रुपमा ठगी गरी फरार रहेको सुन्धानका क्रममा खुल्न आएको छ। यसैगरी उनीहरूले चारजनाको समूह बनाइ विभिन्न बहानामा विभिन्न व्यक्तिहरूलाई ठगी गर्ने र ठगी गर्ने क्रममा सुनका गहना,गाडी र जग्गाको कारोबार गर्ने देखाइ विश्वासमा पार्न ठूलो कारोबार भएको देखाउने गरेको अनुसन्धानबाट खुलेको प्रहरीले जनाएको छ।"
झापाको कचनकवलमा हात्तीबाट जोगिन बसाइ सर्ने बढे,"झापा : कचनकवल गाउँपालिकामा हात्ती आक्रमणबाट ज्यान जोगाउनका लागि बसाइ सर्नेको सङ्ख्या बढ्न थालेको छ । दैनिक आउने जङ्गली हात्तीबाट जनधनको क्षति हुन थालेपछि स्थानीय बसाइ सर्न थालेका हुन् । पालिकामा चार वर्षको अवधिमा एक हजार छ सय आठ घर परिवार बसाइ सरेर पालिकाभन्दा अन्यत्र स्थानमा गएको पालिकाको तथ्याङ्कमा उल्लेख गरिएको छ । कचनकवल१ घेराबारी निवासी ५५ वर्षीया सीता सुवेदीले हात्तीले पटकपटक घर भत्काएर अन्नबाली खाएपछि आफ्नो परिवार बसाइ सर्न बाध्य भएको बताए। हाल उनको परिवार गत जेठमा हात्तीले घर भत्काएर भण्डारण गरेको अन्नबालीसमेत खाइदिएपछि कमल गाउँपालिका६ मङ्गलबारे डेरा गरेर बसेको छ । 'दुःख गरेर घर बनायो वर्ष दिन नपुग्दै हात्तीले भत्काइदिन्छ', उनले भने, 'धेरैपटक घर भत्काएपछि हामीलाई पनि कुन दिन सुतेकै ठाउँमा मार्छ होला भन्नेभयो, अब नहुने रहेछ भन्ने लागेर ज्यान जोगाउनकै लागि बसाइ सर्यौं ।' चार दशकदेखि सो स्थानमा बसोबास गर्दै आएको सुवेदी परिवार हात्तीबाट ज्यान जोगाउन बसाइ सरेको हो । उनका अनुसार दिनभर जलथल जङ्गलमा बस्ने जङ्गली हात्ती साँझ नपर्दै दैनिक गाउँ पसेर आतङ्क मच्चाउन थालेपछि बाध्य भएर सुवेदी परिवारलगायत अन्य स्थानीय पनि सुरक्षित स्थानमा बसाइ सर्न थालेका हुन् । हाल कचनकवलका वडा नं १, २ र ३ बाट बसाइ सर्नेको सङ्ख्या बढिरहेको छ । पालिकाका राष्ट्रिय परिचयपत्र तथा पञ्जीकरण शाखाका प्रमुख खेमराज भट्टराईले प्रत्येक वर्ष अन्य स्थानबाट आउनेको तुलनामा तेब्बर सङ्ख्या बसाइ सरेर अन्यत्र गइरहेको जानकारी दिए। उनले चार वर्षको अवधिमा अन्य स्थानबाट बसाइ सरेर आउनेको सङ्ख्या सात सय ५९ रहेको र जानेको सङ्ख्या एक हजार छ सय आठ रहेको बताए। उनले विसं २०७७ मा चार सय २६, २०७८ मा चार सय ४६, २०७९ मा चार सय ३० र २०८० को हालसम्ममा तीन सय छ परिवार पालिकाबाट बसाइ सरेर अन्य स्थानमा गएको जानकारी दिए। यस क्षेत्रबाट मानिसहरु विर्तामोड, दमक, चारआली, बुधबारेलगायतका क्षेत्रमा बसाइ सरेर गएका छन् । रासस"
माओवादीको विधान अधिवेशन : समूगत सुझाव प्रस्तुत गरिँदै,"काठमाडौं : नेकपा माओवादी केन्द्रको प्रथम विधान अधिवेशनको दोस्रो दिन समूहगत छलफलबाट प्राप्त सुझाव संकलन सुरू भएको छ। पार्टी अध्यक्ष पुष्पकमल दाहालले प्रस्तुत गरेको विधान मस्यौदामाथि समूहका संयोजकले सुझाव प्रस्तुत गर्न सुरू गरिएको हो। मंगलबारदेखि काठमाडौंको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो। एक समूहमा कम्तिमा ५० जना प्रतिनिधि रहनेगरी विधानमाथिको छलफलका लागि समूह बनाइएको थियो। सम्मेलनमा भाग लिन पार्टीका स्थायी समिति सदस्य, पोलिटब्युरो सदस्य, केन्द्रीय सदस्य, प्रदेशका पदाधिकारी, विभिन्न मोर्चाका संयोजकहरूको सहभागिता छ। बिहीबार विधान अधिवेशन सकिने माओवादी केन्द्रले जनाएको छ।"
कांग्रेसको महासमिति बैठकमा ५६ पृष्ठको नीति प्रस्ताव पेस गरिने,"काठमाडौं : नेपाली कांग्रेसले फागुन ७ देखि १० गतेसम्म ललितपुरको गोदावरीमा हुने महासमिति बैठकको तयारी तीव्र पारेको छ। महासमिति प्रचार प्रसार उपसमितिले बुधबार पार्टी कार्यालय सानेपामा पत्रकार सम्मेलन गर्दै बैठकको तयारी तीव्ररूपमा अघि बढाएको जनाएको हो। बैठकमा आर्थिक, सामाजिक, धार्मिक, साँस्कृतिक तथा राजनीतिक विषय समेटिएको करिब ५६ पृष्ठको नीति प्रस्ताव महासमितिमा पेस हुने प्रचार विभाग प्रमुख मीनबहादुर विश्वकर्माले जानकारी दिए। नीति अधिवेशनका रूपमा सम्पन्न हुने महासमिति बैठकमा प्रस्तुत हुने उक्त प्रस्तावले वर्तमान राजनीतिक परिवेशलाई उचित सम्बोधन गर्दै व्यवस्था परिवर्तनका हरेक आन्दोलनमा सहभागी जनतामाझ पार्टीले विश्वासीलो र भरपर्दो गरि काम गर्ने विश्वास दिलाउने विश्वकर्माले बताए। राजनीतिक स्थायित्व, रूपान्तरण र नवीनता, स्वतन्त्रता न्याय र समानता, नेपाली कांग्रेसको नीतिगत प्रतिबद्धता भन्ने नाराका साथ आयोजना हुने महासमिति बैठकमा करिब दुई हजार तीन सय जना सहभागी हुने उनले जानकारी दिए। महासमिति बैठकका लागि गठित विभिन्न तयारी समिति तथा उपसमितिहरूले पनि तीव्रताका साथ काम गरिरहेको कांग्रेसले जनाएको छ।"
विजयकुमार गच्छदारसहित १७५ जनाविरुद्ध भ्रष्टाचार मुद्दामा विशेषले आज फैसला सुनाउँदै,"काठमाडौं : बालुवाटारस्थित ललिता निवासको सरकारी जग्गा व्यक्तिको नाममा दर्ता गरी भ्रष्टाचार गरेको अभियोगमा दर्ता भएको मुद्दामा विशेष अदालत काठमाडौंले आज फैसला सुनाउने भएको छ। अख्तियार दुरूपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको थियो। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासमा मुद्दाको सुनुवाइ भइरहेको छ। मंगलबार दुवै पक्षका कानुन व्यवसायीको बहस र जवाफी बहस सकिएको र आज फैसला आउनसक्ने संभावन रहेको विशेष अदालतका प्रवक्ता एवं सूचना अधिकारी धनबहादुर कार्कीले जानकारी दिए। मुद्दामा माघ दुई गतेदेखि नियमित सुनुवाइ हुँदै आएको थियो। मुद्दा दर्ता भएको चार वर्षपछि विशेषले फैसला सुनाउन लागेको हो। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिबाना र १० वर्षसम्म जेल सजाय माग गरेको छ। राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ। भ्रष्टाचारमा पूर्वभूमिसुधारमन्त्री चन्द्रदेव जोशी र डम्बर श्रेष्ठ,पूर्वसचिवहरु छविराज पन्त,दिनेशहरि अधिकारी र दीप बस्न्यात तथा भाटभटेनी सुपरमार्केटका सञ्चालक मीनबहादुर गुरुङ मुछिएका छन्। उनीहरूउपर सरकारले अधिग्रहण गरेको जग्गा जफत भएको राजनीतिक आधार देखाएर फिर्ता गराउँदै निजी रूपमा नामसारी गर्न सघाएको आरोप छ। गच्छदारलाई तत्कालीन भौतिक निर्माणमन्त्रीका हैसियतमा मुद्दा चलाइएको हो। बस्न्यात अख्तियारका पूर्वसचिव एवम् निवर्तमान प्रमुख आयुक्त हुन्। गच्छदारविरुद्ध ९ करोड ६५ लाख बिगो मागदाबी गरिएको छ। पूर्वमन्त्री श्रेष्ठविरुद्ध ९ करोड ६५ लाख, पूर्वमन्त्री जोशीविरुद्ध ७ करोड ८ लाख बिगो कायम गरिएको छ। यस्तै अख्तियारका तत्कालीन प्रमुख आयुक्त बस्न्यातसँग ९ करोड ६५ लाख बिगो मागिएको छ। पूर्वसचिवहरू छविराज पन्त र दिनेशहरि अधिकारी, भूमि व्यवस्था तथा अभिलेख विभागका महानिर्देशकद्धय रुद्रकुमार श्रेष्ठ र मुकुन्दप्रसाद आचार्य,सहरी विकास तथा भवन निर्माण विभागका महानिर्देशक अशोकनाथ उप्रेती, गुठी प्रशासक सेमन्त चापागाई, बलिरामप्रसाद तेली, कामु प्रशासक दिलीपकुमार भट्टविरुद्ध मुद्दा दायर गरिएको छ। न्यायाधीश विनोदकुमार गौतमलाई प्रतिवादी बनाइएको छ। पन्तसँग ९ करोड ६५ लाख र अधिकारीसँग ७ करोड ८ लाख बिगो मागिएको छ। न्यायाधीश गौतमसँग ९ करोड ६५ लाख बिगो कायम गरिएको छ।ललिता निवास जग्गा हिनामिना प्रकरणमा प्रहरीले दायर गरेको मुद्दा जिल्ला अदालत काठमाडौंमा विचाराधीन छ। मुद्दामा जग्गाधनी दाबी गर्ने राणा परिवार र मोही भनिएका ३२ जनालाई प्रतिवादी बनाइएको छ। उनीहरूमाथि कर्मचारीपदाधिकारीलाई अनुचित प्रभावमा पारी सार्वजनिक जग्गा गैरकानुनी रूपमा आफ्नो नाममा दर्ता गरेको आरोप छ। आरोपपत्रमा जग्गाधनी रुक्मशमशेर जबरासँग ८ करोड २७ लाख, हाटकशमशेर र हेमनशमशेरसँग १ करोड ३५ लाख, सुनीति राणासँग ८ करोड ६९ लाख, शैलजा राणासँग ९ करोड ६३ लाख, हेमाद्रीशमशेरसँग ४२ लाख बिगो मागदाबी गरिएको छ। त्यस्तै डीएल डेभलपर्स प्रालिका सञ्चालक कैलाशचन्द्र गोयलविरुद्ध ललिता निवासको क्याम्पभित्रको जग्गा गैरकानुनी रूपमा सट्टा भर्ना गरेको आरोपमा ५ करोड ४४ लाख बिगो माग गरिएको छ। भाटभटेनी डेभलपमेन्ट कम्पनी प्रालिका सञ्चालक मीनबहादुर गुरुङले ११ करोड २० लाख भ्रष्टाचार गरेको आरोप छ। भूमाफिया रामकुमार सुवेदीसँग ५२ करोड ५१ लाख बिगो माग गरिएको छ। अर्का जग्गा दलाल रामकुमार सुवेदीविरुद्ध ३९ लाख २७ हजार बिगो कायम गरिएको छ। उनीविरुद्ध कर्मचारीलाई अुनचित प्रभावमा पारी ललिता निवासको जग्गा गैरकानुनी रुपमा फिर्ता दिने, दिलाउने, सरकारी जग्गा व्यक्ति विशेषका नाममा हालसाविक गराउने कार्यमा संलग्न रहेको आरोप छ। सुवेदी र ढकालले जग्गामा अनधिकृत व्यक्तिलाई कृत्रिम मोही खडा गर्नेगराउने काम गरेको अख्तियारको अनुसन्धानबाट खुलेको छ। बालुवाटारस्थित विशिष्ट व्यक्तिको निवास (प्रधानमन्त्री, प्रधानन्यायाधीश) परिसरको सरकारी जग्गा,राजकुलो, बाटोसमेतको सार्वजनिक जग्गा व्यक्ति विशेषका नाममा कायम गरेको आरोपपत्रमा छ। सुवेदी,ढकालद्वयका साथै भाटभाटेनीका सञ्चालक गुरुङसमेतले सरकारी जग्गा गुठीको नाम कायम गरेको ठहर अख्तियारको छ। गुरुङविरुद्ध यो मुद्दामा ३९ करोड २७ लाख बिगो मागदाबी गरिएको छ। सर्वोच्च अदालतका न्यायाधीश कुमार रेग्मी र नेकपाका महासचिव विष्णु पौडेलका छोरा नवीन पौडेलले बालुवाटारको जग्गा सरकारलाई फिर्ता दिने भएपछि उनीहरूविरुद्ध मुद्दाको कारबाही अघि नबढाउने निर्णय भएको थियो। सरकारलाई बुझाएको सम्पत्ति विवरणमा पौडेलका नाममा बालुवाटारमा आठ आना जग्गा उल्लेख छ। अख्तियारले रेग्मीको सिट न १०२१०२५१५ किन५११ र पौडेलको नामको किन ३०९ र ३१५ का जग्गा सम्बन्धमा सरकारको नाम कायम गर्नगराउन यथाशीघ्र प्रक्रिया अघि बढाउन भूमि व्यवस्था,सहकारी तथा गरिबी निवारण मन्त्रालयमा सुझाव लेखी पठाउने निर्देशन दिएको थियो।"
राष्ट्रपतिद्वारा पाँचथर बहुधार्मिक आध्यात्मिक माहोत्सवको उद्घाटन,"फिदिम : राष्ट्रपति रामचन्द्र पौडेलले पाँचथर बहुधार्मिक आध्यात्मिक महोत्सवको उद्घाटन गरेका छन्। पाँचथर बहुमुखी क्याम्पसले आयोजना गरेको श्रीमद्भागवत महापुराण सप्ताह ज्ञान तथा पाँचथर बहुधार्मिक आध्यात्मिक महोत्सवको उद्घाटन गरेका हुन्। उद्घाटन कार्यक्रमलाई संक्षित सम्बोधन गर्दै पौडेलले सबै धर्म र संस्कृतिले गर्दा नेपाल पूर्ण भएको उल्लेख गरे। क्याम्पस सञ्चालक समतिका अध्यक्ष तथा महोत्सव मूल समारोह समितिका अध्यक्ष दीपक प्रकाश बाँस्कोटाको अध्यक्षतामा महोत्सवको उद्घाटन भएको हो। सात दिनसम्म सञ्चालन हुने महोत्सवमा हिन्दु, किँरात र बौद्ध धर्मका गुरुहरूले एउटै मञ्चबाट प्रवचन दिने तयारी गरिएको छ। क्याम्पसको दिगो शैक्षिक उन्नतीका लागि अक्षयकोष स्थापना गर्ने उद्देश्यले महोत्सवको आयोजना गरिएको हो। महोत्सवबाट पाँच करोड आर्थिक संकलन गर्ने क्यापसले लक्ष्य राखेको छ।"
"अकुत सम्पत्ति आर्जनका विषयमा विकल र सुनिलमाथि अनुसन्धान जारी, थप १० दिन थुनामा राख्ने अनुमति","काठमाडौं : गैरकानूनी सम्पत्तिआर्जन गरेको आरोपमा पक्राउ परेका नेपाल टेलिकमका तत्कालीन प्रबन्ध निर्देशक सुनिल पौडेल र सुरक्षित मुद्रण केन्द्र (सेक्युरिटी प्रेस)का कार्यकारी निर्देशक (हाल निलम्बित) विकल पौडेललाई थप १० दिन थुनामा राख्न विशेष अदालतले अनुमति दिएको छ। अख्तियार दुरुपयोग अन्सन्धान आयोगले अनुसन्धान गर्न समय अपुग भएको भन्दै बुधबार विशेष अदालतमा पेश गरेपछि थप १० दिन थुनामा राखेर अनुसन्धान अघि बढाउन अनुमति दिएको विशेष अदालतका प्रवक्ता धनबहादुर कार्कीले अन्नपूर्णलाई जानकारी दिए। उनका अनुसार यो चौथो पटक म्याद थप गरिएको हो। यस अगाडि ७७ दिन गरेर तीन पटक म्याद थप भएको थियो। अख्तियारले थप गरिएको १० दिन भित्र अनुसन्धान सकिए मुद्दा दर्ता हुने र नभए पुन: म्याद थप गर्न सकिने कार्कीले बताए। अख्तियार दुरुपयोग अनुसन्धान आयोगले पक्राउ गरेर उनीहरूविरुद्ध अकुत सम्पत्ति आर्जन गरेको उजुरीका विषयमा अनुसन्धान गरिरहेको छ।अख्तियारले अनुसन्धान गरिरहेका उनीहरूले नेपाल राष्ट्र बैंकको स्वीकृति बेगर विदेशी बैंकमा विदेशी मुद्रामा खाता खोली रकम जम्मा गरेको पाइएको छ। नेपालको सरकारी सेवामा कार्यरत रहँदाकै अवस्थामा अन्तर्राष्ट्रिय परामर्शदाताका पदमा नियुक्ति लिएको पनि भेटिएको अख्तियारले जनाएको छ। अख्तिारका अनुसार मुद्रण केन्द्रका कार्यकारी निर्देशक पौडेलले अमेरिकाको स्थायी आवासीय अनुमतिसमेत लिएको देखिएको छ। पौडेल दाजुभाइले कसुरसम्बद्ध प्रमाण नष्ट गर्न सक्ने र विदेश भाग्ने सम्भावना रहेकाले पक्राउ गरेर थप अनुसन्धान गरिएको अख्तियारका प्रवक्ता नरहरि घिमिरेले जानकारी दिए। गैरकानुनी सम्पत्ति आर्जन गरेको भन्दै अख्तियारले पौडेल दाजुभाइविरुद्ध विशेष अदालतमा मुद्दा दायर गरिसकेको छ। २०८० असोज १५ गते टेलिकमका प्रबन्ध निर्देशक पौडेलविरुद्ध २३ करोड २७ लाख ५८ हजार ७७ बराबरको बिगोसहित मुद्दा दायर गरिएको हो। राष्ट्रिय पेमेन्ट गेटवे प्रणालीमा भ्रष्टाचार गरेको आरोपमा प्रबन्ध निर्देशक पौडेलसहित ९ जनाविरुद्ध मुद्दा दायर भएको हो। मुद्दा दायरसँगै पौडेल निलम्बित भएका थिए। अख्तियारले टेलिकमका महाप्रबन्धक पौडेलविरुद्ध १३ वर्षसम्मको कैद सजायको माग गरेको छ। यो मुद्दा अदालतमा विचाराधीन छ। टेलिकमका प्रबन्ध निर्देशक पौडेलसँगको मिलेमतो र योजनामा अर्थ मन्त्रालयका बजेट तथा कार्यक्रम महाशाखाका तत्कालीन प्रमुख मधुप्रसाद मरासिनीले नीति तथा कार्यक्रममा समावेश नभएको र राष्ट्रिय सूचना प्रविधि केन्द्रले बजेट नै माग नगरेको नेसनल पेमेन्ट गेटवे खरिदका लागि २५ करोड बजेट निकासी गरिदिएका थिए। यो मुद्दामा अर्थ सचिवसमेत भइसकेका मरासिनी पनि मुछिएका छन्। उनीविरुद्ध अख्तियारले मुद्दा दायर गरिसकेको छ। नेसनल पेमेन्ट गेटवे अनलाइन भुक्तानी हो। बैंक तथा वित्तीय संस्थाहरूले पनि विभिन्न पद्धति अपनाएर अनलाइन पेमेन्ट सेवा प्रदायक कम्पनीहरूसँगको समन्वयमा काम गरिरहेका छन्। यसलाई एकै ठाउँमा ल्याएर धेरै निकायसँग भर पर्नु नपर्ने गरी सरकारसँग सम्बन्धित भुक्तानी सहज, सरलीकृत, भरपर्दो र विश्वासिलो बनाउन नेसनल पेमेन्ट गेटवेको अवधारणा ल्याइएको हो। यसलाई अगाडि बढाउने प्रक्रियामा नै भ्रष्टाचार भएपछि अलपत्र परेको छ। २०८० वैशाख ३ मा सुरक्षित मुद्रण केन्द्रका कार्यकारी निर्देशक विकल पौडेलविरुद्ध सेक्युरिटी प्रेसका लागि आवश्यक विद्युतीय पूर्वाधार खरिदमा झन्डै ७० करोड भ्रष्टाचार गरेको भन्दै मुद्दा चलाइएको थियो। अख्तियारले पौडेलविरुद्ध ६९ करोड ८ लाख ८१ हजार रुपैयाँ बिगो कायम गर्दै मुद्दा दायर गरेको छ। उनीविरुद्ध तीन वर्ष कैद र बिगोबमोजिम जरिवाना गरी बिगोसमेत असुलउपरको माग दाबी गरिएको छ। उनको मुद्दा पनि विशेष अदालतमा विचाराधीन छ। उनले खरिद सम्झौताविपरीत गुणस्तरहीन विद्युतीय ट्रान्सफर्मर स्वीकार गरेको देखिएको छ। सम्झौतामा उल्लेख भएभन्दा फरक जेनेरेटर स्वीकार गरी भुक्तानी गरिएको पनि भेटिएको छ। खरिद सम्झौताबमोजिम कामै नगरी संरचना सञ्चालन र आपूर्तिपछिको सेवाबापत अग्रिम भुक्तानी दिएको अनुसन्धानले देखाएको छ। भ्रष्टाचार र अनियमितताका कारण सरकारको महत्वकांक्षी योजना अलपत्र परेको छ। पौडेल दाजुभाइको नियुत्तिदेखि नै विवाद हुँदै आएको छ। कानुन नियम नै परिवर्तन गराएर उनीहरूको नियुक्ति गरिएको पाइएको छ। विकल पौडेललाई सुरक्षण मुद्रा केन्द्रको कार्यकारी निर्देशकमा पुनः नियुक्ति दिन सरकारले गठन आदेश नै संशोधन गरेको थियो। सुरक्षण मुद्रण विकास समिति गठन आदेशमा कार्यकारी निर्देशकको कार्यकाल पाँच वर्षको हुने व्यवस्था छ। सरकारले अर्को एक कार्यकालका लागि एक पटक थप गर्न सक्ने व्यवस्था गर्दै पौडेललाई पुनर्नियुक्त गरेको थियो। २०७४ असारमा पौडेल केन्द्रका कार्यकारी निर्देशक नियुक्त भएका थिए। कार्यकारी निर्देशक बनाउन गठन आदेश २०७३ को दफा ३ को उपदफा (५) मा उल्लेखित पाँच वर्षे कार्यकालको व्यवस्था परिवर्तन गरी एक पटकका लागि म्याद थप्न सक्ने व्यवस्था गरिएको थियो। सुनील पौडेल टेलिकमको प्रबन्ध निर्देशकमा नियुक्तिको पनि कार्यविधि नै परिवर्तन गरिएको थियो। नियुक्ति तथा सेवासम्बन्धी निर्देशिका नै परिवर्तन गरेर पौडेललाई प्रबन्ध निर्देशक बनाइएको थियो। मन्त्रिपरिषद्बाट नै पारित हुँदा १५ वर्षको कार्य अनुभवको ठाउँमा १२ वर्षको बनाइएको थियो। पौडेल दाजुभाइले शक्ति र सत्ताको आडमा आकर्षक नियुक्ति पाउँदै आएका छन्। जुनसुकै राजनीतिक दलमा उनीहरूको प्रभाव र पहुँच रहँदै आएको थियो।"
भारतमा गाँजा तस्करी गर्ने एक जना पक्राउ,वीरगन्ज : वीरगन्जको एकीकृत जाँच चौकी (आइसीपी) नाका हुँदै भारत पुर्याइएको ठूलो परिमाणमा लागुऔषध गाँजासहित एक नेपाली पक्राउ परेका छन्। वीरगन्जको आइसीपीसँग जोडिएको रक्सौलस्थित भारतीय आइसीपीको ४ नम्बर गेटबाट भारतीय सीमा सुरक्षा बल (एसएसबी) ले ३ क्वीन्टल ७५ किलोग्राम गाँजासहित मकवानपुरका अम्बर बहादुरलाई बुधबार बिहान पक्राउ गरेको हो। वीरगन्जको आइसीपी नाका हुँदै भारत रक्सौलको आइसीपीमा पुगेको ना४च ८९७९ नम्बरको पिकअप गाडीलाई एसएसबीले शंका लागेर चेकजाँच गरेको थियो। त्यसक्रममा उक्त पिकअप गाडीको पछाडि पट्टीको भागमा फल्स बटम बनाएर राखिएको अवस्थामा २५ वटा पोकामा रहेको ३ क्वीन्टल गाँजा भेटिएको एसएसबीका ४७ नम्बर कमाण्डेण्ट विकास कुमारले जानकारी दिए। प्लाष्टिकको टेपले बेरेर २५ वटा पोकामा रहेको ३ क्वीन्टल गाँजा बरामद भएपछि गाडीका चालक अम्बरबहादुर र गाँजासहितको गाडी नियन्त्रणमा लिइएको उनले बताए। यसअघि एक हप्ता पहिले पनि अर्थात् गत माघ २५ गतेपनि रक्सौल आइसीपीको त्यही गेटबाट एसएसबीले नेपालबाट भारत भित्र्याउन लागिएको अवस्थामा २ क्वीन्टल ६ किलोग्राम गाँजा बरामद गरेको थियो।
बलात्कार आरोपमा जिल्ला अदालत काठमाडौंका शाखा अधिकृत पक्राउ,काठमाडौं : बलात्कार आरोपमा जिल्ला अदालत काठमाडौंका एकजना शाखा अधिकृत पक्राउ परेका छन्। पक्राउ पर्नेमा अदालतका शाखा अधिकृत गोपाल गजमेर रहेका छन्। बलात्कार आरोपमा गजमेरविरुद्ध जिल्ला प्रहरी परिसर ललितपुरमा उजुरी परेपछि पक्राउ गरिएको ललितपुरका प्रवक्ता एसपी नवराज कार्कीले जानकारी दिए। उनले घटनाबारे अनुसन्धान भइरहेको बताए। उनीमाथि थप अनुसन्धानका लागि पाँच दिनको म्याद थप भएको छ । पक्राउ परेका गजमेरले उजुरीको विषयमा इन्कारी बयान दिएको बुझिएको छ। उनीविरुद्ध गत माघ २९ गते जाहेरी दर्ता भएको थियो । ललितपुरकै एक स्थानीय युवतीले गत माघ १८ गते जबरजस्ती करणी गरेको भन्दै उजुरी दिएकी हु्न् । गजमेर यसअघि उच्च अदालत पाटनमा कार्यरत थिए । जाहेरी दिने युवती उच्च अदालतमा करारमा कार्यरत कर्मचारी भएको बुझिएको छ ।
माओवादी विधान अधिवेशन : प्रत्यक्ष निर्वाचनबाट पदाधिकारी चुन्नेदेखि चुनाव चिह्न फेर्नेसम्मका सुझाव,"काठमाडौं : नेकपा माओवादी केन्द्रको विधान अधिवेशनमा पार्टीलाई संघीयताको मर्मअनुसार सञ्चालन गर्दै पार्टीलाई छरितो एवं क्रियाशील बनाउन सुझाव दिइएको छ। नेता हिमाल शर्माले पदाधिकारीसहित प्रत्यक्ष निर्वाचनबाट चयन गर्नुपर्ने व्यवस्था गर्नुपर्ने सुझाव दिए। पार्टी र राजकीय नियुक्तिमा आलोपालोको व्यवस्था गर्नुपर्ने उल्लेख गर्दै उनले प्रदेशलाई थप अधिकार दिनुपर्ने सुझाव दिए। त्यस्तै दिलीपकुमार प्रजापतिले पार्टीलाई जनतासमक्ष लैजान नयाँ विधानले सहयोग गर्ने बताए। जातीय छुवाछुतलाई गम्भीर अपराधको रूपमा राख्नुपर्ने उनको सुझाव छ। केन्द्रीय सदस्यको सङ्ख्या सकेसम्म कम गर्नुपर्ने बताउँदै उनले पूर्णकालीन पार्टी सदस्यको व्यवस्था स्पष्टरूपमा व्यवस्था गर्न सुझाव दिए। त्यसैगरी कुमार पौडेलले पार्टीलाई विधिवतरूपमा सञ्चालनका लागि विधानलाई पारित गरेर कार्यान्वयनमा लैजान सुझाव दिए। पार्टीले सत्ता सञ्चालन गर्नुपर्ने व्यवस्था गर्न विधान गर्नुपर्ने सुझाव दिँदै उनले घाइते तथा पूर्व जनमुक्ति सेनाई विशेष व्यवस्था गर्नुपर्ने बताए। त्यस्तै पर्शुराम रम्तेलले पार्टी एकता, आन्तरिक मूल्यांकन र मनोनयनलाई व्यवस्थित गर्नुपर्ने र छुवाछुतलाई गम्भीररूपमा लिने व्यवस्था गर्नुपर्ने सुझाव दिए। चुनाव चिह्न फेर्नुपर्ने सुझाव प्राप्त भएको उल्लेख गर्दै उनले विश्वभरका नेपालीलाई समेट्ने व्यवस्था गर्नुपर्ने सुझाव पेस गरे। त्यस्तै बामदेव क्षेत्रीले विधानलाई छरितो बनाउन सुझाव दिँदै प्रदेश र स्थानीय पार्टी समितिलाई कार्यकारी बनाउने गरी विधान हुनुपर्ने बताए। उनले पार्टीका सदस्यभन्दा पनि पार्टी शुभचिन्तकको अध्यक्षमा अनुशासन समिति बनाएर शक्तिशाली बनाउनुपर्ने सुझाव पेस गरे। त्यस्तै हरिराज अधिकारी चुनाव चिह्न बदल्नुपर्ने सुझाव प्राप्त भएको उल्लेख गर्दै नागरिकता पाएपछि पार्टीको सदस्या प्राप्त गर्ने अवस्था बनाउनुपर्ने सुझाव पेस गरे। उनले आयोगलाई सक्तिशाली बनाउनुपर्ने र सबै पार्टी समितिलाई साना र छरितो बनाउनुपर्ने सुझाव दिए। त्यस्तै रञ्जित तामाङले यही अधिवेशनबाट पार्टी विधान पारित गरेर कार्यान्वयनमा ल्याउनुपर्ने सुझाव प्रस्तुत गर्दै आयोगलाई क्रियाशील बनाउनुपर्ने बताए। उनले सरकार र पार्टीलाई समावेश गरेर सत्ता सञ्चालन समन्वय समिति बनाउनुपर्ने सुझाव पेस गरे। झक्कुप्रसाद सुवेदीले वैज्ञानिक समाजवादमा जानेगरी प्रस्तावना लेखिनुपर्ने बताउँदै जातीय छुवाछुत गम्भीररूपमा लिनुपर्ने व्यवस्था गरिनुपर्ने सुझाव दिए। उनले नागरिकता पाएपछि पार्टी सदस्य दिनुपर्ने व्यवस्था गर्न र स्थायी समिति हटाउन सुझाव प्राप्त भएको उल्लेख गरे। निर्मल आचार्यले पार्टी सदस्य अनलाइनमार्फत् नवीकरण गर्नुपर्ने व्यवस्था गर्ने र पार्टीलाई प्रविधियुक्त बनाउनुपर्ने सुझाव पेस गरे। उनले स्थायी समिति विधानमा राख्न नपर्ने सुझाव रहेको उल्लेख गर्दै पार्टीलाई पार्टी संरक्षक समिति बनाउनुपर्ने बनाउनुपर्ने बताए। हालसम्म १० समूहले विधानमाथि सुझाव पेस गरिसकेका छन्। मंगलबारदेखि काठमाडौंको कमलाधिस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो।"
राहुघाटको सुरुङ एक हप्ताभित्र ब्रेक थ्रु हुँदै,"म्याग्दी : नेपाल विद्युत् प्राधिकरणद्वारा म्याग्दीमा निर्माणाधीन ४० मेगावाट क्षमताको राहुघाट जलविद्युत् आयोजनाको सुरुङ निर्माण अन्तिम चरणमा पुगेको छ। जलविद्युत् आयोजनामा सुरुङ निर्माणलाई महत्वपूर्ण कार्य मानिन्छ। राहुघाटको प्रर्वद्धक नेपाल विद्युत् प्राधिकरणको शतप्रतिशत लगानीमा स्थापित रघुगङ्गा हाइड्रोपावर लिमिटेड हो। आयोजनाका व्यवस्थापक राज विष्टले राहुघाटको ६ हजार २०० मिटरमध्ये हालसम्म ९४ प्रतिशत काम पूरा भएको जानकारी दिए। अब ३८० मिटर सुरुङ खन्न बाँकी छ। 'अडिट २ र ३ जोड्ने तीन हजार ८३६ मिटर लामो सुरुङमध्ये ३ हजार ८२२ मिटर खनिएको छ,' उनले भने, 'सुरुङ एक हप्ताभित्र ब्रेक थ्रु (वारपार)गर्ने तयारीमा छौ।' सुरुङबाट आउने पानीलाई विद्युत्गृहमा खसाल्ने १९६ मिटर ठाडो सुरुङलाई फिनिसिङ गर्ने काम अन्तिम चरणमा पुगेको छ। पिप्लेमा ६१ मिटर गहिरो सर्च साफ्ट निर्माण सकिएको छ। विद्युत्गृह निर्माण स्थलबाट भर्टिकल प्रेसर साफ्टसँग जोड्ने ३२९ मिटर वटम प्रेसर साफ्टको सुरुङ यसअघिनै जोडिएको थियो। राहुघाटको ७० प्रतिशत भौतिक र ५५ प्रतिशत वित्तीय प्रगति भएको रघुगङ्गा हाइड्रोपावरका प्रबन्ध सञ्चालक गणेश केसीले बताए। 'आगामी वर्षको मार्चदेखि विद्युत् उत्पादन सुरु गर्ने कार्ययोजनासहित काम भैरहेको छ,' उनले भने, 'सिभिल ठेकेदार जयप्रकाश एसोशियट्सले बाँध, सुरुङ र विद्युतगृह निर्माणको कामलाई एकैसाथ अघि बढाएको छ।' इलेक्ट्रोमेकानीकलसम्बन्धी काम गर्न २०७६ कात्तिकमा एक करोड दुई लाख ९३ हजार २२३५ अमेरिकी डलरमा भारत हेभी इलेक्ट्रिकल्स लिमिटेड (भेल) सँग ठेक्का सम्झौता भएको थियो। भेलसँगको ठेक्का सम्झौताको म्याद यस वर्षको नोभेम्बरसम्म थपिएको छ। भारतीय आयात निर्यात (एक्जीम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र सरकारको संयुक्त लगानीमा कम्पनीको अवधारणा र इन्जिनियरिङ प्रक्योरमेन्ट एन्ड कन्ट्रयाक्ट (इपिसी) प्रारुपमा राहुघाट निर्माण भइरहेको छ। २०७४ मंसिरमा ६ अर्बमा ठेक्का सम्झौता गरेको यस आयोजनाको सिभिल ठेकेदार जेपीले २०७५ असारमा पहुँचमार्ग र २०७६ असारमा सुरुङ खन्न सुरु गरेको थियो। आयोजनाले वार्षिक चौबिस करोड पाँच लाख ९३ हजार ३४ युनिट विद्युत् उत्पादन गर्ने लक्ष्यसहित २०७५ चैतमा विद्युत् खरिद बिक्री सम्झौता (पिपिए) गरेको थियो। सर्वोच्च अदालतको २०७८ असार २९ को आदेशपछि कालीगण्डकी नदीबाट ढुङ्गा, गिटी, बालुवा उत्खनन रोकिँदा आयोजना निर्माणका लागि आवश्यक नदीजन्य कच्चा पदार्थको अभाव परियोजनाका निम्ति चुनौती बनेको छ। रासस"
"सेयर बजारमा सामान्य अंकको वृद्धि, कारोबार रकम घट्यो","काठमाडौं : मंगलबार दोहोरो अंकले ओरालो लागेको सेयर बजार आज सामान्य अंकले उकालो लागेको छ। तेस्रो कारोबार दिन मंगलबार ३० अंकले घटेको नेप्से परिसूचक आज ५९१ प्रतिशतले बढेको हो। नेप्से परिसूचक सामान्य अंकले वृद्धि भएपनि कारोबार रकम भने मंगलबारको तुलनामा घटेको छ। यसदिन ३०२ कम्पनीको १ करोड २३ लाख ३ हजार २७ कित्ता सेयर ४ अर्ब २५ करोड ७ लाख २२ हजार ८९५ रुपैयाँमा खरिदबिक्री भए। अघिल्लो दिन ४ अर्ब ६६ करोड मूल्य बढिको सेयर कारोबार भएको थियो। नेप्से परिसूचक सामान्य अंकले बढेपनि आज चार कम्पनीको सेयर सकारात्मक सर्किट लेभलमा कारोबार भयो। नेपाल फाइनान्स,बोटलर्स नेपाल,पाँचथर पावर र समाज लघुवित्त वित्तीय संस्थाको सेयर सकारात्मक सर्किट लेभलमा कारोबार भएको हो। यसदिन पिपुल्स पावरका लागनीकर्ताले भने गुमाए। सो कम्पनीको मूल्य ५८१ प्रतिशतले घट्यो। कारोबार रकमका आधारमा हिमालयन रिइन्स्योरेन्स अग्रस्थानमा रह्यो। सो कम्पनीको १७ करोड १७ लाख मूल्य बराबरको सेयर कारोबार भयो। गुराँस फाइनान्सको १२ करोड,प्राइम कमर्सियल बैंक प्रमोटरको ११ करोड,जोशी हाइड्रोपावर र नेपाल फाइनान्सको १०१० करोड मूल्यको सेयर कारोबार भयो। १३ उपसमूहमध्ये ७ वटाको सूचक बढ्दा ६ उपसमूहको सूचक नकारात्मक देखिए। कारोबारमा आएका १३१ कम्पनीको मूल्य बढ्दा ११२ वटाको घट्यो भने ४ को मूल्य स्थिर रह्यो।"
नेपालविरुद्ध कुवेतले ७४ रनको लक्ष्य प्रस्तुत,"काठमाडौं : एसीसी महिला प्रिमियर कप क्रिकेट प्रतियोगितामा कुवेतले नेपाललाई ७४ रनको लक्ष्य दिएको छ। मलेसियामा बुधबार नेपालविरुद्ध भएको खेलमा कुवेतले निर्धारित ओभरमा ९ विकेट क्षतिमा ७३ रन बनाएको हो। खेलमा नेपालकी बलर सीता रानामगरले ह्याट्रिक विकेट लिएकी छन्। रानामगरले १२२ ओभरमा कुवेतकी ब्याटर प्रियदा मुरलीको विकेट लिएकी थिइन् । लगत्तै १२३ ओभरमा रानामगरको बलमा काजल श्रेष्ठद्वारा कुवेतकी मारयम ओमर स्टम्प आउट भइन्। १२ ओभरको चौथो बलमा कुवेतकी कप्तान अमना सरिफ तारिकलाई पेभेलियन फर्काएकी हुन्। यसैगरी रुविना क्षेत्रीले २ विकेट र कविता कुँवरले २ विकेट लिइन्। कुवेतका लागि प्रियदा मुरली सर्वाधिक २९ रन बनाइन्। त्यसैगरी बालासुब्रमणि शान्ति र खादिजा खलीलले १३१३ रन बनाइन्। अन्य खेलाडीले दोहोरो अंक जोड्न सकेनन्। नेपालले केही समयपश्चात जवाफी ब्याटिङ गर्दैछ। नेपालले मलेसियामा जारी एसीसी महिला प्रिमियर कप क्रिकेटको सेमिफाइनलमा प्रवेश गरिसकेको छ। मंगलबार भएको खेलमा माल्दिभ्सलाई दुई सय १४ रनको फराकिलो अन्तरले पराजित गर्दै नेपालले अन्तिम आठमा स्थान बनाएको हो। समूह डीमा रहेको नेपाल विजेताका रुपमा अन्तिम आठमा पुगेको हो। नेपालले समूह चरणमा हङकङ, भुटान र माल्दिभ्समाथि जित निकालेको थियो। कुवेत समूह एको उपविजेताका रुपमा अन्तिम आठमा पुगेको हो। यो पनि पढ्नुहोस एसीसी महिला प्रिमियर कप : कुवेतविरुद्ध नेपाली बलर सीता रानामगरको ह्याट्रिक"
वसन्त पञ्चमीमा मिथिलाञ्चलमा हलो र गोरु पूजा गरियो,"जलेश्वर : वसन्त पञ्चमी अर्थात् सरस्वती पूजाका अवसरमा यहाँका किसानले हलो र गोरुको पूजा गरेका छन् । किसानले आजको दिनलाई कृषि कार्यको सुरुआत मान्दै हलो र गोरुको पूजा गर्दछन् । किसानले आआफ्ना आँगनमा गाईको गोबरले लिपपोत गरेर, फूलमाला, अक्षता, अबिर, चामल, लड्डुलगायतका वस्तुसहित हलोको एवं गोरुलाई नुहाई नयाँ रङ्गीचङ्गी डोरी लगाएर पूजा पनि गरेका छन् । जलेश्वर नगरपालिका८ का किसान आशनारायण मण्डलले हलो र गोरुको पूजा गरिसकेपछि खेतमा लगेर एकछिन खेतबारी जोत्ने चलन रहेको बताए। किसानले आजकै दिन हलोमा धार लगाउने, कोदालो धारिलो पार्ने तथा हँसिया र खुर्पासहितको कृषि औजारलाई नयाँ धार लगाएर एकछिन प्रयोगमा ल्याउने गर्दछन् । सरस्वती विद्याकी देवी भएकाले विशेष गरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन् । सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मान्छन् । आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ । आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ । यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ । रासस"
राष्ट्रपति पौडेलद्वारा वसन्त श्रवण,"काठमाडौं : राष्ट्रपति रामचन्द्र पौडेलले वसन्त पञ्चमीका अवसरमा बुधबार बिहान वसन्तपुरको हनुमानढोका दरबारस्थित नासलचोक पुगेर वसन्त श्रवण गरेका छन्। राष्ट्रपतिले वसन्त पञ्चमी अर्थात सरस्वती पूजाको अवसरमा सो स्थानमा पुगेर वसन्त श्रवण गर्ने परम्परा छ। सो अवसरमा राष्ट्रपतिलाई नेपाली सेनाको एक टुकडीले सलामी अर्पण गरेको थियो। कार्यक्रममा राष्ट्रपति पौडेलले पूजारीबाट फूलमाला, टीका र प्रसाद ग्रहण गरेका थिए। राष्ट्रपति पौडेलले उक्त अवसरमा विद्याकी देवी सरस्वतीको पूजा आराधना पनि गरेका थिए। वसन्तश्रवण समारोहमा उपराष्ट्रपति, प्रधानमन्त्री, प्रधानन्यायाधीश, सभामुखलगायतको उपस्थिति थियो। वसन्तपञ्चमीमा विद्याकी देवी सरस्वतीको पूजा आराधना गरिन्छ भने वसन्त श्रवण गरेमा सुख, शान्ति र समृद्धि प्राप्त हुने विश्वास छ। वसन्त पञ्चमीको दिनबाट वसन्त ऋतु सुरुवात भएको मानिन्छ। यस दिनबाट नै संसारको स्वरूपले नै नयाँ रूप लिने विश्वास रहिआएको छ।"
राष्ट्रिय विभूतिका हकदार सहिद लखन,"नेपालमा १९०३ सालदेखि २००७ सालसम्म १०४ वर्ष निरंकुश राणाशासन सञ्चालित थियो। जनविरोधी सो व्यवस्थाविरुद्ध नेपाली जनतालाई जागृत गराउँदै संगठित रूपमा विरोध गर्ने पहिलो व्यक्ति थिए, लखन थापामगर। परिणाम तत्कालीन प्रधानमन्त्री जंगबहादुर राणाको आदेशमा १९३३ फागुन २ गते थापालाई झुन्ड्याएर मृत्युदण्ड दिइयो। जसले उनलाई नेपाली जनक्रान्तिको इतिहासमा प्रथम सहिद स्थापित गरेको छ। नेपालको इतिहासबारे सामान्य ज्ञान र जानकारी राख्नेहरूले नेपालको पहिलो सहिद लखन थापामगर हुन् भनी उहिलेदेखि नै पढ्ने र सुन्ने गर्छन्। तर लखनले शहादत प्राप्त गरेको १४० वर्षपछि नेपाल सरकारले उनलाई २०७२ असोज ३ गते औपचारिक रूपमा प्रथम सहिद घोषणा गरेको थियो। प्रथम सहिद घोषणा गरिदिने कार्यले मात्रै सरकारको जिम्मेवारी पूरा हुँदैन। उनलाई वर्तमान पुस्ताका माझ परिचित गराउने र उनीप्रति सम्मानित वातावरण बनाउनेतर्फ सरकारको ध्यान र कदम पुग्नुपर्छ। लखनको जन्म गोरखाको सहिद लखन गाउँपालिका ७, काहुले भंगारमा १८९१ सालमा भएको थियो। उनी १९११ मा नेपाली सेनाको पुरानो गोरख गण (मगर पल्टन)मा भर्ना भएका थिए। लखनले तत्कालीन युवराज त्रैलोक्य र विक्रम शाहको अंगरक्षकको रूपमा समेत जिम्मेवारी निर्वाह गरे (नेपालको सैनिक इतिहास२, २०६५)। सेनामा रहँदा राणाशासन व्यवस्थाले नेपाली जनतामाथि गरेको थिचोमिचोको नजिकबाट अनुभव गरेका लखनले १९२७ सालमा सेनाको जागिर छाडे। त्यसपछि घर गई स्थानीयवासीलाई सचेतना प्रदान गरी राणाशासनविरुद्ध संगठन गर्दै जनविद्रोह गर्ने अभियानमा सक्रिय भए (नवयुवा, २०५३)। यो नेपालको राजनीतिक इतिहासमा निरंकुश शासन सत्ताविरुद्ध प्रथम जनविद्रोह थियो। इतिहासकार प्रमोदशमशेर राणाको राणाशासनको वृत्तान्त अनुसार लखनले राणाशासनविरुद्ध करिब दुई हजार जनसेना तयार पारेका थिए। त्यतिबेला एकताबद्ध जनताले उनको नेतृत्वमा राणाशासनविरुद्ध जनसरकार र जनसेनासमेत गठन गरेका थिए। जुन जंगबहादुरको निरंकुश सत्ताविरुद्ध नेपालीले गठन गरेको पहिलो वैकल्पिक सत्ता थियो। फ्रान्सेली अनुसन्धाता मेरी लेकोम्ते टिलोइनले लखनले राजनीतिक कार्यक्रमसहित जंगबहादुरविरुद्ध किल्ला र जनसेना तयार गरी वैकल्पिक सत्ता स्थापना गरेको उल्लेख गरेका छन्। अनुसन्धाता महेशचन्द्र रेग्मीका अनुसार लखनको नेतृत्वको त्यो जनसरकारले जयसिंह चुमी रानामगरलाई सेनापति, जुठ्यार थापामगर, विराज थापामगर, जितमान गुरुङलाई कर्णेलको जिम्मेवारी दिइएको थियो। स्थानीय बुढापाका र बुद्धिजीवीका अनुसार झिल्के कुराल रानामगर, कालु (कानु) लम्साल, पलसिंह अछामी मगर, सन्त ज्ञानदिलदास, सुपति गुरुङ, शुकदेव गुरुङलगायत विद्रोहमा थिए। जंगबहादुरको जीवनी लेख्ने उनकै छोरा पद्मजंगका अनुसार लखनको नेतृत्वमा भएको विद्रोहको प्रमुख उद्देश्य जंगबहादुरलाई सत्ताच्युत गरी नेपालमा सुनौलो बिहानी ल्याउने भन्ने थियो। त्यतिबेला राणाशासनको अन्त्य गरी लोकतान्त्रिक शासन व्यवस्था स्थापना गर्नेलगायत जनविद्रोहसँग सम्बन्धित राजनीतिक दस्तावेज तयार गरिएको पूर्वमन्त्री चिरञ्जीवी वाग्लेले मधुपर्क, २०३३ मा उल्लेख गरेका छन्। नेपाली जनतालाई शासन अधिकार सम्पन्न बनाउने, जनअनुमोदित सरकार गठन गर्ने र लोकतान्त्रिक शासन प्रणालीको स्थापना गर्ने कार्यदिशा त्यो विद्रोहले तय गरेको थियो। लखनको नेतृत्वमा गोरखामा राणाशासनविरुद्ध जनविद्रोह उठेको खबर जंगबहादुरसमक्ष पुगेपछि उनी क्रुद्ध भई दमन गर्न देवीदत्त रेजिमेन्टका तीन कम्पनी सेना गोरखा पठाए (जबरा, २०७६)। गोरखामा सरकारी सेना र जनसेनाबीच भीषण युद्ध भएपछि अन्त्यमा जनसरकार प्रमुख लखन थापालगायतलाई पाता फर्काएर फलामको सिक्रीले बाँधी यातनापूर्वक काठमाडौं लगियो र थापाथली दरबारमा उनीसमक्ष पेस गरियो (राना, १९७४)। थापाथली दरबारमा लखनसहितका विद्रोहीमाथि कोर्रा हानियो, नेल ठोकियो। चरम यातना दिइयो तर पनि आत्मसमर्पण गर्न नमानेकाले जंगबहादुरले लखन, जयसिंह, विराज, जितमान, जुठ्यान, अछामी र अजपसिंह थापामगरलाई गोरखा काहुलेस्थित उनीहरूले नै निर्माण गरेको किल्ला परिसरमा लगेर मृत्युदण्ड दिने आदेश दिए। आदेशबमोजिम देवीदत्त गणका सेनाले उनीहरूलाई त्यहाँ पुयाए। विद्रोहमा नलाग्न चेतावनी दिन स्थानीयवासीलाई भेला गराइयो। सर्वप्रथम जनविद्रोहका प्रमुख लखनलाई छाला काढेर अमिलो चुक र खुर्सानी लगाई बर्बरतापूर्वक झुन्ड्याइयो (लखन७ का ८७ वर्षीय मीनबहादुर हुन्चिङ रानामगरसँग २०६३ मा गरेको कुराकानी)। अन्य ६ जनालाई पनि किल्ला परिसरमै फाँसी दिइयो। राणाशासनको अन्त्य गर्ने र जनपक्षीय लोकतान्त्रिक शासन व्यवस्था स्थापना गर्ने उद्देश्यले जनस्तरबाट संगठित रूपमा लखनको नेतृत्वमा भएको विद्रोहबारे राणा तथा अन्य धेरै इतिहासकारले उल्लेख गरेका छन्। सिंगो निरंकुश राणाशासन व्यवस्थाविरुद्ध पहिलोपटक औंलो ठड्याउने र जनविद्रोहका लागि प्रेरणा प्रदान गर्ने सपूतको रूपमा धेरै इतिहासकार, लेखक र शोधकर्ताले लखनको योगदानबारे चर्चा गरेका छन्। उनी नेपालका प्रथम सहिद हुन् भन्ने त ऐतिहासिक तथ्य प्रमाणले पुष्टि गरेको छ। मन्त्रिपरिषद्को बैठकले निर्णय भई उनलाई प्रथम सहिदको उपाधि प्रदान गयो। तर केही राजनीतिक दलका नेता र स्वार्थसमूह वा व्यक्तिबाट कहिलेकाहीँ यसबारे भ्रम फैलाएको पाइन्छ। जसको कुनै आधार र प्रमाण छैन। राणा सरकारबाट मारिएकै कारण सबै सहिदको कोटीमा पर्छन् ? निश्चय नै पर्दैनन्। उनीहरू के कारणले मारिए र उनीहरूको एजेन्डा र उद्देश्य के थियो भन्ने विषय प्रमुख हो। सहिद सर्वस्वीकार्य हुन्छ। जसको नाम सुन्दै जनताको शिर श्रद्धाले झुक्छ। लखन त्यस्ता व्यक्ति हुन्, जसले राणा सरकारका छिटफुट घटना र व्यवहारसँगै सिंगो राणाशासन व्यवस्थाकै विरोध गरेका थिए। उक्त व्यवस्थाको अन्त्य गर्ने र नेपाली जनतालाई अधिकार सम्पन्न गराई नेपालमा जनपक्षीय प्रजातान्त्रिक शासन प्रणालीको स्थापना गर्ने उनको स्पष्ट उद्देश्य थियो। उनको विद्रोह नेपाली जनताको प्रत्यक्ष सहभागिता र समर्थनमा थियो। जसले राणाशासनको जग हल्लाउने गरी सशक्त जनविद्रोहको आँधीबेहरी सिर्जना गरेका थिए। यसर्थ उनी निर्विवाद रूपमा नेपालका प्रथम सहिद हुन्। जसबारे अन्य तर्क र विश्लेषण गर्नु इतिहासको गलत व्याख्या गर्नु हो। जुन प्रथम सहिद लखनको योगदानको अवमूल्यनबाहेक अरू केही हुनै सक्दैन। देशले संघीय शासन प्रणाली अवलम्बन गरी तीन तहको सरकार रहेको वर्तमान स्थितिमा राष्ट्रिय सहिदहरूलाई सम्मान गर्नु सबै तहका सरकारको जिम्मेवारीभित्र पर्छ। प्रथम सहिदप्रतिको चासो र सम्मान आजको टड्कारो आवश्यकता छ। प्रथम सहिद लखनलाई अविलम्ब राष्ट्रिय विभूतिको रूपमा सम्मान गर्नु राज्यको पहिलो जिम्मेवारी हो। नेपालमा प्रजातान्त्रिक आन्दोलन, देश र जनहितका लागि जीवन उत्सर्ग गर्न भावी सन्ततिलाई प्रेरणा प्रदान गर्ने पहिलो मार्गदर्शक व्यक्तित्व भएकाले लोकतन्त्रको प्रतीकको रूपमा प्रथम सहिद लखनलाई राष्ट्रिय विभूतिको सम्मान प्रदान गरिनु औचित्यपूर्ण र सान्दर्भिक हुनेछ। जुन कार्यले समग्र राष्ट्रको ओज र गरिमा झनै उच्च बनाउँछ। यसैगरी, उनीसँगै बलिदानी दिने प्रथम जनविद्रोहका अन्य ६ सपूतलाई सहिद घोषणा गर्नु अपरिहार्य छ। प्रजातन्त्र र लोकतान्त्रिक व्यवस्थाका प्रथम पथप्रदर्शक लखनलाई लोकतन्त्रको प्रतीकका रूपमा आमसर्वसाधारणमाझ परिचित गराउनु अत्यावश्यक छ। त्यसैले उनको गौरवपूर्ण जीवनी विद्यालय र विश्वविद्यालयका पाठ्यक्रममा समावेश गरिनुपर्छ। उनका नाममा ठूला र महŒवपूर्ण सरकारी पूर्वाधार तथा संरचनाहरू, उनका सालिक र स्मारकहरू बनाउनुपर्छ। उनको नामबाट राष्ट्रिय पुरस्कार, मानपदवी र विभूषणको व्यवस्था गर्नु आवश्यक छ। यस्तै, प्रथम सहिदले शहादत गरेको दिनलाई राष्ट्रिय दिवसको रूपमा प्रथम सहिद दिवस घोषणा गरी सरकारी स्तरबाटै औपचारिक रूपमा मनाउनुपर्छ। र अन्तमा, उनको जन्मस्थल, विद्रोही स्थल र शहादत स्थललाई पुराताŒिवक र ऐतिहासिक स्थल बनाउन पनि ढिला गर्नु हुँदैन। आले प्रथम सहिद लखन थापामगर स्मृति प्रतिष्ठानका अध्यक्ष हुन्।"
गेटा अस्पतालमा ७४ प्रतिशत दरबन्दी खाली,"धनगढी : राष्ट्रियसभाले सोमबार सहिद दशरथ चन्द स्वास्थ्य विज्ञान विश्वविद्यालय विधेयक २०८० पारित गरेको छ। तर, गेटामा कात्तिक १ गतेदेखि सुरु भएको एक सय शय्याको अस्पतालको अवस्था भने नाजुक बन्दै गएको छ। अस्पतालका दरबन्दी अनुसारका स्वास्थ्यकर्मी र कर्मचारीको आपूर्ति गरिएको छैन भने सञ्चालन हुँदाका बेलाका सुरु गरिएका सेवाबाहेक अरू कुनै पनि सेवा थप गरिएको छैन। स्वास्थ्यचौकीको जत्तिको पनि सेवा सुविधा नपाएपछि बिरामीहरूको चाप बढ्न सकेको छैन। नेपाल सरकार स्थास्थ्य तथा जनसंख्या मन्त्रालयले २०८० सालको भदौ १२ गते र असोज १६ गते गरी दुई चरणमा गेटा अस्पतालका लागि २१ जना चिकित्सकसहित १ सय ४१ जना स्वास्थ्यकर्मी र कर्मचारीको दरबन्दी स्वीकृत गरेको थियो। तर, १४१ जनाको दरबन्दीमा १०५ जनाको दरबन्दी खाली छ। मंगलबार अस्पताल प्रशासनले दिएको विवरणअनुसार ६ जना विशेषज्ञ चिकित्सकहरू नै दरबन्दीमा आएका छैनन्। वरिष्ठ कन्सल्टेन्ट सर्जन, वरिष्ठ कन्सल्टेन्ट पेड्रियाटिसियन, वरिष्ठ कन्सल्टेन्ट फिजिसियन, वरिष्ठ कन्सल्टेन्ट गाइनोकोलोजिस्ट, वरिष्ठ कन्सलटेन्ट एनेस्थेसियोलोजिस्ट र वरिष्ठ कन्सलटेन्ट अर्थोपेडिक्सको दरबन्दीको सुरु भएदेखि नै खाली छ। मेडिकल अधिकृतको दरबन्दीमा आएका तर एमडी गरिसकेका केही चिकित्सहरूले दिएको शेवालाई अस्पतालले विशेषज्ञ सेवा भनेर प्रचार गरिरहेको छ। १२ जनाको मेडिकल अधिकृतको दरबन्दीमा ५ जनाको दरबन्दी खाली छ। अस्पताल व्यवस्थापकको पद पनि खाली भएकाले व्यवस्थापनको पाटो अन्योलमा परेको छ। ४० जना स्टापनर्सको दरबन्दीमा ३ जना मात्रै कार्यरत छन् भने ३७ जनाको दरबन्दी अस्पताल सञ्चालन भएदेखि नै खाली छ। अस्पतालमा हुनुपर्ने रेडियोग्राफी टेक्नोलोजिस्ट, फिजियोथेरापी अधिकृत, सर्भिलेन्स अधिकृतका दरबन्दी पनि खाली छन्। ९ जना हेल्थ असिस्टेन्टको दरबन्दीमा एक जना मात्रै कार्यरत छन्। १४ जनाको कार्यालय सहयोगीको दरबन्दीमा ३ जना र १० जना स्वीपरको दरबन्दीका २ जनामात्रै कार्यरत छन्। गेटा अस्पताल २०८० सालको कात्तिक १ गतेदेखि सुरु भएको हो। अस्पताल सुरु हुने बेला अस्पतालका निर्देशक डा प्रमोद जोशीले सावर्जजनिक गरेका कार्ययोजना एउटा पनि पूरा भएको छैन। मंसिरभित्र सुरु गर्ने भनिएको खोप सेवा पूूर्णरूपमा सञ्चालनमा आउन सकेको छैन। मंसिरभित्र सुरु गर्ने भनिएको बिमाबाट प्राप्त सेवा सुचारु हुन सकेको छैन। निर्देशक डा जोशीले सार्वजनिक गरेको कार्ययोजनाअनुसार मंसिरभित्र सुरु हुनुपर्ने अन्तरंग सेवा सुचारु भएको छैन। पुसमा गर्ने भनिएको इमर्जेन्सी र प्रसूति सेवा सुचारु भएको छैन। अस्पतालले चैतभित्र शल्यक्रिया सेवा र वैशाखभित्र आईसीयू तथा एनआईसीयू सञ्चालन गर्ने भनेको थियो। तर, अहिलेसम्म मंसिरमै सम्पन्न गर्नुपर्ने सेवा सुचारु नभएकाले सल्यक्रिया सेवा र आईसीयू तथा एनआईसीयू सञ्चालन हुनेमा विश्वस्त हुने आधार छैन।"
"आज विश्वभर भ्यालेन्टाइन डे मनाइँदै, को हुन् त भ्यालेन्टाइन ?","हरेक फ्रेबुअरी १४ मा मनाइन्छ, भ्यालेन्टाइन डे। यो दिन आफूलाई मन परेका मान्छेलाई कार्ड, फूल, चकलेट तथा अन्य सामग्री दिएर प्रेम दर्शाइन्छ। संसारभरि आफ्नो प्रेमी, प्रेमिकालाई विभिन्न उपहार दिएर प्रेम देखाइन्छ। एउटा विश्वास छ, तेस्रो शताब्दीतिर रोममा सेन्ट भ्यालेन्टाइन नाम गरेका एक पादरी थिए। विवाह गरेका सिपाही खराब रूपमा प्रस्तुत हुन्छन् भन्ने सोचले राजा क्लाउडिस दोस्रोले सिपाहीहरूलाई विवाह गर्न प्रतिबन्ध लगाएका थिए। तर, सन्त भ्यालेन्टाइनले राजाले लगाएको नियम सही नभएको भन्दै गोप्य रूपमा मागी विवाह गरे। भ्यालेन्टाइनको यो हर्कत अन्ततः क्लाउडिसको कानसम्म पुग्यो। राजाको निर्देशन विपरीत गएको भन्दै फ्रेबुअरी १४ का दिन सन्त भ्यालेन्टाइनलाई मारिने घोषणा भयो। त्यसै दिन उनले आफ्नी श्रीमतीलाई चिठी लेख्दै, चिठीको अन्तिममा तिम्रो भ्यालेन्टाइन लेखेका थिए। भ्यालेन्टाइनलाई रोमको प्राक्सेडिजमा गाडिएको थियो। सम्झनामा श्रीमती जुलियाले भ्यालेन्टाइको चिहान वरिपरि त्यतिबेला अल्मोन्डका बिरुवा रोपेकी थिइन्। र, आज के विश्वास गरिन्छ भने त्यही अल्मोन्डको रुखलाई जीवन्त प्रेमको संकेतको रूपमा लिइन्छ। हो, यही फ्रेबु्रअरी १४ अहिले विश्वभरि नै भ्यालेन्टाइन डे का नामले चर्चित छ। विशेषगरी बेलायत, क्यानडा, अमेरिका, मेक्सिको, फ्रान्स, अस्ट्रेलियाजस्ता देशमा यसलाई विशेष रूपमा लिइन्छ। तर विश्वव्यापीकरणसँगै हाल यो दवस विश्वका धेरै देशमा मनाइन्छ। यसलाई वर्षभरिको सबैभन्दा रोमान्टिक दिनको रूपमा प्रेमीहरु लिन्छन्।"
कि नेप्सेको पुनर्संरचना हुनुपर्यो कि नयाँ एक्सचेन्ज चाहियो,"मौद्रिक नीति समीक्षाको भोलिपल्टै सेयरबजार भारी अंकले घट्नुले के संकेत गर्छ ? मौद्रिक नीतिको अर्धवार्षिक समीक्षासँग लगानीकर्ताको विशेष अपेक्षा थियो। वास्तवमा त्रैमासिक समीक्षाले धेरै कुरा सम्बोधन गर्ने गरेको छैन। तर, अहिलेको बजारले मार्जिन प्रकृतिको सेयर धितो कर्जाको सीमा हटाउनुपर्ने अपेक्षा राखेको छ भने सेयर धितो कर्जामा जोखिम भार पनि घटाएर शतप्रतिशतमात्र कायम हुनेपर्छ। विशेष परिस्थितिबाहेक समीक्षाले नयाँ कुरा नल्याउने भए पनि लगानीकर्ता राम्रै कुरा आउनुपर्छ भन्ने अपेक्षामा थियौं। अपेक्षा धेरै भए पनि समीक्षाले सम्बोधन गरेन। किन आएन ? के भयो ? भन्ने हिसाबको मनोवैज्ञानिक निराशा बजारले देखाएको छ। सेयरबजारको पछिल्लो यात्रालाई नियाल्दा के पाउनुहुन्छ ? सेयरबजारमा सकारात्मक माहोल छ। नेपाल राष्ट्र बैंक समेत विगतभन्दा लचिलो भएको छ। हरेक महिना ब्याजदर घट्दै गएको छ। कर्जाको ब्याजदर एकल अंकमा झरिसकेको छ। जब ब्याजदर घट्दै जान्छ, सेयरबजार उकालो लाग्न थाल्छ। बजार यही फन्डामा चलेको छ। विगतमा ब्याजदर बढी हुँदा बजारले ओरालो यात्रा तय गरेको र घट्न थाल्दा सेयरबजार उकालो यात्रामा देखिने गरेको छ। अहिले ब्याजदर घटिरहेकाले अन्ततोगत्व बजारले उकालो यात्रा कायम गर्ने निश्चित छ। सेयरबजारको उकालो ओरालो यात्राको सम्बन्ध ब्याजदरसँग मात्र हो ? ब्याजदरसँगै तरलताको पर्याप्तता र आर्थिक परिस्थितिले पनि सेयरबजारलाई ड्राइभ गर्ने गरेको छ। अर्थतन्त्र विस्तारै लयमा फर्कंदै गरेको छ। आर्थिक गतिविधि चलायमान हुँदै गएको छ। यस हिसाबले स्थिति सकारात्मक छ। सरकारप्रति सेयरबजारको धारणा के हो ? सरकारप्रति बजारको धारणा सामान्य छ। माग धेरै छैन। अहिले मौद्रिक नीतिमार्फत नै हाम्रो माग सम्बोधन गर्नुपर्ने परिस्थिति छ। अर्कातर्फ सरकारसँग आशा गरेर पाउने ठाउँ पनि छैन। हामीले मागेको विषय राष्ट्र बैंकले थोरै भए पनि सम्बोधन गरेको हो। राष्ट्र बैंकको आफ्नै परिस्थिति र मान्यता होला। नीति जतिबेला पनि फेरिरहन विषय होइन भन्ने हामीले पनि बुझेका छौं। यस हिसाबमा बजारको गन्तव्य भनेको वर्तमानको भन्दा माथिल्लो अंकमै हो। माथि नै जान्छ। त्यस हिसाबले सबै लगानीकर्ताले सकारात्मक सोचेको अवस्था छ। सोच्नुपर्छ पनि सकारात्मक नै। सेयरबजारले सरकारसँग बढी अपेक्षा राख्नुपर्नेमा मौद्रिक नीति तर्जुमा गर्ने राष्ट्र बैंकबाट बढी आस गर्न थालेको छ। किन ? परिवेश नै त्यस्तै सिर्जना भयो कि सरकारले भन्दा राष्ट्र बैंकले नै सम्बोधन गर्नुपर्ने स्थिति छ। राष्ट्र बैंकले दुई वटा विषयमा सेयरबजारको साथ दिनुपर्छ। पहिलो हो, जोखिम भार। सेयर धितो राखेर दिइने कर्जाको जोखिम भार १०० प्रतिशत रहेकामा बढाएर १५० पुर्याइयो। अहिले १२५ बनाइए पनि त्यसलाई पुनः पूर्ववत् स्थितिमा ल्याउनुपर्छ। दोस्रो, मार्जिन प्रकृतिको सेयर धितो कर्जाको सीमा। विश्वमै नभएको व्यवस्था केन्द्रीय बैंकले गरिदिएको छ। यो क्याप तुरुन्तै हटाएर बजारलाई आफ्नै गतिमा चल्न दिनुपर्छ। अहिले सरकार (प्रधानमन्त्री वा अर्थमन्त्री)सँग भनेपनि राष्ट्र बैंक (गभर्नर)सँग भनेपनि हाम्रो माग यही हो। तर, हाम्रो माग राष्ट्र बैंक नै सम्बन्धित रह्यो। सेयरबजारको नियामक नेपाल धितोपत्र बोर्डसँग चाहिँ केही माग वा अपेक्षा छैन ? पक्कै पनि छ। हाम्रो नियामक धितोपत्र बोर्ड नै हो। बोर्डको कुरा गर्दा खै के कारणले हो, रोकिएको एउटै मुख्य कुरा ब्रोकर कमिसन घटाउने निर्णय हो। बोर्डले निर्णय गरेर अर्थ मन्त्रालय पठाइसकेको भए पनि अर्थ मन्त्रालयले बोर्डको निर्णय सदर नगर्दा लाखौं लगानीकर्र्ता अवैज्ञानिक र अत्यधिक ब्रोकर कमिसन तिर्न बाध्य छौं। अहिले ब्याजदर घटिरहेकाले अन्ततोगत्वा बजारले उकालो यात्रा तय गर्ने निश्चित छ। नेप्सेको एकलौटी बजार छ। सरकारको मात्र स्वामित्व छ। यो मोनोपोली र हालिमुहाली तोडिने भएकाले न त नेप्सेले नयाँ एक्सचेन्ज आउन दिन्छ र न त सरकारले नै निजी क्षेत्र प्रवेश हुन दिन्छ। हामीले अभ्यास गरेको अनलाइन प्रणाली फुल फ्लेजेडको होइन, सेमी अनलाइन हो। समस्यै समस्या छ। बाध्य भएरमात्र चलाइरहेका छौं। हामीले यसबारे जानकारी र दबाब दिइराख्दा छिट्टै निकास आउने प्रतिबद्धता अर्थमन्त्रीज्यूबाट पाएका छौं। मन्त्रालयले ढिलाइ गरिदिँदा ६ महिना बितिसक्दा पनि निर्णय कार्यान्वयन हुन सकेको छैन। फाइल स्वीकृति गरिदिने हो भने अर्थमन्त्रीसँगका थोरै अपेक्षामध्ये एउटा तत्कालै सम्बोधन हुन्छ। नेपाल धितोपत्र बोर्डको अध्यक्ष पद रिक्त हुँदा लगानीकर्ताको मुख्य माग दोस्रो स्टक एक्सचेन्ज ल्याउने काम अघि बढेन। के भन्नुहुन्छ ? कार्यवाहक अध्यक्षले नीतिगत निर्णय गर्न सक्दैन। यसकारण लगानीकर्ताले तत्कालै सम्बोधन हुने धेरै अपेक्षा गरेका छैनौं। बोर्ड नेतृत्वविहीन बन्दाखेरी अल्मलिएको सबैभन्दा ठूलो काम नयाँ स्टक एक्सचेन्ज नै हो। नयाँ एक्सचेन्ज चाँडो आउने हो भने लगानीकर्ताले बजारबीच प्रतिस्पर्धा रहेको महसुस चाँडै गर्न पाउने थियौं। पक्कै पनि दुईवटा संस्था भएमात्र कसले राम्रो डेलिभरी दिने, कसले गुणस्तरीय र लगानीकर्ताको आवश्यकताअनुसार सेवा दिने भन्नेमा प्रतिस्पर्धा हुने थियो। अहिले नेप्सेको एकल वर्चस्व छ। नयाँ एक्सचेन्ज आए नेप्सेबाट मुक्त भएर नयाँ प्रविधि र नयाँ औजार अभ्यास गर्न पाउने थियौं कि भन्ने सानो आशा छ। नेप्सेको पुनर्संरचना गरेर रणनीतिक साझेदार भित्र्याए केही नयाँ आउने पो थियो कि ? नेप्से वा नेपाल सरकारले यस्तो चाहना कहिल्यै राख्दैन। म इन्भेस्टर्स फोरममा रहेको १० वर्ष भइसक्यो। १० वर्षदेखि नेप्सेको पुनर्संरचना र निजीकरणको माग राख्दै आएका छौं। सरकार र निजी क्षेत्रको संयुक्त साझेदारी हुनुपर्छ भन्दै आएका छौं। विदेशी प्रविधि भित्र्याएर राम्रो बनाउनुपर्छ भन्ने माग छ। तर, नेप्सेको एकलौटी बजार छ। सरकारको मात्र स्वामित्व छ। यो मोनोपोली र हालिमुहाली तोडिने भएकाले न त नेप्सेले नयाँ एक्सचेन्ज आउन दिन्छ र न त सरकारले नै निजी क्षेत्र प्रवेश हुन दिन्छ। पुनर्संरचनाका लागि अर्थ मन्त्रालयको सहमति पर्खिंइँदै छ भन्ने सुनिन्छ। के हो कुरो ? नेप्सेमा राष्ट्र बैंक र सरकारकारी निकायको मात्र स्वामित्व छ। नयाँ कुरा केही गर्नुपर्दा वार्षिक कार्यक्रममा नपरेको भन्दै फाइल रोकिन्छ। सानो सफ्टवेयर किन्नुपर्दा पनि मन्त्रीसम्म कुरा पुग्नुपर्छ। सानोभन्दा सानो कामका लागि अर्थकै मुख ताक्नुपर्ने भएकाले नेप्सेबाट अब अपेक्षा गर्ने ठाउँ नै बाँकी भएन। नेप्सेको स्वामित्व निजी क्षेत्रसम्म नपुगे केही हुनेवाला छैन। दोस्रो स्टक एक्सचेन्जको विकल्प नेप्सेको पुनर्संरचना हो र ? नेप्सेको पुनर्संरचना गरिदिए साह्रै राम्रो हुने थियो। तर, पुनर्संरचना पनि नगर्ने र नयाँ स्टक एक्सचेन्ज पनि नल्याउने भए केही हुनेवाला छैन। वास्तवमा नेपाली सेयरबजार पुरानै युगमा छ। भारतकै प्रविधि कहाँबाट कहाँ पुगिसक्यो। हाम्रो अनलाइन प्रणाली वर्षौं पुरानो भइसक्यो। तर, अझै पनि पूर्ण रूपमा अटोमेटेड छैन। हामीले अभ्यास गरेको अनलाइन प्रणाली फुलफ्लेजेडको होइन, सेमी अनलाइन हो। समस्यै समस्या छ। बाध्य भएरमात्र चलाइरहेका छौं। स्टक एक्सचेन्जमा कम्तिमा निजी क्षेत्रको सहभागिता रह्यो भने ठूलो फड्को मार्नेछ। इन्ट्रा डे, सर्टसेलजस्ता नयाँ औजार पनि आउनेछन्। नेप्से यस्ता अभ्यास गराउन सक्षम छैन। किनकि नेप्सेले प्रदान गदै आएको सुविधा पूर्णरूपमा अनलाइन होइन। सेमिअनलाइनले कतिमात्र धान्ने ? नेपाल धितोपत्र बोर्डका भावी अध्यक्षसँग लगानीकर्ताका अपेक्षा के छन् ? प्रविधिसम्पन्न र लगानीकर्ता मैत्री कारोबार प्रणालीको अपेक्षा छ। ब्रोकर कमिसन घटाउने फाइल अर्थबाट अनुमोदन गराउन सक्ने, लगानीकर्ताको मर्म र भावना बुझ्न सक्ने बोर्ड अध्यक्षको आवश्यकता छ। सार्वजनिक निष्कासनमा विगतमा देखिएका विकृति निर्मूल गर्न सक्ने अध्यक्ष खाँचो नेपाल धितोपत्र बोर्डलाई छ।"
आज यी स्थानमा पानी पर्ने,"काठमाडौं : हाल नेपालमा पश्चिमी वायुको आंशिक प्रभाव रहेको छ । यसका कारण अहिले देशभर आंशिकदेखि साधारणतया बदली रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ । महाशाखाको मौसम बुलेलिटनअनुसार दिउँसो कोशी, मधेस, बागमती, गण्डकी, लुम्बिनी र कर्णाली प्रदेशमा आंशिकदेखि साधारणतया बदली रही सुदूरपश्चिम प्रदेशमा आंशिक बदलीदेखि मौसम मुख्यतया सफा रहनेछ । कोशी, मधेस, बागमती, गण्डकी, लुम्बिनी र कर्णाली प्रदेशका एकदुई स्थानमा हल्का वर्षाको सम्भावना रहेको छ । देशको उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको छ । रातिको समयमा पनि कोशी प्रदेशका एकदुई स्थानमा हल्का वर्षाको सम्भावना रहेको छ । कोशी, बागमती र गण्डकी प्रदेशको उच्चपहाडी तथा हिमाली भूभागका थोरै स्थानमा हल्का हिमपातको सम्भावना रहेको छ ।"
ट्याङकरमा लुकाएर ल्याइएको ५९४ किलो गाँजासहित चार जना पक्राउ,धनकुटा :साँगुरीगढी गाउँपालिका६ भेडेटारबाट प्रहरीले ५९४ केजी गाँजासहित चार जनालाई पक्राउ गरेको छ। बुधबार बिहान २ बजेतिर भेडेटारको प्रहरी टोलीले गाँजा बोकेको को १ ख ७३२२ नम्बरको डिजेलपेट्रोल बोक्ने ट्याङकर गाडीसहित तीन भारतीय र एक जना नेपाली नागरिक पक्राउ गरेको जिल्ला प्रहरी कार्यालय धनकुटाका प्रहरी नायव उपरीक्षक तथा सूचना अधिकारी राजवावु महर्जनले जानकारी दिए । मुलघाटदेखि विराटनगरतर्फ जाँदै गरेको ट्याङकर चेकजाँच गर्दा ट्याङकरको तेल लगाउने पाँच वडा डिब्बा (केल) मध्ये बीचको (केल) भित्र ५ सय ९४ केजी गाँजा फेला परेको इलाका प्रहरी कार्यालय भेडेटारका इन्चार्ज जीवनकुमार कार्कीले बताए । पक्राउ परेका व्यक्तिलाई इलाका प्रहरी कार्यालय भेडेटारमा राखिएको छ । मुचुल्का उठाउने काम भइरहेको र नियन्त्रणमा लिइएको व्यक्तिसहित ट्याङ्कर र गाँजालाई जिल्ला प्रहरी कार्यालय धनकुटामा पठाउने तयारी भइरहेको भेडेटार इन्चार्ज कार्कीले बताए ।
वीरगन्जले जित्यो दोस्रो लहान मेयर गोल्डकपको उपाधी,"सिरहा : दोस्रो लहान मेयर गोल्डकप फुटबल प्रतियोगिता२०८० को उपाधी वीरगञ्ज युनाइटेडले जितेको छ। पशुपति आदर्श माविको खेलमैदानमा भएको फाइनल खेलमा सिरहाको सल्हेश युवा क्लबलाई टाइब्रेकरमा रोक्दै वीरगञ्जले उपाधिसँगै नगद ३ लाख र आकर्षक ट्रफी पाएका छन्। निर्धारित ९० मिनेटको समयमा दुवै टोलीले ११ गोलको बराबरी खेलेका थिए। वीरगञ्जका अजित चौधरीले खेलको १३औँ मिनेटमा गोल गर्दै अग्रता दिलाएका थिए। तर, वीरगञ्जले गोलको खुसी साट्न नपाउँदै १५औँ मिनेटमा सिरहाका अबयोमीले गोल फर्काएर बराबरी गरेका थिए। यसैबीच, खेलको ६२औँ मिनेटमा वीरगञ्जका सञ्जय चौधरीले दोहोरो पहेँलो कार्डपछि रेड कार्ड पाएर मैदान छाड्न बाध्य भए। १० खेलाडीमा सीमित वीरगञ्जले रक्षात्मक रणनीति अपनाएर सिरहालाई थप गोल गर्न दिएन। टाब्रेकरमा वीरगञ्ज ३१ गोलले विजयी बन्यो। वीरगञ्जका लागि श्याम चौधरी, रञ्जय चौधरी र कृपा चौधरीको प्रहार गोलमा परिणत भएको थियो। सागर चौधरीको प्रहार सिरहाका गोलरक्षक सागर मगरले रोकेका थिए। यस्तै, सिरहाका सेबेको प्रहारमात्र गोलमा परिणत भएको थियो भने सुनिल खड्काको प्रहार विरगञ्जका गोलरक्षक दिलमणि चौधरीले बचाएका थिए। कप्तान अमन लामा र अबयोमीको प्रहार बाहिरिएको थियो। खेलको म्यान अफ दी म्याच वीगञ्जका विकास चौधरी भए। उनले नगद ३ हजार पाएका छन्। वीरगञ्जका अजित चौधरी बेस्ट मिडफिल्डर, सागर चौधरी बेस्ट फरवार्ड, दिलमणि चौधरी बेस्ट गोलकिपर घोषित भए। यस्तै, सिरहाका प्रवेश दनुवार बेस्ट डिफेन्स र सुनिल खड्का सर्वाधिक गोलकर्ता बने। उनीहरुले पुरस्कार स्वरुप जनही नगद ५५ हजार पाएका। सिरहाका कप्तान अमन लामा गोल्डकपकै उत्कृष्ट खेलाडी बन्दा आयोजक हिम कस्तुरी युवा क्लबका राधेश्याम चौधरी उदीयमान खेलाडी बने। उनले पनि नगद ५ हजार पाए। उपविजेता सिरहाले नगद १ लाख ५० हजारमा चित्त बुझाएको छ। गोल्डकप सञ्चालनका लागि लहान नगरपालिकाले प्रायोजन गरेको थियो।"
"सरस्वती पूजाको खर्च जुटाउने बहानामा विद्यार्थीको दिवा खाजा कटौती, उल्टै चन्दा उठाइयो","पटेर्वासुगौली गाँउपालिका कूल २४ वटा सामुदायिक विद्यालय रहेका छन् । अनुगमनका क्रममा प्राय सबै विद्यालयमा विगत एक सातादेखि दिवा खाजा कार्यक्रम रोकिएको भेटिएको हो । वीरगन्ज : पर्साको पटेर्वासुगौली गाउँपालिकामा रहेका सामुदायिक विद्यालयमा सरस्वती पूजाको खर्च जुटाउने बहानामा विद्यार्थीहरूको दिवा खाजा कार्यक्रम रोकिएको छ । पटेर्वासुगौली गाँउपालिका कूल २४ वटा सामुदायिक विद्यालय रहेका छन् । अनुगमनका क्रममा प्राय सबै विद्यालयमा विगत एक सातादेखि दिवा खाजा कार्यक्रम रोकिएको भेटिएको हो । बुधबार परेको सरस्वती पूजा मनाउनका लागि खर्च जुटाउन भन्दै प्रधानाध्यापक र शिक्षकहरूले दिवा खाजा कार्यक्रम रोकेर त्यसको रकम पूजामा खर्च गरेका हुन् । यसका अतिरिक्त विद्यालयमा प्रधानाध्यापक र शिक्षकहरूले पूजाका लागि चन्दा भन्दै विद्यार्थीहरूबाट कक्षागत अनुसार ५० देखि २ सय रुपैयाँ रकम पनि असुलेका छन् । विद्यार्थीबाट कक्षाअनुसार १ सयदेखि २ सय रुपैयाँ सरस्वती पूजाको लागि चन्दा उठाएको कक्षा ५ मा अध्यनरत विद्यार्थी गुडडु मियाँले बताए । विद्यालयका प्रधानाध्यापक राजेश गिरिले भने विद्यालय व्यवस्थापन समितिकै सल्लाह अनुसार दिवा खाजा रोकेको प्रतिक्रिया दिए। पटेर्वासुगौली गाउँपालिका वडा नम्बर ३ सोनवर्षमा रहेको नेपाल राष्ट्रिय आधारभूत विद्यालयमा कूल २३७ जना विद्यार्थी अध्ययनरत छन् । उक्त विद्यालयमा गत बुधबारदेखि नै दिवा खाजा रोकिएको छ । विद्यार्थीबाट कक्षाअनुसार १ सयदेखि २ सय रुपैयाँ सरस्वती पूजाको लागि चन्दा उठाएको कक्षा ५ मा अध्यनरत विद्यार्थी गुडडु मियाँले बताए । विद्यालयका प्रधानाध्यापक राजेश गिरिले भने विद्यालय व्यवस्थापन समितिकै सल्लाह अनुसार दिवा खाजा रोकेको प्रतिक्रिया दिए। वडा नम्बर ३ कै रामभौरी भाथामा रहेको नेपाल राष्ट्रिय आधारभूत विद्यालयमा पनि विगत एक सातादेखि दिवा खाजा रोकिएको कक्षा ४ मा अध्यनरत विद्यार्थी रामबाबु महतोले बताए । यसबारे प्रतिक्रिया लिन खोज्दा विद्यालयका प्रधानाध्यापक गोपालप्रसाद रौनियारले दिवा खाजा नरोकिएको दाबी गरेपनि त्यहि विद्यालयकी एक शिक्षिकाले सरस्वती पूजाका लागि केही दिनदेखि दिवा खाजा बन्द गरिएको स्वीकारिन् । गादिमाई आधारभूत विद्यालय पश्चिम देकुलिमा एक सातादेखि दिवा खाजा नखुवाइएको र विद्यार्थीबाट ५० देखि १ सय ५० रुपैया चन्दा संकलन गरिएको विद्यार्थीहरूले बताएका छन्। यस्तै मनिहर्वामा रहेको राष्ट्रिय आधारभूत विद्यालयमा २४९ जना विद्यार्थी अध्ययनरत छन्। उक्त विद्यालयमा गत शुक्रबारदेखि दिवा खाजा बन्द गरिएको र पूजाका लागि विद्यार्थीबाट ५० देखि १ सय ५० रुपैयाँ चन्दा उठाइएको कक्षा ५ मा अध्यनरत छात्र राजकरण साह कानुले बताए । विद्यालयका प्रधानाध्याापक हरिराज प्रसाद यादवले विद्यालय व्यवस्थापन समिति र अभिभावकको बैठक बसेर केही दिनका लागि मात्र दिवा खाजा बन्द गरेर त्यसको रकम सरस्वती पूजामा लगाउने निर्णय गरेको प्रतिक्रिया दिए। गादिमाई आधारभूत विद्यालय पश्चिम देकुलिमा १ सय ३३ जना विद्यार्थी अध्ययनरत छन् । उक्त विद्यालयमा पनि सरस्वती पूजाका लागि खर्च जुटाउन एक सातादेखि दिवा खाजा नखुवाइएको र विद्यार्थीबाट ५० देखि १ सय ५० रुपैया चन्दा संकलन गरिएको कक्षा ४ मा अध्यनरत विद्यार्थी दिनेश माझीले बताए । यसबारे प्रतिक्रिया लिन विद्यालयका प्रधानाध्यापक मन्तुरादेवी चौधरीलाई सम्पर्क गर्न विद्यालयमा उनी अनुपस्थित रहेको र फोनमा सम्पर्क प्रयास गर्दा उनको फोन उठेन । नेपाल राष्ट्रिय आधारभूत विद्यालय बेलवा ,नेपाल राष्ट्रिय माध्यमिक विधालय निचुटालगायतका विद्यालयमा पनि पूजाका लागि दिवा खाजा रोक्नुका साथै विद्यार्थीहरूबाट चन्दा भन्दै रकम उठाइएको अभिभावकहरूले बताएका छन् । ९८ जना विद्यार्थी अध्ययनरत रहेको नेपाल राष्ट्रिय प्राथमिक विद्यालय पुर्बी देकुीलमा पनि एक सातादेखि दिवा खाजा रोकिएको र पूजाका लागि विद्यार्थीहरूबाट शिक्षकहरूले चन्दा पनि उठाएको कक्षा ३ मा अध्यनरत विद्यार्थी हरि शंकरले जानकारी दिए । विद्यालयका प्रधानाध्यापक लक्ष्मणप्रसाद ओझैयाले भने विद्यालय व्यवस्थापन समिति र वडा अध्यक्षको निर्देशन अनुसार नै दिवा खाजा रोकेर त्यसको रकम पूजाका लागि खर्च गरिएको बताए । विद्यार्थीबाट चन्दा भने नउठाइएको उनले दावी गरे। यस्तै नेपाल राष्ट्रिय आधारभूत विद्यालय बेलवा ,नेपाल राष्ट्रिय माध्यमिक विधालय निचुटालगायतका विद्यालयमा पनि पूजाका लागि दिवा खाजा रोक्नुका साथै विद्यार्थीहरूबाट चन्दा भन्दै रकम उठाइएको अभिभावकहरूले बताएका छन् । गाउँपालिकाका प्रमुख प्रशासकीय अधिकृत देवनाथ साहले कार्यव्यस्तताका कारण केही समयदेखि विद्यालयको अनुगमन गर्न नभ्याइएको बताए । विद्यालयहरूमा एक सातदेखि पूजाको नाममा विद्यार्थीलाई दिवा खाजा कार्यक्रम रोकिएको भएपनि गाउँपालिकाका जनप्रतिनिधि र कर्मचारी भने बेखबर छन् । पालिकाका शिक्षा शाखा प्रमुख सोलेन्द्र पन्जियारले पालिकामा रहेका सामुदायिक विद्यालयले पूजाको बहानामा विद्यार्थीहरूको दिवा खाजा रोकेकोबारे आफू बेखबर रहेको प्रतिक्रिया दिए । यसबारेमा अनुगमन गरेर बदमासी गर्ने प्रधानाध्यापक र शिक्षकलाई कारवाही गर्ने उनले बताए । गाउँपालिकाका प्रमुख प्रशासकीय अधिकृत देवनाथ साहले कार्यव्यस्तताका कारण केही समयदेखि विद्यालयको अनुगमन गर्न नभ्याइएको बताए । उनले भने,के कति कारणले दिवाखाजा रोकिएको हो यसबारे सत्यतथ्य बुझ्छौं । खाजा रोक्ने विद्यालयलाई कारवाही हुन्छ । '"
क्यानडासँग उत्कृष्ट प्रदर्शन गर्ने साह र खनाल राष्ट्रिय टोलीमा समेटिए,"काठमाडौं : ओपनर अनिल साह र यु१९ का कप्तान देव खनाल आइसीसी लिग२ अन्तर्गत त्रिकोणात्मक सिरिजका लागि टोलीमा समेटिएका छन्। घरेलु मैदानमा बिहीबारदेखि सुरु हुने आईसीसी विश्वकप एकदिवसीय क्रिकेट लिग२ अन्तर्गतको पहिलो सिरिज खेल्ने नेपाली टोलीमा क्यानडासँगको तीन ओडीआई खेलमा शानदार प्रदर्शन गरेका साह र खनालको पनि इन्ट्री भएको हो। क्यानले आज जारी गरेको सूचीमा शाह र खनालको पनि इन्ट्री भएपछि यसअघि घोषणा भएको टोलीबाट विकेटकिपर अर्जुन साउद र रिजन ढकाल बाहिरिएका छन्। नेपालको टोलीमा क्यानडासँग सिरिजमा नभएका अलराउन्डर दीपेन्द्रसिंह ऐरी, करण केसी, गुलशन झालगायत टोलीमा छन्। ऐरी हाल यूएईमा चलिरहेको आइएलटी२० मा गल्फ जायन्टसबाट खेलिरहेका छन्। नेपालले बिहीबार नामिबिया र शनिबार नेदरल्यान्ड्ससँग खेल्नेछ। २१ फेब्रुअरीमा नामिबिया र २५ फेब्रुअरीमा नेदरल्यान्ड्ससँग खेल्ने कार्यतालिका छ। लगत्तै क्यानले नामिबिया र नेदरल्यान्ड्ससँग नै त्रिकोणात्मक टी२० आई सिरिज खेल्ने कार्यतालिका बनाएको छ"
एसीसी महिला प्रिमियर कप : कुवेतविरुद्ध नेपाली बलर सीता रानामगरको ह्याट्रिक,"काठमाडौं : एसीसी महिला प्रिमियर कप क्रिकेट प्रतियोगितामा नेपाली बलर सीता रानामगरले ह्याट्रिक विकेट लिएकी छन्। मलेसियामा बुधबार कुवेतविरुद्ध भएको खेलमा उनले ह्याट्रिक विकेट लिएकी हुन्। रानामगरले १२२ ओभरमा कुवेतकी ब्याटर प्रियदा मुरलीको विकेट लिएकी थिइन् । लगत्तै १२३ ओभरमा रानामगरको बलमा काजल श्रेष्ठद्वारा कुवेतकी मारयम ओमर स्टम्प आउट भइन्। १२ औंओभरको चौथो बलमा कुवेतकी कप्तान अमना सरिफ तारिकलाई पेभेलियन फर्काएकी हुन्। नेपालले मलेसियामा जारी एसीसी महिला प्रिमियर कप क्रिकेटको सेमिफाइनलमा प्रवेश गरिसकेको छ। मंगलबार भएको खेलमा माल्दिभ्सलाई दुई सय १४ रनको फराकिलो अन्तरले पराजित गर्दै नेपालले अन्तिम आठमा स्थान बनाएको हो। समूह डीमा रहेको नेपाल विजेताका रुपमा अन्तिम आठमा पुगेको हो। नेपालले समूह चरणमा हङकङ, भुटान र माल्दिभ्समाथि जित निकालेको थियो। कुवेत समूह एको उपविजेताका रुपमा अन्तिम आठमा पुगेको हो।"
"गेटा अस्पताल सञ्चालनमा लापरवाही, भवन बुझ्नै आनाकानी","धनगढी : गेटा मेडिकल कलेज पूर्वाधार निर्माण समितिले गेटा अस्पताललाई भवन बुझ्नका लागि पत्राचार गरेको एक महिना भयो । तर अस्पतालले अझै भवन बुझेको छैन । भवन स्वामित्वमा नआउँदा अस्पतालका सबै बाँकी कामहरू अलपत्र परेका छन् । गेटा मेडिकल कलेज पूर्वाधार निर्माण समितिले ६ सय शैयाको अस्पताल भवन,अक्सिजन प्लान्ट भवन,लाउन्ड्री भवन,उपकरण निर्मुलीकरण गर्ने भवन (अटोक्लेव भवन), बिरामीको कुरुवा भवन र शव गृह बुझ्न भन्दै अस्पताललाई माघको पहिलो हप्ता पत्र काटेको थियो। अस्पतालका लागि आवश्यक पर्ने यी सबै भवनहरू निर्माण भइसकेका छन् । हामीले बुझ्नका लागि पत्राचार गरेको पनि एक महिना भयो, तर अस्पतालका प्रमुख नभएकाले हस्तान्तरण हुन सकेको छैन,'गेटा मेडिकल कलेज पूर्वाधार निर्माण समितिका कार्यकारी निर्देशक बैकुण्ठ सुवेदीले भने । अस्पतालले डाक्टर विप्लव सापकोटाको नेतृत्वमा डाक्टर शंकर अधिकारी,शाखा अधिकृत खगेन्द्रराज जोशी,लेखा अधिकृत मदनराज पाण्डे,सिनियर अहेव नैनसिह कार्की,नर्सिङ अधिकृत मञ्जु ऐर र बायोमेडिकल इन्जिनियर हरेन्द्र चटौतसहितको भवन रुजु समिति गठन गरेको छ । समितिले भवन,भवनमा जडान भएका फर्निचर र अन्य सामानहरू सबै रुजु गरिसकेको दुई हप्ता भइसक्यो तर, निर्देशक जोशी कार्यालयमा नआएका कारण हस्तान्तरण प्रकृया अगाडि बढन सकेको छैन । डाक्टर साप आउने वित्तिकै भवनहरू हस्तान्तरण हुन्छन्,' प्रशासन शाखाका अधिकृत खगेन्द्रराज जोशीले भने । अस्पतालको स्वामीत्वमा भवन नआएका कारण कुनै पनि उपकरणको खरिद हुन सकेका छैनन् । नेपाल सरकारले चालु आर्थिक वर्षमा गेटा अस्पतालका लागि ८४ करोड रकम विनियोजन गरेको छ । तर भवनहरू स्वामित्वमा नआएको भन्दै अस्पताल प्रशासनले कुनै पनि उपकरण खरिद गरेको छैन भने आईसीयु, एनआईसीयु सेटअप गर्न सकेको छैन । खरिदको टेन्टर गर्दा त्यो सामान कता जडान गर्ने भन्ने कुराको पनि ग्यारेन्टी हुनुपर्छ । भवन हाम्रो स्वामीत्वमा आएको छैन । त्यसैले उपकरण खरिद हुन सकेको छैन,'अस्पतालका बायोमेडिकल इन्जिनियर हरेन्द्र चटौतले भने, अस्पतालको भवन हस्तान्तरण नहुँदासम्म हामीले केही पनि गर्न मिल्दैन । अस्पतालको भवन हस्तान्तरणका लागि दुई हप्ता ढिलो भएको अस्पतालका निर्देशक डाक्टर प्रमोद जोशीले स्वीकार गरे । म काठमाडौंमा भएकाले भवन हस्तान्तरणमा दुई हप्ता ढिलो भएको छ, तर अब सोमबारसम्म म फर्किहाल्छु,त्यसपछि भवन हस्तान्तरण पनि हुन्छ,त्यसको केही दिनमै कर्मचारी पदपूर्तीको काम पनि अघि बढछ,'निर्देशक जोशीले भने । जोशी सुरुवातदेखि नै गेटा अस्पताल सञ्चालनका लागि निर्देशक नियुक्त भएका थिए । भवन हस्तान्तरण नभएकै कारण यसअघि उपकरणका लागि गरिएको टेन्डर पनि विवाद आएपछि रद्ध गरिएको थियो ।"
अमेरिकाबाट फिर्ता कलाकृति राष्ट्रिय संग्रहालयमा,"काठमाडौं : मुलुकका विभिन्न मठ, मन्दिरबाट चोरी भएका ५४ वटा मूर्ति यस वर्ष स्वदेश फर्काइए। ती सबै राष्ट्रिय कला संग्रहालय छाउनीमा राखिएका छन्। लोभलाग्दा र आकर्षक ती कलाकृति विभिन्न समयमा चोरी भएर विदेश पुयाइएका थिए। तीमध्ये ५० वटा त अमेरिकाबाट फिर्ता गरिएको संग्रहालयले जनाएको छ। नेपालबाट चोरी भएर पुग्ने कलाकृतिलाई विदेशीले संकलन गर्ने गर्छन। उनीहरूले घर, पाटी, पौवा तथा धार्मिक स्थानमा सजाउने गर्छन्। तीमध्ये केही मात्रै स्वदेश फर्काउने गरिन्छ, अधिकांश उतै हराउँछन्। राष्ट्रिय कला संग्रहालयको ८५औं वार्षिकोत्सवका अवसरमा मंगलबार विभिन्न देशबाट फिर्ता गरिएका कलाकृति प्रदर्शनीमा राखिए। संग्रहालयले ०५२ सालदेखि विभिन्न देशबाट ११० वटा कलाकृति फिर्ता गरेको छ। जसमध्ये ६ वटा कलाकृति पुरानै ठाउँमा पुनस्र्थानान्तरण गरिएका छन्। संग्रहालय प्रमुख जयराम श्रेष्ठका अनुसार नेपाली कलाकृति ००७ सालपछि नै हराउन सुरु भएको हो। खुला सिमानाको फाइदा उठाउँदै तस्करहरूले नेपाली कलाकृति महँगो मूल्यमा विदेशमा बेच्ने गर्छन्। पछिल्लो समय तस्करीमा केही कमी आए पनि पूर्णरूपमा बन्द भइसकेको छैन। श्रेष्ठ भन्छन्, नेपाली कलाकृति जहाँ पुगे पनि हामीले कूटनीतिक पहल गरेर नेपाल फिर्ता ल्याएका छौं। विदेशका सार्वजनिक स्थान, ग्यालरी तथा मठमन्दिरमा रहेका, अक्सनमा राखेको सूचना थाहा पाएमा नेपाल सरकारले तत्कालै फिर्ता ल्याउन पहल गर्छ। संस्कृति, पर्यटन तथा नागरिक उड्डयनमन्त्री सुदन किरातीले नेपाली कला संस्कृति र पहिचान बोकेका मूर्तिहरू चोरी निकासी हुनु गलत भएको बताए। नेपाली कालीगढले बनाएका महत्वपूर्ण चित्र, मूर्ति तथा कलाहरू संरक्षण गर्नु सबैको दायित्व भएको मन्त्री किरातीले बताए। नेपाल कला संस्कृतिमा धनी भएको बताउँदै पर्यटनमन्त्री किरातीले नेपालमा पर्यटक भिœयाउनका लागि सांस्कृतिक हवका रूपमा विकास गर्न सरकार लागि परेको जानकारी दिए। कार्यक्रममा सांस्कृतिक झाँकी प्रस्तुति गरिएको थियो। संग्रहालयमा भएका पुराना फोटाहरू प्रदर्शनी सुरु भएको छ। संग्रहालय प्रमुख श्रेष्ठका अनुसार राष्ट्रिय संग्रहालयमा हाल हजारौं कलाकृति संकलन भएका छन्। जसमा तामा तथा धातुका मूर्ति र कलाकृति, काठमा स्कप्चर तथा तोरणहरू माटोका मूर्तिहरू अनि ढुंगाबाट बनाइएका कलात्मक आकृतिहरू संकलन गरिएको छ। वार्षिकोत्सवको अवसरमा विदेशबाट फिर्ता भएका मूर्तिहरूको विवरण समेटिएको पुस्तक पनि सार्वजनीक गरिएको छ। कसरी फिर्ता हुन्छन् कलाकृति ? संग्रहालय प्रमुख श्रेष्ठका अनुसार नेपालवाट विदेशमा घुम्न गएका विभिन्न कलाकार तथा पुरातत्वविज्ञ र कलापारखीले विदेशका ग्यालरीमा नेपाली कलाकृति देखेपछि सरकारलाई सूचना दिन्छन्। उताका ग्यालरीमा अक्सनमा राखिरहेका सूचना नेपाल सरकार, पुरातत्व विभाग तथा संग्रहालयले पाउने गर्छन्। त्यसपछि कूटनीतिक पहल गरेर नेपाल फिर्ता ल्याउने प्रक्रिया अघि बढ्छ। विभिन्न मठमन्दिर तथा सार्वजनिक स्थानमा भएका कलाकृति हराएको सूचना पनि सार्वजनिक भइरहेको हुन्छ। यसकै आधारमा पनि त्यस्ता कलाकृतिको सूक्ष्म निगरानी गरिरहेकै हुन्छ। विदेशी संग्रहालयमा गएका काठमा विभिन्न कलाकृति कुँदिएका प्यानलहरू पनि फिर्ता भएका छन्। यस्ता प्यानलहरू चोरी निकासी भएर आयो भन्दै विभिन्न देशले पनि नेपाल सरकारलाई खवर गर्ने गर्छन्। अमेरिकामा रहेको नेपाली राजदूतावासको सहकार्यमा यस्ता कलाकृति फिर्ता हुने गर्छ। कतै छ भन्ने थाहा भएपनि नेपाल सरकारका विभिन्न निकायले त्यो कलाकृति हाम्रो हो भन्दै निवेदन गर्नेछन्। पछिल्लो समय मूर्तिहरू फिर्ता हुने क्रम बढ्दो रहेको श्रेष्ठले जानकारी दिए। संग्रहालय प्रमुख श्रेष्ठका अनुसार अवैध तरिकाले ओसार पसार भै विभिन्न देश पुगेका सामग्री सम्बन्धको महासन्धिमा नेपालले हस्ताक्षर गरेको छ। युनेस्कोले यो सन् १९९७ मा पारित भएको हो। यो महासन्धिको आधारमा अवैध रूपमा विदेश पुगेका कलाकृति फिर्ता ल्याउनका लागि अन्तर्राष्ट्रिय कानुनले पनि सहयोग गर्छ। यसका साथै नेपाल सरकारले पनि विभिन्न स्रोत प्रयोग गरेर कलाकृति फिर्ता गरिरहेकै हुन्छ। चोरी भएका ५४ वटा मूर्तिमध्ये ५० वटा अमेरिकाबाट फिर्ता गरिएको राष्ट्रिय कला संग्रहालयले जनाएको छ।"
स्वयम्भूको सरस्वती मन्दिरमा पूजा तथा अक्षरारम्भ गर्नेको भीडभाड,"काठमाडौं : आज वसन्त पञ्चमी अर्थात् सरस्वती पूजा देशभर विद्याकी अधिष्ठात्री देवी सरस्वतीको पूजा आराधना गरी मनाइँदै छ। आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ। आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ। यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ। यसदिन विशेषगरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन्। सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मनाउने गर्छन्। काठमाडौं उपत्यकाका स्वयम्भू,मैतीदेवी र गैरीधारास्थित नीलसरस्वती,ललितपुरको लेलेलगायत अन्य जिल्लामा रहेका सरस्वतीका मन्दिरमा आज बिहानैदेखि पूजाआजा गर्न भक्तजन,खासगरी छात्रछात्राको घुइँचो लाग्नेगर्छ। यसै अवसरमा स्वयम्भूस्थित सरस्वती मन्दिरमा बिहानैदेखि पूजा तथा अक्षरारम्भ गर्ने बालबालिकाहरूको भीडभाड लागेको छ। आजको दिन विद्यालय नपठाएका साना बालबालिकाहरूलाई अक्षरारम्भ गराउने चलन छ । सरस्वतीको पूजाको दिन अक्षरारम्भ गरिए विद्या आउने जनविश्वास छ।"
नेपालविरुद्ध कुवेतले ७४ रनको लक्ष्य प्रस्तुत,"काठमाडौं : एसीसी महिला प्रिमियर कप क्रिकेट प्रतियोगितामा कुवेतले नेपाललाई ७४ रनको लक्ष्य दिएको छ। मलेसियामा बुधबार नेपालविरुद्ध भएको खेलमा कुवेतले निर्धारित ओभरमा ९ विकेट क्षतिमा ७३ रन बनाएको हो। खेलमा नेपालकी बलर सीता रानामगरले ह्याट्रिक विकेट लिएकी छन्। रानामगरले १२२ ओभरमा कुवेतकी ब्याटर प्रियदा मुरलीको विकेट लिएकी थिइन् । लगत्तै १२३ ओभरमा रानामगरको बलमा काजल श्रेष्ठद्वारा कुवेतकी मारयम ओमर स्टम्प आउट भइन्। १२ ओभरको चौथो बलमा कुवेतकी कप्तान अमना सरिफ तारिकलाई पेभेलियन फर्काएकी हुन्। यसैगरी रुविना क्षेत्रीले २ विकेट र कविता कुँवरले २ विकेट लिइन्। कुवेतका लागि प्रियदा मुरली सर्वाधिक २९ रन बनाइन्। त्यसैगरी बालासुब्रमणि शान्ति र खादिजा खलीलले १३१३ रन बनाइन्। अन्य खेलाडीले दोहोरो अंक जोड्न सकेनन्। नेपालले केही समयपश्चात जवाफी ब्याटिङ गर्दैछ। नेपालले मलेसियामा जारी एसीसी महिला प्रिमियर कप क्रिकेटको सेमिफाइनलमा प्रवेश गरिसकेको छ। मंगलबार भएको खेलमा माल्दिभ्सलाई दुई सय १४ रनको फराकिलो अन्तरले पराजित गर्दै नेपालले अन्तिम आठमा स्थान बनाएको हो। समूह डीमा रहेको नेपाल विजेताका रुपमा अन्तिम आठमा पुगेको हो। नेपालले समूह चरणमा हङकङ, भुटान र माल्दिभ्समाथि जित निकालेको थियो। कुवेत समूह एको उपविजेताका रुपमा अन्तिम आठमा पुगेको हो। यो पनि पढ्नुहोस एसीसी महिला प्रिमियर कप : कुवेतविरुद्ध नेपाली बलर सीता रानामगरको ह्याट्रिक"
दुई महिने हिउँदे बिदापछि खुले तल्लो मुस्ताङका विद्यालय,"जोमसोम : हिमाली जिल्लाअन्तर्गत तल्लो मुस्ताङका सामुदायिक विद्यालय खुलेका छन्। जिल्लाको थासाङ गाउँपालिका र घरपझोङ गाउँपालिकाका सामुदायिक विद्यालयहरूलाई पुस र माघ दुई महिना लामो हिउँदे जाडो बिदा दिइएकोमा गर्मीयाम सुरु भएसँगै मंगलबारदेखि शैक्षिक पठनपाठन सञ्चालनमा ल्याइएको हो। जिल्लाको करिब ३ दर्जन सामुदायिक विद्यालयमध्ये तीन स्थानीय तहका करिब दुई दर्जन सामुदायिक विद्यालयहरूलाई हिउँदे जाडो बिदा दिइएको थियो। मुस्ताङमा बर्सेनि तल्लो क्षेत्रका तीन स्थानीय तहमा सम्बन्धित पालिकाको निर्णयबमोजिम विद्यार्थीलाई दुई महिना लामो हिउँदे बिदा दिने प्रचलन छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिका अन्तर्गत सामुदायिक, निजी र गुम्बा विद्यालयहरूले विद्यालर्थीलाई हिउँदे बिदा नदिई घुम्ती कक्षाका लागि साविक स्थानबाट बेसी झार्ने परम्परा छ। उनीहरूलाई हिमाली छात्रवासको अनुदान तथा स्थानीय तहको सहयोगमा बेसीको पारिलो ठाउँमा राखेर पठनपाठन सञ्चालन गर्ने गरिएको छ। अत्यधिक हिमपातको सम्भावना र चिसोका कारण तल्लो मुस्ताङका सामुदायिक विद्यालयहरूमा हिउँदयाममा दुई महिना शैक्षिक पठनपाठन बन्द हुने र फागुन महिना लागेपछि विद्यालय सञ्चालन हुने प्रचलन रहेको शिक्षा विकास तथा समन्वय एकाइ प्रमुख रामेश्वर लामिछानेले उल्लेख गरे। एकाइ प्रमुख लामिछानेले हिउँदको दुई महिना बन्द गरिएका विद्यालयले फागुन १ गते शैक्षिक पठनपाठन सञ्चालनमा ल्याएको जानकारी दिए। उनका अनुसार थासाङ र घरपझोङका सामुदायिक विद्यालय खुलिसकेको छ। थासाङमा १२ र घरपझोङमा ८ सामुदायिक विद्यालय छन्। घरपझोङ गाउँपालिका जोमसोमस्थित धौलागिरी आवासीय माध्यमिक विद्यालय फागुनको दोस्रो साता सञ्चालन हुनेछ। वारागुङको जनशान्ति माध्यमिक विद्यालय पनि दोस्रो साता नै खुल्ने बताइएको छ। त्यहाँको जननर्मल प्रस्ताविक माध्यमिक विद्यालय भने घुम्तीका लागि बेसीमा स्थान्तरण गरिएको छ। देशभर शैक्षिक सत्रमा एक रुपता कायम गरिएसँगै तल्लो मुस्ताङका अभिभावक सरकारको यो निर्णयप्रति रुष्ट छन्। उनीहरूले शैक्षिक सत्र अन्त्य नगरी विद्यार्थीलाई दुई महिना लामो हिउँदे बिदा दिइँदा विद्यार्थीको सिकाइ उपलब्धि प्रभावकारी नहुँने जनाएका थिए। उपल्लो मुस्ताङको लोमान्थाङबाट ४ वटा गुम्बा विद्यालय,२ निजी र ३ सामुदायिक विद्यालय जाडो छल्न बेसीमा छन्।"
सरकारी विज्ञापनमा कालोबजारी र कमिसन हाबी,"सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। काठमाडौं : सञ्चारमाध्यमको मुख्य आयस्रोत होविज्ञापन। तर, सरकारी विज्ञापनमा कमिसन र कालोबजारी यसरी फस्टाएको छ कि, सुन्दै जिब्रो टोक्नुपर्छ। सरकारी निकायको १ लाखको विज्ञापन छापे मिडियाले १५ देखि २० हजार मात्रै पाउँछन्। तर, त्यही विज्ञापनको कारोबार मा संलग्नहरू ८० हजार बिचैमा सित्तै कमाउँछन्। यसबाट एकातिर मिडिया क्षेत्र पीडित छ, अर्कोतिर सरकारी सम्पत्तिमाथि कालोबजारी र कमिसन हाबी भइरहेको छ। त्यसैकारण, सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। सरकारी विज्ञापन दुई प्रकारका हुन्छन्। सूचना र लोककल्याणकारी। लोककल्याणकारी भन्दा सरकारी सूचनाका विज्ञापनमा बिचौलिया हावी हुन्छन्। विज्ञापन गर्नुपरे सरकारी कार्यालयले विज्ञापन एजेन्सीलाई जिम्मा दिन्छन्। अनि, सुरु हुन्छ, मिडिया हाउससँग मोलमोलाई। सीधै ८० प्रतिशतभन्दा माथि कमिसन का लागि लिलाम बढाबढ हुन्छ। एजेन्सी र बिचौलियाको दबाबमा ८० प्रतिशतभन्दा माथि कमिसन दिएर विज्ञापन छाप्न बाध्य हुन्छन्, मिडिया हाउस। नेपाल विज्ञापन बोर्डकै अध्ययनअनुसार सञ्चारमाध्यमहरूले २० देखि ९० प्रतिशतसम्म छुटमा सरकारी विज्ञापन प्रकाशन तथा प्रसारण गर्ने गरेको पाइएको छ। विज्ञापन बजारबारे बोर्डको अध्ययनले भनेको छ, सञ्चारमाध्यमले विज्ञापनदातालाई दिने विज्ञापनमा २० देखि ९५ प्रतिशतसम्म छुट दिएको पाइएको छ। छापा माध्यममा वार्षिक ८ अर्ब ४९ करोड ५९ लाख ५७ हजार ८ सय रुपैयाँको सरकारी विज्ञापन छापिन्छ। तर, मिडियाले ३ अर्ब ६८ करोड मात्रै पाउने गरेको बोर्डको अध्ययनले देखाएको छ। बोर्डका अनुसार आधाभन्दा बढी रकम कमिसनमै चलखेल हुने गरेको छ। बोर्डले छुटअघि र छुट पछिको विज्ञापनको रकम लेखाजोखा गरेको छ। अध्ययनले पत्रपत्रिका, रेडियो र टिभीमा छुट अघिको विज्ञापनको कुल कारोबार ३० अर्ब ६१ करोड ८० लाख देखाएको छ। तर, कमिसन छुट पछिको कारोबार १३ अर्ब २३ करोड १९ लाख मात्रै देखाएको छ। यसमा सरकारी विज्ञापन करिब ६ देखि ७ अर्बको छ। छुटअघिको कुल कारोबारमध्ये पत्रपत्रिकाको अंश सबैभन्दा बढी ७१८३ प्रतिशत (२२ अर्ब २ करोड ४८ लाख) रहेको देखाएको छ। दोस्रो र तेस्रो स्थानमा रेडियो र टिभीको हिस्सा क्रमशः १५४८ प्रतिशत (४ अर्ब ७४ करोड ७ लाख) र १२५८ प्रतिशत (३ अर्ब ८५ करोड २४ लाख) रहेको अध्ययनले देखाएको छ। छुट पछिको खुद कारोबारमध्ये पत्रपत्रिकाको अंश सबैभन्दा बढी ६६२२ प्रतिशत (८ अर्ब ७६ करोड १५ लाख) रहेको तथा दोस्रो र तेस्रो स्थानमा रहेका टिभी र रेडियोको हिस्सा क्रमशः १७७१ प्रतिशत (२ अर्ब ३४ करोड २७ लाख) र १६०८ प्रतिशत (२ अर्ब १२ करोड ७५ लाख) रहेको अध्ययनले देखिएको छ। आर्थिक वर्ष ०७८७९ मा मुलुकको कुल गार्हस्थ्य उत्पादन (जीडीपी) ४२ खर्ब ६६ अर्ब थियो। जसमा विज्ञापन बजारको हिस्सा जीडीपीको ०७५ प्रतिशतको हाराहारीमा मात्रै देखिन्छ। विज्ञापन बजारले वार्षिक डेढ अर्ब रुपैयाँ सरकारलाई कर तिर्दै आएको छ। विश्वमा विज्ञापनको बजार करिब ११ प्रतिशतले बढिरहँदा नेपाली विज्ञापन बजार भने खुम्चिँदै गएको सरोकारवाला बताउँछन्। हालसम्म देशभर २ हजार ६ सयदेखि २ हजार ८ सयको हाराहारीमा विज्ञापन एजेन्सी दर्ता छन्। मुलुकमा ७ हजार ८ सय ५८ पत्रपत्रिका, २ सय ३३ टेलिभिजन र १ हजार १ सय ७१ रेडियोएफएम दर्ता छन्। ८६८ पत्रपत्रिका सञ्चालनमा छन्। जसमा १ सय ९२ दैनिक, ५ सय २५ साप्ताहिक, १२ पाक्षिक तथा १ सय ३९ मासिक छन्। त्यसैगरी देशभर ९ सय २८ रेडियो र १ सय ८६ टिभी सञ्चालनमा रहेको बोर्डको तथ्यांक छ। कमिसन १५ प्रतिशत मात्रै विज्ञापन क्षेत्रलाई पारदर्शी बनाउनकै लागि बोर्डले गत साउनमा विज्ञापन नियमन गर्ने नियमावली २०७७ को पहिलो संशोधन गरेको थियो। संशोधित नियमावली अनुसार सञ्चारमाध्यमहरूले आफ्नो दररेट विज्ञापन बोर्डमा बुझाउनुपर्ने छ। सञ्चारमाध्यमले बुझाएको दररेटलाई बोर्डले सार्वजनिक गर्ने छ। त्यसपछि सञ्चारमाध्यमले तोकिएको दररेटमा कारोबार गर्नुपर्छ। विज्ञापन एजेन्सीले विज्ञापनको रकम भुक्तानी माग गर्दा सञ्चारमाध्यमको बिलको प्रतिलिपि राखेर र आफ्नो सेवा तथा शुल्क खुल्ने गरी भुक्तानी माग गर्नुपर्ने व्यवस्था गरिएको छ। यसको मतलब अब विज्ञापन एजेन्सीहरूले १५ प्रतिशतभन्दा बढी सेवा, शुल्क लिन पाउने छैनन्। अहिले एजेन्सीहरूले ९० प्रतिशतसम्म सेवा, शुल्क लिँदै आएका छन्। प्रसारण(श्रव्यदृश्य) हुने विज्ञापनको हकमा पनि विज्ञापन बोर्डमा सेन्सर भएर मात्र प्रसारण गर्न पाउने व्यवस्था संशोधित नियमावलीले गरेको छ। यो व्यवस्थाले सामाजिक सञ्जाल टिकटक, फेसबुकलगायतलाई पनि बोर्डको दायरामा ल्याएको छ। यस्तै रेडियो, टेलिभिजनमा प्रसारण हुने विज्ञापन पनि बोर्डमा सेन्सर हुनुपर्ने छ। सम्बन्धित निकायबाट नै सीधै भुक्तानीको व्यवस्था गरिने भएको छ। यसको मतलब विज्ञापन दिने सरकारी निकाय सिधै आउन पनि सक्ने भयो भने विज्ञापन एजेन्सीमार्फत पनि जान सक्ने भयो। सरकारी विज्ञापन छाप्दा मिडियाहरू ९० प्रतिशतसम्म छुट दिन बाध्य छन्। तर, त्यो जोगिएको पैसा राज्यकोषमा रहँदैन। पूरा बिल काटिन्छ, भुक्तानी दिइन्छ र एजेन्सीमार्फत घुमेर सरकारी कर्मचारीसम्मै पुग्छ। मिडियाले एजेन्सीलाई र एजेन्सीले सरकारी निकायलाई काटेका बिल भिडाएर हेर्दा यो छर्लङ्ग हुन्छ। ऐनअनुसार यो कालोबजारी हो। तर, खुलमखुला चलिरहेको छ। कहिलेसम्म चल्न दिने ? तीन प्रकारका विज्ञापन नियमावलीमा भएको संशोधनले विज्ञापन र सूचनालाई ३ खण्डमा विभाजन गरेको छ। सार्वजनिक हितसँग सम्बन्धित, प्रबद्र्धनात्मक र अन्य विज्ञापन गरी ३ भागमा विभाजन गरिएको छ। बाह्य विज्ञापन अर्थात् होर्डिङ बोर्डसम्बन्धी विज्ञापनमा स्थानीय तहले अनुमति दिनुपर्छ। तर, त्यस्ता विज्ञापन बोर्डले तय गरेको आकार, प्रकार र विधि तथा मापदण्डअनुसार हुनुपर्ने छ। सवारीसाधनमा गर्ने विज्ञापनको हकमा पनि बोर्डले मापदण्ड बनाउनुपर्नेछ। सोहीअनुसार गर्नुपर्ने व्यवस्था गरिएको छ। यस्तै, बोर्डले सार्वजनिक गरेको विज्ञापनसम्बन्धी आचारसंहिताको अनुगमन बोर्डले गर्ने छ। आचारसंहिता, ऐन र नियमालीविपरीत कारोबार गर्ने कारोबार दाता, विज्ञापन एजेन्सी र सञ्चारमाध्यमको निश्चित अवधिका लागि कारोबार रोक्का गर्नेसम्मको व्यवस्था संशोधनले गरेको छ। यो नियमावलीले विज्ञापन बजार अनुशासित, नियमित हुने र विज्ञापन क्षेत्रमा ७० प्रतिशतसम्म चुहावट नियन्त्रण हुने अपेक्षा गरिएको हो। कारबाही सुरु विज्ञापन बोर्डले कोकिल मिडिया एजेन्सीलाई मंगलबार कारबाही गरेको छ। मनपरी सेवा शुल्क तोकेपछि बोर्डको बैठकले कोकिल मिडियालाई १० हजार जरिवानासहित असार मसान्तसम्म कारोबार रोक्का गर्ने निर्णय गरेको हो। नसर्ने रोग रोकथाम तथा नियन्त्रणसम्बन्धी विज्ञापन प्रसारण गर्न राष्ट्रिय स्वास्थ्य शिक्षा, सूचना तथा सञ्चार केन्द्रसँग उक्त एजेन्सीले गत असोज १२ मा गरेको सम्झौताविपरीत शुल्क लिने तयारी गरेको बोर्डको भनाइ छ। बोर्डका अनुसार कोकिलले केन्द्रसँग विज्ञापन प्रसारणबापत प्रतिस्पट १०६६१ रुपैयाँमा सम्झौता गरी एफएम रेडियोमा प्रतिस्पट ११११ रुपैयाँमा प्रसारण आदेश दिई प्रतिस्पट ९८५० रुपैयाँ अर्थात् ९८६५८ प्रतिशत सेवा शुल्क लिने तयारी गरेको थियो। मिडियाले ५२ एफएम रेडियोबाट विज्ञापन प्रसारण गर्नुपर्नेमा २० वटा एफएम रेडियोमा मात्र विज्ञापन प्रसारणको आदेश दिएको बोर्डको भनाइ छ। बोर्डको माघ १९ गते बसेको बैठकले विज्ञापन (नियमन गर्ने) नियमावली २०७७ (पहिलो संशोधनसमेत) को नियम ११ख को उपनियम (१) बमोजिम २०८१ साल असार मसान्तसम्म उक्त एजेन्सीको विज्ञापन कारोबार रोक्का राख्ने र सो अवधिसम्म उक्त एजेन्सीलाई विज्ञापन बोर्डमा सूचीकरणसमेत नगर्ने निर्णय गरेको छ। कोकिल मिडियाले अत्याधिक सेवा शुल्क राखी कालोबजारी गरेको छानबिनका क्रममा पाइएपछि कारबाही गरिएको हो, बोर्डले जारी गरेको विज्ञप्तिमा भनिएको छ। कालोबजारी ऐनअनुसार पनि २० प्रतिशतभन्दा बढी सेवा शुल्क लिनेलाई सजाय र कारबाहीको व्यवस्था गरेको छ। उक्त ऐनको २०७५ मा भएको संशोधनको दफा ३ को उपदफा १ ले भनेको छ, मोल निर्धारित गरेको बाहेक नेपाल सरकारले तोकेको कुनै मालवस्तुको व्यापारको प्रचलनअनुसार सामान्यतया सयकडा २० भन्दा बढी मुनाफा लिएको अवस्थामा वा अभावको लाभ उडाइ सो मालवस्तुको अनुचित नाफा लिई बिक्री गरेमा निजलाई एक वर्षसम्म कैद वा २ लाख ५० हजार रुपैयाँसम्म जरिवाना वा दुवै हुन सक्नेछ। नियमअनुसार नै बोर्डले कारबाही गरेको बताउँदै हुमागाइले भने यदि अन्य कार्यालयमा पनि विज्ञापन शुल्कमा कालोबजारी गरेको पाइए कारबाही हुन्छ। तर, कोकिलमाथिको कारबाही भने दूषित मनासयले गरिएको विज्ञापन संघ नेपालका अध्यक्ष थापा बताउँछन्। सरकारी विज्ञापनको इतिहास ०१४ साल माघ २९ गते गठन भएको प्रेस कमिसनले आफ्नो प्रतिवेदनमा पत्रपत्रिकाको आर्थिक संकटमा रहेकाले सरकारले विज्ञापन दिए केही सहायता गर्न सक्ने सुझाव दिएको थियो। यसबाट सरकार र प्रेसबीच घनिष्ट सम्बन्ध हुने पनि प्रतिवेदनमा उल्लेख थियो। उक्त कमिसनले दैनिक अखबारलाई २० अंकसम्म छापेमा १०००, साप्ताहिकलाई ४ अंक छापेबापत ६ सय र ३ अंक छापेमा ४ सय ५० तथा पाक्षिकलाई २ पटकको ४ सय रुपैयाँसम्म मासिक रूपमा विज्ञापन दिन सिफारिस गरेको थियो। यसैगरी राष्ट्रिय चाडपर्व र विशेष पर्वमा एक पटकमा ५ सयमा नबढाइ दिन सुझाव दिइएको थियो। २०१४ माघ २० गते न्यायाधीश कृष्णप्रसाद चापागाईंको अध्यक्षतामा गठित पहिलो प्रेस कमिसनले २०१५ साल जेठ ३१ मा सरकारलाई बुझाएको २० सूत्रीय सुझावमा पत्रपत्रिकाहरूलाई सरकारी सचिवालय, विभाग र अड्डाखानाहरूको विज्ञापन दिनुपर्छ भनिएको थियो। विज्ञापनबारे सरकारका लागि दिइएको यो नै संभवतः पहिलो नीतिगत सुझाव भएको बोर्डको अध्ययनमा उल्लेख छ। २०१५ सालको चुनावपछि सरकारले विज्ञापनसम्बन्धी नीतिलाई पारदर्शी बनाउन थाल्यो र तात्कालीन प्रचार विभागमार्फत प्रत्येक पत्रपत्रिकालाई एकमुस्ट २ सय रुपैयाँ अनुदान दिने निर्णय गरेको थियो र यसलाई पञ्चायतकालमा पनि निरन्तरता दिइयो। २०१५ मा जारी गरेको प्रतिवेदनमा लोककल्याणकारी विज्ञापनको आवश्यकता उल्लेख भएपछि २०१६ सालबाट यो लागू भएको हो। विज्ञापनका प्रकारः विज्ञापनको प्रकृति, विज्ञापनको उद्देश्य र यसको प्रभावका आधारमा विज्ञापनलाई लोक कल्याणकारी विज्ञापन, सार्वजनिक सूचनासम्बन्धी विज्ञापन र व्यापारिक विज्ञापन भनी वर्गीकरण गर्नुपर्ने उच्चस्तरीय मिडिया सुझाव आयोगको प्रतिवेदन, २०६३ ले सिफारिस गरेको छ। समाजको सर्वांगिण हित र कल्याणको दृष्टिले गरिने विज्ञापनलाई लोक कल्याणकारी विज्ञापन, सार्वजिनक सरोकार र चासोसँग सम्बन्धी सूचनामूलक विज्ञापनलाई सार्वजनिक सूचनासम्बन्धी विज्ञापन र वस्तु तथा सेवाको लगानी र बिक्री प्रवद्र्धनको उद्देश्य बोकेका विज्ञापनलाई व्यापारिक विज्ञापन भनी वर्गीकरण गर्नु बान्छनीय देखिन्छ। यसमध्ये लोककल्याणकारी विज्ञापन र सरकारी निकायका सार्वजनिक सूचनासम्बन्धी विज्ञापन राज्यले समानुपातिक किसिमबाट वितरण गर्ने व्यवस्था गर्नुपर्ने भनिएको छ। विज्ञापन बजार सुधार्न सुझावः सामाजिक सञ्जाललगायत डिजिटल प्लेटफर्महरू लोकप्रिय हुन थाले पछि पत्रपत्रिका, रेडियो तथा टिभी जस्ता परम्परागत सञ्चारमाध्यमहरूबाट यस्ता नयाँ माध्यमहरूमा विज्ञापन बढ्न थालेको छ। तर, यी डिजिटल माध्यममा हुने विज्ञापनका लागि ठूलो रकमसँगै तिनीहरूले तिर्नुपर्ने राजस्वसमेत गुमेको छ। त्यसैले सरकारले डिजिटल माध्यममा आउने विज्ञापनको नियमन गरी यिनीहरूलाई करको दायरामा ल्याउनुपर्छ। विज्ञापन क्षेत्रको नियमन गर्ने निकाय विज्ञापन बोर्डसँग सीमित स्रोत साधन रहेको अवस्थामो डिजिटल माध्यम बृहत् बन्दै गइरहेको छ। बोर्डलाई कानुनले दिएको अधिकार प्रयोग गर्न स्रोत साधन सम्पन्न बनाउनुपर्ने छ। क्लिन फिडको प्रभावकारी कार्यान्वयन गर्ने विज्ञापनको बजार कोभिड महामारीपछि उल्लेख्य रूपमा घटेको अवस्थामा विज्ञापनको बजार पुनर्स्थापित गर्न सरकार, विज्ञापन एजेन्सी, सञ्चारमाध्यम तथा विज्ञापनदाताको संयुक्त प्रयास हुनुपर्ने देखिन्छ। रोजगारी तथा राजस्वमा राम्रो योगदान दिँदै आएको भए पनि यस क्षेत्रमा देखिएका पछिल्लो प्रवृत्ति, नयाँ अवसर र चुनौतीका बारेमा नियमित रूपमा अध्यययन गरी आवश्यक नीतिगत तथा कानुनीको आवश्यकता पहिचान गरी सुधारका प्रयासहरू निरन्तर अगाडि बढाउनुपर्छ। विज्ञापन दाताबाट सबै रकम लिने, मिडियासँग ९० प्रतिशत माग्ने एजेन्सीले विज्ञापनदाताबाट विज्ञापनबापतको पूरा रकम लिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोडिने गरेको बोर्डका अध्यक्ष लक्ष्मण हुमागार्इं बताउँछन्। अस्वस्थ प्रतिस्पर्धा र एजेन्सीहरूको अपारदर्शिताका कारण नै विज्ञापन क्षेत्र पारदर्शी बन्न नसकेको उनको भनाइ छ। विज्ञापन संघ नेपालका अध्यक्ष सुदीप थापा पनि यो कुरा स्वीका गर्छन्। एजेन्सी र मिडियाबीच भ्रष्टाचार हुने खाडल तय भइरहेको थापाको भनाइ छ। एउटा एजेन्सीले मार्केटिङ (व्यवस्थापन) गर्छ, अर्को एजेन्सीले रिलिजिङ (वितरण) गर्छ, थापा भन्छन्, यो बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडललाई बन्द गर्नुपर्ने थापाले बताए। सरकारको नीति नियम नै गतिलो नभएकाले विज्ञापनमा अपारदर्शिता बढेको नेपाल राष्ट्रिय विज्ञापन संघका अध्यक्ष धर्मेन्द्रकाजी श्रेष्ठ बताउँछन्। बोर्डका अनुसार विज्ञापन दाता, एजेन्सी र मिडियाभित्र नै चलखेल गर्ने तत्वहरू सक्रिय छन्। सरकारी विज्ञापनमा कर्मचारी नै कमिसनमा लागेका छन्, बोर्ड उच्च स्रोतले भन्यो, एजेन्सीभित्रका विशेषगरी रिलिजिङका कर्मचारीहरूले निश्चित रकम माग्छन् भने मिडियाभित्र पनि बजार व्यवस्थापन एवं ब्रान्डका कर्मचारीहरूले कमिसन लिने गरेका छन्।् सरकारी विज्ञापनको क्रममा सबै पक्ष नै कमिसनको खेलमा रहने गरेको स्रोतको भनाइ छ। मिडियाको अवस्थाको फाइदा उठाएर छुट लिने काम बन्द हुनुपर्ने नेपाल मिडिया सोसाइटीका महासचिव मदन लम्साल बताउँछन्। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्ने उनको भनाइ छ। विज्ञापन नियमनका लागि विज्ञापन ऐन, २०७६ तथा विज्ञापन नियमावली २०७७ कार्यान्वयनमा छन्। ऐन तथा नियमावलीको प्रावधानबमोजिम विज्ञापन बोर्ड गठन भएको हो। बोर्डले विज्ञापन उत्पादन, वितरण प्रकाशन तथा प्रसारणसम्बन्धी आचारसंहिता, २०७९ जारी गरेको छ। बोर्डले विज्ञापनको राष्ट्रिय नीति पनि ल्याएको छ। विज्ञापन दिइने छुटका लागि एक निश्चित मापदण्ड बनाउनुपर्ने लोककल्याणकारी विज्ञापनलाई पत्रपत्रिकाले दुरुपयोग गरेको सम्बन्धमा यसबारे समीक्षा, प्रभावकारी अनुगमन र प्रभावबारे राम्रो अध्ययन नभई अहिलेकै अवस्थामा लागू गर्न नहुने। लोककल्याणकारी विज्ञापन लागू गर्ने हो भने पनि सञ्चारमाध्यमको प्रभावकारिता र लोकप्रियताका आधारमा विज्ञापन दिनुपर्ने, विज्ञापनको रकम भुक्तानी प्रक्रिया सरल बनाउनुपर्ने र स्थानीय परिवेशअनुसार विभिन्न भाषा र संस्कृतिमा आधारित विज्ञापन बनाउनुपर्ने आवश्यकता देखिन्छ। बहुराष्ट्रिय कम्पनीहरूका उत्पादनहरूको बजार नेपालमा राम्रो भए पनि स्थानीय सं चारमाध्यममा निकै कममात्र विज्ञापन दिने गरेको अवस्थामा विज्ञापन बजारमा निश्चित रकम अनिवार्य खर्च गराउने नीतिगत व्यवस्था गर्ने। सरकारी विज्ञापन वितरणको प्रक्रिया पारदर्शी हुनुपर्ने देखिन्छ। सञ्चारमाध्यमहरू पनि आपसमा गाभिन प्रोत्साहित गर्ने नीति आवश्यक। विज्ञापनदाताले विज्ञापनबापतको पूरा रकम भुक्तानी दिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोरिने गरेका छन्। लक्ष्मण हुमागाईं, अध्यक्ष, नेपाल विज्ञापन बोर्ड एउटा एजेन्सीले मार्केटिङ (व्यवस्थापन) गर्छ। अर्को एजेन्सीले रिलिजिङ (वितरण) गर्छ। यस बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडलबन्द गर्नुपर्छ। सुदीप थापा, अध्यक्ष, विज्ञापन संघ नेपाल सरकारको नीति नियम नै गतिलो नभएकाले विज्ञापनमा अपारदर्शिता बढेको हो। यसमा सरकार पहिला गम्भीर हुनुपर्छ। नियमन र नियन्त्रण गर्नुपर्छ। धर्मेन्द्रकाजी श्रेष्ठ, अध्यक्ष, राष्ट्रिय विज्ञापन संघ मिडियाको अवस्थाको फाइदा उठाएर छुट लिने काम बन्द हुनुपर्छ। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्छ। मदन लम्साल, महासचिव, नेपाल मिडिया सोसाइटी"
वसन्त आगमनको नयाँ उत्साह,"नेपाल वैदिक सनातनीको बाहुल्य भएको विश्वको एकमात्र देश हो। यो लेख तयार गरिरहँदा गण्डकी सरकारले पञ्चकोटमा बसेर मन्त्रिपरिषद्को बैठक गर्ने विषय सार्वजनिक भइरहेको थियो। जसको मूल कारण वैदिक भूमि नेपालको पञ्चकोटमा एक बाबाको सान्निध्य र उनको संकल्पमा विशेष महायज्ञ हुँदैछ, त्यसो त यी बाबाले देशैभरि चेला चपेटा हजारौं बनाइसकेको धेरै भयो। धर्मलाई व्यापकता दिन मन्त्रिपरिषद्को बैठक उता सरेको हुनुपर्छ। जस्तो कि केही वर्षअघि जलवायु परिवर्तनको संकट संसारलाई देखाउन सगरमाथाको कालापत्थरमा बसेर केन्द्र्रको संघीय सरकारको मन्त्रिपरिषद् बैठक बसेको थियो। प्रसंग वसन्त पञ्चमी अर्थात् नयाँ उत्साहसहित वसन्त आगमनको संकेत दिने सरस्वती जयन्तीको। माघ शुक्ल पक्षको श्रीपञ्चमीमा अक्षरारम्भ गरे बालबालिकाले पछिल्लो जीवनसमेत ज्ञान र विज्ञानको असल प्रयोग गर्न सक्छन् भन्ने पूर्वीय धर्मशास्त्र र दर्शनले भन्छ। साथै, वैदिक सनातनीको धारणा छ। आज परेको वसन्त पञ्चमीमा माता सरस्वतीले आममानिसलाई कर्मशील हुन प्रेरित गर्छिन् भन्ने मान्यता छ। आज संसारमा ज्ञान र विज्ञानको धेरै दुरुपयोग भएको छ। कसैले अख्तियारको दुरुपयोग त कसैले वचनको अनि कसैले मन, धन वा तनको। खासमा दुरुपयोग विज्ञानको बढी भएको छ। आविष्कार र आक्रमण यसकै उदाहरण हुन्। जबकि वैदिक सनातनी शास्त्रहरूले सुदूर अतीतमै कराडौं सूर्य, चन्द्र र थरीथरीका ब्रह्माण्ड छन् भनेको थियो। आज नासालगायतले यसकै अनुसन्धानमा मनग्गे खर्च गर्छन्। रोबोर्ट अर्थात् यन्त्रमानवले समेत आफ्नो काम गरिसकेको धेरै समय भइसकेको छ। तर अचम्म, वेदका मन्त्रहरू अमेरिकाको वासिङ्टन डीसीमा घन्किरहेको छ। जर्मनीमा मात्र होइन, वेदको खोजअनुसन्धान गर्न धेरै देश तल्लीन भेटिन्छन् यतिबेला। सरस्वतीको खुलेर प्रशंसा गरेको छ वेदले र यसको मन्त्रशक्ति विज्ञानको यन्त्रशक्तिभन्दा कैयन गुणाले बलियो छ। ॐ यसको प्रणव मन्त्र हो। जसबाट ध्वनि, स्वर, अक्षर, शब्द, व्याकरण, सिद्धान्त, दर्शन, तमाम शास्त्रहरू निर्माण भएका हुन्। २४ अक्षरको गायत्रीमन्त्र वेदको प्राण हो। सरस्वती पूजामा वेद पल्टाउनुपर्ने कारण पनि यही हो। वेद बिर्संदा ज्ञान बिर्सिन्छ र ज्ञानको अभावमा विज्ञान अधुरो हुन्छ। वसन्त पञ्चमीमा वसन्त राग घन्काउने, राष्ट्रिय रूपमै हनुमानढोकामा वेद वाचन गर्ने, सुन्ने हाम्रो परम्परा हो। घर घर, विद्यालय, शैक्षिक संस्थाहरूमा त हुन्छ नै। कतिपयले अहिले यसै दिनमा विद्यार्थी तान्ने अस्त्रको रूपमा पनि लिने गरेका छन्। नयाँ उत्साहको संकेत, जीवनमा रंगीन क्षणहरू र उमंगका साथ नयाँ वसन्तको आगमन यतिबेलादेखि नै हुन्छ। वृक्षहरूमा पल्लवीहरू झुल्न थाल्छन्, नयाँ पालुवाको आगमन हुन्छ। सर्जकहरूका लागि यो दिन झन् बढी महŒवपूर्ण हुन्छ किनकि रतिको पूजा यतिबेलै हुन्छ। रतिरागमा रमाउने बा कामदेवका उपासकका लागि त यो दिन स्वर्गीय आनन्दकै दिन हो। सरस्वतीको अथाह ज्ञान भण्डार जति वितरण गरे पनि कम हुन्छ। त्यसो त हरेक बिहानी मानवको नयाँ युग हो। निकै धनी छौं, हामी पूर्वीय चिन्तनमा, साहित्यको सबै विधाकी स्रोत महामाया सरस्वतीलाई हरपल वन्दना। देवीका सामु विशाल ब्रह्माण्ड एउटा साकार रूप हो भने हरप्राणीका हृदयमा रहेको चैतन्य शक्ति उनको निराकार रूप हो। सिर्जनामा उनको रूप महासरस्वती, पालनामा महालक्ष्मी र संहारमा उनको रूप महाकालीको हुन्छ। श्रीशिवलगायत सबै देवता उनकै वन्दना गर्छन्। अनि कार्यकारी शक्तिको उपयोग र सदुपयोग गर्छन्। महान् स्रष्टा, ग्रन्थकार, कवि, वकिल, कलाकर्मी, सञ्चारकर्मी, डाक्टर, बुद्धिजीवी, शिक्षक, नेता, अभिनेतादेखि वैज्ञानिकसम्मको साधना सरस्वतीका कृपादृष्टि हुन्। मानिस ऊर्जामा उत्कृष्ट हुन खोज्दैछ। मस्तिष्कको ऊर्जा मात्रै नभएर जल, वायु, सौर्य ऊर्जामा समेत धनी छ। तर सरस्वतीको कृपा दुरुपयोग हुन जाँदा ठूला समस्या भएका कैयौं उदाहरण छन्। तर सदुपयोग गर्ने हो भने परिवार, समाज र देशकै विकास निर्माण भएको छ। ज्ञान सधैं हाँस्छ, मुस्कान छर्छ, सदाचार र सहयोग दिन प्रयास गर्छ। सम्पूर्ण मानवजगत् भय र क्रोधरहित, हुन सके विज्ञान कलात्मक बन्न पुग्छ। शुद्ध आचरण, नैतिकवान् र चरित्रवान् व्यक्तिहरूबाट सामाजिक पुनरुत्थान वा नवनिर्माण हुन सक्छ। सिर्जनाकी देवीले वसन्त ल्याउन प्रेरित गरिरहेकै हुन्छिन् हरमानव जीवनमा ! अरूमा सद्भाव जरुरी छ, मानव संस्कृति त्यहीँ जिउँदो हुन्छ। वसन्त पञ्चमीको प्रेरणा, मानव जीवनमा वसन्तको आगमन, नवीन ऊर्जाशैली, नयाँ किरण, नयाँ बिहानी नवीनतम् प्रयोग नै हो ! नवजीवन, स्वस्थ जीवन, सरल जीवन, सौन्दर्ययुक्त जीवन अनि सौन्दर्ययुक्त समाज निर्माणको पहल सबैले गर्नु आजको आवश्यकता हो।"
प्री ओपन सेसनमा नेप्से परिसूचक १ अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। साताको चौथो सेयर कारोबार दिन बुधबार प्री ओपन सेसनमा नेप्से सूचक १११ अंकले बढेर २०७१७१ विन्दुमा कायम भएको छ। यो समयमा २७ कम्पनीको १ हजार ६४२ कित्ता ७ लाख २७ हजार ३५२ रुपैयाँमा खरिदबिक्री भए। यो सेसनमा कारोबारमा आएका ११ कम्पनीको मूल्य बढ्दा १६ वटाको घट्यो ।
कांग्रेस महासमिति बैठकमा महिलाका मुद्दा स्थापित हुन्छन्,"फागुन ७ गतेदेखि हुन लागेको नेपाली कांग्रेसको महासमिति बैठकमा कांग्रेसका विभिन्न नीतिहरूका विषयमा छलफल हुन्छन्। पदाधिकारीले संगठनात्मक र राजनीति दस्तावेज पेस गर्ने छन्। त्यसपछि पार्टीभित्र महिलाको अवस्था र स्थानका विषय छलफलमा गर्ने तयारी गरेका छौं। कांग्रेसको यो विधान अधिवेशन पनि हो। यो अधिवेशनमा महिलामाथि भएको असमानता, विभेद र पाउनुपर्ने अधिकारका विषयका मुद्दा स्थापित गराउने अवसर पनि हो। यसलाई हामीले पूर्णरूपमा प्रयोग गर्ने छौं। यसबाहेक निर्वाचन प्रणाली, महिला सशक्तीकरणको विषयका मुद्दाहरूलाई पार्टीका विभिन्न फोरमहरूमा हामीले उठाइरहेका छौं। संविधानले नै तय गरेको महिलाको ३३ प्रतिशत सहभागिता कांग्रेसमा पूर्णरूपमा लागू हुन सकेको छैन। पार्टीका महिलाहरूले नै यो अवसरबाट बञ्चित हुनुपरेको तितो यर्थाथ हामीसँग छ। गठबन्धनका कारण स्थानीयदेखि संघसम्म निर्वाचन लड्दा महिला नै खुम्चिनुपरेको छ। यस्ता विषय पनि हामीले महासमितिमा सशक्त ढंगले उठाउने छौं। यसबाहेक महासमिति बैठकमा महिलासँग सम्बन्धित केके विषय उठाउन सकिन्छ भनेर तयारी पनि गरिराखेका छौं। आगामी निर्वाचनमा महिलालाई ५० प्रतिशत टिकट दिनुपर्ने विषय विधानमै समावेश गर्ने तयारी गरिरहेका छौं। यसबाहेक विधानको खेस्रा बनाउँदा त्यहाँ पनि हामीले यो विषयलाई समेट्छौं। पार्टीमा पदाधिकारी तहमा महिलाहरू धेरै आउनुपर्ने रहेछ। यसो भएमा मात्र विधानमा महिलाका मुद्दा समावेश गराउन केही हदसम्म दबाब दिन सकिन्छ। त्यो भूमिका अहिले हुन सकेको छैन। केन्द्रीय सदस्यमा महिलाको उपस्थिति त केही हदसम्म छ तर पदाधिकारीमा अत्यन्त न्यून छ। यो अवस्था महिलाहरू नभएर आएको होइन, महिलालाई विभेद गरिएकै कारण यो अवस्था आएको हो। महिलाको उपस्थिति न्यून हुँदा हाम्रा मुद्दाको सुनुवाइ हुन सकेको छैन। त्यसैले पार्टीमा महिलाको भूमिकालाई लत्याइनु भएन र विधान बनाउने सन्दर्भमा जतिसक्दो बढी महिला सहभागिता गराउनुपर्छ भनेर पनि हामी लागिरहेका छौं।  गौतम नेपाली कांग्रेसको केन्द्रीय सदस्य हुन्।"
वनको जग्गा हडपेर भाडामा,"परासी : नवलपरासीको सुनवल नगरपालिका१३ बडेरास्थित मोतीलाल बहुमुखी क्याम्पसले सरकारी वनको जग्गा हडपेर भाडामा लगाएको पाइएको छ। बडेरा सामुदायिक वनको करिब १ बिघा सिद्धार्थ हार्डवेयर्स प्रालिले डेढ वर्षदेखि प्रयोग गरिरहेको हो। उक्त कम्पनीले पूर्वपश्चिम राजमार्गसँगै जोडिएको जग्गामा भवन बनाई चारैतिर घेरेर फलाम र अन्य सामग्रीको होलसेल व्यवसाय सञ्चालन गर्दै आएको छ। उसले क्याम्पस परिसरमा टाँसेर हार्डवेयरको व्यवसाय चलाइरहेको हो। सम्बन्धित निकायले भने त्यसलाई हटाउन कुनै पहल गरेको छैन। वनको जग्गा क्याम्पसले निजी कम्पनीलाई भाडामा दिएको उपभोक्ता समितिका अध्यक्ष मदन पन्तले बताए। हार्डवेयर्सले निर्माण सामग्री खसाल्नेबित्तिकै आफूहरूले रोक्न प्रयास गरे पनि अटेर गरी संरचना बनाएको उनको भनाइ छ। अतिक्रमित जग्गा खाली गराउन पटकपटक अनुरोध गर्दा पनि वास्ता नगरेकाले केही दिनमा समितिको बैठक बसी १५ दिनभित्र खाली गराउन क्याम्पसलाई पत्राचार गर्छाैं, अध्यक्ष पन्तले भने। तोकिएको समयभित्र खाली नगराए कानुनअनुसार वन क्षेत्रबाट उक्त कम्पनी हटाइने उनको भनाइ छ। क्याम्पस सञ्चालक पक्षले भने उक्त जग्गा महायज्ञका बेला तत्कालीन वन उपभोक्ता समितिले दिएको बताएको छ। महायज्ञ हुँदा तत्कालीन वन उपभोक्ता समितिले उक्त क्षेत्रसहितको साढे ९ बिघा जग्गा क्याम्पसलाई दिने घोषणा गरेको थियो। त्यही भएर हामीले त्यहाँ भाडा लगाएका हौं, क्याम्पस सञ्चालक समितिका अध्यक्ष नारायण तिवारीले भने। उनका अनुसार आयस्रोत नहुँदा क्याम्पस सञ्चालन गर्न कठिनाइ भएकाले भाडामा दिइएको हो। करिब एक बिघा वार्षिक ७ लाख २० हजारका दरले पाँच वर्षका लागि उक्त कम्पनीसँग सम्झौता गरिएको छ। क्याम्पसको करिब २५ बिघा जमिन तारबार गरेर राखेको उनको भनाइ छ। उक्त जग्गा क्याम्पसको नाममा गराउन वन मन्त्रालयमा फाइल पठाएका छौं, उनले भने, राजनीतिक पहुँच नहुनाले मन्त्रिपरिषद्बाट निर्णय गराउन सकेका छैनौं। उनका अनुसार क्याम्पसमा बीए र बीबीएसम्मको पढाइ हुँदै आएको छ। २६५ जना विद्यार्थी छन्। १८ जनाले अध्यापन गराउँदै आएका छन्। तलब खुवाउन समस्या भएर क्याम्पस नै बन्द हुने परिस्थिति आएपछि भाडामा लगाएका हौं, तिवारीले भने। उक्त शैक्षिक संस्था महायज्ञ लगाएर २०६५ सालदेखि सञ्चालनमा आएको हो। महायज्ञको समयमा दाताले घोषणा गरेअनुसार जग्गा क्याम्पसलाई उपलब्ध गराएका थिए। क्याम्पसले करिब २५ बिघामा तारबार गरी वन क्षेत्र अतिक्रमण गरेको छ। व्यक्तिले उपलब्ध गराएको केहीबाहेक क्याम्पसले ओगटेको सबै जग्गा अतिक्रमित रहेको जानकार बताउँछन्। व्यक्तिसँग किनेको २ कठ्ठा १६ धुरबाहेक क्याम्पसको नाममा पुर्जा भएको जग्गा छैन। अतिक्रमित २५ बिघामा पोखरी, रंगशाला, वृद्धाश्रम, मन्दिरलगायत संरचना बनाइएका छन्। उक्त जग्गाको स्वामित्वका लागि राष्ट्रिय भूमि आयोगको जिल्ला कार्यालयमा निवेदन पठाइएको तिवारीले सुनाए। जग्गा नापजाँच गरी पुर्जा उपलब्ध गराउन आयोगमा निवेदन दिएका छौं। आयोगले नापजाँच गरेपछि अन्य प्रक्रिया अघि बढ्छ, उनले भने। क्याम्पसबाट नापजाँचका लागि सञ्चालक समिति बैठकको निर्णयसहित निवेदन आएको आयोगको जिल्ला समितिका अध्यक्ष देवराज भण्डारीले सुनाए। क्याम्पसले नापजाँच गरी पुर्जा उपलब्ध गराउन भन्दै आयोगमा निवदेन दिएको छ। तर, संघसंस्थाको जग्गा नापजाँच गर्ने अधिकार हामीसँग छैन। अधिकार नै नभएपछि प्रकृया अघि बढ्ने कुरै भएन, उनले भने। उक्त क्याम्पस पहिलेदेखि नै वनको जग्गा अतिक्रमण गरेर निर्माण गरिएको डिभिजन वन कार्यालयका डिभिजनल वन अधिकृत महेन्द्रराज वाग्लेले बताए। तत्कालीन समयमा समुदायलाई वन हस्तान्तरण गर्दा उक्त जग्गा क्याम्पसले अतिक्रमण गरेको भनेर उल्लेख गरिएको उनको भनाइ छ। उनका अनुसार वनको जग्गा अतिक्रमण गरी भाडामा दिएकोबारे सुनवल सव डिभिजनका वन अधिकृत मनोज न्यौपानेलाई अनुसन्धान अधिकृत तोकेर अनुसन्धान भइरहेको छ। अनुसन्धानका क्रममा उक्त जग्गा वनको भएकाले त्यसलाई हटाउन वन उपभोक्ता समितिलाई पत्रचार गरिएको अनुसन्धान अधिकृत न्यौपानेले बताए। सुनवलकी मेयर विमला अर्यालले क्याम्पस सञ्चालन गर्न नसकिएकाले भाडामा दिइएको भन्ने जानकारी आएको सुनाइन्। वनको जग्गा त्यसरी भाडामा दिन पाइँदैन। हामीले अब नगर क्षेत्रका कुन कुन ठाउँमा वन अतिक्रमण गरेर संरचनाहरू निर्माण गरिएको छ भन्नेबारे तथ्यांक निकाल्न लागेका छौं, उनले भनिन्, कानुनविपरीत अतिव्रमण भएका स्थानलाई सम्बन्धित निकायहरूको समन्वयमा खाली गराउँछौं। ४४२ हेक्टर वन ओगटेको वनको ७० बिघाभन्दा बढी अतिक्रमण भएको उपभोक्ता समितिको ठहर छ। क्याम्पसले केही वर्षअघि हार्डवेयरनजिक पूर्वतर्फको वनकै जग्गामा व्यावसायिक सटरसमेत बनाएको थियो।"
"आज 'भ्यालेन्टाइन डे', कुन देशमा कसरी मनाइन्छ?","फ्रेबुअरी १४ भ्यालेन्टाइन डे। पछिल्लो समय नेपालमा पनि यस दिनलाई प्रणय दिवसका रूपमा खासगरी युवायुवतीले मनाउन थलेका छन्। विश्वमा फ्रेबुअरी ७ बाट सुरु हुने भ्यालेन्टाइन सप्ताह फ्रेबुअरी १४ मा सम्पन्न गर्ने चलन छ। यस दिन संसारका विभिन्न मुलुकमा आआफ्नै शैलीमा भ्यालेन्टाइन मनाउने गरिएको छ। केही प्रतिनिधि मुलुकका भ्यालेन्टाइन सेलेब्रेसन यस्तो छ: चीन : भगवान्सँग प्रेमी माग्छन् संसारका अन्य मुलुकमा जस्तै चीनमा पनि भ्यालेन्टाइन डे मनाउने चलन बढ्दो छ। चिनियाँहरू नयाँ वर्ष सुरु भएपछिमात्रै भ्यालेन्टाइन मनाउने गर्छन्। चीनमा उक्त दिन युवतीहरू मन्दिर गएर असल प्रेमी माग्नुका साथै विवाहको लागि भगवान्सँग प्रार्थना पनि गर्छन्। चीनमा भ्यालेन्टाइनलाई 'छोरीहरूको चाड'को रूपमा लिइन्छ। चीनमा प्रेमिकाले प्रेमीलाई छाता र जुत्ता उपहार दिँदैनन् किनकि यसले उनीहरूको सम्बन्ध लामो बनाउँदैन भन्ने मान्यता रहिआएको छ। चीनका कतिपय भागमा विवाहपछि श्रीमान्को परिवारले सिलाइबुनाइ गर्ने युवती मन पराउने चलन रहिआएकाले विवाहअघि लुगा बुन्न सिक्ने चिनियाँ युवती पनि प्रशस्त छन्। अमेरिकामा मुटु आकारका चकलेट साट्छन् अमेरिकामा फेब्रुअरी १४ लाई विशेष दिनको रूपमा मनाइन्छ। यस दिन अमेरिकाका विभिन्न सहरमा रहेका होटेल एवं रेस्टुरेन्टलाई सानदार रूपमा सिंगारिएको हुन्छ। जहाँ प्रेमजोडी आआफ्नो भावना तथा माया साट्ने गर्छन्। प्रेमीप्रेमिकाकै लागि रोमान्टिक वातावरण सिर्जना गरिदिने चलन पनि छ। यसदिन डिनर तथा डान्स पार्टी पनि धेरै आयोजना गरिएको हुन्छ। साथीभाइ एवं आफन्तले एकआपसमा चकलेट साटासाट गर्ने चलन पनि छ। युवतीहरू विशेषगरी मुटु आकारका चकलेट उपहार लिन दिन मन पराउँछन्। सपिङ गरेर रमाइलो गर्छन्। फ्रान्समा मनपर्ने मान्छेको चित्र कोर्छन् फ्रान्सको पेरिसलाई 'सिटी अफ लभ' भनेर चिनिन्छ । भ्यालेन्टाइनमा संसारभरका प्रेमीजोडी यहाँ पुग्ने गर्छन्। यस समयमा पेरिसको वातावरण साँच्चिकै प्रेममय हुन्छ। रेस्टुरेन्ट, सपिङ मलदेखि बाटोघाटोसमेत सिंगारिएको हुन्छ। जताततै मुटु आकारको चिन्ह बनाइएको हुन्छ । परम्पराअनुसार भ्यालेन्टाइन विशेष पहिरन लगाइएको हुन्छ। युवतीहरू घरको झ्यालमा गएर युवकको नाम बोलाउने एवं युवकले पनि युवतीलाई आकर्षण गर्ने खालको काम गर्ने चलन रहे पनि यो परम्परा भड्किलो भएको भन्दै सरकारले बन्द गरेको छ। भ्यालेन्टाइन आफूलाई मनपर्ने मान्छेको चित्र कोर्ने पनि गर्छन्। जापानमा मन पर्नेलाई चकलेट दिन्छन् संसारमा जापानी महिलालाई सबैभन्दा लजालु मानिन्छ। जापानमा सन् १९३६ देखि भ्यालेन्टाइन मनाउन सुरु गरेको मानिन्छ। जापानिजले सुरुमा पर्यटकलाई लक्षित गरी यो परम्परा सुरु गरेको हो तर बिस्तारै मायाको पर्व स्वरूप अधिकांश जापानिजहरूले भ्यालेन्टाइन मनाउन थाले। जापानमा मन परेको व्यक्तिलाई चकलेट दिने चलन छ । यसमा प्रेमीप्रेमिकामात्रै होइन दाइ, भाई काका, आमा, बुबा जो पनि हुन सक्छन। यसमा जापानका चकलेट कम्पनीले यसलाई साथ दिँदै आएको छ। महिला विशेषगरी आफैंले तयार पारेको चकलेट उपहार दिन रुचाउँछन् जसले धेरै माया दर्शाउँछ। घरमै बनाएको चकलेट पाउने पुरुष निकै भाग्यमानी मानिन्छ। खासगरी युवकले युवतीलाई उपहार दिने पर्ने चलन रहिआएको छ। दक्षिण कोरियामा उपहार नपाउनेले कालो नुडल्स कोरियामा भ्यालेन्टाइन मनाउने चलन जापानबाट अनुसरण गरेको भन्ने मान्यता छ। उनीहरू पनि जापानमा जस्तै चकलेट, उपहार आदानप्रदान गर्छन्। कतिपय कारियनले भने यस दिनलाई कालो दिनको रूपमा मनाउँछन्। खासगरी कतैबाट उपहार नपाउने व्यक्तिले कालो रङको नुडल्स खाने रोचक चलन रहेको छ। कसैले प्रेम प्रस्ताव नगरे, उपहार नपाए उनीहरू रेस्टुरेन्टमा कालो नुडल्स खाएर पश्चाताप गर्दै बस्छन् तापनि कोरियाली भ्यालेन्टाइन्स सप्ताहलाई उनीहरूको क्यालेन्डरको सबैभन्दा रोमान्टिक समय मान्छन्। डेनमार्कमा उपहारमा तस्बिर डेनमार्कमा भ्यालेन्टाइन मनाउने आफ्नै परम्परा छ। उनीहरू भ्यालेन्टाइन कार्डलाई लभर कार्ड को रूपमा लिन्छन्। प्रचलित चलनअनुसार आफ्नो प्रेमी वा प्रेमिकालाई उपहार दिनुभन्दा पहिले त्यो कार्डमा प्रेमीप्रेमिकाको तस्बिर उतार्ने गर्छन्। विशेषगरी सेतो रङका पुष्पगुच्छा माया स्वरूप उपहार दिन्छन्। डेनमार्कमा 'जोकिंग लेटर' लेख्ने परम्परा निकै लोकप्रिय छ। नाम नलेखिएको चिठी युवतीलाई पठाइन्छ युवतीहरूले त्यो चिठी पाएपछि कस्ले पठाएको भनेर अनुमान लगाउनुपर्छ। यदि उनले सही अनुमान लगाएमा उसलाई पुरस्कृत गरिन्छ। बेलायतमा सपनामा प्रेमी बेलायतमा लगभग १७ औं शताब्दीतिर भ्यालेन्टाइन मनाउने प्रचलन सुरु भएको मानिन्छ। उनीहरूको परम्पराअनुसार, सिंगल युवतीले भविष्यका श्रीमान् वा प्रेमीलाई सपनामा देख्नको लागि पाँचपाते पातलाई सिरानीमा राखेर सुत्छन्। कतिपयले पाँचपातेलाई गुलाब जलसँग मिसाएर सिरानी वरिपरि छर्केर सुत्छन् जसले उनीहरूले चाहेको मान्छेलाई सपनामा देखिन्छ भन्ने विश्वास छ। यस्तै विभिन्न परम्परासहित बेलायतमा तामझामको साथ भ्यालेनटाइन मनाइन्छ। फिनल्यान्डमा सिंगल व्यक्तिका लागि मायाको बस फिनल्यान्डमा भ्यालेन्टाइन डेलाई प्रेम दिवसभन्दा पनि 'फ्रेन्डसिप डे' को मा मनाउने चलन छ। फिनिस भाषामा यस दिनलाई 'यस्ताभान पाइभा' अर्थात् फ्रेन्डसिप डे भनिन्छ। यसदिन उनीहरू साथीसाथीबीच विभिन्न उपहार, कार्ड साटासाट गर्छन्।भ्यालेन्टाइन डेमा साथीलाई सम्झिने चलन भए पनि सिंगल व्यक्तिहरू 'मायाको बस'मा चढ्ने र त्यहाँ रहेका अन्य सिंगल व्यक्तिसँग भेट्ने, मन मिले माया गर्ने गर्छन्। फिनल्यान्डमा यो चलनलाई निकै रमाइलो मानिन्छ।"
"आज वसन्त पञ्चमी, देशभर सरस्वतीको पूजा आराधना गरी मनाइँदै","काठमाडौं : आज वसन्त पञ्चमी अर्थात् सरस्वती पूजा देशभर विद्याकी अधिष्ठात्री देवी सरस्वतीको पूजा आराधना गरी मनाइँदै छ। विद्याकी देवी भएकाले विशेष गरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन्। सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मान्छन्। आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ। आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ। यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ। काठमाडौं उपत्यकाका स्वयम्भू, मैतीदेवी र गैरीधारास्थित नीलसरस्वती, ललितपुरको लेलेलगायत अन्य जिल्लामा रहेका सरस्वतीका मन्दिरमा आज बिहानैदेखि पूजाआजा गर्न भक्तजन, खासगरी छात्रछात्राको घुइँचो लाग्ने गरेको छ। काठमाडौंको स्वयम्भूस्थित सरस्वती मन्दिर । तस्बिर: अभिषेक महर्जन"
"मधेसमा टुक्रे योजनामै जोडबल, गौरवका आयोजनालाई बेवास्ता","जनकपुरधाम : मधेसमा ६ वर्ष अवधिमा प्रदेश गौरवका आयोजना एउटा पनि सञ्चालन हुन सकेको छैन। जति छन् ती अलपत्र छन्। बरु प्रदेश सरकारले १२ लाखदेखि ५१० लाखसम्मका साना योजना कार्यान्वयनमा जोड दिइरहेको छ। मन्त्रालयहरूले टुक्रे योजनालाई प्राथमिकतामा राखेर बजेट निकासा गर्न थालेका छन्। विगतमा समयमा काम गर्न नसकेपछि विकास बजेट फ्रिज हुने गरेकामा यसपटक पनि कामै हुन सकेको छैन। मुख्यमन्त्रीलगायत मन्त्रीले प्रदेश गौरवका योजनालाई प्राथमिकतामा राख्ने प्रतिबद्धता कार्यक्रमहरूमा जनाए पनि कार्यकर्ता लक्षित योजना कार्यान्वयनलाई जोड दिइरहेका हुन्। ४४ अर्ब ११ करोड ४६ लाखको बजेट ल्याएको प्रदेश सरकार दीर्घकालीन महत्वका आयोजनालाई प्राथमिकता दिनुको साटो १० लाखदेखि ५० लाखसम्मका टुक्रे वितरणमुखी योजनामा केन्द्रित देखिएको छ। भौतिक पूर्वाधार विकास मन्त्रालयमा सबैभन्दा बढी १२ अर्ब बजेट छ। मन्त्री कृष्णप्रसाद यादवले आवश्यकता र प्राथमिकताभन्दा पनि कार्यकर्तालाई नाम तोकेर बजेट बाँडिरहेको पाइएको छ। धनुषाको हंसपुर नगरपालिकाले १० देखि १५ लाखसम्मका २५ योजना पाएको छ। जहाँ कांग्रेस मधेस प्रदेश समितिका कोषाध्यक्ष प्रदीप यादव प्रमुख छन्। हंसपुरकै दक्षिणमा रहेका धनौजी र औरही गाउँपालिकाले २० लाख रुपैयाँको योजनासमेत पाएका छैनन्। मन्त्रीहरूले आफ्नो क्षेत्रमा पर्याप्त बजेट लैजाने र नजिकका अरू क्षेत्रमा पटक्कै नदिने प्रवृत्ति देखिएको मधेस प्रदेशका एमाले संसदीय दलका उपनेता दीपेन्द्र ठाकुरको आरोप छ। जबकि १८ प्रतिशतभन्दा बढी जनसंख्या रहेको दलित समुदायको उत्थानका लागि गठित दलित विकास समितिलाई ६९ लाख मात्र बजेट छ। असार पहिलो र दोस्रो साता ६० करोडभन्दा बढी रकमान्तरण गरी छानबिनको दायरामा पुगेका अर्थमन्त्री सञ्जयकुमार यादव र उद्योग, वाणिज्य तथा पर्यटनमन्त्री सुनिता यादव संसदीय समितिमा बयान दिइरहेका छन्। मुख्यमन्त्री र मन्त्रीहरूले गृहजिल्लामा विगतभन्दा बढी बजेट केन्द्रित गरेको देखिन्छ। नागरिकका लागि प्राथमिकता के छन् भनेर त्यसलाई ध्यान नदिई विकास बजेट वितरण गरिएको बताउँछन् मधेस प्रदेश नीति तथा योजना आयोगका पूर्वउपाध्यक्ष डा भोगेन्द्र झा। माओवादी सांसद मालाकुमारी कर्णका अनुसार मुख्यमन्त्री, मन्त्रीले आफ्नो क्षेत्रको एउटा पनि वडा, एउटा पनि टोल छाडेका छैनन्। सरकारले टुक्रे र वितरणमुखी योजना ल्याउनुको साटो प्रदेश गौरवको आयोजना ल्याए मात्र पनि उपलब्धि हुने माओवादी केन्द्रका नेता भरतप्रसाद साह बताउँछन्। प्रदेश सरकारले ६ वर्ष अवधिमा देखाउन सक्ने एउटा पनि काम गरेको छैन, उनी भन्छन्, जसपाको सरकारमा म पनि केही दिनका लागि मन्त्री भएँ। तर, विकासे मन्त्रालय भएन। कुनै पनि विकासे योजना सञ्चालन गर्नै पाइनँ। जनमत पार्टीका सतिशकुमार सिंहका अनुसार जो मन्त्री हुन्छ त्यसकै वरपरका मान्छेले बजेट बढी पाउँछन्। भन्छन्, यसरी बढी योजना पाउने परम्परा संघीयता विरोधी हो। संघीयता गरेर देखाउने ठाउँ र प्लेटफर्म यही हो। तर हामी हाम्रै कारण व्यक्तिगत स्वार्थले संघीयता नामको बदनाम गराइरहेका छौं। मुख्यमन्त्री सरोजकुमार यादवले आर्थिक पारदर्शिता र सुशासन आफ्नो पहिलो प्राथमिकता रहेको प्रतिबद्धतासहित माघ २२ गते १९ बुँदे निर्देशन जारी गरेका थिए। तर, त्यसविपरीत मुख्यमन्त्री र मन्त्रीहरूमा देखिएको बजेट मोह र टुक्रे योजनाका कारण यादव नेतृत्वको प्रदेश सरकार पहिलो बजेटमै आलोचित बन्न पुगे। मधेसका गृह, सञ्चार तथा कानुनमन्त्री मोहम्मद समिमका अनुसार रामजानकी रंगशाला, एक निर्वाचन एक सडक, प्रादेशिक सडक तथा विश्वविद्यालयलगायत र प्रदेश गौरवको आयोजनाका रूपमा छन्। तर, उनी कामले गति लिन नसकेको स्वीकार गर्छन्। हामी आएको केही दिन मात्र भएको छ। काम गर्दै छौं, मन्त्री समिम भन्छन्, जनतालाई आभास हुने गरी काम गरिरहेका छौं। तर, संघीय सरकारबाट भएको अवरोधले काम गर्न कठिनाइ छ।"
सार्वजनिक बिदामा बेथिति,"सर्वाेच्च अदालतले जनयुद्ध दिवसका नाममा फागुन १ गते बिदा नदिन सरकारलाई निर्देशनात्मक आदेशै गर्नुपयो । संघ सरकारले दिएको त्यस्तो बिदा खारेज सर्वाेच्चले गर्दागर्दै पालिकाहरूले भने धमाधम बिदा घोषणा गरे । अयोध्यामा सिंगो भारतभरि आधा दिन बिदा दिएको बेला नेपालका पालिकाले भने दिनभरि छुट्टी गरिदिए । कतिसम्म भने स्थानीय सरकारले यस्ता दिवसमा मात्रै होइन, आफूलाई मन लाग्नेबित्तिकै बिदा दिने गरेका छन् । जेलबाट अपराधी छुटेको खुसीमा होस् या पालिकाका जनप्रतिनिधिका आफन्त बित्दा वा बिहेबारी पर्दा पनि बिदा दिने चरम मनलाग्दी पालिकाहरूमा फैलिएको छ । नेपालको संविधानले दिएको अधिकार र कर्तव्यको सूचीमा पालिकाहरूले बिदा दिन पाउने भन्ने छैन । स्थानीय सरकार सञ्चालन ऐनले पनि बिदा दिनेबारे बोलेको छैन । पालिकाहरू बेलगाम बिदाका पछि कुदेको कुद्यै छन् । बिदा दिनु नै सबैभन्दा ठूलो उपलब्धि र हर्षबढाइँको सबैभन्दा उत्तम उपाय हो भन्ने मनोविज्ञान उकासिएको छ । कर्मचारी काम गर्दागर्दै थकित गलित भएको भन्ने बहानामासमेत पालिकाहरूले बिदा दिएका उदाहरण छन् । संघ सरकारले चाडबाड, दिवस, र जयन्तीहरूमा गरी वर्षभर ३५ दिन बिदा दिन्छ । ३ सय ६५ दिनमध्ये ५२ वटा त शनिबारे बिदा हुन्छ । प्रदेश सरकारहरूले वर्षमा अधिकतम ६ दिन बिदा दिन पाउँछन् र दिन्छन् । र, त्यसमाथि दुर्घटना र विपद् आइलाग्दा पनि संघ सरकारले बिदा थप्ने अनौठो चलन नेपालमै छ । यस हिसाबले वर्षमा १०० दिन बिदामै जान्छ । अर्थात् वर्षमा तीन महिनाभन्दा बढी बिदा हुन्छ । बिदा भनेको सुविधामात्रै होइन, आवश्यकता हो । आरामका लागि मात्रै बिदा आवश्यक हुन्छ । निरन्तरको कामबाट छुट्टी लिँदा र पाउँदा व्यक्तिको सिर्जनशील क्षमतामा वृद्धि हुन्छ । व्यवस्थापनको त्यही सिद्धान्त र मान्यताका आधारमा साप्ताहिक बिदाको प्रचलन बसेको हो । तर दिवसका नाममा र जनतासँग कुनै सरोकारै नराख्ने विषयमा बिदा दिनु चाहिँ सिर्जनशीलताको ह्रास गर्नु हो । अर्काे कुरा, कुनै उत्सव र शोक मनाउने तरिका भनेको बिदा होइन । त्यसको त झन् सिर्जनशील उपयोग हुनुपर्छ । पालिकाहरूले जसरी बेलगाम बिदा दिइरहेका छन्, त्यसमा संघ सरकारले लगाम लगाउन जरुरी छ । देश विकास र निर्माणको बेला रातोदिन नभनी काममा जोतिनुको साटो बिदामा रमाउनु दुःखद् हो ।"
"पाल्पा जिप दुर्घटना : मृतकको संख्या १० पुग्यो, सबैको सनाखत","तानसेन : पाल्पा डुम्रेबाट तिनाउँ गाउँपालिका वडा६ चिदिस शिखर डाँडा जाँदै गरेको लु १ ज २३७१ नम्बरको यात्रुबाहक जिप दुर्घटना हुँदा घटनास्थमै ८ जनाको र उपचारको क्रममा दुई जनाको गरी १० जनाको मृत्यु भएको छ भने १७ जना घाइते भएका छन्। घटनास्थलमा मृत्यु हुनेमा तिनाउ ६ मस्यामकी ६० वर्षीया यन कुमारी पन्त, सोही ठाउँकै ३९ वर्षीय रामबहादुर अस्लामी, ६७ वर्षीय कृष्णबहादुर अस्लामी, २८ वर्षीया उर्मिला अस्लामी, बुटवल उपमहानगरपालिका१४ का चन्द्र रणपाल र उनकी श्रीमती ६० वर्षीया चुना रणपाल, रिव्दीकोट १ ख्याहाकी ६५ वर्षिया दिल कुमारी सुनार र देवदह नगरपालिका ५ की २९ वर्षीया दिलमाया जिसी रहेको जिल्ला प्रहरी कार्यालय पाल्पाका सूचना अधिकारी प्रहरी नायव उपरीक्षक सुगन्ध श्रेष्ठले बताए। लुम्बिनी मेडिकल कलेजमा उपचारका क्रममा तिनाउ२ खुर्सानेका २० वर्षीया गीता सुनार र रिब्दीकोट गाउँपालिका१ ख्याहाकी ६६ वर्षीया विष्णुकला कामीको मृत्यु भएको पाल्पा प्रहरीले जनाएको छ। घाइते हुनेहरुमा पाल्पा तिनाउ ६ की २० वर्षीया कृष्णा पन्त, सोही ठाउँकै १९ वर्षीया उमा रास्कोटी, २१ वर्षीया अमृता गहतराज, १९ वर्षीया शान्ती राना, ९ वर्षीय शौरव पुन, ४५ वर्षीय तुल बहादुर नेपाली, २८ वर्षीया कमला सुनार, रुपन्देही खैरेनी ५ का ९ वर्षीय विवेक जिसी, सोही ठाउँकै ६ वर्षीय अस्मित जिसी, तानसेन ७ की ४२ वर्षीया सविता परियार, रिव्दिकोट १ की ३० वर्षीया रमा सुनार, सोही ठाउँकै ६ वर्षीया विद्या सुनार, ६ वर्षीया साया सुनार, ५ वर्षीय आलब सुनार, तानसेन १० का ४५ वर्षीय जिप चालक दान बहादुर चिदी, रुपन्देही हरैयाकी ३० वर्षीया भुमी पुन र १ जना ३६ दिनकी बालिका गरी १७ जनाको लुम्विनी मेडिकल कलेज पाल्पामा उपचार भइरहेको प्रहरीले जनाएको छ। मंगलबार बेलुका करीव ५ बजेको समयमा लु १ ज २३७१ नम्वरको जिप चिदिस शिखरडाँडा जाँदै गर्दा उकालोमा व्याक भइ दुर्घटना भएको थियो। जिप सडकबाट ३ मिटर तल अर्को सडकमा खसेको थियो। जिप ओभरलोडको कारण दुर्घटना भएको बताइएको छ।"
एउटै आईपीओ भर्न ४३ हजार चाहिने,"काठमाडौं : रिलायन्स स्पिनिङ मिल्सले बुक बिल्डिङ विधिबाट सर्वसाधारणलाई आईपीओ बिक्री गर्न नेपाल धितोपत्र बोर्डसँग अनुमति मागेको छ। कम्पनीले प्रतिकित्ता ८ सय २० रुपैयाँ ८० पैसाको दरले ११ लाख ५५ हजार ९ सय ६० कित्ता आईपीओ बिक्री गर्न बोर्डसँग माघ २३ गते अनुमति मागेको हो। कम्पनीले कुल ९४ करोड ८८ लाख ११ हजार ९ सय ६८ रुपैयाँको आईपीओ जारी गर्नेछ। आईपीओ निष्कासन तथा बिक्री प्रबन्धक ग्लोबल आईएमई क्यापिटल हो। कम्पनीले यसअघि योग्य संस्थागत लगानीकर्ताका लागि बोलपत्र आह्वान गरेकामा योग्य संस्थागत लगानीकर्ताले कबोल गरेको मूल्यका आधारमा सेयरको कट अफ मूल्य प्रतिकित्ता ९ सय १२ रुपैयाँ कायम भएको थियो। नियमअनुसार यो मूल्यको १० प्रतिशत कममा सर्वसाधारणलाई आईपीओ बिक्री हुन लागेको हो। बुक बिल्डिङ विधिबाट जारी हुने आईपीओमा सर्वसाधारणले न्यूनतम ५० कित्ता आवेदन दिनुपर्ने व्यवस्था छ। अर्थात् रिलायन्स स्पिनिङको आईपीओ भर्न सर्वसाधारणले न्यूनतम ४१ हजार ४० रुपैयाँ छुट्ट्याउनुपर्ने भएको छ। रिलायन्स बुकबिल्डिङमार्फत जारी भएको दोस्रो आईपीओ हो। यसअघि सर्वोत्तम सिमेन्टको आईपीओ बुक बिल्डिङ माध्यमबाट जारी भएको छ। यद्यपि सो आईपीओमा सर्वसाधारणले आवेदन दिन बाँकी नै छ। सर्वोत्तमका लागि सर्वसाधारणले कम्तीमा १८ हजार रुपैयाँ जोहो गर्नुपर्नेमा रिलायन्सका लागि ४३ हजार चाहिने भएको हो। यो विशेष प्रक्रियामार्फत जारी आईपीओका लागि ४३ गुणा बढी रकम चाहिने भएको हो। जबकि प्रतिकित्ता सय रुपैयाँ अंकित अन्य आईपीओमा १० कित्ता आवेदन दिन एक हजार रुपैयाँमात्र आवश्यक रहन्थ्यो। पहिलो बुक बिल्डिङको आईपीओमा योग्य संस्थागत लगानीकर्ताका लागि कट अफ प्राइस प्रतिकित्ता ४ सय १ रुपैयाँ तय भएपछि सर्वसाधारणले आईपीओ किन्न १० प्रतिशत कम अर्थात् ३ सय ६० रुपैयाँ ९० पैसा तिर्नुपर्ने भएको थियो। सर्वसाधारणको खातामा आवेदन दिने अवधिमा ४३ हजार ४० रुपैयाँ ब्यालेन्स कायम नभए रिलायन्सको आईपीओमा दिएको आवेदन रद्द हुनेछ। रिलायन्सको आईपीओमा योग्य संस्थागत लगानीकर्ताहरूले पेस गरेको बोलपत्र माघ १५ गते खोलिएको थियो। योग्य संस्थापक लगानीकर्ताले पेस गरेको बोलपत्रमार्फत कट अफ मूल्य ९ सय १२ रुपैयाँ निर्धारण भएको हो। यस निष्कासनमा योग्य संस्थागत लगानीकर्ताले कुल ६४ वटा आवेदन दिएएका थिए। जसमा १८ वटा संस्थाले ९ सय १२ रुपैयाँमा सेयर खरिदको लागि आवेदन दिएका थिए। रिलायन्सको बोलकबोलका लागि प्रतिकित्ता ६ सय ८ रुपैयाँदेखि ९ सय १२ रुपैयाँसम्म बिक्री मूल्य सीमा कायम गरिएको थियो। यस सीमाको बीचमा रहेर योग्य संस्थागत लगानीकर्ताले आवेदन दिन सक्ने व्यवस्था थियो। रिलायन्सले जारी पुँजी १ अर्ब ९० करोड रुपैयाँको १०१४५ प्रतिशतले हुने १९ करोड २६ लाख ६० हजार रुपैयाँबराबरको १९ लाख २६ हजार ६ सय कित्ता सेयर जारी गर्न अनुमति पाएको थियो। जसमध्ये पहिलो चरणमा संस्थागत लगानीकर्ताका लागि माघ १० गतेदेखि १४ गतेसम्म ४० प्रतिशत अर्थात् ७ लाख ७० हजार ६४० कित्ता सेयरका लागि कबोल पेस गरेका थिए। जसमा ३ गुणा बढी आवेदन परेको हो। दोस्रो चरणमा नेपाल धितोपत्र बोर्डबाट अनुमति पाएपछि कम्पनीले सुरुमा कर्मचारी, म्युचअल फन्ड र स्थानीयवासीलाई सेयर जारी गर्नेछ। बाँकी सेयरमा सर्वसाधारणले आवेदन दिन पाउनेछन्। रिलायन्स स्पिनिङ मिल्स सन् १९९४ मा स्थापना भएको पब्लिक लिमिटेड कम्पनी हो। यो नेपालको सबैभन्दा ठूलो स्पिनिङ मिल हो। यसले कपास, पोलिएस्टर, भिस्कोज, एक्रिलिक र पोलिएस्टर टेक्सचर्ड यार्नको उत्पादनमा गर्छ। कम्पनीको सुनसरीको खनार र दुहबी गरी दुईवटा उत्पादनस्थल छन्। यसको कुल उत्पादन क्षमता प्रतिवर्ष ४२ हजार ७ सय ५० मेट्रिकटन रहेको छ। पछिल्लो समय कम्पनीले उद्योगबाट उत्पादित वस्तुहरू विश्वबजार त्यसमा पनि खासगरी भारत र टर्कीमा ठूलो परिमाणमा निर्यात गर्दै आएको छ। रिलायन्स स्पिनिङ मिल्सले २०२३ मा १० अर्ब ६० लाख रुपैयाँबराबरको व्यापार गरेको छ। अघिल्लो वर्षको तुलनामा यो करिब एक प्रतिशतले कम हो। रेटिङ एजेन्सी केयर रेटिङ नेपालका अनुसार कम्पनीले सन् २०२२ मा १० अर्ब १० करोड ५० लाख र सन् २०२१ मा ७ अर्ब ७९ करोड ३० लाख रुपैयाँबराबरको व्यापार गरेको थियो। कम्पनीले बैंक कर्जाका लागि रेटिङ पुनः पुष्टि गराएको छ। दीर्घकालीन कर्जा ३ अर्ब ७२ करोड ७५ लाख लागि यसलाई केयर एनपी ए माइनस र अल्पकालीन ५ अर्ब ५८ करोड रुपैयाँबराबरको कर्जाका लागि केयर एनपी ए२ प्लस रेटिङ पुनः पुष्टि गराएको हो। यसले कुल ९ अर्ब ३० करोड ७५ लाख रुपैयाँका लागि पुनः रेटिङ पुष्टि गराएको छ।रिलायन्सले बुक बिल्डिङमार्फत आईपीओ निष्कासन गर्न गत वर्षको असार ३१ गते बोर्डमा निवेदन दिएको थियो। बुक बिल्डिङमार्फत आईपीओ जारी कसरी हुन्छ ? बुक बिल्डिङ विधिबाट आईपीओ जारी गर्दा आईपीओ जारी गर्ने कम्पनीले निष्कासन तथा बिक्री प्रबन्धकको सहयोगमा योग्य संस्थागत लगानीकर्तासँग उनीहरूले चाहेको न्यूनतम खरिद संख्या, आशय मूल्य र सोको मूल्यांकन विधिसहित प्रारम्भिक विवरणपत्रमा सुझाव माग हुन्छ, त्यसपछि योग्य संस्थागत लगानीकर्ताले आवश्यक अध्ययन गरी आशय मूल्य पेस गर्छन्। त्यही आशय मूल्यको आधारमा बिक्री मूल्य सीमा (कट अफ मूल्य) निर्धारण हुन्छ। यो मूल्यमा योग्य संस्थागत लगानीकर्ताले सेयर खरिद गर्छन् भने सर्वसाधारणले यो मूल्यको १० प्रतिशत कम तिर्नुपर्नेछ। कट अफ मूल्य भन्नाले यस्तो मूल्य हो, जुन मूल्यभन्दा बढी कबोल गर्ने योग्य संस्थागत लगानीकर्तालाई बाँडफाँट गरे सबै बिक्री हुनेछ। योग्य संस्थागत लगानीकर्तालाई बाँडफाँट सम्पन्न भएको विवरण ७ दिनभित्र नेपाल धितोपत्र बोर्डमा बुझाउनुपर्ने व्यवस्था छ। बोर्डको स्वीकृतिपछि सर्वसाधारणलाई आईपीओ जारी गर्ने प्रक्रिया अघि बढ्छ जसअघि सर्वसाधारणलाई सबै कुरा खुलाएर नयाँ विवरणपत्र पेस गर्नुपर्छ। बोर्डले स्वीकृति दिएको ७ दिनभित्र आह्वानपत्र प्रकाशन गर्नुपर्नेछ। र सोहीअनुसार आवेदन माग गरिनेछ।"
"श्रीमद्भागवत महापुराणको उद्घाटनमा व्यस्त राष्ट्रपति, आज फिदिम आउने",फिदिम : राष्ट्रपति रामचन्द्र पौडेल श्रीमद्भागवत महापुराण उद्घाटन कार्यक्रममा व्यस्त रहेका छन्। मंगलबार गार्गी कन्या गुरुकुलद्वारा आयोजित श्रीमद्भागवत सप्ताह ज्ञान महायज्ञको काठमाडौंमा उद्घाटन गरेका थिए। देवघाटधामको गुरुकुलले अक्षयकोष स्थापना गर्न काठमाडौंको पशुपति क्षेत्रमा महायज्ञको आयोजना गरेको हो। उद्घाटन कार्यक्रमलाई सम्बोधन गर्दै राष्ट्रपति पौडेलले कन्यालाई वेद शिक्षा प्रदान गर्नका लागि गार्गी कन्या गुरुकुल विद्याश्रमले खेलेको भूमिकाको प्रशंसा गरे। ऋषिमुनि र तपस्वीको आदर्शको अनुशरण गर्दै देवघाटधाममा सन्त महात्माले आश्रम र गुरुकुल चलाएर यसको महत्वलाई बढाउनु प्रशंसनीय कार्य भएको उनको भनाइ थियो। त्यसैगरी आज राष्ट्रपति पौडेल पाँचथर सदरमुकाम फिदिम आयोजित श्रीमद्भागवत महापुराण सप्ताह ज्ञान तथा पाँचथर बहुधार्मिक आध्यात्मिक महोत्सवको उद्घाटन गर्न आउने भएका हुन्।पाँचथर बहुमुखी क्याम्पसको आयोजना कार्यक्रम हुन लागेको हो। पौडेलले दिनको १ बजे महोत्सवको उद्घाटन गर्ने कार्यतालिका छ। महोत्सव मूल समारोह समितिका अध्यक्ष दीपक प्रकाश बाँस्कोटाका अनुसार उद्घाटन हुनुभन्दा पहिले फिदिम बजारमा कलशयात्रा गर्ने तयारी छ। फिदिममा राष्ट्रपतिको सवारी हुने भएपछि फिदिमको सुरक्षा अवस्था कडा पारिएको छ।
पोखरालाई पर्यटकीय राजधानी घोषणा गर्ने तयारी,"गण्डकी : 'विगतमा जनताका प्रश्न सिधैँ सरकारसमक्ष आउन सक्थेनन्, अहिले गाउँघर टोलवासीले आफ्नो गाउँको योजना यो हो भनी राख्नसक्ने अवस्था सिर्जना भएको छ, नजिकको सरकार भएका कारण त्यो अनुभूति जनताले गर्न पाएको हो नि।' मङ्गलबार पोखरामा आयोजित परिसंवाद कार्यक्रममा प्रदेशका मुख्यमन्त्री सुरेन्द्रराज पाण्डेले भने। गण्डकी प्रदेश सरकार स्थापना दिवसका पूर्वसन्ध्यामा मुख्यमन्त्री तथा मन्त्रिपरिषद्को कार्यालय, प्रदेश नीति तथा योजना आयोग र नेपाल पत्रकार महासङ्घ कास्कीको संयुक्त आयोजनामा परिसंवाद गरिएको थियो। यही फागुन ४ मा प्रदेशले आफ्नो स्थापनाको छैटौँ वर्ष पूरा गर्दैछ। कार्यक्रममा मुख्यमन्त्री पाण्डेले पोखरालाई आगामी चैतभित्रमा पर्यटकीय राजधानी घोषणाको तयारी गरिएको जानकारी दिए। फेवातालको मापदण्ड कार्यान्वयन गर्न सर्वोच्च अदालतको फैसलालाई कार्यान्वयन गरिने जनाउँदै उनले पोखराबाट अन्तर्राष्ट्रिय उडानका लागि चीन र भारतबाट आएका अधिकारीसँगको भेटमा सहजीकरण गर्न आग्रह गरिएको बताए। गाँजाखेतीलाई वैधता दिन तथा स्थानीय रक्सी ब्रान्डिङ गर्न प्रदेश सरकार लागिपरेको जनाउँदै मुख्यमन्त्रीले भने, 'लोकल मदिरा बनाउन लुक्नुपर्ने, अन्य ब्राण्डका रक्सी बनाउन लुक्नुनपर्ने अवस्था छ', उनले भने, 'गुणस्तर नभए गुणस्तर कायम गरौँ। साधारण जनजीविका चलाएका मानिस सानो भए पनि आयआर्जन गर्न सक्छन्।' प्रदेशलाई आत्मनिर्भरतातिर लैजानुपर्ने बताउँदै उनले पञ्चवर्षीय योजनाको उद्देश्य पनि आत्मनिर्भरता नै केन्द्रित रहेको धारणा राखे। आवश्यकता आधारमा बजेट विनियोजनका लागि आयोजना बैंक स्थापनाको तयारी पनि भइरहेको उनले जानकारी दिए। परिसंवादमा मुख्यमन्त्री पाण्डेसहित प्रमुख प्रतिपक्षी दल नेकपा (एमाले) संसदीय दलका नेता एवं निवर्तमान मुख्यमन्त्री खगराज अधिकारी, नेपाल उद्योग वाणिज्य महासङ्घ पूर्वअध्यक्ष आनन्दराज मुल्मी र प्रा डा चन्द्रा भद्रा वक्ताका रूपमा रहेका थियो भने सहजीकरण नेपाल पत्रकार महासङ्घ कास्की अध्यक्ष विमला भण्डारी र पत्रकार वासुदेव मिश्रले गरेका थिए। कार्यक्रममा एमाले संसदीय दलका नेता एवं निवर्तमान मुख्यमन्त्री अधिकारीले मुलुकमा तीन तहको सरकार अगाडि बढेकामा केही कमीकमजोरी पनि भएको स्वीकार गरे। दलीय व्यवस्थामा दलहरूको प्रतिबद्धता हुने बताउँदै उनले गठबन्धनका कारण संविधानमाथि गम्भीर प्रहार भएको बताए। सुरुमै गठबन्धन गरेर घोषणापत्र ननिकाल्नु गलत भएको उनको भनाइ छ। नेपाल उद्योग वाणिज्य महासङ्घका पूर्वअध्यक्ष मुल्मीले मुलुकले उपलब्धि गरेका कुरा कसरी संस्थागत गर्ने भन्ने कुरा महत्त्वपूर्ण रहेको बताउँदै उनले आफ्ना नागरिकको जीवनस्तर वृद्धिका लागि सरकार केन्द्रित हुनुपर्नेमा जोड दिए। ठूलाठूला आयोजना सम्पन्न गर्न प्रदेशको सामर्थ्य नभएको उल्लेख गर्दै उनले प्रदेशको आवश्यकता र अपेक्षा पूरा गर्न दबाब दिनुपर्नेमा जोड दिए। प्रा डा भद्राले गण्डकीले जनतालाई निराश नहुनेगरी असल कार्य गरेर देखाउन सक्नुपर्ने सुझाव दिए। महिलाको नेतृत्वमा प्राविधिक र व्यावसायिक सेवा दिनुपर्ने उनको भनाइ छ। उक्त अवसरमा प्रदेशका नीति तथा योजना आयोग उपाध्यक्ष डा कृष्णचन्द्र देवकोटाले प्रथम पञ्चवर्षीय योजनाका उपलब्धि सार्वजनिक गर्दै दोस्रो पञ्चवर्षीय योजनाको तयारीमा जुटेको बताए। प्रथम पञ्चवर्षीय योजनाले समावेशी, सन्तुलित र दिगो आर्थिक सामाजिक गन्तव्य पहिचान गरेको, सुखद् देखिएका उपलब्धि टिकाउने, सन्तोषजनक देखिएका लक्ष्यमा थप लगानी गर्ने र कमजोर सूचक हस्तक्षेप गर्ने नीति आवश्यक रहेको उनको भनाइ छ। रासस"
भारतमा गाँजा तस्करी गर्ने एक जना पक्राउ,वीरगन्ज : वीरगन्जको एकीकृत जाँच चौकी (आइसीपी) नाका हुँदै भारत पुर्याइएको ठूलो परिमाणमा लागुऔषध गाँजासहित एक नेपाली पक्राउ परेका छन्। वीरगन्जको आइसीपीसँग जोडिएको रक्सौलस्थित भारतीय आइसीपीको ४ नम्बर गेटबाट भारतीय सीमा सुरक्षा बल (एसएसबी) ले ३ क्वीन्टल ७५ किलोग्राम गाँजासहित मकवानपुरका अम्बर बहादुरलाई बुधबार बिहान पक्राउ गरेको हो। वीरगन्जको आइसीपी नाका हुँदै भारत रक्सौलको आइसीपीमा पुगेको ना४च ८९७९ नम्बरको पिकअप गाडीलाई एसएसबीले शंका लागेर चेकजाँच गरेको थियो। त्यसक्रममा उक्त पिकअप गाडीको पछाडि पट्टीको भागमा फल्स बटम बनाएर राखिएको अवस्थामा २५ वटा पोकामा रहेको ३ क्वीन्टल गाँजा भेटिएको एसएसबीका ४७ नम्बर कमाण्डेण्ट विकास कुमारले जानकारी दिए। प्लाष्टिकको टेपले बेरेर २५ वटा पोकामा रहेको ३ क्वीन्टल गाँजा बरामद भएपछि गाडीका चालक अम्बरबहादुर र गाँजासहितको गाडी नियन्त्रणमा लिइएको उनले बताए। यसअघि एक हप्ता पहिले पनि अर्थात् गत माघ २५ गतेपनि रक्सौल आइसीपीको त्यही गेटबाट एसएसबीले नेपालबाट भारत भित्र्याउन लागिएको अवस्थामा २ क्वीन्टल ६ किलोग्राम गाँजा बरामद गरेको थियो।
चौतारा अस्पताल नेपालकै उत्कृष्ट घोषित,"सिन्धुपाल्चोक : सिन्धुपाल्चोकको सदरमुकाममा रहेको चौतारा अस्पताल गुणस्तर सुधारका लागि न्यूनतम मापदण्डमा ९२ अंक प्राप्त गरी नेपालकै उकृष्ट हुन सफल भएको छ। बागमती प्रदेश सरकार स्वास्थ्य मन्त्रालय स्वास्थ्य निर्देशनालयले अस्पतालको अनुगमन पश्चात ९२ अंक दिएसँगै नेपालकै प्रथम हुन सफल भएको हो। न्यूनतम सेवा मापदण्डमा सुशासनमा २० प्रतिशत, क्लिनिकल सेवा प्रवाहमा ६० प्रतिशत र अस्पताल सर्पोट सर्भिसमा २० प्रतिशत गरी कुल १ सय प्रतिशतमध्ये ९२ प्रतिशत अंक ल्याई चौतारा अस्पताल १५ शय्या वर्गको अस्पतालमा पहिलो भएको हो। निर्देशनालले २०८० फागुन १ र २ गते अस्पतालमा न्यूनतम सेवा मापदण्डको अनुगमन गरेको थियो। अनुगमन पछि समिक्षा कार्यक्रममा विभिन्न सूचाङ्को आधारमा अनुगमन गरिएको र १०० अंक ल्याउन ८ अंक नपुग्नुका कारणहरु बारेसमेत समिक्षा गरिएको थियो। निर्देशनालयका न्यूनतम सेवा मापदण्ड अनुगमन टोली प्रमुख बरिष्ठ मेडिकल सुपरिटेन्डेन्ट नविन दर्नालसहितको ५ सदस्यीय टोलीले अनुगमन गर्दा अस्पतालको सेवामा जम्मा १०० प्रतिशत मध्ये ९२ प्रतिशत ल्याई नेपालमै १५ शय्या समूहमा प्रथम भएको समीक्षा कार्यक्रममा बताए। यसअघि भएको फलोअप समिक्षामा अस्पतालले ८९ प्रतिशत प्राप्त गरेको थियो। समिक्षा कार्यक्रमा संयोजक दर्नालले बागमती प्रदेश सरकारले चौतारा अस्पताललाई ५० शय्यामा स्तरोन्नति गरिएको र चीन सरकारको सहयोगमा बन्दै गरेको नयाँ भवनमा सो शय्याहरू सञ्चालन प्रश्चात देशको उत्कृष्ट अस्पतालको रुपमा चिनाउन सकिने तर त्यस कार्यको लागि तिनै तहका सरकारले सहयोग गर्नुपर्ने बताए। त्यसैगरी फलोअप कार्यक्रमका अनुगमनकर्ता बीर अस्पताल काठमाडौंका जनरल सर्जन डा उमेश प्रधानले अस्पतालमा भएका राम्रा पक्षहरुलाई प्रादेशिक अस्पतालहरुले अनुसरण गर्नुपर्ने बताए। चौतारा अस्पतालको रेकडिङ रिपोटिङ, नियमित मर्निङ कन्फरेन्स, डाटा भेरीफिकेशन लगाएतका कार्यहरु उत्कृष्ट देखिएको छ, उनले भने, यस्ता कार्यलाई अन्य अस्पतालहरुले पनि अनुशरण गर्न जरुरी छ। अस्पताल सञ्चालन तथा व्यवस्थापन समितिका अध्यक्ष टंकबहादुर कार्कीले विज्ञमार्फत दिएको निर्देशन तथा सुझाव अस्पतालको नियमित सेवासँग सम्बन्धित भएकाले त्यसको पनि सुधार गरेर अर्को वर्ष शतप्रतिशत हासिल गर्ने लक्ष्य लिई अगाडि बढ्ने प्रतिबद्धता जनाए। उनले अस्पताललाई यो अवस्थामा ल्याउन अस्पतालमा कार्यरत कार्यालय सहयोगीदेखि सम्पूर्ण स्वास्थ्यकर्मी, कर्मचारीहरूको ठूलो भूमिका रहेको भन्दै अस्पतालका मेडिकल सुपरिटेन्डेन्ट डा गगन अधिकारीले सहयोगी सबैलाई धन्यवाद दिए। कार्यक्रममा अस्पतालबाट पौष महिनाको उत्कृष्ट कर्मचारी सिअनमी निरीक्षक सीता श्रेष्ठ र माघ महिनाको उत्कृष्ट कर्मचारी मेडिकल रेकर्डर निरीक्षक दुर्गा रेग्मीलाई सम्मानसमेत गरीएको थियो।"
"गहना,गाडी र जग्गाको कारोबार देखाएर करोडौं ठगी गरेको आरोपमा चारजना पक्राउ","काठमाडौं : विभिन्न बहानामा करोडौं रकम ठगी गर्ने चारजनालाई प्रहरीले नियन्त्रणमा लिएको छ। पक्राउ पर्नेमा काभ्रेपाल्चोकका ३३ वर्षीय कुमार थापा,स्याङ्जाका ४२ वर्षीय मिना दमै,सिन्धुलीका ४३ वर्षीय रविन कुमार थापा र सप्तरीका ३९ वर्षीय दिलीप कुमार लाभ रहेका छन्। उनीहरू उपत्यकाको विभिन्न स्थानबाट पक्राउ परेका हुन्। उनीहरूमाथि ७ करोड ७७ लाख ५९ हजार रुपैयाँ ठगी गरेको आरोप छ। उपत्यका अपराध अनुसन्धान कार्यालयका प्रवक्ता एवं सूचना अधिकारी रविन्द्र रेग्मीले पोखराका व्यवसायीसँग सुन खरिद गरी ठूलो रकम ठगी गरेको आरोपमा मुद्दा दर्ता भइ पक्राउको पत्राचार भएपछि उनीहरूलाई नियन्त्रणमा लिएको जानकारी दिए। सूचना अधिकारी रेग्मीका अनुसार सुनका गरगहना विदेशमा निर्यात गर्दैछौं भनी पोखराका विभिन्न व्यवसायीहरूसँग सुन खरिद गरी विश्वासमा पारी रकम ठगी गरेको भन्दै थापाविरुद्ध वीरेन्द्र सुनारले जिल्ला प्रहरी कार्यालय कास्कीमा २ करोड विगोको मुद्दा दर्ता गरेका थिए। जिल्ला प्रहरी कास्कीले पक्राउका लागि उपत्यका अपराध अनुसन्धान कार्यालयमा पत्राचार गरेपछि प्रहरीले थापालाई नियन्त्रणमा लिएको हो। थापामाथि अनुसन्धानका क्रममा ठगी गर्ने कार्यमा अन्य तीनजना दमै,थापा र लाभको समेत संलग्नता देखिएको हो। उनीहरूको सीआरएस रिपोर्टले विभिन्न अपराधमा संलग्न भइ फरार रहेको देखाएको छ। पक्राउ परेकी मीनाको नाममा जिल्ला प्रहरी कास्कीमा १ करोड ७० लाख ५९ हजार विगो र चितवनमा १ करोड ३६ लाख ठगी गरेको देखिएको छ। रविन कुमार चितवनमा ४ वटा बैंकिङ तथा ठगी मुद्दामा २ करोड ४५ लाख ठगी गरेको र काठमाडौंमा तीनवटा मुद्दामा फरार रहेको देखिएको छ। यसैगरी दिलीप कुमार दुईवटा मुद्दामा फरार देखिएको प्रहरी अनुसन्धानले देखाएको छ। दिलिपलाई जिल्ला अदालत काठमाडौंमा पठाएकोमा सर्वोच्च अदालतबाट बन्दी प्रत्यक्षकरणको रिटबाट जरिवाना दाखिला गरेको देखिएपछि उनलाई छोडिएको प्रहरीले जनाएको छ। उनीहरूले पोखराका सुनचाँदी पसलमा पहिलो पटक १० लाख,दोस्रो पटक २० लाख र तेस्रो पटक ५० लाखका गहना खरिद गरी विश्वास जितेपछि १ करोड ८० लाखका गहना बाहिर निर्यात गर्ने भनी चेक दिइ योजनावद्ध रुपमा ठगी गरी फरार रहेको सुन्धानका क्रममा खुल्न आएको छ। यसैगरी उनीहरूले चारजनाको समूह बनाइ विभिन्न बहानामा विभिन्न व्यक्तिहरूलाई ठगी गर्ने र ठगी गर्ने क्रममा सुनका गहना,गाडी र जग्गाको कारोबार गर्ने देखाइ विश्वासमा पार्न ठूलो कारोबार भएको देखाउने गरेको अनुसन्धानबाट खुलेको प्रहरीले जनाएको छ।"
"अकुत सम्पत्ति आर्जनका विषयमा विकल र सुनिलमाथि अनुसन्धान जारी, थप १० दिन थुनामा राख्ने अनुमति","काठमाडौं : गैरकानूनी सम्पत्तिआर्जन गरेको आरोपमा पक्राउ परेका नेपाल टेलिकमका तत्कालीन प्रबन्ध निर्देशक सुनिल पौडेल र सुरक्षित मुद्रण केन्द्र (सेक्युरिटी प्रेस)का कार्यकारी निर्देशक (हाल निलम्बित) विकल पौडेललाई थप १० दिन थुनामा राख्न विशेष अदालतले अनुमति दिएको छ। अख्तियार दुरुपयोग अन्सन्धान आयोगले अनुसन्धान गर्न समय अपुग भएको भन्दै बुधबार विशेष अदालतमा पेश गरेपछि थप १० दिन थुनामा राखेर अनुसन्धान अघि बढाउन अनुमति दिएको विशेष अदालतका प्रवक्ता धनबहादुर कार्कीले अन्नपूर्णलाई जानकारी दिए। उनका अनुसार यो चौथो पटक म्याद थप गरिएको हो। यस अगाडि ७७ दिन गरेर तीन पटक म्याद थप भएको थियो। अख्तियारले थप गरिएको १० दिन भित्र अनुसन्धान सकिए मुद्दा दर्ता हुने र नभए पुन: म्याद थप गर्न सकिने कार्कीले बताए। अख्तियार दुरुपयोग अनुसन्धान आयोगले पक्राउ गरेर उनीहरूविरुद्ध अकुत सम्पत्ति आर्जन गरेको उजुरीका विषयमा अनुसन्धान गरिरहेको छ।अख्तियारले अनुसन्धान गरिरहेका उनीहरूले नेपाल राष्ट्र बैंकको स्वीकृति बेगर विदेशी बैंकमा विदेशी मुद्रामा खाता खोली रकम जम्मा गरेको पाइएको छ। नेपालको सरकारी सेवामा कार्यरत रहँदाकै अवस्थामा अन्तर्राष्ट्रिय परामर्शदाताका पदमा नियुक्ति लिएको पनि भेटिएको अख्तियारले जनाएको छ। अख्तिारका अनुसार मुद्रण केन्द्रका कार्यकारी निर्देशक पौडेलले अमेरिकाको स्थायी आवासीय अनुमतिसमेत लिएको देखिएको छ। पौडेल दाजुभाइले कसुरसम्बद्ध प्रमाण नष्ट गर्न सक्ने र विदेश भाग्ने सम्भावना रहेकाले पक्राउ गरेर थप अनुसन्धान गरिएको अख्तियारका प्रवक्ता नरहरि घिमिरेले जानकारी दिए। गैरकानुनी सम्पत्ति आर्जन गरेको भन्दै अख्तियारले पौडेल दाजुभाइविरुद्ध विशेष अदालतमा मुद्दा दायर गरिसकेको छ। २०८० असोज १५ गते टेलिकमका प्रबन्ध निर्देशक पौडेलविरुद्ध २३ करोड २७ लाख ५८ हजार ७७ बराबरको बिगोसहित मुद्दा दायर गरिएको हो। राष्ट्रिय पेमेन्ट गेटवे प्रणालीमा भ्रष्टाचार गरेको आरोपमा प्रबन्ध निर्देशक पौडेलसहित ९ जनाविरुद्ध मुद्दा दायर भएको हो। मुद्दा दायरसँगै पौडेल निलम्बित भएका थिए। अख्तियारले टेलिकमका महाप्रबन्धक पौडेलविरुद्ध १३ वर्षसम्मको कैद सजायको माग गरेको छ। यो मुद्दा अदालतमा विचाराधीन छ। टेलिकमका प्रबन्ध निर्देशक पौडेलसँगको मिलेमतो र योजनामा अर्थ मन्त्रालयका बजेट तथा कार्यक्रम महाशाखाका तत्कालीन प्रमुख मधुप्रसाद मरासिनीले नीति तथा कार्यक्रममा समावेश नभएको र राष्ट्रिय सूचना प्रविधि केन्द्रले बजेट नै माग नगरेको नेसनल पेमेन्ट गेटवे खरिदका लागि २५ करोड बजेट निकासी गरिदिएका थिए। यो मुद्दामा अर्थ सचिवसमेत भइसकेका मरासिनी पनि मुछिएका छन्। उनीविरुद्ध अख्तियारले मुद्दा दायर गरिसकेको छ। नेसनल पेमेन्ट गेटवे अनलाइन भुक्तानी हो। बैंक तथा वित्तीय संस्थाहरूले पनि विभिन्न पद्धति अपनाएर अनलाइन पेमेन्ट सेवा प्रदायक कम्पनीहरूसँगको समन्वयमा काम गरिरहेका छन्। यसलाई एकै ठाउँमा ल्याएर धेरै निकायसँग भर पर्नु नपर्ने गरी सरकारसँग सम्बन्धित भुक्तानी सहज, सरलीकृत, भरपर्दो र विश्वासिलो बनाउन नेसनल पेमेन्ट गेटवेको अवधारणा ल्याइएको हो। यसलाई अगाडि बढाउने प्रक्रियामा नै भ्रष्टाचार भएपछि अलपत्र परेको छ। २०८० वैशाख ३ मा सुरक्षित मुद्रण केन्द्रका कार्यकारी निर्देशक विकल पौडेलविरुद्ध सेक्युरिटी प्रेसका लागि आवश्यक विद्युतीय पूर्वाधार खरिदमा झन्डै ७० करोड भ्रष्टाचार गरेको भन्दै मुद्दा चलाइएको थियो। अख्तियारले पौडेलविरुद्ध ६९ करोड ८ लाख ८१ हजार रुपैयाँ बिगो कायम गर्दै मुद्दा दायर गरेको छ। उनीविरुद्ध तीन वर्ष कैद र बिगोबमोजिम जरिवाना गरी बिगोसमेत असुलउपरको माग दाबी गरिएको छ। उनको मुद्दा पनि विशेष अदालतमा विचाराधीन छ। उनले खरिद सम्झौताविपरीत गुणस्तरहीन विद्युतीय ट्रान्सफर्मर स्वीकार गरेको देखिएको छ। सम्झौतामा उल्लेख भएभन्दा फरक जेनेरेटर स्वीकार गरी भुक्तानी गरिएको पनि भेटिएको छ। खरिद सम्झौताबमोजिम कामै नगरी संरचना सञ्चालन र आपूर्तिपछिको सेवाबापत अग्रिम भुक्तानी दिएको अनुसन्धानले देखाएको छ। भ्रष्टाचार र अनियमितताका कारण सरकारको महत्वकांक्षी योजना अलपत्र परेको छ। पौडेल दाजुभाइको नियुत्तिदेखि नै विवाद हुँदै आएको छ। कानुन नियम नै परिवर्तन गराएर उनीहरूको नियुक्ति गरिएको पाइएको छ। विकल पौडेललाई सुरक्षण मुद्रा केन्द्रको कार्यकारी निर्देशकमा पुनः नियुक्ति दिन सरकारले गठन आदेश नै संशोधन गरेको थियो। सुरक्षण मुद्रण विकास समिति गठन आदेशमा कार्यकारी निर्देशकको कार्यकाल पाँच वर्षको हुने व्यवस्था छ। सरकारले अर्को एक कार्यकालका लागि एक पटक थप गर्न सक्ने व्यवस्था गर्दै पौडेललाई पुनर्नियुक्त गरेको थियो। २०७४ असारमा पौडेल केन्द्रका कार्यकारी निर्देशक नियुक्त भएका थिए। कार्यकारी निर्देशक बनाउन गठन आदेश २०७३ को दफा ३ को उपदफा (५) मा उल्लेखित पाँच वर्षे कार्यकालको व्यवस्था परिवर्तन गरी एक पटकका लागि म्याद थप्न सक्ने व्यवस्था गरिएको थियो। सुनील पौडेल टेलिकमको प्रबन्ध निर्देशकमा नियुक्तिको पनि कार्यविधि नै परिवर्तन गरिएको थियो। नियुक्ति तथा सेवासम्बन्धी निर्देशिका नै परिवर्तन गरेर पौडेललाई प्रबन्ध निर्देशक बनाइएको थियो। मन्त्रिपरिषद्बाट नै पारित हुँदा १५ वर्षको कार्य अनुभवको ठाउँमा १२ वर्षको बनाइएको थियो। पौडेल दाजुभाइले शक्ति र सत्ताको आडमा आकर्षक नियुक्ति पाउँदै आएका छन्। जुनसुकै राजनीतिक दलमा उनीहरूको प्रभाव र पहुँच रहँदै आएको थियो।"
बलात्कार आरोपमा जिल्ला अदालत काठमाडौंका शाखा अधिकृत पक्राउ,काठमाडौं : बलात्कार आरोपमा जिल्ला अदालत काठमाडौंका एकजना शाखा अधिकृत पक्राउ परेका छन्। पक्राउ पर्नेमा अदालतका शाखा अधिकृत गोपाल गजमेर रहेका छन्। बलात्कार आरोपमा गजमेरविरुद्ध जिल्ला प्रहरी परिसर ललितपुरमा उजुरी परेपछि पक्राउ गरिएको ललितपुरका प्रवक्ता एसपी नवराज कार्कीले जानकारी दिए। उनले घटनाबारे अनुसन्धान भइरहेको बताए। उनीमाथि थप अनुसन्धानका लागि पाँच दिनको म्याद थप भएको छ । पक्राउ परेका गजमेरले उजुरीको विषयमा इन्कारी बयान दिएको बुझिएको छ। उनीविरुद्ध गत माघ २९ गते जाहेरी दर्ता भएको थियो । ललितपुरकै एक स्थानीय युवतीले गत माघ १८ गते जबरजस्ती करणी गरेको भन्दै उजुरी दिएकी हु्न् । गजमेर यसअघि उच्च अदालत पाटनमा कार्यरत थिए । जाहेरी दिने युवती उच्च अदालतमा करारमा कार्यरत कर्मचारी भएको बुझिएको छ ।
जनयुद्ध दिवसमा विदा दिएका पालिकाविरुद्ध सर्वोच्चमा अवहेलना मुद्दा दायर,"काठमाडौं : फागुन १ गते जनयुद्ध दिवसमा सार्वजानिक बिदा दिएका ८ पालिकाविरुद्ध सर्वोच्च अदालतमा अवहेलना मुद्दा दायर गरिएको छ। अधिवक्ता पूर्णप्रसाद हमाल, अशोक सिंह र सुवास सिंह धामीले बुधबार सर्वोच्च अदालतमा अवहेलना मुद्दा दायर गरेका हुन्। निर्णय गरेरै सार्वजानिक बिदा दिएका मोहन्यालाल गाउँपालिका कैलाली, नलगार्ड नगरपालिका जाजरकोट, मुड्केचुला गाउँपालिका डोल्पा, बाँफिकोट गाउँपालिका रुकुम पश्चिम, माडी गाउँपालिका रोल्पा र पचालझरना गाउँपालिका कालिकोटकाविरुद्ध अवहेलना मुद्दा दायर गरिएको हो। सर्वोच्च अदालतले गत पुस १३ गते जनयुद्ध दिवसका अवसरमा दिइएको बिदा खारेज गरिदिएको थियो।"
भन्सार छलिका सामानसहित पक्राउ परेका युवकलाई इन्स्पेक्टरले त्यतिकै छाडिदिए,"झापा : केही महिनाअघि बोर्डरबाटै भारतीय रूपैयाँसहित पक्राउ परेका दुई युवकलाई छाडेको घटना सेलाउन नपाउँदै वडा प्रहरी कार्यालय भद्रपुरले तस्करीका सामानसहित पक्राउ परेका एक युवकलाई पनि त्यतिकै छाडिदिएको छ। वडा प्रहरी कार्यालयबाट खटिएका सादा पोसाकको प्रहरी टोलीले मंगलबार साँझ अन्दाजी ७ बजेको समयमा नेपालभारत सीमा पिलर ९९ बाट भन्सार छलेर सामान ओसार्ने भद्रपुर नगरपालिका५ का एक्का भन्ने आकाश कामतीलाई पक्राउ गरेको थियो। लाइन मेन कामतीको समूहले ५० हजार मूल्य बराबरको एसियन पेन्ट्सको १६ कार्टुन इनामेल, थ्रीनर र प्राइमर भन्सार छलेर भित्र्याउन लाग्दा प्रहरीले सामानसहित कामतीलाई पक्राउ गरेको थियो। कामतीलाई पक्रेर वडा प्रहरी कार्यालय लगिए पनि अन्य दुई लाइन मेन सामान छाडेर भाग्न सफल भएका थिए। तर, वडा प्रहरी कार्यालय भद्रपुरका इन्स्पेक्टर सञ्जीव बोगटीले दबाब र प्रभावमा परेर सामानसहित पक्राउ परेका कामतीलाई राति नै छाडिदिएको घटना बाहिर आएको छ। मंगलबार राति नै जिल्ला प्रहरी कार्यालय झापाले सञ्चारकर्मीलाई पठाएको प्रेस नोटमा मान्छे पक्राउ गरिएको भन्ने विवरण कहीँकतै खुलाइएको छैन। प्रेस नोटमा ५० हजारको सामान मात्र उल्लेख गरिएको थियो। यसबारे प्रहरी कार्यालय झापाका निमित्त प्रवक्ता तथा इन्स्पेक्टर ढुण्डिराज गिरीसँग बुझ्दा उनले भने, वडा प्रहरीले जे विवरण पठाएको हो, त्यही विवरण सञ्चारमाध्यम र सञ्चारकर्मीलाई पठाइदिएको हो। उनले पक्राउ परेका मान्छेको बारेमा वडा प्रहरीका इन्स्पेक्टरसँग बुझ्न आग्रह गरे। यता वडा प्रहरीका इन्स्पेक्टर सञ्जीव बोगटीले बरामद गरिएका सामान भद्रपुर भन्सार कार्यालय बुझाउने तयारी भइरहेको बताए। पक्राउ परेका मान्छेलाई आइन्दा यस्तो गल्ती नदोहोर्याउने सर्तमा हिजै राति आफन्तजनलाई बोलाएर जिम्मा लगाइसकेको उनको भनाइ छ। स्रोतका अनुसार सामानसहित मान्छे वडा प्रहरी पुर्याएलगतै जनप्रतिनिधि र त्यहीका केही पहुँच भएका व्यक्तिले इन्स्पेक्टरलाई बारम्बार फोन गर्दै मान्छे छाडिदिनु पर्यो भन्दै दबाब दिएका थिए। भद्रपुर भन्सार कार्यालयका प्रमुख अमित तिवारीका अनुसार सामानसहित पक्राउ परेका मान्छेको हकमा प्रहरी प्रतिवेदनमा सामानको मूल्य उल्लेख भएबमोजिमको धरौटी रकम बुझाएर मान्छेलाई तारिखमा छाडिने प्रावधान रहेको बताए। ५० हजार मूल्य बराबरको सामानको हकमा प्रति मान्छे ६५ हजार धरौटी रकम बुझाउनुपर्ने कानुनी प्रावधान गरेको उनले बताए। सामानसहित पक्राउ परेका कामती समूहका लाइनमेनहरुले भद्रपुर५ स्थित ९९ पिलर आसपास दोभान नाकाबाट राई बस्ती हुँदै गणेश मन्दिर छेउबाट ठूला मात्रामा भन्सार छलेर सरसामान दिनहुँ जसो भित्र्याइरहेको छ। उनीहरूले व्यापारी र कारोबारीले दिएको अर्डरबमोजिम जस्तोसुकै सरसामान प्रहरीको आँखा छलेर होस वा सेटिङ मिलाएर होस् भित्र्याइरहेको स्थानीय स्रोतको दाबी छ।"
झापाको कचनकवलमा हात्तीबाट जोगिन बसाइ सर्ने बढे,"झापा : कचनकवल गाउँपालिकामा हात्ती आक्रमणबाट ज्यान जोगाउनका लागि बसाइ सर्नेको सङ्ख्या बढ्न थालेको छ । दैनिक आउने जङ्गली हात्तीबाट जनधनको क्षति हुन थालेपछि स्थानीय बसाइ सर्न थालेका हुन् । पालिकामा चार वर्षको अवधिमा एक हजार छ सय आठ घर परिवार बसाइ सरेर पालिकाभन्दा अन्यत्र स्थानमा गएको पालिकाको तथ्याङ्कमा उल्लेख गरिएको छ । कचनकवल१ घेराबारी निवासी ५५ वर्षीया सीता सुवेदीले हात्तीले पटकपटक घर भत्काएर अन्नबाली खाएपछि आफ्नो परिवार बसाइ सर्न बाध्य भएको बताए। हाल उनको परिवार गत जेठमा हात्तीले घर भत्काएर भण्डारण गरेको अन्नबालीसमेत खाइदिएपछि कमल गाउँपालिका६ मङ्गलबारे डेरा गरेर बसेको छ । 'दुःख गरेर घर बनायो वर्ष दिन नपुग्दै हात्तीले भत्काइदिन्छ', उनले भने, 'धेरैपटक घर भत्काएपछि हामीलाई पनि कुन दिन सुतेकै ठाउँमा मार्छ होला भन्नेभयो, अब नहुने रहेछ भन्ने लागेर ज्यान जोगाउनकै लागि बसाइ सर्यौं ।' चार दशकदेखि सो स्थानमा बसोबास गर्दै आएको सुवेदी परिवार हात्तीबाट ज्यान जोगाउन बसाइ सरेको हो । उनका अनुसार दिनभर जलथल जङ्गलमा बस्ने जङ्गली हात्ती साँझ नपर्दै दैनिक गाउँ पसेर आतङ्क मच्चाउन थालेपछि बाध्य भएर सुवेदी परिवारलगायत अन्य स्थानीय पनि सुरक्षित स्थानमा बसाइ सर्न थालेका हुन् । हाल कचनकवलका वडा नं १, २ र ३ बाट बसाइ सर्नेको सङ्ख्या बढिरहेको छ । पालिकाका राष्ट्रिय परिचयपत्र तथा पञ्जीकरण शाखाका प्रमुख खेमराज भट्टराईले प्रत्येक वर्ष अन्य स्थानबाट आउनेको तुलनामा तेब्बर सङ्ख्या बसाइ सरेर अन्यत्र गइरहेको जानकारी दिए। उनले चार वर्षको अवधिमा अन्य स्थानबाट बसाइ सरेर आउनेको सङ्ख्या सात सय ५९ रहेको र जानेको सङ्ख्या एक हजार छ सय आठ रहेको बताए। उनले विसं २०७७ मा चार सय २६, २०७८ मा चार सय ४६, २०७९ मा चार सय ३० र २०८० को हालसम्ममा तीन सय छ परिवार पालिकाबाट बसाइ सरेर अन्य स्थानमा गएको जानकारी दिए। यस क्षेत्रबाट मानिसहरु विर्तामोड, दमक, चारआली, बुधबारेलगायतका क्षेत्रमा बसाइ सरेर गएका छन् । रासस"
२०८१ सालको सार्वजनिक बिदाको सूची सार्वजनिक,"काठमाडौं : सरकारले २०८१ सालका लागि सार्वजनिक बिदाको सूची सार्वजनिक गरेको छ। २०८१ साल वैशाख १ गतेदेखि चैत्र मसान्तसम्म एक वर्षभरिमा सबै सरकारी कार्यालय तथा सार्वजनिक निकायको लागि दिइएको सार्वजनिक बिदाको विवरण राजपत्रमा प्रकाशित भएपछि गृहमन्त्रालयले सूचना जारी गर्दै बिदाबारे जानकारी गराएको हो। गृहमन्त्रालयले वर्षभरि ५३ वटा शनिबारबाहेक ३५ दिन सार्वजनिक बिदाको सूची सार्वजनिक गरेको हो। जसमा २७ दिन पर्व बिदा,६ वटा दिवस र २ वटा जन्मजयन्ती बिदा रहेका छन्। जसअनुसार २०८१ साल मुलुकभर दिइने सार्वजनिक बिदामा नयाँ वर्ष,रामनवमी,उभौली पर्व,रक्षाबन्धन,श्रीकृष्ण जन्माष्टमी,दशैं,तिहार,छठ,क्रिममस डे,धान्य पूर्णिमा,तमु ल्होसार, माघी पर्व,सोनम ल्होसार,महाशिवरात्री,ग्याल्मो ल्होसार र इदमा मुलुकभरी सार्वजनिक बिदा हुने उल्लेख छ। सार्वजनिक बिदाको विवरण"
नेपाल वायुसेवाको आन्तरिक उडानमा विद्यार्थीलाई २५ प्रतिशतसम्म छुट,"काठमाडौं : नेपाल वायुसेवा निगमले विद्यार्थीहरूका लागि आफ्ना आन्तरिक उडानहरूको हवाई भाडादरमा २५ प्रतिशत छुट दिएको छ। निगमले बुधबार एक विज्ञप्ति जारी गर्दै सामाजिक उत्तरदायित्व कार्यक्रमअन्तरगत यात्रा खर्चमा राहत पुगोस् भनि २५ वर्ष उमेरसम्मका विद्यार्थीहरूका लागि आन्तरिक उडानहरूको हवाई भाडादरमा २५ प्रतिशत छुट दिँदै आएको जानकारी गराएको हो। 'आज २०८० फागुन २ गते माघ शुल्क अर्थात् वसन्त पञ्चमी। यसदिन साना बालबालिकाहरूलाई अक्षराम्भ गराइने प्रचलन रहेको सन्दर्भमा नेपाल वायुसेवा निगमको सामाजिक उत्तरदायित्व कार्यक्रमअन्तर्गत विद्यार्थीहरूलाई आफ्नो यात्रा खर्चमा थोरै भएपनि राहत पुगोस् भनि २५ वर्ष उमेरसम्मका विद्यार्थीहरूका लागि निगमले आफ्नो आन्तरिक उडानहरूको हवाई भाडादरमा २५ प्रतिशत छुट प्रदान गर्दै आइरहेको जानकारी गराउँदछौं,'विज्ञप्तिमा भनिएको छ। उक्त सुविधाको लागि विद्यार्थीले परिचयपत्र र जन्मदर्ताको प्रमाणपत्रसहित निगमको आन्तरिक टिकट बिक्री कक्षमा सम्पर्क गर्नुपर्नेछ।"
"तिनाउमा शोक बिदा, दुर्घटनामा मृत्यु भएकाको परिवारलाई जनही ३५ हजार","पाल्पा : पाल्पाको तिनाउ गाउँपालिकामा मङ्गलबार साँझ यात्रुबाहक जीप दुर्घटना हुँदा १० जनाको मृत्यु भएको छ। मृतक १० मध्ये आठ जनाको घटनास्थलमा र दुई जनाको लुम्बिनी मेडिकल कलेज प्रभासमा उपचारका क्रममा मृत्यु भएको हो। दुर्घटनामा मृत्यु भएका पाँच जना तिनाउकै रहेका छन्। एकै पालिकाभित्रका पाँचसहित १० जनाको ज्यान जाने गरी भएको दुर्घटनाले पालिका शोकमा छ। तिनाउँ६ मस्याम चिदीसको लुम्पेकडाँडामा शिखरडाँडातर्फ जाँदै गरेको जीप दुर्घटना हुँदा वडा नं ६ का पूर्वमहिला वडासदस्य उर्मिला अस्लामीसहितले अकालमै ज्यान गुमाएका छन्। पालिकाभित्र भएको कहालीलाग्दो दुर्घटनामा ज्यान गुमाएका सबै मृतकप्रति श्रद्धाञ्जली अर्पण गर्दै आज एक दिनका लागि शोक बिदा दिइएको गाउँपालिकाका अध्यक्ष प्रेम श्रेष्ठले जानकारी दिए। उनका अनुसार आज बसेको गाउँ कार्यपालिकाको ४६औँ बैठकले गाउँपालिकाभित्र सञ्चालनमा रहेका शिक्षा, स्वास्थ्य, सरकारी सङ्घसंस्था, तथा अन्य सम्पूर्ण क्षेत्रमा शोक बिदा दिने निर्णयअनुसार बिदा दिइएको छ। मृतकका परिवारलाई राहतस्वरुप पालिकास्तरिय विपद् व्यवस्थापन कोषबाट जनही रु ३५ हजार रकम उपलब्ध गराउने र घाइते व्यक्तिको उपचारका लागि सम्बन्धित निकायमा पहल गर्ने गाउँ कार्यपालिका बैठकले निर्णय गरेको छ। बैठकले दुर्घटनाले गाउँपालिकाभित्रका धेरै नागरिकको धनजनको क्षति भएको र आगामी दिनमा गाउँपालिकाका संवेदनशील क्षेत्रमा सवारी साधनको क्षमताभन्दा बढी यात्रु चढाइ आवतजावत नगर्न नगराउन सार्वजनिक रुपमा आह्वान गर्ने निर्णय गरेको छ। दुर्घटनामा तिनाउ६ मस्याम बस्ने ६० वर्षीया यनकुमारी पन्त, तिनाउ६ बस्ने ३९ वर्षीय रामबहादुर अस्लामी, सोही ठाउँकै ६७ वर्षीय कृष्णबहादुर अस्लामी, २८ वर्षीया उर्मीला अस्लामी, रुपन्देहीको बुटवल उपमहानगरपालिका१४ तामनगर बस्ने ७० वर्षीय चन्द्र रणपाल र सोही ठाउँकै ६० वर्षीया चुना रणपाल मृत्यु भएको छ। तिनाउ२ खुर्साने बस्ने २० वर्षीया गिता सुनार, रिब्दिकोट गाउँपालिका१ ख्याहा बस्ने ६६ वर्षीया विष्णुकला कामी, सोही ठाउँकै ६५ वर्षीया दिलकुमारी सुनार, रुपन्देहीको देवदह नगरपालिका५ बस्ने २९ वर्षीया दिलमाया जिसीको मृत्यु भएको जिल्ला प्रहरी कार्यालय पाल्पाका प्रहरी निरीक्षक तथा सूचना अधिकारी सुगन्ध श्रेष्ठले जानकारी दिए। प्रहरी निरिक्षक श्रेष्ठका अनुसार दुर्घटनामा १६ जना घाइते भएका छन्। घाइतेको अहिले लुम्बिनी मेडिकल कलेज प्रभासमा उपचार भइरहेको छ। जिल्लाको तिनाउ६ मस्यामस्थित इकोफम हाउस नजिकैभित्री कच्ची सडकखण्डमा डुम्रेबाट चिदीसतर्फ जाँदै गरेको लु १ ज २३७१ नम्बरको जीप मङ्गलवार साँझ करिव ५ बजेको समयमा दुर्घटना भएको हो। आफैं अनियन्त्रित भएर जीप सडकदेखि करिब तीन सय मिटर तल खसेको छ। चालक तानसेन नगरपालिका१० बस्ने ४५ वर्षीय दानबहादुर चिदीलाई प्रहरीले नियन्त्रणमा लिएको छ। दुर्घटनाबारे प्रहरीले थप अनुसन्धान गरिरहेको जनाएको छ। क्षमताभन्दा बढी यात्रु बोकेकाले, उकालो, कच्ची बाटोमा जीप दुर्घटना भएको छ। ग्रामीण भेगमा सवारी साधनको क्षमताभन्दा बढी यात्रु बोक्ने गरेका कारण दुर्घटना हुने गरेका छन्।रासस"
वनको जग्गा हडपेर भाडामा,"परासी : नवलपरासीको सुनवल नगरपालिका१३ बडेरास्थित मोतीलाल बहुमुखी क्याम्पसले सरकारी वनको जग्गा हडपेर भाडामा लगाएको पाइएको छ। बडेरा सामुदायिक वनको करिब १ बिघा सिद्धार्थ हार्डवेयर्स प्रालिले डेढ वर्षदेखि प्रयोग गरिरहेको हो। उक्त कम्पनीले पूर्वपश्चिम राजमार्गसँगै जोडिएको जग्गामा भवन बनाई चारैतिर घेरेर फलाम र अन्य सामग्रीको होलसेल व्यवसाय सञ्चालन गर्दै आएको छ। उसले क्याम्पस परिसरमा टाँसेर हार्डवेयरको व्यवसाय चलाइरहेको हो। सम्बन्धित निकायले भने त्यसलाई हटाउन कुनै पहल गरेको छैन। वनको जग्गा क्याम्पसले निजी कम्पनीलाई भाडामा दिएको उपभोक्ता समितिका अध्यक्ष मदन पन्तले बताए। हार्डवेयर्सले निर्माण सामग्री खसाल्नेबित्तिकै आफूहरूले रोक्न प्रयास गरे पनि अटेर गरी संरचना बनाएको उनको भनाइ छ। अतिक्रमित जग्गा खाली गराउन पटकपटक अनुरोध गर्दा पनि वास्ता नगरेकाले केही दिनमा समितिको बैठक बसी १५ दिनभित्र खाली गराउन क्याम्पसलाई पत्राचार गर्छाैं, अध्यक्ष पन्तले भने। तोकिएको समयभित्र खाली नगराए कानुनअनुसार वन क्षेत्रबाट उक्त कम्पनी हटाइने उनको भनाइ छ। क्याम्पस सञ्चालक पक्षले भने उक्त जग्गा महायज्ञका बेला तत्कालीन वन उपभोक्ता समितिले दिएको बताएको छ। महायज्ञ हुँदा तत्कालीन वन उपभोक्ता समितिले उक्त क्षेत्रसहितको साढे ९ बिघा जग्गा क्याम्पसलाई दिने घोषणा गरेको थियो। त्यही भएर हामीले त्यहाँ भाडा लगाएका हौं, क्याम्पस सञ्चालक समितिका अध्यक्ष नारायण तिवारीले भने। उनका अनुसार आयस्रोत नहुँदा क्याम्पस सञ्चालन गर्न कठिनाइ भएकाले भाडामा दिइएको हो। करिब एक बिघा वार्षिक ७ लाख २० हजारका दरले पाँच वर्षका लागि उक्त कम्पनीसँग सम्झौता गरिएको छ। क्याम्पसको करिब २५ बिघा जमिन तारबार गरेर राखेको उनको भनाइ छ। उक्त जग्गा क्याम्पसको नाममा गराउन वन मन्त्रालयमा फाइल पठाएका छौं, उनले भने, राजनीतिक पहुँच नहुनाले मन्त्रिपरिषद्बाट निर्णय गराउन सकेका छैनौं। उनका अनुसार क्याम्पसमा बीए र बीबीएसम्मको पढाइ हुँदै आएको छ। २६५ जना विद्यार्थी छन्। १८ जनाले अध्यापन गराउँदै आएका छन्। तलब खुवाउन समस्या भएर क्याम्पस नै बन्द हुने परिस्थिति आएपछि भाडामा लगाएका हौं, तिवारीले भने। उक्त शैक्षिक संस्था महायज्ञ लगाएर २०६५ सालदेखि सञ्चालनमा आएको हो। महायज्ञको समयमा दाताले घोषणा गरेअनुसार जग्गा क्याम्पसलाई उपलब्ध गराएका थिए। क्याम्पसले करिब २५ बिघामा तारबार गरी वन क्षेत्र अतिक्रमण गरेको छ। व्यक्तिले उपलब्ध गराएको केहीबाहेक क्याम्पसले ओगटेको सबै जग्गा अतिक्रमित रहेको जानकार बताउँछन्। व्यक्तिसँग किनेको २ कठ्ठा १६ धुरबाहेक क्याम्पसको नाममा पुर्जा भएको जग्गा छैन। अतिक्रमित २५ बिघामा पोखरी, रंगशाला, वृद्धाश्रम, मन्दिरलगायत संरचना बनाइएका छन्। उक्त जग्गाको स्वामित्वका लागि राष्ट्रिय भूमि आयोगको जिल्ला कार्यालयमा निवेदन पठाइएको तिवारीले सुनाए। जग्गा नापजाँच गरी पुर्जा उपलब्ध गराउन आयोगमा निवेदन दिएका छौं। आयोगले नापजाँच गरेपछि अन्य प्रक्रिया अघि बढ्छ, उनले भने। क्याम्पसबाट नापजाँचका लागि सञ्चालक समिति बैठकको निर्णयसहित निवेदन आएको आयोगको जिल्ला समितिका अध्यक्ष देवराज भण्डारीले सुनाए। क्याम्पसले नापजाँच गरी पुर्जा उपलब्ध गराउन भन्दै आयोगमा निवदेन दिएको छ। तर, संघसंस्थाको जग्गा नापजाँच गर्ने अधिकार हामीसँग छैन। अधिकार नै नभएपछि प्रकृया अघि बढ्ने कुरै भएन, उनले भने। उक्त क्याम्पस पहिलेदेखि नै वनको जग्गा अतिक्रमण गरेर निर्माण गरिएको डिभिजन वन कार्यालयका डिभिजनल वन अधिकृत महेन्द्रराज वाग्लेले बताए। तत्कालीन समयमा समुदायलाई वन हस्तान्तरण गर्दा उक्त जग्गा क्याम्पसले अतिक्रमण गरेको भनेर उल्लेख गरिएको उनको भनाइ छ। उनका अनुसार वनको जग्गा अतिक्रमण गरी भाडामा दिएकोबारे सुनवल सव डिभिजनका वन अधिकृत मनोज न्यौपानेलाई अनुसन्धान अधिकृत तोकेर अनुसन्धान भइरहेको छ। अनुसन्धानका क्रममा उक्त जग्गा वनको भएकाले त्यसलाई हटाउन वन उपभोक्ता समितिलाई पत्रचार गरिएको अनुसन्धान अधिकृत न्यौपानेले बताए। सुनवलकी मेयर विमला अर्यालले क्याम्पस सञ्चालन गर्न नसकिएकाले भाडामा दिइएको भन्ने जानकारी आएको सुनाइन्। वनको जग्गा त्यसरी भाडामा दिन पाइँदैन। हामीले अब नगर क्षेत्रका कुन कुन ठाउँमा वन अतिक्रमण गरेर संरचनाहरू निर्माण गरिएको छ भन्नेबारे तथ्यांक निकाल्न लागेका छौं, उनले भनिन्, कानुनविपरीत अतिव्रमण भएका स्थानलाई सम्बन्धित निकायहरूको समन्वयमा खाली गराउँछौं। ४४२ हेक्टर वन ओगटेको वनको ७० बिघाभन्दा बढी अतिक्रमण भएको उपभोक्ता समितिको ठहर छ। क्याम्पसले केही वर्षअघि हार्डवेयरनजिक पूर्वतर्फको वनकै जग्गामा व्यावसायिक सटरसमेत बनाएको थियो।"
सरकारी विज्ञापनमा कालोबजारी र कमिसन हाबी,"सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। काठमाडौं : सञ्चारमाध्यमको मुख्य आयस्रोत होविज्ञापन। तर, सरकारी विज्ञापनमा कमिसन र कालोबजारी यसरी फस्टाएको छ कि, सुन्दै जिब्रो टोक्नुपर्छ। सरकारी निकायको १ लाखको विज्ञापन छापे मिडियाले १५ देखि २० हजार मात्रै पाउँछन्। तर, त्यही विज्ञापनको कारोबार मा संलग्नहरू ८० हजार बिचैमा सित्तै कमाउँछन्। यसबाट एकातिर मिडिया क्षेत्र पीडित छ, अर्कोतिर सरकारी सम्पत्तिमाथि कालोबजारी र कमिसन हाबी भइरहेको छ। त्यसैकारण, सरकारी विज्ञापन मिडियाका लागि नखाउ त दिनभरिको सिकार, खाउँ त कान्छा बाबुको अनुहार जस्तै भएको छ। सरकारी विज्ञापन दुई प्रकारका हुन्छन्। सूचना र लोककल्याणकारी। लोककल्याणकारी भन्दा सरकारी सूचनाका विज्ञापनमा बिचौलिया हावी हुन्छन्। विज्ञापन गर्नुपरे सरकारी कार्यालयले विज्ञापन एजेन्सीलाई जिम्मा दिन्छन्। अनि, सुरु हुन्छ, मिडिया हाउससँग मोलमोलाई। सीधै ८० प्रतिशतभन्दा माथि कमिसन का लागि लिलाम बढाबढ हुन्छ। एजेन्सी र बिचौलियाको दबाबमा ८० प्रतिशतभन्दा माथि कमिसन दिएर विज्ञापन छाप्न बाध्य हुन्छन्, मिडिया हाउस। नेपाल विज्ञापन बोर्डकै अध्ययनअनुसार सञ्चारमाध्यमहरूले २० देखि ९० प्रतिशतसम्म छुटमा सरकारी विज्ञापन प्रकाशन तथा प्रसारण गर्ने गरेको पाइएको छ। विज्ञापन बजारबारे बोर्डको अध्ययनले भनेको छ, सञ्चारमाध्यमले विज्ञापनदातालाई दिने विज्ञापनमा २० देखि ९५ प्रतिशतसम्म छुट दिएको पाइएको छ। छापा माध्यममा वार्षिक ८ अर्ब ४९ करोड ५९ लाख ५७ हजार ८ सय रुपैयाँको सरकारी विज्ञापन छापिन्छ। तर, मिडियाले ३ अर्ब ६८ करोड मात्रै पाउने गरेको बोर्डको अध्ययनले देखाएको छ। बोर्डका अनुसार आधाभन्दा बढी रकम कमिसनमै चलखेल हुने गरेको छ। बोर्डले छुटअघि र छुट पछिको विज्ञापनको रकम लेखाजोखा गरेको छ। अध्ययनले पत्रपत्रिका, रेडियो र टिभीमा छुट अघिको विज्ञापनको कुल कारोबार ३० अर्ब ६१ करोड ८० लाख देखाएको छ। तर, कमिसन छुट पछिको कारोबार १३ अर्ब २३ करोड १९ लाख मात्रै देखाएको छ। यसमा सरकारी विज्ञापन करिब ६ देखि ७ अर्बको छ। छुटअघिको कुल कारोबारमध्ये पत्रपत्रिकाको अंश सबैभन्दा बढी ७१८३ प्रतिशत (२२ अर्ब २ करोड ४८ लाख) रहेको देखाएको छ। दोस्रो र तेस्रो स्थानमा रेडियो र टिभीको हिस्सा क्रमशः १५४८ प्रतिशत (४ अर्ब ७४ करोड ७ लाख) र १२५८ प्रतिशत (३ अर्ब ८५ करोड २४ लाख) रहेको अध्ययनले देखाएको छ। छुट पछिको खुद कारोबारमध्ये पत्रपत्रिकाको अंश सबैभन्दा बढी ६६२२ प्रतिशत (८ अर्ब ७६ करोड १५ लाख) रहेको तथा दोस्रो र तेस्रो स्थानमा रहेका टिभी र रेडियोको हिस्सा क्रमशः १७७१ प्रतिशत (२ अर्ब ३४ करोड २७ लाख) र १६०८ प्रतिशत (२ अर्ब १२ करोड ७५ लाख) रहेको अध्ययनले देखिएको छ। आर्थिक वर्ष ०७८७९ मा मुलुकको कुल गार्हस्थ्य उत्पादन (जीडीपी) ४२ खर्ब ६६ अर्ब थियो। जसमा विज्ञापन बजारको हिस्सा जीडीपीको ०७५ प्रतिशतको हाराहारीमा मात्रै देखिन्छ। विज्ञापन बजारले वार्षिक डेढ अर्ब रुपैयाँ सरकारलाई कर तिर्दै आएको छ। विश्वमा विज्ञापनको बजार करिब ११ प्रतिशतले बढिरहँदा नेपाली विज्ञापन बजार भने खुम्चिँदै गएको सरोकारवाला बताउँछन्। हालसम्म देशभर २ हजार ६ सयदेखि २ हजार ८ सयको हाराहारीमा विज्ञापन एजेन्सी दर्ता छन्। मुलुकमा ७ हजार ८ सय ५८ पत्रपत्रिका, २ सय ३३ टेलिभिजन र १ हजार १ सय ७१ रेडियोएफएम दर्ता छन्। ८६८ पत्रपत्रिका सञ्चालनमा छन्। जसमा १ सय ९२ दैनिक, ५ सय २५ साप्ताहिक, १२ पाक्षिक तथा १ सय ३९ मासिक छन्। त्यसैगरी देशभर ९ सय २८ रेडियो र १ सय ८६ टिभी सञ्चालनमा रहेको बोर्डको तथ्यांक छ। कमिसन १५ प्रतिशत मात्रै विज्ञापन क्षेत्रलाई पारदर्शी बनाउनकै लागि बोर्डले गत साउनमा विज्ञापन नियमन गर्ने नियमावली २०७७ को पहिलो संशोधन गरेको थियो। संशोधित नियमावली अनुसार सञ्चारमाध्यमहरूले आफ्नो दररेट विज्ञापन बोर्डमा बुझाउनुपर्ने छ। सञ्चारमाध्यमले बुझाएको दररेटलाई बोर्डले सार्वजनिक गर्ने छ। त्यसपछि सञ्चारमाध्यमले तोकिएको दररेटमा कारोबार गर्नुपर्छ। विज्ञापन एजेन्सीले विज्ञापनको रकम भुक्तानी माग गर्दा सञ्चारमाध्यमको बिलको प्रतिलिपि राखेर र आफ्नो सेवा तथा शुल्क खुल्ने गरी भुक्तानी माग गर्नुपर्ने व्यवस्था गरिएको छ। यसको मतलब अब विज्ञापन एजेन्सीहरूले १५ प्रतिशतभन्दा बढी सेवा, शुल्क लिन पाउने छैनन्। अहिले एजेन्सीहरूले ९० प्रतिशतसम्म सेवा, शुल्क लिँदै आएका छन्। प्रसारण(श्रव्यदृश्य) हुने विज्ञापनको हकमा पनि विज्ञापन बोर्डमा सेन्सर भएर मात्र प्रसारण गर्न पाउने व्यवस्था संशोधित नियमावलीले गरेको छ। यो व्यवस्थाले सामाजिक सञ्जाल टिकटक, फेसबुकलगायतलाई पनि बोर्डको दायरामा ल्याएको छ। यस्तै रेडियो, टेलिभिजनमा प्रसारण हुने विज्ञापन पनि बोर्डमा सेन्सर हुनुपर्ने छ। सम्बन्धित निकायबाट नै सीधै भुक्तानीको व्यवस्था गरिने भएको छ। यसको मतलब विज्ञापन दिने सरकारी निकाय सिधै आउन पनि सक्ने भयो भने विज्ञापन एजेन्सीमार्फत पनि जान सक्ने भयो। सरकारी विज्ञापन छाप्दा मिडियाहरू ९० प्रतिशतसम्म छुट दिन बाध्य छन्। तर, त्यो जोगिएको पैसा राज्यकोषमा रहँदैन। पूरा बिल काटिन्छ, भुक्तानी दिइन्छ र एजेन्सीमार्फत घुमेर सरकारी कर्मचारीसम्मै पुग्छ। मिडियाले एजेन्सीलाई र एजेन्सीले सरकारी निकायलाई काटेका बिल भिडाएर हेर्दा यो छर्लङ्ग हुन्छ। ऐनअनुसार यो कालोबजारी हो। तर, खुलमखुला चलिरहेको छ। कहिलेसम्म चल्न दिने ? तीन प्रकारका विज्ञापन नियमावलीमा भएको संशोधनले विज्ञापन र सूचनालाई ३ खण्डमा विभाजन गरेको छ। सार्वजनिक हितसँग सम्बन्धित, प्रबद्र्धनात्मक र अन्य विज्ञापन गरी ३ भागमा विभाजन गरिएको छ। बाह्य विज्ञापन अर्थात् होर्डिङ बोर्डसम्बन्धी विज्ञापनमा स्थानीय तहले अनुमति दिनुपर्छ। तर, त्यस्ता विज्ञापन बोर्डले तय गरेको आकार, प्रकार र विधि तथा मापदण्डअनुसार हुनुपर्ने छ। सवारीसाधनमा गर्ने विज्ञापनको हकमा पनि बोर्डले मापदण्ड बनाउनुपर्नेछ। सोहीअनुसार गर्नुपर्ने व्यवस्था गरिएको छ। यस्तै, बोर्डले सार्वजनिक गरेको विज्ञापनसम्बन्धी आचारसंहिताको अनुगमन बोर्डले गर्ने छ। आचारसंहिता, ऐन र नियमालीविपरीत कारोबार गर्ने कारोबार दाता, विज्ञापन एजेन्सी र सञ्चारमाध्यमको निश्चित अवधिका लागि कारोबार रोक्का गर्नेसम्मको व्यवस्था संशोधनले गरेको छ। यो नियमावलीले विज्ञापन बजार अनुशासित, नियमित हुने र विज्ञापन क्षेत्रमा ७० प्रतिशतसम्म चुहावट नियन्त्रण हुने अपेक्षा गरिएको हो। कारबाही सुरु विज्ञापन बोर्डले कोकिल मिडिया एजेन्सीलाई मंगलबार कारबाही गरेको छ। मनपरी सेवा शुल्क तोकेपछि बोर्डको बैठकले कोकिल मिडियालाई १० हजार जरिवानासहित असार मसान्तसम्म कारोबार रोक्का गर्ने निर्णय गरेको हो। नसर्ने रोग रोकथाम तथा नियन्त्रणसम्बन्धी विज्ञापन प्रसारण गर्न राष्ट्रिय स्वास्थ्य शिक्षा, सूचना तथा सञ्चार केन्द्रसँग उक्त एजेन्सीले गत असोज १२ मा गरेको सम्झौताविपरीत शुल्क लिने तयारी गरेको बोर्डको भनाइ छ। बोर्डका अनुसार कोकिलले केन्द्रसँग विज्ञापन प्रसारणबापत प्रतिस्पट १०६६१ रुपैयाँमा सम्झौता गरी एफएम रेडियोमा प्रतिस्पट ११११ रुपैयाँमा प्रसारण आदेश दिई प्रतिस्पट ९८५० रुपैयाँ अर्थात् ९८६५८ प्रतिशत सेवा शुल्क लिने तयारी गरेको थियो। मिडियाले ५२ एफएम रेडियोबाट विज्ञापन प्रसारण गर्नुपर्नेमा २० वटा एफएम रेडियोमा मात्र विज्ञापन प्रसारणको आदेश दिएको बोर्डको भनाइ छ। बोर्डको माघ १९ गते बसेको बैठकले विज्ञापन (नियमन गर्ने) नियमावली २०७७ (पहिलो संशोधनसमेत) को नियम ११ख को उपनियम (१) बमोजिम २०८१ साल असार मसान्तसम्म उक्त एजेन्सीको विज्ञापन कारोबार रोक्का राख्ने र सो अवधिसम्म उक्त एजेन्सीलाई विज्ञापन बोर्डमा सूचीकरणसमेत नगर्ने निर्णय गरेको छ। कोकिल मिडियाले अत्याधिक सेवा शुल्क राखी कालोबजारी गरेको छानबिनका क्रममा पाइएपछि कारबाही गरिएको हो, बोर्डले जारी गरेको विज्ञप्तिमा भनिएको छ। कालोबजारी ऐनअनुसार पनि २० प्रतिशतभन्दा बढी सेवा शुल्क लिनेलाई सजाय र कारबाहीको व्यवस्था गरेको छ। उक्त ऐनको २०७५ मा भएको संशोधनको दफा ३ को उपदफा १ ले भनेको छ, मोल निर्धारित गरेको बाहेक नेपाल सरकारले तोकेको कुनै मालवस्तुको व्यापारको प्रचलनअनुसार सामान्यतया सयकडा २० भन्दा बढी मुनाफा लिएको अवस्थामा वा अभावको लाभ उडाइ सो मालवस्तुको अनुचित नाफा लिई बिक्री गरेमा निजलाई एक वर्षसम्म कैद वा २ लाख ५० हजार रुपैयाँसम्म जरिवाना वा दुवै हुन सक्नेछ। नियमअनुसार नै बोर्डले कारबाही गरेको बताउँदै हुमागाइले भने यदि अन्य कार्यालयमा पनि विज्ञापन शुल्कमा कालोबजारी गरेको पाइए कारबाही हुन्छ। तर, कोकिलमाथिको कारबाही भने दूषित मनासयले गरिएको विज्ञापन संघ नेपालका अध्यक्ष थापा बताउँछन्। सरकारी विज्ञापनको इतिहास ०१४ साल माघ २९ गते गठन भएको प्रेस कमिसनले आफ्नो प्रतिवेदनमा पत्रपत्रिकाको आर्थिक संकटमा रहेकाले सरकारले विज्ञापन दिए केही सहायता गर्न सक्ने सुझाव दिएको थियो। यसबाट सरकार र प्रेसबीच घनिष्ट सम्बन्ध हुने पनि प्रतिवेदनमा उल्लेख थियो। उक्त कमिसनले दैनिक अखबारलाई २० अंकसम्म छापेमा १०००, साप्ताहिकलाई ४ अंक छापेबापत ६ सय र ३ अंक छापेमा ४ सय ५० तथा पाक्षिकलाई २ पटकको ४ सय रुपैयाँसम्म मासिक रूपमा विज्ञापन दिन सिफारिस गरेको थियो। यसैगरी राष्ट्रिय चाडपर्व र विशेष पर्वमा एक पटकमा ५ सयमा नबढाइ दिन सुझाव दिइएको थियो। २०१४ माघ २० गते न्यायाधीश कृष्णप्रसाद चापागाईंको अध्यक्षतामा गठित पहिलो प्रेस कमिसनले २०१५ साल जेठ ३१ मा सरकारलाई बुझाएको २० सूत्रीय सुझावमा पत्रपत्रिकाहरूलाई सरकारी सचिवालय, विभाग र अड्डाखानाहरूको विज्ञापन दिनुपर्छ भनिएको थियो। विज्ञापनबारे सरकारका लागि दिइएको यो नै संभवतः पहिलो नीतिगत सुझाव भएको बोर्डको अध्ययनमा उल्लेख छ। २०१५ सालको चुनावपछि सरकारले विज्ञापनसम्बन्धी नीतिलाई पारदर्शी बनाउन थाल्यो र तात्कालीन प्रचार विभागमार्फत प्रत्येक पत्रपत्रिकालाई एकमुस्ट २ सय रुपैयाँ अनुदान दिने निर्णय गरेको थियो र यसलाई पञ्चायतकालमा पनि निरन्तरता दिइयो। २०१५ मा जारी गरेको प्रतिवेदनमा लोककल्याणकारी विज्ञापनको आवश्यकता उल्लेख भएपछि २०१६ सालबाट यो लागू भएको हो। विज्ञापनका प्रकारः विज्ञापनको प्रकृति, विज्ञापनको उद्देश्य र यसको प्रभावका आधारमा विज्ञापनलाई लोक कल्याणकारी विज्ञापन, सार्वजनिक सूचनासम्बन्धी विज्ञापन र व्यापारिक विज्ञापन भनी वर्गीकरण गर्नुपर्ने उच्चस्तरीय मिडिया सुझाव आयोगको प्रतिवेदन, २०६३ ले सिफारिस गरेको छ। समाजको सर्वांगिण हित र कल्याणको दृष्टिले गरिने विज्ञापनलाई लोक कल्याणकारी विज्ञापन, सार्वजिनक सरोकार र चासोसँग सम्बन्धी सूचनामूलक विज्ञापनलाई सार्वजनिक सूचनासम्बन्धी विज्ञापन र वस्तु तथा सेवाको लगानी र बिक्री प्रवद्र्धनको उद्देश्य बोकेका विज्ञापनलाई व्यापारिक विज्ञापन भनी वर्गीकरण गर्नु बान्छनीय देखिन्छ। यसमध्ये लोककल्याणकारी विज्ञापन र सरकारी निकायका सार्वजनिक सूचनासम्बन्धी विज्ञापन राज्यले समानुपातिक किसिमबाट वितरण गर्ने व्यवस्था गर्नुपर्ने भनिएको छ। विज्ञापन बजार सुधार्न सुझावः सामाजिक सञ्जाललगायत डिजिटल प्लेटफर्महरू लोकप्रिय हुन थाले पछि पत्रपत्रिका, रेडियो तथा टिभी जस्ता परम्परागत सञ्चारमाध्यमहरूबाट यस्ता नयाँ माध्यमहरूमा विज्ञापन बढ्न थालेको छ। तर, यी डिजिटल माध्यममा हुने विज्ञापनका लागि ठूलो रकमसँगै तिनीहरूले तिर्नुपर्ने राजस्वसमेत गुमेको छ। त्यसैले सरकारले डिजिटल माध्यममा आउने विज्ञापनको नियमन गरी यिनीहरूलाई करको दायरामा ल्याउनुपर्छ। विज्ञापन क्षेत्रको नियमन गर्ने निकाय विज्ञापन बोर्डसँग सीमित स्रोत साधन रहेको अवस्थामो डिजिटल माध्यम बृहत् बन्दै गइरहेको छ। बोर्डलाई कानुनले दिएको अधिकार प्रयोग गर्न स्रोत साधन सम्पन्न बनाउनुपर्ने छ। क्लिन फिडको प्रभावकारी कार्यान्वयन गर्ने विज्ञापनको बजार कोभिड महामारीपछि उल्लेख्य रूपमा घटेको अवस्थामा विज्ञापनको बजार पुनर्स्थापित गर्न सरकार, विज्ञापन एजेन्सी, सञ्चारमाध्यम तथा विज्ञापनदाताको संयुक्त प्रयास हुनुपर्ने देखिन्छ। रोजगारी तथा राजस्वमा राम्रो योगदान दिँदै आएको भए पनि यस क्षेत्रमा देखिएका पछिल्लो प्रवृत्ति, नयाँ अवसर र चुनौतीका बारेमा नियमित रूपमा अध्यययन गरी आवश्यक नीतिगत तथा कानुनीको आवश्यकता पहिचान गरी सुधारका प्रयासहरू निरन्तर अगाडि बढाउनुपर्छ। विज्ञापन दाताबाट सबै रकम लिने, मिडियासँग ९० प्रतिशत माग्ने एजेन्सीले विज्ञापनदाताबाट विज्ञापनबापतको पूरा रकम लिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोडिने गरेको बोर्डका अध्यक्ष लक्ष्मण हुमागार्इं बताउँछन्। अस्वस्थ प्रतिस्पर्धा र एजेन्सीहरूको अपारदर्शिताका कारण नै विज्ञापन क्षेत्र पारदर्शी बन्न नसकेको उनको भनाइ छ। विज्ञापन संघ नेपालका अध्यक्ष सुदीप थापा पनि यो कुरा स्वीका गर्छन्। एजेन्सी र मिडियाबीच भ्रष्टाचार हुने खाडल तय भइरहेको थापाको भनाइ छ। एउटा एजेन्सीले मार्केटिङ (व्यवस्थापन) गर्छ, अर्को एजेन्सीले रिलिजिङ (वितरण) गर्छ, थापा भन्छन्, यो बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडललाई बन्द गर्नुपर्ने थापाले बताए। सरकारको नीति नियम नै गतिलो नभएकाले विज्ञापनमा अपारदर्शिता बढेको नेपाल राष्ट्रिय विज्ञापन संघका अध्यक्ष धर्मेन्द्रकाजी श्रेष्ठ बताउँछन्। बोर्डका अनुसार विज्ञापन दाता, एजेन्सी र मिडियाभित्र नै चलखेल गर्ने तत्वहरू सक्रिय छन्। सरकारी विज्ञापनमा कर्मचारी नै कमिसनमा लागेका छन्, बोर्ड उच्च स्रोतले भन्यो, एजेन्सीभित्रका विशेषगरी रिलिजिङका कर्मचारीहरूले निश्चित रकम माग्छन् भने मिडियाभित्र पनि बजार व्यवस्थापन एवं ब्रान्डका कर्मचारीहरूले कमिसन लिने गरेका छन्।् सरकारी विज्ञापनको क्रममा सबै पक्ष नै कमिसनको खेलमा रहने गरेको स्रोतको भनाइ छ। मिडियाको अवस्थाको फाइदा उठाएर छुट लिने काम बन्द हुनुपर्ने नेपाल मिडिया सोसाइटीका महासचिव मदन लम्साल बताउँछन्। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्ने उनको भनाइ छ। विज्ञापन नियमनका लागि विज्ञापन ऐन, २०७६ तथा विज्ञापन नियमावली २०७७ कार्यान्वयनमा छन्। ऐन तथा नियमावलीको प्रावधानबमोजिम विज्ञापन बोर्ड गठन भएको हो। बोर्डले विज्ञापन उत्पादन, वितरण प्रकाशन तथा प्रसारणसम्बन्धी आचारसंहिता, २०७९ जारी गरेको छ। बोर्डले विज्ञापनको राष्ट्रिय नीति पनि ल्याएको छ। विज्ञापन दिइने छुटका लागि एक निश्चित मापदण्ड बनाउनुपर्ने लोककल्याणकारी विज्ञापनलाई पत्रपत्रिकाले दुरुपयोग गरेको सम्बन्धमा यसबारे समीक्षा, प्रभावकारी अनुगमन र प्रभावबारे राम्रो अध्ययन नभई अहिलेकै अवस्थामा लागू गर्न नहुने। लोककल्याणकारी विज्ञापन लागू गर्ने हो भने पनि सञ्चारमाध्यमको प्रभावकारिता र लोकप्रियताका आधारमा विज्ञापन दिनुपर्ने, विज्ञापनको रकम भुक्तानी प्रक्रिया सरल बनाउनुपर्ने र स्थानीय परिवेशअनुसार विभिन्न भाषा र संस्कृतिमा आधारित विज्ञापन बनाउनुपर्ने आवश्यकता देखिन्छ। बहुराष्ट्रिय कम्पनीहरूका उत्पादनहरूको बजार नेपालमा राम्रो भए पनि स्थानीय सं चारमाध्यममा निकै कममात्र विज्ञापन दिने गरेको अवस्थामा विज्ञापन बजारमा निश्चित रकम अनिवार्य खर्च गराउने नीतिगत व्यवस्था गर्ने। सरकारी विज्ञापन वितरणको प्रक्रिया पारदर्शी हुनुपर्ने देखिन्छ। सञ्चारमाध्यमहरू पनि आपसमा गाभिन प्रोत्साहित गर्ने नीति आवश्यक। विज्ञापनदाताले विज्ञापनबापतको पूरा रकम भुक्तानी दिने गरेका छन्। तर, सञ्चारमाध्यममा भने ९० प्रतिशतसम्म छुट लिने गरेको बोर्डको अध्ययनले देखाएको छ। त्यसैकारण सरकारी विज्ञापनमा सञ्चारमाध्यमहरू निचोरिने गरेका छन्। लक्ष्मण हुमागाईं, अध्यक्ष, नेपाल विज्ञापन बोर्ड एउटा एजेन्सीले मार्केटिङ (व्यवस्थापन) गर्छ। अर्को एजेन्सीले रिलिजिङ (वितरण) गर्छ। यस बीचमा चलखेल हुने गरेको छ, भ्रष्टाचार भइरहेको छ। कमिसन र भ्रष्टाचारको चलखेल हुने खाडलबन्द गर्नुपर्छ। सुदीप थापा, अध्यक्ष, विज्ञापन संघ नेपाल सरकारको नीति नियम नै गतिलो नभएकाले विज्ञापनमा अपारदर्शिता बढेको हो। यसमा सरकार पहिला गम्भीर हुनुपर्छ। नियमन र नियन्त्रण गर्नुपर्छ। धर्मेन्द्रकाजी श्रेष्ठ, अध्यक्ष, राष्ट्रिय विज्ञापन संघ मिडियाको अवस्थाको फाइदा उठाएर छुट लिने काम बन्द हुनुपर्छ। एजेन्सीदेखि सरकारी अधिकारीहरू नै विज्ञापन कमिसनमा लागेको अवस्थामा विज्ञापन बोर्डलाई निष्पक्ष काम गर्न दिनुपर्छ। मदन लम्साल, महासचिव, नेपाल मिडिया सोसाइटी"
गेटा अस्पतालमा ७४ प्रतिशत दरबन्दी खाली,"धनगढी : राष्ट्रियसभाले सोमबार सहिद दशरथ चन्द स्वास्थ्य विज्ञान विश्वविद्यालय विधेयक २०८० पारित गरेको छ। तर, गेटामा कात्तिक १ गतेदेखि सुरु भएको एक सय शय्याको अस्पतालको अवस्था भने नाजुक बन्दै गएको छ। अस्पतालका दरबन्दी अनुसारका स्वास्थ्यकर्मी र कर्मचारीको आपूर्ति गरिएको छैन भने सञ्चालन हुँदाका बेलाका सुरु गरिएका सेवाबाहेक अरू कुनै पनि सेवा थप गरिएको छैन। स्वास्थ्यचौकीको जत्तिको पनि सेवा सुविधा नपाएपछि बिरामीहरूको चाप बढ्न सकेको छैन। नेपाल सरकार स्थास्थ्य तथा जनसंख्या मन्त्रालयले २०८० सालको भदौ १२ गते र असोज १६ गते गरी दुई चरणमा गेटा अस्पतालका लागि २१ जना चिकित्सकसहित १ सय ४१ जना स्वास्थ्यकर्मी र कर्मचारीको दरबन्दी स्वीकृत गरेको थियो। तर, १४१ जनाको दरबन्दीमा १०५ जनाको दरबन्दी खाली छ। मंगलबार अस्पताल प्रशासनले दिएको विवरणअनुसार ६ जना विशेषज्ञ चिकित्सकहरू नै दरबन्दीमा आएका छैनन्। वरिष्ठ कन्सल्टेन्ट सर्जन, वरिष्ठ कन्सल्टेन्ट पेड्रियाटिसियन, वरिष्ठ कन्सल्टेन्ट फिजिसियन, वरिष्ठ कन्सल्टेन्ट गाइनोकोलोजिस्ट, वरिष्ठ कन्सलटेन्ट एनेस्थेसियोलोजिस्ट र वरिष्ठ कन्सलटेन्ट अर्थोपेडिक्सको दरबन्दीको सुरु भएदेखि नै खाली छ। मेडिकल अधिकृतको दरबन्दीमा आएका तर एमडी गरिसकेका केही चिकित्सहरूले दिएको शेवालाई अस्पतालले विशेषज्ञ सेवा भनेर प्रचार गरिरहेको छ। १२ जनाको मेडिकल अधिकृतको दरबन्दीमा ५ जनाको दरबन्दी खाली छ। अस्पताल व्यवस्थापकको पद पनि खाली भएकाले व्यवस्थापनको पाटो अन्योलमा परेको छ। ४० जना स्टापनर्सको दरबन्दीमा ३ जना मात्रै कार्यरत छन् भने ३७ जनाको दरबन्दी अस्पताल सञ्चालन भएदेखि नै खाली छ। अस्पतालमा हुनुपर्ने रेडियोग्राफी टेक्नोलोजिस्ट, फिजियोथेरापी अधिकृत, सर्भिलेन्स अधिकृतका दरबन्दी पनि खाली छन्। ९ जना हेल्थ असिस्टेन्टको दरबन्दीमा एक जना मात्रै कार्यरत छन्। १४ जनाको कार्यालय सहयोगीको दरबन्दीमा ३ जना र १० जना स्वीपरको दरबन्दीका २ जनामात्रै कार्यरत छन्। गेटा अस्पताल २०८० सालको कात्तिक १ गतेदेखि सुरु भएको हो। अस्पताल सुरु हुने बेला अस्पतालका निर्देशक डा प्रमोद जोशीले सावर्जजनिक गरेका कार्ययोजना एउटा पनि पूरा भएको छैन। मंसिरभित्र सुरु गर्ने भनिएको खोप सेवा पूूर्णरूपमा सञ्चालनमा आउन सकेको छैन। मंसिरभित्र सुरु गर्ने भनिएको बिमाबाट प्राप्त सेवा सुचारु हुन सकेको छैन। निर्देशक डा जोशीले सार्वजनिक गरेको कार्ययोजनाअनुसार मंसिरभित्र सुरु हुनुपर्ने अन्तरंग सेवा सुचारु भएको छैन। पुसमा गर्ने भनिएको इमर्जेन्सी र प्रसूति सेवा सुचारु भएको छैन। अस्पतालले चैतभित्र शल्यक्रिया सेवा र वैशाखभित्र आईसीयू तथा एनआईसीयू सञ्चालन गर्ने भनेको थियो। तर, अहिलेसम्म मंसिरमै सम्पन्न गर्नुपर्ने सेवा सुचारु नभएकाले सल्यक्रिया सेवा र आईसीयू तथा एनआईसीयू सञ्चालन हुनेमा विश्वस्त हुने आधार छैन।"
राहुघाटको सुरुङ एक हप्ताभित्र ब्रेक थ्रु हुँदै,"म्याग्दी : नेपाल विद्युत् प्राधिकरणद्वारा म्याग्दीमा निर्माणाधीन ४० मेगावाट क्षमताको राहुघाट जलविद्युत् आयोजनाको सुरुङ निर्माण अन्तिम चरणमा पुगेको छ। जलविद्युत् आयोजनामा सुरुङ निर्माणलाई महत्वपूर्ण कार्य मानिन्छ। राहुघाटको प्रर्वद्धक नेपाल विद्युत् प्राधिकरणको शतप्रतिशत लगानीमा स्थापित रघुगङ्गा हाइड्रोपावर लिमिटेड हो। आयोजनाका व्यवस्थापक राज विष्टले राहुघाटको ६ हजार २०० मिटरमध्ये हालसम्म ९४ प्रतिशत काम पूरा भएको जानकारी दिए। अब ३८० मिटर सुरुङ खन्न बाँकी छ। 'अडिट २ र ३ जोड्ने तीन हजार ८३६ मिटर लामो सुरुङमध्ये ३ हजार ८२२ मिटर खनिएको छ,' उनले भने, 'सुरुङ एक हप्ताभित्र ब्रेक थ्रु (वारपार)गर्ने तयारीमा छौ।' सुरुङबाट आउने पानीलाई विद्युत्गृहमा खसाल्ने १९६ मिटर ठाडो सुरुङलाई फिनिसिङ गर्ने काम अन्तिम चरणमा पुगेको छ। पिप्लेमा ६१ मिटर गहिरो सर्च साफ्ट निर्माण सकिएको छ। विद्युत्गृह निर्माण स्थलबाट भर्टिकल प्रेसर साफ्टसँग जोड्ने ३२९ मिटर वटम प्रेसर साफ्टको सुरुङ यसअघिनै जोडिएको थियो। राहुघाटको ७० प्रतिशत भौतिक र ५५ प्रतिशत वित्तीय प्रगति भएको रघुगङ्गा हाइड्रोपावरका प्रबन्ध सञ्चालक गणेश केसीले बताए। 'आगामी वर्षको मार्चदेखि विद्युत् उत्पादन सुरु गर्ने कार्ययोजनासहित काम भैरहेको छ,' उनले भने, 'सिभिल ठेकेदार जयप्रकाश एसोशियट्सले बाँध, सुरुङ र विद्युतगृह निर्माणको कामलाई एकैसाथ अघि बढाएको छ।' इलेक्ट्रोमेकानीकलसम्बन्धी काम गर्न २०७६ कात्तिकमा एक करोड दुई लाख ९३ हजार २२३५ अमेरिकी डलरमा भारत हेभी इलेक्ट्रिकल्स लिमिटेड (भेल) सँग ठेक्का सम्झौता भएको थियो। भेलसँगको ठेक्का सम्झौताको म्याद यस वर्षको नोभेम्बरसम्म थपिएको छ। भारतीय आयात निर्यात (एक्जीम) बैंकको ६७ मिलियन अमेरिकी डलर सहुलियतपूर्ण ऋण तथा प्राधिकरण र सरकारको संयुक्त लगानीमा कम्पनीको अवधारणा र इन्जिनियरिङ प्रक्योरमेन्ट एन्ड कन्ट्रयाक्ट (इपिसी) प्रारुपमा राहुघाट निर्माण भइरहेको छ। २०७४ मंसिरमा ६ अर्बमा ठेक्का सम्झौता गरेको यस आयोजनाको सिभिल ठेकेदार जेपीले २०७५ असारमा पहुँचमार्ग र २०७६ असारमा सुरुङ खन्न सुरु गरेको थियो। आयोजनाले वार्षिक चौबिस करोड पाँच लाख ९३ हजार ३४ युनिट विद्युत् उत्पादन गर्ने लक्ष्यसहित २०७५ चैतमा विद्युत् खरिद बिक्री सम्झौता (पिपिए) गरेको थियो। सर्वोच्च अदालतको २०७८ असार २९ को आदेशपछि कालीगण्डकी नदीबाट ढुङ्गा, गिटी, बालुवा उत्खनन रोकिँदा आयोजना निर्माणका लागि आवश्यक नदीजन्य कच्चा पदार्थको अभाव परियोजनाका निम्ति चुनौती बनेको छ। रासस"
"आज विश्वभर भ्यालेन्टाइन डे मनाइँदै, को हुन् त भ्यालेन्टाइन ?","हरेक फ्रेबुअरी १४ मा मनाइन्छ, भ्यालेन्टाइन डे। यो दिन आफूलाई मन परेका मान्छेलाई कार्ड, फूल, चकलेट तथा अन्य सामग्री दिएर प्रेम दर्शाइन्छ। संसारभरि आफ्नो प्रेमी, प्रेमिकालाई विभिन्न उपहार दिएर प्रेम देखाइन्छ। एउटा विश्वास छ, तेस्रो शताब्दीतिर रोममा सेन्ट भ्यालेन्टाइन नाम गरेका एक पादरी थिए। विवाह गरेका सिपाही खराब रूपमा प्रस्तुत हुन्छन् भन्ने सोचले राजा क्लाउडिस दोस्रोले सिपाहीहरूलाई विवाह गर्न प्रतिबन्ध लगाएका थिए। तर, सन्त भ्यालेन्टाइनले राजाले लगाएको नियम सही नभएको भन्दै गोप्य रूपमा मागी विवाह गरे। भ्यालेन्टाइनको यो हर्कत अन्ततः क्लाउडिसको कानसम्म पुग्यो। राजाको निर्देशन विपरीत गएको भन्दै फ्रेबुअरी १४ का दिन सन्त भ्यालेन्टाइनलाई मारिने घोषणा भयो। त्यसै दिन उनले आफ्नी श्रीमतीलाई चिठी लेख्दै, चिठीको अन्तिममा तिम्रो भ्यालेन्टाइन लेखेका थिए। भ्यालेन्टाइनलाई रोमको प्राक्सेडिजमा गाडिएको थियो। सम्झनामा श्रीमती जुलियाले भ्यालेन्टाइको चिहान वरिपरि त्यतिबेला अल्मोन्डका बिरुवा रोपेकी थिइन्। र, आज के विश्वास गरिन्छ भने त्यही अल्मोन्डको रुखलाई जीवन्त प्रेमको संकेतको रूपमा लिइन्छ। हो, यही फ्रेबु्रअरी १४ अहिले विश्वभरि नै भ्यालेन्टाइन डे का नामले चर्चित छ। विशेषगरी बेलायत, क्यानडा, अमेरिका, मेक्सिको, फ्रान्स, अस्ट्रेलियाजस्ता देशमा यसलाई विशेष रूपमा लिइन्छ। तर विश्वव्यापीकरणसँगै हाल यो दवस विश्वका धेरै देशमा मनाइन्छ। यसलाई वर्षभरिको सबैभन्दा रोमान्टिक दिनको रूपमा प्रेमीहरु लिन्छन्।"
ट्याङकरमा लुकाएर ल्याइएको ५९४ किलो गाँजासहित चार जना पक्राउ,धनकुटा :साँगुरीगढी गाउँपालिका६ भेडेटारबाट प्रहरीले ५९४ केजी गाँजासहित चार जनालाई पक्राउ गरेको छ। बुधबार बिहान २ बजेतिर भेडेटारको प्रहरी टोलीले गाँजा बोकेको को १ ख ७३२२ नम्बरको डिजेलपेट्रोल बोक्ने ट्याङकर गाडीसहित तीन भारतीय र एक जना नेपाली नागरिक पक्राउ गरेको जिल्ला प्रहरी कार्यालय धनकुटाका प्रहरी नायव उपरीक्षक तथा सूचना अधिकारी राजवावु महर्जनले जानकारी दिए । मुलघाटदेखि विराटनगरतर्फ जाँदै गरेको ट्याङकर चेकजाँच गर्दा ट्याङकरको तेल लगाउने पाँच वडा डिब्बा (केल) मध्ये बीचको (केल) भित्र ५ सय ९४ केजी गाँजा फेला परेको इलाका प्रहरी कार्यालय भेडेटारका इन्चार्ज जीवनकुमार कार्कीले बताए । पक्राउ परेका व्यक्तिलाई इलाका प्रहरी कार्यालय भेडेटारमा राखिएको छ । मुचुल्का उठाउने काम भइरहेको र नियन्त्रणमा लिइएको व्यक्तिसहित ट्याङ्कर र गाँजालाई जिल्ला प्रहरी कार्यालय धनकुटामा पठाउने तयारी भइरहेको भेडेटार इन्चार्ज कार्कीले बताए ।
अमेरिकाबाट फिर्ता कलाकृति राष्ट्रिय संग्रहालयमा,"काठमाडौं : मुलुकका विभिन्न मठ, मन्दिरबाट चोरी भएका ५४ वटा मूर्ति यस वर्ष स्वदेश फर्काइए। ती सबै राष्ट्रिय कला संग्रहालय छाउनीमा राखिएका छन्। लोभलाग्दा र आकर्षक ती कलाकृति विभिन्न समयमा चोरी भएर विदेश पुयाइएका थिए। तीमध्ये ५० वटा त अमेरिकाबाट फिर्ता गरिएको संग्रहालयले जनाएको छ। नेपालबाट चोरी भएर पुग्ने कलाकृतिलाई विदेशीले संकलन गर्ने गर्छन। उनीहरूले घर, पाटी, पौवा तथा धार्मिक स्थानमा सजाउने गर्छन्। तीमध्ये केही मात्रै स्वदेश फर्काउने गरिन्छ, अधिकांश उतै हराउँछन्। राष्ट्रिय कला संग्रहालयको ८५औं वार्षिकोत्सवका अवसरमा मंगलबार विभिन्न देशबाट फिर्ता गरिएका कलाकृति प्रदर्शनीमा राखिए। संग्रहालयले ०५२ सालदेखि विभिन्न देशबाट ११० वटा कलाकृति फिर्ता गरेको छ। जसमध्ये ६ वटा कलाकृति पुरानै ठाउँमा पुनस्र्थानान्तरण गरिएका छन्। संग्रहालय प्रमुख जयराम श्रेष्ठका अनुसार नेपाली कलाकृति ००७ सालपछि नै हराउन सुरु भएको हो। खुला सिमानाको फाइदा उठाउँदै तस्करहरूले नेपाली कलाकृति महँगो मूल्यमा विदेशमा बेच्ने गर्छन्। पछिल्लो समय तस्करीमा केही कमी आए पनि पूर्णरूपमा बन्द भइसकेको छैन। श्रेष्ठ भन्छन्, नेपाली कलाकृति जहाँ पुगे पनि हामीले कूटनीतिक पहल गरेर नेपाल फिर्ता ल्याएका छौं। विदेशका सार्वजनिक स्थान, ग्यालरी तथा मठमन्दिरमा रहेका, अक्सनमा राखेको सूचना थाहा पाएमा नेपाल सरकारले तत्कालै फिर्ता ल्याउन पहल गर्छ। संस्कृति, पर्यटन तथा नागरिक उड्डयनमन्त्री सुदन किरातीले नेपाली कला संस्कृति र पहिचान बोकेका मूर्तिहरू चोरी निकासी हुनु गलत भएको बताए। नेपाली कालीगढले बनाएका महत्वपूर्ण चित्र, मूर्ति तथा कलाहरू संरक्षण गर्नु सबैको दायित्व भएको मन्त्री किरातीले बताए। नेपाल कला संस्कृतिमा धनी भएको बताउँदै पर्यटनमन्त्री किरातीले नेपालमा पर्यटक भिœयाउनका लागि सांस्कृतिक हवका रूपमा विकास गर्न सरकार लागि परेको जानकारी दिए। कार्यक्रममा सांस्कृतिक झाँकी प्रस्तुति गरिएको थियो। संग्रहालयमा भएका पुराना फोटाहरू प्रदर्शनी सुरु भएको छ। संग्रहालय प्रमुख श्रेष्ठका अनुसार राष्ट्रिय संग्रहालयमा हाल हजारौं कलाकृति संकलन भएका छन्। जसमा तामा तथा धातुका मूर्ति र कलाकृति, काठमा स्कप्चर तथा तोरणहरू माटोका मूर्तिहरू अनि ढुंगाबाट बनाइएका कलात्मक आकृतिहरू संकलन गरिएको छ। वार्षिकोत्सवको अवसरमा विदेशबाट फिर्ता भएका मूर्तिहरूको विवरण समेटिएको पुस्तक पनि सार्वजनीक गरिएको छ। कसरी फिर्ता हुन्छन् कलाकृति ? संग्रहालय प्रमुख श्रेष्ठका अनुसार नेपालवाट विदेशमा घुम्न गएका विभिन्न कलाकार तथा पुरातत्वविज्ञ र कलापारखीले विदेशका ग्यालरीमा नेपाली कलाकृति देखेपछि सरकारलाई सूचना दिन्छन्। उताका ग्यालरीमा अक्सनमा राखिरहेका सूचना नेपाल सरकार, पुरातत्व विभाग तथा संग्रहालयले पाउने गर्छन्। त्यसपछि कूटनीतिक पहल गरेर नेपाल फिर्ता ल्याउने प्रक्रिया अघि बढ्छ। विभिन्न मठमन्दिर तथा सार्वजनिक स्थानमा भएका कलाकृति हराएको सूचना पनि सार्वजनिक भइरहेको हुन्छ। यसकै आधारमा पनि त्यस्ता कलाकृतिको सूक्ष्म निगरानी गरिरहेकै हुन्छ। विदेशी संग्रहालयमा गएका काठमा विभिन्न कलाकृति कुँदिएका प्यानलहरू पनि फिर्ता भएका छन्। यस्ता प्यानलहरू चोरी निकासी भएर आयो भन्दै विभिन्न देशले पनि नेपाल सरकारलाई खवर गर्ने गर्छन्। अमेरिकामा रहेको नेपाली राजदूतावासको सहकार्यमा यस्ता कलाकृति फिर्ता हुने गर्छ। कतै छ भन्ने थाहा भएपनि नेपाल सरकारका विभिन्न निकायले त्यो कलाकृति हाम्रो हो भन्दै निवेदन गर्नेछन्। पछिल्लो समय मूर्तिहरू फिर्ता हुने क्रम बढ्दो रहेको श्रेष्ठले जानकारी दिए। संग्रहालय प्रमुख श्रेष्ठका अनुसार अवैध तरिकाले ओसार पसार भै विभिन्न देश पुगेका सामग्री सम्बन्धको महासन्धिमा नेपालले हस्ताक्षर गरेको छ। युनेस्कोले यो सन् १९९७ मा पारित भएको हो। यो महासन्धिको आधारमा अवैध रूपमा विदेश पुगेका कलाकृति फिर्ता ल्याउनका लागि अन्तर्राष्ट्रिय कानुनले पनि सहयोग गर्छ। यसका साथै नेपाल सरकारले पनि विभिन्न स्रोत प्रयोग गरेर कलाकृति फिर्ता गरिरहेकै हुन्छ। चोरी भएका ५४ वटा मूर्तिमध्ये ५० वटा अमेरिकाबाट फिर्ता गरिएको राष्ट्रिय कला संग्रहालयले जनाएको छ।"
पोखरालाई पर्यटकीय राजधानी घोषणा गर्ने तयारी,"गण्डकी : 'विगतमा जनताका प्रश्न सिधैँ सरकारसमक्ष आउन सक्थेनन्, अहिले गाउँघर टोलवासीले आफ्नो गाउँको योजना यो हो भनी राख्नसक्ने अवस्था सिर्जना भएको छ, नजिकको सरकार भएका कारण त्यो अनुभूति जनताले गर्न पाएको हो नि।' मङ्गलबार पोखरामा आयोजित परिसंवाद कार्यक्रममा प्रदेशका मुख्यमन्त्री सुरेन्द्रराज पाण्डेले भने। गण्डकी प्रदेश सरकार स्थापना दिवसका पूर्वसन्ध्यामा मुख्यमन्त्री तथा मन्त्रिपरिषद्को कार्यालय, प्रदेश नीति तथा योजना आयोग र नेपाल पत्रकार महासङ्घ कास्कीको संयुक्त आयोजनामा परिसंवाद गरिएको थियो। यही फागुन ४ मा प्रदेशले आफ्नो स्थापनाको छैटौँ वर्ष पूरा गर्दैछ। कार्यक्रममा मुख्यमन्त्री पाण्डेले पोखरालाई आगामी चैतभित्रमा पर्यटकीय राजधानी घोषणाको तयारी गरिएको जानकारी दिए। फेवातालको मापदण्ड कार्यान्वयन गर्न सर्वोच्च अदालतको फैसलालाई कार्यान्वयन गरिने जनाउँदै उनले पोखराबाट अन्तर्राष्ट्रिय उडानका लागि चीन र भारतबाट आएका अधिकारीसँगको भेटमा सहजीकरण गर्न आग्रह गरिएको बताए। गाँजाखेतीलाई वैधता दिन तथा स्थानीय रक्सी ब्रान्डिङ गर्न प्रदेश सरकार लागिपरेको जनाउँदै मुख्यमन्त्रीले भने, 'लोकल मदिरा बनाउन लुक्नुपर्ने, अन्य ब्राण्डका रक्सी बनाउन लुक्नुनपर्ने अवस्था छ', उनले भने, 'गुणस्तर नभए गुणस्तर कायम गरौँ। साधारण जनजीविका चलाएका मानिस सानो भए पनि आयआर्जन गर्न सक्छन्।' प्रदेशलाई आत्मनिर्भरतातिर लैजानुपर्ने बताउँदै उनले पञ्चवर्षीय योजनाको उद्देश्य पनि आत्मनिर्भरता नै केन्द्रित रहेको धारणा राखे। आवश्यकता आधारमा बजेट विनियोजनका लागि आयोजना बैंक स्थापनाको तयारी पनि भइरहेको उनले जानकारी दिए। परिसंवादमा मुख्यमन्त्री पाण्डेसहित प्रमुख प्रतिपक्षी दल नेकपा (एमाले) संसदीय दलका नेता एवं निवर्तमान मुख्यमन्त्री खगराज अधिकारी, नेपाल उद्योग वाणिज्य महासङ्घ पूर्वअध्यक्ष आनन्दराज मुल्मी र प्रा डा चन्द्रा भद्रा वक्ताका रूपमा रहेका थियो भने सहजीकरण नेपाल पत्रकार महासङ्घ कास्की अध्यक्ष विमला भण्डारी र पत्रकार वासुदेव मिश्रले गरेका थिए। कार्यक्रममा एमाले संसदीय दलका नेता एवं निवर्तमान मुख्यमन्त्री अधिकारीले मुलुकमा तीन तहको सरकार अगाडि बढेकामा केही कमीकमजोरी पनि भएको स्वीकार गरे। दलीय व्यवस्थामा दलहरूको प्रतिबद्धता हुने बताउँदै उनले गठबन्धनका कारण संविधानमाथि गम्भीर प्रहार भएको बताए। सुरुमै गठबन्धन गरेर घोषणापत्र ननिकाल्नु गलत भएको उनको भनाइ छ। नेपाल उद्योग वाणिज्य महासङ्घका पूर्वअध्यक्ष मुल्मीले मुलुकले उपलब्धि गरेका कुरा कसरी संस्थागत गर्ने भन्ने कुरा महत्त्वपूर्ण रहेको बताउँदै उनले आफ्ना नागरिकको जीवनस्तर वृद्धिका लागि सरकार केन्द्रित हुनुपर्नेमा जोड दिए। ठूलाठूला आयोजना सम्पन्न गर्न प्रदेशको सामर्थ्य नभएको उल्लेख गर्दै उनले प्रदेशको आवश्यकता र अपेक्षा पूरा गर्न दबाब दिनुपर्नेमा जोड दिए। प्रा डा भद्राले गण्डकीले जनतालाई निराश नहुनेगरी असल कार्य गरेर देखाउन सक्नुपर्ने सुझाव दिए। महिलाको नेतृत्वमा प्राविधिक र व्यावसायिक सेवा दिनुपर्ने उनको भनाइ छ। उक्त अवसरमा प्रदेशका नीति तथा योजना आयोग उपाध्यक्ष डा कृष्णचन्द्र देवकोटाले प्रथम पञ्चवर्षीय योजनाका उपलब्धि सार्वजनिक गर्दै दोस्रो पञ्चवर्षीय योजनाको तयारीमा जुटेको बताए। प्रथम पञ्चवर्षीय योजनाले समावेशी, सन्तुलित र दिगो आर्थिक सामाजिक गन्तव्य पहिचान गरेको, सुखद् देखिएका उपलब्धि टिकाउने, सन्तोषजनक देखिएका लक्ष्यमा थप लगानी गर्ने र कमजोर सूचक हस्तक्षेप गर्ने नीति आवश्यक रहेको उनको भनाइ छ। रासस"
"आज वसन्त पञ्चमी, देशभर सरस्वतीको पूजा आराधना गरी मनाइँदै","काठमाडौं : आज वसन्त पञ्चमी अर्थात् सरस्वती पूजा देशभर विद्याकी अधिष्ठात्री देवी सरस्वतीको पूजा आराधना गरी मनाइँदै छ। विद्याकी देवी भएकाले विशेष गरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन्। सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मान्छन्। आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ। आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ। यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ। काठमाडौं उपत्यकाका स्वयम्भू, मैतीदेवी र गैरीधारास्थित नीलसरस्वती, ललितपुरको लेलेलगायत अन्य जिल्लामा रहेका सरस्वतीका मन्दिरमा आज बिहानैदेखि पूजाआजा गर्न भक्तजन, खासगरी छात्रछात्राको घुइँचो लाग्ने गरेको छ। काठमाडौंको स्वयम्भूस्थित सरस्वती मन्दिर । तस्बिर: अभिषेक महर्जन"
स्वयम्भूको सरस्वती मन्दिरमा पूजा तथा अक्षरारम्भ गर्नेको भीडभाड,"काठमाडौं : आज वसन्त पञ्चमी अर्थात् सरस्वती पूजा देशभर विद्याकी अधिष्ठात्री देवी सरस्वतीको पूजा आराधना गरी मनाइँदै छ। आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ। आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ। यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ। यसदिन विशेषगरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन्। सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मनाउने गर्छन्। काठमाडौं उपत्यकाका स्वयम्भू,मैतीदेवी र गैरीधारास्थित नीलसरस्वती,ललितपुरको लेलेलगायत अन्य जिल्लामा रहेका सरस्वतीका मन्दिरमा आज बिहानैदेखि पूजाआजा गर्न भक्तजन,खासगरी छात्रछात्राको घुइँचो लाग्नेगर्छ। यसै अवसरमा स्वयम्भूस्थित सरस्वती मन्दिरमा बिहानैदेखि पूजा तथा अक्षरारम्भ गर्ने बालबालिकाहरूको भीडभाड लागेको छ। आजको दिन विद्यालय नपठाएका साना बालबालिकाहरूलाई अक्षरारम्भ गराउने चलन छ । सरस्वतीको पूजाको दिन अक्षरारम्भ गरिए विद्या आउने जनविश्वास छ।"
"आज 'भ्यालेन्टाइन डे', कुन देशमा कसरी मनाइन्छ?","फ्रेबुअरी १४ भ्यालेन्टाइन डे। पछिल्लो समय नेपालमा पनि यस दिनलाई प्रणय दिवसका रूपमा खासगरी युवायुवतीले मनाउन थलेका छन्। विश्वमा फ्रेबुअरी ७ बाट सुरु हुने भ्यालेन्टाइन सप्ताह फ्रेबुअरी १४ मा सम्पन्न गर्ने चलन छ। यस दिन संसारका विभिन्न मुलुकमा आआफ्नै शैलीमा भ्यालेन्टाइन मनाउने गरिएको छ। केही प्रतिनिधि मुलुकका भ्यालेन्टाइन सेलेब्रेसन यस्तो छ: चीन : भगवान्सँग प्रेमी माग्छन् संसारका अन्य मुलुकमा जस्तै चीनमा पनि भ्यालेन्टाइन डे मनाउने चलन बढ्दो छ। चिनियाँहरू नयाँ वर्ष सुरु भएपछिमात्रै भ्यालेन्टाइन मनाउने गर्छन्। चीनमा उक्त दिन युवतीहरू मन्दिर गएर असल प्रेमी माग्नुका साथै विवाहको लागि भगवान्सँग प्रार्थना पनि गर्छन्। चीनमा भ्यालेन्टाइनलाई 'छोरीहरूको चाड'को रूपमा लिइन्छ। चीनमा प्रेमिकाले प्रेमीलाई छाता र जुत्ता उपहार दिँदैनन् किनकि यसले उनीहरूको सम्बन्ध लामो बनाउँदैन भन्ने मान्यता रहिआएको छ। चीनका कतिपय भागमा विवाहपछि श्रीमान्को परिवारले सिलाइबुनाइ गर्ने युवती मन पराउने चलन रहिआएकाले विवाहअघि लुगा बुन्न सिक्ने चिनियाँ युवती पनि प्रशस्त छन्। अमेरिकामा मुटु आकारका चकलेट साट्छन् अमेरिकामा फेब्रुअरी १४ लाई विशेष दिनको रूपमा मनाइन्छ। यस दिन अमेरिकाका विभिन्न सहरमा रहेका होटेल एवं रेस्टुरेन्टलाई सानदार रूपमा सिंगारिएको हुन्छ। जहाँ प्रेमजोडी आआफ्नो भावना तथा माया साट्ने गर्छन्। प्रेमीप्रेमिकाकै लागि रोमान्टिक वातावरण सिर्जना गरिदिने चलन पनि छ। यसदिन डिनर तथा डान्स पार्टी पनि धेरै आयोजना गरिएको हुन्छ। साथीभाइ एवं आफन्तले एकआपसमा चकलेट साटासाट गर्ने चलन पनि छ। युवतीहरू विशेषगरी मुटु आकारका चकलेट उपहार लिन दिन मन पराउँछन्। सपिङ गरेर रमाइलो गर्छन्। फ्रान्समा मनपर्ने मान्छेको चित्र कोर्छन् फ्रान्सको पेरिसलाई 'सिटी अफ लभ' भनेर चिनिन्छ । भ्यालेन्टाइनमा संसारभरका प्रेमीजोडी यहाँ पुग्ने गर्छन्। यस समयमा पेरिसको वातावरण साँच्चिकै प्रेममय हुन्छ। रेस्टुरेन्ट, सपिङ मलदेखि बाटोघाटोसमेत सिंगारिएको हुन्छ। जताततै मुटु आकारको चिन्ह बनाइएको हुन्छ । परम्पराअनुसार भ्यालेन्टाइन विशेष पहिरन लगाइएको हुन्छ। युवतीहरू घरको झ्यालमा गएर युवकको नाम बोलाउने एवं युवकले पनि युवतीलाई आकर्षण गर्ने खालको काम गर्ने चलन रहे पनि यो परम्परा भड्किलो भएको भन्दै सरकारले बन्द गरेको छ। भ्यालेन्टाइन आफूलाई मनपर्ने मान्छेको चित्र कोर्ने पनि गर्छन्। जापानमा मन पर्नेलाई चकलेट दिन्छन् संसारमा जापानी महिलालाई सबैभन्दा लजालु मानिन्छ। जापानमा सन् १९३६ देखि भ्यालेन्टाइन मनाउन सुरु गरेको मानिन्छ। जापानिजले सुरुमा पर्यटकलाई लक्षित गरी यो परम्परा सुरु गरेको हो तर बिस्तारै मायाको पर्व स्वरूप अधिकांश जापानिजहरूले भ्यालेन्टाइन मनाउन थाले। जापानमा मन परेको व्यक्तिलाई चकलेट दिने चलन छ । यसमा प्रेमीप्रेमिकामात्रै होइन दाइ, भाई काका, आमा, बुबा जो पनि हुन सक्छन। यसमा जापानका चकलेट कम्पनीले यसलाई साथ दिँदै आएको छ। महिला विशेषगरी आफैंले तयार पारेको चकलेट उपहार दिन रुचाउँछन् जसले धेरै माया दर्शाउँछ। घरमै बनाएको चकलेट पाउने पुरुष निकै भाग्यमानी मानिन्छ। खासगरी युवकले युवतीलाई उपहार दिने पर्ने चलन रहिआएको छ। दक्षिण कोरियामा उपहार नपाउनेले कालो नुडल्स कोरियामा भ्यालेन्टाइन मनाउने चलन जापानबाट अनुसरण गरेको भन्ने मान्यता छ। उनीहरू पनि जापानमा जस्तै चकलेट, उपहार आदानप्रदान गर्छन्। कतिपय कारियनले भने यस दिनलाई कालो दिनको रूपमा मनाउँछन्। खासगरी कतैबाट उपहार नपाउने व्यक्तिले कालो रङको नुडल्स खाने रोचक चलन रहेको छ। कसैले प्रेम प्रस्ताव नगरे, उपहार नपाए उनीहरू रेस्टुरेन्टमा कालो नुडल्स खाएर पश्चाताप गर्दै बस्छन् तापनि कोरियाली भ्यालेन्टाइन्स सप्ताहलाई उनीहरूको क्यालेन्डरको सबैभन्दा रोमान्टिक समय मान्छन्। डेनमार्कमा उपहारमा तस्बिर डेनमार्कमा भ्यालेन्टाइन मनाउने आफ्नै परम्परा छ। उनीहरू भ्यालेन्टाइन कार्डलाई लभर कार्ड को रूपमा लिन्छन्। प्रचलित चलनअनुसार आफ्नो प्रेमी वा प्रेमिकालाई उपहार दिनुभन्दा पहिले त्यो कार्डमा प्रेमीप्रेमिकाको तस्बिर उतार्ने गर्छन्। विशेषगरी सेतो रङका पुष्पगुच्छा माया स्वरूप उपहार दिन्छन्। डेनमार्कमा 'जोकिंग लेटर' लेख्ने परम्परा निकै लोकप्रिय छ। नाम नलेखिएको चिठी युवतीलाई पठाइन्छ युवतीहरूले त्यो चिठी पाएपछि कस्ले पठाएको भनेर अनुमान लगाउनुपर्छ। यदि उनले सही अनुमान लगाएमा उसलाई पुरस्कृत गरिन्छ। बेलायतमा सपनामा प्रेमी बेलायतमा लगभग १७ औं शताब्दीतिर भ्यालेन्टाइन मनाउने प्रचलन सुरु भएको मानिन्छ। उनीहरूको परम्पराअनुसार, सिंगल युवतीले भविष्यका श्रीमान् वा प्रेमीलाई सपनामा देख्नको लागि पाँचपाते पातलाई सिरानीमा राखेर सुत्छन्। कतिपयले पाँचपातेलाई गुलाब जलसँग मिसाएर सिरानी वरिपरि छर्केर सुत्छन् जसले उनीहरूले चाहेको मान्छेलाई सपनामा देखिन्छ भन्ने विश्वास छ। यस्तै विभिन्न परम्परासहित बेलायतमा तामझामको साथ भ्यालेनटाइन मनाइन्छ। फिनल्यान्डमा सिंगल व्यक्तिका लागि मायाको बस फिनल्यान्डमा भ्यालेन्टाइन डेलाई प्रेम दिवसभन्दा पनि 'फ्रेन्डसिप डे' को मा मनाउने चलन छ। फिनिस भाषामा यस दिनलाई 'यस्ताभान पाइभा' अर्थात् फ्रेन्डसिप डे भनिन्छ। यसदिन उनीहरू साथीसाथीबीच विभिन्न उपहार, कार्ड साटासाट गर्छन्।भ्यालेन्टाइन डेमा साथीलाई सम्झिने चलन भए पनि सिंगल व्यक्तिहरू 'मायाको बस'मा चढ्ने र त्यहाँ रहेका अन्य सिंगल व्यक्तिसँग भेट्ने, मन मिले माया गर्ने गर्छन्। फिनल्यान्डमा यो चलनलाई निकै रमाइलो मानिन्छ।"
आज यी स्थानमा पानी पर्ने,"काठमाडौं : हाल नेपालमा पश्चिमी वायुको आंशिक प्रभाव रहेको छ । यसका कारण अहिले देशभर आंशिकदेखि साधारणतया बदली रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ । महाशाखाको मौसम बुलेलिटनअनुसार दिउँसो कोशी, मधेस, बागमती, गण्डकी, लुम्बिनी र कर्णाली प्रदेशमा आंशिकदेखि साधारणतया बदली रही सुदूरपश्चिम प्रदेशमा आंशिक बदलीदेखि मौसम मुख्यतया सफा रहनेछ । कोशी, मधेस, बागमती, गण्डकी, लुम्बिनी र कर्णाली प्रदेशका एकदुई स्थानमा हल्का वर्षाको सम्भावना रहेको छ । देशको उच्च पहाडी तथा हिमाली भूभागका थोरै स्थानमा हल्का हिमपातको सम्भावना रहेको छ । रातिको समयमा पनि कोशी प्रदेशका एकदुई स्थानमा हल्का वर्षाको सम्भावना रहेको छ । कोशी, बागमती र गण्डकी प्रदेशको उच्चपहाडी तथा हिमाली भूभागका थोरै स्थानमा हल्का हिमपातको सम्भावना रहेको छ ।"
विजयकुमार गच्छदारसहित १७५ जनाविरुद्ध भ्रष्टाचार मुद्दामा विशेषले आज फैसला सुनाउँदै,"काठमाडौं : बालुवाटारस्थित ललिता निवासको सरकारी जग्गा व्यक्तिको नाममा दर्ता गरी भ्रष्टाचार गरेको अभियोगमा दर्ता भएको मुद्दामा विशेष अदालत काठमाडौंले आज फैसला सुनाउने भएको छ। अख्तियार दुरूपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको थियो। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासमा मुद्दाको सुनुवाइ भइरहेको छ। मंगलबार दुवै पक्षका कानुन व्यवसायीको बहस र जवाफी बहस सकिएको र आज फैसला आउनसक्ने संभावन रहेको विशेष अदालतका प्रवक्ता एवं सूचना अधिकारी धनबहादुर कार्कीले जानकारी दिए। मुद्दामा माघ दुई गतेदेखि नियमित सुनुवाइ हुँदै आएको थियो। मुद्दा दर्ता भएको चार वर्षपछि विशेषले फैसला सुनाउन लागेको हो। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिबाना र १० वर्षसम्म जेल सजाय माग गरेको छ। राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ। भ्रष्टाचारमा पूर्वभूमिसुधारमन्त्री चन्द्रदेव जोशी र डम्बर श्रेष्ठ,पूर्वसचिवहरु छविराज पन्त,दिनेशहरि अधिकारी र दीप बस्न्यात तथा भाटभटेनी सुपरमार्केटका सञ्चालक मीनबहादुर गुरुङ मुछिएका छन्। उनीहरूउपर सरकारले अधिग्रहण गरेको जग्गा जफत भएको राजनीतिक आधार देखाएर फिर्ता गराउँदै निजी रूपमा नामसारी गर्न सघाएको आरोप छ। गच्छदारलाई तत्कालीन भौतिक निर्माणमन्त्रीका हैसियतमा मुद्दा चलाइएको हो। बस्न्यात अख्तियारका पूर्वसचिव एवम् निवर्तमान प्रमुख आयुक्त हुन्। गच्छदारविरुद्ध ९ करोड ६५ लाख बिगो मागदाबी गरिएको छ। पूर्वमन्त्री श्रेष्ठविरुद्ध ९ करोड ६५ लाख, पूर्वमन्त्री जोशीविरुद्ध ७ करोड ८ लाख बिगो कायम गरिएको छ। यस्तै अख्तियारका तत्कालीन प्रमुख आयुक्त बस्न्यातसँग ९ करोड ६५ लाख बिगो मागिएको छ। पूर्वसचिवहरू छविराज पन्त र दिनेशहरि अधिकारी, भूमि व्यवस्था तथा अभिलेख विभागका महानिर्देशकद्धय रुद्रकुमार श्रेष्ठ र मुकुन्दप्रसाद आचार्य,सहरी विकास तथा भवन निर्माण विभागका महानिर्देशक अशोकनाथ उप्रेती, गुठी प्रशासक सेमन्त चापागाई, बलिरामप्रसाद तेली, कामु प्रशासक दिलीपकुमार भट्टविरुद्ध मुद्दा दायर गरिएको छ। न्यायाधीश विनोदकुमार गौतमलाई प्रतिवादी बनाइएको छ। पन्तसँग ९ करोड ६५ लाख र अधिकारीसँग ७ करोड ८ लाख बिगो मागिएको छ। न्यायाधीश गौतमसँग ९ करोड ६५ लाख बिगो कायम गरिएको छ।ललिता निवास जग्गा हिनामिना प्रकरणमा प्रहरीले दायर गरेको मुद्दा जिल्ला अदालत काठमाडौंमा विचाराधीन छ। मुद्दामा जग्गाधनी दाबी गर्ने राणा परिवार र मोही भनिएका ३२ जनालाई प्रतिवादी बनाइएको छ। उनीहरूमाथि कर्मचारीपदाधिकारीलाई अनुचित प्रभावमा पारी सार्वजनिक जग्गा गैरकानुनी रूपमा आफ्नो नाममा दर्ता गरेको आरोप छ। आरोपपत्रमा जग्गाधनी रुक्मशमशेर जबरासँग ८ करोड २७ लाख, हाटकशमशेर र हेमनशमशेरसँग १ करोड ३५ लाख, सुनीति राणासँग ८ करोड ६९ लाख, शैलजा राणासँग ९ करोड ६३ लाख, हेमाद्रीशमशेरसँग ४२ लाख बिगो मागदाबी गरिएको छ। त्यस्तै डीएल डेभलपर्स प्रालिका सञ्चालक कैलाशचन्द्र गोयलविरुद्ध ललिता निवासको क्याम्पभित्रको जग्गा गैरकानुनी रूपमा सट्टा भर्ना गरेको आरोपमा ५ करोड ४४ लाख बिगो माग गरिएको छ। भाटभटेनी डेभलपमेन्ट कम्पनी प्रालिका सञ्चालक मीनबहादुर गुरुङले ११ करोड २० लाख भ्रष्टाचार गरेको आरोप छ। भूमाफिया रामकुमार सुवेदीसँग ५२ करोड ५१ लाख बिगो माग गरिएको छ। अर्का जग्गा दलाल रामकुमार सुवेदीविरुद्ध ३९ लाख २७ हजार बिगो कायम गरिएको छ। उनीविरुद्ध कर्मचारीलाई अुनचित प्रभावमा पारी ललिता निवासको जग्गा गैरकानुनी रुपमा फिर्ता दिने, दिलाउने, सरकारी जग्गा व्यक्ति विशेषका नाममा हालसाविक गराउने कार्यमा संलग्न रहेको आरोप छ। सुवेदी र ढकालले जग्गामा अनधिकृत व्यक्तिलाई कृत्रिम मोही खडा गर्नेगराउने काम गरेको अख्तियारको अनुसन्धानबाट खुलेको छ। बालुवाटारस्थित विशिष्ट व्यक्तिको निवास (प्रधानमन्त्री, प्रधानन्यायाधीश) परिसरको सरकारी जग्गा,राजकुलो, बाटोसमेतको सार्वजनिक जग्गा व्यक्ति विशेषका नाममा कायम गरेको आरोपपत्रमा छ। सुवेदी,ढकालद्वयका साथै भाटभाटेनीका सञ्चालक गुरुङसमेतले सरकारी जग्गा गुठीको नाम कायम गरेको ठहर अख्तियारको छ। गुरुङविरुद्ध यो मुद्दामा ३९ करोड २७ लाख बिगो मागदाबी गरिएको छ। सर्वोच्च अदालतका न्यायाधीश कुमार रेग्मी र नेकपाका महासचिव विष्णु पौडेलका छोरा नवीन पौडेलले बालुवाटारको जग्गा सरकारलाई फिर्ता दिने भएपछि उनीहरूविरुद्ध मुद्दाको कारबाही अघि नबढाउने निर्णय भएको थियो। सरकारलाई बुझाएको सम्पत्ति विवरणमा पौडेलका नाममा बालुवाटारमा आठ आना जग्गा उल्लेख छ। अख्तियारले रेग्मीको सिट न १०२१०२५१५ किन५११ र पौडेलको नामको किन ३०९ र ३१५ का जग्गा सम्बन्धमा सरकारको नाम कायम गर्नगराउन यथाशीघ्र प्रक्रिया अघि बढाउन भूमि व्यवस्था,सहकारी तथा गरिबी निवारण मन्त्रालयमा सुझाव लेखी पठाउने निर्देशन दिएको थियो।"
वसन्त पञ्चमीमा मिथिलाञ्चलमा हलो र गोरु पूजा गरियो,"जलेश्वर : वसन्त पञ्चमी अर्थात् सरस्वती पूजाका अवसरमा यहाँका किसानले हलो र गोरुको पूजा गरेका छन् । किसानले आजको दिनलाई कृषि कार्यको सुरुआत मान्दै हलो र गोरुको पूजा गर्दछन् । किसानले आआफ्ना आँगनमा गाईको गोबरले लिपपोत गरेर, फूलमाला, अक्षता, अबिर, चामल, लड्डुलगायतका वस्तुसहित हलोको एवं गोरुलाई नुहाई नयाँ रङ्गीचङ्गी डोरी लगाएर पूजा पनि गरेका छन् । जलेश्वर नगरपालिका८ का किसान आशनारायण मण्डलले हलो र गोरुको पूजा गरिसकेपछि खेतमा लगेर एकछिन खेतबारी जोत्ने चलन रहेको बताए। किसानले आजकै दिन हलोमा धार लगाउने, कोदालो धारिलो पार्ने तथा हँसिया र खुर्पासहितको कृषि औजारलाई नयाँ धार लगाएर एकछिन प्रयोगमा ल्याउने गर्दछन् । सरस्वती विद्याकी देवी भएकाले विशेष गरी साहित्यकार, कलाकार, पत्रकार, शिक्षक र विद्यार्थी आआफ्ना कलासाधनाका वस्तु कलम, कापी, कुची र वाद्ययन्त्रलाई सरस्वतीका रूपमा पूजाआराधना गर्छन् । सरस्वतीलाई तान्त्रिकहरूले तन्त्र सिद्धिका लागि तारादेवीका रूपमा मान्छन् । आजका दिन सरस्वतीको पूजा गरी विद्यारम्भ गरेमा सर्वसिद्धि प्राप्त हुन्छ भन्ने जनविश्वास छ । आजका दिन विवाह, व्रतबन्ध, गुफा राख्ने र बेलविवाह जस्ता सामाजिक तथा धार्मिक कार्य गर्न साइत हेर्नुपर्दैन भन्ने मान्यता छ । यस दिन बालबालिकालाई शिक्षारम्भ गराउने र नाककान छेड्न पनि शुभ मानिन्छ । रासस"
"पाल्पा जिप दुर्घटना : मृतकको संख्या १० पुग्यो, सबैको सनाखत","तानसेन : पाल्पा डुम्रेबाट तिनाउँ गाउँपालिका वडा६ चिदिस शिखर डाँडा जाँदै गरेको लु १ ज २३७१ नम्बरको यात्रुबाहक जिप दुर्घटना हुँदा घटनास्थमै ८ जनाको र उपचारको क्रममा दुई जनाको गरी १० जनाको मृत्यु भएको छ भने १७ जना घाइते भएका छन्। घटनास्थलमा मृत्यु हुनेमा तिनाउ ६ मस्यामकी ६० वर्षीया यन कुमारी पन्त, सोही ठाउँकै ३९ वर्षीय रामबहादुर अस्लामी, ६७ वर्षीय कृष्णबहादुर अस्लामी, २८ वर्षीया उर्मिला अस्लामी, बुटवल उपमहानगरपालिका१४ का चन्द्र रणपाल र उनकी श्रीमती ६० वर्षीया चुना रणपाल, रिव्दीकोट १ ख्याहाकी ६५ वर्षिया दिल कुमारी सुनार र देवदह नगरपालिका ५ की २९ वर्षीया दिलमाया जिसी रहेको जिल्ला प्रहरी कार्यालय पाल्पाका सूचना अधिकारी प्रहरी नायव उपरीक्षक सुगन्ध श्रेष्ठले बताए। लुम्बिनी मेडिकल कलेजमा उपचारका क्रममा तिनाउ२ खुर्सानेका २० वर्षीया गीता सुनार र रिब्दीकोट गाउँपालिका१ ख्याहाकी ६६ वर्षीया विष्णुकला कामीको मृत्यु भएको पाल्पा प्रहरीले जनाएको छ। घाइते हुनेहरुमा पाल्पा तिनाउ ६ की २० वर्षीया कृष्णा पन्त, सोही ठाउँकै १९ वर्षीया उमा रास्कोटी, २१ वर्षीया अमृता गहतराज, १९ वर्षीया शान्ती राना, ९ वर्षीय शौरव पुन, ४५ वर्षीय तुल बहादुर नेपाली, २८ वर्षीया कमला सुनार, रुपन्देही खैरेनी ५ का ९ वर्षीय विवेक जिसी, सोही ठाउँकै ६ वर्षीय अस्मित जिसी, तानसेन ७ की ४२ वर्षीया सविता परियार, रिव्दिकोट १ की ३० वर्षीया रमा सुनार, सोही ठाउँकै ६ वर्षीया विद्या सुनार, ६ वर्षीया साया सुनार, ५ वर्षीय आलब सुनार, तानसेन १० का ४५ वर्षीय जिप चालक दान बहादुर चिदी, रुपन्देही हरैयाकी ३० वर्षीया भुमी पुन र १ जना ३६ दिनकी बालिका गरी १७ जनाको लुम्विनी मेडिकल कलेज पाल्पामा उपचार भइरहेको प्रहरीले जनाएको छ। मंगलबार बेलुका करीव ५ बजेको समयमा लु १ ज २३७१ नम्वरको जिप चिदिस शिखरडाँडा जाँदै गर्दा उकालोमा व्याक भइ दुर्घटना भएको थियो। जिप सडकबाट ३ मिटर तल अर्को सडकमा खसेको थियो। जिप ओभरलोडको कारण दुर्घटना भएको बताइएको छ।"
"सरस्वती पूजाको खर्च जुटाउने बहानामा विद्यार्थीको दिवा खाजा कटौती, उल्टै चन्दा उठाइयो","पटेर्वासुगौली गाँउपालिका कूल २४ वटा सामुदायिक विद्यालय रहेका छन् । अनुगमनका क्रममा प्राय सबै विद्यालयमा विगत एक सातादेखि दिवा खाजा कार्यक्रम रोकिएको भेटिएको हो । वीरगन्ज : पर्साको पटेर्वासुगौली गाउँपालिकामा रहेका सामुदायिक विद्यालयमा सरस्वती पूजाको खर्च जुटाउने बहानामा विद्यार्थीहरूको दिवा खाजा कार्यक्रम रोकिएको छ । पटेर्वासुगौली गाँउपालिका कूल २४ वटा सामुदायिक विद्यालय रहेका छन् । अनुगमनका क्रममा प्राय सबै विद्यालयमा विगत एक सातादेखि दिवा खाजा कार्यक्रम रोकिएको भेटिएको हो । बुधबार परेको सरस्वती पूजा मनाउनका लागि खर्च जुटाउन भन्दै प्रधानाध्यापक र शिक्षकहरूले दिवा खाजा कार्यक्रम रोकेर त्यसको रकम पूजामा खर्च गरेका हुन् । यसका अतिरिक्त विद्यालयमा प्रधानाध्यापक र शिक्षकहरूले पूजाका लागि चन्दा भन्दै विद्यार्थीहरूबाट कक्षागत अनुसार ५० देखि २ सय रुपैयाँ रकम पनि असुलेका छन् । विद्यार्थीबाट कक्षाअनुसार १ सयदेखि २ सय रुपैयाँ सरस्वती पूजाको लागि चन्दा उठाएको कक्षा ५ मा अध्यनरत विद्यार्थी गुडडु मियाँले बताए । विद्यालयका प्रधानाध्यापक राजेश गिरिले भने विद्यालय व्यवस्थापन समितिकै सल्लाह अनुसार दिवा खाजा रोकेको प्रतिक्रिया दिए। पटेर्वासुगौली गाउँपालिका वडा नम्बर ३ सोनवर्षमा रहेको नेपाल राष्ट्रिय आधारभूत विद्यालयमा कूल २३७ जना विद्यार्थी अध्ययनरत छन् । उक्त विद्यालयमा गत बुधबारदेखि नै दिवा खाजा रोकिएको छ । विद्यार्थीबाट कक्षाअनुसार १ सयदेखि २ सय रुपैयाँ सरस्वती पूजाको लागि चन्दा उठाएको कक्षा ५ मा अध्यनरत विद्यार्थी गुडडु मियाँले बताए । विद्यालयका प्रधानाध्यापक राजेश गिरिले भने विद्यालय व्यवस्थापन समितिकै सल्लाह अनुसार दिवा खाजा रोकेको प्रतिक्रिया दिए। वडा नम्बर ३ कै रामभौरी भाथामा रहेको नेपाल राष्ट्रिय आधारभूत विद्यालयमा पनि विगत एक सातादेखि दिवा खाजा रोकिएको कक्षा ४ मा अध्यनरत विद्यार्थी रामबाबु महतोले बताए । यसबारे प्रतिक्रिया लिन खोज्दा विद्यालयका प्रधानाध्यापक गोपालप्रसाद रौनियारले दिवा खाजा नरोकिएको दाबी गरेपनि त्यहि विद्यालयकी एक शिक्षिकाले सरस्वती पूजाका लागि केही दिनदेखि दिवा खाजा बन्द गरिएको स्वीकारिन् । गादिमाई आधारभूत विद्यालय पश्चिम देकुलिमा एक सातादेखि दिवा खाजा नखुवाइएको र विद्यार्थीबाट ५० देखि १ सय ५० रुपैया चन्दा संकलन गरिएको विद्यार्थीहरूले बताएका छन्। यस्तै मनिहर्वामा रहेको राष्ट्रिय आधारभूत विद्यालयमा २४९ जना विद्यार्थी अध्ययनरत छन्। उक्त विद्यालयमा गत शुक्रबारदेखि दिवा खाजा बन्द गरिएको र पूजाका लागि विद्यार्थीबाट ५० देखि १ सय ५० रुपैयाँ चन्दा उठाइएको कक्षा ५ मा अध्यनरत छात्र राजकरण साह कानुले बताए । विद्यालयका प्रधानाध्याापक हरिराज प्रसाद यादवले विद्यालय व्यवस्थापन समिति र अभिभावकको बैठक बसेर केही दिनका लागि मात्र दिवा खाजा बन्द गरेर त्यसको रकम सरस्वती पूजामा लगाउने निर्णय गरेको प्रतिक्रिया दिए। गादिमाई आधारभूत विद्यालय पश्चिम देकुलिमा १ सय ३३ जना विद्यार्थी अध्ययनरत छन् । उक्त विद्यालयमा पनि सरस्वती पूजाका लागि खर्च जुटाउन एक सातादेखि दिवा खाजा नखुवाइएको र विद्यार्थीबाट ५० देखि १ सय ५० रुपैया चन्दा संकलन गरिएको कक्षा ४ मा अध्यनरत विद्यार्थी दिनेश माझीले बताए । यसबारे प्रतिक्रिया लिन विद्यालयका प्रधानाध्यापक मन्तुरादेवी चौधरीलाई सम्पर्क गर्न विद्यालयमा उनी अनुपस्थित रहेको र फोनमा सम्पर्क प्रयास गर्दा उनको फोन उठेन । नेपाल राष्ट्रिय आधारभूत विद्यालय बेलवा ,नेपाल राष्ट्रिय माध्यमिक विधालय निचुटालगायतका विद्यालयमा पनि पूजाका लागि दिवा खाजा रोक्नुका साथै विद्यार्थीहरूबाट चन्दा भन्दै रकम उठाइएको अभिभावकहरूले बताएका छन् । ९८ जना विद्यार्थी अध्ययनरत रहेको नेपाल राष्ट्रिय प्राथमिक विद्यालय पुर्बी देकुीलमा पनि एक सातादेखि दिवा खाजा रोकिएको र पूजाका लागि विद्यार्थीहरूबाट शिक्षकहरूले चन्दा पनि उठाएको कक्षा ३ मा अध्यनरत विद्यार्थी हरि शंकरले जानकारी दिए । विद्यालयका प्रधानाध्यापक लक्ष्मणप्रसाद ओझैयाले भने विद्यालय व्यवस्थापन समिति र वडा अध्यक्षको निर्देशन अनुसार नै दिवा खाजा रोकेर त्यसको रकम पूजाका लागि खर्च गरिएको बताए । विद्यार्थीबाट चन्दा भने नउठाइएको उनले दावी गरे। यस्तै नेपाल राष्ट्रिय आधारभूत विद्यालय बेलवा ,नेपाल राष्ट्रिय माध्यमिक विधालय निचुटालगायतका विद्यालयमा पनि पूजाका लागि दिवा खाजा रोक्नुका साथै विद्यार्थीहरूबाट चन्दा भन्दै रकम उठाइएको अभिभावकहरूले बताएका छन् । गाउँपालिकाका प्रमुख प्रशासकीय अधिकृत देवनाथ साहले कार्यव्यस्तताका कारण केही समयदेखि विद्यालयको अनुगमन गर्न नभ्याइएको बताए । विद्यालयहरूमा एक सातदेखि पूजाको नाममा विद्यार्थीलाई दिवा खाजा कार्यक्रम रोकिएको भएपनि गाउँपालिकाका जनप्रतिनिधि र कर्मचारी भने बेखबर छन् । पालिकाका शिक्षा शाखा प्रमुख सोलेन्द्र पन्जियारले पालिकामा रहेका सामुदायिक विद्यालयले पूजाको बहानामा विद्यार्थीहरूको दिवा खाजा रोकेकोबारे आफू बेखबर रहेको प्रतिक्रिया दिए । यसबारेमा अनुगमन गरेर बदमासी गर्ने प्रधानाध्यापक र शिक्षकलाई कारवाही गर्ने उनले बताए । गाउँपालिकाका प्रमुख प्रशासकीय अधिकृत देवनाथ साहले कार्यव्यस्तताका कारण केही समयदेखि विद्यालयको अनुगमन गर्न नभ्याइएको बताए । उनले भने,के कति कारणले दिवाखाजा रोकिएको हो यसबारे सत्यतथ्य बुझ्छौं । खाजा रोक्ने विद्यालयलाई कारवाही हुन्छ । '"

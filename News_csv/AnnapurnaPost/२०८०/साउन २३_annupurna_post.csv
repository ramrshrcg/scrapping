शीर्षक,विवरण
सर्वाेच्चको सर्वोच्च कदम,"सरकारी जमिन, त्यो पनि कुना कन्दराको होइन, राजधानीकै। राजधानीमा पनि प्रधानमन्त्री निवास बालुवाटारपरिसरकै व्यक्तिले कब्जा गरेको मामिला। सामान्य कानुनी छिद्र समातेर मालपोतदेखि विभाग र मन्त्रालय हुँदै मन्त्रिपरिषद्सम्ममै सेटिङ मिलाएर गरिएको प्रपञ्च। मुलुकको इतिहासकै सर्वाधिक निकृष्ट तवरको भ्रष्टाचार प्रकरण। तर यस्तो अपराधमा मुलुकको सबैभन्दा शक्तिशाली कार्यकारी अर्थात् तत्कालीन प्रधानमन्त्रीहरू पनि सन्दिग्ध तर उन्मुक्ति। भ्रष्टाचार नियन्त्रण र अनुसन्धानका लागि व्यवस्था भएको संवैधानिक निकाय अख्तियारबाट उन्मुक्ति। कतिपय न्यायमूर्तिबाट समेत जग्गा हडप्ने व्यक्तिकै पक्षमा आदेश र फैसला। यो घटनाक्रममा मुलुकमा कानुनीराज अति कमजोर र शक्तिशालीलाई जे गरे पनि छुटको प्रस्ट सन्देश गएकै थियो। सर्वाेच्च अदालतले आइतबार न्यायिक सक्रियता देखाउँदै गरेको एउटा निर्देशनात्मक आदेशले स्वयं न्यायपालिकाको स्वतन्त्रता र निष्पक्षतासहितको गरिमालाई मात्रै उँचो बनाएको छैन। उसैले भनेजस्तो गरी न्यायप्रणालीप्रति आमविश्वासको जोखिमलाई निकै हदसम्म कम गरेको छ। आशा जगाएको छ। जग्गा व्यक्तिको नाउमा गर्न मोही कायम गर्ने लगायत निर्णय मन्त्रिपरिषद्बाट सदर गराएका तत्कालीन प्रधानमन्त्री माधवकुमार नेपाल र गुठी कायम गराउने बाबुराम भट्टराईमाथि पनि अनुसन्धान गर्न भनेर सर्वाेच्च अदालतले गरेको आदेश स्वागतयोग्य छ। तर यसअघि नेपाल र भट्टराई नेतृत्व मन्त्रिपरिषद्को सफेद संलग्नतालाई ठाडै अस्वीकार गरेर उनीहरूभन्दा तल्लो तहका पदाधिकारी र कर्मचारी त्यो पनि टिप्पणी उठाउनेहरूलाई मात्रै कठघरामा उभ्याउने गरिँदा मत्स्य न्यायकै झल्को दिएको थियो। नेपाल र भट्टराईलाई पनि कानुनी कठघरामा उभ्याउन माग गरिएकै रिटसमेत सर्वाेच्चमै विचाराधीन ररिरहनु पनि उदेकलाग्दो थियो। तै मुर्झाएको आशा आइतबारको आदेशले पनि बौरिएको छ। सरकारी जमिन त्यो पनि प्रधानमन्त्री निवास आडैको सम्पत्ति व्यक्तिले हडप्छ र त्यसमा प्रधानमन्त्रीहरूको पनि संलग्नता हुन्छ भने जनताले भन्दै आएको नेताले पाए देशै पनि बेच्छन् भन्ने आरोपलाई मलजल पक्कै गथ्र्यो। झन् यस्तो संवेदनशील मुद्दामा ठूलाबडालाई एकपछि अर्काे निकायले चपरीमुनि लुकाए। उनीहरूलाई उन्मुक्ति दिँदै उनीहरूभन्दा मुनिका जिम्मेवारहरूलाई मात्रै आरोपित बनाए। अनि त झन् चल्दै आएको आहान ठूलालाई चैन र सानालाई ऐन चरितार्थ भइहाल्यो। लोकतन्त्रमा कार्यकारीले गरेका काममा कानुनी कसी लगाउने न्यायपालिकाले हो। अनुसन्धानको दायरामा ल्याएर दूधको दूध र पानीको पानी छुट्ट्याउने काम हुनुपर्छ। मुलुकमा साँच्चिकै सुशासन कायम गर्ने हो भने कुनै पनि भ्रष्टाचारका मामिलामा सानाठूला भन्ने नहेरी कानुनमात्रै हेरेर प्रक्रिया अघि बढ्नुपर्छ। अहिलेसम्मको अनुसन्धानबाट कानुनको दायरामा आउनुपर्ने देखिएको कोही कसैलाई उन्मुक्ति वा छुट हुनु हुँदैन। न्याय र अन्याय त फेरि पनि न्यायपालिकाले नै छुट्ट्याउँछ। तर अनुसन्धानै नहुने कुरा हुनु हुँदैनथ्यो नै।"
"खेत बाँझै, गण्डक नहरमा आएन पानी","आकाशे पानीको भरमा धानखेती गर्दै आएका यहाँका किसान लामो समयदेखिको खडेरीले पीडामा छन्। वीरगन्ज : तराईको उखरमाउलो गर्मीमा पीपलको रुखमुनिको छहारीमा बसेर सुस्ताउँदै थिए ७४ वर्षीय मंगल साह। छेउमै रहेको गण्डक नहरतर्फ देखाउँदै मंगलले भने, पानीको यस्तो अनिकाल त जीवनमै केहिले देखेको थिइन्। न चापकलमा पानी छ, न नहरमा। पानी लाउन नसक्दा धान खेत चिरा परिसक्यो। यो सालको खेती त भगवान् भरोसा छ। आकाशे पानीको भरमा धानखेती गर्दै आएका यहाँका किसान लामो समयदेखिको खडेरीले पीडामा छन्। त्यसैमा गण्डक नहरमा पनि पर्याप्त पानी नआउँदा किसानको समस्या झनै चर्किएको छ। मंगलकै छिमेकी बाराको महागढीमाई नगरपालिका७ तेलकुवाँका किसान बिगु यादव भन्छन्, खडेरी र सुक्खाले खेतमा भएको बोरिङ पनि सुकिसकेको छ। पम्पीसेटले पानी पटाउँ भने नहरमा पनि पानी पर्याप्त छैन। तेलकुवाँकै अर्का किसान हृदय यादवको पनि गुनासो उस्तै छ। भन्छन्, यसपालि त वर्षा पनि त्यति भएन। खेत छेउमै गण्डक नहर त छ तर नामको मात्रै। नहरमा यति थोरै पानी आइरहेको छ कि पम्पीसेटले तान्न पनि पुग्दैन। यो गण्डक नहर त हाम्रा लागि आकाशको फल जस्तै भएको छ। नेपालभारतबीचको गण्डक सम्झौताअनुसार नेपालतर्फको नहरमा भारतले ८ सय ५० क्युसेक प्रतिसेकेन्ड पानी दिनुपर्ने उल्लेख छ। तर, आर्थिक वर्ष २०७०७१ यतादेखि भने भारतले नेपालतर्फको नहरमा सम्झौतामा उल्लेख गरिएको भन्दा झन्डै आधा परिमाणमा मात्र पानी दिने गरेको नारायणी सिँचाइ व्यवस्थापन कार्यालय वीरगन्जका सूचना अधिकृत एवं इन्जिनियर सुरेश साह बताउँछन्। उनका अनुसार यसपालि धानबालीको सिजनका लागि भारतीय पक्षले दुई महिना ढिला गरी असार १५ गतेदेखि मात्रै पानी दिन सुरु गरेको थियो। त्यो पनि सुरुमा २ सय क्युसेक मात्र पानी नेपालतर्फको नहरमा भारतले छोडेको थियो। त्यसपछि पटकपटकको आग्रह र दबाबपछि विस्तारै बढाउँदै लगेर भारतले आइतबार ५ सय क्युसेक पानी दिएको साह बताउँछन्। साह भन्छन्, आव २०६९७० सम्म सम्झौताअनुसारकै पानी नहरमा भारतबाट आउँथ्यो। तर, त्यसपछि एक दशक भइसक्यो आधा मात्रै पानी नहरमा भारतले दिइरहेको छ। हामी भारतको रामनगरस्थित गण्डक नहरको दोन कार्यालयमा पटकपटक गएर भेट्छांै। सम्झौताको कुरा गर्छांै तर सुनुवाइ भने आजसम्म हुन सकेको छैन। जति कराए पनि उसले सम्झौताको आधा मात्रै पानी आइरहेको छ। भारतले सम्झौताको आधा मात्र पानी नहरमा दिइरहेका कारण अहिले पर्सा र बारामा ३३ दिनको आलोपालो गरेर पानी वितरण गरिरहेको साहले बताए। उनी भन्छन्, बारामा पनि १२ नम्बर ब्लकसम्म मात्र पानी पुग्न सकेको छ। रौहतट जिल्लाको त कुरैै नगरे हुन्छ, रौतहटको नहरमा त नहर बनेको समयदेखि नै पानी पुयाउनै सकिएको छैन। गण्डक नहरबाट पर्सा, बारा र रौतहट गरी तीन जिल्लाका ३७ हजार ४ सय हेक्टर जग्गा सिञ्चित गर्ने लक्ष्य हो। तर, भारतले सम्झौताको आधा मात्रै पानी दिँदै आएका कारण रौतहटमा अहिलेसम्म पानी पुयाउनै नसकिएको साहको भनाइ छ। गण्डक नहरको त्रिवेणीस्थित मुहानबाट भारतीय पक्षले गण्डक नहरतर्फ १ हजार ५ सय क्युसेक पानी छोडेको छ। तर, भारतीय भूमि हुँदै नेपालसम्म आउँदा नेपालतर्फको नहरमा ५ सय क्युसेकभन्दा कमै पानी आइरहेको साहले जनाए। यसबारेमा भारतीय पक्षलाई पटकपटक भेटेर गुनासो गर्दा उनीहरूले नहरको संरचना पुरानो भई कमजोर भएका कारण नहरमा कम पानी छाड्ने गरेको जवाफ आउने साह बताउँछन्। उनी भन्छन्, तर हाम्रो नेपालतर्फको नहरको संरचना भारतको भन्दा ठीक छ। किनभने हामीले समय समयमा नहरको सफाइ र संरचनाको मर्मत सम्भार गर्दै आएका छौं। त्यसका कारण भारतीय पक्षले सम्झौताअनुसारको ८५० क्युसेक नै पानी दियो भने पनि त्यसलाई हाम्रो नहरले थेग्छ, नहरमा कुनै नोक्सानी पुग्दैन। समस्या त भारततर्फको नहरको संरचनामा छ। त्यो उनीहरूको आन्तरिक समस्या हो। हामीलाई हाम्रो नहरमा सम्झौता अनुसारको पानी दिनुपर्छ। इन्जिनियर साहका अनुसार गण्डक नहरको संरचना निर्माण भई सञ्चालनमा आएको झन्डै ५० वर्ष पूरा भइसकेकाले फेरि गण्डक सम्झौताको पुनरावलोकन गरी नहरको संरचना पुनर्निर्माण गर्नुपर्ने आवश्यकता छ। साह भन्छन्, गण्डक नहरको संरचनाको आयु ५० वर्षको थियो। ५० वर्ष बितिसकेकाले धेरै संरचनाहरू जीर्ण भइसकेका छन्। त्यस कारण दुवै देशले गण्डक सम्झौताको पुनरावलोकन गर्नु जरुरी भइसकेको छ। साहका अनुसार गण्डक नहर सम्झौतामा भारतीय पक्षले वर्षमा दुई पटक (धान र गहँु बालिका लागि) नेपालतर्फको नहरमा पानी दिनुपर्ने उल्लेख छ। धान बालीका लागि वैशाख १५ देखि असोज १५ सम्म र गहँु बालीका लागि पुस १५ देखि फागुन १५ गतेसम्म नेपालतर्फको नहरमा पानी दिनुपर्ने सम्झौतामा जनाइएको छ। भारत सरकारले नेपालका तीन जिल्ला (पर्सा, बारा र रौतहट) का गरी ३७ हजार ४ सय हेक्टर जग्गा सिञ्चित हुने गरी सन् १९७५ र ७६ मा दुई चरणमा ८१ किलोमिटर गण्डक नहर निर्माण गरी नेपाल सरकारलाई हस्तान्तरण गरेको थियो। नवलपरासीको भैंसालोटनस्थित नेपालभारत सीमामा निर्मित ब्यारेजबाट भारतीय पक्षले गण्डक नहरमा पानी छोड्ने गर्छ। भारतमै ९२ किमी यात्रा गरेर गण्डक नहर नेपालमा भने पर्साको जगरनाथपुर गाउँपालिकाको जानकीटोलाबाट प्रवेश गर्छ। नेपालतर्फको गण्डक नहरलाई १५ वटा ब्लकमा विभाजन गरिएको छ।"
सर्वाेच्चको सर्वोच्च कदम,"सरकारी जमिन, त्यो पनि कुना कन्दराको होइन, राजधानीकै। राजधानीमा पनि प्रधानमन्त्री निवास बालुवाटारपरिसरकै व्यक्तिले कब्जा गरेको मामिला। सामान्य कानुनी छिद्र समातेर मालपोतदेखि विभाग र मन्त्रालय हुँदै मन्त्रिपरिषद्सम्ममै सेटिङ मिलाएर गरिएको प्रपञ्च। मुलुकको इतिहासकै सर्वाधिक निकृष्ट तवरको भ्रष्टाचार प्रकरण। तर यस्तो अपराधमा मुलुकको सबैभन्दा शक्तिशाली कार्यकारी अर्थात् तत्कालीन प्रधानमन्त्रीहरू पनि सन्दिग्ध तर उन्मुक्ति। भ्रष्टाचार नियन्त्रण र अनुसन्धानका लागि व्यवस्था भएको संवैधानिक निकाय अख्तियारबाट उन्मुक्ति। कतिपय न्यायमूर्तिबाट समेत जग्गा हडप्ने व्यक्तिकै पक्षमा आदेश र फैसला। यो घटनाक्रममा मुलुकमा कानुनीराज अति कमजोर र शक्तिशालीलाई जे गरे पनि छुटको प्रस्ट सन्देश गएकै थियो। सर्वाेच्च अदालतले आइतबार न्यायिक सक्रियता देखाउँदै गरेको एउटा निर्देशनात्मक आदेशले स्वयं न्यायपालिकाको स्वतन्त्रता र निष्पक्षतासहितको गरिमालाई मात्रै उँचो बनाएको छैन। उसैले भनेजस्तो गरी न्यायप्रणालीप्रति आमविश्वासको जोखिमलाई निकै हदसम्म कम गरेको छ। आशा जगाएको छ। जग्गा व्यक्तिको नाउमा गर्न मोही कायम गर्ने लगायत निर्णय मन्त्रिपरिषद्बाट सदर गराएका तत्कालीन प्रधानमन्त्री माधवकुमार नेपाल र गुठी कायम गराउने बाबुराम भट्टराईमाथि पनि अनुसन्धान गर्न भनेर सर्वाेच्च अदालतले गरेको आदेश स्वागतयोग्य छ। तर यसअघि नेपाल र भट्टराई नेतृत्व मन्त्रिपरिषद्को सफेद संलग्नतालाई ठाडै अस्वीकार गरेर उनीहरूभन्दा तल्लो तहका पदाधिकारी र कर्मचारी त्यो पनि टिप्पणी उठाउनेहरूलाई मात्रै कठघरामा उभ्याउने गरिँदा मत्स्य न्यायकै झल्को दिएको थियो। नेपाल र भट्टराईलाई पनि कानुनी कठघरामा उभ्याउन माग गरिएकै रिटसमेत सर्वाेच्चमै विचाराधीन ररिरहनु पनि उदेकलाग्दो थियो। तै मुर्झाएको आशा आइतबारको आदेशले पनि बौरिएको छ। सरकारी जमिन त्यो पनि प्रधानमन्त्री निवास आडैको सम्पत्ति व्यक्तिले हडप्छ र त्यसमा प्रधानमन्त्रीहरूको पनि संलग्नता हुन्छ भने जनताले भन्दै आएको नेताले पाए देशै पनि बेच्छन् भन्ने आरोपलाई मलजल पक्कै गथ्र्यो। झन् यस्तो संवेदनशील मुद्दामा ठूलाबडालाई एकपछि अर्काे निकायले चपरीमुनि लुकाए। उनीहरूलाई उन्मुक्ति दिँदै उनीहरूभन्दा मुनिका जिम्मेवारहरूलाई मात्रै आरोपित बनाए। अनि त झन् चल्दै आएको आहान ठूलालाई चैन र सानालाई ऐन चरितार्थ भइहाल्यो। लोकतन्त्रमा कार्यकारीले गरेका काममा कानुनी कसी लगाउने न्यायपालिकाले हो। अनुसन्धानको दायरामा ल्याएर दूधको दूध र पानीको पानी छुट्ट्याउने काम हुनुपर्छ। मुलुकमा साँच्चिकै सुशासन कायम गर्ने हो भने कुनै पनि भ्रष्टाचारका मामिलामा सानाठूला भन्ने नहेरी कानुनमात्रै हेरेर प्रक्रिया अघि बढ्नुपर्छ। अहिलेसम्मको अनुसन्धानबाट कानुनको दायरामा आउनुपर्ने देखिएको कोही कसैलाई उन्मुक्ति वा छुट हुनु हुँदैन। न्याय र अन्याय त फेरि पनि न्यायपालिकाले नै छुट्ट्याउँछ। तर अनुसन्धानै नहुने कुरा हुनु हुँदैनथ्यो नै।"
प्रकोप बन्दै आँखा पाक्ने रोग,"केही दिनयता देशका अधिकांश जिल्लामा आँखा पाक्ने रोग फैलिरहेको छ । चिकित्सकीय भाषामा यो रोगलाई एडिनो भाइरस कन्जन्टिभाइटिस पनि भनिन्छ । प्रायः गर्मी मौसममा बढी फैलिने यो रोगबाट युवायुवती र बालबालिका बढी संक्रमित छन् । भाइरलको रूप रहेको यो रोग लागे जथाभावी औषधि किनेर प्रयोग नगर्न चिकित्सक सुझाव दिन्छन् । कसैको रातो आँखा देखिन्छ। कतिपयको आँखा एकदमै चिलाएर सुन्निएको छ। कोही सुतेर उठ्दा आँखामा कचेरा (चिप्रा) परेको बताउँछन्। कोही बिझाएको र दुखेको भन्दै अस्पताल पुगेका छन्। अहिले देशका अधिकांश जिल्लाका अस्पतालमा यस्तै दृश्य देखिन्छन्। आँखा रोग विशेषज्ञलाई यो समस्याको उपचार गर्न भ्याइनभ्याइ छ। आँखा पाक्ने रोग मुलुकभर फैलिएको छ। आँखा पाक्ने (भाइरल कन्जक्टिभाइटिस)को समस्या लिएर काठमाडौं उपत्यकालगायत मुुलुकभरका आँखा अस्पताल धाउने बिरामीको पछिल्लो समय दैनिक बढ्दैछ। जेठदेखि फैलन थालेको आँखा पाक्ने समस्या काठमाडौं उपत्यकामा भने असारको दोस्रो सातादेखि फैलिएको चिकित्सकहरू बताउँछन्। गत असार १५ देखि साउन २० गतेसम्म तिलगंगा आँखा अस्पतालमा जँचाउन आएकामध्ये ६ सय ३० जनामा आँखा पाक्ने रोग (भाइरस कन्जक्टिभाइटिस) पुष्टि भएको छ। तिलगंगा आँखा प्रतिष्ठानकी वरिष्ठ जनसम्पर्क अधिकृत सुनिता (सोनु) केसीका अनुसार, आँखा पाक्ने समस्या लिएर आइतबार मात्र सयभन्दा बढी पीडित जँचाउन आएका छन्। पछिल्लो एक महिनाको अवधिमा आँखा पाक्ने समस्या लिएर ६ सय ३० जना पीडितले जँचाइसकेको तिलगंगा आँखा अस्पतालले जनाएको छ। जसमध्ये ३ सय ७१ पुरुष र र २ सय ५९ महिला छन्। संक्रमण बढेपछि तिलगंगा अस्पतालमा इन्मरजेन्सीमा छुट्टैे युनिट खडा गरिएको छ। त्यस्तै कीर्तिपुर आँखा अस्पतालको बहिरङ विभागमा २० देखि ३० प्रतिशत बिरामी आँखाको संक्रमणकै समस्या लिएर आउन थालेका छन्। युवायुवती बढी पीडित उपत्यकामा आँखा पाक्ने समस्या जुनसुकै उमेरका व्यक्तिमा पनि पाइएको छ। तर, अधिकांश युवायुवती रहेको अस्पतालले जनाएका छन्। तिलगंगा आँखा अस्पतालमा पनि आँखाको संक्रमण लिएर आएकामध्ये अधिकांश युवायुवती नै छन्। वरिष्ठ जनसम्पर्क अधिकृत केसीका अनुसार, १९ वर्षमाथिका युवायुवतीमा आँखा पाक्ने समस्या बढी देखिएको छ। अस्पतालमा आएका पीडितमध्ये १९ देखि ६० वर्ष उमेर समूहका ४ सय ३६ जनामा आँखा पाक्ने समस्या पाइएको छ। जसमध्ये २ सय ५६ जना पुरुष र १ सय ८० जना महिला छन्। त्यस्तै १८ वर्षमुनिका १ सय ४४ जनाले जँचाएका छन्। तीमध्ये ९२ जना पुरुष र ५२ जना महिला छन्। त्यस्तै ६० वर्षमाथिका ५० जनामा आँखा पाक्ने समस्या लिएर जँचाउन आएका छन्। तीमध्ये ३ सय ७१ जना पुरुष र २ सय ५९ जना महिला छन्। तिलगंगा आँखा अस्पतालकी आँखा रोग विशेषज्ञ डा अनु मानन्धरका अनुसार, यताउती घुमफिर बढी गर्ने सक्रिय जनशक्ति युवायुवती भएकाले बढी संक्रमित भएका हुन्। कोसीमा प्रदेश सरकार बेखबर कोसी प्रदेशमा आँखा पाक्ने रोग प्रकोपका रूपमा फैलिएर संक्रमण तीव्र भइरहँदा पनि प्रदेश सरकार बेखबरजस्तै देखिएको छ। सुरुमा बालबालिकामार्फत फैलिएको सरुवा रोगको संक्रमणबाट अहिले सबै उमेर समूह प्रभावित बनिरहेका छन्। चिकित्सकका अनुसार एडिनो भाइरसका कारण निम्तिएको संक्रमण विद्यालय, आँखा अस्पताललगायत भीडभाड धेरै हुने सार्वजनिक स्थलबाट समुदायस्तरमै फैलिइरहेको छ। कतिपय स्थानका विद्यालयहरू बन्द गरिएको छ। संक्रमण रोकथामका लागि प्रदेश सरकारले भने सामान्य जनचेतनामूलक कार्यक्रम पनि गरेको छैन। संक्रमण अनियन्त्रित रूपमा फैलिरहँदा पनि सरकार मौन छ। मानव शरीरको महत्वपूर्ण अंगमध्येको आँखा जोगाउन अपनाउनुपर्ने सावधानीलगायतका विषयमा जनचेतनामूलक कार्यक्रम गरिएको छैन। सतर्कता अपनाइएको छैन। प्रदेशको स्वास्थ्य मन्त्रालयका सूचना अधिकारी डा रवीन्द्र अधिकारी आँखा पाक्ने बिरामीको संख्या बढ्दै गएको बताउँछन्। तर, यसको रोकथाम र नियन्त्रणका लागि केही गर्न नसकिएको उनको भनाइ छ। प्रदेश सरकारसँग संक्रमितको विवरणसमेत छैन। तथ्यांक संकलन नहुँदा प्रदेशभित्र कति जनाको आँखा पाकिसक्यो र बिरामीको अवस्था कस्तो छ भन्नेसम्मको जानकारी सरकारसँग छैन। प्रदेश स्वास्थ्य निर्देशनालयका निर्देशक ज्ञानबहादुर बस्नेत प्रकोपको रिपोर्टिङ सबैतिर भइरहेको बताउँछन्। जनघनत्व धेरै भएको र जमघट तथा भेटघाट बढी हुने स्थानबाट तीव्र गतिमा संक्रमण फैलिइरहेको छ, उनले भने, सबैलाई सुरक्षित बनाउन प्रचारप्रसार गर्दै सरसफाइमा ध्यान दिन आग्रह गरिएको छ। संक्रमण पहिलेभन्दा अलि नियन्त्रण हुँदै गएको बस्नेतले बताए। विराटनगर आँखा अस्पतालका वरिष्ठ नेत्र रोग विशेषज्ञ डा प्रज्ञ लुइँटेलका अनुसार आँखाको संक्रमण एकबाट अर्कोमा चाँडो सर्छ। संक्रमितसँगको सम्पर्क, एउटै कपडालगायतका वस्तुको प्रयोग आदिबाट चाँडो सर्छ, डा लुइँटेलले भने, यसबाट बच्न सावधानी र आँखाको सुरक्षामा ध्यान दिनु नै उत्तम हुन्छ। बिरामी थेग्नै गाह्रो हेटौंडा सामुदायिक आँखा अस्पताल स्थापना भएयता बिरामीको भीड लागेको छ। १६ वर्षको अवधिमा एकैदिन आइतबारमात्रै ६ सय ४५ जना आँखाका बिरामीले उपचार सेवा लिएका अस्पतालका कार्यक्रम संयोजक सुशीलकुमार सिंहले बताए। उपचार सेवा लिनेमध्ये ७० प्रतिशत बढी आँखामा संक्रमण भएर आएछन्, उनले भने, अस्पतालको क्षमताभन्दा अत्याधिक बढी बिरामी आउन थालेपछि नियमित सेवा लिने तथा सामान्य बिरामीहरूलाई अस्तालमा नआउन अनुरोध गरेका छौं। अस्पताल प्रशासनको तथ्यांकअनुसार गत शुक्रबार ५ सय ४५, बिहीबार ४ सय ५७, बुधबार ४ सय ५५, मंगलबार ४ सय ७, सोमबार ३ सय ४३ र आइतबार ४ सय २६ जना आँखाका बिरामीले उपचार सेवा लिएका थिए। अस्पतालमा अन्य समयमा तीनदेखि चार सय बिरामी सेवा लिन आउने गरेका छन्। अस्पतालमा मकवानपुर र बारा जिल्लाबाट धेरै आँखाका बिरामी आउने गरेका छन्। सहरसँगै गाउँघरमा पनि आँखाका बिरामी बढेका छन्। बागमती प्रदेशभरि नै आँखाका संक्रमितहरू बढेको स्वास्थ्य निर्देशनालय बागमती प्रदेशका प्रवक्ता सतिश विष्टले बताए। हामीसँग एकिन तथ्यांक त प्राप्त भइसकेको छैन, तर प्रत्येक जिल्लामा आँखाका संक्रमित बढेका छन्, उनले भने, सचेतना अभिवृद्धि र उपचार सेवा बढाउनेतर्फ हामीले जिल्लास्थित अस्पतालहरूमार्फत काम गरिरहेका छौं। चितवनका विद्यालय बन्द आँखा पाक्ने रोगको संक्रमण फैलिएपछि चितवनका दुई पालिकाले विद्यालय बन्द गरेका छन्। भरतपुर महानगरपालिका र रत्ननगर नगरपालिकाले शैक्षिक संस्था बन्द गर्ने निर्णय गरेका हुन्। चितवनमा आँखा पाक्ने रोग एडिनो भाइरस फैलन थालेपछि दुवै पालिकाले आइतबार सूचना जारी गर्दै शिक्षण संस्था बन्द गर्ने निर्णय गरिएको जनाए। भरतपुर महानगरपालिकाले सोमबारबाट शुक्रबारसम्म पठनपाठन बन्द गर्न निर्देशन दिएको छ। रत्ननगरले तीन दिन बन्द गर्ने निर्णय गरेको छ। निजी तथा सामुदायिक विद्यालय भरतपुरमा आँखा पाक्ने रोग देखिन थालेपछि बालबालिकामा संक्रमण फैलिने खतराका कारण विद्यालय बन्द गर्न लागिएको हो। विशेषज्ञको परामर्शअनुसार महानगरभित्रका विद्यालय र मन्टेश्वरी बन्द गर्ने निर्णय भएको महानगरका शैक्षिक महाशाखा प्रमुख महेन्द्रप्रसाद पौड्यालले बताए। वर्षे बिदाबाट कटौती हुने गरी पाँच दिन शैक्षिक गतिविधि नगर्ने निर्णय भएको हो। स्वास्थ्य सुरक्षालाई ख्याल गरेर भरतपुर महानगरले विद्यालयमा बिदा दिन निर्देशन दिएको रत्ननगर नगरपालिकाका प्रमुख प्रल्हाद सापकोटाले बताए। शिक्षक तथा विद्यार्थीमा आँखा पाक्ने रोगको प्रकोप बढ्दै गएपछि सिन्धुलीको कमलामाई नगरपालिका भित्र सञ्चालन हुने विद्यालयहरू बन्द हुने भएका छन्। आँखा पाक्ने रोगको संक्रमण बढ्दै गएपछि त्यसलाई न्यूनीकरण गर्न सोमबारदेखि शुक्रबारसम्म पाँच दिनका लागि विद्यालयहरू बन्द गर्ने निर्णय गरिएको हो। नगरपालिकाका प्रमुख प्रशासकीय अधिकृत सूर्यप्रसाद दाहालका अनुसार विद्यार्थीमा आँखा पाक्ने रोगको प्रकोप बढ्दै गएकाले सम्भावित जोखिम न्यूनीकरण गर्न पाँच दिनका लागि नगर मातहतका सामुदायिक र संस्थागत विद्यालय बन्द गर्ने निर्णय गरिएको हो। कमलामाई नगरपालिकाअन्तर्गत ८४ वटा सामुदायिक र २४ वटा संस्थागत विद्यालय छन्। पछिल्लो केही दिनयता सिन्धुलीमा सबैभन्दा बढी बालबालिकामा आँखा पाक्ने संक्रमण देखिएको छ। जिल्लाका आँखा अस्पताल तथा क्लिनिकहरूमा बिरामीको भीड बढेको छ। आँखा पाक्ने रोग धेरै फैलिएकाले बिरामीको संख्या बढेको अस्पतालले जनाएको छ। गण्डकीमा फैलँदै संक्रमण गण्डकी प्रदेशमा आँखा पाक्ने रोगको संक्रमण फैलन थालेको छ। हिमालयन आँखा अस्पताल पोखरामा आँखा पाक्ने रोगको संक्रमण भएका बिरामी आउने क्रम दैनिक रूपमा बढ्दै गएको अस्पतालले जनाएको छ। आँखा पाक्ने रोगको संक्रमण बढेपछि उपचारका लागि आउने बिरामीको चाप बढ्दै गएको हिमालयन आँखा अस्पतालका डा नवीन बरालले बताए। संक्रमितले चलाएको वस्तु छुँदा सर्ने हुनाले ख्याल गर्नुपर्ने उनले सुझाए। अस्पतालकी लेखा अधिकृत पार्वती गुरुङका अनुसार सामान्य अवस्थामा ५ देखि ६ सयको हाराहारीमा बिरामी आउनेमा आँखा पाक्ने रोगको संक्रमण देखा परेपछि अस्पतालमा आउने बिरामीको संख्या दोब्बरले बढेको छ।आँखा पाक्ने रोगको संक्रमण बढेकै कारण आइतबार १३ सय जना बिरामी अस्पतालमा उपचार गराउन आएका उनले सुनाइन्। हिमालयन आँखा अस्पतालमा गण्डकी प्रदेशका सबैजसो जिल्लाबाट आँखाको उपचार गराउन बिरामी आउने पनि उनले बताइन्। गण्डकी प्रदेश सरकार सामाजिक विकास तथा स्वास्थ्य मन्त्रालयका अधिकारीले प्रदेशमा आँखा पाक्ने रोगको संक्रमण देखा परे पनि अस्वाभाविक रूपमा ठूलो संख्यामा भने फैलिन नसकेको बताए। मन्त्रालयका अधिकारी डा रमेश केसीले आँखा पाक्ने रोगको उपचार गर्ने बिरामीको संख्या हिमालयन आँखा अस्पतालमा बढेको जानकारी आएको बताए। पोखरा महानगरपालिकामा आँखा पाक्ने रोगको संक्रमण देखा परे पनि अहिलेसम्म त्यस्तो अस्वाभाविक रूपमा नबढेको बताइएको छ। आँखा पाक्ने रोगको संक्रमण नियन्त्रण गर्न अन्य प्रदेशका सहरमा जस्तो पोखरामा विद्यालय नै बन्द गर्नुपर्ने अवस्था नरहेको पोखरा महानगरपालिकाका सूचना अधिकारी किरणप्रसाद कोइरालाले बताए। बिरामीको भीड बढ्दै आँखामा संक्रमण फैलिएपछि लुम्बिनी प्रदेशका अस्पतालहरूमा बिरामीको भीड बढेको छ। चिकित्सकहरूले धेरै नआत्तिन आग्रह गरेका छन्। आँखा पाक्ने समस्याले बालबालिकादेखि वृद्धासम्मलाई गाँजेको छ। लुम्बिनी प्रदेशको ठूलो रणअम्बिका आँखा अस्पताल भैरहवामा बिरामीको उच्च चाप छ। बुटवलको लायन्स उपचार केन्द्रमा दैनिक सयभन्दा बढी बिरामी आँखा पाक्ने समस्या लिएर आउने गरेका छन्। वरिष्ठ नेत्ररोग विशेषज्ञ डानन्दा गुरुङले भाइरलको समस्या बढ्दो क्रममा देखिएको बताइन्। उनी कार्यरत नेपालगञ्ज मेडिकल कलेजमा दैनिक एक सय जनाभन्दा धेरै आँखा पाक्ने समस्या लिएर उपचारमा आउने गरेका छन्। नेपालगञ्जमा दुई दिन विद्यालय बन्द गरिएको थियो। रूपन्देहीका विद्यालयहरूले आँखामा संक्रमण देखिए विद्यार्थीलाई विद्यालय नपठाउन अभिभावकलाई आग्रह गरेका छन्। अहिले सबैभन्दा संक्रमण विद्यालयबाट फैलिरहेको देखिएको छ। कर्णालीमा पनि उस्तै प्रकोप कालीकोटको सान्नीत्रिवेणी गाउँपालिका१ लुसाकी बिनिता अधिकारीको गत आइतबार आँखामा आँसु बग्यो। आँखाको किनारमा फोहोर देखियो। आँखाबाट आँसु बगिरहने र कचेर देखिरहने समस्या भएको केही घण्टामै आँखाको दुखाइ बढ्यो। दुखाइ बढ्दै गएपछि उनी आँखा जाँच गराउन अस्पताल पुगिन्। आँखा अस्पतालमा उपचार गराएर फर्किएपछि पनि उनी झन्डै पाँच दिनसम्म क्याम्पस जान सकिनन्। घरमै बसेर औषधि हालेर एक सातापछि यो निको भयो। सुर्खेतको तातोपानी निवासी अनिस बिष्टको आँखा पाकेर तीन दिनदेखि विद्यालय जान सकेका छैनन्। गत बिहीबारदेखि पाकेको आँखा उपचार गर्दा पनि पूर्णरूपमा निको भएको छैन। उनी घरमै आराम गरिरहेका छन्। कर्णाली प्रदेशमा आँखा पाक्ने समस्याको महामारी नै फैलिएको छ। कर्णाली प्रदेशका अधिकांश जिल्लाहरूमा पछिल्लो समय आँखा पाक्ने समस्या देखिएको कर्णाली प्रदेश स्वास्थ्य निर्देशनालय सुर्खेतका प्रमुख डारविन खड्काले बताए। कर्णालीका दैलेख, कालीकोट, सल्यान, जाजरकोट, रुकुमलगायतका अन्य जिल्लाहरूमा पनि आँखा पाक्ने समस्या बढ्दै गएको छ। स्वास्थ्य सेवा कार्यालय कालीकोटका प्रमुख डासंकेत विश्वकर्माले भने, कालीकोटमा जिल्ला अस्पतालमा दिनहुँ ४५ जना आँखा पाकेका बिरामीहरू आउन थालेका छन्। जिल्ला अस्पतालबाहेक आँखा अस्पताललगायत केही निजी क्लिनिकहरूमा पनि आँखा पाकेका बिरामीहरू आउन थालेका छन्। प्रदेश स्वास्थ्य निर्देशनालयका अनुसार कर्णाली प्रदेशका हुम्ला र डोल्पाबाहेक सबै जिल्लाहरूमा आँखा पाक्ने समस्या देखिइसकेको छ। सुदूरपश्चिममा पनि छैन अछुतो सुदूरपश्चिममा आँखा पाक्ने रोग महामारीका रूपमा फैलिएको छ। पहाडी जिल्लाभन्दा तराईका दुुई जिल्ला कैलाली र कञ्चनपुरमा अझ बढी फैलिएको छ। नेपाल नेत्र ज्योति संघ आँखा उपचार केन्द्र धनगढीमा दैनिकजसो २ सयभन्दा बढी बिरामी आँखाको उपचारमा आउने गरेका छन्। उपचार केन्द्रका प्रमुख रुद्रराज भट्टले साउन १ गतेदेखि आँखा पाक्ने रोगका बिरामी आउन थालेको बताए। साउन ७ गतेदेखि २१ गतेसम्म धनगढी आँखा उपचार केन्द्रमा ३२ सय ४७ जना आँखा पाक्ने रोगका बिरामी आएका छन्। उपचार केन्द्र प्रमुख भट्टले भने, आँखा पाक्ने बिरामीमध्ये १० प्रतिशत अझ गम्भीर प्रकृतिका आइरहेका छन्। गाउँमा कागतीको रस हाल्ने, गाईको गहुँत हाल्ने गरेकाले पनि केहीको आँखाको नानीमा घाउ भएको छ, उनले भने, यसको प्रारम्भिक लक्षण भनेको आँखा गड्ने, सामान्य दुख्ने र रातो हुने हो। त्यसो भएमा अस्पताल आई हाल्नुपर्छ। सुदूरपश्चिमको सबैभन्दा ठूलो गेटा आँखा अस्पतालमा पनि साउन महिनाको १ गतेदेखि २१ गतेसम्म १ हजार १ सय ५५ जना आँखा पाक्ने रोगका बिरामी आएको अस्पतालका बाह्य सम्पर्क अधिकृत रमेशचन्द्र भट्टले बताए। यो रोग लाग्दैमा आतिनु पर्दैन। औषधि पसलमा गएर आँखाको एन्टिबायोटिक औषधि लगाएको पाइएको छ। भाइरल रोगमा एन्टिबायोटिक औषधि लगाउनु पर्दैन। जरुरी छैन।डा अनु मानन्धर , आँखा रोग विशेषज्ञ, तिलगंगा आँखा अस्पताल कोसीमा प्रकोपको रिपोर्टिङ सबैतिर भइरहेको छ। जनघनत्व धेरै भएको र जमघट तथा भेटघाट बढी हुने स्थानबाट तीव्र गतिमा संक्रमण फैलिइरहेको छ। सरसफाइमा ध्यान दिन आग्रह गरिरहेका छौं।ज्ञानबहादुर बस्नेत, निर्देशक, प्रदेश स्वास्थ्य निर्देशनालय, कोसी हामीसँग एकिन तथ्यांक त प्राप्त भइसकेको छैन। तर, बागमतीका प्रत्येक जिल्लामा आँखाका संक्रमित बढेका छन्। सचेतना अभिवृद्धि र उपचार सेवा बढाउनेतर्फ हामीले अस्पतालहरूमार्फत काम गरिरहेका छौं।सतिश विष्ट, प्रवक्ता, प्रदेश स्वास्थ्य निर्देशनालय, बागमती एन्टिबायोटिक औषधि नलगाउनू तपाईंलाई आँखा पाक्ने समस्या (भाइरल कन्जक्टिभाइटिस) छ ? त्यसो भए सजग हुनुहोस्। आँखा रोग विशेषज्ञको सुझाव छ, यो रोग भएकाले आत्तिहाल्नु पर्दैन। एन्टिबायोटिक औषधिको प्रयोग नगर्नू। तिलगंगा आँखा अस्पतालकी आँखा रोग विशेषज्ञ डा अनु मानन्धरका अनुसार, नजिकैको औषधि पसलमा गएर आँखामा एन्टिबायोटिक औषधि प्रयोग गर्ने क्रम बढेको छ। उनले भनिन्, औषधि पसलमा गएर आँखाको एन्टिवायोटिक औषधि लगाएको पाइएको छ। भाइरल रोगमा एन्टिबायोटिक औषधि लगाउनु पर्दैन। जरुरी छैन। कतिपय संक्रमितले आँखा दुखाइको औषधि जथाभावी रूपमा लगाइरहेको उनले बताइन्। डा मानन्धरले सम्बन्धित आँखा रोग विशेषज्ञसँग जँचाएर मात्रै औषधि लगाउन सुझाव दिइन्। आँखा एक प्रकारको भाइरल इन्फेक्सन हो। एडिनो भाइरसले संक्रमणपछि आँखा पाक्न थाल्छ। जँचाउन जानुअघि सफा चिसो पानीले आँखा सफा गर्नुपर्ने डा मानन्धरले बताइन्। आँखा (नानी) रोग विशेषज्ञ डा रचना सिंह राणाले आँखा पाक्ने रोग भाइरल भएकाले हावाहुरीबाट पनि संक्रमणको जोखिम रहेको बताइन्। विद्यालय, सार्वजनिक स्थानमा रहने व्यक्तिलाई संक्रमणको बढी जोखिम छ। सजिलै एक व्यक्तिबाट अर्कोमा सर्न सक्छ, उनले भनिन्, संक्रमण भइहाल्यो भने पनि आत्तिहाल्नु पर्दैन। दुई सातामा निको हुँदै जान्छ। दिनेश गौतमकाठमाडौं, किशोर बुढाथोकीविराटनगर, कृष्ण सारु मगरहेटौंडा, अनिल ढकालचितवन, राजन गाउँलेसिन्धुली, कृष्णमणि बरालपोखरा, लक्ष्मण पोखरेलबुटवल, बिस्नप्रसाद न्यौपाने वीरेन्द्रनगर, शिवराज भट्टधनगढी"
पूर्वप्रधानमन्त्रीद्वयको अनुसन्धानमा कहिले खुल्छ अख्तियारको फाइल ?,"अख्तियारले तीन वर्षअघि भ्रष्टाचारको मुद्दा दायर गर्ने क्रममा पूर्वप्रधानमन्त्रीद्वय नेपाल र भट्टराईलाई नीतिगत निर्णय भन्दै उन्मुक्ति दिएको थियो। २०७६ माघ २२ गते विशेष अदालतमा मुद्दा दायर गर्नुअघि पूर्वप्रधानमन्त्रीद्वय नेपाल र भट्टराईसँग बयान लिए पनि मुद्दा दायर गर्न पन्छिएको थियो। काठमाडौं : ललिता निवास जग्गा हिनामिना प्रकरणमा सर्वोच्च अदालतले पूर्वप्रधानमन्त्रीद्वय माधवकुमार नेपाल र डा बाबुराम भट्टराईमाथि अनुसन्धान गर्न आइतबार निर्देशनात्मक आदेश दियो। आदेश आएसँगै यो विषयमा चासो राख्ने धेरैको एउटै प्रश्न छ, अब अख्तियारको अनुसन्धानको फाइल कहिले खुल्छ ? सर्वोच्च अदालतले मन्त्रिपरिषद्को निर्णय तथा निर्णय प्रमाणित गरी कार्यान्वयन तहमा प्रत्यक्ष रूपमा संलग्न हुनेहरू, किटानी प्रस्ताव पेस गर्ने एवं प्रस्तावमा संलग्न माथिल्लो तहका पदाधिकारी वा अधिकारीको पदसोपानबाट समेत गरी अब उप्रान्तको थप अनुसन्धान कार्य अविलम्ब सम्पन्न गर्नगराउन निर्देशनात्मक आदेश आएपछि सबैको ध्यान यता सोझिएको हो। सर्वोच्चको आदेशपछि अख्तियार दुरुपयोग अनुसन्धान आयोगलाई अनुसन्धान गर्न दबाब परेको छ। अख्तियारका एक आयुक्तले भने, सर्वोच्चको आदेशपछि अनुसन्धान अघि बढाउने बाध्यता सिर्जना भएको छ। तर, कसरी अघि बढाउने भन्नेमा छलफल पनि भएको छैन। सत्ता साझेदार गरेको नेकपा समाजवादीका अध्यक्षसमेत रहेका पूर्वप्रधानमन्त्री नेपाल आफूमाथिको सम्भावित अनुसन्धान छल्दै सोमबार युरोप भ्रमणमा निस्केका छन्। उनी पूर्वनिर्धारित कार्यक्रमअन्तर्गत युरोपतर्फ लागेको र आगामी भदौ १ गते मात्र स्वदेश फर्कने कार्यक्रम रहेको निजी सचिवालयले जनाएको छ। अख्तियारले तीन वर्षअघि भ्रष्टाचारको मुद्दा दायर गर्ने क्रममा पूर्वप्रधानमन्त्रीद्वय नेपाल र भट्टराईलाई नीतिगत निर्णय भन्दै उन्मुक्ति दिएको थियो। २०७६ माघ २२ गते विशेष अदालतमा मुद्दा दायर गर्नुअघि पूर्वप्रधानमन्त्रीद्वय नेपाल र भट्टराईसँग बयान लिए पनि मुद्दा दायर गर्न पन्छिएको थियो। न्यायाधीशद्वय सुशीलकुमार सिन्हा र डा कुमार चुडालको संयुक्त इजलासले ललिता निवासको जग्गा व्यक्ति विशेषका नाममा दर्ता वा मोही कायम हुने गरी २०६६ चैत २९, ०६७ वैशाख ३१ र साउन २८ तथा ०६९ असोज १८ मा भएका मन्त्रिपरिषद् निर्णयमा थप अनुसन्धान गर्न आदेश दिएको हो। अनुत्तरित अख्तियारअख्तियारले ललिता निवासको जग्गा अनियमिततामा संलग्न भएको आरोपमा तत्कालीन भौतिक योजना तथा निर्माणमन्त्री गच्छदार र तीन पूर्वमन्त्रीसहित १ सय ७५ जनाविरुद्ध भ्रष्टाचार विशेष अदालतमा मुद्दा दायर गरेको थियो। २०७६ माघ २२ गते मुद्दा दायर गर्दा अख्तियारले नेपाल र भट्टराईलाई उन्मुक्ति दिएको थियो। तत्कालीन मुख्य सचिव लीलामणि पौड्याललाई पनि मन्त्रिपरिषद्को निर्णय प्रमाणित गरी पत्राचार गरेको जनाउँदै मुद्दा दायर गरेन। सर्वोच्चले टिप्पणी उठाउने, कानुनी प्रक्रिया उठान गर्ने, त्रुटि सच्याउन कारबाही प्रक्रिया अवलम्बन गर्ने, जग्गाको नाप नक्सा गर्ने, साक्षी रोहवरमा बस्ने, जग्गा खरिद बिक्रीमा संलग्न, तत्कालीन खरिदार, नायब सुब्बा, सर्वेक्षक, शाखा अधिकृत, जग्गाखरिदकर्ता आदितर्फ बढी अनुसन्धान केन्द्रित रहेको देखिएको उल्लेख गर्दै पिरामिड शैलीमा माथिल्लो तहमा रहने निर्णयकर्तातर्फ अनुसन्धान गर्न आदेश दिएको हो। विशेष अदालतका पूर्वअध्यक्ष गौरीबहादुर कार्कीले अख्तियारले पुनः अनुसन्धान गर्ने बाटो खुलेको बताए। निर्णकर्तामाथि अनुसन्धान गर्नेलाई अनुसन्धान गरी छानबिनको दायरामा ल्याउने बाटो खुलेको छ, उनले भने, सर्वोच्चको फैसला राम्रो छ। सरकार र अख्तियार सच्चिनुपर्छ। नीतिगत निर्णयको नाममा अख्तियारले विगतमा छुट दिएको थियो। अबदेखि छुट दिन पाउँदैन। अब छानबिन एवं अनुसन्धानको फाइल खोल्नुपर्छ। छानबिन एवं अनुसन्धान गरी दोषी देखिएमा मुद्दा लगाउनुपर्छ। अख्तियारका प्रवक्ता भोला दाहालले पूर्वप्रधानमन्त्री नेपाल र भट्टराईमाथिको अनुसन्धानका सम्बन्धमा आफूलाई कुनै जानकारी नभएको बताए। विगतमा अनुसन्धान गरेर मुद्दा दायर भएको थियो, प्रवक्ता दाहालले भने, थप अनुसन्धानका बारेमा केही जानकारी छैन। व्यक्तिगत धारणा राखेर भएन। आयोगको तर्फबाट संस्थागत धारणा आएमा बताउँला। त्यस समय मन्त्रिपरिषद्को मनपरी निर्णय तत्कालीन प्रधानमन्त्रीद्वय नेपाल र भट्टराईको पालामा कानुन मिचेर सरकारी जग्गा अपचलन गराउन मन्त्रिपरिषद्बाट निर्णय गराएको पाइएको छ। क्षेत्राधिकारमा हस्तक्षेप गर्दै मन्त्रिपरिषद्बाट निर्णय भएको अनुसन्धानमा खुलेको छ। ललिता निवास प्रकरणमा अख्तियारलगायत विभिन्न निकायमा उजुरी दिएका अधिवक्ता युवराज कोइरालाका अनुसार, हुँदै नभएको अधिकार प्रयोग गरी नक्कली मोही खडा गर्ने काम भएको छ। दुवै प्रधानमन्त्रीले कानुनबमोजिम काम गरेका छैनन्, अधिवक्ता कोइरालाले भने, प्रधानमन्त्री निवास विस्तार गर्ने निहुँमा पर्तिजग्गामा नक्कली मोही कायम हुने गरी टिप्पणी उठाइएको छ। भूमिसुधार ऐन, २०२१ र नेपाल सरकारको कार्यव्यवस्था नियमावलीविपरीत कार्य भएको उनले दाबी गरे। अधिवक्ता कोइरालाका अनुसार टिप्पणी उठाउन र नक्कली मोही कायम गर्न नेपालले २०६६ चैत २७ गते निर्देशन दिएका थिए। प्रधानमन्त्री नेपालको निर्देशनबमोजिम मन्त्रिपरिषद्मा प्रस्ताव पेस भएको अधिवक्ता कोइरालाले बताए। प्रस्ताव तत्कालीन भौतिक योजना तथा निर्माणमन्त्री विजयकुमार गच्छदारले पेस गरेका थिए। मोही कायम गर्न अनुसूची बनाइयो, अधिवक्ता कोइरालाले भने, मन्त्रिपरिषद्लाई मोही कायम गर्ने, मोही बाँडफाँट गर्ने हक, अधिकार नै हुँदैन। भूमिसुधार ऐन, २०२१ बमोजिम भूमिसुधार कार्यालयको क्षेत्राधिकारभित्र पर्ने उल्लेख गर्दै अधिवक्ता कोइरालाले मन्त्रिपरिषद्बाट हुँदै नभएको अधिकार प्रयोग गरी नक्कली मोही कायम गर्ने निर्णयसमेत गरिएको अधिवक्ता कोइरालाले जानकारी दिए। उक्त निर्णय ०६६ चैत २९ गते भएको थियो। त्यसपछि ०६७ वैशाख ३१ गते थप निर्णय गरिएको थियो। सोहीअनुसार नापी र मालपोत कार्यालय डिल्लीबजारले मोही कायम गरेको थियो। तत्कालीन प्रधानमन्त्री भट्टराईको पालामा सरकारी जग्गालाई गुठीमा दर्ता गर्न अनुमति दिएको थियो। भट्टराई मन्त्रिपरिषद्ले ४ रोपनी १५ आना ३ दाम जग्गा टिकिन्छा गुठीमा लैजाने निर्णय गरेको थियो। भट्टराई प्रधानमन्त्री हुँदा मुख्यसचिव लीलामणि पौडेल थिए। सरकारी जग्गा अपचलन गराउन नेपाल र भट्टराई नेतृत्वको मन्त्रिपरिषद्ले मनपरी निर्णय गरेका छन्, अधिवक्ता कोइरालाले भने, सरकारी जग्गा गुठीमा लैजान मिल्दैन। मन्त्रिपरिषद्को निर्णय कानुन (मालपोत ऐन ) विपरीत हो।"
राष्ट्रिय साइबर सुरक्षा नीति स्वीकृत,काठमाडौं : सरकारले राष्ट्रिय साइबर सुरक्षा नीति स्वीकृत गरेको छ। सिंहदरबारमा मंगलबार बसेको मन्त्रिपरिषद् बैठकले लामो समयदेखि छलफलमा रहेको राष्ट्रिय साइबर सुरक्षा नीति स्वीकृत गरेको सरकारका प्रवक्ता रेखा शर्माले जानकारी दिइन्। साइबर आक्रमणको जोखिम न्यूनीकरण गर्दै संवेदनशील राष्ट्रिय पूर्वाधार संरक्षण गर्ने उद्देश्यसहित सरकारले राष्ट्रिय साइबर सुरक्षा नीति ल्याएको हो। त्यस्तै बैठकले बैंकिङ कसुर तथा सजाय दोस्रो संशोधन विधेयक संसदमा पेस गर्न स्वीकृति दिने निर्णय गरेको उनले बताइन्। बैठकले अर्थ मन्त्रालयको प्रस्तावमा पाँच रुपैयाँ दरका १५ करोड थान सिक्का टकमरी गर्न नेपाल राष्ट्र बैंकलाई स्वीकृति दिने निर्णय गरेको छ।
"गृहमन्त्री र अर्थमन्त्री पनि सुन तस्करीमा संलग्न भएको आशंका छ, छानबिन होस् : एमाले सांसद",काठमाडौं : प्रमुख प्रतिपक्षी दल नेकपा एमालेले सुन तस्करी प्रकरणमा गृहमन्त्री नारायणकाजी श्रेष्ठ र अर्थमन्त्री प्रकाशशरण महतमाथि आशंका रहेको भन्दै छानबिन गर्नुपर्ने माग गरेको छ। संसदमा गृहमन्त्री श्रेष्ठले जवाफ दिँदै उच्च स्तरीय छानबिन समिति नबनाउने उद्घोष गरेपछि एमाले सांसद महेश बर्तौलाले त्यसको विरोध गर्दै गृहमन्त्री र अर्थमन्त्रीमाथि पनि छानबिन हुनुपर्ने बताए।
"सुन तस्करी प्रकरणमा एमालेले गृहमन्त्रीको जवाफ चित्त बुझाएन, संसद फेरि अवरुद्ध",काठमाडौं : सुन तस्करी प्रकरणमा गृहमन्त्रीको जवाफ चित्त नबुझेपछि एमालेले संसद अवरुद्ध गरेको छ। गृहमन्त्रीले जवाफ दिएलगत्तै एमाले सचेतक महेश बर्तौलाले उच्च स्तरीय छानबिन समिति गठन नहुन्जेन आफूहरूको आन्दोलन जारी रहेको बताए। गृहमन्त्री नारायणकाजी श्रेष्ठले संसदलाई ढाँटेको भन्दै एमाले सांसद महेश बर्तौलाले गृहमन्त्री र अर्थमन्त्रीको समेत सुन तस्करी प्रकरणमा संलग्नता हुनसक्ने आशंका व्यक्त गरे। 'सुन तस्करी प्रकरणमा गृहमन्त्री र अर्थमन्त्रीको पनि संलग्नता रहेको आशंका हाम्रो छ। छानबिन गरियोस्।' एमालेले संसद अवरुद्ध गरेपछि सभामुख देवराज घिमिरेले बैठक स्थगित गरेका छन्। उनले अर्को बैठक बुधबार दिउँसो १ बजेका लागि डाकेका छन्।
"सत्तापक्ष र प्रतिपक्षको टकरावले संसद बन्यो बन्धक, विषयवस्तु छोडेर गृहमन्त्रीले प्रवचन दिएको एमालेको आरोप","काठमाडौं : प्रमुख तीन राजनीतिक दलबीच सहमति जुटेपछि मंगलबार १३ दिनपछि प्रतिनिधिसभा बैठक बस्यो। सबै दलको प्रतिनिधिले बोलिसकेपछि गृहमन्त्रीले जवाफ दिने सहमति तीन दलका शीर्ष नेताबीच भएको थियो। बैठकमा प्रतिपक्ष दलका सांसदहरूले सुन तस्करी प्रकरणमा उच्च स्तरीय छानबिन समिति बनाउनुपर्ने अडान दोहोर्याएका थिए। नेकपा एमालेका सांसद योगेश भट्टराईले लेखा समितिको बैठकले पनि छानविन समिति गठनका लागि सरकारलाई ध्यानाकर्षण जनाएको बताउँदै संसदमा डबल स्ट्यान्डर्ड व्यवहार नदेखाउन आग्रह गरेका थिए। उनले छानविन समिति गठनका लागि भोटिङ गराउन सभामुखसँग मागसमेत गरे। 'कुनै पनि पार्टीले ह्वीप नलाऔं। सभामुखलाई आग्रह गर्न चाहन्छु, छानविन समिति बनाउन भोटिङ गराउनुस्। यदि कसैले नचाहेको रहेछ भने एमालेको आन्दोलन स्थगित गरिदिन्छौं,' उनले भने। नेपाली कांग्रेस सांसद विश्वप्रकाश शर्माले सुन तस्करीको विषय देशको प्रतिष्ठासँग जोडिएको बताए। 'नेपाल देशको प्रतिष्ठामा प्रश्न उब्जिएको छ। एयरपोर्टबाट हाकाहाकी सुन यसरी प्रवेश किन भयो भनेर प्रश्न उब्जिएको छ। योबारेमा अनुसन्धान गर्ने निकायलाई बलियो बनाउने सन्दर्भमा सिंगो सदनको ध्यान पुगोस्,' उनले भने। नेकपा माओवादी केन्द्रका सांसद देवेन्द्र पौडेलले अर्को छानबिन समितिको नाममा सुन तस्करी प्रकरणको विषयान्तर गर्न खोजिएको आरोप लगाए। 'जुन ठाउँबाट छानबिन भइरहेको छ, त्यो छानबिनको प्रक्रियालाई निष्कर्षमा पुर्याउन दिउँ। चित्त बुझेन भने अर्को समिति बनाऔंला। अर्को समितिको नाममा विषयान्तर हुने काम नगरौं,' उनले भने। प्रतिपक्षीको मागपछि रोस्टममा उभिएका गृहमन्त्री नारायणकाजी श्रेष्ठले सुन तस्करी प्रकरणका विषयमा बोल्नुअघि लामै भूमिका बाँधेका थिए। उनले सरकारको प्राथमिकता सुशासन र शान्ति प्रक्रियाको बाँकी कामलाई पूरा गर्नु रहेको प्रस्ट्याए। त्यसका निम्ति सरकारले सुराकी खर्चको निस्तेज पारेको, नक्कली भुटानी शरणार्थी र ललिता निवास जग्गा प्रकरण, मिटरब्याज पीडितका समस्या, लद्युवित्त र सहकारी पीडितको समस्याका विषयमा सरकार अलिकति पनि पछि नहटेको बताए। तर सुशासन र जनताका पक्षमा काम गर्दै जाँदा उल्टै सरकारमाथि नै प्रश्न उठेको उनको भनाइ थियो। 'भुटानी शरणार्थी प्रकरणमा त्यहाँभन्दा माथि किन छानबिन नगरेको? ललिता निवास प्रकरणमा अदालतको आदेश आएको छ। तर आदेश किन कुर्ने, पूर्वप्रधानमन्त्रीहरूलाई अनुसन्धानको दायरमा ल्याउन पर्दैन भन्नेहरू पनि छन्। तथ्य प्रमाणले जहाँ जे भन्छ, त्यहीँसम्म जाने हो,' उनले प्रस्टीकरण दिए। साउन २ गते सिनामंगलबाट कब्जामा लिइएको १५५ किलो सुन प्रकरणको विषयमा सिआईबीले अनुसन्धान सुरु गरेको उनले बताए। संगठित अपराधअन्तर्गत राजस्व अनुसन्धान विभागको रायपछि सिआईबीले साउन २१ गतेदेखि अनुसन्धानको जिम्मा लिएको उनको भनाइ थियो। 'संगठित अपराधको समय ६० दिनको हो। २० दिन वितिसक्यो। ५ दिन सरकारी वकिलको कार्यालयमा लाग्छ। ३५ दिनको समय त दिनुस्। ३५ दिनमा सिआईबीले यो प्रकरणलाई तार्किक निष्कर्षमा पुर्याउँछ। शंका गर्ने ठाउँ रहे बहस गरौंला,' उनले भने। सिआईबीको अनुसन्धानमा बदनियत देखए नयाँ शिराले बहस गर्न आफू तयार रहेको भन्दै गृहमन्त्री श्रेष्ठले यसलाई गन्जागोल बनाउने काम नगर्न आग्रह गरे। उनले सुन तस्करी प्रकरणमा राष्ट्रिय सहमति गर्न आह्वानसमेत गरे। 'पोलिटिक्सलाई 'पोलिट्रिक्स' बनाउन भएन। केही मुद्दामा राष्ट्रिय सहमति कायम गरौं। भागबण्डा खानेमा होइन। त्यसलाई अन्त्य गरेर राजनीतिक नेताहरू को को संलग्न छन्, सबैलाई कानुनी दायरामा ल्याउने राष्ट्रिय सहमति गरौं,' उनले भने। उनले प्रतिपक्षीले लगाएको आरोपको खण्ड गर्दै सिआईबीको फाइल आफूकहाँ नआउने बताए। 'कुनै पनि फाइल मकहाँ आउँदैन। सत्य तथ्य र प्रमाणका आधारमा सिआईबीले नै कारबाही गर्ने हो। सत्य तथ्य प्रमाणका आधारमा कारबाही गर्न हामीले निर्देशन दिने हो,' उनले भने। उनले सुन तस्करी प्रकरणले देशको प्रतिष्ठा र छबिमा नकारात्मक असर पुर्याएको बताए। 'यस प्रकरणले राजस्व र अर्थतन्त्रमा समस्या पैदा गरेको छ। संगठित अपराधको जालोलाई बढाउने काम गरेको छ। राष्ट्रिय सुरक्षा खतरालाई चुनौती दिएको छ। यसले पर्यटनलाई पनि असर पार्छ,' उनले भने। उनले सुन तस्करी प्रकरण समाधान गर्न दुई कार्यभार आफूसँग रहेको प्रस्ट्याए। 'अहिलेको अनुसन्धानलाई निष्कर्षमा पुर्याएर हरहालमा दोषीलाई कारबाही गर्ने र यस प्रकारको गतिविधि पुनरावृत्ति नहोस् भन्नका लागि विमानस्थलको समग्र सुरक्षालाई रिभ्यु गर्ने र सुधार गर्न आवश्यक नीतिको विकास गर्नुपर्ने छ,' उनले भने। तत्कालीन प्रधानमन्त्री केपी शर्मा ओलीको पालामा बनेको छानबिन समितिले २०७० देखि २०७४ सालसम्म ७ हजार ९९९ किलो सुन भित्रिएको ठहर गरेको भए पनि त्यसको कुनै अत्तोपत्तो नलागेको उनको भनाइ छ । 'पछिल्लो ३३ किलो सुनमा केन्द्रित गरियो, एक तोला एक ग्राम सुन पनि पत्ता लागेन तस्करी भइरहेको छ। अहिले पनि एक सय ५५ किलो मात्रै हो कि योभन्दा बढी पनि आएको हुनुपर्ने आकलन छ। सुन तस्करीको ट्रान्जिट प्वाइन्ट नेपाल बनाइँदै छ। यसबाट नेपालको अर्थतन्त्र र सुरक्षालाई धरासायी बनाउनका साथै छिमेकी राष्ट्रलाई पनि नकारात्मक असर पुर्याउने काम भएको छ,' उनले भने। उनले ३३ किलो सुन प्रकरणमा संसदीय समित बनाए पनि त्यसको प्रतिवेदन निर्रथक भएको दाबी गरे। 'उच्च स्तरीय छानबिन किन नबनाउने? भन्ने कुराहरू आएका छन्। ३३ किलो सुन प्रकरणमा पनि संसदीय छानबिन बनाएको थियो। प्रतिवेदन निर्ररथक भयो। त्यही भएर उच्चस्तरीय छानबिन समिति बनाएर होइन, राज्यको संयन्त्रलाई नै अनुसन्धानको जिम्मा दिनुपर्छ,' उनले भने। राज्यका संयन्त्रलाई विश्वास गर्न उनले आग्रहसमेत गरे। गृहमन्त्री श्रेष्ठले चित्तबुझ्दो जवाफ नदिएको भन्दै एमालेले पुनः संसद अवरोध गरेको थियो। एमालेका सचेतक महेश बर्तौलाले गृहमन्त्री श्रेष्ठले विषयवस्तुभन्दा बढी राजनीतिक प्रवचन दिएको आरोप लगाए। गृहमन्त्री विषयवस्तुप्रति जवाफदेही नबनेको उनको आरोप छ। गृहमन्त्रीले भ्रम छर्नेगरी प्रतिपक्षतिर दोषारोपन गरेको उनको भनाइ छ। 'गृहमन्त्रीले ढाँटको खेती गरेर देशलाई गुमराहमा राख्यो। उच्च स्तरीय छानबिन समिति बनाउने कुरा गर्नुभएन। उल्टै राज्यका संयन्त्रलाई अविश्वास गर्न आग्रह गर्नुभयो,' उनले भने, 'प्रधानमन्त्रीलाई थाहा भएको कुरा गृहमन्त्री र अर्थमन्त्रीलाई थाहा छ कि छैन? छ भने गृहमन्त्री र अर्थमन्त्रीलाई पनि छानबिन गरौं। यदि उहाँहरूलाई पनि छानबिनको दायरामा ल्याएको भए आज हामी केही भन्दैनथ्यो। तर त्यसो गरिएन,' उनले भने। उनले सरकार ढुंगाजस्तै जब्बर भएको आरोप लगाए। सभामुख देवराज घिमिरेले सांसद रामहरि खतिवडालाई बोल्ने पालो दिएपछि एमालेले संसदमा नाराबाजी सुरु गरेका थिए। सांसद खतिवडाले गृहमन्त्रीले जवाफ दिइसकेको अवस्थामा संसदको कार्यसूचीमा प्रवेश गर्न माग गरेका थिए। सभामुख घिमिरेले भने कार्यसूची हटाएर संसद भोलि १ बजेसम्मका लागि स्थगित गरेका थिए।"
"संसदमा एमालेको नाराबाजी, भोलिसम्मका लागि बैठक स्थगित",काठमाडौं : सरकारबाट उच्चस्तरीय छानबिन समिति गठनको प्रतिवद्धता नआएको भन्दै नेकपा एमालेले मंगलबार पनि प्रतिनिधिसभा बैठक अवरुद्ध गरेको छ। मंगलबार बसेको बैठकमा सुन तस्करी प्रकरणमा गृहमन्त्रीले जवाफ दिने क्रममा उच्चस्तरीय छानबिन समिति गठनको प्रतिवद्धता नआएको भन्दै एमालेले सदन अवरुद्ध गरेको हो। मंगलबारको बैठकमा सबै दलका प्रतिनिधिहरूले धारणा राखेपछि उपप्रधान एवं गृहमन्त्री नारायणकाजी श्रेष्ठले सुन प्रकरणका बारेमा सदनलाई जानकारी गराएका थिए। गृहमन्त्रीले सरकारका तर्फबाट जवाफदेही ढंगले जवाफ नदिएको एमालेले आरोप लगाएको छ। एमाले सांसदहरूले सदनमा नारावाजी गरेपनि सभामुख देवराज घिमिरेले कार्यसूचीमा रहेका सम्पूर्ण कार्यक्रम हटाएर बुधबारसम्मका लागि बैठक स्थगीत गरे। त्यसअघि सदनमा सुन प्रकरणका बारेमा जानकारी गराउँदै उपप्रधान एवं गृहमन्त्री श्रेष्ठले राज्यले गर्ने अनुसन्धानलाई विश्वास गर्नुपर्ने बताए। उनले सुन सम्बन्धमा सीआईबीलाई नै छानबिनको अवसर दिइएको भन्दै ३५ दिनको समयमा सीआईबीले नसके नयाँ शिराबाट छलफल गर्ने र आवश्यक परे छानबिन समिति गठन गर्न सकिने धारणा राखे। उनले सुन प्रकरणका विषयमा आफूले दिएको अभिव्यक्तिले कसैमाथि चोट पुगेको भए माफी माग्ने बताए।
"सिआईबीले नै सुन तस्करीको अनुसन्धान निष्कर्षमा पुर्याउँछ, अर्को समिति आवश्यक छैन : गृहमन्त्री",काठमाडौं : उपप्रधान एवं गृहमन्त्री नारायणकाजी श्रेष्ठले प्रहरीको केन्द्रीय अनुसन्धान ब्युरो (सिआईबी) अन्तिम प्रतिवेदन नआएसम्म सुन तस्करी छानबिन प्रकरणमा उच्च स्तरीय छानबिन समिति आवश्यक नपर्ने बताएका छन्। मंगलबार संसदमा सांसदहरूले राखेको प्रश्नवको जवाफ दिँदै उनले सिआईबीले ३५ दिनभित्र तार्किक निष्कर्षमा पुर्याउने बताए।
"एकअर्कासँग बाच्नै नसक्नेगरी नेताहरू भेटिरहेका छन्, यसमा गम्भीर आशंका छ : रवि लामिछाने","काठमाडौं : राष्ट्रिय स्वतन्त्र पार्टीका सभापति रवि लामिछानेले तीन शीर्ष नेताहरूको निरन्तर छलफलप्रति आशंका व्यक्त गरेका छन्। संसद बैठकमा मंगलबार बोल्दै उनले बार्गेनिङको गन्ध आएको बताए। 'शीर्ष नेताहरूको छलफल हुन्छ। भागबण्डाको कुरा हुन्छ। के मिल्दैन संसद चल्दैन। तोकिएको समयमा सदन चल्दैन। रातारात बसेर बार्गेनिङ किन गर्न सकिँदैन?,' उनले प्रश्न गरे। उनले एकअर्काको अनुहार पनि हेर्न नचाहने नेताहरू एकअर्कासँग बाच्नै नसक्नेगरी भेटिरहेको भन्दै उनले भने, 'यसमा हामीलाई गम्भीर शंका लागेको छ।' उनले राज्यका विभिन्न निकायहरू वर्षौंदेखि राजनीतिक हस्तक्षेप गरेर निकम्मा बनाएको बताए। जसका कारण जनताको विश्वास ती निकायबाट हटेको उनको भनाइ छ। उनले विमानस्थलबाट बाहिरिएको सुन सिनामंगलमै किन समातियो भन्ने प्रश्न उठाए। 'बाटोमा समातेको सुन मालिकसम्म किन पुग्न दिइएन। तीन दिनपछि कम्पनीमा छापा मारियो। त्यहाँ पुग्न तीन दिन किन लाग्यो?,' उनले प्रश्न गरे।"
गृहमन्त्रीलाई लिङ्देनको आग्रह : सुन प्रकरणमा छानबिन समिति गठनमा सहयोग गर्नुहोस्,"काठमाडौं : राष्ट्रिय प्रजातन्त्र पार्टी (राप्रपा) का सांसद राजेन्द्र लिङ्देनले क्वीन्टल सुन प्रकरणको अनुसन्धानका लागि छानबिन समिति गठनमा सहयोग गर्न उपप्रधानमन्त्री एवं गृहमन्त्री नारायणकाजी श्रेष्ठसँग आग्रह गरेका छन्। मंगलबार प्रतिनिधिसभा बैठकमा बोल्दै राप्रपाका अध्यक्ष समेत रहेका लिङ्देनले जनतालाई विश्वास दिलाउनका लागि सुन प्रकरणमा छानबिन समिति बनाउन मञ्जुर हुन गृहमन्त्रीसँग आग्रह गरेका हुन्। सरकारले गरेको अनुसन्धान पूर्ण नभएको भन्दै उनले सुन प्रकरणमा उच्चस्तरीय समिति बनाउनुपर्नेमा जोड दिए। 'जनतालाई विश्वास दिलाउनका लागि सुन प्रकरणमा उच्चस्तरीय छानबिन गठनमा मञ्जुर हुनुहोस्। सहयोग गर्नुहोस्,'उनले भने,'छानबिन समिति बनाउने वित्तिकै सरकार ढलिहाल्ने कुरा होइन। मन्त्री फसिहाल्ने कुरा छैन। ' सांसद लिङ्देनले संसद खुलाउने विषयमा प्रतिपक्ष मात्रै नभइ सरकारको सहयोग र रुची हुनुपर्ने बताए। उनले संसद खुलाउने कुरामा यो सरकारको रुची नै नभएको आरोप लगाए। उनले भने,'संसद खुलाउने कुरामा प्रतिपक्षको मात्र नभइ सरकारको सहयोग र रुची हुनुपर्छ। तर यो सरकारको संसद खोल्ने कुरामा रुची नै छैन।'तीन दल मिलेर संसदीय समितिको भागबण्डा गर्नु संसदीय नियमावली विपरित भएको भन्दै आक्रोश व्यक्त गरे। 'संसदीय समितिको निर्माण कसरी हुन्छ भन्ने कुरा नियमावलीमा छ। तीनवटा दलहरूले मिलेर टुंगो लगाउने कुरा नियमविपरीत छ,'उनले भने,'यो विषयमा सरकार र सम्बन्धित दलहरूलाई ध्यानाकर्षण गराउन चाहन्छु।' नक्कली भुटानी शरणार्थी प्रकरणको अनुसन्धान अपूर्ण रहेको र ललिता निवास जग्गा प्रकरणमा कोहि मान्छे जोगाउने प्रयत्न भइरहेको उनको आरोप छ।"
सुन काण्डमा गृहमन्त्री नारायणकाजी श्रेष्ठमाथि अनुसन्धान हुनुपर्छ : एमाले,"काठमाडौं : नेकपा एमालेले सुन तस्करी प्रकरणमा गृहमन्त्री नारायणकाजी श्रेष्ठमाथि छानबिन हुनुपर्ने बताएको छ। मंगलबार बिहान प्रधानमन्त्रीको सरकारी निवास बालुवाटारमा संसद्को गतिरोध अन्त्य गर्न बसेको तीन दलका शीर्षनेताहरूको बैठकपछि एमाले सचेतक महेश बर्तौलाले सुन तस्करीबारे पहिले नै सूचना पाउँदा पनि गृहमन्त्री श्रेष्ठ मुकदर्शक भएर बसेको आरोप लगाए। 'राजश्व अनुसन्धान विभागले सुन तस्करी हुँदैछ भनेर पहिले नै प्रधानमन्त्री पुष्पकमल दाहाललाई सूचना आएको थियो भनेको छ, 'उनले प्रश्न गरे,' प्रधानमन्त्रीलाई सूचना आउँदा गृहमन्त्रीलाई थाहा हुन्छ कि हुँदैन? अर्थमन्त्रीलाई थाहा हुन्छ कि हुँदैन? यसकारण गृहमन्त्रीमाथि छानबिन हुनुपर्छ। ' उनले सुन तस्करी प्रकरणमा गृहमन्त्रीबाट चित्त बुझ्दो जवाफ आएपछि मात्रै संसद चल्न दिने बताए। उनले भने,' सुन तस्करी प्रकरणमा गृहमन्त्रीले जवाफ दिनुपर्छ। चित्त बुझ्दो जवाफ नआउँदासम्म संसद अघि बढ्न दिँदैनौं।' उनले हरेक काण्डमा सरकारका पूर्वमन्त्रीदेखि सत्ता पक्षका नेताहरूको संलग्नता हुने गरेको आरोप लगाए। सुन काण्डको छानबिनका लागि उच्चस्तरीय छानबिन समिति नबनेसम्म सरकारको विरोध गरिरहने बताए। तीन दलको शीर्ष नेताको बैठकमा प्रमुख प्रतिपक्षको एजेण्डामा कुनै सहमति नजुटेको उनले बताए। साउन ३ गते त्रिभुवन अन्तर्राष्ट्रिय विमानस्थलबाट भन्सार चेकजाँच भइ बाहिरिएको एक क्वीन्टल सुन राजश्व अनुसन्धान विभागले बरामद गरेको थियो। सुन तस्करी प्रकरणमा सरकारका मन्त्रीको संलग्नता रहेको भन्दै अनुसन्धानका लागि उच्चस्तरीय छानबिन समितिको माग गर्दै एमालेले संसद अवरुद्ध गर्दै आएको छ। तर, प्रधानमन्त्री पुष्पकमल दाहालले सुन काण्डमा सरकारका नियकायहरूले नै अनुसन्धान गरिरहेको भन्दै छानबिन समिति आवश्यक नभएको बताउँदै आएका छन्। यस विषयमा प्रधानमन्त्रीले संसदमा स्पष्ट जवाफ भने दिएका छैनन्।"
सुन तस्करी प्रकरणमा छानबिन समिति गठनका लागि भोटिङ गराउन एमालेको माग,"काठमाडौं : प्रमुख प्रतिपक्षी दल नेकपा एमालेले सुन तस्करी प्रकरण छानविनका लागि उच्चस्तरीय समिति बनाउन सभामुखसमक्ष माग गरेको छ। छानविन समिति नबनाएसम्म एमालेको आन्दोलन जारी राख्ने एमालेले जनाएको छ। मंगलबारको संसदमा बैठकमा बोल्दै एमाले सांसद योगेश भट्टराईले सबै माननीयहरूले उच्चस्तरीय छानविन समिति चाहेको बताए। उनले लेखा समितिको बैठकले पनि छानविन समिति गठनका लागि सरकारलाई ध्यानाकर्षण जनाएको भन्दै संसदमा डबल स्ट्यान्डर्ड व्यवहार नगर्न आग्रह गरे। उनले छानविन समिति गठनका लागि भोटिङ गराउन मागसमेत गरे। 'कुनै पनि पार्टीले ह्वीप नलाऔं। सभामुखलाई आग्रह गर्न चाहन्छु, छानविन समिति बनाउन भोटिङ गराउनुस्। यदि कसैले नचाहेको रहेछ भने एमालेको आन्दोलन स्थगित गरिदिन्छौं,' उनले भने। उनले नेपाल सुन तस्करीको देश भनेर चिनिने अवस्था आएको र छिमेकी देशहरू भारत र चीनलेसमेत चासो राखेको बताए। उनले राजस्व विभाग वा सिआईबीले गृहमन्त्री, अर्थमन्त्री वा प्रधानमन्त्री कार्यालयको बयाण कसरी लिन्छ भन्दै प्रश्न गरे। त्यसैले कानुनी अड्चनहरू भए त्यसलाई फुकाएर भए पनि छानविन समिति बनाउनुपर्ने उनको भनाइ छ। उनले उच्च स्तरीय छानविन समिति बनाउने नजीर अमेरिका, भारतलगायत ठूला देशमा रहेको बताउँदै यस प्रकरणमा पनि आवश्यक रहेको बताए। उनले सुडान काण्ड र ललिता निवास प्रकरणको उदाहरणसमेत दिए। 'सुडान काण्डमा बनेको छानविन समितिले गर्दा नै आज त्यतिबेलाका प्रहरी प्रमुखहरू सजायका भागिदार बने। ललिता निवास प्रकरणमा छानविन समिति बनाएरै आज पूर्व प्रधानमन्त्रीहरूविरु छानविन हुने अवस्था आएको छ,' उनले भने।"
"संसदको गतिरोध अन्त्य गर्न सभामुखको सक्रियता, प्रमुख शीर्ष नेतासँग आज पनि छलफल गर्ने","काठमाडौं : सभामुखसहित प्रमुख तीन दलका शीर्ष नेताको बैठक आज पुन : बस्ने भएको छ। संसदमा उत्पन्न गतिरोध अन्त्य गर्न सभामुख देवराज घिमिरेको पहलमा सोमबार दुई पटक बसेको बैठक निष्कर्षविहीन बनेपश्चात आज पुन: छलफलमा जुट्न लागेका हुन्। आज बिहान साढे १० बजे प्रधानमन्त्री निवास बालुवाटारमा सभामुख घिमिरेसमेत उपस्थितिमा प्रधानमन्त्री एवं माओवादी केन्द्रका अध्यक्ष पुष्पकमल दाहाल, प्रमुख विपक्षी दलका नेता एवम् एमाले अध्यक्ष केपी शर्मा ओली, नेपाली कांग्रेसका सभापति शेरबहादुर देउवासहित प्रमुख सचेतकहरु सहभागी हुने बताइएको छ। बैठकमा उनीहरुबीच संसदीय समितिका सभापति चयन र संसदलाई प्रभावकारी बनाउने विषयमा छलफल हुनेछ। सत्ता पक्ष र प्रमुख प्रतिपक्षी दलका नेताहरूको अडान कायम भएपछि बैठक अनिर्णित भइरहेको छ। प्रतिनिधि सभाको बैठक दिउँसो ३ बजे बस्ने बैठक गरी सोमबार सूचना टाँस गरी स्थगित भएको थियो। घिमिरेले दलहरूबीच आपसी विश्वास, एकता र सहकार्यको पक्षमा आफू उभिँदै आएको बताउँदै आएका छन्। ' दलहरूबीच आपसी विश्वास, एकता र सहकार्यको पक्षमा आफू उभिँदै आएको छु। यही अनुरुप मैले सूचना टाँसेर पटकपटक बैठक स्थगित गरेको हो। तर, सूचना टाँसेर बैठक रोक्ने नजिर स्थापित गर्ने पक्षमा छैन। आशा छ, मंगलबारदेखि हामी सदनको नियमित कारबाहीमा जानेछौं,' उनले भने। भन्सारकै गोदाममा इलेक्ट्रिक सिगरेट (भेप) साटफेर गरेर सुन तस्करी गरेको प्रकरणमा माओवादी केन्द्रका उपाध्यक्ष तथा पूर्वसभामुख कृष्णबहादुर महरालाई पक्राउ नगरेको र १०० किलो सुन प्रकरणमा पनि माओवादी नेतृत्व संलग्न भन्दै प्रमुख प्रतिपक्ष दल एमालेले छानबिनको माग गर्दै निरन्तर संसद अवरुद्ध गरेको छ। हालको अनुसन्धान प्रक्रियाबाट निष्कर्षमा पुग्न नसकिने भन्दै एमाले र राप्रपाले तस्करी भएको सुन प्रकरणको अनुसन्धान गर्न उच्चस्तरीय छानवीन समिति वा न्यायिक आयोग गठन गर्नुपर्ने र गृहमन्त्रीले जवाफ दिनुपर्ने बताउँदै आएको छ। त्रिभुवन अन्तर्राष्ट्रिय विमानस्थलको भन्सार गोदामबाट इलेक्ट्रिक सिगरेट (भेप) भित्र लुकाएर ल्याएको करिब ९ किलो सुन हराएपछि उक्त प्रकरणमा संलग्न चिनियाँ व्यापारी समेत रहेका तस्करसँग महरा बाबुछोराले पटकपटक टेलिफोन सम्पर्क गरेको केन्द्रीय अनुसन्धान ब्युरो (सिआइबी)को अनुसन्धान प्रतिवेदनमा उल्लेख छ। तर हालसम्म प्रहरीले महरा बाबुछोरालाई पक्राउ गरेर अनुसन्धान गरेको छैन। उक्त प्रतिवेदनको आधारमा समाचार प्रकाशित भएपनि महराले आफू संलग्न नभएको र उक्त प्रकरणमा रहेको नाम, उल्लेख गरिएको फोन नम्बर आफ्नो नभएको दाबी गरिरहेका छन्। एमाले, राप्रपा र रास्वपालगायत सत्ता पक्षकै कतिपय सांसदले विमानस्थलबाट भएको सुन तस्करी प्रकरण अनुसन्धान गर्न उच्चस्तरीय छानबिन समिति वा न्यायिक आयोग बनाउनुपर्ने बताइरहँदा प्रधानमन्त्री दाहाल, गृहमन्त्री नारायणकाजी श्रेष्ठले संसदमा हालसम्म जवाफसमेत दिएका छैनन्। यता वैशाख १५ गते प्रतिनिधि सभाका १० वटा विषयगत समिति गठन भएको थियो। समिति गठन भएको दुई सातापछि जेठ २ गते एक साथ १० वटै समितिको बैठक सुरु भएको थियो । तर, सभापति चयन हुन नसक्दा समितिहरुले विधेयकमाथि छलफल गर्न सकेका छैनन्। सभापति चयनको विषयमा भने दलहरु अन्तिम चरणमा पुगेका छन्। संसदमा प्रतिनिधित्व गर्नेे राप्रपा र रास्वपाभन्दा साना दल जसपा, एकीकृत समाजवादी र जनमतलाई समितिको सभापति पाउँदा उनीहरुले नपाउने गरी सत्ता गठबन्धनले भागबण्डा गरिरहेका छन्। विपक्षी एमालेले तीन समितिको सभापति पाउनेछ।"
प्रस्तावित प्रधानन्यायाधीश श्रेष्ठविरुद्ध १० दिनभित्र उजुरी दिन आह्वान,काठमाडौं : प्रस्तावित प्रधानन्यायाधीश विश्वम्भरप्रसाद श्रेष्ठको संसदीय सुनुवाइ प्रक्रिया अघि बढेको छ । सिंहदरबारमा मंगलबार बसेको संसदीय सुनुवाई समितिको बैठकले श्रेष्ठविरुद्ध उजुरी आह्वान गर्ने निर्णय गरेको हो । प्रस्तावित प्रधानन्यायाधीशको संसदीय सुनुवाइबारे सर्वसाधारणलाई जानकारी गराउने र नाम अनुमोदनका सन्दर्भमा कुनै गुनासो वा उजुरी भए १० दिनभित्र उजुरी गर्न सार्वजनिक सूचना प्रकाशित गर्ने निर्णय गरेको समितिका ज्येष्ठ सदस्य पशुपति शमशेर जबराले जानकारी दिए। सूचना प्रकाशित भएको मितिले १० दिनभित्र स्पष्ट आधार खोली मर्यादित भाषामा सूचना वा उजुरी दिन सकिने उनले बताए। यसअघि साउन १८ गते बसेको संवैधानिक परिषद बैठकले सर्वोच्च अदालतका वरिष्ठ न्यायाधीश श्रेष्ठलाई प्रधानन्यायाधीश नियुक्तिका लागि सिफारिस गरेको थियो । समितिले संसदीय सुनुवाइ प्रक्रिया पूरा गरी नाम अनुमोदन गरेपछि राष्ट्रपतिबाट प्रधानन्यायाधीश नियुक्त हुने व्यवस्था छ ।
"संसद सुचारु गर्नेबारे दलहरूबीच सहमति, सुन प्रकरणबारे गृहमन्त्रीले जवाफ दिने",काठमाडौं : सभामुख देवराज घिमिरेले बोलाएको कार्यव्यवस्था परामर्श समितिको बैठकमा प्रतिनिधिसभा संचालनबारे सहमति जुटेको छ। संसदको अवरोध खुलाउने विषयमा तीन दलका शीर्ष नेताबीच सहमति जुट्न नसकेपछि सभामुख घिमिरेले सबै राजनीतिक दलका प्रमुख सचेतकलाई बैठकमा बोलाएका थिए। संसद भवन नयाँ बानेश्वरमा बसेको बैठकमा सदनको अवरोध खुलाउने विषयमा सहमति जुटेको सभामुखका प्रेसविज्ञ शेखर अधिकारीले जानकारी दिए। प्रतिनिधिसभा बैठकमा सबै राजनीतिक दलका सांसदहरूले आआफ्नो धारणा राखेपछि गृहमन्त्री नारायणकाजी श्रेष्ठले जवाफ दिनेछन्। उनका अनुसार सु्न प्रकरणबारे उपप्रधानमन्त्री एवं गृहमन्त्री श्रेष्ठले जवाफ दिन तयारी भएपछि सहमति जुटेको हो। साउन ३ गते त्रिभुवन अन्तर्राष्ट्रिय विमानस्थलबाट भन्सार चेकजाँच भइ बाहिरिएको एक क्वीन्टल सुन प्रकरणमा सरकारका मन्त्री तथा नेताहरूको संलग्नता रहेको र अनुसन्धानका लागि उच्चस्तरीय छानबिन समितिको माग गर्दै एमालेले संसद अवरोध गर्दै आएको छ। सुन प्रकरणमा संसद्मा गृहमन्त्रीले जवाफ दिने भएपछि एमाले बैठक सुचारु गर्न तयार भएको हो। बैठक दिउँसो ३ बजेका लागि बोलाए पनि सभामुख संसदको गतिरोध हटाउन आन्तरिक छलफलमा जुटेपछि अहिलेसम्म बस्न सकेको छैन।
१५ हजार जरिवाना तिर्नुपर्ने आयोगको निर्णय कार्यान्वयन नगर्न आदेश,"ललितपुर : पाटन उच्च अदालतले तोकिएको समयमा निर्वाचन खर्चको विवरण निर्वाचन आयोगमा नबुझाउने उम्मेदवारहरूलाई १५ हजार जरिवाना तिर्नुपर्ने आयोगको निर्णय कार्यान्वयन नगर्न अन्तरिम आदेश गरेको छ । कामु मुख्यन्यायाधीश महेश शर्मा पौडेल र न्यायाधीश सुदर्शनराज पाण्डेको इजलासले सोमबार आयोगले गरेको निर्णय कार्यान्वयन नगर्न दिएको अल्पकालीन अन्तरिम आदेशलाई निरन्तरता दिएको हो । समयमै निर्वाचन खर्च बुझाउँदा पनि निर्वाचन आयोगले जरिवाना तिराउने निर्णय गरेको उल्लेख गर्दै राष्ट्रिय स्वतन्त्र पार्टी (रास्वपा) का चार सांसदले रिट निवेदन दायर गरेका थिए। रास्वापाका सांसदहरू विराजभक्त श्रेष्ठ, शिशिर खनाल, सोविता गौतम र गणेश पराजुलीले आयोग विरुद्ध समयमै खर्च बुझाएर पनि सार्वजनिक गर्दा जरिवाना तिराउने निर्णय गरेको उल्लेख गर्दै रिट निवेदन दायर गरेका हुन् । कानूनअनुसार निर्वाचन खर्च विवरण बुझाइसकेपछि रु १५ हजार जरिवाना गर्नु असंवैधानिक र गैरकानूनी भएको र कुनै पनि कारबाही गर्नुअघि सफाइको मौका दिनुपर्ने रिट निवेदनमा उल्लेख थियो । आफूहरूलाई जरिवाना गर्ने आयोगको निर्णय, पत्राचार र प्रेस विज्ञप्ति गैरकानूनी, स्वेच्छाचारी, अतार्किक र प्राकृतिक न्यायको सिद्धान्तविपरीत भएको आरोप लगाउँदै रिट निवेदनमा आयोगले निर्वाचन खर्च विवरण बुझाएर त्यसलाई सार्वजनिक नगरिएको उल्लेख थियो । आयोगले प्रतिनिधिसभाका एकहजार ३७ र प्रदेशसभाका एक हजार तीन सय ९८ उम्मेदवारलाई जनही रु १५ हजार जरिवाना गर्ने निर्णय गरेको थियो ।  रासस"
संसद् बैठकअघि सभामुखले बोलाए कार्यव्यवस्था परामर्श समितिको बैठक,काठमाडौं : सभामुख देवराज घिमिरेले संसद् बैठक बस्नुअघि कार्यव्यवस्था परामर्श समितिको बैठक बोलाएका छन्। संसदको अवरोध हटाउने विषयमा तीन दलका शीर्ष नेताहरूबीच सहमति नजुटेपछि सभामुखले कार्यव्यवस्था समितिको बैठक बोलाएका हुन्। बैठक जारी छ। बैठकमा सबै राजनीतिक दलका प्रमुख सचेतक तथा सचेतकहरू सहभागी छन्। बैठकमा प्रतिनिधिसभा बैठक सञ्चालनका विषयमा छलफल भइरहेको सभामुखको सचिवालयले जनाएको छ। प्रतिनिधिसभा बैठक ३ बजेलाई डाकिएको छ। क्वीन्टल सुन तस्करी काण्डको अनुसन्धानका लागि उच्चस्तरीय छानबिन समितिको माग गर्दै नेकपा एमालेले संसद अवरुद्ध गर्दै आएको छ। आजको बैठकमा पनि एमालेले आफ्ना धारणा राख्ने र गृहमन्त्रीले चित्त बुझ्नो जवाफ नदिए संसद अवरोध गर्ने जनाएको छ।
छानबिन समितिको माग राखेर सुन तस्करी प्रकरणको विषयान्तर गर्न खोजियो : देवेन्द्र पौडेल,"काठमाडौं : नेकपा माओवादी केन्द्रका सांसद देवेन्द्र पौडेलले अर्को छानबिन समितिको नाममा सुन तस्करी प्रकरणको विषयान्तर गर्न खोजिएको आरोप लगाएका छन्। उनले सुन तस्करी प्रकरणको विषय निष्कर्षमा नपुगेसम्म समिति नबनाउन आग्रहसमेत गरे। उनले प्रमुख प्रतिक्षी दल एमालेलाई वेटिङ गर्भमेन्ट भएको भन्दै यस्ता विषयमा वादविवाद नगर्न आग्रह गरे। 'प्रतिपक्षी भनेको वेटिङ अफ गभर्मेन्ट पनि हो। भोलि प्रतिपक्षी दल सरकारमा जाँदा हामीले नै यस्तै गरिदिने हो भने के हुन्छ हालत?,' उनले प्रश्न गरे, 'त्यसैले जुन ठाउँबाट छानबिन भइरहेको छ, त्यो छानबिनको प्रक्रियालाई निष्कर्षमा पुर्याउन दिउँ। चित्त बुझेन भने अर्को समिति बनाऔंला। अर्को समितिको नाममा विषयान्तर हुने काम नगरौं।' उनले एमालेले संसद चल्न नदिएको आरोप लगाए। 'यो सदन हामी सबैको हो। प्रतिपक्षीको मात्र यो संसद होइन। तपाईँहरूले सदन रोक्नुभएकै हो। सदन नरोकेर सबैको कुरा सुन्ने गरौं,' उनले भने। उनले सुन तस्करी प्रकरण सरकारले खोजेर ल्याएको बताए। 'यसअघि पनि प्रधानमन्त्री थिए। गृहमन्त्री थिए। सुन तस्करी त हुँदै आएको रहेछ। यो सरकारले त खोजेर ल्याएको हो। योभन्दा पहिले कि न खोजिएन?,' उनले प्रश्न गरे। उनले राम्रोलाई नराम्रो भन्न थालिए त्यसले गलत सन्देश दिने बताए। उनले सिआईबी, राजस्व अनुसन्धान विभाग, सम्पत्ति सुद्धीकरण पनि दलहरूले नै बनाएको भन्दै त्यसमा आशंका नगर्न आग्हर गरे।"
"प्रतिनिधिसभा बैठक बस्दै, सुन काण्डमा गृहमन्त्रीको चित्त बुझ्दो जवाफ नआए एमालेले अवरोध गर्ने","काठमाडौं : प्रतिनिधिसभा बैठक बस्दैछ। अहिले ३ बजे बस्ने बैठकमा प्रमुख प्रतिपक्ष नेकपा एमालले सुन काण्डबारे सरकारको जवाफ माग्ने तयारी गरेको छ। नेकपा एमालेका सचेतक महेश बर्तौलाले बैठकमा गृहमन्त्री नारायणकाजी श्रेष्ठको जवाफ माग्ने र जवाफ चित्त बुझ्दो आए मात्रै संसद चल्न दिने बताएका छन्। उनले बाढी पहिरोको समस्या, लम्पी स्किनका विषय लगाएतमा सांसदहरुलाई धारणा राख्न दिने र गृहमन्त्रीको पनि जवाफ सदनमा सुन्ने तर त्यसपछि उच्चस्तरीय छानविन समिति गठन गर्ने प्रतिवद्धता नआए विरोध गर्ने बताए। संसदको अवरोध हटाउन मंगलबार बिहान प्रधानमन्त्रीको सरकारकी निवास बालुवाटारमा तीन दलको शीर्षनेताहरूको बैठक बसेको थियो। तर बैठकमा प्रमुख प्रतिपक्षका विषयमा सहमति जुट्न नसकेपछि निष्कर्षबिहीन बनेको छ। संसदको अवरोध हटाउन सोमबार पनि सभामुख देवराज घिमिरेसहित शीर्त तीन दलका नेता नेकपा माओवादी केन्द्रका अध्यक्ष पुष्पकमल दाहाल,नेकपा एमालेका अध्यक्ष केपी शर्मा ओली र नेपाली कांग्रेस सभापति शेरबहादुर देउवाबीच छलफल भएको थियो। तर उनीहरूबीच प्रमुख प्रतिपक्षको मागका विषयमा कुनै सहमति हुन सकेन। १०० किलो सुन तस्करी प्रकरणमा उच्चस्तरीय छानबिन समिति गठन गर्नुपर्ने माग गर्दै एमालेले संसद बैठक अवरुद्ध गर्दै आएको छ। आजको प्रतिनिधिसभा बैठक सभामुख घिमिरेले प्रतिनिधि सभा नियमावली, २०७९ को नियम २४८ को उपनियम (३) को प्रयोजनको लागि प्रतिनिधि सभा सदस्य टोपबहादुर रायमाझी निलम्बन भएको जानकारी गराउने छन्। रायमाझी नक्कली भुटानी शरणार्थी प्रकरणमा पक्राउ परी हाल पूर्पक्षका लागि थुनामा रहेका छन्। नेपालीलाई भुटानी शरणार्थी बनाएको अभियोगमा हाल एमालेबाट निर्वाचित सांसद रायमाझी,पूर्वगृहमन्त्री बालकृष्ण खाँण लगायतका व्यक्तिहरु हाल पूर्पक्षका लागि थुनामा छन्। यसैगरी आजको बैठकमा सभामुखले राष्ट्रपतिको कार्यालयबाट प्राप्त कार्यभार तोकिएको र विधेयक प्रमाणीकरण सम्बन्धी पत्रहरुको व्यहोरा पढेर सुनाउने, प्रधानमन्त्री तथा मन्त्रिपरिषद्को कार्यालयबाट प्राप्त कार्यभार तोकिएको सम्बन्धी पत्रहरुको व्यहोरा पढेर सुनाउने कार्यसूची छ। यसैगरी कानून, न्याय तथा संसदीय मामिला मन्त्री श्री धनराज गुरुङ्गले नेपाल सरकार, मन्त्रिपरिषद्को निर्णयबाट आयोगको कार्यावधि थप गर्ने गरी जारी भएको आदेश बेपत्ता पारिएका व्यक्तिको छानविन, सत्य निरुपण तथा मेलमिलाप आयोग ऐन, २०७१ को दफा ४२ को उपदफा (२) बमोजिम सदन समक्ष पेश गर्ने र शिक्षा विज्ञान तथा प्रविधि मन्त्री अशोककुमार राईले राष्ट्रिय सभामा उत्पत्ति भएको नेपाल विश्वविद्यालय विधेयक, २०८० लाई दफावार छलफलको लागि सम्बन्धित समितिमा पठाइयोस्' भनी प्रस्ताव प्रस्तुत गर्ने सम्भावित कार्यसूची छ।"
गृहमन्त्रीले उच्चस्तरीय समिति बनाउने प्रतिबद्धता नगरे एमालेले सदन चल्न दिँदैन : बर्तौला,"काठमाडौं : नेकपा एमालेले सत्ता पक्ष आफ्नो अडानबाट पछाडि नहटेको बताएको छ। एमालेले सुनकाण्डबारे छानबिन गर्न उच्चस्तरीय छानबिन समिति बनाउन माग गर्दा तयार नभएको एमाले सचेतक महेश बर्तौलाले जानकारी दिए। उनले भने, सदन सरकारले चल्ल्न नदिने हो। हामीले होइन। सरकार नै सदन चलाउन तयार छैन। संसदको गतिरोध अन्त्यका लागि प्रधानमन्त्री निवास बालुवाटारमा सभामुख देवराज घिमिरेसहित प्रधानमन्त्री एवं माओवादी केन्द्रका अध्यक्ष पुष्पकमल दाहाल, प्रमुख विपक्षी दलका नेता एवम् एमाले अध्यक्ष केपी शर्मा ओली, नेपाली कांग्रेसका सभापति शेरबहादुर देउवासहित प्रमुख सचेतकहरु छलफलमा सहभागी भएका थिए। सदनको अवरोध हटाउन सरकार तयार नभएको उनको भनाई छ। सरकारका अडानका कारण सोमबार पनि दुई पटक बैठक बसेर निष्कर्ष निस्कन सकेन। आज पनि साढे ३ घण्टा बालुवाटारमा छलफलमा बस्यौं। तर जहाँको तहिँ छौं। बैठकपश्चात सचेतक बर्तौलाले पत्रकारसँग भने, सरकारको नीति जनताका बीचमा भ्रम छर्ने, प्रतिपक्षलाई शिथिल बनाएर अगाडि बढ्न खोजिरहेको छ, बैठक बसेपनि निचोड नदिने र समाधानतर्फ जान, संसदको अवरोध हटाउन सरकार तयार छैन। बर्तौलाले गृहमन्त्रीले जवाफ दिने भएकाले आज ३ बजे बस्ने बैठकमा सांसद र गृहमन्त्रीले आफ्ना धारणा राख्ने जानकारी दिए। बर्तौलाले सुन तस्करको जालो तोड्न सरकारले उच्चस्तरीय छानबिन समिति बनाउने प्रतिबद्धता आउने आस गरेको तर नआएको खण्डमा मागको निरन्तरता राख्ने बताए। उनले भने,मुख्य तीन दलका शीर्ष नेता बसेको बैठक बिना निष्कर्ष सकिएको छ। उनले भने, एमालेले संसदमा गृहमन्त्रीलाई आउनै दिएन भन्ने भ्रम पारेकाले सदन चलाउन दिने र उचित जवाफ नदिए पुन आफ्ना कुरा राख्ने छौं। सुन तस्करका राष्ट्रिय तथा अन्तरार्ष्ट्रिय नेक्ससको बाहिर ल्याउन उच्चस्तरीय छानबिन समिति आवश्यकता छ। यो समिति गठनको मागबाट हामी पछाडि हटेका छैनौं। सरकारले तस्करको संरक्षण गर्न सरकार लागेको छ। समिति गठन नभएसम्म सदन चल्न दिँदैनौं। उनले अहिले हरेक काण्डमा सत्ता पक्षकै मान्छे संलग्न भएकाले अनुसन्धान गर्न सरकार डराएको उल्लेख गरे। उनले सुन तस्करीमा सत्तापक्षका नै मान्छे संलग्न भएको विवरण आइरहेको बताए।"
सुन तस्करीको विषय देशको प्रतिष्ठासँग जोडियो : विश्वप्रकाश शर्मा,"काठमाडौं : नेपाली कांग्रेस सांसद विश्वप्रकाश शर्माले सुन तस्करीको विषय देशको प्रतिष्ठासँग जोडिएको बताएका छन्। मंगलबार प्रतिनिधिसभा बैठकमा बोल्दै सांसद शर्माले कडा सुरक्षाबीच त्रिभुवन अन्तर्राष्ट्रिय विमानस्थलबाट क्वीन्टल सुन भित्रिनु गम्भीर विषय भएको बताए। 'नेपाल देशको प्रतिष्ठामा प्रश्न उब्जिएको छ । एयरपोर्टबाट हाकाहाकी सुन यसरी प्रवेश किन भयो भनेर प्रश्न उब्जिएको छ,'उनले भने,'यो बारेमा अनुसन्धान गर्ने निकायलाई बलियो बनाउने सन्दर्भमा सिंगो सदनको ध्यान पुगोस्।' उनले सुन तस्करी प्रकरणमा सत्तापक्ष र प्रतिपक्ष नभइ फरक ढंगले आवाज उठाउनुपर्ने बताए। 'यो विषयमा सत्तापक्ष प्रतिपक्षकोको मनोविज्ञानभन्दा फरक ढुंगले उठेर सोचौं,आवेगभन्दा माथि उठेर सोच्औं।' शर्माले यो विषयमा गहिरो अनुसन्धान हुनुपर्ने बताए। सुन तस्करी प्रकरणमा निर्दोष फस्न नहुने र दोषी उम्कन नहुने गरी अनुसन्धान हुनुपर्ने उनको भनाइ छ। नेपाली कांग्रेसका महामन्त्री समेत रहेका शर्माले हरेक प्रश्नको निदान बहस र संवादबाट हुनुपर्ने बताए। उनले संसदलाई अवरोध नगर्ने संकल्प गर्न सबै सांसदसँग आग्रह गरे।"
"संसदको गतिरोध अन्त्य गर्न सभामुख सक्रिय, प्रमुख शीर्ष नेतासहितको छलफल सुरु","काठमाडौं : सभामुखसहित प्रमुख तीन दलका शीर्ष नेताको बैठक आज पुन छलफलमा जुटेका छन्। संसदमा उत्पन्न गतिरोध अन्त्य गर्न सभामुख देवराज घिमिरेको पहलमा सोमबार दुई पटक बसेको बैठक निष्कर्षविहीन बनेपश्चात आज पुन: प्रधानमन्त्री निवास बालुवाटारमा तीन दलका शीर्ष नेतासहित सचेतकहरु छलफलमा जुट्न लागेका हुन्। प्रधानमन्त्री निवास बालुवाटारमा सभामुख घिमिरेसमेत उपस्थितिमा प्रधानमन्त्री एवं माओवादी केन्द्रका अध्यक्ष पुष्पकमल दाहाल, प्रमुख विपक्षी दलका नेता एवम् एमाले अध्यक्ष केपी शर्मा ओली, नेपाली कांग्रेसका सभापति शेरबहादुर देउवासहित प्रमुख सचेतकहरु सहभागी रहेका छन्। सभामुख घिमिरेले सदनको अवरोध खुलाउन पटकपटक प्रधानमन्त्री, दलका नेता र प्रमुख सचेतकसँग छलफल चलाएका छन्। सत्ता पक्ष र प्रमुख प्रतिपक्षी दलका नेताहरूको अडान कायम भएपछि बैठक अनिर्णित भइरहेको छ। बैठकमा उनीहरुबीच संसदीय समितिका सभापति चयन र संसदलाई प्रभावकारी बनाउने विषयमा छलफल हुनेछ। प्रतिनिधि सभाको बैठक दिउँसो ३ बजे बस्ने बैठक गरी सोमबार सूचना टाँस गरी स्थगित भएको थियो। घिमिरेले दलहरूबीच आपसी विश्वास, एकता र सहकार्यको पक्षमा आफू उभिँदै आएको बताउँदै आएका छन्। एमाले सचेतक महेश बर्तौलाले एमालेले उच्चस्तरीय छानबिन समितिको विषय उठाइरहेको बताए । उनले आजको बैठकले उपयुक्त निर्णयमा पुर्याउन सरकार गम्भीर हुनेछ र सरकार स्वयंले अतिरिक्त अडान लिएर नबस्ने विश्वास व्यक्त गरे। भन्सारकै गोदाममा इलेक्ट्रिक सिगरेट (भेप) साटफेर गरेर सुन तस्करी गरेको प्रकरणमा माओवादी केन्द्रका उपाध्यक्ष तथा पूर्वसभामुख कृष्णबहादुर महरालाई पक्राउ नगरेको र १०० किलो सुन प्रकरणमा पनि माओवादी नेतृत्व संलग्न भन्दै प्रमुख प्रतिपक्ष दल एमालेले छानबिनको माग गर्दै निरन्तर संसद अवरुद्ध गरेको छ। हालको अनुसन्धान प्रक्रियाबाट निष्कर्षमा पुग्न नसकिने भन्दै एमाले र राप्रपाले तस्करी भएको सुन प्रकरणको अनुसन्धान गर्न उच्चस्तरीय छानवीन समिति वा न्यायिक आयोग गठन गर्नुपर्ने र गृहमन्त्रीले जवाफ दिनुपर्ने बताउँदै आएको छ। त्रिभुवन अन्तर्राष्ट्रिय विमानस्थलको भन्सार गोदामबाट इलेक्ट्रिक सिगरेट (भेप) भित्र लुकाएर ल्याएको करिब ९ किलो सुन हराएपछि उक्त प्रकरणमा संलग्न चिनियाँ व्यापारीसमेत रहेका तस्करहरुसँग महरा बाबुछोराले पटकपटक टेलिफोन सम्पर्क गरेको केन्द्रीय अनुसन्धान ब्युरो (सिआइबी)को अनुसन्धान प्रतिवेदनमा उल्लेख छ। तर हालसम्म प्रहरीले महरा बाबुछोरालाई पक्राउ गरेर अनुसन्धान गरेको छैन। उक्त प्रतिवेदनको आधारमा समाचार प्रकाशित भएपनि महराले आफू संलग्न नभएको र उक्त प्रकरणमा रहेको नाम, उल्लेख गरिएको फोन नम्बर आफ्नो नभएको दाबी गरिरहेका छन्। एमाले, राप्रपा र रास्वपालगायत सत्ता पक्षकै कतिपय सांसदले विमानस्थलबाट भएको सुन तस्करी प्रकरण अनुसन्धान गर्न उच्चस्तरीय छानबिन समिति वा न्यायिक आयोग बनाउनुपर्ने बताइरहँदा प्रधानमन्त्री दाहाल, गृहमन्त्री नारायणकाजी श्रेष्ठले संसदमा हालसम्म जवाफसमेत दिएका छैनन्।"
विपद् व्यवस्थापनको पूर्वतयारीमा जु्ट्न प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहालले वर्षायाममा प्राकृतिक प्रकोपबाट हुनसक्ने सम्भावित क्षतिप्रति पूर्वसतर्कता अपनाउन र विपद् व्यवस्थापनको पूर्वतयारी प्रभावकारी बनाउन निर्देशन दिएका छन्। मंगलबार बिहान प्रधानमन्त्री दाहालले प्रहरी महानिरीक्षक वसन्त कुंवरलाई वर्षाका कारण विभिन्न जिल्लामा आएको बाढीपहिरोबाट ठूलो धनजनको क्षति भएकोप्रति सचेत रहन आग्रह गर्दै विपद् व्यवस्थापनको तयारीमा जुट्न निर्देशन दिएका हुन्। प्रधानमन्त्रीले उद्दार, राहत र पुनर्स्थापनाका लागि सम्पूर्ण रूपले सक्रिय हुन निर्देशन दिएको प्रधानमन्त्रीको सचिवालयले जनाएको छ। सोमबार रातिदेखि निरन्तर वर्षाका कारण देशका अधिकांश स्थान डुबानमा परेका छन् । बाढी र पहिरोमा परी मानवीय क्षति पुगेको छ भने कयौं परिवार विस्थापित भएका छन्।"
पूर्वप्रधानमन्त्रीद्वयको अनुसन्धानमा कहिले खुल्छ अख्तियारको फाइल ?,"अख्तियारले तीन वर्षअघि भ्रष्टाचारको मुद्दा दायर गर्ने क्रममा पूर्वप्रधानमन्त्रीद्वय नेपाल र भट्टराईलाई नीतिगत निर्णय भन्दै उन्मुक्ति दिएको थियो। २०७६ माघ २२ गते विशेष अदालतमा मुद्दा दायर गर्नुअघि पूर्वप्रधानमन्त्रीद्वय नेपाल र भट्टराईसँग बयान लिए पनि मुद्दा दायर गर्न पन्छिएको थियो। काठमाडौं : ललिता निवास जग्गा हिनामिना प्रकरणमा सर्वोच्च अदालतले पूर्वप्रधानमन्त्रीद्वय माधवकुमार नेपाल र डा बाबुराम भट्टराईमाथि अनुसन्धान गर्न आइतबार निर्देशनात्मक आदेश दियो। आदेश आएसँगै यो विषयमा चासो राख्ने धेरैको एउटै प्रश्न छ, अब अख्तियारको अनुसन्धानको फाइल कहिले खुल्छ ? सर्वोच्च अदालतले मन्त्रिपरिषद्को निर्णय तथा निर्णय प्रमाणित गरी कार्यान्वयन तहमा प्रत्यक्ष रूपमा संलग्न हुनेहरू, किटानी प्रस्ताव पेस गर्ने एवं प्रस्तावमा संलग्न माथिल्लो तहका पदाधिकारी वा अधिकारीको पदसोपानबाट समेत गरी अब उप्रान्तको थप अनुसन्धान कार्य अविलम्ब सम्पन्न गर्नगराउन निर्देशनात्मक आदेश आएपछि सबैको ध्यान यता सोझिएको हो। सर्वोच्चको आदेशपछि अख्तियार दुरुपयोग अनुसन्धान आयोगलाई अनुसन्धान गर्न दबाब परेको छ। अख्तियारका एक आयुक्तले भने, सर्वोच्चको आदेशपछि अनुसन्धान अघि बढाउने बाध्यता सिर्जना भएको छ। तर, कसरी अघि बढाउने भन्नेमा छलफल पनि भएको छैन। सत्ता साझेदार गरेको नेकपा समाजवादीका अध्यक्षसमेत रहेका पूर्वप्रधानमन्त्री नेपाल आफूमाथिको सम्भावित अनुसन्धान छल्दै सोमबार युरोप भ्रमणमा निस्केका छन्। उनी पूर्वनिर्धारित कार्यक्रमअन्तर्गत युरोपतर्फ लागेको र आगामी भदौ १ गते मात्र स्वदेश फर्कने कार्यक्रम रहेको निजी सचिवालयले जनाएको छ। अख्तियारले तीन वर्षअघि भ्रष्टाचारको मुद्दा दायर गर्ने क्रममा पूर्वप्रधानमन्त्रीद्वय नेपाल र भट्टराईलाई नीतिगत निर्णय भन्दै उन्मुक्ति दिएको थियो। २०७६ माघ २२ गते विशेष अदालतमा मुद्दा दायर गर्नुअघि पूर्वप्रधानमन्त्रीद्वय नेपाल र भट्टराईसँग बयान लिए पनि मुद्दा दायर गर्न पन्छिएको थियो। न्यायाधीशद्वय सुशीलकुमार सिन्हा र डा कुमार चुडालको संयुक्त इजलासले ललिता निवासको जग्गा व्यक्ति विशेषका नाममा दर्ता वा मोही कायम हुने गरी २०६६ चैत २९, ०६७ वैशाख ३१ र साउन २८ तथा ०६९ असोज १८ मा भएका मन्त्रिपरिषद् निर्णयमा थप अनुसन्धान गर्न आदेश दिएको हो। अनुत्तरित अख्तियारअख्तियारले ललिता निवासको जग्गा अनियमिततामा संलग्न भएको आरोपमा तत्कालीन भौतिक योजना तथा निर्माणमन्त्री गच्छदार र तीन पूर्वमन्त्रीसहित १ सय ७५ जनाविरुद्ध भ्रष्टाचार विशेष अदालतमा मुद्दा दायर गरेको थियो। २०७६ माघ २२ गते मुद्दा दायर गर्दा अख्तियारले नेपाल र भट्टराईलाई उन्मुक्ति दिएको थियो। तत्कालीन मुख्य सचिव लीलामणि पौड्याललाई पनि मन्त्रिपरिषद्को निर्णय प्रमाणित गरी पत्राचार गरेको जनाउँदै मुद्दा दायर गरेन। सर्वोच्चले टिप्पणी उठाउने, कानुनी प्रक्रिया उठान गर्ने, त्रुटि सच्याउन कारबाही प्रक्रिया अवलम्बन गर्ने, जग्गाको नाप नक्सा गर्ने, साक्षी रोहवरमा बस्ने, जग्गा खरिद बिक्रीमा संलग्न, तत्कालीन खरिदार, नायब सुब्बा, सर्वेक्षक, शाखा अधिकृत, जग्गाखरिदकर्ता आदितर्फ बढी अनुसन्धान केन्द्रित रहेको देखिएको उल्लेख गर्दै पिरामिड शैलीमा माथिल्लो तहमा रहने निर्णयकर्तातर्फ अनुसन्धान गर्न आदेश दिएको हो। विशेष अदालतका पूर्वअध्यक्ष गौरीबहादुर कार्कीले अख्तियारले पुनः अनुसन्धान गर्ने बाटो खुलेको बताए। निर्णकर्तामाथि अनुसन्धान गर्नेलाई अनुसन्धान गरी छानबिनको दायरामा ल्याउने बाटो खुलेको छ, उनले भने, सर्वोच्चको फैसला राम्रो छ। सरकार र अख्तियार सच्चिनुपर्छ। नीतिगत निर्णयको नाममा अख्तियारले विगतमा छुट दिएको थियो। अबदेखि छुट दिन पाउँदैन। अब छानबिन एवं अनुसन्धानको फाइल खोल्नुपर्छ। छानबिन एवं अनुसन्धान गरी दोषी देखिएमा मुद्दा लगाउनुपर्छ। अख्तियारका प्रवक्ता भोला दाहालले पूर्वप्रधानमन्त्री नेपाल र भट्टराईमाथिको अनुसन्धानका सम्बन्धमा आफूलाई कुनै जानकारी नभएको बताए। विगतमा अनुसन्धान गरेर मुद्दा दायर भएको थियो, प्रवक्ता दाहालले भने, थप अनुसन्धानका बारेमा केही जानकारी छैन। व्यक्तिगत धारणा राखेर भएन। आयोगको तर्फबाट संस्थागत धारणा आएमा बताउँला। त्यस समय मन्त्रिपरिषद्को मनपरी निर्णय तत्कालीन प्रधानमन्त्रीद्वय नेपाल र भट्टराईको पालामा कानुन मिचेर सरकारी जग्गा अपचलन गराउन मन्त्रिपरिषद्बाट निर्णय गराएको पाइएको छ। क्षेत्राधिकारमा हस्तक्षेप गर्दै मन्त्रिपरिषद्बाट निर्णय भएको अनुसन्धानमा खुलेको छ। ललिता निवास प्रकरणमा अख्तियारलगायत विभिन्न निकायमा उजुरी दिएका अधिवक्ता युवराज कोइरालाका अनुसार, हुँदै नभएको अधिकार प्रयोग गरी नक्कली मोही खडा गर्ने काम भएको छ। दुवै प्रधानमन्त्रीले कानुनबमोजिम काम गरेका छैनन्, अधिवक्ता कोइरालाले भने, प्रधानमन्त्री निवास विस्तार गर्ने निहुँमा पर्तिजग्गामा नक्कली मोही कायम हुने गरी टिप्पणी उठाइएको छ। भूमिसुधार ऐन, २०२१ र नेपाल सरकारको कार्यव्यवस्था नियमावलीविपरीत कार्य भएको उनले दाबी गरे। अधिवक्ता कोइरालाका अनुसार टिप्पणी उठाउन र नक्कली मोही कायम गर्न नेपालले २०६६ चैत २७ गते निर्देशन दिएका थिए। प्रधानमन्त्री नेपालको निर्देशनबमोजिम मन्त्रिपरिषद्मा प्रस्ताव पेस भएको अधिवक्ता कोइरालाले बताए। प्रस्ताव तत्कालीन भौतिक योजना तथा निर्माणमन्त्री विजयकुमार गच्छदारले पेस गरेका थिए। मोही कायम गर्न अनुसूची बनाइयो, अधिवक्ता कोइरालाले भने, मन्त्रिपरिषद्लाई मोही कायम गर्ने, मोही बाँडफाँट गर्ने हक, अधिकार नै हुँदैन। भूमिसुधार ऐन, २०२१ बमोजिम भूमिसुधार कार्यालयको क्षेत्राधिकारभित्र पर्ने उल्लेख गर्दै अधिवक्ता कोइरालाले मन्त्रिपरिषद्बाट हुँदै नभएको अधिकार प्रयोग गरी नक्कली मोही कायम गर्ने निर्णयसमेत गरिएको अधिवक्ता कोइरालाले जानकारी दिए। उक्त निर्णय ०६६ चैत २९ गते भएको थियो। त्यसपछि ०६७ वैशाख ३१ गते थप निर्णय गरिएको थियो। सोहीअनुसार नापी र मालपोत कार्यालय डिल्लीबजारले मोही कायम गरेको थियो। तत्कालीन प्रधानमन्त्री भट्टराईको पालामा सरकारी जग्गालाई गुठीमा दर्ता गर्न अनुमति दिएको थियो। भट्टराई मन्त्रिपरिषद्ले ४ रोपनी १५ आना ३ दाम जग्गा टिकिन्छा गुठीमा लैजाने निर्णय गरेको थियो। भट्टराई प्रधानमन्त्री हुँदा मुख्यसचिव लीलामणि पौडेल थिए। सरकारी जग्गा अपचलन गराउन नेपाल र भट्टराई नेतृत्वको मन्त्रिपरिषद्ले मनपरी निर्णय गरेका छन्, अधिवक्ता कोइरालाले भने, सरकारी जग्गा गुठीमा लैजान मिल्दैन। मन्त्रिपरिषद्को निर्णय कानुन (मालपोत ऐन ) विपरीत हो।"
संघीय निजामती ऐन छिट्टै 'क्याबिनेट'मा पेश हुन्छ : मन्त्री मोदी,"काठमाडौं : संघीय मामिला तथा सामान्य प्रशासनमन्त्री अमनलाल मोदीले संघीयता कार्यान्वयनका क्रममा प्रशासनिक क्षेत्रमा देखिएका समस्या समाधान हुने विश्वास व्यक्त गरेका छन्। प्रदेश तथा स्थानीय शासन सहयोग कार्यक्रमले मंगलबार काठमाडौंमा आयोजना गरेको कार्यक्रममा मन्त्री मोदीले संघीय निजामती ऐन अघि बढाउने काम अन्तिम चरणमा पुगेको भन्दै ऐनले संघीयता कार्यान्वयनका क्रममा प्रशासनिक क्षेत्रमा देखिएका समस्या समाधान हुने बताए। 'सरोकारवालासँग छलफल गरेर ऐनको मस्यौदा तयार गरिएको छ,'उनले भने,'आजै नभए अर्को दिनको क्याबिनेटमा जान्छ ।' उनले प्रशासनिक संघीयता कार्यान्वयनको विषयलाई प्राथमिकतामा राखेको उल्लेख गरे । राजनीतिक पूर्वाग्रहका कारण संघीयतालाई कमजोर पार्ने खेल भइरहेको भन्दै मन्त्री मोदीले सानातिना समस्याले संघीयतालाई कमजोर बनाउन नसक्ने स्पष्ट पारे। प्रशासनिक सुधार कायम गर्न कर्मचारी दरबन्दीअनुसारको कार्यालयमा हाजिर हुनुपर्ने व्यवस्था गरिएको र दुर्गममा सेवा गरेका कर्मचारीलाई सुगममा सरुवा गर्न लागिएको उनले बताए। मन्त्री मोदीले प्रशासनिक सुधारको काम गर्दा राजनीतिक तथा प्रशासनिक हस्तक्षेपका साथै विभिन्न दबाब आएपनि आफू पछि नहट्ने स्पष्ट पारे।"
प्रधानमन्त्री दाहालसँग युरोपेली संघका राजदूतको भेट,काठमाडौं : प्रधानमन्त्री पुष्पकमल दाहालसँग नेपालका लागि युरोपेली संघका राजदूत नोना डोप्रेजले बिदाइ भेट गरेकी छन्। प्रधानमन्त्री दाहाल भेट्न राजदूत डोप्रेज मंगलबार बिहान बालुवाटार पुगेकी थिइन्। भेटमा द्विपक्षीय हित र चासोका विषयमा छलफल भएको प्रधानमन्त्रीको सचिवालयले जनाएको छ । उनीहरुबीच नेपाल र युरोपेली संघबीचको सम्बन्धलगायतका विषयमा समेत छलफल भएको बताइएको छ ।
मन्त्रिपरिषद् बैठक सुरु,काठमाडौं : मन्त्रिपरिषद् बैठक सुरु भएको छ। सिंहदरबारस्थित प्रधानमन्त्री तथा मन्त्रिपरिषद् कार्यालयमा मंगलबार दिउँसो बैठक सुरु भएको हो।
सुनकाण्डबारे संसदमा गृहमन्त्रीको जवाफ आउँछ : प्रमुख सचेतक पाण्डे,"काठमाडौं : नेकपा माओवादी केन्द्रको प्रमुख सचेतकमा हितराज पाण्डेले सुनकाण्डबारे संसदमा गृहमन्त्री नारायणकाजी श्रेष्ठले आज जवाफ दिने बताएका छन्। मंगलबार सभामुखसहित तीन दलका शीर्ष नेताको बैठकपश्चात पाण्डेले तस्करीको जालो, सुशासनको अभियान चालेकाले सरकारलाई धन्यवाद दिनुपर्ने बताएका हुन्। उनले संगठित अन्तर्राष्ट्रिय तस्करसँग जोडिएकाले राजश्व अनुसन्धान विभागबाट सरकारले सीआईबीलाई जिम्मा दिएको बताए। उनले भने, बैठकमा प्रधानमन्त्रीले सुनकाण्डबारे सबैसँग सल्लाह गरेर राजश्व अनुसन्धान विभागबाट सीआईबीको अनुसन्धान गर्न दिने भनेर दिनुभयो। अहिले अनुसन्धान गरिरहेको छ। अहिले सीआईबीलाई अनुसन्धान दिउँ, त्यसमा कदम चालेकै छ। त्यसले एक चरण अनुसन्धान गरेर एउटा जरासम्म त पुर्याउँछ, सकेन भने पो अर्को आयोग वा समिति बनाउन सकिन्छ। अहिले नै उच्चस्तरीय छानबिन समिति बनाउन सकिँदैन। हाललाई उच्चस्तरीय छानबिन समिति नबनाउने कुरालाई प्रमुख प्रतिपक्ष दलले नमानेको उनको भनाई छ। उनले सदनमा सबै सांसदको कुरा सुनेपछि अगाडि बढ्ने धारणा राखे।"
ग्रामीणवासीका लागि स्वास्थ्य सामग्री प्रदान,"नुवाकोट : ग्रामीणवासीको सुविधाका लागि नुवाकोटको दुई स्थानमा स्वास्थ्य सामग्री प्रदान गरिएको छ। अक्सिजन कन्सन्ट्रेटर मेसिनसहितका स्वास्थ्य सामग्रीहरू प्रदान गरिएको हो। यशोदादेवी भगवानसिंह केसी मेमोरियल ट्रष्टले विदुर नगरपालिका१३ आमथाङ र बेलकोटगढी नगरपालिका५ दुईपीपलमा स्वास्थ्य सामग्री प्रदान गरेको हो। दुवै स्थानको स्वास्थ्य केन्द्रमा पुगेर ट्रष्टका अध्यक्ष डा केदारनरसिंह केसीले अक्सिजन कन्सन्ट्रेटरसहितका स्वास्थ्य सामग्रीहरू हस्तान्तरण गरे। डा केसीले आमथाङमा तीन थान अक्सिजन कन्सन्ट्रेटर मेसिन, एक थान ह्लिचेयर, ५० लिटर सेनिटाइजर, माक्स, पीपीई र सिटामोल लगायतका सामग्री हस्तान्तरण गरेका हुन्। बेलकोटगढी ५ दुईपीपलको स्वास्थ्य केन्द्रका लागि पाँच थान अक्सिजन कन्सन्ट्रेटर मेसिन, ५० लिटर सेनिटाइजर, आइरन चक्की, माक्स, पीपीई र सिटामोल लगायतका सामग्रीहरू अध्यक्ष डा केसीले हस्तान्तरण गरे।"
पालिकाको स्थायी केन्द्र तोकिएपछि वडाध्यक्षले गरे अधिकृतको कार्यकक्षमा तोडफोड,"दोलखा : जिल्लाको कालिञ्चोक गाउँपालिकाको स्थायी केन्द्र कुविन्डेमा तोकिएपछि असन्तुष्ट वडाध्यक्षले प्रमुख प्रशासकीय अधिकृतको कार्यकक्षमा गएर तोडफोड गरेका छन्। केन्द्र तोकिएपछि वडा नम्बर ५ का वडाध्यक्ष सहदेव खड्काले कार्यकक्षमा तोडफोड गरेका हुन्। गाउँसभामा पटक पटक छलफल गर्दा सहमती हुन नसकेपछि मतदानबाट केन्द्र तोकिएको थियो। गाउँसभामा पेश भएको प्रस्तावमा अध्यक्षसहित पक्षमा ३२ जना र विपक्षमा ९ जनाले मतदान गरेका थिए। वडाध्यक्ष खड्का पालिकाको स्थायी केन्द्र तोक्न सोमबार भएको मतदानको पक्ष वा विपक्षमा नउभिई तटस्थ बसेका थिए। उनीसहित वडा नम्बर ५ का चार जना वडासदस्य तटस्थ बसेका थिए। पालिकाको स्थायी केन्द्र अपायक भएको भन्दै असन्तुष्ट देखिएका खड्काले सोही विषयलाई लिएर गाउँपालिकाका प्रमुख कार्यकारी अधिकृत नवराज ओलीको कार्यकक्षमा तोडफोड गरेको बताइएको छ। ओली कार्यकक्षमा नभएका बेला वडाध्यक्षले उनको कार्यकक्ष तोडफोड गरेका हुन्। वडाध्यक्ष सहदेव खड्काले मंगलबार दिउँसो गाउँपालिकाका कार्यकारी अधिकृत नवराज ओलीको कार्यकक्षमा प्रवेश गरेर तोडफोड गरेका हुन्। खड्का एक्लै कार्यकारी अधिकृत ओलीको कार्यकक्षमा पुगेर कुर्ची, सोफा, कम्युटर लगायतका सामान फालेको गाउँपालिकाकी शाखा अधिकृत रोशनी आचार्यले जानकारी दिइन्। उनका अनुसार वडाध्यक्ष खड्का तोडफोड गरेपछि निस्किएर हिँडेका थिए। २०७४ सालमा निर्वाचित जनप्रतिनिधिले पाँच वर्षे कार्यकालमा पनि केन्द्र तोक्न नसकेको भन्दै चर्को आलोचना खेप्दै आएको गाउँपालिकाले दोस्रो स्थानीय निर्वाचनपछि पटक पटक सर्वदलीय बैठक तथा छलफल गर्दै आएको र सोही अनुसार सोमबार गाउँपालिकाको केन्द्र तोक्न सफल भएका थिए।"
चीन जोड्ने सडक ठाउँ ठाउँमा अवरुद्ध,"सिन्धुपाल्चोक : नेपालचीन जोड्ने अरनिको राजमार्ग अन्तर्गत सिन्धुपाल्चोकको खाडीचौरकोदारी सडक खण्ड अवरुद्ध भएको छ। बलेफी गाउँपालिका८ जुरेदेखि सीमा क्षेत्र कोदारी, मितेरी पुलसम्मका सडकखण्डमा पहिरो र ढुङ्गा खसेर सडक खण्ड अवरुद्ध भएको हो। ठाउँ ठाउँमा पुरानो पहिरो खस्ने, ढुङ्गा खस्ने, ठाडो खोलामा बाढी आउने भएकाले सवारी साधनमा जोखिम मोलेर यात्रु आउजाउ गर्ने गरेका छन्। सडकको अवस्था कन्तविजोग भएपछि यातायात र पैदलयात्रामा अति जोखिम भइरहेको तातोपानीका स्थानीय कर्मा शेर्पाले बताए। सो सडक खण्ड अन्तर्गत बाह्रबिसेदेखि तातोपानीसम्म पहिरोको जोखिम बढेको छ। २६ किलोमिटर लामो सडक खण्डको ठाउँ ठाउँमा पहिरो र भोटेकोशी नदीको कटानले सवारी साधन आवत जावतमा जोखिम बढेको जिल्ला प्रशासन कार्यालयले जनाएको छ। चाकु बजारभन्दा केही माथि रहेको झ्याले भीरबाट पहिरो आएर राजमार्ग दिनहुँ अवरुद्ध हुँदै आएको छ। ठाडो खोलाले साँधी खोल्सा खण्ड जीर्ण बनेको छ। डाक्लाङ सडकखण्ड चिराचिरा परेको छ। १० किलो, लार्चा खण्डमा पहिरोको जोखिम बढेको छ। बाह्रबिसेदेखि मितेरी पुलसम्मको सडकखण्डमा पहिरो आउने, भासिने, भोटेकोशी नदीको बाढीले तान्ने भएका कारण सवारी साधन आउजाउमा समस्या हुने गरेको इलाका प्रहरी कार्यालय बाह्रबिसेका प्रहरी निरीक्षक मुकेश न्यौपानेले जानकारी दिए। सडक डिभिजन कार्यालय चरिकोटले बाटो सफा गर्न एउटा लोडर र एउटा ट्रकलाई नियमित काममा खटाएको छ। तर सडकभरि पहिरो, जताततै बाढीको कटान र कतिपय ठाउँमा सडक भासिएकाले सुधार गरेर साध्य नै नभएको डिभिजन कार्यालयले जनाएको छ। कोदारी खण्ड, तातोपानी खण्ड, मितेरी पुल क्षेत्रका सडकमा माथिबाट ढुङ्गा खस्ने भएकाले सवारी साधन र पैदलयात्री उच्च जोखिममा भएको लार्चा प्रहरी चौकीका प्रहरी निरीक्षक सन्तोष श्रेष्ठले बताए। वर्षासँगै भोटेकोशी नदीको बाढीले कटान र झ्याले, बसेरी, चाकु, झिर्पु, महभीर, सिरिसे, जम्बु, खाग्दल, दसकिलो, दुगुना, लिपिङ खण्डमा माथिबाट पहिरो आउने र ढुङ्गा खस्ने गरेको छ। ठाउँ ठाउँमा पुरानो पहिरो खस्ने, ढुङ्गा खस्ने, ठाडो खोलामा बाढी आउने भएकाले सवारी साधनमा जोखिम मोलेर यात्रु आउजाउ गर्छन्। भूकम्प पछि मात्रै खाडीचौरकोदारी सडक स्तरोन्नति गर्न १ अर्ब ३६ करोड रुपैयाँ भन्दा बढी खर्च भइसकेको छ। चाइना रेलवे कन्स्ट्रक्सन ब्यूरो ग्रुप कम्पनीले भूकम्प पछि सडक फराकिलो र स्तरोन्नति गरेको थियो। कम्पनीले दोस्रो चरणको मर्मत अन्र्तगत सो सडक खण्डका विभिन्न १७ स्थानमा पहिरो नियन्त्रण र मर्मत सम्भारको काम समेत गरेको थियो। तर कम्पनीले राम्रो काम नगरेकोले अहिले खाडीचौरकोदारी सडक खण्डको अवस्था नाजुक भएको अध्यागमन कार्यालय कोदारीमा कार्यरत कर्मचारी तिलक मगर बताउँछन्। अन्तर्राष्ट्रिय नाका रहेको सडकको हालत यस्तो छ, कतिखेर पहिरोले सडक लैजाने हो भन्ने डरै डरमा रहनुपर्ने अवस्था छ, उनले भनेदुर्घटनाको सम्भावना पनि अत्याधिक छ, यस्ता कुरामा माथिल्लो निकायबाट ध्यान दिनु जरुरी छ।"
चामलको कृत्रिम अभाव र मूल्यवृद्धि नियन्त्रण गर्न माग,"काठमाडौं : चामलको कृत्रिम अभाव र मूल्यवृद्धि नियन्त्रण गर्न माग गर्दै राष्ट्रिय जनमोर्चा निकट अखिल नेपाल किसान महासंघ काठमाडौंले जिल्ला प्रशासन कार्यालय काठमाडौंमा ज्ञापनपत्र बुझाएको छ। मंगलबार महासंघका सदस्यहरूले प्रमुख जिल्ला अधिकारी जितेन्द्र बस्नेतलाई भेटेर मूल्यवृद्धि नियन्त्रण गर्न र आपूर्तिलाई सहज बनाउनुपर्ने मागसहितको ज्ञापनपत्र बुझाएको हो। महासंघले किसानहरूले उत्पादन गरेको कृषिजन्य वस्तुमा बिचौलियाको कारण उपभोक्ता र उत्पादन गर्ने किसान मारमा परेकाले बिचौलियाको पहिचान गरी किसानलाई उत्पादनको उचित मूल्य उपलब्ध हुने वातावरण सिर्जना गर्नुपर्ने माग राखेको छ। देशभर फैलिएको लम्की स्कीन रोग नियन्त्रणका लागि पहल गरी आवश्यक क्षतिपूर्ति दिनुपर्ने माग राखेको अखिल नेपाल किसान महासंघ काठमाडौंका अध्यक्ष केवी घलेले जानकारी दिए। प्रमुख जिल्ला अधिकारी बस्नेतले ज्ञापनपत्र बुझ्दै लम्की स्किन रोग नियन्त्रण गर्न र आम किसानको समस्या हल गर्न सबै पक्ष लागि रहेको बताए। बस्नेतले मंहगी नियन्त्रण गर्न र चामलको कृतिम अभाव हुन नदिन एकीकृत अनुगमन टोली अनुगमन संयन्त्र तयार पारेको, मूल्य वृद्धि र प्रतिबन्धबाट प्रभाव स्टक म्यापिङ गर्ने कार्यको थालनी गरिएको जानकारी दिए। त्यस्तै महासंघले किसानहरूलाई खेती गर्दा आवश्यक पर्ने मल, बिउबिजन र प्राविधिक सहयोग उपलब्ध गराई माटोमा हुने खेती प्रणालीको पहिचान गरी उचित व्यवस्था गर्नुपर्ने माग राखेको राष्ट्रिय जनमोर्चाका बागमती प्रदेश सदस्य रोशन दानीले बताए।"
रोल्पा बस दुर्घटना : चार जना मृतकको पहिचान खुल्यो,"रोल्पा : रोल्पामा आज भएको बस दुर्घटनामा परी मृत्यु भएका चारै जनाको पहिचान खुलेको छ। मृत्यु हुनेहरूमा परिवर्तन गाउँपालिका३ का ४६ वर्षीय भक्त विक, माडी गाउँपालिका२ का २२ वर्षीय प्रकाश वाठा, माडी गाउँपालिका४ का ५१ वर्षीय गोर्खे डाँगी र ५० वर्षीया हस्ता डाँगी रहेको प्रहरीले जनाएको छ। मृत्यु हुने गोर्खे र हस्ता डाँगी दम्पत्ती हुन्। रोल्पाको पश्चिमी बागमारादेखि दाङको घोराही तर्फ जाँदै गरेको ना ५ ख २६१२ नम्बरको बस घोराहीथबाङ सहिदमार्ग खण्डको रिचीगाउँमा दुर्घटना भएको थियो। दुर्घटनामा १९ जना घाइते भएका छन्। घाइतेमध्ये २ जनाको अवस्था गम्भीर रहेको छ। त्रिवेणी गाउँपालिका७ गैरीगाउँको रिचीगाउँ नजिकैको सडकबाट बस करिब १५० मिटर तल खसेको हो। दिउँसो सवा १ बजे बस दुर्घटनामा परेको हो। घटनाबारे प्रहरीलाई स्थानीयले जानकारी गराएपछि जिल्लाबाट सुरक्षा टोली घटनास्थल पुगेको जिल्ला प्रहरी प्रमुख एवं प्रहरी नायब उपरीक्षक श्याम सारुमगरले जनाए। शवको पोष्टमार्टमका लागि जिल्ला अस्पताल रेउघा ल्याइएको छ। घाइते सबैको उद्धार गरी दाङको घोराहीस्थित राप्ती विज्ञान प्रतिष्ठान अस्पताल पठाइएको प्रहरी निरीक्षक प्रकाश भुसालले जानकारी दिए। बसमा सवार यात्रु र स्थानीयका अनुसार तीव्र गतिका कारण बस दुर्घटना भएको हो। बागमाराबाट घोराहीका लागि सवार बस घर्तीगाउँको ब्याङखोलामा यात्रु चढाउन लामो समय पर्खिएको थियो। सोही सडक खण्ड हुँदै गुड्ने बस अघि गएपछि उक्त बस तीव्र गतिमा गुडाएको दार्बोट गाउँमा ओर्लिएका एक यात्रुले बताए।"
बाढी र पहिरोले पोल बगाउँदा सिन्धुलीमा विद्युत सेवा अवरुद्ध,"सिन्धुली : बाढी र पहिरोले पोल बगाउँदा सिन्धुलीमा विद्युत सेवा अवरुद्ध भएको छ । सोमबार बेलुकादेखि परेको वर्षातका कारण आएको बाढी र पहिरोले तार र पोल बगाउँदा सिन्धुलीको माढीबजार,घ्याङलेख, मरिण, सुनकोसी, हरिहरपुरगढी, तिनपाटन र दुधौलीमा विद्युत सेवा अवरुद्ध भएको हो । नेपाल विद्युत प्राधिकरण सिन्धुली वितरण केन्द्रका सहायक इन्जिनियर लालबहादुर लामाका अनुसार मंगलबार बिहानैदेखि विद्युत अवरुद्ध भएको हो । जिल्लामा दुई दर्जन बढी पोल र तार बाढीले बगाएको छ । कमलामाई नगरपालिका ५ रानिखोलामा मेन लाइनसहित चारवटा पोल ढलेको छ । वडा नम्बर ६, वडा नम्बर ७ को हिलेभन्ज्याङमा पनि पोल ढल्दा विद्युत अवरुद्ध छ । तिनपाटन गाउँपालिकाको भिमस्थान र वडा नम्बर ८ मा पनि क्षति पुगेको लामाले बताए । कमलामाई नगरपालिका २ बुक्तीखट्टारमा पोल बगाउँदा सिंगो घ्याङलेख गाउँपालिकामा विद्युत सेवा अवरुद्ध भएको छ । मरिण गाउँपालिकामा ३३ केभीए लाइनको मेन पोलमा क्षति पुग्दा मरिण र हरिहरपुरगढी गाउँपालिकामा विद्युत सेवा मंगलबार बिहानैदेखि अवरुद्ध छ । दुधौली नगरपालिकाको झुँगा र अरूण ठाकुरमा पनि बिजुलीको पोलमा क्षति पुगेको छ। सुनकोशीको मझुवा, वालुवाङ र दुम्जामा तार र पोलमा पहिरोले क्षति पुर्याएको छ । अवरुद्ध विद्युत सेवा सञ्चालनका लागि मर्मतको कार्य भइरहेको बताइएको छ । घ्याङलेखमा विद्युत सुचारू गर्न अझै केही दिन लाग्ने बताइएको छ । वर्षा लगातार भइरहेकाले मर्मतको कार्यमा कठिनाइ भएको लामाले बताए ।"
जुम्लामा आगजनी घटनामा संलग्न एक जना पक्राउ,जुम्ला : जुम्लामा आगजनीका घटनामा संलग्न एक जना पक्राउ परेका छन्। पक्राउ पर्नेमा गुठीचौर गाउँपालिका४ घर भई हाल चन्दननाथ नगरपालिका१ मा बस्दै आएका ३० वर्षीय रत्न अधिकारी रहेका छन्। डीएसपी प्रल्हाद कार्कीका अनुसार उनले शृङ्खलाबद्ध रूपमा आगजनी गरेका छन्। आफू गरिब भएकाले कसैले पनि ऋण तथा उधारो नपत्याएका कारण आगजनी गरेको बताएका डीएसपी कार्कीले बताए।
पहिरोमा बेपत्ता ५ जनाको खोजि गर्न आर्मी र एपीएफको टोली घटनास्थलमा,"काभ्रे : काभ्रेको खानिखोला गाउँपालिका सिक्रेदोभानमा बाढीमा बेपत्ताहरूको खोजि र उद्दारका लागि हेटौंडाबाट नेपाल आर्मी र सशस्त्र प्रहरीको टोलि आइपुगेको छ । बिहानदेखि स्थानीय जनप्रतिनिधि र प्रहरीको टोलीले बेपत्ताहरूको खोजि जारी रहेपनि बेपत्ताहरू भेटिएका छैनन् । बाढीमा बेपत्ताहरूको खोजी उद्धार गर्न खानीखोलाको गाउँपालिका अध्यक्ष इन्द्र बहादुर थिङ (छिन्ताङ) ले स्थानीय र सुरक्षा निकायसँग अनुरोध गरेका छन्। बेपत्ताहरूको पहिचान नभएको गाउँपालिका अध्यक्ष थिङले बताए ।' हाम्रो अनुरोधमा अहिले हेटौडाबाट नेपाल आर्मी र एपीएफको टोली घटनास्थलमा थप खोज उद्धारका लागि पुगेको,'उनले भने। पहिरोले घर पुर्दा एकजनाको उद्धार गरिएपनि उपचारको क्रममा मृत्यु भएको काभ्रे प्रहरीले जनाएको छ । खानीखोला गाउँपालका५ स्थायी घर भई मकवानपुरको बागमती गाउँपालिका५ सिक्रेदोभानमा बस्दै आएका अकलबहादुर स्याङतानको घर पहिरोले पुरिँदा उनको श्रीमती सञ्चमाया स्याङ्तानको उपचारको क्रममा मकवानपुर भोर्लेनीमा मृत्यु भएको थियो । सिक्रेदोभान पहिरोले एकै परिवारका ६ जना पुरिएका थिए । पहिरोमा परेर अंकलबहादुरसहित शिला स्याङ्तान,जीवन पहरी,२ वर्षीय तेज पहरी र १ वर्षीय देव्यणी पहरी र सिन्धुली हरिहरपुर १ का पासाङ घिसिङ बेपत्ता छन् ।"
बनेपाको पुलबजार क्षेत्र डुबानमा,"काठमाडौं : अविरल वर्षाका कारण काभ्रेको बनेपास्थित पुलबजार क्षेत्रमा डुबान भएको छ । वर्षाका कारण बनेपाको पुलबजार क्षेत्र डुबानमा परेकाका कारण अरनिको राजमार्गमा सवारी आवगमनमा समस्या भएको छ । त्यस्तै,वर्षाका कारण धनेश्वर पुल,रेशम मार्ग क्षेत्र पनि डुबानमा परेका छन् । त्यस्तै,बाढीकै कारण काभ्रको विभिन्न स्थान डुबानमा परेको छ ।"
"रोल्पामा बस दुर्घटना हुँदा ४ जनाको मृत्यु, १४ जना घाइते",काठमाडौं : रोल्पामा बस दुर्घटना हुँदा ४ जनाको मृत्यु भएको छ। १४ जना घाइते भएका छन्। मंगलबार दिउँसो १ बजे ना ५ ख २६१२ नम्बरको बस सडकबाट करिब ५० मिटर खसेको थियो। घटनाको थप विवरण आउन बाँकी छ।
धनुषामा खोलामा आएको बाढीमा डुबेर एक युवकको मृत्यु,ढल्केवर(धनुषा) : धनुषामा खोलामा आएको बाढीमा डुबेर एक बालकको मृत्यु भएको छ। धनुषाको मिथिला नगरपालिका२ स्थित बसही खोलामा आएको बाढीमा डुबेर मिथिला नगरपालिका१ आनन्दपुरका अन्दाजी १७ वर्षीय अजय यादवको मृत्यु भएको प्रहरीले जनाएको छ। मंगलबार बिहान शौच गर्न खोला किनारमा पुगेका यादव चिप्लेर खोलामा डुबेको इलाका प्रहरी कार्यालय महेन्द्रनगरका प्रहरी निरीक्षक दीपक कार्कीले जानकारी दिए। स्थानीयको सहयोगमा सुरक्षाकर्मीले उद्धार गरी महेन्द्रनगरस्थित अस्पतालमा पुर्याएको भए पनि गम्भीर अवस्थाका यादवको उपचारका क्रममा मृत्यु भएको प्रहरी निरीक्षक कार्कीले बताए। शव पोष्टमार्टमका लागि प्रादेशिक अस्पताल जनकपुरधाम पठाइएको इलाका प्रहरी कार्यालय सखुवा महेन्द्रनगरले जनाएको छ।
एक वर्षमा लागूऔषधसहित एक हजार बढी पक्राउ,"जनकपुरधाम : मधेस प्रदेशमा एक वर्षमा लागूऔषधसहित १ हजार ३ सय ४ जना पक्राउ परेका छन्। मधेस प्रदेश प्रहरी कार्यालय जनकपुरको तथ्यांक अनुसार आर्थिक वर्ष २०७९०८० मा प्रदेशको विभिन्न ८ वटा जिल्लाबाट १ हजार २७० पुरुष र ३४ जना महिला पक्राउ परेका छन्। कार्यालयका प्रवक्ता प्रहरी उपरीक्षक महेन्द्रकुमार श्रेष्ठका अनुसार लागूऔषध सम्बन्धी ९ सय ३७ वटा मुद्दा दर्ता हुँदा यति मानिस पक्राउ परेका हुन्। प्रहरीले एक वर्षमा ५ क्विन्टल गाँजा, ४५५ ग्राम ब्राउन सुगर, १५४ केजी चरेस, ७१४ ग्राम हिरोइन बरामद गरिएको छ। यस्तै,५ हजार १९ लिटर डाईलेक्स डिसी, ६७ हजार ६२३ पिस ट्याब्लेट र ६५ हजार ३५६ पिस इन्जेक्सन बरामद गरिएको कार्यालयले जनाएको हो।"
आफ्नै आमाको हत्या गरेको अभियोगमा एक जना पक्राउ,सल्यान : आफ्नै आमा ४८ वर्षीया शारदा भण्डारीको हत्या गरेको अभियोगमा प्रहरीले एक जनालाई पक्राउ गरेको छ। शारदा नगरपालिका१३ माथिल्लो सल्यानचौर बस्ने २३ वर्षीय नवीन भण्डारीलाई मंगलबार बिहान प्रहरीले पक्राउ गरेको हो । नवीनले एक्कासी आफूलाई देउता चढेको भन्दै कोठामा गई पैँयाको लठ्ठीले टाउकोमा प्रहार गर्दा शारदाको घटनास्थलमै मृत्यु भएको भन्ने खबर प्राप्त हुनासाथ अस्थायी प्रहरी पोष्ट स्यानीखालबाट खटिएको प्रहरीले उनलाई पक्राउ गरेको हो। प्रहरीले घटनाको थप अनुसन्धान गरिरहेको छ ।
एक वर्षमा ३६ करोड ९४ लाख रुपैयाँ बराबरको सामान बरामद,"परासी : नवलपरासीमा एक वर्षमा ३६ करोड ९४ लाख रुपैयाँ बराबरको सामान बरामद भएको छ। आर्थिक वर्ष २०७९०८० मा जिल्लाबाट कुल ३६ करोड ९४ लाख ७९ हजार बराबरका अवैध सामान बरामद भएको हो। जसमा सबैभन्दा बढी राजश्व अनुसन्धान कार्यालय बुटवलले बरामद गरेको छ। गस्ती टोलीले २३ करोड ४ लाख ६१ हजार बराबरको अवैध सामान बरामद गरेको छ। नेपाल प्रहरीले ६ करोड २० लाखको सामान बरामद गरेको छ। त्यस्तै गण र मातहतका युनिटले एक वर्षको अवधिमा ३ करोड १ लाखको अवैध सामान बरामद गरेको सशस्त्र प्रहरीले जनाएको छ। महेशपुर भन्सार कार्यालयले ४० लाख १८ हजार बराबरको अवैध सामान बरामद गरेको छ। एक वर्षमा चार वटै निकायबाट १२३ वटा सवारी साधन र कारोबारमा संलग्न ३४ जना पक्राउ परेका छन्। बरामद गरेका सामानमा चिनी, चामल, लत्ताकपडा, मोबाइल, मोटर पार्टस, हार्डवेयरलगायतका रहेका छन्।"
कोसी अस्पतालमा संरक्षण संघर्ष समिति,"विराटनगर : कोसी प्रदेशकै सबैभन्दा ठूलो सरकारी स्वास्थ्य संस्था कोसी अस्पतालको संरक्षणका लागि संघर्ष समिति गठन गरिएको छ। नेपाली कांग्रेस, नेकपा (एमाले), नेकपा (माओवादी केन्द्र), राष्ट्रिय स्वतन्त्र पार्टी (रास्वपा)लगायतका राजनैतिक दल, जनप्रतिनिधि, नागरिक समाज, उपभोक्ता अधिकारकर्मीसमेतको सर्वपक्षीय भेलाले समिति गठन गरेको हो। भेलाले विराटनगरस्थित कोसी अस्पताल विकास समितिका पूर्वसदस्य मुकेश बुढाथोकीको संयोजकत्वमा १६ सदस्यीय संघर्ष समिति गठन गरेको छ। संघर्ष समितिलाई विस्तार गरेर लैजाने योजना छ। राजनीतिक दलसहित सबै पक्षलाई समेटिएको समितिले सरकारी अस्पतालको संरक्षणका लागि संघर्षका कार्यक्रम अघि बढाउने भएको छ। संघर्षको पहिलो चरणको कार्यक्रमअन्तर्गत ज्ञापन पत्र बुझाएर प्रधानमन्त्री, स्वास्थ्य मन्त्री, कोसी प्रदेशका मुख्यमन्त्री, विराटनगर महानगरपालिका मेयर, मोरङका प्रमुख जिल्ला अधिकारी, कोसी अस्पतालका मेडिकल सुपरिटेन्डेन्ट लगायतको ध्यानाकर्षण गराउने तयारी छ। सरकारी अस्पतालको स्वामित्वमा रहेको लगभग १५ कट्ठा बढी जग्गा गैरकानुनी हिसाबले लामो समयदेखि कब्जा गरेर वर्षौदेखि अरूले नै रजाइँ गरिरहेका छन्। विभिन्न संघ संस्थाले जग्गा कब्जा गरेर व्यापारिक भवन एवं संरचना बनाउँदै आफू प्रयोग गरेर अरुलाई पनि भाडामा लगाएका हुन्। भाडावापत लाखौं रकम असुल्ने गरिएको छ। अस्पताललाई भने एमआरआई, एनआईसीयूजस्ता अतिआवश्यकीय सेवासहित चमेनागृह सञ्चालन एवं विभिन्न सेवा विस्तारका लागि भवन निर्माण गर्न र एम्बुलेन्स, अस्पताल, कर्मचारी तथा सेवाग्राहीका सवारीसाधनको पार्किङस्थल व्यवस्थापनमा जग्गा अभाव भइरहेको छ। अस्पतालको नाममा विराटनगरको मुख्य बजारमा ५ बिघा ८ कट्ठा जग्गा छ। बारम्बार राजनीतिक हस्तक्षेप हुँदा र पहुँचवालाको हालीमुहाली चल्दा अस्पताल धराशायी बनिरहेको छ। अस्पतालमा सेवा र पूर्वाधार विस्तारमा अवरोध पुगिरहेको छ। आर्थिक अवस्था कमजोर भएका सर्वसाधारणले सहज उपचार पाउन सकिरहेका छैनन्। समितिमार्फत जग्गा फिर्ता विशेष अभियान चलाइने संयोजक बुढाथोकीले बताए। साथै अस्पतालको सेवा सुधार र राजनीतिक हस्तक्षेप बन्द गराउनका लागि चरणवद्ध आन्दोलन गरिने उनको भनाइ छ। अस्पतालको जग्गा कसले कति ओगटेका छन् भन्ने तथ्यांक आफूहरूसँग रहेको बुढाथोकीले बताए। उनी अस्पतालजस्तो संवेदनशील क्षेत्रको जग्गामा अरुकै रजाइँ चल्नु र राजनीतिक हस्तक्षेपका कारण अस्पताल धराशायी बन्नु दुःखद् भएको बताउँछन्। आम्दानी कम भएर अस्पतालको अवस्था दयनीय बनेको छ। जग्गा पर्याप्त नहुँदा सेवा विस्तार भएको छैन, बुढाथोकीले भने, अस्पतालको जग्गा अस्पताललाई तत्काल फिर्ता हुनुपर्छ। निजी स्वार्थलाई हेरेर संघ संस्थाका नाममा हडप्नु हुँदैन। अस्पतालको जग्गा फिर्ता तथा सेवा सुधारका लागि चलाइने अभियानमा सिंगो विराटनगरको साथ आवश्यक रहेको उनले बताए।"
"गौर हत्याकाण्ड पीडित र सरकारबीच सहमति, आन्दोलन फिर्ता","काठमाडौं : गौर हत्याकाण्डका पीडित र सरकारबीच पाँच बुँदे सहमति भएको छ। सहमतिसँगै संघर्ष समितिले आन्दोलन फिर्ता लिएको छ। २०६३ साल चैत ७ गते रौतहटको गौरमा भएको घटनामा मृत्यु भएका परिवार तथा घाइतेका परिवारले आन्दोलन गरिरहेका थिए। गृह मन्त्रालयमा मंगलबार भएको सहमतिमा संघर्ष समितिका अध्यक्ष रुपसागर देवी, गृह मन्त्रालयका प्रवक्ता नारायणप्रसाद भट्टराईले हस्ताक्षर गरेका छन्। पाँच बुँदे सहमतिपत्रमा गौर घटनाका विषयमा तत् समयमा दर्ता भएका जाहेरी समेतलाई छानबिन र अनुसन्धान गरी तथ्य र प्रमाणका आधारमा दोषीलाई कानुनबमोजिम कारबाही प्रक्रिया अगाडि बढाउने भनिएको छ। तत्कालीन सरकारद्वारा २०६५ पुष ९ गतेको मन्त्रिपरिषदको बैठकबाट सहिद घोषणा गरिएका गरिएका गौर घटनाका मृतकहरूको विवरण नेपाल राजपत्रमा प्रकाशन गर्ने तथा मृत्यु भएका तर सहिद घोषणा हुनबाट छुटेकालाई यससम्बन्धी प्रक्रिया अगाडि बढाउने उल्लेख गरिएको छ। उक्त घटनामा मृत्यु भएका व्यक्तिको स्मृतिमा रौतहट जिल्लामा सहिद स्मारक स्तम्भ निर्माण गर्ने कार्य अगाडि बढाउने उल्लेख छ। उक्त घटनाका घाइते भएका उपचाररत व्यक्तिका लागि उचित प्रबन्ध गर्ने स्वास्थ्य तथा जनसंख्या मन्त्रालयलाई अनुरोध गर्ने र आर्थिक सहायता उपलब्ध गराउने सम्बन्धमा मन्त्रिपरिषद्को कार्यालयमा अनुरोध गर्ने सहमति भएको गृह मन्त्रालयले जनाएको छ। घटनाको छानबिन हुनुपर्ने माग गर्दै पीडितहरू एक सातादेखि चन्द्रनिगाहपुरमा धर्ना बसेका थिए। पीडितहरूको मागलाई सम्बोधन गर्न प्रधानमन्त्री कार्यालयले बिहीबार नै संघर्ष समितिलाई पत्राचार गरेको थियो। २०६३ चैत ७ गते गौरमा भएको झडपमा २७ जनाले ज्यान गुमाएका थिए। गौरस्थित राइसमिलको चौरमा फोरम र माओवादीबीच झडप भएको थियो। मृतकका परिवारलाई राज्यका तर्फबाट १० लाखका दरले क्षतिपूर्ति प्रदान गरिएको थियो।"
दुर्गममा दिउँसो १२ बजेपछि उडान नहुँदा यात्रुलाई समस्या,"मुगु : मुग कार्मारोङ गाउँपालिका पुलु स्वास्थ्य चौकीमा कार्यरत स्वास्थ्यकर्मी हिमा बुढाको सात महिनाको गर्भ छ। उनलाई नाकभित्र मासु पलाएका कारण सास फेर्न पनि समस्या छ। तर, उनलाई उपचारका लागि नेपालगन्ज पुग्न निकै सकस परेको छ। उनी नेपालगन्ज जानका लागि विमानस्थल पुगेको ६ दिन भयो। उनलाई गाउँपालिकाले २० दिनको विदा दिएको छ। पाँच दिन रारा विमानस्थलमा सकियो। जहाँजको पर्खाइमा बस्दा बस्दै उपचार गर्न नपाई सबै बिदा सकिने चिन्ता लागेको बुढाले बताइन्। छाँयानाथ रारा नगरपालिका४ का धिरेन्द्रबहादुर भामलाई पनि साउन २३ गते काठमाडौं पुग्नु छ। अन्तर्वार्ताका लागि मंगलबार काठमाडौं पुग्नुपर्नेमा उनी जान पाएनन्। नेपाल नागरिक उड्डयन प्राधिकरणले दुर्गममा दिउँसो १२ बजेपछि उडानमा रोक लगाउँदा यात्रु मर्कामा परेका छन्। वर्षातका समयमा हवाई दुर्घटना हुन सक्ने भन्दै प्राधिकरणले साउन १४ गतेबाट उडानमा रोक लगाएको थियो। जसका कारण नेपालगन्जबाट दैनिक उडान हुने डोल्पा, सिमिकोट, रारा, बाजुरा लगायतका जिल्लाका यात्रु मारमा परेका छन्। मुगुको रारा विमानस्थलमा हवाई उडान नभएको पाँच दिन भयो। हवाई यात्राबाट नेपालगन्ज पुग्ने यात्रुहरू हवाई जहाजको पर्खाइमा ४३ जना यात्रु ताल्चामा बसेको ६ दिन भएको छ। बिहान मौसम नखुल्ने र मौसम खुल्ने समयमा विमान सञ्चालन नहुने भएपछि यात्रुलाई समस्या भएको हो। प्राधिकरणको निर्णयले बिरामी र यात्रुहरू मर्कामा परेका हेमन रारा ट्राभल्सका बजार व्यवस्थापक सोभबहादुर भामले बताए। निर्णय हुनु भन्दा पहिले रारा विमानस्थलमा नेपालगन्जबाट सिता, समिट, तारा एयरलाइन्सले दैनिक दुईवटासम्म उडान भर्दै आएका थिए। नेपाल एयरलाइन्सले हप्तामा दुई दिन उडान गर्ने गरेको थियो। छ दिनदेखि रारा विमानस्थलमा कुनै जहाजले पनि उडान भरेको छैन। यहाँका लागि यो निर्णय उपयुक्त नभएको रारा नागरिक उड्ययन कार्यालय ताल्चाका प्रमुख रोमान भट्टराईले बताए । लामो समय जहाज उडान नहुँदा सडक यातायातमार्फत आफ्नो गन्तव्यमा पुग्ने भए पनि वर्षातको समय पहिरोले ठाउँ ठाउँमा अवरुद्ध हुने भएका कारणले सबै जना जहाँजको पर्खामा हुन्छन्। कुनै बिरामीलाई तत्कालै उद्धार गरेर हेलिकोप्टर वा जहाँजबाट सुविधा सम्पन्न स्थान लैजानु पर्नेमा यो निर्णयले सर्वसाधारण मर्कामा परेका छाँयानाथ रारा१० का दिर्ग बुढाले बताए।"
आयातीत वस्तुमा बढाइयो सीमा,"काठमाडौं : विभिन्न मालवस्तु आयातका लागि सीमा बढाइएको छ। आयातकर्ताले अब एक पटकमा अधिकतम अमेरिकी डलर ६० हजार वा सोबराबरको परिवत्र्य विदेशी मुद्रासम्मको मालसामान आयात गर्न सक्ने भएका छन्। भारतबाट हुने आयातको हकमा यस्तो सीमा तीन करोड भारतीय रुपैयाँसम्मको तोकिएको छ। यद्यपि यसअघि ५० हजार वा सोबराबरको परिवत्र्य विदेशी मुद्रासम्मको आयात गर्न पाइन्थ्यो। नेपाल एकीकृत व्यापार रणनीति, २०८० अनुसार ब्याक टु ब्याक प्रतीतपत्र कारोबार गर्नुपर्ने भएको छ। तयारी पोसाक तथा सो रणनीतिले उल्लेख गरेको निर्यात सम्भावना देखिएका वस्तु अन्तर्गतको वर्तमान वस्तुहरू उत्पादन गर्ने उद्योगले आफ्नो उद्योगका लागि आवश्यक पर्ने कच्चापदार्थ ब्याक टु ब्याक प्रतीतपत्रको माध्यमबाट पनि आयात गर्न सक्ने भएका हुन्। केन्द्रीय बैंकका अनुसार यसरी ब्याक टु ब्याक प्रतीतपत्र खोल्दा आयात गरिएका कच्चा पदार्थको भुक्तानी सो कच्चा पदार्थबाट निर्मित तयारी वस्तु निर्यात गरी भुक्तानी प्राप्त भएपछि सोही भुक्तानीमध्येबाट मात्र आयात प्रतीतपत्रको पेमेन्ट ट्रममा तोकिएको सर्त अनुरूप भुक्तानी हुने व्यहोरा ब्याक टु ब्याक प्रतीतपत्रमा अनिवार्य रूपले गर्नुपर्ने व्यवस्था छ। एक पटकमा ६० हजार अमेरिकी डलरसम्मका सामान आयात गर्न सकिने वायुवान सेवा सञ्चालक स्रस्थालाई १ लाख सटही सुविधा नेपाल राष्ट्र बैंकले चालू आर्थिक वर्षको मौद्रिक नीति कार्यान्वयन गर्ने क्रममा विदेशी विनिमय कारोबार गर्न इजाजत पाएका निकायलाई सोमबार एकीकृत परिपत्र २०७९ मा संशोधन गर्दै उक्त व्यवस्था गरेको हो। सो व्यवस्थाबमोजिम एक पटक सटही सुविधा प्राप्त गरेपछि फेरि सोही निर्यातकर्ताबाट अर्को सिपमेन्टको वस्तु आयातको लागि सटही सुविधा प्राप्त गर्नका लागि विभिन्न सर्तहरू तोकिएको पूरा गर्नु पर्नेछ। उक्त सर्तअन्तर्गत अघिल्लो पटक सटही सुविधा प्राप्त गरी आयात भएको ७ दिन व्यतीत भएपश्चात् मात्र पुनः सटही सुविधा पाउनेछन्। साथै, आयात भएको प्रमाणको रूपमा भन्सार कार्यालयले प्रमाणित गरेको विविनि फारम, भन्सार प्रज्ञापनपत्र तथा भन्सार राजस्व भुक्तानी भएको रसिद सम्बन्धित बैंक तथा वित्तीय संस्थामा पेस गर्नु पर्नेछ। यससँगै सो व्यवस्थाअन्तर्गत एउटा वेनिफिसरीले भुक्तानी पाउने गरी एउटा निवेदकद्वारा ३५ हजार अमेरिकी डलर वा सो बराबरको परिवत्र्य विदेशी मुद्राभन्दा बढी हुने गरी यस्तो सुविधा प्रदान गर्न पाइने छैन। यसैगरी राष्ट्र बैंकले आवश्यक सेवा सञ्चालन ऐन, २०१४ बमोजिम संस्थाले सो सेवाको लागि वस्तु आयात गर्ने व्यवस्था थप गरेको छ। एकीकृत परिपत्रअनुसार उद्योगले गर्ने आयातको हकमा दुई प्रतिशत र व्यापारिक संस्थाले गर्ने आयातको हकमा १० प्रतिशत धरौटी राख्नुपर्ने व्यवस्था भएता पनि विद्युतीय भुक्तानी प्रणाली लागू भई विद्युतीय माध्यमबाट भन्सार राजस्व लिने व्यवस्था भएका भन्सार कार्यालयमार्फत हुने आयातको हकमा उद्योगले एक प्रतिशत र व्यापारिक संस्थाले तीन प्रतिशत धरौटी राख्नु पर्नेछ। यस्तै, सूचना प्रविधिलगायतका सेवा निर्यात गर्नेलाई उपलब्ध हुने विदेशी मुद्रा सुविधाः सूचना प्रविधिलगायतका सेवा निर्यात गर्ने उद्योग, व्यवसायलाई विदेशमा सम्पर्क कार्यालय स्थापना गर्ने प्रयोजनको लागि विदेशस्थित आफ्नै बैंक खातामा रकमान्तर गर्न वा सफ्टवेयर, प्रोग्राम, उपकरण खरिद गरी विदेशमै जडान गर्न उद्योग, व्यवसायले अघिल्लो आर्थिक वर्ष आर्जन गरेको विदेशी मुद्राको १० प्रतिशतसम्मको सीमामा रही तोकिएको सर्तमा वाणिज्य बैंकमार्फत विदेशी मुद्राको सुविधा प्राप्त गर्न सक्ने राष्ट्र बैंकले बताएको छ। यसअघि यस्तो सुविधा थिएन। यसैगरी केन्द्रीय बैंकले वायुयान सेवा सञ्चालक संस्थालाई एक लाख अमेरिकी डलर वाणिज्य बैंकबाट सटही सुविधा लिन सक्छन्। यसअघि ५० लाख अमेरिकी डलर मात्रै सटही गर्ने सुविधा थियो। यससँगै यस पटकदेखि सो बराबरका अन्य परिवत्र्य विदेशी मुद्रा (भारतमा अमेरिकी डलर एक लाखबराबर हुने भारु वा परिवत्र्य विदेशी मुद्रामा भुक्तानी गर्न सकिने)सम्मको सेवा आयातका लागि तोकिएका कागजातको आधारमा वाणिज्य बैंकबाट विदेशी मुद्रा सटही सुविधा उपलब्ध गराउन पाउने व्यवस्था थपेको छ। सो सुविधाका लागि विभिन्न सर्त पूरा गर्नु पर्नेछ। जस्तै, फर्म, कम्पनी वा संस्था दर्ता प्रमाणपत्र र कर दर्ता प्रमाणपत्र, कर चुक्ता प्रमाणपत्र र सेवा खरिदबापत नियमानुसार कर दाखिला गरेको निस्सालगायत जुटाउनु पर्नेछ।"
कामबाट निकालिएपछि बूढीगंगामा करारका कर्मचारी आन्दोलित,"विराटनगर : मोरङको बूढीगंगा गाउँपालिकामा कामबाट निकालिएपछि करारका कर्मचारी आन्दोलित बनेका छन्। पुर्नवहालीको माग राख्दै मंगलबारदेखि कर्मचारीले आन्दोलन सुरु गरेका हुन्। बूढीगंगा५ स्थित गाउँपालिकाको मुख्य गेटमै तालाबन्दी गरेर करारका कर्मचारी आन्दोलित बनेपछि काम कारबाही प्रभावित बनेको छ। तालाबन्दीका कारण जनप्रतिनिधि, कर्मचारी तथा सेवाग्राही कार्यालयभित्र प्रवेश गर्न पाएका छैनन्। बिहान ९:३० बजे तालाबन्दी गरेर कर्मचारीहरू गाउँपालिकाको कार्यालयअगाडि धर्नामा बसेका हुन्। काम कारबाही प्रभावित भएपछि सबै पक्षसँग समन्वय गरेर ताला खुलाउन पहल भइरहेको गाउँपालिकाले जनाएको छ। आन्दोलनरत कर्मचारीहरूले गाउँपालिकाअगाडि धर्नालाई जारी राखेका छन्। वर्षा भइरहेपनि छाता ओढेर उनीहरूले धर्ना दिइरहेका हुन्। मागको सुनुवाइ नभए आन्दोलनलाई थप चर्काएर लैजाने चेतावनी कर्मचारीले दिएका छन्। सब इन्जिनियर विवेकबाबु थनदारले आफूहरूलाई गाउँपालिकाले विभेदपूर्ण तरिकाले कामबाट निकालेको बताए। करारमा कार्यरतमध्ये २६ जना कर्मचारीलाई बिना कारण र विभेदपूर्ण तरिकाले कामबाट निकालिएको छ, उनले भने, ६ वर्षदेखि सेवा गरिरहेका कर्मचारीलाई कामबाट निकालेर गाउँपालिकाले अन्याय गर्यो। थनदारका अनुसार साउन १ गतेबाट लागू हुने गरी कर्मचारी निष्कासनको निर्णय गाउँपालिकाले गरेको हो। करारमा धेरै जना कार्यरत भएपनि लामो समयदेखि काम गरिरहेका २६ जनालाई मात्रै निकालिनु विभेदपूर्ण रहेको उनको भनाइ छ। थनदारले सब इन्जिनियर, अमिन, अहेब, कार्यालय सहायकलगायतलाई कामबाट निकालिएको बताए। गाउँपालिकामा आफूहरूको पुर्नवहाली हुनुपर्ने, हैन भने करारका सबैलाई हटाउनुपर्ने माग राखिएको आन्दोलनरत कर्मचारी बताउँछन्। गाउँपालिका उपाध्यक्ष अमृताकुमारी गच्छदारले कर्मचारी बढी हुँदा बेरुजु धेरै आएका कारण कार्यपालिकाको बैठकबाटै निर्णय गरेर करारका २६ जनालाई बिदा गरिएको बताइन्। कर्मचारी धेरै भएकाले ६ वर्षदेखि काम गरिरहेकालाई समेत हटाउनुपर्ने अवस्था आयो। कार्यपालिकाबाटै निर्णय गरेर करारका २६ जनाको म्याद थप नगर्ने निर्णय गरिएको हो, उनले भनिन्, दरबन्दीभन्दा बढी कर्मचारी कार्यरत थिए। गाउँपालिकाको स्रोतले धान्नसक्ने अवस्था पनि भएन। गच्छदारका अनुसार गाउँपालिकाभरि ६४ जना कर्मचारी करारमा कार्यरत छन्। करारका २६ जना कर्मचारीको म्याद नपप्ने भनेर नियमसंगत तरिकाले कार्यपालिकाबाट गरिएको निर्णय कार्यान्वयनतर्फ लगिने उनको भनाइ छ। उपाध्यक्ष गच्छदारले करार सेवाबाट कर्मचारीलाई निकालिएपछि उत्पन्न भएको समस्यालाई जनप्रतिनिधिलगायत सबै पक्षको समन्वयबाट समाधान गरिने बताइन्।"
प्रकोप बन्दै आँखा पाक्ने रोग,"केही दिनयता देशका अधिकांश जिल्लामा आँखा पाक्ने रोग फैलिरहेको छ । चिकित्सकीय भाषामा यो रोगलाई एडिनो भाइरस कन्जन्टिभाइटिस पनि भनिन्छ । प्रायः गर्मी मौसममा बढी फैलिने यो रोगबाट युवायुवती र बालबालिका बढी संक्रमित छन् । भाइरलको रूप रहेको यो रोग लागे जथाभावी औषधि किनेर प्रयोग नगर्न चिकित्सक सुझाव दिन्छन् । कसैको रातो आँखा देखिन्छ। कतिपयको आँखा एकदमै चिलाएर सुन्निएको छ। कोही सुतेर उठ्दा आँखामा कचेरा (चिप्रा) परेको बताउँछन्। कोही बिझाएको र दुखेको भन्दै अस्पताल पुगेका छन्। अहिले देशका अधिकांश जिल्लाका अस्पतालमा यस्तै दृश्य देखिन्छन्। आँखा रोग विशेषज्ञलाई यो समस्याको उपचार गर्न भ्याइनभ्याइ छ। आँखा पाक्ने रोग मुलुकभर फैलिएको छ। आँखा पाक्ने (भाइरल कन्जक्टिभाइटिस)को समस्या लिएर काठमाडौं उपत्यकालगायत मुुलुकभरका आँखा अस्पताल धाउने बिरामीको पछिल्लो समय दैनिक बढ्दैछ। जेठदेखि फैलन थालेको आँखा पाक्ने समस्या काठमाडौं उपत्यकामा भने असारको दोस्रो सातादेखि फैलिएको चिकित्सकहरू बताउँछन्। गत असार १५ देखि साउन २० गतेसम्म तिलगंगा आँखा अस्पतालमा जँचाउन आएकामध्ये ६ सय ३० जनामा आँखा पाक्ने रोग (भाइरस कन्जक्टिभाइटिस) पुष्टि भएको छ। तिलगंगा आँखा प्रतिष्ठानकी वरिष्ठ जनसम्पर्क अधिकृत सुनिता (सोनु) केसीका अनुसार, आँखा पाक्ने समस्या लिएर आइतबार मात्र सयभन्दा बढी पीडित जँचाउन आएका छन्। पछिल्लो एक महिनाको अवधिमा आँखा पाक्ने समस्या लिएर ६ सय ३० जना पीडितले जँचाइसकेको तिलगंगा आँखा अस्पतालले जनाएको छ। जसमध्ये ३ सय ७१ पुरुष र र २ सय ५९ महिला छन्। संक्रमण बढेपछि तिलगंगा अस्पतालमा इन्मरजेन्सीमा छुट्टैे युनिट खडा गरिएको छ। त्यस्तै कीर्तिपुर आँखा अस्पतालको बहिरङ विभागमा २० देखि ३० प्रतिशत बिरामी आँखाको संक्रमणकै समस्या लिएर आउन थालेका छन्। युवायुवती बढी पीडित उपत्यकामा आँखा पाक्ने समस्या जुनसुकै उमेरका व्यक्तिमा पनि पाइएको छ। तर, अधिकांश युवायुवती रहेको अस्पतालले जनाएका छन्। तिलगंगा आँखा अस्पतालमा पनि आँखाको संक्रमण लिएर आएकामध्ये अधिकांश युवायुवती नै छन्। वरिष्ठ जनसम्पर्क अधिकृत केसीका अनुसार, १९ वर्षमाथिका युवायुवतीमा आँखा पाक्ने समस्या बढी देखिएको छ। अस्पतालमा आएका पीडितमध्ये १९ देखि ६० वर्ष उमेर समूहका ४ सय ३६ जनामा आँखा पाक्ने समस्या पाइएको छ। जसमध्ये २ सय ५६ जना पुरुष र १ सय ८० जना महिला छन्। त्यस्तै १८ वर्षमुनिका १ सय ४४ जनाले जँचाएका छन्। तीमध्ये ९२ जना पुरुष र ५२ जना महिला छन्। त्यस्तै ६० वर्षमाथिका ५० जनामा आँखा पाक्ने समस्या लिएर जँचाउन आएका छन्। तीमध्ये ३ सय ७१ जना पुरुष र २ सय ५९ जना महिला छन्। तिलगंगा आँखा अस्पतालकी आँखा रोग विशेषज्ञ डा अनु मानन्धरका अनुसार, यताउती घुमफिर बढी गर्ने सक्रिय जनशक्ति युवायुवती भएकाले बढी संक्रमित भएका हुन्। कोसीमा प्रदेश सरकार बेखबर कोसी प्रदेशमा आँखा पाक्ने रोग प्रकोपका रूपमा फैलिएर संक्रमण तीव्र भइरहँदा पनि प्रदेश सरकार बेखबरजस्तै देखिएको छ। सुरुमा बालबालिकामार्फत फैलिएको सरुवा रोगको संक्रमणबाट अहिले सबै उमेर समूह प्रभावित बनिरहेका छन्। चिकित्सकका अनुसार एडिनो भाइरसका कारण निम्तिएको संक्रमण विद्यालय, आँखा अस्पताललगायत भीडभाड धेरै हुने सार्वजनिक स्थलबाट समुदायस्तरमै फैलिइरहेको छ। कतिपय स्थानका विद्यालयहरू बन्द गरिएको छ। संक्रमण रोकथामका लागि प्रदेश सरकारले भने सामान्य जनचेतनामूलक कार्यक्रम पनि गरेको छैन। संक्रमण अनियन्त्रित रूपमा फैलिरहँदा पनि सरकार मौन छ। मानव शरीरको महत्वपूर्ण अंगमध्येको आँखा जोगाउन अपनाउनुपर्ने सावधानीलगायतका विषयमा जनचेतनामूलक कार्यक्रम गरिएको छैन। सतर्कता अपनाइएको छैन। प्रदेशको स्वास्थ्य मन्त्रालयका सूचना अधिकारी डा रवीन्द्र अधिकारी आँखा पाक्ने बिरामीको संख्या बढ्दै गएको बताउँछन्। तर, यसको रोकथाम र नियन्त्रणका लागि केही गर्न नसकिएको उनको भनाइ छ। प्रदेश सरकारसँग संक्रमितको विवरणसमेत छैन। तथ्यांक संकलन नहुँदा प्रदेशभित्र कति जनाको आँखा पाकिसक्यो र बिरामीको अवस्था कस्तो छ भन्नेसम्मको जानकारी सरकारसँग छैन। प्रदेश स्वास्थ्य निर्देशनालयका निर्देशक ज्ञानबहादुर बस्नेत प्रकोपको रिपोर्टिङ सबैतिर भइरहेको बताउँछन्। जनघनत्व धेरै भएको र जमघट तथा भेटघाट बढी हुने स्थानबाट तीव्र गतिमा संक्रमण फैलिइरहेको छ, उनले भने, सबैलाई सुरक्षित बनाउन प्रचारप्रसार गर्दै सरसफाइमा ध्यान दिन आग्रह गरिएको छ। संक्रमण पहिलेभन्दा अलि नियन्त्रण हुँदै गएको बस्नेतले बताए। विराटनगर आँखा अस्पतालका वरिष्ठ नेत्र रोग विशेषज्ञ डा प्रज्ञ लुइँटेलका अनुसार आँखाको संक्रमण एकबाट अर्कोमा चाँडो सर्छ। संक्रमितसँगको सम्पर्क, एउटै कपडालगायतका वस्तुको प्रयोग आदिबाट चाँडो सर्छ, डा लुइँटेलले भने, यसबाट बच्न सावधानी र आँखाको सुरक्षामा ध्यान दिनु नै उत्तम हुन्छ। बिरामी थेग्नै गाह्रो हेटौंडा सामुदायिक आँखा अस्पताल स्थापना भएयता बिरामीको भीड लागेको छ। १६ वर्षको अवधिमा एकैदिन आइतबारमात्रै ६ सय ४५ जना आँखाका बिरामीले उपचार सेवा लिएका अस्पतालका कार्यक्रम संयोजक सुशीलकुमार सिंहले बताए। उपचार सेवा लिनेमध्ये ७० प्रतिशत बढी आँखामा संक्रमण भएर आएछन्, उनले भने, अस्पतालको क्षमताभन्दा अत्याधिक बढी बिरामी आउन थालेपछि नियमित सेवा लिने तथा सामान्य बिरामीहरूलाई अस्तालमा नआउन अनुरोध गरेका छौं। अस्पताल प्रशासनको तथ्यांकअनुसार गत शुक्रबार ५ सय ४५, बिहीबार ४ सय ५७, बुधबार ४ सय ५५, मंगलबार ४ सय ७, सोमबार ३ सय ४३ र आइतबार ४ सय २६ जना आँखाका बिरामीले उपचार सेवा लिएका थिए। अस्पतालमा अन्य समयमा तीनदेखि चार सय बिरामी सेवा लिन आउने गरेका छन्। अस्पतालमा मकवानपुर र बारा जिल्लाबाट धेरै आँखाका बिरामी आउने गरेका छन्। सहरसँगै गाउँघरमा पनि आँखाका बिरामी बढेका छन्। बागमती प्रदेशभरि नै आँखाका संक्रमितहरू बढेको स्वास्थ्य निर्देशनालय बागमती प्रदेशका प्रवक्ता सतिश विष्टले बताए। हामीसँग एकिन तथ्यांक त प्राप्त भइसकेको छैन, तर प्रत्येक जिल्लामा आँखाका संक्रमित बढेका छन्, उनले भने, सचेतना अभिवृद्धि र उपचार सेवा बढाउनेतर्फ हामीले जिल्लास्थित अस्पतालहरूमार्फत काम गरिरहेका छौं। चितवनका विद्यालय बन्द आँखा पाक्ने रोगको संक्रमण फैलिएपछि चितवनका दुई पालिकाले विद्यालय बन्द गरेका छन्। भरतपुर महानगरपालिका र रत्ननगर नगरपालिकाले शैक्षिक संस्था बन्द गर्ने निर्णय गरेका हुन्। चितवनमा आँखा पाक्ने रोग एडिनो भाइरस फैलन थालेपछि दुवै पालिकाले आइतबार सूचना जारी गर्दै शिक्षण संस्था बन्द गर्ने निर्णय गरिएको जनाए। भरतपुर महानगरपालिकाले सोमबारबाट शुक्रबारसम्म पठनपाठन बन्द गर्न निर्देशन दिएको छ। रत्ननगरले तीन दिन बन्द गर्ने निर्णय गरेको छ। निजी तथा सामुदायिक विद्यालय भरतपुरमा आँखा पाक्ने रोग देखिन थालेपछि बालबालिकामा संक्रमण फैलिने खतराका कारण विद्यालय बन्द गर्न लागिएको हो। विशेषज्ञको परामर्शअनुसार महानगरभित्रका विद्यालय र मन्टेश्वरी बन्द गर्ने निर्णय भएको महानगरका शैक्षिक महाशाखा प्रमुख महेन्द्रप्रसाद पौड्यालले बताए। वर्षे बिदाबाट कटौती हुने गरी पाँच दिन शैक्षिक गतिविधि नगर्ने निर्णय भएको हो। स्वास्थ्य सुरक्षालाई ख्याल गरेर भरतपुर महानगरले विद्यालयमा बिदा दिन निर्देशन दिएको रत्ननगर नगरपालिकाका प्रमुख प्रल्हाद सापकोटाले बताए। शिक्षक तथा विद्यार्थीमा आँखा पाक्ने रोगको प्रकोप बढ्दै गएपछि सिन्धुलीको कमलामाई नगरपालिका भित्र सञ्चालन हुने विद्यालयहरू बन्द हुने भएका छन्। आँखा पाक्ने रोगको संक्रमण बढ्दै गएपछि त्यसलाई न्यूनीकरण गर्न सोमबारदेखि शुक्रबारसम्म पाँच दिनका लागि विद्यालयहरू बन्द गर्ने निर्णय गरिएको हो। नगरपालिकाका प्रमुख प्रशासकीय अधिकृत सूर्यप्रसाद दाहालका अनुसार विद्यार्थीमा आँखा पाक्ने रोगको प्रकोप बढ्दै गएकाले सम्भावित जोखिम न्यूनीकरण गर्न पाँच दिनका लागि नगर मातहतका सामुदायिक र संस्थागत विद्यालय बन्द गर्ने निर्णय गरिएको हो। कमलामाई नगरपालिकाअन्तर्गत ८४ वटा सामुदायिक र २४ वटा संस्थागत विद्यालय छन्। पछिल्लो केही दिनयता सिन्धुलीमा सबैभन्दा बढी बालबालिकामा आँखा पाक्ने संक्रमण देखिएको छ। जिल्लाका आँखा अस्पताल तथा क्लिनिकहरूमा बिरामीको भीड बढेको छ। आँखा पाक्ने रोग धेरै फैलिएकाले बिरामीको संख्या बढेको अस्पतालले जनाएको छ। गण्डकीमा फैलँदै संक्रमण गण्डकी प्रदेशमा आँखा पाक्ने रोगको संक्रमण फैलन थालेको छ। हिमालयन आँखा अस्पताल पोखरामा आँखा पाक्ने रोगको संक्रमण भएका बिरामी आउने क्रम दैनिक रूपमा बढ्दै गएको अस्पतालले जनाएको छ। आँखा पाक्ने रोगको संक्रमण बढेपछि उपचारका लागि आउने बिरामीको चाप बढ्दै गएको हिमालयन आँखा अस्पतालका डा नवीन बरालले बताए। संक्रमितले चलाएको वस्तु छुँदा सर्ने हुनाले ख्याल गर्नुपर्ने उनले सुझाए। अस्पतालकी लेखा अधिकृत पार्वती गुरुङका अनुसार सामान्य अवस्थामा ५ देखि ६ सयको हाराहारीमा बिरामी आउनेमा आँखा पाक्ने रोगको संक्रमण देखा परेपछि अस्पतालमा आउने बिरामीको संख्या दोब्बरले बढेको छ। आँखा पाक्ने रोगको संक्रमण बढेकै कारण आइतबार १३ सय जना बिरामी अस्पतालमा उपचार गराउन आएका उनले सुनाइन्। हिमालयन आँखा अस्पतालमा गण्डकी प्रदेशका सबैजसो जिल्लाबाट आँखाको उपचार गराउन बिरामी आउने पनि उनले बताइन्। गण्डकी प्रदेश सरकार सामाजिक विकास तथा स्वास्थ्य मन्त्रालयका अधिकारीले प्रदेशमा आँखा पाक्ने रोगको संक्रमण देखा परे पनि अस्वाभाविक रूपमा ठूलो संख्यामा भने फैलिन नसकेको बताए। मन्त्रालयका अधिकारी डा रमेश केसीले आँखा पाक्ने रोगको उपचार गर्ने बिरामीको संख्या हिमालयन आँखा अस्पतालमा बढेको जानकारी आएको बताए। पोखरा महानगरपालिकामा आँखा पाक्ने रोगको संक्रमण देखा परे पनि अहिलेसम्म त्यस्तो अस्वाभाविक रूपमा नबढेको बताइएको छ। आँखा पाक्ने रोगको संक्रमण नियन्त्रण गर्न अन्य प्रदेशका सहरमा जस्तो पोखरामा विद्यालय नै बन्द गर्नुपर्ने अवस्था नरहेको पोखरा महानगरपालिकाका सूचना अधिकारी किरणप्रसाद कोइरालाले बताए। बिरामीको भीड बढ्दै आँखामा संक्रमण फैलिएपछि लुम्बिनी प्रदेशका अस्पतालहरूमा बिरामीको भीड बढेको छ। चिकित्सकहरूले धेरै नआत्तिन आग्रह गरेका छन्। आँखा पाक्ने समस्याले बालबालिकादेखि वृद्धासम्मलाई गाँजेको छ। लुम्बिनी प्रदेशको ठूलो रणअम्बिका आँखा अस्पताल भैरहवामा बिरामीको उच्च चाप छ। बुटवलको लायन्स उपचार केन्द्रमा दैनिक सयभन्दा बढी बिरामी आँखा पाक्ने समस्या लिएर आउने गरेका छन्। वरिष्ठ नेत्ररोग विशेषज्ञ डानन्दा गुरुङले भाइरलको समस्या बढ्दो क्रममा देखिएको बताइन्। उनी कार्यरत नेपालगञ्ज मेडिकल कलेजमा दैनिक एक सय जनाभन्दा धेरै आँखा पाक्ने समस्या लिएर उपचारमा आउने गरेका छन्। नेपालगञ्जमा दुई दिन विद्यालय बन्द गरिएको थियो। रूपन्देहीका विद्यालयहरूले आँखामा संक्रमण देखिए विद्यार्थीलाई विद्यालय नपठाउन अभिभावकलाई आग्रह गरेका छन्। अहिले सबैभन्दा संक्रमण विद्यालयबाट फैलिरहेको देखिएको छ। कर्णालीमा पनि उस्तै प्रकोप कालीकोटको सान्नीत्रिवेणी गाउँपालिका१ लुसाकी बिनिता अधिकारीको गत आइतबार आँखामा आँसु बग्यो। आँखाको किनारमा फोहोर देखियो। आँखाबाट आँसु बगिरहने र कचेर देखिरहने समस्या भएको केही घण्टामै आँखाको दुखाइ बढ्यो। दुखाइ बढ्दै गएपछि उनी आँखा जाँच गराउन अस्पताल पुगिन्। आँखा अस्पतालमा उपचार गराएर फर्किएपछि पनि उनी झन्डै पाँच दिनसम्म क्याम्पस जान सकिनन्। घरमै बसेर औषधि हालेर एक सातापछि यो निको भयो। सुर्खेतको तातोपानी निवासी अनिस बिष्टको आँखा पाकेर तीन दिनदेखि विद्यालय जान सकेका छैनन्। गत बिहीबारदेखि पाकेको आँखा उपचार गर्दा पनि पूर्णरूपमा निको भएको छैन। उनी घरमै आराम गरिरहेका छन्। कर्णाली प्रदेशमा आँखा पाक्ने समस्याको महामारी नै फैलिएको छ। कर्णाली प्रदेशका अधिकांश जिल्लाहरूमा पछिल्लो समय आँखा पाक्ने समस्या देखिएको कर्णाली प्रदेश स्वास्थ्य निर्देशनालय सुर्खेतका प्रमुख डारविन खड्काले बताए। कर्णालीका दैलेख, कालीकोट, सल्यान, जाजरकोट, रुकुमलगायतका अन्य जिल्लाहरूमा पनि आँखा पाक्ने समस्या बढ्दै गएको छ। स्वास्थ्य सेवा कार्यालय कालीकोटका प्रमुख डासंकेत विश्वकर्माले भने, कालीकोटमा जिल्ला अस्पतालमा दिनहुँ ४५ जना आँखा पाकेका बिरामीहरू आउन थालेका छन्। जिल्ला अस्पतालबाहेक आँखा अस्पताललगायत केही निजी क्लिनिकहरूमा पनि आँखा पाकेका बिरामीहरू आउन थालेका छन्। प्रदेश स्वास्थ्य निर्देशनालयका अनुसार कर्णाली प्रदेशका हुम्ला र डोल्पाबाहेक सबै जिल्लाहरूमा आँखा पाक्ने समस्या देखिइसकेको छ। सुदूरपश्चिममा पनि छैन अछुतो सुदूरपश्चिममा आँखा पाक्ने रोग महामारीका रूपमा फैलिएको छ। पहाडी जिल्लाभन्दा तराईका दुुई जिल्ला कैलाली र कञ्चनपुरमा अझ बढी फैलिएको छ। नेपाल नेत्र ज्योति संघ आँखा उपचार केन्द्र धनगढीमा दैनिकजसो २ सयभन्दा बढी बिरामी आँखाको उपचारमा आउने गरेका छन्। उपचार केन्द्रका प्रमुख रुद्रराज भट्टले साउन १ गतेदेखि आँखा पाक्ने रोगका बिरामी आउन थालेको बताए। साउन ७ गतेदेखि २१ गतेसम्म धनगढी आँखा उपचार केन्द्रमा ३२ सय ४७ जना आँखा पाक्ने रोगका बिरामी आएका छन्। उपचार केन्द्र प्रमुख भट्टले भने, आँखा पाक्ने बिरामीमध्ये १० प्रतिशत अझ गम्भीर प्रकृतिका आइरहेका छन्। गाउँमा कागतीको रस हाल्ने, गाईको गहुँत हाल्ने गरेकाले पनि केहीको आँखाको नानीमा घाउ भएको छ, उनले भने, यसको प्रारम्भिक लक्षण भनेको आँखा गड्ने, सामान्य दुख्ने र रातो हुने हो। त्यसो भएमा अस्पताल आई हाल्नुपर्छ। सुदूरपश्चिमको सबैभन्दा ठूलो गेटा आँखा अस्पतालमा पनि साउन महिनाको १ गतेदेखि २१ गतेसम्म १ हजार १ सय ५५ जना आँखा पाक्ने रोगका बिरामी आएको अस्पतालका बाह्य सम्पर्क अधिकृत रमेशचन्द्र भट्टले बताए। यो रोग लाग्दैमा आतिनु पर्दैन। औषधि पसलमा गएर आँखाको एन्टिबायोटिक औषधि लगाएको पाइएको छ। भाइरल रोगमा एन्टिबायोटिक औषधि लगाउनु पर्दैन। जरुरी छैन। डा अनु मानन्धर , आँखा रोग विशेषज्ञ, तिलगंगा आँखा अस्पताल कोसीमा प्रकोपको रिपोर्टिङ सबैतिर भइरहेको छ। जनघनत्व धेरै भएको र जमघट तथा भेटघाट बढी हुने स्थानबाट तीव्र गतिमा संक्रमण फैलिइरहेको छ। सरसफाइमा ध्यान दिन आग्रह गरिरहेका छौं। ज्ञानबहादुर बस्नेत, निर्देशक, प्रदेश स्वास्थ्य निर्देशनालय, कोसी हामीसँग एकिन तथ्यांक त प्राप्त भइसकेको छैन। तर, बागमतीका प्रत्येक जिल्लामा आँखाका संक्रमित बढेका छन्। सचेतना अभिवृद्धि र उपचार सेवा बढाउनेतर्फ हामीले अस्पतालहरूमार्फत काम गरिरहेका छौं। सतिश विष्ट, प्रवक्ता, प्रदेश स्वास्थ्य निर्देशनालय, बागमती एन्टिबायोटिक औषधि नलगाउनू तपाईंलाई आँखा पाक्ने समस्या (भाइरल कन्जक्टिभाइटिस) छ ? त्यसो भए सजग हुनुहोस्। आँखा रोग विशेषज्ञको सुझाव छ, यो रोग भएकाले आत्तिहाल्नु पर्दैन। एन्टिबायोटिक औषधिको प्रयोग नगर्नू। तिलगंगा आँखा अस्पतालकी आँखा रोग विशेषज्ञ डा अनु मानन्धरका अनुसार, नजिकैको औषधि पसलमा गएर आँखामा एन्टिबायोटिक औषधि प्रयोग गर्ने क्रम बढेको छ। उनले भनिन्, औषधि पसलमा गएर आँखाको एन्टिवायोटिक औषधि लगाएको पाइएको छ। भाइरल रोगमा एन्टिबायोटिक औषधि लगाउनु पर्दैन। जरुरी छैन। कतिपय संक्रमितले आँखा दुखाइको औषधि जथाभावी रूपमा लगाइरहेको उनले बताइन्। डा मानन्धरले सम्बन्धित आँखा रोग विशेषज्ञसँग जँचाएर मात्रै औषधि लगाउन सुझाव दिइन्। आँखा एक प्रकारको भाइरल इन्फेक्सन हो। एडिनो भाइरसले संक्रमणपछि आँखा पाक्न थाल्छ। जँचाउन जानुअघि सफा चिसो पानीले आँखा सफा गर्नुपर्ने डा मानन्धरले बताइन्। आँखा (नानी) रोग विशेषज्ञ डा रचना सिंह राणाले आँखा पाक्ने रोग भाइरल भएकाले हावाहुरीबाट पनि संक्रमणको जोखिम रहेको बताइन्। विद्यालय, सार्वजनिक स्थानमा रहने व्यक्तिलाई संक्रमणको बढी जोखिम छ। सजिलै एक व्यक्तिबाट अर्कोमा सर्न सक्छ, उनले भनिन्, संक्रमण भइहाल्यो भने पनि आत्तिहाल्नु पर्दैन। दुई सातामा निको हुँदै जान्छ। दिनेश गौतमकाठमाडौं, किशोर बुढाथोकीविराटनगर, कृष्ण सारु मगरहेटौंडा, अनिल ढकालचितवन, राजन गाउँलेसिन्धुली, कृष्णमणि बरालपोखरा, लक्ष्मण पोखरेलबुटवल, बिस्नप्रसाद न्यौपाने वीरेन्द्रनगर, शिवराज भट्टधनगढी"
मुस्ताङ अदालतमा मुद्दाको संख्या बढ्दै,"जोमसोम : मुस्ताङ जिल्ला अदालतमा बर्सेनि मुद्दाको संख्या बढ्दो क्रममा रहेको पाइएको छ। चार वर्षअघि अदालतमा जम्मा १८ थान मुद्दा रहेकोमा आर्थिक वर्ष २०७९०८० मा मुद्दाको संख्या ४५ पुग्यो। अदालतमा अहिलेसम्मकै धेरै ३५ थान मुद्दा फर्छ्यौट भएको छ। यसको अघिल्लो आर्थिक वर्ष ३२ थान मुद्दा फर्छ्यौट भएका थिए। मुद्दा संख्या बढ्दै जाँदा सोही अनुपातमा मुद्दा फर्छ्यौट हुने क्रम पनि बढेको देखिएको छ। मुस्ताङका ९६ वटा गाउँवस्तीमा मुखिया प्रथा विद्यमान छ। यद्यपि यहाँको मुखियाप्रथा पछिल्लो समय सामाजिक रुपान्तरण हुँदै गइरहेको र स्थानीय जनतामा चेतनाको स्तरवृद्धि हुँदै गईरहेकाले पनि अदालतमा मुद्दा दर्ता हुने क्रम बढेको अनुमान गरिएको छ। अदालतका श्रेस्तेदार दिव्यराज घिमिरेले विगतको तुलनामा मुद्दाको संख्या थपिने क्रम बढेको जानकारी दिए। उनका अनुसार मुस्ताङ जिल्ला अदालतमा २०७६०७७ मा १८ मुद्दा,२०७७०७८ मा ३५ थान मुद्दा, २०७८०७९ मा ४३ थान मुद्दा र २०७९०८० मा ४५ थान मुद्दा रहेको थियो। यीमध्ये कतिपय मुद्दा अघिल्लो वर्षबाट जिम्मेवारी सरेर आएका थिए। आर्थिक वर्ष २०७८०७९ बाट जिम्मेवारी सरिआएका ९ मुद्दा र आर्थिक वर्ष २०७९०८० का ३६ मुद्दा गरी ४५ मुद्दा मुस्ताङ अदालतमा मौजुद थिए। त्यसमध्ये ३५ थान मुद्दा फर्छ्यौट भइसकेको र १० थान मुद्दा बाँकी रहेको श्रेस्तेदार दिव्यराज घिमिरेले जानकारी दिए। मुस्ताङ अदालतमा सम्बन्ध बिच्छेद १,कर्तव्य ज्यान २,चोरी २,लिखित सम्बन्ध कसुर (किर्ते) २ र सवारी ज्यान मुद्दा ३ गरी १० थान मुद्दा फर्छ्यौट हुन बाँकी रहेको श्रेस्तेदार घिमिरेले बताए।"
बसको ठक्करबाट मोटरसाइकल चालकको मृत्यु,दोलखा : बसको ठक्करबाट मोटरसाइकल चालकको मृत्यु भएको छ। मृत्यु हुनेमा भीमेश्वर नगरपालिका३ का २३ वर्षीय विश्वराज श्रेष्ठ रहेका छन्। मंगलबार दिउँसो साँढे १ बजे काठमाडौंबाट दोलखा आउँदै गरेको बा ३ ख ५३९३ नम्बरको बस र दोलखाबाट काठमाडौं जाँदै गरेको बागमती प्रदेश ३०२०१३ प ३५८६ नम्बरको मोटरसाइकल १६ किलोमा ठोक्किएका थिए। दुर्घटनामा परी मोटरसाइकल चालक श्रेष्ठ गम्भीर घाइते भएका थिए। गम्भीर घाइते उनलाई घटनास्थलबाट उद्धार गरी उपचारका लागि बीएन्डबी अस्पताल पुर्याए लगत्तै चिकित्सकले मृत घोषणा गरेको प्रहरी कार्यालय बाह्रबिसेका प्रहरी निरीक्षक मुकेस न्यौपानेले जानकारी दिए। उनका अनुसार घटना लगत्तै मोटरसाइकललाई ठक्कर दिने बस र चालकलाई नियन्त्रणमा लिइएको छ।
बर्दिया राष्ट्रिय निकुञ्ज जोड्ने सडकखण्ड भत्कियो,"गुलरिया : बर्दियाको पर्यटकीय गन्तव्य बर्दिया राष्ट्रिय निकुञ्ज जोड्ने छोटो दुरीको ओरालीडल्ला सडकखण्ड भत्किदा सवारी साधन अवरुद्ध भएको छ । केही दिनदेखि परेको अविरल वर्षाका कारण ओराही (कुस्मिया)पुल जोड्ने सडक किनार भत्किएको हो । हुलाकी मार्गहुँदै निकुञ्ज पुग्ने छोटो दुरीको सडक भत्किएपछि आवागमनमा समस्या भएको स्थानीय एवम् खाता समन्वय समिति बर्दियाका अध्यक्ष हरि गुरुङले बताए । उनले भने,' सडक भत्किएको छ । कठिनसँग एउटा बाइक मात्र छिर्न सक्छ । अटोरिक्सालगायत ४ पाङग्रे सवारी साधन गुडाउन सकिदैन । सडक किनार भत्किएसँगै स्थानीयलाई जोखिम मोल्नुपर्ने बाध्यता छ ।' उनले पुलमै जोडिएको सडक प्रत्येक वर्ष पानी पर्दा भत्किने र सधै मर्मतबाट मात्र चलेको बताए। मधुवन नगरपालिका १ मा अवस्थित पुलसँगै जोडिएको सडक दिर्घकालिन समाधान हुने गरी मर्मत गर्नुपर्ने उनको माग छ । जैविक मार्ग होमस्टे डल्ला,बर्दिया राष्ट्रिय निकुञ्ज जोड्ने सडकमा आवागमन ठप्प भएपछि पर्यटकीय आवागमनलाई समेत असर पुगेको उनले बताए ।"
बागमती नदीले बगाउँदा एक जनाको मृत्यु,मलङ्वा : बागमती नदीमा आएको बाढीले बगाउँदा एक जनाको मृत्यु भएको छ। मृत्यु हुनेमा रौतहट जिल्लाको गढीमाई नगरपालिका२ समनपुरमा ६६ वर्षीय सहिद राय भाट रहेको इलाका प्रहरी कार्यालय बरहथवा सर्लाहीले जनाएको छ। सर्लाही जिल्लाको बरहथवा नगरपालिकामा पर्ने खेतमा काम गर्न आएको र घर जाँदै गर्दा उनलाई नदीले बगाएको थियो। भाटलाई बगाउँदै गर्दा स्थानीयवासीले उधार गरेका थिए। बाढीले बगाउँदा सिकिस्त बनेका भाटलाई समनपुरको एक स्वास्थ्य केन्द्रमा उपचार गर्न स्थानीयले लगेका थिए। त्यहाँ उपचार सम्भव नभएपछि थप उपचारका लागि रौतहटको चन्द्रपुर लगेका थियो। चन्द्रपुरस्थित अस्पतालमा पुर्याउँदा चिकित्सकले उनलाई मृत घोषणा गरेका छन त्यसैगरी धनकौल गाउँपालिका४ महिनाथपुरमा सय जना मानिस बाढीमा फसेका छन्। घाँस काट्न गएका स्थानीयहरू दुई नदीको बीचमा फसेका छन्। उनीहरूको उद्धारका लागि सुरक्षा निकाय घटनास्थलमा पुगेको प्रहरीले जनाएका छन्।
उपल्लो मुस्ताङको बाँझो जग्गामा सामूहिक आलु खेती गरिँदै,"जोमसोम : उपल्लो मुस्ताङको लोमान्थाङ गाउँपालिका३ ठिङ्गरमा सामूहिक आलु खेतीको पकेट स्थापना गरिएको छ। स्थानीय किसानलाई आलु खेतीको माध्यमबाट आत्मनिर्भर बनाउन तथा आलु खेतीको उत्पादन तथा प्रवर्द्धन गर्न ठिङ्गर गाउँको बाँझो जग्गामा सामूहिक आलु पकेट खेती स्थापना गरिएको हो। गत आर्थिक वर्ष २०७९०८० मा विनियोजित संघीय सरकारको आलु साना व्यवसायिक कृषि उत्पादन केन्द्र(पकेट)विकास कार्यक्रम अन्तर्गतको सशर्त अनुदान २४ लाख र लाभग्राही संस्था ठेकार कृषक समूहको १८ लाख ३० हजार लागत साँझेदारीमा लोमान्थाङ३ ठिङ्गरको बाँझो जग्गामा सामूहिक आलु खेती सुरु गरी पकेट स्थापना भएको गाउँपालिकाका कृषि विकास शाखा प्रमुख निराजन कटुवालले जानकारी दिए। आलु खेतीको लागि पकेट विकास कार्यक्रम अन्तर्गत पहिलो वर्ष ७० रोपनी लालपूर्जा वाला बाँझो जग्गामा सामूहिक आलु खेती गरिएको छ। दोस्रो वर्षको चालु आर्थिक वर्ष २०८००८१ मा थप ३० रोपनी लालपूर्जा वाला बाँझो जग्गामा आलु खेतीको पकेट विस्तार गर्ने कार्यक्रम रहेको शाखा प्रमुख कटुवालले उल्लेख गरे। आलु खेतीको पकेट विस्तार गर्न चालु वर्ष थप १२ लाख बजेट विनियोजन भइसकेको शाखा प्रमुख कटुवालले बताए। ठेकार कृषक समूहमा लोमान्थाङ३ ठिंगर गाउँका कुल १३ घरधुरीको आवद्धता छ। सदियौं वर्षदेखि बाँझो अवस्थामा रहेको लालपुर्जावाला निजी जग्गालाई उपयोग गर्दै करिब १ सय रोपनी जग्गामा आलु खेतीको पकेट स्थापना गर्ने लक्ष्य छ। बर्सेनि एकबाली मात्र हुने उत्पादन हुने उपल्लो मुस्ताङमा खेतीयोग्य जमिन न्यून हुँदा त्यस क्षेत्रका स्थानीयलाई कृषि कर्मले ६ महिना पनि थेग्दैन। कोरोना कहरका कारण विगत ४ वर्षदेखि कोरला नाका समेत बन्द भएकाले त्यसक्षेत्रको आन्तरिक अल्पकालीन व्यापार मेला ठप्प छ। सरकारले पकेटमा आधारित आलु विकास कार्यक्रम सञ्चालनमा ल्याएपछि ठिंगरका कृषक समूहलाई ठूलो राहत मिलेको छ। ठिङ्गर गाउँको बाँझो जग्गामा आलुको साना व्यावसायिक कृषि केन्द्र ( पकेट) विकास कार्यक्रम कार्यान्वयन गर्न ठेकार कृषि समूह ठिङ्गर र पालिकाको कृषि विकास शाखाले बाँझो जग्गा खनजोत,नयाँ कुलो सिंचाई,कृषि सामाग्री खरिद,स्थानीय जातको आलुको बिउँ खरिद,याकचौरी र भेडाच्यांग्राको प्राङ्गारिक मल खरिद बिउ रोपाई,गोडमेल र सामना ढुवानी लगायतमा बजेट खर्च गरेको पालिकाका कृषि शाखा प्राविधिक कृष्ण गौतमले जानकारी दिए। यस्तै, आलु खेतीको पकेट विकास कार्यक्रम कार्यान्वयन गर्न प्रशासनिकतर्फ ३ करोड ६० लाख खर्च भएको कृषि प्राविधिक गौतमले बताए। उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा बर्सेनि वैशाख महिनामा खेतमा आलु रोपेर भदौको अन्तिममा खन्न सुरु गरिन्छ। तल्लो मुस्ताङको ३ पालिकामा भने फागुनचैत्र महिनामा खेतमा आलु रोपेर भदौको पहिलो हप्तामा आलु खनेर निकालिन्छ। समुन्द्री सतहको २ हजार मिटरदेखि ४ हजार मिटरको अग्लो उचाईमा आलु खेती गर्न सकिन्छ। उपल्लो मुस्ताङको ठिङ्गरमा मंगलबार आलु पकेटको उद्घाटन गरिएको छ। गाउँपालिकाका जनप्रतिनिधि र कर्मचारी पुगेर ठेकार कृषक समूहको आलु पकेट कार्यक्रमको उद्घाटन गरेका हुन्। समूहले उत्पादन गरेको आलु समेत सो अवसरमा प्रदर्शनी गरिएको थियो। पकेट उद्घाटनमा पुगेका अध्यक्ष टसीनर्बु गुरुङले बाँझो जग्गालाई उपयोगमा ल्याउन ठिङ्गरको ठेकार कृषक समूहले देखाएको सक्रियताको खुलेर प्रशंसा गरे। उनले मेहनत र परिश्रमलाई सदुपयोग गर्दै कृषि विकासका कार्यक्रम कार्यान्वयनमा ल्याउँदा राम्रो प्रतिफल आउन सक्ने उदाहरण गाउँलेले पेश गरेको बताए। कृषि ,पशुपालन र पर्यटनका माध्यमबाट उपल्लो मुस्ताङले आर्थिक समृद्धि हासिल गर्ने पालिका अध्यक्ष गुरुङको भनाइ छ। गाउँपालिकाका प्रमुख प्रशासकीय अधिकृत बुद्धिराम उपाध्यायले सबै गाउँलेको सामूहिक मेहनत र सक्रियता रह्यो भने असम्भव भन्ने केही नरहेको बताए। हिजो यही जग्गा बाँझो र पठार थियो,उनले भने,आज हेर्दा हेर्दै त्यही जग्गा उर्वरभूमिमा परिणत भएको छ। ठिङ्गार गाउँका १३ घरघुरीले आलु पकेटको माग गरी आलु पकेट स्थापना गरेको ठेकार कृषक समूहका अध्यक्ष कर्मा सम्टुक गुरुङले जानकारी दिए। सरकारको लगानी खेर जान दिदैनौं, हाम्रो जग्गाहरू यसअघि बाँझो र पठार थिए, समूहका अध्यक्ष गुरुङले भने, हामीहरूले पकेट कार्यक्रमलाई सफल बनाउन उच्चप्राथमिकताका साथ लागिपरेका छौं, यसले हामीहरूको आर्थिक विकासमा समेत टेवा पुर्याउने छ। बाँझो जग्गामा सामूहिक आलु खेती गर्न जुटेका ठिङ्गरबासी अहिले लटरम्म आलु उत्पादन भइरहेका देख्दा दंग छन्। उनीहरू सबै घरधुरी मिलेर खनजोत,मलजल,गोडमेल सिँचाइ र आलुलाई बजारीकरण गर्ने तयारीमा जुटेका छन्। समूहका अर्का किसान राजु गुरुङले सुरुवाती सामूहिक पकेट खेतीले सकारात्मक प्रतिफल देखिएको बताए। गाउँघरकै स्थानीय जातका लोकल सेतो आलु लगाएका छौं,अब खन्न बेला पनि हुन आट्यो,केही जग्गाको आलु खनेर नमूना हेर्यौं, पहिलो वर्षमै राम्रो नतिजा आएको छ, उनले भने। उनले पहिलो वर्षको सामूहिक प्रयासमै झन्डै १५ ट्रक आलु उत्पादन हुने अनुमान गरिएको जानकारी दिए। यो वर्ष आलु खेतीसँगै अन्य खेतीलाई पनि परीक्षणको रुपमा प्रयोग गरिने उनले उल्लेख गरे। अग्लो उचाइ र चिसो हावापानीमा उत्पादन गरिने मुस्ताङी आलुको सहर बजारतिर बढ्दो माग छ। भान्साघर र होटल रेष्टुरेन्टहरूमा मुस्ताङी आलुको ठूलो डिमाण्ड हुन्छ। पकाएर र उसिनेर सहजै खान मिल्ने मुस्ताङी आलु स्वादिलो र पोषिलो हुन्छ। तल्लो मुस्ताङमा स्याउ बोटभित्र अन्तरबालीका रूपमा आलु खेती गर्ने गरिएको छ। कृषि ज्ञान केन्द्र मुस्ताङको तथ्यांक अनुसार आर्थिक वर्ष २०७८०७९ मा ३०६ हेक्टर जमिनमा लगाइएको आलुबाट ९१३८ मेट्रिक टन आलु उत्पादन भएको थियो। गतवर्ष ३१२ हेक्टर जमिनमा लगाइएको आलुबाट ९६०० मेट्रिक टन आलु उत्पादन भएको थियो। आलु खेतीको प्रचुर सम्भावना रहेको मुस्ताङमा आलु उत्पादनको क्षेत्रफल विस्तार भइरहेको कृषि ज्ञान केन्द्र मुस्ताङले जनाएको छ।"
"कैलालीको खानीडाँडा नजिकै सडक भासियो, सुदूरपश्चिमका ७ जिल्लाको यातायात ठप्प",बैतडी : सुदूरपश्चिम प्रदेशका ७ पहाडी जिल्ला जोड्ने भीमदत्त राजमार्ग अवरुद्ध बनेको छ । कैलालीको गोदावरी नगरपालिका४ स्थित खानीडाँडा नजिकैको भावर क्षेत्रमा ठूलो पहिरोसहित सडक भासिएपछि राजमार्ग अवरुद्ध भएको हो । करिब ३ सय मिटरको दुरीसम्म सडक भाँसिएको छ । सडक भासिएपछि कैलाली र कञ्चनपुरबाट सुदूर पहाडका ७ वटै जिल्लाको यातायात सेवा ठप्प रहेको छ । पहाडबाट तराई कैलाली र कञ्चनपुर झर्ने र तराईबाट पहाड जाने सबै सवारी साधन बाटोमै रोकिएको प्रदेश ट्राफिक प्रहरी कार्यालय अत्तरियाका प्रहरी नायब उपरीक्षक दीपेन्द्र कुमार पालले बताए । सुदूर पहाडबाट तराई झर्ने सवारी साधन पनि पहाडमै रोकिएका छन् । सडक सुचारु गर्नेबरे आवश्यक पहल भइरहेको प्रहरीले जनाएको छ ।
महिलालाई दुर्व्यवहार गरेको आरोपमा यातायातका चिकित्सक पक्राउ,विराटनगर : महिलालाई गालीगलौज र दुर्व्यवहार गरेको आरोपमा यातायात व्यवस्था सेवा कार्यालय विराटनगरका चिकित्सकलाई प्रहरीले पक्राउ गरेको छ। मादक पदार्थ सेवन (मापसे) गरी रातको समयमा महिलाको घरमा पुगेर होहल्ला गर्दै दुर्व्यवहार गरेको आरोपमा सिरहाको मिर्चैया२ घर भएका ४२ वर्षीय डा दीपेन्द्रकुमार महतोलाई पक्राउ गरिएको प्रहरीले जनाएको छ। जिल्ला प्रहरी कार्यालय मोरङका सहायक प्रवक्ता एवं प्रहरी निरीक्षक पपु नायकका अनुसार डा महतोविरुद्ध अभद्र व्यवहार मुद्दा चलाउन सोमबार म्याद थप गरेर अनुसन्धानको बाँकी प्रक्रिया अघि बढाइएको छ। पीडितले दिएको किटानी जाहेरीका आधारमा चिकित्सकमाथि अनुसन्धान सुरु गरिएको नायकको भनाइ छ। महतोलाई प्रहरीले आइतबार राति १० बजेतिर विराटनगर महानगरपालिका४ स्थित महिलाको घर बाहिरबाट पक्राउ गरेको हो। ढोका बन्द रहेको अवस्थामा घरमा आएर अपशब्द प्रयोग गर्दै महिलालाई गालीगलौज र दुव्र्यवहार गरेको आरोप महतोमाथि लागेको छ। महतो यातायात व्यवस्था सेवा कार्यालय विराटनगरका चिकित्सक हुन्। उनले कार्यालयमा सवारी चालक अनुमतिपत्र (लाइसेन्स) का लागि आवेदन दिएकाहरुको स्वास्थ्य परीक्षण (आँखा जाँच) गर्ने गरेका थिए।
साइकलबाट लडेर भारतीय नागरिकको मृत्यु,विराटनगर : विराटनगरमा सोमबार राति साइकलबाट लडेर घाइते भएका एक भारतीय नागरिकको मृत्यु भएको छ । भारतको अररियाका ३५ वर्षीय गोपाल मण्डलको मृत्यु भएको प्रहरीले जनाएको छ । साइकलमा यात्रा गरिरहेका मण्डल विराटनगर महानगरपालिका१८ लाभाघाटमा राति ८:१५ बजेतिर लडेर घाइते भएका थिए । उनको उपचारका क्रममा विराटनगरको न्युरो अस्पतालमा मंगलबार बिहान २:१५ बजेतिर मृत्यु भएको प्रहरीले जनाएको छ। मादक पदार्थ सेवन (मापसे) गरेर साइकल चलाएका कारण दुर्घटना भएको प्रहरीको प्रारम्भिक अनुसन्धानबाट खुलेको छ ।
अविरल वर्षाका कारण काठमाडौंका विभिन्न क्षेत्र जलमग्न,"काठमाडौं : अविरल वर्षाका कारण काठमाडौंका विभिन्न क्षेत्रमा डुबान भएको छ । सोमबार रातिदेखि परेको अविरल वर्षाका कारण यहाँका विभिन्न क्षेत्रमा डुबान हुनुका साथै जलमग्न भएको जिल्ला प्रहरी परिसर काठमाडौंले जनाएको छ । भारी वर्षाका कारण काठमाडौं उपत्यकाका ढुङ्गेधारा क्षेत्र, गौरीघाट, गुहेश्वरी, कपन, सामाखुसी, अनामनगरलगायतका क्षेत्र डुबानमा परेको जिल्ला प्रहरी परिसर काठमाडौंका प्रमुख तथा प्रहरी वरिष्ठ उपरीक्षक दानबहादुर कार्कीले बताए। उनले भने,'भारी वर्षाले काठमाडौंका विभिन्न क्षेत्र डुबानमा परेका छन्,डुबान भएका क्षेत्रमा हाम्रो प्रहरी टोली बिहानैदेखि खटिएको छ,सचेतनाका लागि बागमती र मनोहरा खोला आसपासको क्षेत्रमा नियमित पट्रोलिङ गर्ने र माइकिङ भइरहेको छ ।' यसैगरी भारी वर्षाका कारणसडक,घर,विद्यालय क्षेत्र जलमग्न हुँदा जनजीवन प्रभावित भएको छ । काठमाडौं उपत्यकाको बूढानीलकण्ठ, सुन्दरीजल, नगरकोट आसपासमा भारी वर्षा भएका कारण उपत्यका भएर बग्ने खोला तथा नदीमा पानीको बहाव बढेको प्रहरीले जनाएको छ । बाढीकै कारण काठमाडौंको सामाखुसीको रेडन कलेज आसपासका बस्ती, कपनको निलो पुल र मुलपानी क्षेत्र डुबानमा परेको जिल्ला प्रहरी परिसर काठमाडौंले जनाएको छ । अबिरल वर्षाका कारण उपत्यकाका नदी अझै बढ्ने आकलन गरेर ठाउँठाउँमा प्रहरी टोली परिचालन गरी सचेतना अपनाउन आम नागरिकलाई आग्रह गरिएको जिल्ला प्रहरी परिसर काठमाडौंका प्रमुख तथा प्रहरी वरिष्ठ उपरीक्षक कार्कीले जानकारी दिएको राष्ट्रिय समाचार समितिमा समाचार छ। विष्णुमती, धोबीखोला, मनोहरालगायतमा जलसतह बढेकाले बिहान ११:०० बजेसम्म उच्च सतर्कता अपनाउन बाढी पूर्वानुमान महाशाखाले अनुरोध गरेको छ ।"
आजको मौसम : कुन कुन प्रदेशमा हुँदैछ भारी वर्षा ?,"काठमाडौं : नेपालमा मनसुनी वायुको साथै बंगलादेशको उत्तरी भूभागमा तथा आसपास रहेको न्यून चापीय प्रणालीको प्रभाव रहेको छ। मंगलबार बिहान मौसम पूर्वानुमान महाशाखाले जारी गरेको बुलेटिनमा हाल देशभर बदली रही मधेस, बागमती, लुम्बिनी र गण्डकी प्रदेशका धेरै स्थानमा मध्यम वर्षा र बाँकी प्रदेशका एक दुई स्थानमा हल्का वर्षा भइरहेको छ। काठमाडौं उपत्यका लगायत विभिन्न स्थानमा भारी वर्षा भइरहेको छ। महाशाखाका अनुसार मंगलबार दिउँसो कोशी, मधेश, बागमती, गण्डकी र लुम्बिनी प्रदेशका धेरै र बाँकी प्रदेशको केही स्थानहरूमा मध्यम वर्षाको सम्भावना रहेको छ। मधेश, बागमती र गण्डकी प्रदेशका थोरै तथा कोशी र लुम्बिनी प्रदेशका एकदुई स्थानमा मेघ गर्जनचट्याङ्गसहित भारी वर्षाको सम्भावना रहेको छ। मधेश र बागमती प्रदेशका एकदुई स्थानमा धेरै भारी वर्षाको पनि सम्भावना रहेको बुलेटिनमा उल्लेख छ। राती कोशी, मधेश, गण्डकी, लुम्बिनी प्रदेशका थोरै स्थानहरुमा मेघ गर्जनचट्याङ्गसहित भारी वर्षाको सम्भावना रहेको छ। कोशी प्रदेशका थोरै स्थानहरूमा हावाहुरीको पनि सम्भावना रहेको छ। मधेश, बागमती प्रदेशका एकदुई स्थानमा धेरै भारी वर्षाको पनि सम्भावना रहेकाले नदीको जल सतह बढ्ने, गेग्रान बहाव, बाढी, पहिरो, भूक्षय तथा हावा हुरी जस्ता प्रकोप हुन सक्ने भएकोले जन स्वास्थ्य, कृषि, दैनिक जनजीवन, सडक तथा हवाई यातायातमा हुन सक्ने असुविधा, जोखिम वा क्षतिबाट बच्न आवश्यक सतर्कता अपनाउन महाशाखाले अनुरोध छ। बुधबार देशका केही स्थानहरूमा मध्यम वर्षाको सम्भावना रहेको छ। बागमती, गण्डकी र लुम्बिनी प्रदेशका एकदुई स्थानमा मेघ गर्जनचट्याङ्गसहित भारी वर्षाको समेत सम्भावना रहेको छ। कोशी प्रदेश र मधेश प्रदेशका थोरै स्थानहरूमा हावा हुरीको पनि सम्भावना रहेको बुलेटिमा उल्लेख छ। बिहीबार देशका केही स्थानहरूमा हल्का देखि मध्यम वर्षाको सम्भावना रहेको छ। महाशाखाका अनुसार कोशी, गण्डकी र लुम्बिनी प्रदेशका एकदुई स्थानमा मेघ गर्जनचट्याङ्गसहित भारी वर्षाको समेत सम्भावना रहेको छ। लुम्बिनी प्रदेशका केही स्थानहरूमा हावाहुरीको पनि सम्भावना रहेको छ।"
प्रधानमन्त्री दाहालको भ्रमणअघि चीन जाँदै उपराष्ट्रपति यादव,काठमाडौं : उपराष्ट्रपति रामसहाय प्रसाद यादव चीन भ्रमणमा जाने भएका छन् । उपराष्ट्रपति यादव चाइना साउथ एसिया एक्सपो मा सहभागी हुन अर्को साता युनान प्रदेशको कुनमिङ् जाने भएका हुन् । उपराष्ट्रपतिमा निर्वाचित भएपछि यादवको यो पहिलो विदेश भ्रमण हो । चीन भ्रमण गरेर उपराष्ट्रपति यादवले आफ्नो विदेश भ्रमण सुरु गर्ने भएका छन्। उपराष्ट्रपति यादव साउन २९ मा कुनमिङ् जाने भएका हुन् । प्रधानमन्त्री पुष्पकमल दाहालको चीन भ्रमणको तयारी भइरहेका बेला त्यस अघि उपरारष्ट्रपति चीन जान लागेका हुन् । प्रधानमन्त्री दाहाल सेप्टेम्बरको तेस्रो वा चौथो हप्ता चीन जाने भएका छन् । परराष्ट्रमन्त्री एनपी साउदले प्रधानमन्त्री दाहालको चीन भ्रमणको तयारी भइरहेको बताएका छन् । परराष्ट्र मन्त्रालयले उपराष्ट्रपति यादवको चीन भ्रमणको तयारी गरिहेको स्रोतले बताएको छ । चाइना साउथ एसिया एक्सपोको यो सातौं संस्करण हो । उक्त एक्सपो अगस्ट १६ देखि २० सम्म चल्ने छ । उक्त एक्सपोको मुख्य उद्देश्य चीन र दक्षिण एसियाली मुलुकहरूको सहकार्य र एकता कायम गरी विकासमा अघि बढनु रहेको छ । कुनमिङ बसाइका क्रममा उपराष्ट्रपति र चिनियाँ कम्युनिष्ट पार्टीका नेताबीच साइडलाइन बैठक समेत हुने स्रोतले बताएको छ ।
"बढ्यो साइबर असुरक्षा : सरकारी डाटा असुरक्षित, मुद्दा फैसला गर्न न्यायाधीशलाई समस्या","नेपालमा साइबर अपराध तीव्र गतिमा बढ्दै गएको तथ्यांकले देखाएको छ। नेपाल प्रहरीको केन्द्रीय अनुसन्धान(सीआईबी) अन्तर्गतको साइबर ब्युरोमा गत आर्थिक वर्षमा ९ हजार १९ वटा उजुरी परेका थिए। काठमाडौं : बढ्दै गरेको साइबर अपराधसम्बन्धी घटनामा न्याय निरुपण गर्न समस्या भइरहेको छ। कानुन अभाव र ज्ञानको कमिका कारण प्रहरी, सरकारी वकिल कार्यालय, कानुन व्यवसायी र न्यायाधीशहरूलाई चुनौती थपिएको हो। सामाजिक सञ्जालबाट पीडित हुनेहरूको संख्या बढेको छ। सरकारी डाटा सेन्टरको सर्भरमा ह्याकरहरू पसेर डाटा चोरी गर्ने र नष्ट गर्ने क्रम बढेको छ। नेपालमा साइबर अपराध तीव्र गतिमा बढ्दै गएको तथ्यांकले देखाएको छ। नेपाल प्रहरीको केन्द्रीय अनुसन्धान(सीआईबी) अन्तर्गतको साइबर ब्युरोमा गत आर्थिक वर्षमा ९ हजार १९ वटा उजुरी परेका थिए। आर्थिक वर्ष २०७६०७७ मा ३ हजार ९ सय ६ वटा उजुरी परेका थिए। २०७७०७८ मा ४ हजार ६ सय ८६ वटा उजुरी साइब ब्युरोमा पीडितहरूले दर्ता गराएका थिए। उजुरी बढ्दै गएको छ तर, आधुनिक कानुन, विज्ञ, विषयमा बुझेका वकिल र न्यायाधीशहरूमा साइबरसम्बन्धी ज्ञानको कमीले गर्दा अभियोजन र न्याय निरुपणमा समस्या भइरहेको सीआईबीका प्रहरी अतिरिक्त महानिरीक्षक किरण बज्राचार्यले बताए। सर्वोच्च अदालतका न्यायाधीश अनिलकुमार सिन्हाले अदालतका न्यायाधीशहरूमा साइबरसम्बन्धी अपराधमा न्यायनिरुपण गर्न ज्ञानको कमी रहेको बताए। मलाई भन्न एकरति लाज छैन। बढ्दै गरेको साइबरसम्बन्धी अपराध अनुसन्धानमा हामी न्यायाधीशहरूमा पनि ज्ञानको कमी छ, न्यायाधीश सिन्हाले भने, कतिपय अवस्थामा साइबरसम्बन्धी अपराधमा पीडितलाई न्याय दिलाउन कानुन र ज्ञानको अभावमा हात्तीको खुट्टा छामेर अनुमान लगाए जस्तै आधारमा काम गरिरहनु परेको छ। साइबर सुरक्षासम्बन्धी न्याय निरुपणमा अदालत धेरै पछाडि रहेको उनले बताए। उच्च अदालत तुलसीपुरका कायम मुकायम न्यायाधीश डा रत्नबहादुर बागचन्द बजारमा ल्याएको साइबर अपराध : अनुसन्धान, अभियोजन र न्याय निरुपण नामक पुस्तकको लोकार्पण गर्दै न्यायाधीश सिन्हाले यस्तो बताएका थिए। एउटा मोबाइलमा मानिसहरूका बैंक खाता, समाजिक आत्मसम्मान रहेको न्यायाधीश सिन्हाले बताए। तर, पछिल्लो समय साइबर सुरक्षामा चुनौती बढेको उनको भनाइ थियो। अनुसन्धान गर्ने प्रहरी, अभियोजन गर्ने सरकारी वकिल, मुद्दामा बहस गर्ने वकिल, विज्ञ, न्याय निरुपण गर्ने अदालतका कर्मचारी र न्यायाधीशहरूले साइबर सुरक्षाका अनुभवहरू अदानप्रदान गरेर अघि बढ्नुपर्छ, सर्वोच्च अदालतका सूचना तथा प्रविधि समितिका संयोजकसमेत रहेका न्यायाधीश सिन्हाले भने, साइबर अपराध गर्ने दोषीलाई कारबाही र पीडितलाई न्याय दिलाउनका लागि एक पक्षले मात्रै काम गर्न सक्दैन। प्रहरी अतिरिक्त महानिरीक्षक बज्राचार्यका अनुसार नेपालमा बढ्दै गरेको साइबर अपराधले अनुसन्धानमा चुनौति थपेको छ। नेपाली समाजको दैनिकी, किनमेल, डिजिटाइजेसन भइरहेको छ। हामीले धेरै दुःख गरेर प्रमाण जुटाएर सरकारी वकिल कार्यालयमा मुद्दा बुझाउँछांै। तर, वकिलहरूमा साइबरसम्बन्धी अपराधका नयाँनयाँ अयामहरू बारे थाहा नहुँदा अदालतसम्म फाइल पुग्न कठिन भयो, प्रहरी अतिरिक्त महानिरीक्षक बज्राचार्यले भने, अदालतमा फाइल पुगे पनि न्यायाधीशहरूलाई पनि विषय बारे जानकारी अभावका कारण पीडितले न्याय पाउन बाधा उत्पन्न भइरहेको छ। साइबरसम्बन्धी अपराध बोडरलेस अपराध हो। अपराधीले विश्वका कुनै पनि कुनामा बसेर अपराध गर्न सक्छ, उनले भने, दोषीलाई कारबाही गर्नका लागि प्रमाण जुटाउन सेवा प्रवाह गर्दै आएका समाजिक सञ्जालसम्बन्धी कम्पनीहरूले सहयोग गर्दैनन्। यसको सर्भर नेपालमा छैन। सरकारले यस विषयमा गम्भीर भएर सोच्नुपर्छ। फेक आइडी बनाएर साइबर अपराधीहरूले विदेशमा बसेर नेपालमा ठगी गर्ने, बैंकको खाताबाट पैसा लुट्ने जस्ता आर्थिक अपराध गर्ने क्रम बढेको उनले बताए। सूचना तथा प्रविधि प्रतिष्ठानका कार्यकारी निर्देशक इन्जिनियर अनुप बाँस्कोटाले नेपालमा सूचना तथा प्रविधिमा चमत्कारी ढंगले विकास भएको बताए। उनका अनुसार गत वर्ष नेपालले सूचना प्रविधि जस्ता सेवाहरूबाट ६० अर्ब निर्यात गरेको छ। सूचना प्रविधिमा सरकारी निकायभन्दा अपराधीहरू एक कदम अगाडि रहेको कार्यकारी निर्देशक बाँस्कोटाले उल्लेख गरे। हालै सरकारी डाटा सेन्टरमा पसेर लोक सेवा आयोगका डाटाहरू मेटाइयो। यसले हाम्रा डाटाहरू जोखिममा रहेको देखायो, उनले भने, राज्यले सूचना प्रविधिको सवालमा जनतालाई साइबर सुरक्षाको प्रत्याभूति दिलाउनुपर्छ। साइबर सुरक्षा विज्ञ डा श्रीकृष्ण भट्टराईले सरकारले समाजिक सञ्जालसम्बन्धी ऐन निर्माण गर्नुपर्ने बताए। उच्च अदालत तुलसीपुरका कायम मुकायम न्यायाधीश डा बागचन्दले लेखेकोे साइबर अपराध ः अनुसन्धान, अभियोजन र न्याय निरुपण नामक पुस्तकले साइबर सुरक्षासम्बन्धी विस्तृत जानकारी दिएको छ, नेपालमा यससम्बन्धी पहिलो पुस्तक बजारमा आएको उनले बताए ।"
एमालेको केन्द्रीय कार्यालयमा बाढी पस्यो,"काठमाडौं : गएरातिदेखि अविरल वर्षाका आएको बाढीले एमालेको केन्द्रीय कार्यालयमा क्षति पुर्याएको छ। ललितपुरको च्यासलस्थित मनहरा खोलामा बाढी आउँदा एमालेको मुख्यालयमा बाढी पसेको उपमहासचिव विष्णु रिमालले जानकारी दिए। पार्टी कार्यालयको हाताभित्र बाढी पस्दा क्षति पुगेको उनको भनाई छ। च्यासल जोड्ने पुल मुनिबाट पानी सहजरुपमा पास हुन नसक्दा पानी फर्किएको हो। एमालेले तुलसीलाल स्मृति प्रतिष्ठानको घरलाई भाडामा लिएर पार्टी कार्यालय सञ्चालन गरिरहेको छ। गए रातिदेखि परेको अविरल वर्षाका कारण नदि छेउमा रहेका वस्तीहरु डुवानमा परेका छन्। भारी वर्षात्का कारण काठमाडौँ उपत्यकाका ढुङ्गेधारा क्षेत्र, सामाखुसी, अनामनगरलगायतका क्षेत्र डुबानमा परेको हो। बागमती र मनोहरा खोला आसपासको क्षेत्रमा रहेको बस्तीहरुमा बाढी पस्दा करौडौंको क्षति भएको छ। काठमाडौँ उपत्यकाको बूढानीलकण्ठ, सुन्दरीजल, नगरकोट आसपासमा भारी वर्षा भएका कारण उपत्यका भएर बग्ने खोला तथा नदीमा पानीको बहाव बढेको प्रहरीले जनाएको छ।"
"काभ्रेमा पहिरोले घर पुरिँदा सञ्चमायाको मृत्यु, ५ जना बेपत्ता","काभ्रे : काभ्रेमा पहिरोले घर पुर्दा एक जनाको मृत्यु भएको छ। खानीखोला गाउँपालका५ स्थायी घर भई मकवानपुरको बागमती गाउँपालिका५ सिक्रेदोभानमा बस्दै आएका अकलबहादुर स्याङतानको घर पहिरोले पुरिँदा उनको श्रीमती सञ्चमाया स्याङ्तानको मृत्यु भएको हो। पहिरोले एकै परिवारका ६ पुरिएका थिए। खानीखोला गाउँपालिकाका वडा अध्यक्ष बुद्धिबहादुर स्याङ्तानले गम्भीर अवस्थामा उद्धार गरिएको सञ्चमायालाई बागमती५ स्थित भोर्लेनीको एक मेडिकलमा उपचारकै क्रममा मृत्यु भएको जानकारी दिए। खानीखोला गाउँपालिकाका अध्यक्ष इन्द्रबहादुर थिङका अनुसार अंकलबहादुरसहित शिला स्याङ्तान, जीवन पहरी, २ वर्षीय तेज पहरी र १ वर्षीय देव्यणी पहरी बेपत्ता छन्। अध्यक्ष थिङले उद्धार कार्यमा खटिन स्थानीयलगायत त्यस आसपासमा रहेका सबैलाई आग्रह गरेका छन्। बेपत्ता शिला र जीवन अकलबहादुरको छोरी ज्वाईं हुन्। त्यस्तै तेज र देव्यणी उनको नाति नातिना हुन्। उनीहरु सबै एकै घरमा बस्दै आएका थिए। वडा अध्यक्ष स्याङ्तानले आफूसहित ताल्ढुंगा प्रहरी चौकीको टोली घटनास्थलतर्फ गइरहेको र मकवानपुरको बागमती गाउँपालि भोर्लेनीमा रहेको प्रहरी टोली घटनास्थलमा पुगेर उद्धार कार्यमा खटिरहेको जानकारी दिए। दुई दिनदेखि परेको अविरल वर्षाको कारण घरमाथिबाट पहिरोले घर पुरेको थियो।"
"सिन्धुलीमा विपी, मदन भण्डारी र पुष्पलाल राजमार्ग अवरुद्ध","सिन्धुली : लगातारको वर्षात पछि आको पहिरोका कारण तीन ठूला राजमार्ग अवरुद्ध भएका छन्। बाढी, पहिरो र खहरेका कारण बनेपासिन्धुलीबर्दिवास (विपी) राजमार्ग, हेटौंडासिन्धुलीगाईघाटचतरा (मदन भण्डारी) राजमार्ग र मध्यपहाडी (पुष्पलाल) लोकमार्गको खुर्कोटघुर्मी सडकखण्ड अवरुद्ध भएका हुन्। जिल्ला प्रहरी कार्यालय सिन्धुलीका प्रमुख राजकुमार सिलवालका अनुसार विपी राजमार्गको बर्दिवासदेखि नेपालथोकसम्म चार ठाउँ बढी स्थानमा पहिरो र लेदो खसेर अवरुद्ध छ। दुम्जा, भिमान र माईस्थानमा पहिरो खसेका छन्। बिपिराजमार्गमा सडकमाथिबाट ढुङ्गा माटो सहितको लेदो आएपछि सवारीसाधन होल्ड भएर बसेको प्रहरीको भनाई छ। मध्यपहाडी लोकमार्गअन्तरगत खुर्कोटघुर्मी खण्ड अन्तर्गत हैबार, अक्करे र सोखुखोलामा अवरुद्ध छ। मदन भण्डारी राजमार्ग अन्तर्गत सिन्धुलीको कमलामाई नगरपालिका २ कुसुमटारदेखि मरिण र हरिहरपुर गाउँपालिकास्थित बागमती नदी किनारासम्म दर्जन बढी स्थानमा पहिरो खसेको छ। राजमार्गको चुरे क्षेत्रमा धेरै पहिरो खसेको र अधिकांश खहरेबाट बाढी आएको प्रहरी प्रमुख सिलवालले जानकारी दिए। अवरुद्ध सडक खुलाउने प्रयास भइरहेको बताइएको छ। सडक अबरुद्ध हुँदा सयौं सवारी साधन र यात्रुहरू बीचबाटोमै अलपत्र परेका छन्। सदरमुकामबाट तिनपाटन, घ्याङलेख, चपौलीमझुवा, खनियाखर्कतिनकन्या सडकहरू समेत अबरुद्ध भएका छन्।"
सिन्धुलीमा कमला नदीको बाढीले खतरा तह पार गर्यो,"सिन्धुली : सोमबार बेलुकादेखि लगातार परेको वर्षाको कारण कमला नदीमा आएको बाढीले खतराको तह पार गरेको छ । कमलामाई नगरपालिका १४ रानिवासमा रहेको जलमापन केन्द्रका अनुसार कमला नदीमा अहिले तीन मिटर ३० सेन्टिमिटर बाढी पुगेको छ । जलमापन केन्द्रकी सीता पौडेलका अनुसार केन्द्रले मंगलबार बिहान ३ बजेको मापन अनुसार तीन मिटर ३० सेन्टिमिटर पुगेको हो । कमला नदीमा तीन मिटरसम्मको तहलाई खतरा मानिएको छ। नदीमा बाढीले खतराको तह पार गरेपछि कमलामाई नगरपालिका र दुधौली नगरपालिका जोखिममा परेको छ । कमलामाई नगरपालिकाको १३ र १४ को माथ्लो रानिवास र तल्लाो रानिवास, दुधौलीको निपाने, हत्पते, डकाहा, हर्षाही, टाँडी, दुधौली लगायतका क्षेत्र बाढीको उच्च जोखिममा परेका छन् । नदीले खेत कटान समेत गरिरहेको छ। डुबान हुने क्षेत्रमा उच्च सर्तकता अपनाउन सिन्धुली प्रशासनले अनुरोध गरेको छ । यस्तै हरिहरपुरगढी गाउँपालिका ३ को गुर्जी लगायतका क्षेत्रमा डुवान तथा कटान सुरू भएको छ । बागमती नदीमा आएको बाढीले खेति योग्य जमिन कटान गर्न थालेको गाउँपालिकाका अध्यक्ष वज्रध्वज वाईवाले बताए । तिनपाटनमा चँदाहा खोलाले पनि बेलघारी र भिमस्थानमा खेत कटान सुरू गरेको बताइएको छ । यो पनि पढ्नुहोस आजको मौसम : कुन कुन प्रदेशमा हुँदैछ भारी वर्षा ?"
पहिरोका कारण कान्तिलोकपथ र मदन भण्डारी मार्ग अवरुद्ध,हेटौंडा : मकवानपुरमा झरीका कारण पहिरो जाँदा हेटौँडालाई काठमाडौँसँग जोड्ने दुई छोटा राजमार्ग अवरुद्ध भएका छन् । पहिराका कारण कान्तिलोकपथ र मदन भण्डारीमार्ग अवरुद्ध भएको प्रहरीले जनाएको छ । गए राति मकवानपुरको भीमफेदी गाउँपालिका२ ज्यालटारस्थित मदन भण्डारीमार्ग हेटौँडाभैसेभीमफेदीकुलेखानीकाठमाडाँै सडकखण्डमा पहिराका कारण बाटो अवरोध भएको जिल्ला प्रहरी कार्यालय मकवानपुरले जनाएको छ । वर्षाका कारण पहिरो खसेर बाटो अवरोध भएको भन्ने जानकारी प्राप्त हुनासाथ उक्त स्थानमा प्रहरी सहायक निरीक्षकको कमाण्डमा टोली खटिगएको तथा रातिमा पानी परिरहेकाले पहिरो हटाउन सक्ने अवस्था नरहेको मकवानपुरका प्रहरी प्रवक्ता टेकबहादुर कार्कीले जानकारी दिए । त्यस्तै गएराति नै मकवानपुरको बकैया११ लामराङस्थित कान्तिलोक पथ सडकखण्डमा वर्षाका कारण पहिरो खसी दुवैतर्फी बाटो अवरोध भएको प्रहरीले जनाएको छ । उक्त स्थानमा प्रहरीले पहिरो हटाउनका लागि सडक विभागसँग समन्वय गर्दा जोखिमका कारण राति पहिरो हटाउन नसक्ने जानकारी प्राप्त भएको प्रहरी प्रवक्ता कार्कीले बताए।  रासस
"काभ्रेपलाञ्चोकमा पहिरोमा ६ जना पुरिए, १ जनाको उद्धार",काभ्रे : अविरल वर्षाको कारण काभ्रेपलाञ्चोकको खानीखोला गाउँपालिकामा पहिरो जाँदा ६ जना पुरिएका छन्। गएराति काभ्रेको खानीखोला ५ सिक्रे दोभानमा पहिरोले ६ जना पुरिएको र एक जनाको उद्धार भएको गाउँपालिका अध्यक्ष इन्द्रबहादुर थिङले जानकारी दिए। थिङका अनुसार उद्धार गर्न आफूहरु जान लागेको बताए। खोला बढेकाले स्थानीय त्यसतर्फ जान नसक्दा पहिरोमा परेकाको हालसम्म उद्धार भएको छैन।
हिरासतमा रहेका छोराले आमाको दाहसंस्कार गर्न पाएनन्,"राजविराज : सिरहाको नरहा गाउँपालिका५ बल्कावाका निरशीदेवी यादवको शव आँगनमा लडेको छ । उनका छोरा ५५ वर्षीय रामवचन यादव जिल्ला प्रहरी कार्यालय सप्तरीको हिरासतमा छन् । गाउँबाट सयजनाको संख्यामा आएका छिमेकीहरूले वर्षामा भिज्दै जिल्ला प्रहरी कार्यालय सप्तरीमा सोमबार राति अबेलासम्म धर्ना दिए,नाराबाजी लगाए । उनीहरूले परम्पराअनुसार दाहसंस्कार गर्नका लागि रामवचनलाई सुरक्षासाथ छाडन आग्रह गरे । त्यसअघि नै उनीहरूले रामवचनलाई दागबत्ती साथै काजक्रिया बस्ने व्यवस्थाका लागि वडा कार्यालयबाट सहयोगको सिफारिस र मृत्यु भएको प्रमाण साथै ल्याएका थिए । 'दु:खका बेला धार्मिक परम्पराअनुसार दाहसंस्कार गर्न पाउने कानुनी अधिकार भएपनि एसपी नरेन्द्र कार्कीसँग अनुनयविनय गर्यौं,' मिटरब्याज तथा ठगीविरुद्ध किसान मजदुर संघर्ष समितिका केन्द्रीय सदस्य सिरहा गोलबजारकी पुनमकुमारी महतोले भनिन्, 'एसपीले एक घण्टामा आउँछु भनेर घण्टौं पर्खाएर रात पारे तर आएनन,प्रहरी कार्यालयको ढोकामा प्रहरीबाट गालीगलौज र दुर्व्यवहार भयो ।'पुनमले यसो भनिरहदा रातको साढे ७ बजेको थियो । उता आमाको शव हेर्न नपाएर रामवचन भने रुँदारुँदै बेहोस हुने गरेका छन् । आमाको मृत्युको शोकमा उनलाई सान्तवना दिने आफन्त पनि कोही छैनन् । खाना समेत नखाएकाले कमजोर बनेका छन् । मान्छेको मृत्यु भइसकेपछि उसको धार्मिक परम्पराअनुसार शपकफ सदगत गर्न पाउनु पर्ने नैसर्गिक तथा कानुनी अधिकार रहेको अधिकारकर्मीको भनाइ छ । राज्य आफ्नो दायित्वबाट कदापि विमुख हुन नहुने महिला तथा मानव अधिकार राष्ट्रिय सञ्जालकी अध्यक्ष श्याम साहको भनाइ छ । थुनुवा वा कैदीले थुना वा कैदको अवस्था प्रभावित नहुने गरी अन्य नागरिक सरह संवैधानिक एवम् कानुनी हकको उपयोग गर्न पाउने कानुनी व्यवस्था रहेको कानुन व्यवसायीहरू पनि बताउँछन् । आफैले सदगत वा काजक्रिया गर्नुपर्ने नातेदारको मृत्यु भएमा तोकिएको दिन फर्कने गरी सदगत वा काजक्रिया गर्न पाउने व्यवस्था रहेको अधिवक्ता डोमन साहले बताए। अधिवक्ता साहका अनुसार अदालतबाट म्याद थामेर बन्दी बनाएपछि राज्य जिम्मेवार बन्नुपर्ने र अनुमति लिएर सदगत गर्न जान पाउने व्यवस्था रहेको छ । सप्तरीका जिल्ला न्यायाधिवक्ता गोकुल बहादुर निरौलाका अनुसार अनुसन्धान अधिकृतले उपयुक्त देखेमा सरकारी वकिलको सहमति लिएर छाड्न सक्छन् । छाडनै नमिल्ने अवस्था हो भने पनि सुरक्षाका साथ दाहसंस्कार गर्न पाउने गरी व्यवस्था गर्नु भनेर आफूले जिल्ला प्रहरी कार्यालयका प्रहरी निरीक्षकलाई दागबत्ती दिने व्यवस्थ सम्म गरिदिन आग्रह गरेको तर प्रहरीले नछाडेको निरौलाले बताए । सिरहा मिर्चैयाको मल्हनियामा रामवचनका २६ वर्षीय छोरा सुनिल केरा खेती गरेर बसेका थिए । कृषि फारमको रूपमा विस्तार गर्न काठमाडौं बस्ने सिरहाकै मुन्ना भनिने महेन्द्र साह रौनियारले काठमाडौं बुढानिलकण्ठका ५२ वर्षीय सूर्यबहादुर घिमिरेबाट ५० लाख रुपैयाँ ऋण लिन लगाएको सुनिलले बताए । घिमिरेले ६ महिनासम्म नियमित सम्पर्क गर्दै करोडौंको कारोबार र लाखौंको आम्दानीको आश्वासन दिए र सपना देखाए । बैंक ग्यारेण्टी, जग्गा धितोको कुरा गर्न थालेपछि मात्र छोराले लिएको ऋणबारे रामवचनले थाहा पाएको गाउँले तथा नातेदार मनोज यादवको भनाइ छ । मनोजका अनुसार सहकारी अध्यक्ष रहेका घिमिरेले व्यक्तिगत रूपमा मिटरब्याजमा ऋणकर्जामा लगाउने गरेका रहेछन् । जिल्ला प्रशासन कार्यालय सिरहामा मिटरब्याजी घिमिरेविरुद्ध परेको उजुरीमा भने कारवाही अगाडि नबढेको मनोजको भनाइ छ । मनोजका अनुसार रामवचनको बैंकको चेक उनकै छोरा सुनिलबाट नै घिमिरेले प्राप्त गरेको र मुद्दा लगाएको हो । सुनिलले केही रकम फिर्ता गरेको र बाँकी रकम दुई महिनामा फिर्ता गर्ने सहमति भएकोमा सो सहमति विपरित रामवचनलाई समेत जबरजस्ती तानेर मुद्दा लगाइएको कैलाश महतोको जिकिर छ । सिरहाको लहानस्थित गोधुली होटलमा भएको बादविवादमा घिमिरेले लगाएको अपहरण तथा शरीर बन्धक मुद्दामा ६७ दिनपछि धरौटीमा थुनामुक्त भएर २० दिनअघि मात्र रामवचन घर आएको मनोज बताउँछन् । मनोजका अनुसार सोमबार अपहरण मुद्दाको पेशी थियो,आरोप लगाउनेहरूका तर्फबाट कोही साक्षी नबसे पछि रामवचन निर्दोष साबित हुने अवस्थामा पुगेका थिए । अपहरण मुद्दाबाट निर्दोष प्रमाणित हुने कुराले वृद्ध आमा निरशीदेवी खुशी थिइन् । उनी जेठा छोरा रामवचनसँगै बस्थिन् । परिवारसँग सम्बन्ध बिग्रिएकाले कान्छा छोरा दुखमोचन अलग्गै बस्थे । सोही बेला घिमिरेकै उजुरीमा रामवचन ठगी मुद्दामा शनिबार पक्राउ परे पछि ९२ वर्षीय आमा चिन्ताग्रस्त भइन् । परिवारका सदस्यका अनुसार मुद्दा लागेपछि बैंक सेवाबाट निलम्बनमा परेका कृषि विकास बैंकका प्रबन्धक रामवचन दोसो पटक पक्राउ परेपछि सोही पीर र तनावले आमाको आइतबार निधन भयो । पहिलो पटक छुटेर आएपछि छोराकै काखमा निदाउने आमा निरशीको मृत्युका बेला छोरा साथमा छैनन्। जीवनभरी एउटै छानोमा बसेका छोराले आमाको दागबत्ती गर्न त के अन्तिम मुखसम्म देख्न पाएनन्। जिल्ला प्रहरी कार्यालय सप्तरीका प्रहरी निरीक्षक प्रमोद खडकाले दाहसंस्कार परिवारका अन्य छोरा वा सदस्यले गर्दा पनि हुने जवाफ दिए । काजक्रिया हिरासतमै पनि गर्न सकिने बताएका प्रनि खडकाले हिरासतमा रहेका थुनुवालाई छाड्न जाहेरवालाको समेत सहमति लिनुपर्ने अडचन देखाए । कानुनमा व्यवस्था भएपनि प्रहरी जनशक्ति कम भएकाले रामवचनलाई सप्तरीबाट उनको घर सिरहा पठाउन नसकिएको प्रनि खडकाको भनाइ छ।"
"काठमाडौं उपत्यकाका नदीसहित बबई, कमला, नारायणी, कोसीमा बाढी : उच्च सतर्कता अपनाउन आग्रह","काठमाडौं : देशका विभिन्न नदीले जल सतहले खतराको तह पार गरेको बाढी पूर्वानुमान महाशाखाले जनाएको छ। महाशाखाले गएरातिबाट भारी वर्षा हुँदा जल सतहले खतरा तह पार गरेको र बढ्दो रहेकाले सतर्कता अपनाउन आग्रह गरेको छ। काठमाडौं उपत्यकाका बागमती, विष्णुमती, धोविखोला, मनोहरा, हनुमन्ते लगायतका खोलाको जलसतह उच्च रहेकाले नदी तटिय क्षेत्रमा आज दिउँसो सम्म उच्च सतर्कता महाशाखाले सूचित गरेको छ। नदी किनारको सडकबाट यात्रा गर्नेहरूले बिहान ११ बजेसम्म उच्च सतर्कता अपनाउन आग्रह गरेको छ। काठमाडौं उपत्यकाका कपन, सामाखुसी राधेराधे लगायतका कतिपय स्थानमा सडक, घर र पसलमा बाढी पसेको छ। काभ्रेको पुतलीबजार पनि डुबानमा परेको छ। यसैगरी बाढी पूर्वानुमान महाशाखाले बबई नदीको चेपाङ, बर्दियाको बाढीमापन केन्द्रमा जलसतहले खतरा तह (६८) मिटर पार गरेको र बढ्दो रहेको, बर्दियाको बबई तटीय क्षेत्रमा हुनेहरू दिउँसो २ बजेसम्म उच्च सतर्कता अपनाउन आग्रह गरेको छ।"
टेकुको सुकुम्बासी क्षेत्रमा बाढी पस्यो (तस्बिर),"काठमाडौं : काठमाडौं उपत्यकामा भएको भारी वर्षाले टेकुको सुकुम्बासी क्षेत्र डुबानमा परेको छ। गएरातिदेखिको भारी वर्षाले सुकुम्बासी बस्तीसहित निजी घर, विद्यालयलगायतका संरचना जलमग्न भएका छन्। वर्षाले नदी र खोलाहरुमा बाढी निरन्तर बढिरहेको छ। काठमाडौं उपत्यकाका बागमती, विष्णुमती, धोविखोला, मनोहरा, हनुमन्तेलगायतका खोलाको जलसतह उच्च रहेकाले नदी तटिय क्षेत्रमा आज दिउँसो सम्म उच्च सतर्कता महाशाखाले सूचित गरेको छ। काठमाडौं उपत्यकाका कपन, सामाखुसी, टेकु, अनामनगर, लगायतका कतिपय स्थानमा सडक, घर र पसलमा बाढी पसेको छ। काभ्रेको पुतलीबजार पनि डुबानमा परेको छ। टेकुमा पसेको बाढी"
कालिखोलामा पहिरो खस्दा नारायणगढमुग्लिन सडक अवरुद्ध,चितवन : नारायणगढमुग्लिन सडकखण्ड अवरुद्ध भएको छ । इच्छाकामना गाउँपालिका६ स्थित कालिखोलामा पहिरो खसेसँगै सडक अवरुद्ध भएको हो । जिल्ला प्रहरी कार्यालय चितवनका प्रमुख प्रहरी उपरीक्षक रामेश्वर कार्कीका अनुसार आज बिहान लेदोसहितको पहिरो खसेसँगै सडक दुईतर्फी अवरुद्ध भएको छ । पहिरो पन्छाउन तयारी भइरहेको उनले जानकारी दिए । पहिरोका कारण सडक अवरुद्ध भएसँगै सो सडक भएर गुड्ने सवारीसाधन अलपत्र परेका छन् । यस सडक खण्डमा पटकपटक पहिरो खस्दै आएको छ ।  रासस

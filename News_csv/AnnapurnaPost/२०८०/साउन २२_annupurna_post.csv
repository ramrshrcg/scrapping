शीर्षक,विवरण
सत्ता छायाका संसदीय समिति,"सत्ता र सत्तामा मात्रै केन्द्रित गतिविधिले जनताको सार्वभौम संसद्लाई हाइब्रेसनमा पुर्याउनु भनेको जनताका तमाम समस्याप्रति बेवास्ता गर्नु र संसदीय परम्परालाई नै शिथिल पार्नु र पंगु बनाउने दिशामा लैजानु हो। संसद् भनेको सम्प्रभु जनताका प्रतिनिधिको सर्वाेच्च थलो हो। तिनै प्रतिनिधिले जनताको स्वर मुखरित गर्ने ठाउँ नै संसद् हो। संसदीय परम्परामा अक्सर संसद् अधिवेशन वर्षमा दुईपटक बस्ने चलन छ। तर, संसद् नबस्दा पनि संसदीय गतिविधि रोकिनु हुँदैन। संसद्ले मिहिन ढंगले गर्नुपर्ने काम र संसदीय गतिविधि गर्ने अर्काे ठाउँ भनेका संसदीय समितिहरू हुन्। तिनलाई मिनी संसद् भनिन्छ। संसद्कै जस्तो भूमिका निर्वाह गर्न हुनाले नै तिनले मिनी संसद्को उपमा पाएका हुन्। संसद्ले गर्ने अनुगमन, निगरानीलगायतको काम पनि संसदीय समितिबाटै हुन्छ। नेपालमा भने संसद् नै सरकार अथवा सत्ताको छाया बनेको भनेर धेरैपटक आलोचित हुँदै आएको छ। त्यसमा पनि कानुन निर्माण गर्ने मूल काम किनारा लगाएर संसद् केवल सरकार निर्माण गर्ने वा भत्काउने अंकगणितको खेलमा धेरै पटक भुलेको प्रत्यक्षद्रष्टा त स्वयं जनता जनार्दन नै छन्। त्यसै नै संसद् सरकार र सत्ताको छायामा परिरहेको भनेर पनि आलोचना हुँदै आएको छ। संसद् नै सरकारको छाया वा गोटी बन्ने उपक्रम मिनी संसद्मा पनि प्रतिविम्बित भइरहेको छ। अझ संघीय संसद्मा मात्रै होइन, प्रदेशहरूमा पनि उही चाला छ। कतिसम्म भने थुप्रै प्रदेशमा त संसदीय समितिहरू नै बनेका छैनन्। यसबीचमा थुप्रै प्रदेशमा संसद्ले सरकार गठन र विघटनकै सिलसिला चलिरह्यो। संसद्को अंकगणितको खेल भइरह्यो। तर जनताका काम केन्द्रित हुने गरी प्रादेशिक संसद्हरूले ध्यानै दिन पाएनन्। दिएनन्। कुर्चीको खेलमै सीमित रहे। गण्डकी, सुदूरपश्चिम, लुम्बिनी र बागमतीमा आजसम्म पनि संसदीय समिति गठन नहुनु कुर्चीकै खेलको जञ्जालमा संसद् रुमिलिनुकै उपज हो। विधेयकहरू माथिको छलफल संसदीय समितिमा लगेर मिहिन तवरले गर्नुपर्छ। दफादफा केलाएर स्तरीय बनाउनुपर्छ। सरोकारवालासँगको छलफल पनि मिनी संसद्मार्फतै चलाउनुपर्छ। सरकारकै काम कारबाहीलाई जनउत्तरदायी बनाउने काम पनि संसदीय समितिहरूले गर्छन्। तर जब समिति नै गठन भएका छैनन् भने त्यो काम कसरी होस् ? सत्ता र प्रतिपक्ष दलका बीच समितिको भागबन्डामा टुंगो नलाग्नु समिति नबन्नुको प्रमुखमध्येको कारण छ। सत्ता गठबन्धनबीच पनि समिति सभापतिको भागबन्डा नमिल्नु पनि अर्काे कारण हो। यसरी सत्ता र सत्तामा मात्रै केन्द्रित गतिविधिले जनताको सार्वभौम संसद्लाई हाइब्रेसनमा पुर्याउनु भनेको जनताका तमाम समस्याप्रति बेवास्ता गर्नु र संसदीय परम्परालाई नै शिथिल पार्नु र पंगु बनाउने दिशामा लैजानु हो।"
पाम गाउँका एक्ला बालक मनिष,"गोरखा : २०१४ सालमा स्थापना भएको सिरानचोक गाउँपालिका२ पाम गाउँको समाजसुधार प्राथमिक विद्यालय २०६८ सालमा बन्द भयो। डिस्ट्रिक सोल्जर बोर्डको सहयोगमा खुलेको गाउँको विद्यालय बन्द हुँदाको पीडा कम गराउन त्यतिबेलाको जिल्ला शिक्षा कार्यालयले कुनै पनि बेला फेरि सञ्चालन हुन सक्नेछ, भन्ने उल्लेख गरेको थियो। तर, १२ वर्ष बितिसक्दा पनि खुल्ने छाँटकाँट नदेखेपछि फेरि कुनै दिन सो स्कुल खुल्नेछ भन्ने आशा गाउँलेले मारिसकेका छन्। गाउँको शोभाका रूपमा रहेको स्कुल अहिले खण्डहर बनेको छ। कहिले ठूलो झरी पर्ला भनेर पहिरिने मौका पर्खिरहेको छ। गोरखाको उत्तर पश्चिममा पर्ने नाम चलेको पाम गाउँमा ३५ घर थिए। नेपाली, ब्रिटिस र इन्डियन बहालवाला र पूर्वलाहुरेले गाउँ भरिभराउ थियो। गुरुङहरूको मात्र बसोबास रहेको सो गाउँ सम्पन्न र गुल्जार थियो। सुन्दर, शान्त र सुखी गाउँको नमुना थियो पाम। त्यतिबेला विद्यालयमा राम्चे, खमारी र पामका गरेर ७०, ७५ जना विद्यार्थी हुन्थे, पूर्वप्रधानाध्यापक आशबहादुर गुरुङ भन्छन्, बसाइँसराइका कारण पछि यस्तो समय आयो कि, शिक्षक तीनजना, विद्यार्थी पाँच जना भए। अनि शिक्षा कार्यालयले हामी शिक्षकलाई वरपरको विद्यालयमा पठायो। ती विद्यार्थीहरू पनि कोही चित्रेपोखरी, कोही चिप्लेटी जान थाले। त्यही बेलादेखि गाउँ बालबालिकारहित हुन थालेको उनको भनाइ छ। अहिले पाममा बालबालिकाको नाउँमा मनिष एक्ला छन्। १० वर्षका उनी चित्रेपोखरी माविमा कक्षा ६ मा पढ्छन्। उनीसँग स्कुल जाने साथीसंगी पनि छैनन्, गाउँमा खेल्ने साथी पनि छैनन्। घुलमिल हुने साथी नपाएपछि उनी स्कुल जाँदाबाहेक घरबाट बाहिर निस्कँदैनन्। स्कुल खुलेको बेला त दिनभरि स्कुलमै हुन्छ, बिदा भएका बेलाचाहिँ घरबाट बाहिर निस्कँदैन। कहिलेकहीँ निस्कियो भने उपल्लो घरको ठूलीआमा भएको ठाउँमा जान्छ, उनका बुबा सुकबहादुर गुरुङ भन्छन्, उसले साथीभाइ भेट्ने भनेकै दसैंतिहारमामात्र हो। काठमाडौं, गोरखा, चितवन पढ्न गएकाहरू त्यतिबेला गाउँमा फर्कन्छन्। आफू मिल्दो साथीसंगी नपाएपछि मनिष गाउँमा कसैसँग घुलमिल नहुने, गाउँ डुल्न पनि ननिस्कने उनी बताउँछन्। बजारमा राखेर पढाउने खर्च नभएर मनिषलाई घरमै राख्न बाध्य भएको सुकबहादुरको भनाइ छ। सबैले छोराछोरीलाई बजारमा लगेका छन्। मेरोचाहिँ उपाय नभएर घरमै राखेको हो, उनी भन्छन्। बालबालिका नभए पनि गाउँको सुन्दरता नै हराउने स्थानीयको भोगाइ छ। बालबालिका भनेको गाउँको शोभा रहेछ, स्थानीय हेमबहादुर गुरुङ भन्छन्, बालबालिका नभएको गाउँ रमाइलो नहुने रहेछ। पामका पूर्वलाहुरेहरू अधिकांश गोरखाबजार, काठमाडौं, चितवनमा बसोबास गर्छन्। बहालवाला लाहुरे भने जम्मा एकजना मात्र बाँकी छन्। तर, लाहुरे नभए पनि युवाहरू युरोप, अमेरिकातिर पढ्न र वैदेशिक रोजगारीमा जान थालेपछि गाउँ बालबालिका र युवाविहीन भएको उनको भनाइ छ। बाउलाई विदेश जाने भिसा लाग्नेबित्तिकै आमालाई बजार जाने भिसा लाग्दो रहेछ, आशबहादुर गुरुङ भन्छन्, बच्चा पढाउने निहुँमा काखको बच्चा लिएर बजार पस्छन्। अनि उसले उतै प्लसटु पास गरेपछि युरोप, अमेरिका, अस्ट्रेलियातिर लागिहाल्छ। गाउँ फर्किने सम्भावना छैन। पढ्न, रोजगारी गर्न बाहिर गए पनि आजका मितिसम्म कुनै घर पनि सधैंका लागि ढोका लागेको भने छैन। जहाँ भए पनि दसैंतिहार चाडबाड गाउँमै मान्न आउँछन्। बिहे, व्रतबन्ध, अर्घौँका रीतभात बुझाउन पनि गाउँमै आउँछन्, अर्का स्थानीय एकबहादुर गुरुङ भन्छन्, जहाँ बसेको भए पनि बेलाबेला ढोका खोल्न आउँछन्। खेतीपानी भिœयाउन आउँछन्, त्यही भएर कुनै घर पनि बेवारिसे छैन। आगामी दिनमा के होला भन्न नसकिने उनको भनाइ छ।"
रुग्ण ठेक्का र आयोजनामा हस्तक्षेप सुरु गरिसकेका छौं,"भौतिक पूर्वाधारको क्षेत्रमा मुलुकले फड्को मार्नु नसक्नुको कारण के हो ? भौतिक पूर्वाधारलाई पूर्वाधारको पनि पूर्वाधार भनिन्छ। भौतिक पूर्वाधार विकास र समृद्धिका आधार हुन्। सडक, पुल आदि बनाएपछि अर्थतन्त्रका अरू पाटोमा प्रगति हासिल हुन्छ। उत्पादन वृद्धिदेखि रोजगारी सिर्जनाको प्रमुख आधार नै भौतिक पूर्वाधार हुन्। तर, भौतिक पूर्वाधारलाई हामीले जति महत्व दिनुपर्ने हो, त्यति दिएका छैनौं। भारतले भर्खरै भौतिक पूर्वाधारमा ध्यान दिन थालेको छ। ठूलो लगानी गरिरहेको छ। जापानमा सडक, पुल, सुरुङ जस्ता संरचना निर्माण भएपछि अन्य क्षेत्रको विकास भएको इतिहास छ। नेपालमा जति प्राथमिकतामा पर्नुपर्ने हो, त्यति परेन। चालु आर्थिक वर्षकै कुरा गर्ने हो भने भौतिक पूर्वाधार तथा यातायात मन्त्रालयको बजेट अघिल्ला आर्थिक वर्षको तुलनामा घटेको छ। जहाँ थप्नुपर्ने, बढाउनुपर्ने तथा प्राथमिकता दिनुपर्ने हो, त्यहीँ सिलिङ घटाइयो। हामी सानो बजेट बनाउन बाध्य भयौं। चालु आवदेखि त उल्टै बजेट पनि घट्यो। पूर्वाधार निर्माणमा कानुनी झमेला के कस्ता छन् ? विकाससम्बन्धी कानुन पुरानै छन्। अहिलेको समय र प्रविधिअनुसार कानुन बनाउनुपर्ने हो। जस्तो कि, सार्वजनिक खरिद ऐन नै अव्यावहारिक भइसक्यो। हुलाक जमानाको ३५ दिने सूचनाको अभ्यास आज पनि गरिरहेका छौं। अहिले अनलाइनमा अपलोड गर्ने बित्तिकै संसारभर पुग्छ, ३५ दिने सूचना किन चाहियो ? यस्ता समयप्रतिकूल कानुनी व्यवस्था टन्नै छन्। निर्माण, खरिदका लागि फरक कानुन चाहिन्छ। यहाँ एउटै सार्वजनिक खरिद ऐन छ। विषय केन्द्रित, समयअनुकूल र प्रविधिमैत्री कानुन छैनन्। पुराना कानुनलाई विशिष्टीकृत बनाउन सक्यौं भने पूर्वाधारमैत्री वातावरण बन्नेछ। राजनीतिक नेतृत्वमा नै पूर्वाधार निर्माणप्रतिको हुटहुटी देखिन्न नि ! राजनीतिक नेतृत्वमा विकास गरौं, छिटो काम गरौं, राम्रो गरौं भन्ने सोच छैन। कर्मचारीतन्त्रमा पनि परम्परागत सोच छ। निर्माण व्यवसायी पनि सकभर काम गर्नु नपरे हुन्थ्यो, भन्ने सोच राख्छन्। काम नगरेरै पैसा कमाउन पाए हुन्थ्यो भन्ने सोच आमनेपालीमा छ। यस्तो प्रवृत्तिले पनि पूर्वाधार विकासमा असर पारेको छ। यसकारण पनि सोचेजस्तो सहज रूपमा काम हुन नसकेको हो। विकास निर्माणका काम कछुवाको तालमा छन्। फटाफट अगाडि बढाउन के गर्नुपर्ला ? हाम्रा राष्ट्रिय गौरवका, रूपान्तरणकारी आयोजना, राजमार्गहरू, पुलहरू निर्धारित समयमा सम्पन्न हुँदैनन्। ठेक्काको म्याद थप्ने, गुणस्तरीय काम नहुने जस्ता अरू समस्या पनि छन्। मन्त्रालयको जिम्मेवारी सम्हालेपछि सुरुमै रुग्ण परियोजनामा हस्तक्षेप गरेँ। वर्षौंदेखि रुग्ण बनेका ठूला आयोजनामा प्रवेश नगरेसम्म, आँटिलो निर्णय नगरेसम्म ती आयोजना सम्पन्न नहुने देखेँ। यदि रुग्ण परियोजनालाई पनि सम्पन्न गर्न सम्भव छ, पार लगाउन सकिन्छ भने हाम्रो तर्फबाट गर्नुपर्ने सहयोग गर्ने प्रतिबद्धता गरेको छु। बजेट विनियोजन वा अरू सहजीकरण गर्नुपरे, त्यो पनि गर्छु भनेको छु। वा साइट क्लियर गर्नुपर्ने हुन सक्छ, वातावरणीय प्रभाव मूल्यांकनको कामलाई सहजीकरण गरिदिनुपर्ने भए त्यो पनि गर्छौं, भनेका छौं। निर्माण व्यवसायीलाई मद्दत पनि गर्छौं। तर, सम्भव भएसम्म ती आयोजनालार्ई अघि बढाऔं भनेको छु। निर्धारित समयमा ति परियोजना पूरा हुन सकून् र गुणस्तरीय काम होस् भन्ने मेरो चाहना छ। हामीले साथ दिँदादिँदै, समन्वय गर्दागर्दै पनि काम हुँदैन भने ती ठेक्का तोड्ने र नयाँ विकल्पमा जानुको विकल्प छैन। केही ठेक्का तोडेका पनि छौं। ठेक्का नतोड्नका लागि धेरै दबाब छ। म्याद थपिरहन पनि दबाब छ तर मलाई ती दबाबले फरक पार्दैन। त्यस्ता दबाब कहाँबाट आउँछन् ? राजनीतिक तह र अन्य ठाउँका दबाब छन्। दबाबका बाबजुद पनि मन्त्रालयको टिमले अब काम हुँदैन भन्ने निष्कर्ष निकालेपछि ठेक्का तोडिएको छ। नयाँ विकल्पमा गएका छौं। अहिले पनि कतिपय ठेक्का तोड्नै पर्ने प्रकृतिका छन्। ठेक्का तोडेपछि पनि त कामले त गति लिएको देखिँदैन नि ! ठेक्का तोड्नाले योजनालाई मर्का त पर्छ नै। सँगसँगै निर्माण व्यवसायलाई पनि कारबाही गर्छौं। डिजाइन, लागत अनुमान र कार्यालयका काम गर्ने कर्मचारीलाई कारबाही हुन्छ। प्राविधिक काममा कमजोरी देखिए प्राविधिकलाई पनि कारबाही हुन्छ। निर्माण कम्पनीका कारण ठेक्कामा समस्या आए सो कम्पनीलाई कालोसूचीमा राख्छौं। भुक्तानी दिँदैनौं, जरिवाना गर्छौं। जतिमा ठेक्का पाएको हो, त्यतिमा निर्माण व्यवसायीले काम नसक्नुको कारण के रहेछ ? जब टेन्डर प्रक्रिया अघि बढ्छ। मापदण्डभित्र रहेर कम्पनीहरूले बोलकबोल गर्छन्। तर, ठेक्का हत्याउन सबैभन्दा कम रकममा काम सक्ने कबोल गर्नुपर्छ। १ करोडमा बन्छ भनेर लागत अनुमान गरेको परियोजना ठेकेदारले ४० लाखमै गरिदिन्छु भनेर बोलकबोल गर्छन्। अनि कसरी ठेक्का पाएको रकम खर्चेर काम सकिन्छ ? कसरी गुणस्तरीय काम हुन्छ ? ४० लाखले १ करोडको काम हुँदैन नि ! यस्ता जटिलता त सुधार्नु पर्ने होइन र ? अत्यधिक कम बोलकबोल गर्ने समस्या समाधानका लागि कानुन नै संशोधन गर्नुपर्छ। म आफैं अर्थ समितिमा भएका बेला लागत अनुमानको १५ प्रतिशतभन्दा कमको बोलकबोल गर्न नपाउने सुझाव दिएका थियौं सोहीअनुसार ऐन निर्माण भयो। तर, २ प्रतिशत धरौटी राखेर जति पनि कम बोलकबोल गर्न पाउने कानुनी छिद्र खुला गरियो। यो छिद्रमा टेकेर ठूला ठेकेदारले कम रकमको बोलकबोल गर्न थाले। कि त लागत अनुमान गर्नेले गल्ती गर्यो भन्नुपर्यो, कि त यति कम मूल्यमा बोलकबोल किन गरेको भनेर निर्माण कम्पनीलाई प्रश्न नगर्दाको समस्या हो कि ? कम रकमको बोलकबोल गर्ने बाटो कानुनले नै खुला गरिदिएकाले हो। त्यसैले कानुन नै संशोधन गर्नुपर्छ। प्रतिस्पर्धामा जाँदा अनुमान गरेभन्दा सस्तोमा बनाइदिन कोही तयार भए राज्यलाई फाइदा हुने भएकाले कानुनमा कम मूल्यमा बोलकबोल गर्न पाउने व्यवस्था गरिएको हो। १० जनाले एउटै दरमा काम गर्छु भने कसलाई टेन्डर दिने ? सबैभन्दा कम बोलकबोल गर्नेले काम पाउने भयो । तर, व्यवहारमा उसले काम गर्न सक्दैन। जसरी पनि ठेक्का हत्याउने र अर्कैलाई बेच्ने प्रवृत्ति पनि हट्न सकेको छैन नि ! ठूला निर्माण व्यवसायीले ठेक्का हात पार्न कम मूल्यमा बोलकबोल गर्छन्। र, साना कम्पनीलाई सब वा पेट्टी कन्ट्र्याक्ट दिन्छन्। यस्तो परिस्थितिमा कस्तो काम भइरहेको छ भन्ने हिसाब कसैले गर्न सक्दैन। गुणस्तरीय कामको सुनिश्चितता पनि हुँदैन। अहिले धेरै परियोजनामा यस्तो समस्या छ। यो प्रवृत्ति नियन्त्रण गर्न एउटा निर्माण कम्पनीले एकपल्टमा ५ वटाभन्दा बढी निर्माण कार्यको जिम्मा लिन नपाउने व्यवस्था गर्दैछौं। मन्त्रालयसँग कुन निर्माण कम्पनीले कतिवटा परियोजनाको काम गरिरहेको छ भन्ने विवरण पनि थिएन। कसरी गर्नुहुन्छ यस्तो व्यवस्था ? हामीले विवरण संकलन र अद्यावधिक गरिरहेका छौं। कुन कम्पनीसँग कुन र कतिवटा परियोजना छन् भन्ने तय गरेपछि अरू काम गर्नेछौं। त्यसपछि अत्यधिक कम बोलकबोल गर्ने, भेरिएसनमा चलखेल गर्ने, कन्सल्टेन्ट नियुक्त गर्ने जस्ता क्षेत्रमा रहेका कमी कमजोरी सुधार्ने छौं। यद्यपि सार्वजनिक खरिद ऐन समयानुकूल नबनाएसम्म हामी पूर्वाधार निर्माणका क्षेत्रमा राम्रो काम गर्न सक्दैनौं। सार्वजनिक खरिद ऐन संशोधनमा ढिलाइ किन त ? सार्वजनिक खरिद ऐन संशोधनको प्रस्ताव गर्ने अधिकार भौतिक पूर्वाधार तथा यातायात मन्त्रालयलाई छैन। प्रधानमन्त्री कार्यालयअन्तर्गत सार्वजनिक खरिद अनुगमन कार्यालयले अघि बढाउनुपर्ने हुन्छ। विकासे मन्त्रालयले समस्या बेहोरेका तथा समस्याको पहिचान गरेका छन्। तर, कानुन निर्माण र संशोधनको प्रस्ताव गर्छ, अर्को मन्त्रालयले। कारण बुझ्नुपर्ने निकायले समस्या बुझ्न सक्दैन। बुझ्नेले समस्या समाधान गर्न पाउँदैन। पूर्वाधारको नेतृत्वदायी मन्त्रालय भौतिक पूर्वाधार तथा यातायात मन्त्रालय भएकाले सार्वजनिक खरिद ऐन संशोधनको नेतृत्व पनि हाम्रै मन्त्रालयले गर्नुपर्छ भन्ने हाम्रो मान्यता छ। हाम्रो हातमा भए समयानुकूल र विकासमैत्री बनाउने थियौं। यो सँगै अरू धेरै ऐन कानुनलाई विकासमैत्री बनाउनुपर्ने आवश्यकता छ। समयमा काम नहुँदा परियोजना महँगो बन्ने प्रवृत्ति कसरी हटाउनुहुन्छ ? हो, आयोजनाको समय लम्बिनु भनेको लागत बढ्नु हो। खर्च बढ्छ, भेरिएसन हुन्छ, निर्माण सामग्रीको पनि बर्सेनि मूल्यवृद्धि हुन्छ। समयमै काम सक्दा सबैका लागि निकास मिल्छ तर समय बढ्दा परियोजना महँगो हुन्छन्। एकातिर आयोजना महँगो बन्छन् अर्कातिर प्रतिफल ढिलो प्राप्त हुन्छ। यसैगरी जनतालाई सुविधा दिने, आर्थिक गतिविधिमा सघाउ पुर्याउने, रोजगारी सिर्जना गर्ने उद्देश्यविमुख हुन जान्छौं भने राज्यले थप आर्थिक भार बेहोर्नुपर्छ। त्यसैले निर्धारित समयभित्र गुणस्तरीय काम भन्ने थिममा रहेर हामी अघि बढ्दै छौं। यसैगरी बहुवर्षीय परियोजनामा पनि समस्या छन्। प्रत्येक वर्ष बजेट विनियोजन गरेर खर्च गर्न सकेनौं। हिजोका दिनमा ३ अर्बको परियोजनामा १ करोड बजेट विनियोजन हुन्थ्यो। यसो हुँदा सोही आवमा भएको कामको भुक्तानी हुन सकेन। अर्को आवमा बजेट विनियोजन भएन, काम हुन सकेन। न आयोजना अघि बढ्यो न कामको भुक्तानी भयो। पुराना तिनै दायित्व फरफारक गर्न समस्या भइरहेको छ। अबदेखि न्यूनतम बजेटका आधारमा टेन्डर आह्वान गर्छौं। आयोजना ठेक्कामा लाग्नुअघि पर्याप्त पूर्वतयारी गर्छौं। हिजोका दिनमा धेरै कमजोरी भएको महसुस गरेर बजेटमै पूर्वतयारी नभई ठेक्का प्रक्रिया अघि नबढाउने भनेर घोषणा गरेका छौं। यसैगरी न्यूनतम बजेटका आधारमा ठेक्का लगाउने छौं। यसकारण बजेट अभाव पनि हुने छैन।चालु आर्थिक वर्षको अन्त्यसम्म हामी पूर्वाधार निर्माणमा धेरै कुशल प्रणाली विकास गर्नेछौं। पूर्वाधार निर्माणलार्ई तालिका बनाएरै व्यावहारिक बनाउन सकिन्छ कि ? हामी चालु आव भरका लागि कार्यतालिका बनाउँदै छौं। कुन महिनामा टेन्डर गरिसक्ने ? निर्माण सम्झौता कहिले गर्ने ? भुक्तानी कहिलेसम्म गर्ने ? मंसिरबाट काम सुरु भएर जेठसम्म त गर्नुपर्छ होला नि ! र, पो अलि धेरै काम होला। मंसिरमा टेन्डर गरेर वैशाखमा काम सुरु गरेपछि असार लागि हाल्थ्यो, त्यसैले विनियोजित बजेट खर्चै हुन सक्दैन थियो। कुनै आयोजनामा पैसा पुग्दैन थियो भने कुनैको खर्चै हुन सक्दैन थियो। यो अर्को अव्यवस्था छ। कार्यतालिका बनाएपछि यसको पनि सम्बोधन हुनेछ भन्ने हाम्रो अपेक्षा छ। वर्षौंसम्म ठूला आयोजना ओगटेर बस्ने ठेकेदारलाई कारबाही गर्न नसक्दा पो काम नभएको हो कि ? हिजो त्यस्तो भयो। काम नगर्ने, म्याद थप गरिरहने, कारबाही गर्न नसक्ने दिन अब आउने छैन। पछिल्लो समय पनि निर्माण कार्यको म्याद एकमुष्ठ रूपमा थप गरेनौं। स्थिति हेरेर मात्र गर्यौं। जसले काम ढिलो भएको जायज कारण प्रस्तुत गर्छ उसको मात्र म्याद थप भएको छ। म्याद थप पनि कार्य प्रगतिको आधारमा गरेका छौं। निर्माण कार्यमा स्रोतको निकै समस्या पर्छ भन्ने सुनिन्छ। के हो वास्तविकता ? एउटै परियोजनाका लागि विनियोजन भएको पैसा चलाउन अर्थ मन्त्रालय धाउनुपर्छ। निकै झन्झटिलो प्रक्रिया छ। यसमा छलफल पनि भइरहेको छ। प्रधानमन्त्रीज्यूको ध्यानाकर्षण पनि गराएका छौं। एउटै आयोजनाको पैसा सोही आयोजनाको अर्को शीर्षकमा खर्च गर्र्न पनि अर्थ नै पुग्नुपर्ने झन्झट छ। यसका लागि अर्थले महिनौं रोकिदिन्छ। पुलको पिलर बनाउन विनियोजित पैसा स्लाबमा पनि खर्च गर्न पाइँदैन। यस्तो अवस्थामा काम सुस्त हुन्छ। जतापनि अर्थको नियन्त्रण। एक त उसको क्षमताले नभ्याउन सक्छ। अर्को मन्त्रालयको माइक्रो म्यानेजमेन्ट गर्न अर्थले मात्रै कसरी सकोस् ? सानादेखि साना प्राविधिक विषय हेर्ने मानवस्रोत पनि अर्थसँग नहुन सक्छ। एउटा परियोजनामा पैसा बाँकी छ अर्कोमा पुगेको छैन। भुक्तानी दिन पनि रकमान्तर गर्न पाइँदैन। हाम्रै मन्त्रालयमा आएको पैसा पनि चलाउन पाइँदैन। अर्थमा गएर फाइलको चाङ लाग्छ। काम रोकिन्छ। हामीले अर्थको वा अर्को मन्त्रालयको पैसा मागेकै होइन। खर्च नभएर फ्रिज हुने बजेट भुक्तानी हुने काममा पठाइदिए हुन्छ नि ! यसो गर्दा मन्त्रालयको प्रगति र पुँजीगत खर्चको मात्रा पनि बढ्ने थियो। जथाभावी रकमान्तर होला भन्ने डर अर्थको हो कि ? स्वार्थअनुसार जथाभावी रकमान्तर गर्ने काम नियन्त्रण गर्नैपर्छ। कुनै आयोजनालाई मर्कामा पारेर अर्कोलार्ई प्राथमिकता दिन पाइँदैन। किनभने बजेटमा व्यवस्था भएअनुसार मात्र आयोजनाको प्राथमिकीकरण हुनुपर्छ। जुन योजनामा बजेट छुट्टिएको छ, सोहीमा खर्च हुनुपर्छ। यदि सो आयोजनामा खर्च हुन सकेन भने अर्कोमा सार्नु नराम्रो होइन। भुक्तानी दिन रकमान्तर गर्नु नराम्रो होइन। कुन आयोजनाको महत्व कति, कति बजेट आवश्यक पर्छ भन्ने आकलन गर्न नसक्ने गरी हाम्रा संरचना कमजोर भएर हो कि ? संरचना कमजोर भइसकेका होइनन्, समयक्रममा कमजोरी भएका हुन्। लागत अनुमानमा कमजोरी हुँदा कुनै योजनामा खर्र्च हुने कुनैमा नहुने भयो। लागत अनुमानमा मात्र समस्या होइन, कार्यान्वयनमा पनि हो। कार्यान्वयनमा अनेकौं बाधा बेहोर्नु पर्ने हुन्छ। तर, जसले खर्च गर्न सक्छ, क्षमता राख्छ उसलाई खर्च गर्न दिनुपर्छ भन्ने मेरो मान्यता हो। जति प्रयास गरे पनि लाइसेन्स प्रिन्टिङले गति पाउन नसक्नुको कारण ? स्मार्ट कार्डमा समस्या छ। प्रिन्टर खरिद गर्न टेन्डर भयो। योग्य आवेदक नै आएनन्। प्रक्रिया नै रद्द भयो। हामीले अहिले धेरै मेहनत गरिरहेका छौं। प्रिन्टर किन्ने, स्मार्ट कार्डको सफ्टवेयर टुंगो लगाउने जस्ता कामलाई छिटो अघि बढाउँदै छौं। बागमती र मधेस प्रदेश आफैंले प्रिन्टर किन्न बजेट विनियोजन गरेका छन्। धमाधम प्रिन्ट हुन थालेपछि समस्या समाधान हुनेछ। अहिले केही प्राविधिक र खरिद प्रक्रियाका झमेलाका कारण काम अड्किएको छ। यसबाहेक कानुनले अस्थायी लाइसेन्स दिन मिल्ने व्यवस्था गरेको छ। परीक्षणकालका लागि सो लाइन्सेन्स दिएपछि परीक्षणकालीन अवधिभित्र चालकको परीक्षण हुन्छ, यता स्मार्ट लाइसेन्स प्रिन्ट भइसकेको हुन्छ। परीक्षण अवधि कटेपछि स्मार्ट कार्ड आइआल्छ। हामीले बनाएको कार्ययोजनाअनुसार काम भयो भने परीक्षा पास गरेको एक साताभित्र लाइसेन्स पाइनेछ। पुराना र थोत्रा सार्वजनिक सवारी हटाउने र मास ट्रान्स्पोर्ट सञ्चालन गर्ने योजना के छ ? २० वर्ष पुराना सार्वजनिक सवारी हटाउने विषयमा यातायात व्यवसायी र श्रमिकसँग छलफल गरेर नीतिगत, कानुनी तथा व्यवस्थापकीय सुधार गर्नुपर्ने विषयमा निकास निकाल्ने छु। २० वर्ष पुगेका सवारीलाई परीक्षण गरेर सञ्चालन योग्य छन् कि छैनन् भन्ने निक्र्योल निकाल्ने विकल्प पनि छ। यो विकल्प कार्यान्वयन गर्न कानुनमै संशोधन गर्नुपर्छ। यसैले विकल्पको कार्यान्वयन जटिल छ। साझालगायत केही कम्पनीले ठूला विद्युतीय बस सञ्चालन गरेपछि सार्वजनिक सवारीमा धेरै राहत हुने अनुमान गरेका छौं। राजधानीमा मेट्रोरेल चलाउन पनि सकिन्छ। केही स्थापनमा अन्डरपास र फ्लाइओभर निर्माण गरेर सडकको अस्तव्यस्तता कम गर्न सक्छौं। यही असोजदेखि र्यापिड बस सेवा चलाउने तयारी भइरहेकै छ। कार्यालय अवधिमा ४० सिटभन्दा बढी क्षमताका गाडी चलाउने छौं। ती गाडी निजी क्षेत्रका हुनेछन् र व्यवस्था हामी गर्नेछौं। सार्वजनिक यातायातमा ठूला र सुविधासम्पन्न साधान बढाउँदै तथा सानालाई घटाउँदै गयौं भने यातायात व्यवस्थामा धेरै सुधार हुने छ। मेट्रोरेल सञ्चालनमा सरकारको चासो देखिँदैन नि ! दीर्घकालमा यातायातको समस्या समाधानका लागि मेट्रो चलाउनै पर्छ। मेट्रो रेल चलाउन सकिन्छ भन्ने सम्भाव्यता अध्ययनले देखाएका छन्। गर्न पनि सकिन्छ र गर्नु पनि पर्नेछ। अस्थायी रूपमा अन्य विकल्पबाट समस्या समाधान गर्न सकिन्छ कि भनेर मेट्रोमा ध्यान नदिइएको होला।यातायात कार्यालयको भद्रगोलको समाधान के हो ? पक्कै पनि भद्रगोल छ बेथिति छ। परीक्षा र बायोमेट्रिक दिनबाहेक सेवाग्राही कार्यालय पुग्न नपर्ने व्यवस्था गर्न प्रतिबद्ध छौं। काम सुरु पनि भइसकेको छ। यसो गरे सेटिङ र बिचौलियापनको अन्त्य हुनेछ। भदौ महिनाभर देशभर यातायात कार्यालय सुधारको काम गर्नेछौं। काम गर्यौं तर भुक्तानी पाएनौं भनेर निर्माण व्यवसायी आन्दोलित छन्। यसबारे तपाईंको धारणा के हो ? उहाँहरूको माग धेरै छन्। तर, मुख्य विषय भुक्तानी रह्यो। यस विषयमा मैले मन्त्रिपरिषद्मा एउटा प्रस्ताव लगेको छु। छलफल पनि भयो। काम गरेको भुक्तानी दिनुपर्छ भन्ने प्रधानमन्त्रीज्यूको भनाइ छ र निर्देशन पनि दिनुभएको छ। बाँकी भुक्तानी दिन हाम्रो मन्त्रालयको सम्बन्धमा प्रक्रिया अघि बढाइसकेका छौं। अघिल्लो आव काम गरेको सबै भुक्तानी निर्माण व्यवसायीले पाउँछन्। बाँकी विषय छलफल हुन बाँकी छ। केही कुरामा सरकारले लचकता देखाउँछ, केही कुरामा निर्माण व्यवसायीले पनि सम्झौता गर्नुपर्छ।  प्रस्तुति : नरेन्द्र साउदरोविन पौडेल"
लथालिंग पार्टी सुधार्न माओवादी घरघर पुग्ने,"काठमाडौं : कसैले नेतृत्वको कार्यशैलीमाथि प्रश्न उठाए त कसैले विधि र नीति मिचिएको भन्दै प्रचण्डको आलोचना गरे। पार्टी सकिने बाटोमा रहेको भन्दै चिन्ता गर्ने केन्द्रीय सदस्यको संख्या पनि उस्तै थियो। पाँच दिनसम्म चलेको माओवादी केन्द्रीय कमिटी बैठकमा पार्टी अध्यक्ष प्रचण्डमाथि सयौं प्रश्न तेर्सिए। परिवारवाद, नातावाद र भ्रष्टाचारका विषय पनि उठान भए। ती सबै प्रश्नको जवाफ प्रचण्डले आइतबार एकमुष्ठ रूपमा दिए। अन्तिममा प्रचण्ड जिन्दावादको नारा घन्काउन लगाएर बैठक अन्त्य भएको घोषणा गरियो। झन्डै तीन दशकदेखि पार्टीमा एकछत्र नेतृत्व गरेका प्रचण्डको कार्यशैलीमाथि केन्द्रीय कमिटीमा आलोचना त भयो। तर, कसैले पनि प्रचण्डको विकल्पका विषयमा शब्दसम्म उच्चारण गरेनन्। उपमहासचिव वर्षमान पुनसहितका केही नेताले प्रचण्डको उत्तराधिकारी को हो ? भनेर नेतृत्व विकास गर्नुपर्ने माग त गरे। तर, प्रचण्डले त्यसलाई सुनेको नसुनेकै झै गरे। पार्टीमा देखिएको असन्तुष्टिलाई सम्बोधन गर्न प्रचण्डले आत्मालोचना गरेपछि बैठकमा खुसियालिको माहौल बन्यो। सभाकक्षमा पत्रकारलाई पनि प्रवेश दिइयो। त्यसपछि पार्र्टी महासचिव देव गुरुङले नारा लगाउन आग्रह गरे। बैठकका सहभागीले श्रद्धेय अध्यक्ष कमरेड प्रचण्डलालसलाम भन्दै नारा घन्काए। सामूहिक नेतृत्वमा चल्नुपर्ने भन्ने नेताहरूलाई प्रचण्डको जवाफ थियो, हामी अब विधि र पद्धतिभन्दा बाहिर जानेछैनौं। पार्टीे प्रमुखको नेतृत्व वरिपरि गोलबन्द भएर जनतासँग सम्बन्ध स्थापित गर्छौं। यतिभन्दै हौसिएका केन्द्रीय सदस्यहरूले परर ताली पिटे। अध्यक्ष प्रचण्डले थपे, हामी सबै भावनात्मक रूपले पनि एक जुट भयौं। माओवादी केन्द्र अब फेरि जाग्ने छ। माओवादीले देशको फेरि नेतृत्व लिने गरी अगाडि बढ्ने छ। पार्टी बैठकमा उठेका विषय वस्तुमा धेरै सजीव र जीवन्त ढंगबाट बहस र छलफल भएको उनले दाबी गरे। बैठक नयाँ संवाद र निष्कर्षसहित सम्पन्न भयो, उनले भने। आफू नेतृत्वको सरकारले जनतामा सुशासनको आशा जगाएको प्रधानमन्त्रीसमेत रहेका अध्यक्ष प्रचण्डले बताए। सरकारले राज्यमा रहेका बेथिति हटाउँछ। जनतालाई सुशासन दिन्छ। बैठकपछि माओवादीका नेताहरूले पार्टी विधिविधान र सिस्टममा चल्ने आशा पलाएको बताएका छन्। केन्द्रीय सदस्य रामकुमार शर्माले बैठकले समाजवादी अभियान चलाउन ल्याएको कार्यक्रम र लिएको नीति राम्रो रहेको बताए। यसपटकको बैठक ऐतिहासिक भयो, उनले भने, एउटा नयाँ मोडमा पार्टी अघि बढ्छ भन्ने विश्वास छ। पार्टीले बनाएको तीन महिने कार्यक्रम एकदम वैज्ञानिक छ। कार्यविभाजन पनि राम्रोसँग भएको छ। जनताको घरघरमा माओवादी पार्टी पुग्नेबारे ल्याइएको अभियान राम्रो छ। अर्का केन्द्रीय सदस्य लेखनाथ दाहाल (राजन)ले पार्टी पंक्ति एकताबद्ध भएर जनताको दैलोमा पुग्ने र जनताका समस्या सुन्दै संगठन निर्माण गरिने बताए। संगठनात्मक क्षेत्रमा देखिएका अराजकता, अनुशासनहिनता, गुटगत मानसिकता र भ्रष्ट आचरणलाई नियन्त्रण गर्ने गरी बैठकबाट कार्यविभाजन बदलिएको छ, उनले भने, सबै नेताहरूले आफ्नो कमजोरीको निर्मम समीक्षा गरेका छन्। त्यो कमजोरी नदोहोरिने गरी अन्तर जिल्ला नेतृत्व प्रदान गर्ने निर्णय भएको छ। पार्टी रूपान्तरणको अभियानबाट नेताहरू पनि रूपान्तरण हुने उपमहासचिव मातृका यादवले बताए। हामी ठुल्ठूला चुनौतीको सामना गर्दै आएका छौं। विश्वास छ पार्टी निर्माण गर्ने अभियान पनि सफल हुन्छ, उनले भने, हाम्रो पार्टी एकदमै लथालिङ थियो। अध्यक्षले बैठकमा पार्टी छ कि छैन भन्नेबारे कुरो उठाउनुभयो। जुन प्रश्न उठेको थियो त्यसको जवाफ आएको छ। जनताको बीचमा जाने अभियानले सबैमा उत्साह भरेको बताउँदै उनले थपें, समाजवादको तयारीको अभियानका लागि बैठकले नयाँ अधार तयार पारेको छ। तीन महिने अभियान चलाइने माओवादीले संगठन निर्माणका लागि तीन महिने अभियान चलाउने निर्णय गरेको छ। जनतासँग माओवादी विशेष रूपान्तरण अभियान सञ्चालन गर्ने अध्यक्ष दाहालले घोषणा गरे। सबै वडास्तरमा गएर जनतासँग छलफल गर्ने र संगठन निर्माण गर्ने बैठकले निर्णय गरेको छ। यो अभियान भदौ १६ गतेदेखि मंसिर १५ गतेसम्म सञ्चालन हुनेछ। अभियानमा पार्टी अध्यक्ष दाहाल पनि खट्ने भएका छन्। उनी सातवटै प्रदेशको सातवटा वडामा जाने छन्। अध्यक्ष दाहालले भने, पार्टीका सबै केन्द्रीय सदस्य र पार्टीका लिडरहरू जनताको दैलोमा जान्छौं। जनताको समस्या समाधान गर्न नयाँ पहल लिन्छौं। तीन महिने अभियानले पार्टीलाई नयाँ उज्यालो दिने उनले विश्वास व्यक्ति गर्दै भने, नेपाल राज्यभित्रका सबै घरमा जान्छौं। अभियानपछि विधान सम्मेलन गर्ने बैठकले निष्कर्षमा निकालेको छ। यसपछि विशेष महाधिवेशन आयोजना गर्ने माओवादी केन्द्रले जनाएको छ। नेताहरूको जिम्मेवारी हेरफेर बैठकले नेताहरूको कार्यविभाजन हेरफेर गरेको छ। पार्टी अध्यक्ष दाहालले पार्टी पदाधिकारीहरूको जिम्मेवारी हेरफेर गरेर नयाँ जिम्मेवारी तोकेका छन्। उपमहासचिव वर्षमान पुनलाई उपत्यका विशेष प्रदेशको जिम्मेवारी तोकिएको छ। बागमती प्रदेशको इन्चार्जमा उपमहासचिव जनार्दन शर्मालाई जिम्मेवारी दिइएको छ। सचिव देवेन्द्र पौडेललाई गण्डकी प्रदेशको इन्चार्ज बनाइएको छ। सुदूरपश्चिममा डिलाराम आचार्यलाई पठाइएको छ भने हितमान शाक्यलाई लुम्बिनी प्रदेशको इन्चार्ज बनाइएको छ। कोसीमा चक्रपाणि खनाल, मधेसमा लीलामणि पोखरेल र कर्णाली प्रदेशमा मातृका यादवलाई जिम्मेवारी दिइएको पार्टी उपाध्यक्ष कृष्णबहादुर महराले जनाए। जनवर्गीय संगठन विभाग प्रमुखमा पम्फा भुसाल, पार्टी प्रवक्ता तथा प्रचार विभागमा अग्निप्रसाद सापकोटा, बुद्धिजीवीमा दीनानाथ शर्मा, विज्ञान तथा प्रविधि विभागमा गणेश साह र प्रवासमा राम कार्कीलाई जिम्मेवारी प्रदान गरिएको छ। यसैगरी समाजवादी मोर्चा र पार्टी एकता संयोजनको जिम्मा उपाध्यक्ष कृष्णबहादुर महरालाई दिइएको छ।"
अख्तियार र सीआईबीले नछोएका पूर्वप्रधानमन्त्री नेपालभट्टराई पनि छानबिनको दायरामा,"ललिता निवास प्रकरणको अनुसन्धान जारी छ। यसैक्रममा सर्वोच्च अदालतले यो प्रकरणमा निर्णयकर्ताहरूलाई पनि अनुसन्धानको दायरामा ल्याउन सरकारका नाममा निर्देशनात्मक आदेश जारी गरेको छ। यो आदेशसँगै अख्तियार र सीआईबीले नछोएका नेपालभट्टराई पनि छानबिनको दायरामा तानिएका छन्। काठमाडौं : सर्वोच्च अदालतले ललिता निवासको जग्गा हिनामिना प्रकरणमा मन्त्रिपरिषद्को निर्णय तथा अन्य निर्णयमा संलग्नहरूलाई पनि अनुसन्धान गर्न निर्देशनात्मक आदेश दिएको छ। न्यायाधीश अनिलकुमार सिन्हा र डाकुमार चुडालको संयुक्त इजलासले पिरामिडको माथिल्लो तहबाट समेत अनुसन्धान गर्न निर्देशनात्मक आदेश दिएको हो। यस आदेशसँगै मन्त्रिपरिषद्का सदस्यमाथि पनि अनुसन्धान गर्न बाटो खुलेको छ। आदेशमा भनिएको छ, मन्त्रिपरिषद्को निर्णय तथा निर्णय प्रमाणित गरी कार्यान्वयन तहमा प्रत्यक्षरूपमा संलग्न हुनेहरू, मन्त्रालय स्तरमा सो निर्णय गर्न किटानी प्रस्ताव पेस गर्ने वा प्रस्तावमा संलग्न माथिल्लो तहको पदाधिकारी वा अधिकारीको पदसोपान (अनुसन्धानकर्ताको सवाल बमोजिमको पिरामिडको माथिल्लो तह) बाटसमेत गरी अब उप्रान्तको थप अनुसन्धान कार्य अबिलम्ब सम्पन्न गर्नु गराउनु भनी यो आदेश जारी गरी दिएको छ। पिरामिड शैलीमा तहतह जिम्मेवारीहरू बाँडफाँट गरी सरकारी जग्गा हिनामिना गरी दुरुपयोग गरेकोमा पिरामिड शैलीमा माथिल्लो तहमा रहने निर्णयकर्ताको अनुसन्धान भएको मिसिल कागजातबाट नदेखिएको सर्वोच्चको आदेशमा उल्लेख छ। आदेशको पूर्णपाठ तयार गर्न समय लाग्ने भएकाले संक्षिप्त आदेश जारी भएको जनाइएको छ। सर्वोच्चले ललिता निवास जग्गा हिनामिना प्रकरणमा मुछिएका योगराज पौडेलको हकमा सिजना सिन्धुले दायर गरेको बन्दीप्रत्यक्षिकरणको रिट खारेज गर्दै निर्देशनात्मक आदेश दिएको हो। तत्कालीन अवस्थामा पौडेल नायब सुब्बा पदमा थिए। सरकारी छाप दस्तखत किर्ते र संगठित अपराधको कसुरमा अनुसन्धानका लागि पौडेललाई असार २६ गते पक्राउ गरिएको थियो। जिल्ला अदालतबाट म्याद थप लिई अनुसन्धान जारी रहेको बयानसमेत भइसकेको अवस्थामा साउन ८ गते बन्दीप्रत्यक्षिकरणको रिट दायर गरिएको थियो। गृह मन्त्रालय, नेपाल प्रहरी प्रधानकार्यालय केन्द्रीय अनुसन्धान ब्युरो, जिल्ला सरकारी वकिल कार्यालय काठमाडौं र काठमाडांै जिल्ला अदालतलाई विपक्षी बनाइ रिट दायर गरिएको थियो। सर्वोच्चले रिट खारेज गर्दै अदालतको अनुमतिले अनुसन्धानका लागि थुनामा राखेको कार्यलाई गैरकानुनी भन्न नमिल्ने ठहर गर्दै बन्दीप्रत्यक्षीकरणको आदेश जारी गरिरहनु नपर्ने निष्कर्ष निकालेको छ। अनुसन्धानको दायरा कति फराकिलो ? सर्वोच्चको आदेशले अनुसन्धानको दायरालाई आंशिक रूपमा मात्र बढाएको छ। यद्यपि, पूर्वप्रधानमन्त्री कृष्णप्रसाद भट्टराईको पालामा भएको, सर्वोच्च अदालतका पूर्वप्रधानन्यायाधीश एवं न्यायाधीशहरूबाट भएको फैसला र अख्तियार दुरुपयोग अनुसन्धान आयोगबाट भएका निर्णयका बारेमा भने आदेशमा केही उल्लेख छैन। सर्वोच्चको आदेशमा अहिले भइरहेको अनुसन्धान तहकिकातको कार्य अवस्था जो जसको निर्णय एवं निर्णय प्रक्रियाले सरकारको जग्गा व्यक्तिको नाममा गएको उल्लेख गर्दै आदेशमा त्यस्ता निर्णयाधिकारी, पदाधिकारी, अनुसन्धानको दायरामा नभई अह्राएको काम गर्ने स्तरका कर्मचारी एवं सम्पत्ति लगानी गरी जग्गा खरिद गर्नेहरू समेतकातर्फ अनुसन्धान बढी केन्द्रित भएको अवस्था देखिएको उल्लेख छ। समग्र न्यायप्रणालीप्रतिको आमविश्वासको जोखिमलाई मध्यनजर गर्दै संगठित अपराधको विषयमा अनुसन्धानलाई अघि बढाउन आदेश दिएको छ। सर्वोच्चले २०६६ चैत २९ र २०६७ वैशाख ३१, २०६७ साउन २८ तथा २०६९ असोज १८ को मन्त्रिपरिषद्को निर्णय तथा निर्णय प्रमाणित गरी कार्यान्वयन तहमा प्रत्यक्ष रूपमा संलग्न हुनेहरूलाई पनि अनुसन्धान गर्न आदेश दिएको छ। यद्यपि, सर्वोच्चको पछिल्लो आदेशले केही मात्रामा फराकिलो भएको छ। यसअघि अख्तियार दुरुपयोग अनुसन्धान आयोगले ललिता निवासको जग्गा हिनामिनामा संलग्न भएको आरोपमा पूर्वउपप्रधानमन्त्री विजयकुमार गच्छदारसहित तीन पूर्वमन्त्री र १ सय ७५ जनाविरुद्ध विशेष अदालतमा मुद्दा दायर गरेको थियो। अख्तियारले मन्त्रिपरिषद्का नीतिगत निर्णयहरू क्षेत्राधिकारभित्र नपर्ने निर्णय गर्दै प्रधानमन्त्रीद्वय नेपाल र भट्टराईविरुद्ध मुद्दा दायर गरेन। यद्यपि, दुवै प्रधानमन्त्रीसँग बयान भने लिए पनि मुद्दा दायर गर्नबाट पन्छिएको थियो। पूर्वमहान्यायाधीवक्ता रमेश बडालका अनुसार, सर्वोच्चको आदेशले अनुसन्धानको दायराबाट कोही पनि उम्कन सक्दैन भन्ने सन्देश दिएको छ। २० दिनभित्र अनुसन्धान सकिएला ? सर्वोच्च अदालतको आदेशपछि अनुसन्धानलाई तीव्रता दिनुपर्ने बाध्यात्मक अवस्था सिर्जना भएको छ। सर्वोच्चको आदेशसँगै प्रहरीको केन्द्रीय अनुसन्धान ब्युरो (सीआईबी) र सरकारी वकिल कार्यालयले अनुसन्धान कार्यलाई तीव्रता दिनुपर्ने भएको छ। असार १२ गते मीनबहादुर गुरुङ लगायतलाई पक्राउ गरेको थियो। सोही आधारमा ६० दिनभित्र अर्थात् भदौ १२ भित्र पूर्वप्रधानमन्त्रीद्वय नेपाल र भट्टराईका बारेमा पनि अनुसन्धान गरी मुद्दा दायर हुनेनहुने विषय टुंग्याउनु पर्ने छ। अनुसन्धानको मुख्य विषय नेपाल राजपत्र (गजेट) मा २०२१ मंसिर १७ गते प्रकाशित सूचनाबमोजिम नेपाल सरकारको निकायको रूपमा रहेको केन्द्रीय सेवा विभाग समरजंग कम्पनीको कार्यालयका नाममा रहेकोमा व्यक्तिको नाममा दर्ता गर्नेविरुद्ध रहेको छ। केन्द्रीय अनुसन्धान ब्युरोले सरकारी कागजात किर्तेका अतिरिक्त संगठित अपराध निवारण ऐन २०७० बमोजिम अनुसन्धान अघि बढाएको छ। अहिलेसम्म प्रहरीले निर्णायक कानुनी हैसियत नभएका टिप्पणी उठाउने, कानुनी प्रक्रिया उठान गर्ने, त्रुटि सच्याउन कारबाही प्रक्रिया अवलम्बन गर्ने, जग्गाको नापनक्सा गर्ने, साक्षी रोहवरमा बस्ने बसाउनेहरूमाथि अनुसन्धान केन्द्रित गरेको छ। त्यस्तै जग्गा खरिद बिक्री गर्ने, गराउने कार्यमा संलग्न तत्कालीन खरिदार, नायब सुब्बा, सर्भेक्षक, शाखा अधिकृत, जग्गा खरिदकर्तातर्फ बढी केन्द्रित रहेको छ। आरोपित विषयमा त्यस्ता व्यक्तिकर्मचारीको सक्रिय सम्बन्ध तथा सम्पर्क देखिन आएको स्थितिमा अनुसन्धान निजप्रति केन्द्रित हुने नै हुन्छ, आदेशमा भनिएको छ, सम्बद्ध निकायले स्वतन्त्र एवं सक्षमताका साथ अनुसन्धान गरी रहेको सम्बन्धमा तत्कालै अविश्वास गर्नु पर्ने कारण देखिँदैन। अनुसन्धानका सम्बन्धमा क्षेत्राधिकारको विषय उल्लेख गर्दै सर्वोच्चले अनुसन्धान अधिकारीको क्षमता, कर्तव्यपरायणता, निष्पक्षता वा सक्रियतामा प्रभाव पार्ने वा अनुसन्धानको खाका निर्देश गर्दैन र संयमित सीमाभित्र नै अदालत रहनुपर्ने जनाएको छ। तथापि कतिपय अपवादात्मक स्थितिमा आमसार्वजनिक चासोको विषयमा स्वच्छ, निष्पक्ष, विश्वासप्रद, समानतामा आधारित र परिणाममुखी न्याय वितरण हेतु सम्बन्धित निकायले गर्ने अनुसन्धानमा वाञ्छनीयमा मार्ग निर्देशन गराउन सक्ने अन्तरिनिहित अधिकार अदालतलाई प्राप्त भएको स्मरण गराइएको छ। प्रयोग गरिएका अदालतका अभ्यासहरू अन्तर्राष्ट्रिय स्तरमा समेत रहे भएको आदेशमा उल्लेख छ। सर्वोच्चको आदेशका केही मुख्य बुँदा"
ललिता निवास : पूर्वप्रधानमन्त्रीद्वय नेपाल र भट्टराईले केके गरेका थिए निर्णय ?,"सरकारका नाममा रहेको जग्गामा मोहियानी हक प्राप्त हुने कानुनी आधार नरहँदानरहँदै ड्राइभर भाइचालगायत ५८ जना नक्कली मोही खडा गराई सरकारी जग्गा व्यक्तिको नाममा कायम गरिएको थियो। बाटो र राजकुलोसमेत गरी २५ रोपनी ७ आना जग्गा व्यक्तिको नाम कायम गर्ने काम त्यो बेला भएको थियो। काठमाडौं : पूर्वप्रधानमन्त्रीद्वय माधवकुमार नेपाल र डा बाबुराम भट्टराईमाथि ललिता निवासको जग्गा प्रकरणमा अनुसन्धानको बाटो खुलेको छ। माधवकुमार नेपाल प्रधानमन्त्री भएको समयमा प्रधानमन्त्री निवास नै व्यक्तिको नाममा दर्ता, नक्कली मोही खडा र क्षेत्राधिकार मिचिएको विभिन्न प्रतिवेदनले देखाउँछ। अहिले पनि यो घटनासँग जोडिएर उनको नाम पटकपटक आइरहेको छ। नेपाल प्रधानमन्त्री हुँदा ०६६ चैत २९ गते ललिता निवासको जग्गामा विशिष्ट व्यक्तिको निवास विस्तार गर्ने निर्णय भयो। सरकारअन्तर्गतको समरजंग कम्पनीका नाममा मोही जनिएको ललिता निवासको जम्मा क्षेत्रफल यकिन गरी सोमा मोही भाग कट्टा गरी बाँकी रहने क्षेत्रफल एवं साविक बाटो तथा राजकुलो यकिन गरी १४ रोपनी १० आना ३ पैसा २५ दाममा प्रधानमन्त्री, प्रधानन्यायाधीश लगायतका विशिष्ट व्यक्तिको निवास विस्तार गर्ने निर्णय गरिएको थियो। सरकारका नाममा रहेको जग्गामा मोहियानी हक प्राप्त हुने कानुनी आधार नरहँदानरहँदै ड्राइभर भाइचालगायत ५८ जना नक्कली मोही खडा गराई सरकारी जग्गा व्यक्तिको नाममा कायम गरिएको थियो। बाटो र राजकुलोसमेत गरी २५ रोपनी ७ आना जग्गा व्यक्तिको नाम कायम गर्ने काम त्यो बेला भएको थियो। तत्कालीन भौतिक योजना तथा निर्माण मन्त्रालयले पेस गरेको प्रस्तावबमोजिम मन्त्रिपरिषद्ले ०६६ चैत २९ मा गरेको निर्णयमा विशिष्ट व्यक्तिको निवास विस्तार गर्ने क्रममा मोहीको हिस्सामा पर्ने जग्गा र परिसर विस्तार गर्दा विस्तारित क्षेत्रमा पर्ने जग्गाको सोधभर्ना र सट्टापट्टा गर्न भूमिसुधार तथा व्यवस्था मन्त्रालयबाट आवश्यक व्यवस्था मिलाउने निर्णय भएको थियो। उक्त निर्णय कार्यान्वयन गर्नेगराउने क्रममा भौतिक योजनाले पेस गरेको प्रस्तावमा नेपालकै पालामा ०६७ वैशाख ३१ मा अर्को निर्णय भएको देखिन्छ। मन्त्रालय र अन्तर्गतका कार्यालयबाट टिप्पणी उठाएर सोहीबमोजिम प्रस्ताव तयार गरी मन्त्रिपरिषदमा पेस भएको र प्रस्तावबमोजिम नै नेपालकै पालामा ०६७ साउन २८ गते निर्णय भई नापी र मालपोत कार्यालय डिल्लीबजारले मोही कायम गरेको थियो। यो निर्णयका आधारमा मालपोत कार्यालय डिल्लीबजार ले सरकारी जग्गा (नेपाल सरकारको नाम अर्थात समरजंग कम्पनीको नाममा दर्ता रहेको, सार्वजनिक बाटो, राजकुलोसमेत रहेको जग्गा)मा मोही कायम गरी जग्गा बाँडफाँट कित्ताकाट गरी आधा जग्गा मोही दिने निर्णय भएको थियो। तत्कालीन भूमिसुधार मन्त्रालयले गर्नुपर्ने काम भौतिक योजनाले गरेको छानबिनले देखाएको थियो। त्यो बेला भौतिक योजनामन्त्री थिए, विजयकुमार गच्छदार। भौतिक सचिव थिए दीपकुमार बस्न्यात। बस्न्यातपछि अख्तियारको प्रमुख आयुक्तसम्म भए। नेपालको पालामा भएका तीनवटै निर्णय भएका प्रस्ताव ऐन, कानुन प्रतिकूल हुने गरी आफ्नो पद र कार्यालयको क्षेत्राधिकार नाघी गैरकानुनी रूपमा गरेको भेटिन्छ। त्यस समय ड्राइभर भाइचा भन्ने मोही जनाइएको थियो तर भूमिसुधार कार्यालयको विवरणमा उल्लेख गरिएका ड्राइभर भाइचा नै भेटिएन। बाटो र राजकुलोमा पर्ने जग्गा तथा विशिष्ट व्यक्तिको निवास पर्ने जग्गामा समेत विभिन्न व्यक्तिलाई मोही भनी उल्लेख गरेको देखिएको छ। विशिष्ट व्यक्तिको गुरुयोजनाबाट निर्देशित नभई ललिता निवासको नेपाल सरकारको नाम कायम भएको जग्गामा मोहियानी हक प्राप्त हुने कानुनी आधार नै नरहेको देखिन्छ। सार्वजनिक जग्गामा मोहियानी हक प्राप्त नहुने प्रचलित कानुनी प्रावधानलाई छल्नका लागि घुमाउरो बाटोबाट अनाधिकृत व्यक्तिलाई सरकारी जग्गामा स्वामित्व स्थापित गराउने निहित स्वार्थ देखिएको छ। विशिष्ट व्यक्तिको निवास विस्तार गर्ने नाममा सरकारी जग्गामा मोहीको अस्तित्व स्वीकार गरी ड्राइभर भाइचा जस्ता कृत्रिम मोही खडा गरिएको छ। यो सबै प्रपञ्च सरकारी, सार्वजनिक जग्गा व्यक्तिको नाममा गराउने दूषित मनसायबाट अभिप्रेरित भएको देखिन्छ। जग्गा सट्टापट्टा, दर्ता, दाखिला खारेज गर्दा अपनाउनुपर्ने कार्यविधिबारे मौन रही नेपालको मन्त्रिपरिषद्ले एकैपटक मालपोत कार्यालय डिल्लीबजारलाई सिधै जग्गा दर्ता गर्न पाएको थियो। भूमिसुधार मन्त्रालय, विभाग हुँदै कार्यान्वयन गर्ने निकायमा जानुपर्ने थियो तर, नियतबस नै सोझै मालपोतलाई लेखि पठाएको त्रिताल प्रतिवेदनमा उल्लेख छ। प्रचलित कानुन, सर्वोच्चको अदालतबाट प्रतिवादित जुन कामका लागि कानुनले अधिकार दिएको छ, सो कार्य सोही निकाय वा अधिकारीको क्षेत्राधिकारमा हस्तेक्ष वा संकुचन गरी अन्य कुनै निकाय वा पदाधिकारीले अधिकार प्रयोग गर्न नपाउने भन्ने सिद्धान्तविपरीत भएको थियो। सडक बाटो र राजकुलोको जग्गा मन्त्रिपरिषद्लगायत कुनै पनि निकायले कसैलाई दिन नपाउने हुँदाहुँदै व्यक्ति विशेषको नाम दिने निर्णय गरिएको थियो। मालपोतलाई मोहियानी हक नामसारी गर्ने, मोही कायम गर्ने र जग्गाधनीबीच जग्गा बाँफाँट गर्ने अधिकार पनि दिएको छैन। मोहियानी हकको विषयमा भूमिसुधार कार्यालयले निर्णय गरेपछि मात्रै कार्यान्वयन गर्ने अधिकार मालपोतको हो। २०६७ वैशाख १ को निर्णय कार्यान्वयन गर्ने भनी मंसिर १६ गते निर्णय गरी सार्वजनिक, सरकारी, गुठी समेतको जग्गा व्यक्ति विशेषका नाम दाखिला गर्ने निर्णय अधिकार दुरुपयोग जनिने कार्य हो। नेपालको पालामा भएको मन्त्रिपरिषद्को निर्णय त्रुटिपूर्ण भएकाले मन्त्रिपरिषद्बाटै खारेज हुनुपर्ने पनि प्रतिवेदनमा छ। डा भट्टराईको पालामा के भयो ? डा बाबुराम भट्टराई प्रधानमन्त्री भएको पालामा नक्कली गुठी कायम गरेर ललिता निवासको जग्गा व्यक्तिको नाममा कायम भएको थियो। पशुपति टिकिन्छा गुठीको विषयमा भूमिसुधार तथा व्यवस्था मन्त्रालयले २०६९ साउन ९ मा मन्त्रिपरिषद्को सामाजिक समितिमा पेस भएको थियो। सामाजिक समितिले २०६९ असोज १४ मा मन्त्रिपरिषद्मा पेस गरेको थियो। भट्टराई प्रधानमन्त्री हुँदा २०६९ असोज १८ गते पशुपति टिकिन्छा गुठीका नाममा जग्गा कायम गर्ने निर्णय भएको थियो। डा भट्टराईके मन्त्रिपरिषद्ले प्रस्तावमा लेखिएबमोजिम गर्ने भनी निर्णय गरेको थियो। यसरी ३ रोपनी १२ आनामा कतै अस्तित्वमा नदेखिएको टिकिन्छा गुठी कायम गरी अनधिकृत रूपमा मोही कायम गर्ने निर्णय डा भट्टराईको पालामा भएको देखिन्छ। यो जग्गा गुठीको कायम गरी मोही सिर्जना गरेर व्यक्तिको नाम गरिएको थियो। ३ रोपनी १२ आना भनिएको यो जग्गा ४ रोपनी १४ आना भएको सीआईबीको अनुसन्धानले देखाएको छ। त्यस समय मुख्य सचिव थिए, लीलामणि पौडेल। पौडेललाई अख्तियारले बयान पनि लिएको थियो। तर, पछि मुद्दा भने हालेन। गुठी संस्थाका तीन प्रशासकसहितलाई अख्तियारले मुद्दा हालिसकेको छ। तत्कालीन प्रधानमन्त्री भट्टराई र मुख्यसचिव पौडेललाई भने हालिएको छैन। ३३ रोपनीभन्दा बढी जग्गा सरकारको नामको लगत कट्टा गरी सरकारी अभिलेख प्रमाणमा उक्त क्षेत्रमा कतै अस्तित्वमा नदेखिएको पशुपति टिकिन्छामा सहमति प्रदान गरिएको थियो। भूमिसुधार तथा व्यवस्था मन्त्रालयबाट गुठी संस्थानको यो मागभन्दा फरक हुने गरी विशिष्ट व्यक्तिको निवास विस्तारको क्रममा गुठी कायम गर्न प्रस्ताव गरिएको मध्येको ३ रोपनी १२ गुठी कायम गर्नु बदनियत देखिन्छ। २०५८ सालमा नै गुठी हो भनी २१ कित्ता जग्गामा मोही कायम गर्न निवेदन परेको थियो। गुठी संस्थानले टिकिन्छा गुठी २०६१ मंसिर ८ मा आदेश गरी २०६१ मंसिर १४ मा मन्त्रालयको स्वीकृतिका लागि पठाएको थियो। त्यो लामो निर्णय नभई मन्त्रालयमा थन्किएको थियो। त्यो पनि बदनियत पूर्ण गरीको तथ्य र प्रमाणले देखिएको छ। सुवर्णशमशेरको निवेदनमा र काठमाडौं फौजदारी तहसिलबाट आएको २०२१ असार २९ को पत्रबमोजिम रोक्काबाहेक गरी दर्ता हुन आएको भनी उल्लेख भएको कागजमा समेत गुठीका बारेमा केही खुलेको वा खुलाइएको देखिँदैन। १९९४ पछिका २०२२२३ र २०४७ सालमा काठमाडौंमा नापी हुँदा पनि टिकिन्छा गुठीको विषय उल्लेख गरिएको छैन। मोही भनिएकाले कुत बुझाएको रसिद वा भर्पाइ गुठी संस्थानमा पेस गर्नुपर्ने हो तर त्यो अभिलेख कागज गुठी संस्थानमा भेटिएको छैन। राणापरिवार रुक्मशमशेर, सुनिती राणा र शैलजा राणाले गुठीको दाबी गरेको भए पनि उनीहरूको पिता तथा ससुराले २०१७ साल असार १९ को वकसपत्र दिँदा र सो वकसपत्र पारित गर्दा तत्कालीन माल अड्डाले गुठी जग्गा भनी उल्लेख गरेको पनि कही देखिएको छैन्। त्यति बेला रैकर जग्गा भएकाले वकसपत्र पास भएकोमा २०६० सालसमा आएर मात्र गुठी जग्गा भन्नु सरासर झुठ भएको पनि त्रिताल प्रतिवेदनमा उल्लेख छ। यो प्रकरण गुठी संस्थानमा तीन पूर्वप्रशासकसहित २४ जनालाई त अख्तियारले मुद्दा नै चलाएको छ। पूर्वमन्त्री चन्द्रदेव जोशी, सचिव दिनेशहरि अधिकारीलाई मुद्दा चलाइएको छ तर मुख्य निर्णयकर्ता प्रधानमन्त्री भट्टराई र मुख्यसचिव पौडेललाई उन्मुक्ति दिइएको छ।"
पार्किङ शुल्क लिने विषयमा हस्तक्षेप नगर्न पाटन उच्च अदालतको आदेश,काठमाडौं : पाटन उच्च अदालतले काठमाडौंका व्यापारिक कम्प्लेक्सभित्र रहने पार्किङ स्थलहरूमा शुल्क लिने सम्बन्धमा कुनै हस्तक्षेप नगर्न अल्पकालीन अन्तरिम आदेश गरेको छ। न्यायाधीश राजेन्द्र खरेलको एकल इजलासले आज काठमाडौं महानगरपालिका नाममा शुल्क लिने विषयमा हस्तक्षेप नगर्न आदेश गरेको हो। अदालतले शुल्क लिन हस्तक्षेप गर्नुपर्ने विषयमा महानगरपालिकासँग लिखित जवाफसमेत माग गरेको छ भने दुवै पक्षको छलफलका लागि यही साउन ३० गते बोलाएको छ। काठमाडौं महानगरपालिकाले व्यापारिक कम्प्लेक्सहरूले ग्राहकसँग पार्किङ शुल्क उठाउन नपाउने कानुनी व्यवस्था गरेको थियो। उक्त निर्णयविरुद्ध कम्प्लेक्स डेभलपर लिजर एसोसिएनका तर्फबाट मोहन बास्तोलाले उक्त अदातलमा रिट निवेदन दायर रेका थिए। उक्त निवेदनमाथिको प्रारम्भिक सुनुवाइपछि अदालतले आदेश गरेको हो। अदालतको अर्को आदेश नआएसम्म व्यापारिक कम्प्लेक्सहरूले ग्राहकसँग पार्किङ शुल्क उठाउन पाउनेछन्।
लम्बेतान निर्णय प्रक्रियाले देश बन्दैन : मन्त्री मोदी,"काठमाडौं : संघीय मामिला तथा सामान्य प्रशासनमन्त्री अमनलाल मोदीले लम्बेतान निर्णय प्रक्रियाले देश नबन्ने बताएका छन्। मन्त्रालयले आयोजना गरेको आर्थिक वर्ष २०७९८० को वार्षिक प्रगति समीक्षा एवं मन्त्रालयस्तरीय विकास समस्या समाधान समितिको बैठकमा उनले नियर्णयका लागि अपनाइने लम्बेतान प्रक्रियाभन्दा देशले नतिजा खोजिरहेको मन्त्री मोदीको भनाइ छ। उनले भने, 'एउटा ऐन बनाउन वर्षौंवर्ष लाग्ने हाम्रो लम्बेतान निर्णय प्रक्रिया छ। जनतालाई लम्बेतान प्रक्रिया होइन, नतिजा चाहिएको छ।' राष्ट्रिय निजामती सेवा ऐन ल्याउने प्रक्रियामा भइरहेको लम्बेतान निर्णय प्रक्रियाको उदाहरण दिँदै उनले थपे, 'मन्त्रालयले ऐन बनाएपछि कानुन र अर्थमा सहमतिका लागि पठाउने, सहमति प्राप्त भएपछि समितिमा पठाउने, त्यसपछि मन्त्रिपरिषद्मा पठाउने अनि संसद्मा लैजाने, यस्तो लम्बेतान प्रक्रियाले हामी चाँडो नतिजा दिन नसक्ने ठाउँमा छौं।' मन्त्री मोदीले कानुन व्यक्तिगत स्वार्थका लागि नभई देश र जनताको आवश्यकतालाई सम्बोधन गर्नका लागि बनाउनुपर्ने धारणासमेत राखे। मन्त्रालयले अहिले सुशासन कायम गर्ने सिलसिलामा सिंहदरबार वरिपरि रहेका कर्मचारीलाई स्थानीय तहमा सरुवा गर्न थालेको उनको भनाइ थियो। उनले भने, 'कसैप्रति आग्रह र पूर्वाग्रह छैन। कसैप्रति म आग्रह र पूर्वाग्रह बोकेर हिँड्ने पनि मान्छे म होइन, देश र जनताप्रति उत्तरदायी र हित सोचेर काम गर्न आवश्यक छ। सुशासन कायम गर्ने कुराको सुरुआत सामान्य प्रशासन मन्त्रालयबाट हुनुपर्छ, हामी यही अभियानमा छौं।' बैठकमा राष्ट्रिय योजना आयोगका सदस्य जयकान्त राउत, मन्त्रालयका सचिव डा कृष्णहरि पुष्कर, सरोकारवाला मन्त्रालयका प्रतिनिधि, मन्त्रालयका विभिन्न विभाग तथा निकायका प्रमुख, मन्त्रालयका विभिन्न महाशाखाका सहसचिव एवं प्रमुखसहित कर्मचारीहरूको उपस्थिति थियो।"
"संसद बैठक स्थगित भएपछि रवि लामिछानेको आक्रोश संसद चल्दैन, बार्गेनिङ चल्छ","काठमाडौं : राष्ट्रिय स्वतन्त्र पार्टी (रास्वपा)का सभापति रवि लामिछानेले संसद सुचारु नभएपछि आपत्ति जनाएका छन्। सोमबार बोलाइएको बैठक भोलिसम्मका लागि स्थगित भएपछि लामिछानेले सामाजिक सञ्जालमा आक्रोश पोखेका छन्। उनले संसद नचल्ने तर बार्गेनिङ चल्ने भन्दै आपत्ति जनाए। उनले कयौं कानुन बनाउनुपर्ने भए पनि देशलाई प्यारलाइज्न बनाइएको आरोप लगाए। 'वर्षौंदेखि देशलाई कसरी प्यारलाइज्ड् गरिएको रहेछ भन्ने राम्ररी बुझ्दैछौं। कयौं कानुन बनाउनुपर्ने छ, कयौं कानुनमा संशोधन छ्न्। जन सरोकारका कयौं मुद्दामा छलफल र निर्णय गर्नु छ। तर संसद चल्दैन, बार्गेनिङ चल्छ, मात्र बार्गेनिङ। दु:खद,' उनले भनेका छन्। सुन तस्करी प्रकरणमा प्रमुख प्रतिपक्षी दल नेकपा एमालेले उच्च स्तरीय छानविन समितिको माग गर्दै सदन अवरुद्ध गर्दै आएको छ। लामो समय संसद नचलेपछि सभामुख देवराज घिमिरेले आफ्नै पहलमा शीर्ष तीन दलको बैठक सोमबार डाकेका थिए। सिंहदरवारमा बसेको बैठक अनिर्णित भएपछि नेताहरू पुनः बानेश्वरमा बैठक बसिरहेका छन्।"
संसदको गतिरोध अन्त्य गर्न माओवादी केन्द्रले सत्तापक्ष र प्रमुख प्रतिपक्षीसँग छलफल गर्ने,"काठमाडौं : नेकपा माओवादी केन्द्रले प्रतिनिधि सभा र राष्ट्रिय सभाको गतिरोध अन्त्य गर्न सत्तापक्ष र प्रमुख प्रतिपक्षीसहित दलहरूसँग छलफल गर्ने निर्णय गरेको छ। सिंहदरबारमा सोमबार बिहान बसेको माओवादी संसदीय दलको बैठकले सदन सुचारू गर्न ठोस छलफल गर्ने निर्णय गरेको प्रमुख सचेतक हितराज पाण्डेले जानकारी दिए। उनले भने,संसद सञ्चालन र विषयगत समितिको सभापति चयन गर्न प्रमुख प्रतिपक्ष दलका नेतासहित अन्य दलका नेतासँग छलफल गरेर ठोस निष्कर्ष निकालिन्छ र संसद अवरोध हट्छ भन्ने हामीलाई विश्वास छ। पाण्डेले सभामुखसँग शीर्ष नेताको बैठकपश्चात निकास निस्कने बताए। यस अगाडिको बैठकमा एमाले सांसदहरुले सुन तस्करी प्रकरणमा सरकारका मन्त्रीहरु र माओवादी कै उच्च तहका नेताहरु सामेल भएको आरोप लगाउँदै उच्चस्तरीय छानबिन समिति गठनका लागि रुलिङ गर्न माग गरेका थिए। तर, सभामुखले शुन्य समयको कारवाही अघि बढाउन खोजेपछि एमाले सांसदहरुले वेल घेराउ गर्दै नाराबाजीमा उत्रिएका थिए। प्रमुख प्रतिपक्ष दल एमालेको अडानप्रति सत्तापक्ष असहमत भएपछि सरकारकै आग्रहमा सभामुख घिमिरेले पटकपटक प्रतिनिधि सभाको बैठक सूचना टाँसेर स्थगित गर्दै आएका छन्। सदन अवरूद्ध भइरहेको छ। यसलाई कसरी सुचारू गर्ने भन्ने विषयबस्तु थियो। पाण्डेले भने,राष्ट्रिय सभा र प्रतिनिधि सभामा भइरहेका विषय जानकारी गराउने काम भयो। प्रधानमन्त्रीसमेत रहनुभएका हाम्रा दल नेता पुष्पकमल दाहाल प्रचण्डले केन्द्रीय कमिटी बैठकले निर्णय कार्यान्वयन गर्न निर्देशन दिनुभयो। उनले संघीय संसदको भूमिकालाई बढाउन प्रचण्डले निर्देशन दिएको बताए।"
बैतडीमा बेवारिसे अवस्थाको ७ तोला सुन बरामद,"बैतडी : बैतडीको पाटन नगरपालिका८ खोडपेमा बेवारिसे अवस्थाको सुन फेला परको छ। आइतबार दिउँसो काठमाडौंबाट दार्चुलाका लागि आइरहेको सुपप्र ०२००१ ख १३०१ नम्बरको बसबाट छाडिएको केहि सामाग्रीमा सुन फेला परेको हो। खोडपे प्रहरी चौकीको इन्ट्री पोष्टमा बसका स्टाफहरुले सामान छोडेको र उक्त सामानमा सुन फेला परेको प्रहरीले जनाएको छ। पाटन८ का एक स्थानीयका आफन्तले काठमाडौंबाट औषधि पठाएको बुझिएको छ। त्यो औषधि भनिएको वस्तुमध्येको एक प्याकेट खोलेर हेर्दा सुन भेटिएपछि इन्ट्री पोष्टमै राखेका थिए। प्रहरीलाई शंका लागेपछि बरामद गरेर सुरक्षित राखेको छ। इलाका प्रहरी कार्यालय पाटनबाट प्रहरी निरीक्षक कमलप्रसाद चौधरीको नेतृत्वमा खटिएको टोलीले सुन बरामद गर्दै इलाका प्रहरी कार्यालय पाटनमा लगिएको हो। ८३ ग्राम ५२० मिलिग्राम (करिब ७ तोला अढाइ आना) परिमाणको सुन भेटिएको इलाका प्रहरी कार्यालय पाटनका प्रमुख, प्रहरी निरीक्षक कमलप्रसाद चौधरीले जानकारी दिए। उनले बील नभएको पाइएपछि बरामद गरेर सुरक्षित राखिएको बताए। प्रहरीले थप अनुसन्धान गरिरहेको छ।"
संसदको गतिरोध फुकाउने प्रयास : सभामुखसहित तीन दलका शीर्ष नेता छलफलमा,"काठमाडौं : सभामुख देवराज घिमिरेसहित तीन दलका शीर्ष नेताहरुबीच छलफल सुरु भएको छ। सभामुख घिमिरेले प्रतिनिधि सभाको बैठक बस्नु अगाडि संसदको गतिरोध हटाउनका लागि तीन दलका शीर्ष नेतालाई छलफलका लागि बोलाएका हुन्। सिंहदरबारस्थित सभामुखको कार्यकक्षमा प्रधानमन्त्री एवं माओवादी केन्द्रका अध्यक्ष पुष्पकमल दाहाल, प्रमुख विपक्षी दलका नेता एवम् एमाले अध्यक्ष केपी शर्मा ओली, नेपाली कांग्रेसका सभापति शेरबहादुर देउवा, एमाले संसदीय दलका उपनेता सुवास नेम्वाङ, कांग्रेसका प्रमुख सचेतक रमेश लेखक, माओवादी केन्द्रका प्रमुख सचेतक हितराज पाण्डे, एमालेका सचेतक महेश बर्तौलासहितका नेता सहभागी छन्। बैठकमा उनीहरुबीच संसदीय समितिका सभापति चयन र संसदलाई प्रभावकारी बनाउने विषयमा छलफल हुनेछ। वैशाख १५ गते प्रतिनिधि सभाका १० वटा विषयगत समिति गठन भएको थियो। समिति गठन भएको दुई सातापछि जेठ २ गते एक साथ १० वटै समितिको बैठक सुरु भएको थियो । तर, सभापति चयन हुन नसक्दा समितिहरुले विधेयकमाथि छलफल गर्न सकेका छैनन्। यस अगाडिको संसद बैठकमा एमाले सांसदहरुले सुन तस्करी प्रकरणमा सरकारका मन्त्रीहरु र माओवादी कै उच्चतहका नेताहरु सामेल भएको आरोप लगाउँदै उच्चस्तरीय छानबिन समिति गठनका लागि सभामुख समक्ष रुलिङ गर्न माग गरेका थिए। तर, सभामुखले शुन्य समयको कारबाही अघि बढाउन खोजेपछि एमाले सांसदहरुले वेल घेराउ गर्दै सांसदहरु नाराबाजीमा उत्रिएका थिए। प्रमुख प्रतिपक्ष दल एमालेको अडानप्रति सत्तापक्ष असहमत भएपछि सरकारकै आग्रहमा सभामुख घिमिरेले पटकपटक प्रतिनिधि सभाको बैठक सूचना टाँसेर स्थगित गर्दै आएका छन्। सभामुख घिमिरेले सूचना टाँसेर सदन स्थगित गर्दा संसदीय अभ्यासमा गलत नजिर बस्नेतर्फ समेत स्मरण गराउँदै सदनको गतिरोध हटाउने विषयमा छलफलका लागि आज पुन नेताहरु छलफलमा जुटेका छन्। भन्सारकै गोदाममा इलेक्ट्रिक सिगरेट (भेप) साटफेर गरेर सुन तस्करी गरेको प्रकरणमा माओवादी केन्द्रका उपाध्यक्ष तथा पूर्वसभामुख कृष्णबहादुर महरालाई पक्राउ नगरेको र १०० किलो सुन प्रकरणमा पनि माओवादी नेतृत्व संलग्न भन्दै प्रमुख प्रतिपक्ष दल एमालेले छानबिनको माग गर्दै निरन्तर संसद अवरुद्ध गरेको छ। हालको अनुसन्धान प्रक्रियाबाट निष्कर्षमा पुग्न नसकिने भन्दै एमाले र राप्रपाले तस्करी भएको सुन प्रकरणको अनुसन्धान गर्न उच्चस्तरीय छानवीन समिति वा न्यायिक आयोग गठन गर्नुपर्ने र गृहमन्त्रीले जवाफ दिनुपर्ने बताउँदै आएको छ। त्रिभुवन अन्तर्राष्ट्रिय विमानस्थलको भन्सार गोदामबाट इलेक्ट्रिक सिगरेट (भेप) भित्र लुकाएर ल्याएको करिब ९ किलो सुन हराएपछि उक्त प्रकरणमा संलग्न चिनियाँ व्यापारी समेत रहेका तस्करसँग महरा बाबुछोराले पटकपटक टेलिफोन सम्पर्क गरेको केन्द्रीय अनुसन्धान ब्युरो (सिआइबी)को अनुसन्धान प्रतिवेदनमा उल्लेख छ। तर हालसम्म प्रहरीले महरा बाबुछोरालाई पक्राउ गरेर अनुसन्धान गरेको छैन। उक्त प्रतिवेदनको आधारमा समाचार प्रकाशित भएपनि महराले आफू संलग्न नभएको र उक्त प्रकरणमा रहेको नाम, उल्लेख गरिएको फोन नम्बर आफ्नो नभएको दाबी गरिरहेका छन्। एमाले, राप्रपा र रास्वपालगायत सत्ता पक्षकै कतिपय सांसदले विमानस्थलबाट भएको सुन तस्करी प्रकरण अनुसन्धान गर्न उच्चस्तरीय छानबिन समिति वा न्यायिक आयोग बनाउनुपर्ने बताइरहँदा प्रधानमन्त्री पुष्पकमल दाहाल, गृहमन्त्री नारायणकाजी श्रेष्ठले संसदमा हालसम्म जवाफसमेत दिएका छैनन्। सभामुख घिमिरेले सदन अवरोध खोल्ने विषयमा यस अगाडि पनि प्रधानमन्त्री, विपक्षी दलका नेता, गृहमन्त्री, प्रमुख सचेतक र सचेतकहरुसँग समेत पटकपटक छलफल गरेका थिए। आइतबार पनि सिंहदरबारमा प्रमुख सचेतकहरुसँग छलफलमा घिमिरेलाई सदनको अवरोध खुलाउन शीर्ष नेताकै तहमा बैठक बस्नुपर्ने सुझाव दिएका थिए ।"
"उच्चस्तरीय छानबिन समितिको माग गर्दै एमालेको अवरोध, राष्ट्रियसभा बैठक स्थगित","काठमाडौं : सुन तस्करी प्रकरणमा निष्पक्ष छानबिनका लागि उच्चस्तरीय समिति गठनको माग गर्दै नेकपा एमालेले राष्ट्रियसभा बैठकमा अवरोध जनाएको छ। सोमबार बैठक सु्रू हुने वित्तिकै एमाले सांसद दिलकुमारी रावलले सुन काण्डको सत्यतथ्य पत्ता लगाउन उच्चस्तरीय छानबिन समितिको माग गरिन्। उनले सुन काण्डको अनुसन्धान गर्न सरकार गम्भीर नभएको आरोप लगाइन् ।'सुन काण्डको सत्यतथ्य पत्ता लगाउन उच्चस्तरीय समितिको मागसहित नेकपा एमालेले संसद अवरोध गर्दै आएको छ,उनले भनिन्, 'तर सरकार त्यसतर्फ गम्भीर छैन।' सुन तस्करीमा सरकारको संलग्नता रहेको उनले आरोप लगाइन्। सरकारको संलग्नताबिना यति ठूलो परिमाणको सुन तस्करी संभव नहुने उनले दावी गरिन्। उनले प्रतिपक्षीले उठाएका सवालहरुको सम्बोधन नभए सदन चल्न नसक्ने स्पष्ट पारिन्। सांसद रावलले आफ्नो भनाइ राखिसकेपछि एमाले सांसदहरू उठेर विरोध जनाइरहे। संसदको अवरोध हटाउन राष्ट्रियसभा अध्यक्ष गणेशप्रसाद तिमिल्सिनाले एमाले सांसदहरूलाई आग्रह गरे। उनले दबाबसहित संसद चलाउने गरी अगाडि बढ्न आग्रह गरे। तर, एमाले सांसदहरूले आफ्नो अडान छाडेन्। त्यसपछि अध्यक्ष तिमिल्सिनाले बैठक साउन २४ गते बुधबार दिउँसो १ बजे बस्नेगरी स्थगित भएको जानकारी गराए। एमालेले निरन्तर अवरोध गर्दै आएपछि प्रतिनिधिसभाका सभामुख देवराज घिमिरे संसदको गतिरोध हटाउन आन्तरिक छलफलमा जुटेका छन्। सभामुख घिमिरे आज तीन दलका शीर्ष नेताहरूसँग छलफलमा जुटेका छन्। सिंहदरबारस्थित सभामुखको कार्यालयमा सभामुख घिमिरेसहित माओवादी केन्द्रका अध्यक्ष एव् प्रधानमन्त्री पुष्पकमल दाहाल, नेपाली कांग्रेसका सभापति शेरबहादुर देउवा र नेकपा एमालेका अध्यक्ष केपी शर्मा ओलीबीच फलफल जारी छ। साउन ३ गते त्रिभुवन अन्तर्राष्ट्रिय विमानस्थलबाट भन्सार चेकजाँच पास भएर बाहिरिएको क्वीन्टल सुन राजश्व अनुसन्धान विभागले बरामद गरेको थियो। सुन तस्करीमा सरकारका मन्त्रीहरूको संलग्नता रहेको भन्दै निष्पक्ष छानबिनका लागि उच्च स्तरीय छानबिन समिति गठनको माग गर्दै एमालेले संघीय संसदका दुवै सदन अवरोध गर्दै आएको छ।"
ल्यारक्याल लामाको नियुक्तिको विषयलाई लिएर माओवादीभित्र विवाद,"काठमाडौं : विवादास्पद छवि भएका ल्यारक्याल लामाको नियुक्तिको विषयलाई लिएर माओवादीभित्र विवाद सुरु भएको छ। सरकारले माओवादी केन्द्रका केन्द्रीय सदस्य लामालाई लुम्बिनी विकास कोषको उपाध्यक्षमा नियुक्त गरेपछि पार्टीभित्रै आलोचना सुरु भएको हो। पर्यटनमन्त्री सुदन किराँतीको प्रस्तावमा केही दिनअघि बसेको मन्त्रिपरिषद बैठकले उनलाई कोषको उपाध्यक्ष बनाउने निर्णय गरेको हो। लामा दोहोरो नागरिकता मुद्दामा समेत मुछिएका व्यक्ति हुन्। यसैबीच माओवादी केन्द्रका केन्द्रीय सदस्य लेखनाथ न्यौपानेले लामाको नियक्तिबारे सार्वजनिक असन्तुष्टि प्रकट गरेका छन्। उनले भनेका छन्, रूपान्तरण अभियानको उद्घाटन भदौ १६ मा गर्ने निर्णय थियो । तर, बैठक सकिएकै दिन लुम्बिनीबाट सुरु भइसकेको छ। आइतबार सकिएको सत्तारुढ दल नेकपा (माओवादी) केन्द्रको केन्द्रीय समिति बैठकले तीन महिने जनतासँग माओवादी विशेष रूपान्तरण अभियानघोषणा गरेको थियो। यो अभियान भदौ १६ गतेदेखि मंसिर १५ गतेसम्म सञ्चालन हुनेछ। कांग्रेस र एमालेबाट लाभ लिइसकेपछि लामा तत्कालीन एकीकृत माओवादीमा प्रवेश गरेका थिए। माओवादीले लामालाई २०७१ सालमा समानुपातिक सभासद बनाएको थियो। सुशासन कायम गर्ने भनेर भाषण गर्दै हिँड्ने प्रधानमन्त्री पुष्पकमल दाहाल प्रचण्डले विवादास्पद व्यक्ति लामालाई कोषको उपाध्यक्ष बनाएपछि वर्तमान सरकार थप विवादित बनेको छ।"
कोसीमा ९० धान रोपाइँ,"विराटनगर : अन्न भण्डारको उर्वरभूमि मानिने कोसी प्रदेशमा साउनको चौथो सातासम्म ९० प्रतिशत धान रोपाइँ भइसकेको छ। गत वर्ष यस अवधिमा ८८ प्रतिशत धान रोपाइँ भएको थियो। कृषि विकास निर्देशनालय विराटनगरका अनुसार सबैभन्दा बढी सोलुखुम्बुमा ९९ र सबैभन्दा कम खोटाङमा ६५ प्रतिशत धान रोपाइँ भएको छ। तराईका जिल्लामा ९५ प्रतिशत धान रोपाइँ भएको छ। निर्देशनालयले कोसीकोे मध्यपहाडमा धान खेती हुने ९० हजार ९ सय १६ हेक्टरमध्ये ७९ प्रतिशत धान रोपाइँ भएको जनाएको छ। मध्यपहाडमा ७१ हजार ५ सय ९४ हेक्टरमा धान रोपाइँ भएको छ। निर्देशनालय विराटनगरका कृषिविज्ञ नेत्रमणि काफ्लेका अनुसार तराईका तीन जिल्लामा २ लाख २५ हजार ८ सय हेक्टरमा धान खेती हुँदै आएकोमा हालसम्म २ लाख १५ हजार ७ सय ८४ हेक्टरमा धान रोपाइँ भएको छ। जुन धान खेती हुने क्षेत्रफलको ९६ प्रतिशत हो। त्यसपछि उच्च पहाडमा ८८ प्रतिशत धान रोपाइँ भएको छ। २४ हजार १ सय १३ हेक्टरमध्ये २१ हजार १ सय ४९ हेक्टरमा धान रोपाइँ भएको छ। उच्च पहाडी जिल्लाको ताप्लेजुङमा ८ हजार ७ सय ३७ हेक्टरमा धान खेती हुँदै आएकोमा ८२ प्रतिशत रोपाइँ भएको छ। संखुवासभामा १३ हजार ८ सय ५१ हेक्टरमा धान खेती हुँदै आएकोमा ९० प्रतिशत भएको छ। त्यसैगरी, मध्यपहाडी जिल्ला ओखलढुंगामा ४ हजार ४ सय ३ हेक्टरमध्ये ९३ प्रतिशत रोपाइँ भएको छ । भोजपुरमा १८ हजार ९२ हेक्टरमा धान खेती हुँदै आएकोमा हालसम्म ८१ प्रतिशत रोपाइँ भएको छ। धनकुटामा ७ हजार ९ सय ५० हेक्टरमा धान रोपाइँ हुँदै आएकोमा हालसम्म ८५, तेह्रथुममा १० हजार १ सय ७५ हेक्टरमध्ये ८२, उदयपुरमा १३ हजार ३ सय ८० हेक्टरमध्ये ७२ प्रतिशत रोपाइँ भएको छ। पाँचथरमा ९ हजार २ सय ३ हेक्टरमध्ये ८६, इलाममा १४ हजार ८ सय १५ हेक्टरमध्ये ७९ प्रतिशत धान रोपाइँ भएको छ। झापामा ८७ हजार ५ सय हेक्टरमध्ये ९८ प्रतिशत धान रोपाइँ भएको छ। मोरङमा ८३ हजार ३ सय हेक्टरमध्ये ८१ हजार ६ सय ३४ हेक्टरमा धान रोपाइँ भएको छ। सुनसरीमा भने ८८ प्रतिशतमात्रै धान रोपाइँ भएको छ। सुनसरीमा ५५ हजार ५ सय हेक्टरमध्ये ५५ सय हेक्टरमा धान खेती हुँदै आएको छ। तराईका जिल्लामा भदौ १५ सम्म धान रोपाइँ हुने गरेको कृषि अर्थविज्ञ काफ्लेले जानकारी दिए। प्रदेश १ को तीन जिल्लामा धान रोपाइँ उल्लेखनीय नहुनुमा सुनसरीमोरङ सिँचाइ योजनाको नहरमा रोपाइँका बेला पानी नछोड्नु र आकाशे पानीसमेत निरन्तर नभएकाले धान रोपाइँ प्रभावित बनेको बताइएको छ। २०७२ सालमा अविरल वर्षासँगै मोरङको लोहन्द्रा खोलामा आएको बाढीले नहर बगाएको थियो । लोहन्द्रादेखि कानेपोखरी रंगेली रोडको पश्चिमका करिब १० हजार हेक्टर धान खेती गर्न समस्या हुने गरेको छ । निर्देशनालयका निमित्त प्रमुख प्रकाशकुमार डाँगीले पहाडी जिल्लामा पर्याप्त पानी नपर्दा रोपाइँ प्रभावित बनेको जानकारी दिए।"
सभामुखसहित शीर्ष नेताहरूको बैठक बानेश्वरमा सुरू,"काठमाडौं : सभामुखसहित शीर्ष नेताहरूको बैठक नयाँ बानेश्वरमा सुरू भएको छ। संसद गतिरोध अन्त्यका लागि सभामुख देवराज घिमिरेको पहलमा बैठक बसेको हो। सुन तस्करी प्रकरणमा उच्च स्तरीय छानबिन समितिको माग गर्दै आएको नेकपा एमालेले सदन अवरुद्ध गर्दै आएको छ। उसले गृहमन्त्री नारायणकाजी श्रेष्ठको राजीनामा समेत माग्दै आएको छ। लामो समयदेखि सदन सञ्चालन हुन नसकेपछि सभामुख घिमिरेले सोमबार पहल थालेका हुन्। यसअघि आजै सिंहदरवारमा बसेको बैठक निष्कर्षविहीन टुंगिएको थियो। बैठकमा दलहरूको अडानका कारण सहमति हुन सकेको थिएन। सोही बैठक निरन्तरताका लागि अहिले बानेश्वरमा बसेको हो। बैठकमा सभामुख घिमरेसहित प्रधानमन्त्री पुष्पकमल दाहाल, प्रमुख प्रतिपक्ष दल नेकपा एमालेका अध्यक्ष केपी शर्मा ओली र नेपाली कांग्रेसका सभापति शेरबहादुर देउवा सहभागी छन्। बैठकमा सहमति जुटेलगत्तै प्रतिनिधिसभा बैठक सुरू गरिने तयार संसद सचिवालयको रहेको छ। यसअघि १ बजेका लागि बोलाइएको बैठक ४ बजेसम्मका लागि स्थगित गरिएको थियो।"
अर्थमन्त्री महत र अमेरिकी राजदूत थम्पसनबीच भेट,काठमाडौं : अर्थमन्त्री डा प्रकाशशरण महत र नेपालका लागि अमेरिकी राजदूत डीन थम्पसनबीच भेट भएको छ। अर्थमन्त्री महतलाई भेट्न राजदूत थम्सन सोमबार बिहान अर्थमन्त्रालयमा पुगेका हुन्। मिलेनियम च्यालेन्ज कर्पोरेसन (एमसीसी) कार्यान्वयनको विषयलाई लिएर अमेरिकी कुटनीतिज्ञहरुले नेपाल सरकारका मन्त्रीहरुलाई भेट्ने क्रमलाई बढवा दिइरहेका छन्। राजदूत थम्पसनले एमसीसी कार्यन्वयन र अमेरिकी सहायताबारे मन्त्री महतसँग छलफल गरेका छन् । थम्पसनले गत बिहीबार बालुवाटार पुगेर प्रधानमन्त्री पुष्पकमल दाहाल 'प्रचण्ड'लाई भेटेका थिए। असार अन्तिम साता अमेरिकी सहायक विदेशमन्त्री डोनाल्ड लुपनि एमसीसी कार्यान्वयनका विषयमा छलफल गर्न नेपाल आएका थिए। अमेरिकाले संसदबाट अनुमोदन भएको एमसीसी परियोजना कार्यान्वयनका लागि नेपालका राजनीतिक दलहरुलाई ताकेता गरिरहेको छ। एमसीसी सम्झौताअनुसार अमेरिकाले नेपाललाई ५० करोड अमेरिकी डलर अनुदान दिने घोषणा गरेको छ। हालको सत्ता गठबन्धनले १२ बुँदे व्याख्यात्मक घोषणासहित २०७८ साल फागुन १५ गते संसदबाट एमसीसी कम्प्याक्ट सम्झौता अनुमोदन गरेको थियो।
संघीय शिक्षा ऐन संशोधन गर्न बनेको विधेयकमा थारूको आपत्ति,"काठमाडौं : मन्त्रिपरिषद्बाट पारित भएको संघीय शिक्षा ऐन संशोधन गर्न बनेको विधेयकलाई लिएर थारु समुदायले आपत्ति जनाएका छन्। संघीय शिक्षा ऐन संशोधन गर्न बनेको विधेयकले मधेसी, आदिवासी जनजाति, दलित, पिछडा वर्ग वा अल्पसंख्यक मुसलमान समुदाय र थारूलाई २२ प्रतिशत आरक्षणको व्यवस्था गरी तराई मधेसका नाममा सुनियोजित रूपले थारूहरुको अस्तित्व, पहिचान र अधिकार समाप्त गर्न खोजेको भन्दै उनीहरूले आपत्ति जनाएका हुन्। सोमबार काठमाडौंमा पत्रकार सम्मेलन गर्दै उनीहरूले उक्त शिक्षा विधेयक थारू समुदायका लागि स्वीकार्य नभएको बताए। यथास्थितिमा शिक्षा विधेयक पारित गर्न खोजेमा सरकाले कडा मूल्य चुकाउनुपर्ने उनीहरूको चेतावनी छ। पत्रकार सम्मेलनमा थरुहट थारुवान राष्ट्रिय मोर्चाका संयोजक श्रवण चौधरीले राज्यले थारू समुदायमाथि पटकपटक शोषण गरेको आरोप लगाउँदै अहिले पनि शिक्षा विधेयकमा पनि थारुहरूलाई राज्यले दमन गर्न खोजेको बताए। तराईमा रहेको मधेसी, थारु, मुस्लिम, दलितलाई २२ प्रतिशतलेमात्रै नपुग्ने उनले बताए। उनले थारु आन्दोलनमा सहभागी भएकै कारण अन्य थारुहरु कारागारमा रहेको भन्दै उनीहरुलाई पनि रिहा गर्नुपर्ने माग गरे। त्यस्तै पूर्वसांसद गंगा सत्गौवा थारुले संविधानले थारु कलास्टरमा पहिचान दिएपछि पनि थारुहरुको पहिचान र आउने सन्ततिहरुको अधिकारमाथि खेलवाड भइरहेको बताइन्। कांग्रेसका नेता एवं प्रतिनिधि सभा सदस्य तेजुलाल चौधरीले संविधानको भावनाविपरित शिक्षा ऐन ल्याउन लागिएको बताउँदै उक्त शिक्षा ऐन मन्त्रिपरिषद्ले फिर्ता नलिएको खण्डमा अप्ठ्यारो पर्ने चेतावनी दिए।"
मोटरसाइकल चालक नालीभित्र मृत फेला,"विराटनगर : मोरङको कानेपोखरी गाउँपालिका५ मा सोमबार बिहान मोटरसाइकल चालक नालीभित्र मृत फेला परेका छन् । इलाका प्रहरी कार्यालय पथरीका डीएसपी लक्ष्मी भण्डारीका अनुसार कानेपोखरी५ का ३० वर्षीय शिवचन्द्र यादवको शव नालीभित्र भेटिएको हो । यादवले चलाएको लु ३७ प ९९४२ नम्बरको मोटरसाइकल पनि नालीभित्रै लडिरहेको अवस्थामा फेला परेको हो । आफैं अनियन्त्रित भएर मोटरसाइकलसहित चालक नालीभित्र खसेको हुनसक्ने प्रहरीको अनुमान छ । यादव बिहान ६ बजेतिर मृत फेला परेपछि स्थानीयले प्रहरीलाई घटनाको जानकारी गराएका हुन् । डीएसपी भण्डारीका अनुसार उत्तरबाट पूर्वदक्षिण जाँदै गरेको अवस्थामा मोटरसाइकल दुर्घटनामा परेको हुनसक्ने अनुमान गरिएको छ । टाउकोमा हेल्मेट नलगाएको अवस्थामा चालकको शव फेला परेको उनले बताए । मोटरसाइकल अनियन्त्रित भएपछि चालकको टाउको नालीमाथि बनाइएको विश्रामस्थलमा ठोक्किएको हुनसक्छ,भण्डारीले भने,नालीभित्र चालकको शव र त्यही नालीमा मोटरसाइकल पनि फेला परेको हो । उनका अनुसार शवलाई पोस्टमार्टमका लागि उर्लाबारीको मंगलबारेस्थित मदन भण्डारी अस्पताल एवं ट्रमा सेन्टर पठाएर घटनाको अनुसन्धान सुरु गरिएको छ ।"
प्रतिनिधिसभा बैठक अपरान्ह ४ बजेलाई सारियो,"काठमाडौं : प्रतिनिधिसभा बैठक तीन घण्टा पर सारिएको छ। दिउँसो १ बजेका लागि बोलाइएको बैठक अपरान्ह ४ बजेका लागि सारिएको नेपाली कांग्रेसका प्रमुख सचेतक रमेश लेखकले जानकारी दिए। बैठकको गतिरोध हटाउन सोमबार सभामुख देवराज घिमिरेले शीर्ष तीन दलका नेताहरू र तीनै दलका प्रमुख सचेतकसँग छलफल गरेका थिए। सहमति नजुटेपछि तीन दलका शीर्ष नेताको बैठक अपरान्ह ३ : ३० बजे पुन: बस्नेगरी स्थगित भएपछि प्रतिनिधिसभा बैठक ४ बजेलाई सारिएको हो। सिंहदरबास्थित सभामुखको कार्यकक्षमा बसेको बैठकमा माओवादी केन्द्रका अध्यक्ष एवं प्रधानमन्त्री पुष्पकमल दाहाल,नेपाली कांग्रेस सभापति शेरबहादुर देउवा र नेकपा एमाले अध्यक्ष केपी शर्मा ओली सहभागी थिए। सुन तस्करी प्रकरणको अनुसन्धानका लागि उच्चस्तरीय समिति गठनको माग गर्दै नेकपा एमालेले संघीय संसदको दुवै सदन अवरुद्ध गर्दै आएको छ। उक्त मागमा सत्तापक्षले असहमत जनाएपछि बैठक बस्न नसकेको हो।"
नेपाल महिला संघको अध्यक्ष उषा राउत मिश्रलाई बर्खास्त गर्न माग,"काठमाडौं : नेपाली कांग्रेसको भ्रातृ संस्था नेपाल महिला संघले विधानविपरित काम गर्न संघकी अध्यक्ष उषा राउत मिश्रलाई बर्खास्त गर्न माग गरेका छन्। संघको केन्द्रीय समितिले आज अनुपम फुडल्याण्डमा पत्रकार सम्मेलन गरी संघको वर्तमान अध्यक्षले विधान विपरित १२ जिल्लाको जिल्ला अधिवेशनबाट निर्वाचित अध्यक्षलाई वर्खास्त गरेको भन्दै विरोध जनाएको हो। पत्रकार सम्मेलनमा बोल्दै संघको केन्द्रीय सदस्य एवम् संविधानसभा सदस्य रिता शाहीलाई संघको विधान महाधिवेशन गर्ने जिम्मा पाएको नेतृत्वले धमाधम जिल्ला नेतृत्वलाई हटाउनु दुःखद भएको बताइन्। 'पार्टीलाई एकढिक्का बनाएर सङ्गठन सुदृढिकरण अभियान सञ्चालन भइरहेको बेलामा पार्टीभित्र विग्रह निम्याउन खोज्ने वर्तमान अध्यक्षलाई तत्काल बर्खास्त गर्नुपर्छ', उनले भनिन्।"
"प्रतिनिधिसभा बैठक बस्दै, सुन काण्डबारे एमालेले जवाफ माग्ने","काठमाडौं : संघीय संसदअन्तर्गतको प्रतिनिधिसभा बैठक बस्दैछ। बैठकमा प्रमुख प्रतिपक्ष नेकपा एमालले सुन काण्डबारे सरकारको जवाफ माग्ने तयारी गरेको छ। 'सुन तस्करी प्रकरणमा सरकारले जवाफ नदिएसम्म हामी संसद् चल्न दिदैनौं, हामीले उच्चस्तरीय छानबिन समिति बनाउनुपर्ने र सरकारले जवाफ दिनुपर्ने भनेर निरन्तर आवाज उठाउँदै आएका छौं। संसद अवरोध गर्न खोजेको होइन। विधिको शासन र भ्रष्टाचार नियन्त्रणका लागि आवाज उठाएका हौं, 'एमालेका एक सांसदले भने। उनले सोही विषयमा केही समयपछि तीन दलका शीर्ष नेताहरूबीच छलफल हुने बताए। एमालेले क्वीन्टनल सुन तस्करी प्रकरणमा छानबिन गर्न उच्चस्तरीय छानबिन समितिको माग गर्दै संसद अवरुद्ध गर्दै आएको छ। तर,सरकारले संसदमा सुन प्रकरणको छानबिन बारे स्पष्ट जवाफ दिएको छैन। एमाले सांसदहरूले सुन तस्करी प्रकरणमा सत्ता पक्षकै नेताहरु संलग्न रहेको आरोप लगाउँदै आएका छन्। प्रधानमन्त्री पुष्पकमल दाहालले भने मन्त्रिपरिषद बैठकमा सुन प्रकरणको अनुसन्धान प्रहरीले गरिरहेको भन्दै उच्चस्तरी छानबिन समिति आवश्यक नभएको बताएका थिए। साउन ३ गते त्रिभुवन विमानस्थलबाट भन्सार चेकजाँच पास भइ बाहिरिएको एक क्वीन्टल सुन राजश्व अनुसन्धान विभागले बरामद गरेको थियो। सुनको अनुसन्धान राजश्व अनुसन्धानले गर्दै आएपनि थप अनुसन्धानका लागि नेपाल प्रहरीलाई जिम्मा दिइएको छ। सो प्रकरणमा १८ जना पक्राउ परिसकेका छन्। बैठक दिउँसो १ बजेका लागि बोलाइएको संघीय संसदको महासचिव डाभरतराज गौतमले जानकारी दिए। आजको बैठकमा सभामुख देवराज घिमिरेले प्रतिनिधिसभा सदस्य टोपबहादुर रायमाझी निलम्बन भएको जानकारी गराउने कार्यसूची रहेको छ। रायमाझी नक्कली भुटानी शरणार्थी प्रकरणमा पक्राउ परी हाल पूर्पक्षका लागि थुनामा रहेका छन्। कानुन,न्याय तथा संसदीय मामिला मन्त्री धनराज गुरुङ्गले नेपाल सरकार,मन्त्रिपरिषद्को निर्णयबाट आयोगको कार्यावधि थप गर्ने गरी जारी भएको आदेश बपेत्ता पारिएका व्यक्तिको छानबिन, सत्य निरुपण तथा मेलमिलाप आयोग ऐन, २०७१ को दफा ४२ कोउपदफा (२) बमोजिम सदनसमक्ष पेश गर्ने कार्यसूचीमा उल्लेख छ। शिक्षा विज्ञान तथा प्रविधि मन्त्री अशोक कुमार राईले राष्ट्रिय सभामा उत्पत्ति भएको 'नेपाल विश्वविद्यालय विधेयक, २०८० लाई दफावार छलफलका लागि सम्बन्धित समितिमा पठाइयोस्' भनी प्रस्ताव प्रस्तुत गर्नेछन्।"
सर्वोच्चले अनुसन्धान गर्न आदेश दिएको भोलिपल्टै पूर्वप्रधानमन्त्री नेपाल विदेश भ्रमणमा निस्किए,"काठमाडौं : नेपाल कम्युनिष्ट पार्टी (एकीकृत समाजवादी)का अध्यक्ष माधवकुमार नेपाल विदेश भ्रमणमा निस्किएका छन्। टर्किस एअरको विमानबाट आज बिहान ७:३० बजे इस्तानवुल हुँदै जेनेभा प्रस्थान गरेका हुन्। पूर्वप्रधानमन्त्री नेपाल प्रवासी नेपाली एकता मन्च युरोपद्वारा स्वीट्जरल्याण्ड लगायतका विभिन्न देशहरूमा आयोजना हुने पूर्व निर्धारित विभिन्न कार्यक्रमहरूमा सहभागी हुन त्यसतर्फ गएको उनको निजी सचिवालयले जनाएको छ। सर्वोच्च अदालतले ललिता निवासको जग्गा हिनामिना प्रकरणमा पूर्वप्रधानमन्त्रीद्वय माधवकुमार नेपाल र डा बाबुराम भट्टराईमाथि अनुसन्धान गर्न आदेश दिएको भोलिपल्ट नै नेपाल विदेश भ्रमणमा निस्किएका हुन्। आदेशले अख्तियार र सीआईबीले नछोएका नेपालभट्टराई छानबिनको दायरामा तानिएका छन्। न्यायाधीश अनिलकुमार सिन्हा र डाकुमार चुडालको संयुक्त इजलासको आदेशमा भनिएको छ, मन्त्रिपरिषद्को निर्णय तथा निर्णय प्रमाणित गरी कार्यान्वयन तहमा प्रत्यक्षरूपमा संलग्न हुनेहरू, मन्त्रालय स्तरमा सो निर्णय गर्न किटानी प्रस्ताव पेस गर्ने वा प्रस्तावमा संलग्न माथिल्लो तहको पदाधिकारी वा अधिकारीको पदसोपान (अनुसन्धानकर्ताको सवाल बमोजिमको पिरामिडको माथिल्लो तह) बाटसमेत गरी अब उप्रान्तको थप अनुसन्धान कार्य अबिलम्ब सम्पन्न गर्नु गराउनु भनी यो आदेश जारी गरी दिएको छ। यता नेपालको सामाजिक सञ्जालमार्फत भनिएको छ,हिजो सर्वोच्च अदालतबाट भएको फैसलाका सन्दर्भमा उहाँ जानकार हुनुहुन्छ। सबै प्रकारका भ्रष्ट्राचार एवम् अनियमितताको निष्पक्ष छानविन गरी दोषी उपर कडा कारबाही हुनुपर्छ र मुलुकमा सुशासन कायम गर्नुपर्छ भन्ने कुरामा उहाँको दृढ मान्यता रहेको छ। नेपाल भदौ १ गते स्वदेश फर्किने कार्यक्रम रहेको छ। नेपालले एकीकृत समाजवादीको कार्यबाहकको जिम्मेवारी उपाध्यक्ष बेदुराम भुसाललाई दिएका छन्। नेपाल प्रधानमन्त्री हुँदा ०६६ चैत २९ गते ललिता निवासको जग्गामा विशिष्ट व्यक्तिको निवास विस्तार गर्ने निर्णय भएको थियो। सरकारअन्तर्गतको समरजंग कम्पनीका नाममा मोही जनिएको ललिता निवासको जम्मा क्षेत्रफल यकिन गरी सोमा मोही भाग कट्टा गरी बाँकी रहने क्षेत्रफल एवं साविक बाटो तथा राजकुलो यकिन गरी १४ रोपनी १० आना ३ पैसा २५ दाममा प्रधानमन्त्री, प्रधानन्यायाधीश लगायतका विशिष्ट व्यक्तिको निवास विस्तार गर्ने निर्णय गरिएको थियो। सरकारका नाममा रहेको जग्गामा मोहियानी हक प्राप्त हुने कानुनी आधार नरहँदानरहँदै ड्राइभर भाइचालगायत ५८ जना नक्कली मोही खडा गराई सरकारी जग्गा व्यक्तिको नाममा कायम गरिएको थियो। बाटो र राजकुलोसमेत गरी २५ रोपनी ७ आना जग्गा व्यक्तिको नाम कायम गर्ने काम त्यो बेला भएको थियो। तत्कालीन भौतिक योजना तथा निर्माण मन्त्रालयले पेस गरेको प्रस्ताव बमोजिम मन्त्रिपरिषद्ले ०६६ चैत २९ मा गरेको निर्णयमा विशिष्ट व्यक्तिको निवास विस्तार गर्ने क्रममा मोहीको हिस्सामा पर्ने जग्गा र परिसर विस्तार गर्दा विस्तारित क्षेत्रमा पर्ने जग्गाको सोधभर्ना र सट्टापट्टा गर्न भूमिसुधार तथा व्यवस्था मन्त्रालयबाट आवश्यक व्यवस्था मिलाउने निर्णय भएको थियो। उक्त निर्णय कार्यान्वयन गर्नेगराउने क्रममा भौतिक योजनाले पेस गरेको प्रस्तावमा नेपालकै पालामा ०६७ वैशाख ३१ मा अर्को निर्णय भएको देखिन्छ। मन्त्रालय र अन्तर्गतका कार्यालयबाट टिप्पणी उठाएर सोहीबमोजिम प्रस्ताव तयार गरी मन्त्रिपरिषदमा पेस भएको र प्रस्तावबमोजिम नै नेपालकै पालामा ०६७ साउन २८ गते निर्णय भई नापी र मालपोत कार्यालय डिल्लीबजारले मोही कायम गरेको थियो। यो निर्णयका आधारमा मालपोत कार्यालय डिल्लीबजार ले सरकारी जग्गा (नेपाल सरकारको नाम अर्थात समरजंग कम्पनीको नाममा दर्ता रहेको, सार्वजनिक बाटो, राजकुलोसमेत रहेको जग्गा)मा मोही कायम गरी जग्गा बाँडफाँट कित्ताकाट गरी आधा जग्गा मोही दिने निर्णय भएको थियो। तत्कालीन भूमिसुधार मन्त्रालयले गर्नुपर्ने काम भौतिक योजनाले गरेको छानबिनले देखाएको थियो।"
संसद गतिरोध अन्त्य गर्नेबारे शीर्ष नेताबीच कुरा मिलेन,"काठमाडौं : संसद गतिरोध अन्त्यका लागि सभामुखसहित मुख्य तीन दलका शीर्ष नेता बसेको बैठक बिना निष्कर्ष सकिएको छ। सिंहदरवारस्थित सभामुखको कार्यकक्षमा बैठक बसेको थियो। नेपाली कांग्रेसका प्रमुख सचेतक रमेश लेखकले बैठकमा सकारात्मक छलफल भएको बताए। उनले बैठक साढे ३ बजे बस्नेगरी सकिएको बताए। 'संसद गतिरोध अन्त्यका लागि सबै जना सकारात्मक हुनुहुन्छ। बैठक फेरि साढे ३ बजे बस्नेछ,' उनले भने। आज १ बजेका लागि बोलाइएको संसद बैठक ४ बजेका लागि सार्ने तयारी भएको उनको भनाइ छ। 'संसद बैठक ४ बजेका लागि सार्ने तयारी भएको छ। साढे ३ बजेको छलफललगत्तै बैठक बस्ने कुरा भएको छ,' उनले भने। प्रमुख प्रतिपक्षी दल नेकपा एमालेले सुन तस्करी प्रकरणमा उच्च स्तरीय छानबिन समितिको माग गर्दै आएको छ। छानबिन समिति नबनेसम्म संसद चल्न नदिने एमालेको अडान छ।"
भ्रष्टाचारमा राजनीतिक दाउपेच,"अनुसन्धानको दायरा फराकिलो र निष्पक्ष हुनुपर्छ। शक्तिको आडमा कसैले पनि उन्मुक्ति पाउनु हुँदैन। पछिल्लो समय नेपालमा तीनवटा ठूला भ्रष्टाचार प्रकरण सतहमा आए। ललिता निवास, नक्कली भुटानी शरणार्थी र सुन तस्करी प्रकरण। अघिल्ला दुईवटा भ्रष्टाचार प्रकरण अदालतसम्म पुगेका छन् भने पछिल्लो प्रकरण आन्तरिक राजस्व र सीआईबीको अनुसन्धानको क्रममै छ। नेपालमा भइरहेका भ्रष्टाचारका प्रकरण यतिमै सीमित छैन। अख्तियार दुरुपयोग अनुसन्धान आयोग र राज्यका अन्य निकायको छानबिनमा परेका र अदालतमा विचाराधीन रहेका अन्य थुप्रै प्रकरण छन्। तर, हाइप्रोफाइल व्यक्तिको संलग्नता र संगठित अपराधको कारण अरूभन्दा यी बढी चर्चामा छन्। यी तीनवटै भ्रष्टाचार प्रकरणको एउटा समानता के छ भने यसमा उच्च तहको राजनीतिक संलग्नता र संरक्षण छ। अपराध संगठित छ। पछिल्ला दुई वटामा त देशभित्र मात्र नभई बाह्य शक्ति र व्यक्तिको संलग्नतासमेत खुलेको छ। अझ उल्लेख्य पक्ष के छ भने यी तीनवटै प्रकरणमा चर्को राजनीति पनि छ। तत्कालीन प्रधानमन्त्री केपी शर्मा ओली नेतृत्वको सरकारले पूर्वसचिव शारदाप्रसाद त्रितालको नेतृत्वमा अध्ययन टोली बनाएपछि ललिता निवास जग्गा हिनामिना प्रकरण सतहमा आएको हो। २०२१ सालमा अधिग्रहण गरिएका ६ वटा दरबार क्षेत्रका १ हजार २ सय ९८ रोपनी ५ आनामध्ये बालुवाटारस्थित ललिता निवासको २ सय १९ रोपनी ९ आना जग्गा पनि परेको थियो। मुलुकमा बहुदलीय व्यवस्था पुनस्र्थापना भएपछि पञ्चायतीकालमा राजनीतिक आधारमा राज्यले कब्जा गरेका जग्गा फिर्ता गर्ने तत्कालीन प्रधानमन्त्री कृष्णप्रसाद भट्टराई सरकारले निर्णय गर्यो। त्यही निर्णयको अपव्याख्या गर्दै ललिता निवासकोे १ सय ४३ रोपनी जग्गामाथि भूमाफियाले चलखेल सुरु गरे। उच्च तहको राजनीतिक संरक्षण र संलग्नतामा नक्कली मोही र गुठी खडा गरी जग्गा हिनामिना प्रकरण अघि बढाइयो। २०४९ देखि २०६९ को अवधिमा पटकपटक खण्डखण्डमा जग्गा हडप्ने काम भएको छ। यस प्रकरणमा दुई पूर्वप्रधानमन्त्री, ६ पूर्वमन्त्री, २ पूर्वमुख्यसचिव, १४ पूर्वसचिव, कम्तीमा १७ पूर्वसहसचिव, डेढ सयभन्दा बढी कर्मचारी र सय बढी व्यापारी तथा भूमाफिया र अरू सयौं कारोबारी प्रत्यक्ष जोडिएका छन्। यसमा चार सयभन्दा बढीविरुद्ध पक्राउ पुर्जी जारी भएको छ। थुप्रै पक्राउ परेका, थुनामा रहेका र मुद्दा दायर भएपछि तारिखमा रहेको अवस्था भए पनि अनुसन्धानको दायरामा आउनैपर्ने कतिपयलाई नल्याइएको गुनासो पनि छँदैछ। अहिलेसम्म खुलेको तथ्यअनुसार तत्कालीन प्रधानमन्त्री माधवकुमार नेपाल र बाबुराम भट्टराई यसमा प्रत्यक्ष जोडिनु भएको छ। उहाँहरूको नेतृत्वको सरकारले मन्त्रिपरिषद्बाट पटकपटक यो निर्णय गरेको देखिन्छ। उहाँहरूमाथि विगतमा यो प्रकरणमा सामान्य बयान लिने कार्यसम्म भएको छ। तर, गम्भीर अनुसन्धान र छानबिन भएको छैन। पछिल्लो पटक यो प्रकरण बेस्सरी तातेको छ। तर, राजनीतिक आडमा सत्तापक्षको नेता भएकै आधारमा उपल्लो तहमा प्रवेश नगरी उन्मुक्ति दिएको आरोप सरकारमाथि छ। टिप्पणी उठाउनेलाई जेल पठाउने तर आदेश र निर्णय गर्नेलाई उन्मुक्ति दिने भन्दै सरकार र अनुसन्धान निकायमाथि गम्भीर आरोप लाग्दै आएको छ। यद्यपि सरकार र अनुसन्धान निकाय भने अदालत देखाएर पन्छिरहेका थिए। सर्वोच्च अदालतको आइतबारको आदेशले दुई पूर्व प्रधानमन्त्री नेपाल र भट्टराईमाथि अनुसन्धान गर्न र मुद्दा चलाउन बाटो खोलिदिएको छ। अब सरकारले पन्छिने बहाना पाउने छैन। यसैगरी, नक्कली भुटानी शरणार्थी प्रकरण अर्को त्यस्तो अकल्पनीय भ्रष्टाचार प्रकरण हो, जुन बहालवाला मन्त्रीकै प्रत्यक्ष संलग्नता भएको छ। दुई पूर्वमन्त्री अहिले यो प्रकरणमा जेलमा छन् भने एक सचिवसहित अन्य दर्जनौं कर्मचारी, शरणार्थी नेता, राजनीतिक पदधारी व्यक्ति, नेताका आफन्त, कार्यकर्ता र ठगी गिरोहका नाइकेहरू पुर्पक्षका लागि थुनामा छन्। केही अझै फरार छन्। नेपाली नागरिकबाट लाखौं रकम असुलेर नक्कली भुटानी शरणार्थी बनाई अमेरिकालगायत तेस्रो मुलुकमा लैजान भएको यो प्रकरणमा सरकारी किर्ते र संगठित अपराध भएको छ। केपी ओली सरकारकै समयमा सहसचिव बालकृष्ण पन्थीको नेतृत्वमा कार्यदल गठन भएको थियो। तर, त्यसपछि गृहमन्त्री बालकृष्ण खाँणसमेतको संलग्नतामा प्रतिवेदन किर्ते गरी नक्कली सूची तयार गरेर यो अपराध भयो। यस प्रकरणमा मुछिएका एमाले नेता टोपबहादुर रायमाझी जेलमा छन्। उनको पार्टीको हैसियत र संसद् सदस्यको हैसियत निलम्बनमा छ। तर, सँगै जेलमा रहेका कांग्रेस नेता खाँण भने पार्टीबाट निलम्बनसमेत भएका छैनन्। अभियुक्तको बयान र सार्वजनिक श्रव्यदृश्यमार्फत यो प्रकरणमा मुछिएका आरजु राणा, मञ्जु खाँणलगायतका कतिपय नेताहरूलाई अनुसन्धानको दायरामा समेत नल्याई उन्मुक्ति दिन खोजिएको भनेर विरोध भइरहेको छ। पछिल्ला भ्रष्टाचार प्रकरणमा छानबिनको क्रम अघि बढ्नु सकारात्मक छ। तर, त्यसलाई निष्कर्षमा पुर्याउन जडसम्मै पुग्न सक्नुपर्छ। अन्यथा यो राजनीतिक स्टन्टमात्र बन्न पुग्छ। यसैगरी, त्रिभुवन अन्तर्राष्ट्रिय विमानस्थलबाट पार भएको सय क्विन्टल सुन तस्करी प्रकरणमा पनि केही व्यक्ति पक्राउ परेका छन्। भन्सार पार भएर सडकमा पुगेपछि ट्याक्सीबाट सुन जफत भएको यो घटनालाई सामान्य त्रुटी मान्न सकिने अवस्था रहन्न। संगठित गिरोहले भन्सार कर्मचारी र प्रहरीसमेतको मिलेमतोमा सुन त्यहाँबाट कटाएकोमा दुईमत छैन। तर, के उनीहरूको मात्र संलग्नतामा यो सम्भव छ त ? अवश्य पनि छैन। यो प्रकरण लामो शृंखलाको एउटा घटना मात्र हो। यसको शृंखलामा प्रत्यक्ष जोडिएका भनेर माओवादी नेता कृष्णबहादुर महरा र उनका छोराको नाम सार्वजनिक भइसकेको छ। अभियुक्तको पारिवारिक सम्बन्ध पूर्वउपराष्ट्रपति नन्दबहादुर पुन र माओवादी नेता वर्षमान पुन र ओनसरी घर्तीसम्म रहेको सार्वजनिक तस्बिरबाट खुलेको छ। सुन तस्करीको शृंखला त्योभन्दा माथिल्लो र फराकिलो तहमा पनि हुन सक्ने अनुमान गरिन्छ। यद्यपि यो प्रकरणमा पनि अनुसन्धान निष्पक्ष हुन सकेको छैन। नजिक र टाढा छुट्ट्याइएको अवस्था छ। प्रमुख विपक्षी नेकपा एमालेले यो प्रकरणमा संसदीय छानबिनको माग गरेको छ भने अरू विपक्षीले पनि संसद्मा कडा आवाज उठाएका छन्। तर, सत्तापक्ष तयार देखिएको छैन। समग्रमा पछिल्ला भ्रष्टाचार प्रकरणमा छानबिनको क्रम अघि बढ्नु सकारात्मक छ। तर, त्यसलाई निष्कर्षमा पुर्याउन जडसम्मै पुग्न सक्नुपर्छ। अनुसन्धानको दायरा फराकिलो र निष्पक्ष हुनुपर्छ। शक्तिको आडमा कसैले पनि उन्मुक्ति पाउनु हुँदैन। अन्यथा यो राजनीतिक स्टन्टमात्र बन्न पुग्छ। राजनीतिक आग्रहका आधारमा चल्दा भोलि अर्को पक्ष शक्तिमा पुग्दा अर्को खालका प्रकरण आउने निश्चित हुन्छ। यसर्थ यस्ता संगीन अपराधका घटना राजनीतिक दाउपेच वा बदलाको भावनामा होइन, साझा राष्ट्रिय संकल्पको आधारमा टुंगोमा पुग्ने अवस्था बन्नुपर्छ।"
"शीर्ष नेताहरूको दोस्रो बैठक पनि निष्कर्षविहीन, भोलि बालुवाटारमा बोलाइयो बैठक","काठमाडौं : सभामुखसहित शीर्ष नेताहरूको दोस्रो बैठक पनि निष्कर्षविहीन बनेको छ। नयाँ बानेश्वरमा सभामुख देवराज घिमिरेको पहलमा बसेको बैठक निष्कर्षविहीन बनेको हो। सत्ता पक्ष र प्रमुख प्रतिपक्षी दलका नेताहरूको अडान कायम भएपछि बैठक अनिर्णित हुन पुगेको हो। सभामुख घिमिरेले संसद सुचारु गर्न नेताहरूबीच गम्भीर छलफल भएको बताए। संसद भवनमा सञ्चारकर्मीसँग कुरा गर्दै उनले गम्भीर छलफल भए पनि सत्तापक्ष र प्रमुख विपक्षी दलका नेताहरू पूर्ण निष्कर्षमा पुग्न नसकेको बताए। उनका अनुसार बैठक मंगलबार विहान १० बजे बालुवाटारमा बैठक बोलाइएको छ। 'भोलि बिहान साढे १० बजे प्रधानमन्त्री निवास बालुवाटारमा सभामुखको समेत उपस्थितिमा बैठक बोलाइएको छ। आशा छ, भोलि दिउँसो ३ बजे बस्ने बैठक अगावै दलहरूबीच सहमति हुनेछ,' उनले भने। उनले सहमतिको विकल्प नभएको बताए। 'संसद अवरोध हुँदा जनताका आवाज रोकिएका छन्। माननीयहरूले प्राकृतिक विपत् लगायतका धेरै जनसरोकारका विषय सदनलाई जानकारी दिन सक्नुभएको छैन। मैले अधितकतहरुपमा लचिलो भएर दलहरुलाई सहमतिका लागि सकारात्मक दबाब दिइरहेको छु,' उनले भने। उनले दलहरूबीच आपसी विश्वास, एकता र सहकार्यको पक्षमा आफू उभिँदै आएको बताए। 'यही अनुरुप मैले सूचना टाँसेर पटकपटक बैठक स्थगित गरेको हो। तर, सूचना टाँसेर बैठक रोक्ने नजिर स्थापित गर्ने पक्षमा छैन। आशा छ, भोलिदेखि हामी सदनको नियमित कारबाहीमा जानेछौं,' उनले भने।"
माओवादी केन्द्रको संसदीय दलको बैठक जारी,"काठमाडौं : नेकपा माओवादी केन्द्रको संसदीय दलको बैठक सिंहदरबारमा सुरु भएको छ। समसामयिक राजनीति, सरकारका कामकारबाही र संसदको गतिरोध अन्त्यको विषयमा छलफल गर्न संसदीय दलको बैठक बसेको माओवादी केन्द्रका एक पदाधिकारीले जानकारी दिए। सुन तस्करी प्रकरणको विषयलाई लिएर विपक्षीले निरन्तर संसद अवरोध गरिरहेको विषयलाई लिएर माओवादी केन्द्रका सांसदहरु छलफलमा जुटेका हुन्। अहिले माओवादी केन्द्रका अध्यक्ष पुष्पकमल दाहालले सरकारको नेतृत्व गरिरहेका छन्। प्रतिनिधि सभाको बैठक आजपनि बस्दै छ। संसदमा उठाउनुपर्ने विषयका बारेमा पनि संसदीय दलको बैठकमा छलफल हुने बताइएको छ। यस अगाडिको प्रतिनिधि सभाको बैठकमा एमाले र राप्रपाका सांसदहरुले सुन तस्करी प्रकरणमा सरकारका मन्त्रीहरु र माओवादी कै उच्च तहका नेताहरु सामेल भएको आरोप लगाउँदै उच्चस्तरीय छानबिन समिति गठनका लागि रुलिङ गर्न माग गरेका थिए। तर, सभामुखले शुन्य समयको कारवाही अघि बढाउन खोजेपछि एमाले सांसदहरुले वेल घेराउ गर्दै नाराबाजीमा उत्रिएका थिए। प्रमुख प्रतिपक्ष दल एमालेको अडानप्रति सत्तापक्ष असहमत भएपछि सरकारकै आग्रहमा सभामुख घिमिरेले पटकपटक प्रतिनिधि सभाको बैठक सूचना टाँसेर स्थगित गर्दै आएका छन्। भन्सारकै गोदाममा इलेक्ट्रिक सिगरेट (भेप) साटफेर गरेर सुन तस्करी गरेको प्रकरणमा माओवादी केन्द्रका उपाध्यक्ष तथा पूर्वसभामुख कृष्णबहादुर महरालाई पक्राउ नगरेको र १०० किलो सुन प्रकरणमा पनि माओवादी नेतृत्व संलग्न भन्दै विपक्षीले छानबिनको माग गर्दै निरन्तर संसद अवरुद्ध गरेका छन्। त्रिभुवन अन्तर्राष्ट्रिय विमानस्थलको भन्सार गोदामबाट इलेक्ट्रिक सिगरेट (भेप) भित्र लुकाएर ल्याएको करिब ९ किलो सुन हराएपछि उक्त प्रकरणमा संलग्न चिनियाँ व्यापारी समेत रहेका तस्करसँग महरा बाबुछोराले पटकपटक टेलिफोन सम्पर्क गरेको केन्द्रीय अनुसन्धान ब्युरो (सिआइबी)को अनुसन्धान प्रतिवेदनमा उल्लेख छ। तर हालसम्म प्रहरीले महरा बाबुछोरालाई पक्राउ गरेर अनुसन्धान गरेको छैन। उक्त प्रतिवेदनको आधारमा समाचार प्रकाशित भएपनि महराले उक्त प्रकरणमा रहेको नाम र उल्लेख गरिएको फोन नम्बर आफ्नो नभएको दाबी गरिरहेका छन्। हालको अनुसन्धान प्रक्रियाबाट निष्कर्षमा पुग्न नसकिने भन्दै एमाले र राप्रपाले तस्करी भएको सुन प्रकरणको अनुसन्धान गर्न उच्चस्तरीय छानवीन समिति वा न्यायिक आयोग गठन गर्नुपर्ने र सरकारले जवाफ दिनुपर्ने बताउँदै आएको छ। तर गृहमन्त्री नारायणकाजी श्रेष्ठ वा सरकारको तर्फबाट कसैले संसदमा हालसम्म जवाफसमेत दिएका छैनन्। संसदको गतिरो हटाउन सभामुख देवराज घिमिरेले दिउँसो १२ बजे सिंहदरबारस्थित कार्यकक्षमा प्रधानमन्त्री एवं माओवादी केन्द्रका अध्यक्ष पुष्पकमल दाहाल, प्रमुख विपक्षी दलका नेता एवम् एमाले अध्यक्ष केपी शर्मा ओली र नेपाली कांग्रेसका सभापति शेरबहादुर देउवालाई छलफलका लागि बोलाएका छन्। बैठकमा प्रमुख सचेतक वा सचेतकसमेत सहभागी हुनेछन्।"
प्रतिनिधिसभा बैठक भोलि ३ बजेसम्मका लागि स्थगित,"काठमाडौं : प्रतिनिधिसभा बैठक भोलि (मंगलबार) ३ बजेसम्मका लागि स्थगित भएको छ। संसद गतिरोध अन्त्यका लागि सभामुख देवराज घिमिरेको पहलमा नयाँ बानेश्वरमा बैठक बसे पनि सहमति हुने नहुने टुंगो नलागेपछि बैठक भोलिका लागि सारिएको सभामुखको सचिवालयले जनाएको छ। यसअघि आज १ बजेका लागि बोलाइएको संसद बैठक ४ बजेसम्का लागि स्थगित गरिएको थियो। सभामुख घिमिरेले संसद गतिरोध अन्त्यका लागि सोमबार पहल थालेका थिए। सिंहदरवारमा सभामुखसहित शीर्ष नेताहरू बसेको बैठक अनिर्णित भएपछि अर्को बैठक बानेश्वरमा बसेको हो। बैठकमा सभामुख घिमरेसहित प्रधानमन्त्री पुष्पकमल दाहाल, प्रमुख प्रतिपक्ष दल नेकपा एमालेका अध्यक्ष केपी शर्मा ओली र नेपाली कांग्रेसका सभापति शेरबहादुर देउवा सहभागी छन्।"
"संसदको गतिरोध हटाउन सभामुख घिमिरेले दाहाल, ओली र देउवासँग छलफल गर्दै","काठमाडौं : सभामुख देवराज घिमिरेले प्रधानमन्त्रीसहित प्रमुख तीन दलका शीर्ष नेताहरुसँग छलफल गर्ने भएका छन्। सभामुख घिमिरेले सोमबार दिउँसो १२ बजे सिंहदरबारस्थित कार्यकक्षमा प्रधानमन्त्री एवं माओवादी केन्द्रका अध्यक्ष पुष्पकमल दाहाल, प्रमुख विपक्षी दलका नेता एवम् एमाले अध्यक्ष केपी शर्मा ओली र नेपाली कांग्रेसका सभापति शेरबहादुर देउवालाई छलफलका लागि बोलाएको सभामुखका प्रेस सल्लाहकार शेखर अधिकारीले जानकारी दिए। उनका अनुसार बैठकमा प्रमुख सचेतक वा सचेतकसमेत सहभागी हुनेछन्। प्रतिनिधि सभाको बैठक आज दिउँसो बस्नु अगाडि सभामुखले छलफल गर्न लागेका हुन्। यस अगाडिको बैठकमा एमाले सांसदहरुले सुन तस्करी प्रकरणमा सरकारका मन्त्रीहरु र माओवादी कै उच्च तहका नेताहरु सामेल भएको आरोप लगाउँदै उच्चस्तरीय छानबिन समिति गठनका लागि रुलिङ गर्न माग गरेका थिए। तर, सभामुखले शुन्य समयको कारवाही अघि बढाउन खोजेपछि एमाले सांसदहरुले वेल घेराउ गर्दै नाराबाजीमा उत्रिएका थिए। प्रमुख प्रतिपक्ष दल एमालेको अडानप्रति सत्तापक्ष असहमत भएपछि सरकारकै आग्रहमा सभामुख घिमिरेले पटकपटक प्रतिनिधि सभाको बैठक सूचना टाँसेर स्थगित गर्दै आएका छन्। भन्सारकै गोदाममा इलेक्ट्रिक सिगरेट (भेप) साटफेर गरेर सुन तस्करी गरेको प्रकरणमा माओवादी केन्द्रका उपाध्यक्ष तथा पूर्वसभामुख कृष्णबहादुर महरालाई पक्राउ नगरेको र १०० किलो सुन प्रकरणमा पनि माओवादी नेतृत्व संलग्न भन्दै प्रमुख प्रतिपक्ष दल एमालेले छानबिनको माग गर्दै निरन्तर संसद अवरुद्ध गरेको छ। हालको अनुसन्धान प्रक्रियाबाट निष्कर्षमा पुग्न नसकिने भन्दै एमाले र राप्रपाले तस्करी भएको सुन प्रकरणको अनुसन्धान गर्न उच्चस्तरीय छानवीन समिति वा न्यायिक आयोग गठन गर्नुपर्ने र गृहमन्त्रीले जवाफ दिनुपर्ने बताउँदै आएको छ। त्रिभुवन अन्तर्राष्ट्रिय विमानस्थलको भन्सार गोदामबाट इलेक्ट्रिक सिगरेट (भेप) भित्र लुकाएर ल्याएको करिब ९ किलो सुन हराएपछि उक्त प्रकरणमा संलग्न चिनियाँ व्यापारी समेत रहेका तस्करसँग महरा बाबुछोराले पटकपटक टेलिफोन सम्पर्क गरेको केन्द्रीय अनुसन्धान ब्युरो (सिआइबी)को अनुसन्धान प्रतिवेदनमा उल्लेख छ। तर हालसम्म प्रहरीले महरा बाबुछोरालाई पक्राउ गरेर अनुसन्धान गरेको छैन। उक्त प्रतिवेदनको आधारमा समाचार प्रकाशित भएपनि महराले उक्त प्रकरणमा रहेको नाम र उल्लेख गरिएको फोन नम्बर आफ्नो नभएको दाबी गरिरहेका छन्। एमाले, राप्रपा र रास्वपालगायत सत्ता पक्षकै कतिपय सांसदले विमानस्थलबाट भएको सुन तस्करी प्रकरण अनुसन्धान गर्न उच्चस्तरीय छानबिन समिति वा न्यायिक आयोग बनाउनुपर्ने बताइरहँदा गृहमन्त्री नारायणकाजी श्रेष्ठले संसदमा हालसम्म जवाफसमेत दिएका छैनन्। प्रमुख विपक्षी दलले सुन काण्डबारे उच्चस्तरीय छानबिन समिति माग गर्दै बैठक अबरुद्ध गरेपछि त्यसपछिका दुई वटा बैठक सूचना टाँसेर स्थगित भएको छ। सभामुख घिमिरेले सूचना टाँसेर सदन स्थगित गर्दा संसदीय अभ्यासमा गलत नजिर बस्नेतर्फ समेत स्मरण गराउँदै सदनको गतिरोध हटाउने विषयमा छलफलका लागि बोलाएको अधिकारीले अन्नपूर्ण पोस्टलाई जानकारी दिए। सभामुख घिमिरेले सदन अवरोध खोल्ने विषयमा यस अगाडि पनि प्रधानमन्त्री, विपक्षी दलका नेता, गृहमन्त्री, प्रमुख सचेतक र सचेतकहरुसँग समेत पटकपटक छलफल गरेका थिए। आइतबार पनि सिंहदरबारमा प्रमुख सचेतकहरुसँग छलफलमा घिमिरेलाई सदनको अवरोध खुलाउन शीर्ष नेताकै तहमा बैठक बस्नुपर्ने सुझाव दिएका थिए । बैठकमा उनीहरुबीच संसदीय समितिका सभापति चयन र संसदलाई प्रभावकारी बनाउने विषयमा छलफल हुनेछ। वैशाख १५ गते प्रतिनिधि सभाका १० वटा विषयगत समिति गठन भएको थियो। समिति गठन भएको दुई सातापछि जेठ २ गते एक साथ १० वटै समितिको बैठक सुरु भएको थियो । तर, सभापति चयन हुन नसक्दा समितिहरुले विधेयकमाथि छलफल गर्न सकेका छैनन्।"
लुम्बिनीमा रहेका प्रहरीका संरचना कर्णाली ल्याइँदै,"दैलेख : कर्णाली प्रदेश प्रहरी कार्यालयले लुम्बिनी प्रदेशमा रहेका प्रहरी कार्यालयको स्थानान्तरणका लागि प्रयास थालेको छ। प्रहरी नायव महानिरीक्षक भीमप्रसाद ढकालका अनुसार हाल लुम्बिनी प्रदेशअन्तर्गत नेपालगन्जमा रहेको कर्णाली प्रदेश प्रहरी तालिम केन्द्रलाई सुर्खेतमा सार्ने प्रक्रिया थालिएको हो। तालिम केन्द्रका लागि सुर्खेतको पञ्चपुरी नगरपालिका८ दुलालथाईमा २३ बिघाा जग्गा प्राप्तिका लागि प्रहरी प्रधान कार्यालयमार्फत गृह मन्त्रालयमा फाइल पेश गरिएको ढकालले बताए। यस्तै नेपाल प्रहरी विशेष सुरक्षा गण कोहलपुर बाँके (हाल नेपालगञ्ज)लाई सुर्खेतको गुर्भाकोट नगरपालिका१३ र १४ स्थित गुमीमा स्थानान्तरण गर्न साढे चार बिघा जग्गा प्राप्तिका लागि आवश्यक प्रक्रिया पूरा भएको छ। जग्गा र भवनको अभावमा हालसम्म पनि कर्णालीमा हुनुपर्ने प्रहरीका संरचना लुम्बिनीमा छन्। उक्त स्थानमा कार्यालय स्थानान्तरणका लागि भवन निर्माण र मर्मत कार्यका लागि आवश्यक बजेटको व्यवस्थापन गर्न कर्णाली प्रदेश सरकारको आन्तरिक मामिला तथा कानून मन्त्रालयमा पेश गरिएको ढकालको भनाइ छ। बहालवाला प्रहरी कर्मचारी, पूर्व प्रहरी कर्मचारीहरू र अमर प्रहरीका बालबालिकहरूलाई पठनपाठनका लागि स्थापना गरिएको नेपाल पुलिस स्कुल सुर्खेतको आफ्नै जग्गा नहुँदा भाडाको भवनबाट पठनपाठन भइरहेको छ। वीरेन्द्रनगर नगरपालिका५ चिसापानीस्थित कर्णाली प्रदेश प्रहरी गणका नाममा रहेको ३ बिघा ८ कट्ठा जग्गामध्ये २ बिघामा प्रहरी स्कुल, १ बिघामा नेपाल प्रहरी प्रदेश प्रहरी कार्यालय र बाँकी ८ कठ्ठामा केनाईन शाखा राख्नका लागि आवश्यक प्रक्रिया पुरा गरी प्रहरी प्रधान कार्यालयमा पत्राचार गरेर हाल गृहमन्त्रालयमा पुगेको ढकालले बताए। ३ सय नागरिकलाई १ प्रहरी यसैबीच कर्णालीमा एकजना प्रहरीको काँधमा तीन सय नागरिकको सुरक्षा गर्नुपर्ने जिम्मेवारी देखिएको छ। जनसंख्याका आधारमा तीन सय तीन जना नागरिक बराबर एकजना प्रहरी कर्णालीमा कार्यरत छन्। कर्णाली प्रदेश प्रहरी कार्यालयका प्रहरी वरिष्ठ उपरीक्षक गोपालचन्द्र भट्टराईले कर्णालीको कठिन भूगोल र जनसंख्याको तुलनामा प्रहरी जनशक्तिको संख्या कम रहेको बताए। राष्ट्रिय जनगणना २०७८ अनुसार कर्णाली प्रदेशको कुल जनसंख्या १६ लाख ८८ हजार चार सय १२ छ। कर्णालीमा प्रहरी जनशक्तिको कुल दरबन्दी ६ हजार २ सय ७९ जना रहेको प्रहरी वरिष्ठ उपरीक्षक भट्टराईले बताए। भूगोलको हिसाबले ४३७ वर्ग किमी क्षेत्रफल बराबर एकप्रहरी कार्यरत रहेको प्रहरीले जनाएको छ। जनशक्ति अभावकाबीच शान्ति सुरक्षा कायम गर्न ४४ हजार ६ सय ६ गस्ती परिचालन गरिएको छ प्रहरी वरिष्ठ उपरीक्षक भट्टराईले भने,दुई हजार २ सय २५ अन्तरक्रियात्मक गस्ती, मेला पर्वको सुरक्षामा साढे ६ हजार र बन्द हड्ताल सुरक्षाका लागि चार हजार ९ सय ७८ प्रहरी जनशक्ति खटाइएको थियो। कर्णालीमा बढी मानिसहरूको भीडभाड हुने स्थान तथा व्यस्त बसपार्क लगायतका स्थानमा महिलाको सुरक्षाका लागि सुर्खेत, दैलेख, जुम्ला, दैलेख, जाजरकोट र रुकुम पश्चिमसहित ११ स्थानमा महिला प्रहरीसहितको सुरक्षा बिट स्थापना गरिएको छ।"
"रेलभित्र बेवारिसे अवस्थामा भेटिए नेपाली बालक : कैलाली घर बताउँछन्, ट्रेनले छाड्यो भन्छन्","विराटनगर : भारतको जोगवनी आउँदै गरेको रेल (ट्रेन)भित्र एक जना नेपाली बालक बेवारिसे अवस्थामा भेटिएका छन्। कैलालीको गोदावरी नगरपालिका२ मालिका टोल घर बताउने १३ वर्षीय विशाल विक रेलभित्र अलपत्र अवस्थामा भेटिएका हुन्। उनलाई विराटनगर ल्याइएको छ। मोरङको ग्रामथान गाउँपालिका५ का काजी विकले ती बालकलाई सोमबार बिहान विराटनगर ल्याएर रानीस्थित आफन्त नेपाल नामक संस्थाको जिम्मा लगाएका हुन्। भारतको पञ्जावबाट जोगवनी आउँदै गर्दा नेपाली बालकलाई रेलभित्र बेवारिसे अवस्थामा देखेपछि आफूले ल्याएर संस्थाको जिम्मा लगाएको काजीले बताए। म पारिवारिक कामले पञ्जाव गएको थिएँ। फर्किएर आउने क्रममा नेपाली बालकले आफू अलपत्र परेको पीडा रेलभित्र अरूलाई सुनाइरहेका थिए, काजी भन्छन्, रेलमा रहेका भारतीयहरुले आसाममा धेरै नेपालीहरु बस्ने भएकाले त्यहाँ लगेर छाडिदिन्छौं भन्दै थिए। तर, बालक अलमलमा परेर डराएजस्तो देखिन्थे। भारतीयको आसाम लगिदिने कुरा विश्वास नलागेको र नेपाली भएको थाहा पाएपछि माया लागेर बालकलाई आफूले नेपाल ल्याइदिएको उनको भनाइ छ। रेलमा यात्रा गर्ने क्रममा अलीगढ आएपछि आफूले बालकलाई भेटेको काजीको भनाइ छ। दोहोरो कुराकानीका क्रममा बालकले बुवाआमासँग केही दिनअघि पञ्जाव घुम्न गएको बताए। सँगै घर फर्किदै गर्दा पानी लिन ओर्लिएका बेला ट्रेनले छाड्यो भनेका छन्, उनी भन्छन्, बालकको अवस्था देख्दा धेरै माया लाग्यो। अलपत्र छाड्न हुँदैनभन्ने लागेर सहयोग गरेको हुँ। काजीका अनुसार आफू चढेको रेलले छाडेपछि भारतीय प्रहरीले जोगवनीसम्म आउने अर्को रेल चढाइदिएको बालकले बताउने गरेका छन्। बालकले पनि आफ्नो घर कैलालीको गोदावरी२ मालिका टोल भएको बताए। बुवा, आमा, दिदी र भाइसँग केही दिनअघि पञ्जाव घुम्न गएको उनले बताएका छन्। पञ्जावमा चार दिनसम्म बसेर सबै जना ट्रेनमा घरतिर फर्किदै थियौं। बीचमा रोकिएका बेला म खानका लागि पानी लिन ओर्लिएको थिएँ, बालकले भने, त्यतिबेलै ट्रेन हिँड्यो। मलाई त्यहीँ छाड्यो। कुन ठाउँमा आफूलाई रेलले छाडेको हो भन्ने थाहा नपाएको उनले बताए। उनले आफू अप्ठेरोमा परेको र नेपाल जाने भनेपछि भारतीय प्रहरीले जोगवनीसम्म आउने अर्को रेल चढाइदिएको बताएका छन्। बालकले आफ्ना बुवाको नाम अर्जुन विक र आमाको नाम सुन्तली विक भनेका छन्। अहिले बालकलाई आफन्त नेपालमै राखिएको छ। आफन्त नेपालको विराटनगर शाखा प्रमुख माधुरी लिम्बू प्रहरीसँग समन्वय गरेर बालकका अभिभावक पत्ता लगाउने प्रयास भइरहेको बताउँछिन्। बालकलाई अहिले हामीसँगै राखेका छौं। अलि डराएको र आत्तिएजस्तो देखिन्छ, उनले भनिन्, हामीले काउन्सिलिङ पनि गरिरहेका छौं। अभिभावक पत्ता लगाएर जिम्मा लगाइने छ। लिम्बूका अनुसार बालकले परिवारमा बुवा, आमा, एक जना दिदी र भाइ रहेको बताएका छन्। इलाका प्रहरी कार्यालय रानीका प्रहरी निरीक्षक प्रकाश रेग्मीले अभिभावक पत्ता लगाउन बालकले बताएको ठेगानाका जनप्रतिनिधि र प्रहरीसँग समन्वय भइरहेको बताए। अहिले बालकलाई आफन्त नेपालको संरक्षणमा राखिएको छ। अभिभावकको पहिचान नभएकाले सम्बन्धित ठाउँका जनप्रतिनिधि र प्रहरीसँग सहयोग मागेका छौं, रेग्मीले भने, अभिभावक सम्पर्कमा आउनेवित्तिकै जिम्मा लगाइने छ। रेलले छाडेकै कारण बालक आफ्ना अभिभावकबाट छुटेजस्तो देखिन्छ। अलपत्र अवस्थामा देखेपछि रेलभित्रै यात्रा गरिरहेका एक जनाले विराटनगरसम्म आउन बालकलाई सहयोग गरेको देखिएको रेग्मीको भनाइ छ। कैलालीको गोदावरी नगरपालिका२ का वडा सदस्य डबलबहादुर साउदले दिनभर खोजी गर्दा पनि बालकका अभिभावकलाई फेला पार्न नसकिएको बताए। वडा नम्बर २ मा मालिका टोलभन्ने ठाउँ छजस्तो लाग्दैन। वडा नम्बर ३ मा चैं यो टोल छ, उनले भने, सबैतिर खोजी गर्दा पनि अभिभावक पत्ता लागेका छैनन्। बालकले दिएको लोकेसनलाई आधार मानेर विभिन्न ठाउँमा खोजी गरिरहेका छौं। आफन्त नेपालले वडा सदस्य साउदसँग बालकको फोन सम्पर्क गराएको थियो। साउदले आफू दिनभर बालकको घर र अभिभावकको खोजीमा व्यस्त भएपनि केही पत्ता लगाउन नसकेको बताए। भने, घर र अभिभावकको खोजी जारी छ। सबैसँग समन्वय गरेर पत्ता लगाउने प्रयास गरिरहेका छौं।"
भारतबाट तस्करी गरी ल्याइएको २४ लाखको दुई ट्याक्टर गहुँ बरामद,वीरगन्ज : भारतबाट तस्करी गरी ल्याइएको दुई ट्याक्टर गहुँ प्रहरीले बरामद गरेको छ। पर्साको सखुवाप्रसौनी गाउँपालिका६ लखनपुरस्थित पुलबाट प्रहरीले २४ लाख ५० हजार रुपैयाँ मूल्यको १ सय ८० क्वीन्टल गहुँसहित दुईवटा ट्याक्टर बरामद गरेको हो। भारतबाट पर्साको ग्रामीण भेगका नाका हुँदै गहुँको तस्करी भइरहेको सूचना प्रहरीलाई प्राप्त भएको थियो। त्यही सूचनाका आधारमा इलाका प्रहरी कार्यालय पोखरीबाट खटिएको प्रहरीको टोलीले लखनपुरबाट गहुँसहितको दुवै ट्याक्टर नियन्त्रणमा लिएको प्रहरी नायब उपरीक्षक दीपक गिरीले बताए। पुलनजिक प्रहरीको टोली पुग्दा दुवै ट्याक्टरका चालकहरू गहुँसहितको ट्याक्टर छाडेर फरार भएको गिरीले बताए। बरामद गहुँसहितको ट्याक्टर आवश्यक अनुसन्धान र कारबाहीका लागि सोमबार वीरगन्ज भन्सार कार्यालयमा बुझाइएको प्रहरी नायब उपरीक्षक गिरीले जानकारी दिए।
नागढुंगा सुरुङमार्गको रेस्क्यू टनेलको ब्रेक थ्रू (फोटोफिचर),"काठमाडौं : नागढुंगा सुरुङको रेस्क्यू टनेलको ब्रेक थ्रू भएको छ। सोमबार ४ बजे रेस्क्यु टलेन ब्रेक थ्रू भएको हो। भौतिक यातायात तथा पूर्वाधार मन्त्री प्रकाश ज्वाला, राज्यमन्त्री नन्दा चपाईं र जापानिज राजदूतको उपस्थितिमा २ हजार ५५७ मिटर रेस्क्यु सुरुङको ब्रेक थ्रु भएको हो। कूल २२ अर्ब रुपैयाँमा ४२ महिनाभित्र सम्पन्न गर्ने गरी जापानी कम्पनी हाज्माआन्द्रो जेभीले नागढुंगानौबिसे सुरुङमार्गको निर्माण ठेक्का लिएको थियो। यो सुरुङको २०७६ कात्तिक ४ गते शिलान्यास भई निर्माण थालिएको थियो। २५ किलोमिटर रहेको नागढुंगानौविसे सुरुङ मार्गको रेस्क्यू टनेलसँग मुख्य टनेलको काम पनि अब १८ प्रतिशत मात्र बाँकी रहेको छ। २६ किलोमिटर लम्बाइ रहेको मुख्य टनेलको ५ सय ६ मिटर मात्र बाँकी छ।"
लागुऔषधसहित विभिन्न स्थानबाट १८ जना पक्राउ,"काठमाडौं : प्रहरीले लागुऔषधसहित विभिन्न स्थानबाट १८ जना पक्राउ परेका छन्। बारा,सुनसरी,काठमाडौं,कैलाली र दार्चुलाबाट लागुऔषधसहित १८ जना पक्राउ परेका हुन्। बाराको जितपुरसिमरा उपमहानगहरपालिका२२ स्थित २ नम्बर जंगलबाट अवैध लागुऔषध गाँजा करिब १ सय ५७ केजीसहित मकवानपुर हेटौंडा उपमहानगरपालिका१ बस्ने ३९ वर्षीय रोशन नेगीसमेत ७ जनालाई आइतबार साँझ प्रहरीले पक्राउ गरेको हो। मकवानपुरको भैसेबाट बा११ च ४९९२ नम्बरको स्कारपियोमा ६ वटा पोका बनाइ ल्याएको भन्ने सूचनाको आधारमा इलाका प्रहरी कार्यालय अमलेखगंजबाट खटिएको प्रहरीले नेगीलाई उक्त गाँजा र स्कारपियोसहित पक्राउ गरेको थियो । थप अनुसन्धानको क्रममा गाँजा ओसारपसारमा संलग्न अन्य ४ जना भारतीय नागरिक र २ जना नेपालीलाई बीआर ०५ जी ८६५६ नम्बरको भारतीय पिकअप र बीआर ०५ ए जेड ८९६१ नम्बरको भारतीय मोटरसाइकलसहित नियन्त्रणमा लिएको हो । सुनसरीको धरान उपमहानगरपालिका५ देउरालीबाट पनि लागुऔषधसहित एकजना पक्राउ परेका छन्। गाँजा ३ किलो ४ सय ग्रामसहित भारत फार्विसगंज१२ बस्ने ३० वर्षीयको गुद्दु साह पक्राउ परेका हुन्। अस्थायी प्रहरी पोष्ट देउरालीबाट खटिएको प्रहरीले बीआर ३८ एन ५२२६ नम्बरको मोटरसाइकललाई जाँच गर्ने क्रममा उनलाई उक्त गाँजासहित पक्राउ गरेको हो । यस्तै काठमाडौंको तारकेश्वर नगरपालिका३ तिनपिप्लेबाट गाँजा करिब १ किलो ४ सय ग्रामसहित सोही नगरपालिका५ गोलढुङ्गा बस्ने २५ वर्षीय जक्सन महर्जनसहित ३ जनालाई प्रहरीले पक्राउ गरेको हो।अस्थायी प्रहरी पोष्ट तिनपिप्लेबाट खटिएको प्रहरीले बा२ ख ३०२२ नम्बरको बसलाई जाँच गर्ने क्रममा बसमा सवार उनीहरूलाई उक्त गाँजासहित पक्राउ गरेको हो । कैलालीको गौरीगंगा नगरपालिका८ बढैपुरबाट अवैध लागुऔषध खेरो हेरोईनजस्तो देखिने पदार्थ २ सय १० मिलिग्रामसहित सोही ठाउँ बस्ने २३ वर्षीय खगेन्द्र बाठामगर समेत ५ जना पक्राउ परेका छन्। विशेष सूचनाको आधारमा सुदूरपश्चिम प्रदेश प्रहरी कार्यालय धनगढी र ईलाका प्रहरी कार्यालय मसुरियाबाट खटिएको प्रहरीले उनीहरूलाई उक्त पदार्थसहित पक्राउ गरेको हो । यसैगरी दार्चुलाको शैल्यशिखर नगरपालिका३ कर्कलेबाट करिब ६ किलो १ सय ग्रामसहित दुईजनालाई प्रहरीले पक्राउ गरेको छ । पक्राउ पर्नेहरूमा महाकाली नगरपालिका४ खलंगा बस्ने ६६ वर्षीय मान सिंह ठगुन्ना र नौगाड गाउँपालिका४ सिप्टी मलमटे बस्ने ७० वर्षीय गौर सिंह ठगुन्ना रहेका छन् । इलाका प्रहरी कार्यालय गोकुलेश्वरबाट खटिएको प्रहरीले उनीहरूलाई उक्त पदार्थसहित पक्राउ गरेको हो ।"
हतियार चोरी गरेको अभियोगमा दुईजना पक्राउ,"काठमाडौं : कागेश्वर मनोहरा नगरपालिका१ गागलफेदी बस्ने प्रहरी नायव निरीक्षक प्रभाकर खड्काको घरबाट पेस्तोल १ थान,म्याग्जिन १ थान र सोको गोली ७ राउण्ड चोरी गरेको घटनामा संलग्न रहेको अभियोगमा दुईजनालाई प्रहरीले पक्राउ गरेको छ । पक्राउ पर्नेहरूमा सिन्धुली गोलन्जार गाउँपालिका४ घर भई काठमाडौं गोकर्णेश्वर नगरपालिका५ नारायणटार डेरा गरी बस्ने २४ वर्षीय मेघ बहादुर तामाङ र सिन्धुपाल्चोक त्रिपुरासुन्दरी गाउँपालिका४ घर भई काठमाडौं तारकेश्वर नगरपालिका फुटुङ डेरा गरी बस्ने २४ वर्षीय बासुदेव थामी रहेका छन् । प्रहरी नायव निरीक्षक खड्काको घरबाट गत असार ३१ गते राति उक्त हतियार चोरी भएको भन्ने उजुरीको आधारमा जिल्ला प्रहरी परिसर काठमाडौं र प्रहरी वृत्त बौद्धबाट खटिएको प्रहरीले खोजी तथा अनुसन्धानको क्रममा तामाङको डेरा कोठाबाट उक्त हतियार,मोबाइल ५ थान र नगद ६० हजार रुपैयाँसहित तामाङलाई पक्राउ गरेको र थप अनुसन्धानको क्रममा उनकै भान्जा पर्ने थामीले उक्त हतियार राख्न दिएको खुल्न आएपछि थामीलाई समेत तारकेश्वर फुटुङबाट पक्राउ गरेको हो । उनीहरूविरुद्ध चोरीसम्बन्धी कसूरमा जिल्ला अदालत काठमाडौंबाट ७ दिन म्याद थप अनुमति लिइ प्रहरी वृत्त बौद्धबाट आवश्यक अनुसन्धान भइरहेको छ।"
ललिता निवास प्रकरणको अनुसन्धानलाई तीव्रता दिँदै प्रहरी,"काठमाडौं : ललिता निवासको जग्गा हिनामिना प्रकरणमा नेपाल प्रहरीले गहनरूपमा अनुसन्धान अघि बढाएको छ। सर्वोच्च अदालतले समेत तल्लो तहका व्यक्तिहरूमात्रै अनुसन्धानका दायरामा आएकाले निर्णयकर्ता र त्यसको पालनामा प्रत्यक्ष संलग्नहरूलाई समेत अनुसन्धानको दायरामा ल्याउन आदेश दिएकै बेला चार पूर्वमन्त्रीहरूविरुद्ध समेत पक्राउ पुर्जी लिएर अनुसन्धानलाई थप तीव्रता दिएको हो। उक्त जग्गा प्रकरणमा प्रहरीको केन्द्रीय अनुसन्धान ब्यूरोले अनुसन्धान गरिरहेको छ। अदालतले आइतबार आदेशपछि प्रहरीमाथि अनुसन्धानमा थप दबाब परेको छ। प्रहरी महानिरीक्षक वसन्तबहादुर कुँवरले अदालतको आदेशलाई नोटिसमा राखेको बताए। प्रहरी स्रोतका अनुसार उनले सो विषयमा महान्यायाधिवक्ता लगायतका सरकारी अधिकारीहरुसँग छलफल पनि बढाए। सिआइबीले आइतबार पूर्वउपप्रधान एवं भौतिक योजनामन्त्री विजयकुमार गच्छदार, पूर्व राज्यमन्त्री सञ्जयकुमार शाह, पूर्वभूमि सुधारमन्त्री चन्द्रदेव जोशी र पूर्वमन्त्री डम्बर श्रेष्ठविरुद्ध पक्राउ अनुमति लिएको प्रहरी प्रवक्ता कुबेर कडायतले बताए। 'ललिता निवास प्रकरणको अनुसन्धान तीव्र छ। कुनै कमी हुँदैन, निष्पक्ष रुपमा अघि बढ्छ, तथ्य र प्रमाणका आधारमा अनुसन्धान हुने भएकाले को केभन्दा पनि अपराधमा को संलग्न छ भन्ने कुरा महत्त्वपूर्ण हो, त्यही आधारमा काम अघि बढ्छ,' सिआइबीका एक अनुसन्धान अधिकृतले भने। अहिलेसम्म २३ जना पक्राउ गरिएकामा तीनजना बन्दी प्रत्यक्षीकरणको रिटमार्फत छुटेपछि घटनाको बाँकी २० जनालाई हिरासतमा राखेर अनुसन्धान जारी रहेको सिआइबीका प्रहरी उपरीक्षक नवराज अधिकारीले राससलाई बताए। आइतबारै सर्वोच्च अदालतले ललिता निवास जग्गा प्रकरणमा तत्कालीन मन्त्रिपरिषद्बाट निर्णय गर्ने र निर्णय प्रमाणित गरी कार्यान्वयन तहमा प्रत्यक्षरूपमा संलग्न हुनेहरूमाथि अनुसन्धान गर्न आदेश दिएको छ। विसं २०४९ देखि २०६९ को अवधिमा ललिता निवासको एक सय ४३ रोपनी जग्गा हिनामिना भएको थियो। उक्त प्रकरणमा तत्कालीन प्रधानमन्त्री, मन्त्रीका साथै सम्बन्धित मन्त्रालयका सचिव, गुठी संस्थान र मालपोत कार्यालयका अधिकारीहरू मुछिएका छन्।"
प्रहरीसँग आत्मसमर्पण गरेका वडाध्यक्ष धरौटीमा रिहा,सिन्धुली : सिन्धुलीको गोलन्जोर गाउँपालिका२ का वडाध्यक्ष दौलत कुमार कार्कीलाई जिल्ला अदालत सिन्धुलीले धरौटी लिएर रिहा गर्न आदेश दिएको छ। जिल्ला अदालत सिन्धुलीमा भएको थुनछेक बहसपछि न्यायाधीश उपेन्द्र प्रसाद गौतमको इजलासले आरोपित वडाध्यक्ष कार्कीलाई २५ हजार धरौटी लिई तारिखमा छाड्न आदेश दिएको हो। गाउँपालिकाका प्रमुख प्रशासकीय अधिकृत शम्भु प्रसाद पौडेललाई अभद्र व्यवहार गरेको आरोप लागेका उनले आइतबार आत्मसमर्पण गरेका थिए। वडाध्यक्ष कार्कीले गत असार १४ गते गाउँपरिषद चलिरहेका बेला पौडेलमाथि अभद्र व्यहार गरेको आरोप लगाइएको थियो। वडाध्यक्ष कार्कीले आफूमाथि अभद्र व्यवहार गरेको भन्दै गत असार १४ गते प्रमुख प्रशासकीय अधिकृत पौडेलले जिल्ला प्रहरी कार्यालयमा जाहेरी दर्ता गराएका थिए। जिल्ला प्रशासन कार्यालय सिन्धुलीले असार १५ गते कार्की विरुद्ध पक्राउ पुर्जी जारी गरेको थियो। वडाध्यक्ष कार्कीले भने आफूले कुनै अभद्र व्यवहार नगरेको दावी गर्दै आएका थिए। उनी नेपाली कांग्रेसबाट वडाध्यक्षमा निर्वाचित भएका थिए।
बैसरीको पहिरोले बेनीजोमसोम सडकको यातायात प्रभावित,"बेनी : म्याग्दीको रघुगंगा गाउँपालिका२ बैसरीको अधेरीखोलास्थित पहिरोले बेनीजोमसोम सडकमा यातायात सेवा प्रभावित बनेको छ । सडक माथिबाट निरन्तर पहिरो खस्न थालेपछि म्याग्दीको उत्तरी क्षेत्र हुँदै मुस्ताङलाई राष्ट्रिय राजमार्गसँग जोड्ने बेनीजोमसोमकोरला सडकमा दैनिक जसो यातायातका साधन आवत जावत बन्द हुने गरेको छ । सडक अवरुद्ध हुदा म्याग्दीको रघुगंगा, अन्नपूर्ण गाउँपालिका, मुस्ताङका सर्वसाधारणका साथै तिर्थयात्री र पर्यटकहरु घण्टौ सम्म जाममा पर्ने गरेका छन् । पहिरो खसिरहने र सडक अवरुद्ध हुने समस्याले यात्रुलाई समयमा गन्तब्यमा पुग्न समस्या भएको बेनीका किशोरकुमार श्रेष्ठले बताए । पहिरो खस्न रोकिएको मेसो पारेर वारपार गर्नुपर्छ,उनले भने हिँडिरहेको अवस्थामा कुन बेला पहिरो खसेर पुर्छ भन्ने जोखिम र त्रास छ । सडकमाथि पहाडको डिल छ । पहाडमाथिको पाखो सडकबाट देखिदैन् । पाखोबाट खस्ने ढुङ्गा र पहिरोले गुडिरहेका सवारी साधनलाई क्षति पुग्ने, यात्रुलाई चोटपटक लाग्ने गरेको छ । गत वर्षदेखि बैसरीमा नयाँ पहिरो सिर्जना भएको हो । जीप र मोटरसाइकलले बैसरीरिसिनचौतारीपिप्लेघुमाउने ताल जोड्ने करिब एक घण्टा घुमाउरो सडक प्रयोग गरेपनि ठूला सवारी साधनलाई वैकल्पिक सडक छैन् । बैकल्पिक सडक जिर्ण,साँघुरो र जोखिमयुक्त छ । ७६ किलोमिटर दुरीको बेनीजोमसोम सडकमा सिधा यातायात सञ्चालन नहुँदा आवत जावतका साथै आलु,स्याउलगायत कृषि उपज निकासी प्रभावित भएको छ । बेनीजोमसोमकोरला सडक आयोजनाका सुपरभाइजर इन्द्रसिंह शेरचनका अनुसार पहिरो खस्ने पाखोमा बग्ने अवस्थामा रहेको ढुंगामाटोलाई सेना,प्रहरी र मजदुरले सडकमा खसालेर डोजरले पन्छाएर अस्थायी रुपमा सडक खुलाउने गरिएको छ । आइतबार १३ घण्टा लगाएर खुलाएको सडक १५ मिनेटपछि पुन बन्द भयो,उनले भने भिरमाथिको पाखो भूमिगत पानी र पहिरोले चिराचिरा भएर सडकमा पहिरो खसिरहने हुँदा जोखिमका साथै सडक अवरुद्ध हुने गरेको छ । पहिरो पन्छाउन शत्रुभञ्ज्याङ गुल्मका सैनिक र जिल्ला प्रहरी कार्यालयको सुरक्षाकर्मीको साथै आयोजनाका कर्मचारी तथा मजदुर परिचालन गरिएको छ । सडकमा थुप्रिने पहिरो डोजरको सहायताले कालीगण्डकीमा खसालेर पन्छाउने गरिएको छ । बेनीजोमसोमकोरला सडक आयोजनाका प्रमुख जगत प्रजापतिको नेतृत्वमा केही दिनअघि भूमिगत पानी पाइपबाट बगाएर पहिरो रोकथामको प्रयास भएपनि सफल भएको छैन। आकाशबाट पानी पर्ने बित्तिकै पहिरो चल्ने र सडकमा खस्ने समस्या छ । तत्काललाई जोखिम न्युनीकरणको उपाय, अवरुद्ध सडक खुलाउन डोजर तथा मजदुर परिचालनका साथै दिर्घकालिन समाधान गर्न माथिल्लो निकायमा पहल गर्ने आयोजना प्रमुख प्रजापतिले बताए ।"
सिन्धुलीमा लागुऔषधसहित गिरोह पक्राउ,"सिन्धुली : सिन्धुली प्रहरीले ठूलो परिमाण लागुऔषधसहित पाँचजनालाई नियन्त्रणमा लिएको छ । इलाका प्रहरी कार्यालय भिमानको प्रहरी गस्ती टोलीले चेकजाँचका क्रममा पाँचवटा मोटरसाइकल र पाँचजनालई लागुऔषधसहित नियन्त्रणमा लिएको हो । प्रहरीले महोत्तरीको बर्दिवासबाट सिन्धुलीतर्फ आउँदै गरेको प्रदेश २०२००४ प ६७४६ को मोटरसाइकलसहित कमलामाई नगरपालिका ६ रातमाटा बस्ने वर्ष ३० को रोहित थापा,कमलामाई नगरपालिका १२ घर भई हाल कनपा ७ माझिटारमा कोठा गरी बस्ने २७ वर्षीय अम्मर भन्ने चुक्तबहादुर राउतलाई पक्राउ गरेको छ । उनीहरूको साथबाट एक्सप्लोन १०० एमएलको २ बोतल र नाइट्राभेट १० लेखिएको ४ पत्ता लागुऔषध नियन्त्रणमा लिइएको जिल्ला प्रहरी कार्यालय सिन्धुलीका प्रवक्ता चिरन्जीवी दाहालले जानकारी दिए । यस्तै बागमती प्रदेश ०२०३७ प ५७२१ नम्बरको मोटरसाइकलसहित कमलामाई नगरपालिका ५ मधुटार बस्ने ३१ को बिनोद कुमार दियालीलाई प्रहरीले नियन्त्रणमा लिएको हो । बा ६७ प ६३४१ नम्बरको मोटरसाइकलसहित भिमेश्वर नगरपालिका ५ दोलखा बस्ने वर्ष २१ को ईश्वर गजुरेललाई पनि प्रहरीले लागुऔषधसहित नियन्त्रणमा लिएको छ । उनले ५८ पिस नाइट्राभेट दश लेखिएको ट्याबलेट नियन्त्रणमा लिइएको छ,दाहालले भने । मधेश प्रदेश नं ०२००७ प १४५ नम्बरको मोटरसाइकल चालक साविक कर्जन्हा गाविस १ सिराहा जिल्ला घरभइ हाल कमलामाई नगरपालिका ६ सिन्धुली बस्ने २७ वर्षीय गणेश ठाकुरलाई २ सय मिलिलिटरको एक्सप्लोनसहित प्रहरीले नियन्त्रणमा लिएको हो । मधेश प्रदेश ०२००७ प ९६५ नम्बरको मोटरसाइकल र चालक जनकपुर उपमहानगरपालिका ४ धनुषा बस्ने २७ वर्षीय आनन्द नाम बताउने उमेश कुमार मुखियालाई गाँजा र नाइट्रभेटसहित प्रहरीले नियन्त्रणमा लिएको छ । पक्राउ परेका पाँचैजनालाई जिल्ला अदालत सिन्धुलीबाट पाँच दिनको म्याद थप गरी अनुसन्धान कार्य सुरु गरिएको प्रहरीले जनाएको छ ।"
"आगोले गोठ जल्यो, खसीबाख्रा मरे","विराटनगर : मोरङको धनपालथान गाउँपालिका६ कदमाहको एउटा गोठमा सोमबार बिहान आगलागी भएको छ । आगोले सुकदेव मण्डलको कर्कट पाताको छानो भएको र बाँसको टाटीको बेरा भएको एक तले गोठ जलेर पूर्ण रूपमा ध्वस्त भएको छ । गोठमा पालिएका खसीबाख्रा जलेर मरेका छन् । गोठमा बिहानका राति ३ :३० बजेतिर आगलागी भएको प्रहरीले जनाएको छ । प्रहरीका अनुसार मण्डलले पालेका तीनवटा खसी, दुईवटा बाख्रा र दुईवटा पाठापाठी आगोले जलेर मरेका छन् । स्थानीय बासिन्दा र प्रहरीको संयुक्त प्रयासले एक घण्टापछि आगो नियन्त्रणमा आएको थियो । आगलागीको कारण खुल्न सकेको छैन । आगोले गोठ,गोठभित्र रहेका खसीबाख्रा,दाउरा र काठ जल्दा दुई लाख २० हजार मूल्य बराबरको क्षति भएको प्रहरीले जनाएको छ । मानवीय क्षति भएको छैन । प्रहरीले घटनाको अनुसन्धान सुरु गरेको छ ।"
विपदबाट कोसी प्रदेशमा बर्सेनि जनधनको ठूलो क्षति,"विराटनगर : कोसी प्रदेशमा विपदबाट बर्सेनि जनधनको ठूलो क्षति भइरहेको छ। क्षति न्यूनीकरणका लागि दीर्घकालीन उपायको अवलम्बन गर्न सकिएको छैन। बाढी पहिरो, चट्याङ, आगलागी, जंगली जनावर, हावाहुरीजस्ता विपदबाट गत आर्थिक वर्ष २०७९०८० मा ५७ जनाको मृत्यु भएको छ। विपद्जन्य घटनाबाट साढे छ अर्ब रुपैयाँभन्दा बढीको क्षति भएको कोसी प्रदेशका प्रहरी प्रमुख डीआईजी राजेशनाथ बास्तोलाले बताए। उनका अनुसार नेपाल तथा सशस्त्र प्रहरी र नेपाली सेनासमेतका सुरक्षा निकायको संयुक्त टोली विपद्का बेला खोज तथा उद्धारमा खटिने गरेको छ। विपदबाट अघिल्लो आर्थिक वर्ष २०७८०७९ मा ३४ जनाको मृत्यु भएको थियो। त्यो संख्या बढेर २०७९०८० मा ५७ पुगेको हो। अर्थात अघिल्लोभन्दा गत आर्थिक वर्षमा २३ जना बढीको मृत्यु भएको छ। २०७७०७८ मा एक सय सात जनाको मृत्यु भएको थियो। डीआईजी बास्तोलाका अनुसार गत वर्ष बाढी पहिरोमा परेर २३, आगलागीबाट १५, चट्याङबाट नौ र जंगली जनावरको आक्रमणबाट १० जनाको मृत्यु भएको छ। आव २०७८०७९ मा बाढी पहिरोबाट पाँच, आगलागीबाट १५, चट्याङबाट छ र जंगली जनावरबाट आठ जनाको तथा आर्थिक वर्ष २०७७०७८ मा बाढी पहिरोबाट ५५, आगलागीबाट २२, चट्याङबाट १५, जंगली जनावरबाट १४ र हावाहुरीबाट एक जनाको मृत्यु भएको थियो। विपद्का कारण २०७९०८० मा छ अर्ब ६६ करोड ६० लाख ६१ हजार चार सय ७४ रुपैयाँ बराबरको क्षति भएको डीआईजी बास्तोलाले बताए। उनका अनुसार बाढी पहिरोबाट ५ अर्ब ३४ करोड ७१ लाख २५ हजार चार सय, चट्याङबाट ९८ लाख ७४ हजार, आगलागीबाट एक अर्ब १३ करोड ८१ लाख ८८ हजार सात सय ७४, जंगली जनावरबाट ९१ लाख तीन हजार तीन सय र हावाहुरीबाट १६ करोड १७ लाख ७० हजार रुपैयाँको क्षति भएको छ। विपदबाट २०७८०७९ मा दुई अर्ब ६२ करोड १८ लाख ६२ हजार दुई सय ६६ र २०७७०७८ मा पाँच अर्ब ५३ करोड १६ लाख ८२ हजार ४९ रुपैयाँको क्षति भएको थियो। आव २०७९०८० मा विपदबाट तीन हजार सात सय ११ परिवार प्रभावित बनेको बास्तोलाको भनाइ छ। उनका अनुसार बाढी पहिरोबाट तीन हजार ३८, चट्याङबाट १९, आगलागीबाट पाँच सय १६, जंगली जनावरबाट एक सय पाँच र हावाहुरीबाट ३३ परिवार पीडित बनेका हुन्। विपद्का कारण २०७८०७९ मा ३४ हजार चार सय ७२ र २०७७०७८ मा दुई हजार ५२ परिवार प्रभावित बनेका थिए। कोसी प्रदेशमा गत वर्ष तीन सय ६० स्थानमा पहिरो गएको छ। २०७८०७९ मा दुई हजार दुई सय ८९ र २०७७०७८ मा दुई सय ९१ स्थानमा पहिरो गएको थियो। डीआईजी बास्तोलाका अनुसार २०७९०८० मा ७३, २०७८०७९ तथा २०७७०७८ मा ६४६४ स्थानमा चट्याङले क्षति गरेको छ। प्रदेशमा आगलागीका घटना पनि बढ्दै गइरहेका छन्। गत वर्ष एक हजार एक सय ५४ स्थानमा आगलागी भयो। २०७८०७९ मा सात सय ३८ र २०७७०७८ सात सय ७३ स्थानमा आगलागी भएको थियो। जंगली जनावरले गत वर्ष एक सय ५०, अघिल्लो वर्ष एक सय नौ र २०७७०७८ मा एक सय ११ स्थानमा क्षति पुर्याएको रेकर्ड प्रहरीसँग छ। हावाहुरीले २०७९०८० मा ४२ स्थानमा क्षति पुर्याएको छ। २०७८०७९ मा ३८ र २०७७०७८ मा एक सय ४८ स्थानमा क्षति गरेको प्रदेश प्रहरी कार्यालय विराटनगरले जनाएको छ। आव २०७९०८० को असारमा बाढी पहिरोले कोसी प्रदेशमा ठूलो क्षति गरेको छ। प्रदेशभरि १८ जनाको मृत्यु भएको छ। २८ जना बेपत्ता छन्। लामो समय भइसकेका कारण बेपत्ता बनेकाहरु जीवितै भेटिने सम्भावना नरहेको प्रहरीले जनाएको छ। बाढी पहिरोमा परेर १० जना घाइते भएका छन्। सबैभन्दा धेरै मानवीय तथा भौतिक क्षति संखुवासभामा भएको छ। असार २ गतेको बाढी पहिरोमा परेर संखुवासभामा चार जनाको मृत्यु भएको छ भने १९ जना अझैसम्म बेपत्ता छन्। त्यस्तै, ओखलढुंगामा चार, पाँचथर र ताप्लेजुङमा तीनतीन, झापा, मोरङ, भोजपुर र तेह्रथुममा एकएक जनाको मृत्यु भएको प्रदेश प्रहरी कार्यालयले जनाएको छ। बाढी पहिरोमा पाँचथर, ताप्लेजुङ र धनकुटामा तीनतीन जना बेपत्ता भएका छन्। गत असारको बाढी पहिरोले तीन सय १२ वटा चौपाया मरेका छन्। ८० वटा घरमा पूर्ण र ५८ वटा घरमा आंशिक क्षति पुगेको छ। एक सय ९४ वटा घर डुबानमा परेका छन्। बाढी पहिरोले पाँच सय दुई परिवारका दुई हजार तीन सय ६८ जना विस्थापित भएका थिए। प्रदेशभरि पक्की र झोलुंगे गरेर ३८ वटा पुल तथा २७ वटा हाइड्रो पावरमा क्षति पुगेको प्रहरीले जनाएको छ। प्रहरीका अनुसार सबैभन्दा धेरै क्षति हाइड्रोमा पुगेको हो। पाँचथर एउटा र संखुवासभामा दुईवटा सडक लामो समयदेखि अवरुद्ध छन्। संखुवासभाको पाँचखपन र चैनपुर नगरपालिकाको सिमानामा रहेको हेंवा खोलामा आएको बाढीले दुईवटा हाइड्रोमा क्षति गरेको थियो भने खोलामाथिको एउटा पक्की पुल बगाएको थियो। चैनपुर र नुनढाकी जोड्ने पिलुवा खोलामाथिको पक्की पुल पनि बाढीले बगायो। पाँचथरको फिदिममा पनि हेंवा खोलाले पुल बगाएको थियो। विराटनगरस्थित डिग्री क्याम्पसका इकोलोजी, वातावरण र विज्ञान विषयका उपप्राध्यापक रामचन्द्र अधिकारी पहाडमा विकास निर्माणका नाममा जथाभावी डोजर चलाउँदा विपद्जन्य घटना बढेको बताउँछन्। विकास निर्माणका नाममा भुइँमा कम्पन गराएर र भुइँ थर्काएर डोजर प्रयोग गर्दै घरघरमा सडक पुर्याइएको छ। त्यसले पहिरो निम्त्याएको हो, उनले भने, पहिरो झरेर खोला थुनेपछि बाढी आउँछ। पहाडमा गएका ठूलठूला पहिरोको असर तराईसम्म परिरहेको छ। बाढी पहिरो नै अहिले नेपालको मूल समस्या रहेको उनले बताए। वातावरण विज्ञ अधिकारीका अनुसार जलवायु परिवर्तनको असरले एकै दिनमा अधिक वर्षा हुने र लामो समयसम्म वर्षा नै नहुने समस्या निम्तिएको छ। अधिक वर्षा हुँदा बाढी पहिरो आउने नै भयो। अर्कोतर्फ पृथ्वीको तापक्रम बढ्दै जाँदा हिमताल फुट्ने क्रम चलिरहेको छ, उनले भने, हिमताल फुट्दा बाढी आएर क्षति पुगेको छ। ठूला नदीमा अचानक बाढी आउने प्रमुख कारण हिमताल फुट्नु नै हो। विकासका नाममा भइरहेका अव्यवस्थित र अवैज्ञानिक गतिविधि नरोकिए बाढी पहिरोको समस्या झन् भयावह बनेर जाने अधिकारी बताउँछन्। अवैज्ञानिक तवरबाट विकास निर्माण गर्दा भविष्यमा पर्नसक्ने असरको अध्ययन र अनुसन्धान नै छैन। पछिल्लो समय पहाडी क्षेत्रमा हाइड्रोमा सबैभन्दा धेरै क्षति हुनुको कारण यही हो, उनले भने, मानवीय गतिविधिका कारण बाढी पहिरो निम्तिएर ठूलो क्षति पुगिरहेको छ। दीगो र वैज्ञानिक विकास निर्माणलाई आत्मसात गर्न नसकिए अवस्था थप जटिल बन्छ। विकसित मुलुकमा वातावरण संरक्षण र भौतिक संरचनामाथिको क्षति कम गर्न सुरुङमार्गलाई जोड दिने गरिएको अधिकारीको भनाइ छ। नेपालमा पनि सुरुङमार्फत सडक निर्माण गरिनुपर्नेमा उनको जोड छ। विपदबाट भइरहेको मानवीय क्षति न्यूनीकरणका लागि पूर्वसूचना प्रणालीलाई व्यवस्थित हिसाबले विकास गर्न आवश्यक देखिएको अधिकारीको भनाइ छ। जलवायु परिवर्तन चैं तत्कालनका लागि मानवको कावुभन्दा बाहिरको विषय भएको उनले बताए। जलवायु परिवर्तनको असर न्यूनीकरणका लागि वायु प्रदूषण र ओजन तहको विनाश रोक्नुपर्ने तथा बसोबासलाई व्यवस्थित बनाएर लैजानुपर्ने अधिकारीको भनाइ छ। वातावरण सन्तुलन कायम राख्न र जलवायु परिवर्तनको असर न्यूनीकरण गर्न अनुकूलनका कार्यक्रमहरु लागू गर्दै सम्बन्धित नीतिको पालना गर्नुपर्ने उनले बताए। अधिकारीले मानव र जंगली जनावरबीचको द्वन्द्व नियन्त्रण गर्न दीगो योजना आवश्यक देखिएको उल्लेख गरे। हात्ती हिँड्ने बाटोमा मानव बस्ती बनेको छ। मानवीय अतिक्रमण बढ्दा हात्तीको बाटोमा अवरोध पुग्यो, उनले भने, त्यही भएकाले हात्तीले बस्तीमा पसेर क्षति पुर्याउँछ। मान्छेलाई आक्रमण गर्छ। पछिल्लो समय पहाडदेखि मधेससम्म नै बाँदरको समस्या बढिरहेको उनले बताए। वन्यजन्तुको क्षति न्यूनीकरण गर्न राष्ट्रिय नीति ल्याएर सचेतनाका कार्यक्रम प्रभावकारी ढंगले चलाउनुपर्ने अधिकारीको भनाइ छ। चट्याङबाट बच्न घरमा आर्थिङको व्यवस्थापन गर्नुपर्छ, उनले भने, चट्याङको सिजनमा खेतबारीमा काम गर्दा सुरक्षाका उपाय अवलम्बन गर्नुको विकल्प छैन। आगलागी, चट्याङ आदिबाट बच्न सचेतना नै महत्वपूर्ण उपाय रहेको अधिकारीको भनाइ छ।"
नवलपरासीमा दुर्घटना घट्यो,"परासी : नवलपरासीमा ट्राफिक चेकजाँच र सचेतना कार्यक्रम बढेसँगै सवारी दुर्घटनामा कमी आएको छ। अघिल्लो वर्षको तुलनामा गत वर्ष २०७९०८० मा दुर्घटनामा कमी आएको हो। अघिल्लो वर्षभन्दा गत वर्ष आधाभन्दा बढीले दुर्घटनामा कमी आएको जिल्ला ट्राफिक प्रहरी कार्यालयले जनाएको छ। दुर्घटना बढेपछि ट्राफिक प्रहरीले जिल्लाका विद्यालयकलेजहरूमा ट्राफिक नियमबारे जानकारी दिनुका साथै चालक, परिचालक, साइकलयात्री, पैदलयात्रीलाई ट्राफिक सचेतना प्रशिक्षण कार्यक्रम गर्दै आएको जिल्ला ट्राफिक कार्यालयका प्रमुख निरीक्षक प्रसिद्धिका कँडेलले बताइन्। सचेतासँगै दुर्घटना बढी हुने क्षेत्रको पहिचान गरी त्यस स्थानमा गस्ती बढाएर चेकजाँचलाई निरन्तरता दिइदै आएको र त्यसले दुर्घटनामा कमी आउनमा सघाउ पुगेको कँडेलको भनाई छ। दुर्घटना न्यूनीकरणका लागि लामो दूरीमा चल्ने सवारी साधनलाई रोकेर प्रशिक्षण एवं रिफ्रेस गर्ने गरिएको पनि ट्राफिक प्रहरी निरीक्षक कँडेलले बताइन्। दुर्घटनामध्ये सबैभन्दा बढी मोटर साइकलमा घटना बढी छन्। अघिल्लो वर्ष कुल १८७ वटा सवारी दुर्घटनाबाट ३४ जनाको मृत्यु भएको थियो। २७८ घाइते भएका थिए। सो अवधिमा १५४ वटा मोटर साइकलबाट भएका दुर्घटना छन्। गत आवमा ७४ वटा सवारी दुर्घटनाबाट ४० जनाको मृत्यु भएको छ। ८१ जना घाइते भएका छन्। सो अवधिमा ५४ वटा मोटर साइकलबाट भएका दुर्घटना छन्।"
स्कार्पियोमा गाँजा तस्करी गर्ने चार भारतीयसहित ७ जना पक्राउ,"वीरगन्ज : स्कार्पियो गाडीमा लागूऔषध गाँजा ओसारपसार गर्ने ७ जनालाई प्रहरीले ठूलो परिमाणमा गाँजासहित पक्राउ गरेको छ। बाराको जितपुरसिमरा उपमहानगरपालिका११ अमलेखगञ्जबाट प्रहरीले १५७ केजी गाँजासहित चार भारतीय र तीन नेपालीलाई पक्राउ गरेको हो। बाराका प्रहरी उपरीक्षक होविन्द्र बोगटीका अनुसार गोप्य सूचनाका आधारमा आइतबार साँझ इलाका प्रहरी कार्यालय सिमराबाट खटिएको प्रहरी टोलीले अमलेखगञ्मा पुगेर बा ११ च ४९९२ नम्बरको स्कार्पियोमा ६ वटा पोकामा रहेको १५७ केजी गाँजासहित मकवानपुरको हेटौडा उपमहानगरपालिका वडा नम्बर १ घर भएका ३९ वर्षीय रोशन नेगीलाई पक्राउ गरेको थियो। गाँजा लोड गरेको स्कोर्पियोसहित पक्राउ परेका चालक रोशन नेगीकै बयानका आधारमा अन्य ६ जनालाई पनि पक्राउ गरिएको प्रहरी उपरीक्षक बोगटीले बताए। पक्राउ पर्नेहरुमा स्कार्पियोका चालक गिरीसंगै मकवानपुरको भिमफेदी गाउँपालिका९ का ३० वर्षीय मुकेश लामा, बाराको जितपुरसिमरा उपमहानगरपालिका२२ का ३३ वर्षीय बुद्ध पाख्रिन, भारतको बहराईच जिल्लाका २६ वर्षीय अलि अहमद, मोतिहारीका २३ वर्षीय जमालुदिन खान, १८ बर्षिय देव कुमार र ३५ वर्षीय जागिरदिन मियाँ रहेको प्रहरी उपरीक्षक बोगटीले बताए। गाँजासहित पक्राउ परेकाहरुको साथबाट बा ११ च ४९९२ नम्बरको स्कार्पियोसंगै बीआर ०५ जी ८६५६ नम्बरको भारतीय पिकअप गाडी र बिआर ०५ जेड ८९६१ भारतीय नम्बर प्लेटको पल्सर मोटरसाईकलपनि बरामद गरिएको बोगटीले जानकारी दिए। गाँजासहित पक्राउ परेकाहरुलाई प्रहरी हिरासतमा राखेर अनुसन्धान प्रकृया अगाडि बढाइएको बोगटीले बताए।"
विपद् व्यवस्थापन कोषको रकम अन्य क्षेत्रमा खर्च,"परासी : हरेक स्थानीय तहले स्थानीय विपद् व्यवस्थापन समिति गठन गरी अनिवार्य रुपमा विपद् कोष स्थापना गर्नुपर्ने प्रावधान छ। सोही प्रावधानअनुसार नवलपरासीका सबै पालिकाहरूले हरेक वर्ष स्थानीय विपद् कोषमा रकम छुट्टाएर राख्ने गरेका छन्। तर जिल्लाका केही पालिकाहरूले संघीय सरकारले बनाएको विपद् व्यवस्थापन कोष सञ्चालन कार्यविधि२०७९ र विपद् जोखिम न्यूनीकरण तथा व्यवस्थापन ऐन विपरीत विपद् कोषको रकम विपद् व्यवस्थापनमा भन्दा अन्य शीर्षकमा मनलाग्दी खर्च गर्ने गरेको पाइएको हो। जिल्लामा ३ नगरपालिका र ४ गाउँपालिका छन्। विपद् व्यवस्थापन बाहेक उनीहरूले सडक मर्मत, ग्राभेल, कृषि मिटर खरिद, मोटर खरिद, माटो पुर्ने काम लगायतका काममा कोषको रकम खर्च गर्ने गरेको पाइएको हो। कोषको रकमबाट कार्यविधि र ऐन विपरीत हिलो मुक्त अभियानका नाउँमा पनि खर्च गरिएको छ। कोषको रकमबाट राहत सामग्री वितरण, विपदमा परेकालाई अवस्था हेरेर आर्थिक सहयोग तथा विपदबाट उत्पन्न परिस्थिति र उत्पन्न हुन सक्ने परिस्थितिजन्य अवस्थालाई हेरेर पालिकाहरूले रकम खर्च गर्न पाउने कार्यविधि र ऐनमा उल्लेख छ। जिल्लाका पालिकाहरूले १० लाखदेखि एक करोडसम्म विपद् कोषमा रकम राख्ने गरेका छन्। विपदमा भन्दा अन्य योजना र शीर्षकमा बढी रकम खर्च गर्नेमा बर्दघाट र सुनवल नगरपालिका छन्। केही पालिकाहरूले कोषको रकम विपदमा खर्च नभएपछि पुनः कोषमै जम्मा गरेका छन्। विपदमा भन्दा अन्य शिर्षमा रकम खर्च गर्ने पालिकाका जनप्रतिनिधिहरूले आफ्ना दलका कार्यकर्ता र नजिकका व्यक्तिलाई रिजाउन कोषको रकमबाट योजना नै तोकेर दिने गरेको पाइएको हो। २०७९०८० मा सुनवल नगरपालिकाले विपद् कोषमा १ करोड रुपैयाँ राखेको थियो। कोषमा रहेको उक्त रकमबाट कुनै पनि रकम विपदमा परेकाहरूलाई राहत वा सहयोगमा खर्च गरिएको छैन। सबै रकम अन्य शीर्षकमा खर्च गरिएको छ। कार्यविधि र ऐनविपरीत हिलो मुक्त अभियानमा सुनवलले कोषको केही रकम खर्च गरेको छ। केही रकम विपद् पूर्वतयारी अन्तरगत भन्दै खर्च गरिएको छ। नगर सभाले नै विपद् कोषको रकमबाट योजना सञ्चालन गर्नका लागि निर्णय गरिएकाले विभिन्न शीर्षकमा खर्च गरिएको लेखा अधिकृत वृहस्पति घिमिरले बताए। नगरपालिकाले कोषको रकमबाट हिलो मुक्त अभियान भन्दै ७ लाख रुपैयाँ खर्चेको छ। त्यसैगरी तटबन्धनमा ५३ लाख र जाली खरिदमा २० लाख रुपैयाँ खर्चेको छ। अन्य रकम जनप्रतिनिधिहरूको तोक आदेशको भरमा गरिएको योजनामा खर्च गरिएको छ। त्यस्तै गत वर्ष बर्दघाट नगरपालिकाको स्थानीय विपद् कोषमा ५७ लाख ४७ हजार रुपैयाँ रकम थियो। नगरपालिकाले केही रकम कार्यविधि र ऐनविपरीत खर्च गरेको छ। कोषको रकमबाट नगरपालिकाले ३३ लाख ७८ हजार १२८ रुपैयाँ अन्य शीर्षकमा खर्च गरेको छ। बाँकी २३ लाख ६९ हजार १८३ रुपैयाँ मात्र विपद् अन्तर्गत भन्दै राहत रकममा खर्च गरेको छ। बर्दघाटले बाटो मर्मतमा ४ लाख ७३ हजार २३३, माटो पुर्ने काममा ९९ हजार, विभिन्न वडाहरूमा कृषि मिटर, मोटर खरिदमा २ लाख २८ हजार खर्च गरेको छ। त्यसैगरी विभिन्न वडाहरूमा ह्युम पाइप खरिदमा ५ लाख १८ हजार र घोलाखोला सरसफाईमा २० लाख ५८ हजार रुपैयाँ खर्च भएको नगरपालिकाका सूचना अधिकारी एंव योजना तथा प्रशासन शाखा प्रमुख पुष्कर काफ्ले जानकारी दिए। रामग्राम नगरपालिकाको २०७९०८० मा विपद् कोषमा कुल ४२ लाख ४६ हजार रुपैयाँ रहेको थियो। जसबाट डेंगु नियन्त्रण, बाढीबाट घर ढलेका, डुबान प्रभावित र आगलागीमा परेका स्थानीयलाई कुल १६ लाख ९९ हजार ६ सय रुपैयाँ आर्थिक सहयोग उपलब्ध गराइएको लेखा अधिकृत कुन्दन चौधरीले जानकारी दिए। विपद बाहेक अन्य शीर्षकमा खर्च नगरिएकाले बाँकी रकम चालु आर्थिक वर्षमा स्वतः कोषमा जाने चौधरीले बताए। पाल्हीनन्दन गाउँपालिकाले २०७९०८० मा विपद् कोषमा १० लाख छुट्टाएको थियो। उक्त रकमबाट करिब ५ लाख बराबरको विपद्का समयमा आवश्यक पर्ने उद्धार सामग्री खरिद गरिएको लेखा अधिकृत दिनानाथ ढकालले जानकारी दिए। अन्य शीर्षकमा खर्च नगरिएकाले चालु वर्षको कोषमा २६ लाख रुपैयाँ मौज्दात रहेको ढकालले बताए। त्यसैगरी प्रतापपुर गाउँपालिकाले विपद् कोषमा रहेको रकमबाट १२ लाख रुपैयाँ आगलागीमा परेका र अन्य विपदमा परेकाहरूलाई आर्थिक सहयोग उपलब्ध गराइएको पाल्हीनन्दन गाउँपालिकाको लेखा अधिकृतको जिम्मेवारी समालेका ढकालले जानकारी दिए। अहिले कोषमा ४० लाख रुपैयाँ रहेको गाउँपालिकाले जनाएको छ। सरावल गाउँपालिका २०७९०८० मा विपद् कोषमा ५० लाख रुपैयाँ रहेको प्रमुख प्रशासकीय अधिकृत दुर्गा पौडेलले जानकारी दिए। उक्त रकमबाट विपद् पूर्वतयारी स्वरूप पुनःस्थापना निर्माणमा १५ लाख रुपैयाँ खर्च गरिएको छ। स्वास्थ्य चौकी र सबै वडा कार्यालयमा आगलागीबाट बँच्नका लागि उपकरण खरिद गरिएको प्रमुख प्रशासकीय अधिकृत पौडेलले बताए। सुस्ता गाउँपालिकाको विपद् कोषमा ६८ लाख रुपैयाँ रहेको लेखा अधिकृत गणेश पन्थीले जानकारी दिए। कुनै पनि रकम विपदमा खर्च नभएकाले सो रकम कोषमै रहेको उनको भनाइ छ। विपद् कोषको रकम अन्य शीर्षकमा खर्च गरेको बारे सुनवल नगरपालिकाकी मेयर विमला अर्यालले नगर सभाबाट निर्णय भएअनुसारका शीर्षकमा खर्च गरेको बताइन्। अन्य शीर्षकमा खर्च नहुँदा विपद् कोषको रकमबाट काम गरिएको र धेरै काम विपद्सँग सम्बन्धित रहेको उनको दाबी छ। त्यस्तै बर्दघाट नगरपालिकाका मेयर शम्भुलाल श्रेष्ठले केही रकम कृषकहरूलाई समस्या परेकाले उपकरण खरिद गर्न दिइएको बताए। आवश्यक परेको काममा रकम नहुँदा कोषको रकम चलाइएको हो। आगामी वर्षदेखि त्यसो नहोला, मेयर श्रेष्ठले भने। कोषको रकम अन्यत्र खर्च गर्नु संघीय सरकारले बनाएको कार्यविधि र ऐनविपरीत रहेको जिल्ला विपद् व्यवस्थापन समितिका अध्यक्ष एवं प्रमुख जिल्ला अधिकारी विश्व प्रकाश अर्यालले बताए।"
चरेससहित दुईजना पक्राउ,दार्चुला : दार्चुलामा चरेससहित दुईजना पक्राउ परेका छन्। पक्राउ पर्नेमा महाकाली नगरपालिका४ खलंगाका ६६ वर्षीय मानसिंह ठगुन्ना र नौगाड गाउँपालिका४ सिप्टीका ७० वर्षीय गौरसिंह ठगुन्ना रहेका छन्। जिल्ला प्रहरी कार्यालयका प्रहरी निरक्षक तथा सूचना अधिकारी ज्ञानेन्द्रबहादुर सिंहका अनुसार दुवै जना गए राति शैल्यशिखर नगरपालिकाको कर्कलेबाट पक्राउ परेका हुन्। उनीहरूको साथबाट प्रहरीले छ किलो एक सय ग्राम चरेस बरामद गरेको छ। इलाका प्रहरी कार्यालय गोकुलेश्वरबाट प्रहरी निरीक्षक वीरेन्द्र थापा नेतृत्वको टोलीले उनीहरूलाई पक्राउ गरेको हो।
काम अलपत्र पार्ने पप्पु कन्ट्रक्सनसहित २३ ठेकेदार कम्पनी कालोसूचीमा,"काठमाडौं : विभिन्न सरकारी निकायअन्तर्गतका पूर्वाधार निर्माणका काम र खरिद प्रक्रिया अलपत्र पार्ने २३ ठेकेदार कम्पनी कालोसूचीमा परेका छन् । विभिन्न सार्वजनिक निकायबाट कालोसूचीमा राख्नका लागि सिफारिस भइआएबमोजिम २३ कम्पनीलाई कालोसूचीमा राख्ने निर्णय भएको खरिद अनुगमन कार्यालयले जनाएको छ । कालोसूचीमा परेको अवधिभर यी कम्पनीहरु अरु कुनै पनि सरकारी निकायको खरिद प्रणालीमा संलग्न हुन पाउने छैनन् । कार्यालयका अनुसार सडक डिभिजन कार्यालय हर्कपुर ओखलढुङ्गाको सिफारिसमा पप्पुकोशी एन्डा न्यौपाने जोइन्ट भेन्चरकम्पनीलाई एक वर्ष छ महिना र पूर्वाधार विकास कार्यालय ललितपुरको काम अलपत्र पार्ने नतासा निर्माण सेवालाई एक वर्षका लागि कालोसूचीमा राखिएको छ । सडक डिभिजन कार्यालयअन्तर्गत दाङको सिफारिसमा त्रिवेणी निर्माण सेवालाई एक वर्ष, भरतपुरको सिफारिसमा समृद्ध निर्माण सेवालाई एक वर्ष र भक्तपुरको काम अलपत्र पार्ने नवनिर्माण बिल्डर्सलाई डेढ वर्षका लागि कालोसूचीमा राखिएको छ । त्यस्तै सहरी विकास तथा भवन निर्माण विभाग, सङ्घीय आयोजना कार्यान्वयन इकाइ धनुषाको सिफारिस पछि कार्यालयले चेतनायुके एन् जोइन्ट भेन्चर कम्पनीलाई डेढ वर्षका लागि कालोसूचीमा राखेको छ । जलस्रोत तथा सिँचाइ विकास डिभिजन सिन्धुलीको काम अलपत्र पारेपछि बिकेबि कन्स्ट्रक्सन एन्ड सप्लायर्सलाई एक वर्षका लागि,सन्धिखर्क नगरपालिकाको सिफारिसमा ब्लुबर्ड डिजाइन एन्ड कन्स्ट्रक्सनलाई एक वर्ष, सडक डिभिजन कार्यालय इलामको सिफारिसमा बुढाथोकी निर्माण सेवालाई एक वर्ष र सडक डिभिजन भरतपुरको सिफारिसमा तीन कम्पनी नयाँ निर्माण सेवा, शुभम् कन्स्ट्रक्सन र जय भगवती निर्माण सेवालाई एकएक वर्षका लागि कालोसूचीमा राखिएको समाचार राष्ट्रिय समाचार समितिमा छ। भरतपुर महानगरपालिकाको सिफारिसमा अर्भन कन्स्ट्रक्सन लिमिटेडलाई एक वर्षका लागि कालोसूचीमा राखिएको छ भने भरतपुर महानगरपालिकाकै सिफारिसमा अन्जल निर्माण सेवा एक वर्ष, अनुष्ठान कन्स्ट्रक्सन डेढ वर्ष र युद्ध निर्माण सेवा एक वर्षका लागि कालोसूचीमा परेका छन् । त्यस्तै दोलखाको बिगु गाउँपालिकाको काम पूरा नगर्ने लामा बुद्ध निर्माण तथा सामग्री सप्लायर्स प्राइभेट लिमिटेडलाई डेढ वर्ष, तनहुँको व्यास नगरपालिकाको काम अपूरो छोड्ने एक्सन बिल्डर्स प्रालि एक वर्ष र बर्दियाको बारबर्दिया नगरपालिकाको काम अलपत्र पार्ने नुरी कन्स्ट्रक्सनलाई एक वर्षका लागि कालोसूचीमा राखिएको खरिद अनुगमन कार्यालयले जनाएको छ ।"
सिन्धुलीको दुधौलीमा लामखुट्टे नष्ट गर्ने अभियान सुरु,"सिन्धुली : सिन्धुलीमा डेंगुको संक्रमण बढ्दै गएपछि लामखुट्टेका लार्भा नष्ट गर्न अभियान थालिएको छ। दुधौली नगरपालिकाले नगर क्षेत्रमा डेंगु नियन्त्रणका लागि लामखुट्टेका लार्भा नष्ट गर्न थालेको हो। दुधौली नगरपालिकाका नगर प्रमुख दिनेश कुमार अधिकारीको नेतृत्वमा लामखुट्टेको बासस्थान रहेको, लामखुट्टेले लार्भा उत्पादन गर्ने स्थानको पहिचान गरी नष्ट गर्न थालिएको हो। यसका लागि नगरले वडा नम्बर ७ र ९ बाट टोली बनाएर लामखुट्टेका लार्भा नष्ट गर्न विषादी छर्कन थालेको मेयर दिनेश अधिकारीले जानकारी दिए। दुधौली नगरपालिका जिल्लाको अत्यधिक गर्मी हुने नगरपालिका हो। यहाँ गर्मी वर्षातका कारण लामखुट्टे धेरै लाग्ने र लामखुट्टेको टोकाइबाट नगरवासीमा डेंगुको संक्रमण हुने भएपछि लामखुट्टेको बासस्थान रहेको, लामखुट्टेले लार्भा उत्पादन गर्ने स्थानको पहिचान गरी नष्ट गर्न थालिएको हो, उनले भने। नगरमा भएको विषादीले वडा नम्बर १, २, ४, ५, ७, ८, ९, १०, ११ तत्काल विषादी छिट्ने र थप विषादीको व्यवस्थापन गरेर अन्य वडाहरूमा पनि लामखुट्टेले लार्भा उत्पादन गर्ने स्थानको पहिचान गरी नष्ट गरिने अधिकारीको भनाइ छ। नगरका स्वास्थ्य शाखा प्रमुख तिलकेश्वर यादावका अनुसार नगरमा हालसम्म एक जनामा डेंगु पोजेटिभ देखिएको छ। नगरमा डेंगुको निःशुल्क परीक्षण गरिँदै आएको छ। स्वास्थ्य शाखा र सरसफाईका कर्मचारीहरू परिचालन गरेर डेंगु संक्रमण भएको शंका लागेमा तत्काल परीक्षण गर्ने व्यवस्था मिलाइएको छ। जिल्लामा पछिल्लो केही दिन यता डेंगुको संक्रमण ह्वात्तै बढेको छ। हालसम्म एक दर्जन बढीमा डेंगु संक्रमण पुष्टि भएको स्वास्थ्य कार्यालय सिन्धुलीले जनाएको छ। फोहोर, पानी जम्ने स्थान, झ्याडीहरूमा धेरै मात्रामा लामखुट्टेको लार्भाहरू हुने भएकाले त्यस्ता स्थानहरूको पहिचान गरी प्राविधिकहरू मार्फत विषादी छर्कने काम थालिएपछि यसको नियन्त्रण हुने विश्वास गरिएको छ। डेंगु भाइरसको संक्रमण रोकथाम तथा नियन्त्रणका लागि स्वास्थ्य शाखा र स्वास्थ्य संस्थाले संयुक्त रूपमा सचेतनामूलक कार्यक्रम सञ्चालन गरिरहेका छन।"
'यलम्बर'का लेखकहरू सम्मानित,"काठमाडौं : किरात राई प्रज्ञा प्रतिष्ठान हङकङले 'यलम्बर' स्मारिकामा समेटिएका लेखकलाई सम्मान गरेको छ। सम्मानित हुनेमा संस्कृति अनुसन्धाता डा। भक्त राई, कवि तथा उपन्यासकार प्रगति राई र पत्रकार तथा लेखक सचित राई छन्। गोकर्णेश्वर ८ स्थित इस्ट वेस्ट फास्ट फुड तथा क्याफेमा शनिबार आयोजित कार्यक्रममा प्रतिष्ठानका सचिव बसन्त राई विपिन र गायक एवं संस्कृति अध्यता दिलेन्द्र मुकारूङले लेखकत्रयलाई फेटा गुँथेर सम्मान गरेका हुन्। सचिव राईका अनुसार किरात राई यायोक्खा हङकङको मुखपत्र यलम्बरको २१ औं अंक अन्तरजातीय विवाह र चुला प्रावधान विशेषांकका रुपमा प्रकाशन गरिएको छ। स्मारिकाका प्रधान सम्पादक शशिमदन राई छन् । नेपालमा पनि यो विषयको बहस प्रारम्भ गराउन अन्तरक्रियात्मक कार्यक्रम आयोजना गरिएको सचिव राईले बताए। कार्यक्रमका सहभागीले प्रतिष्ठानले महत्वपूर्ण विषय उठान गरेको टिप्पणी गरे । सरोकारवालाबीच व्यापक रुपमा छलफल चलाएर यसलाई निचोडमा पुर्याउनुपर्ने सुझाव उनीहरूले दिए । 'जुन विशेषांक आएको छ,यसलाई प्रारम्भको बिन्दु मानेर अगाडि बढ्ने हो भने सरोकारवालाबीच व्यापक रुपमा छलफल गर्नुपर्ने हुन्,' प्राज्ञ एवं भाषाविद् डा तारामणि राईले भने । कार्यक्रममा प्राज्ञ एवं गीतकार टीका चाम्लिङ,संस्कृति अध्यताहरु दिलेन्द्र मुकारुङ,शुभ मुकारुङ, सालिक सतासक राई, पविहाङ राई, सोमबहादुर धिमाल, गीतकार रमेश कोइरालासहित लेखकमध्ये डा भक्त राई र प्रगति राईलगायतले आआफ्नो धारणा व्यक्त गरेका थिए ।"
शिवालयमा भक्तजनको घुइँचो,"हेटौंडा : साउने सोमबारको चौथो हप्ता आज बिहानैदेखि मकवानपुरका शिवालयहरूमा भक्तजनको घुइँचो लागेको छ। साउने झरीमा रुझ्दै सयौँको सङ्ख्यामा भक्तजनहरू हेटौंडा ४ हुप्रचौरस्थित पशुपतिनाथ, हेटौंडा१० स्थित गोरक्षस्वर मन्दिर, हेटौंडा ८ कालिकाटोलस्थित शिव मन्दिर र त्रिवेणीधाम लगायत अन्य शिवालयहरूमा पूजा, आराधना एवं दर्शनका लागि लाममा बसेका छन्। साउनको सोमबार पशुपतिनाथ मन्दिरमा भक्तजनको भीड लाग्ने भएकाले बिहानैदेखि ढोका खुला गरेर भक्तजनहरूलाई पूजा, आराधना गर्ने वातावरण तयार पारिएको मन्दिर व्यवस्थापनले जनाएको छ। मन्दिर परिसरमा रातो र हरियो पहिरनमा व्रतालु महिला भक्तजनको सङ्ख्या बढी देखिएको छ। विभिन्न जलाशयबाट ल्याइएको शुद्ध जल पशुपतिनाथ मन्दिरमा अर्पण गर्ने भक्तजनहरूको पनि बाक्लो उपस्थिति छ। साउन महिना र सोमबार भगवान् शिवको महिना तथा बार मानिने भएकोले यस्तो अवधिमा शुद्ध जल चढाएमा भगवान आशुतोष प्रसन्न भई मनोकामना पूरा गरिदिने धार्मिक विश्वास छ।"
ताप्लेजुङको फुङलिङ नगरपालिकालाई दमकल र पिकअप हस्तान्तरण,"विराटनगर : कोसी प्रदेश सरकारले मुख्यमन्त्री अत्यावश्यक सेवा केन्द्र सञ्चालनका लागि ताप्लेजुङको फुङलिङ नगरपालिकालाई सोमबार दमकल (वारुणयन्त्र) र पिकअप भ्यान हस्तान्तरण गरेको छ। विपद्को जोखिम कम गर्न सेवा केन्द्रमार्फत प्रदेश सरकारले काम गरिरहेको छ। अत्यावस्यक केन्द्रमार्फत प्रदेशका १४ जिल्लामै सेवा प्रदान गर्ने सरकारको योजना रहेको आन्तरिक मामिला तथा कानुन मन्त्रालयका सचिव सुरेश राउतले बताए। उनका अनुसार मन्त्रालयले खरिद गरेर फुङलिङ नगरपालिकालाई दमकल तथा पिकअप उपलब्ध गराएको हो। सचिव राउतले ७३ लाख ७५ हजारमा दमकल र ३७ लाख रूपैयाँमा पिकअप खरिद गरिएको जानकारी दिए। हालसम्म १६ ठाउँमा दमकल हस्तान्तरण गरिसकिएको उनको भनाइ छ। कोसी प्रदेशका मुख्यमन्त्री उद्धव थापाले एक कार्यक्रमका बीच दमकल र पिकअपको चाबी फुङलिङ नगरपालिकाका मेयर अम्मिर मादेन र उपमेयर हिमादेवी ओझालाई हस्तान्तरण गरेका छन्। कार्यक्रममा बोल्दै थापाले हालसम्म प्रदेश सरकार कामचलाउ अवस्थामै रहेको बताए। उनले प्रदेशमा स्थिर सरकार बनाउन र राजनीतिक तरलता अन्त्य गर्न दलहरू मिल्न आवश्यक रहेको पनि बताएका छन्। राजनीतिक स्थिरताका लागि दलहरु एक ठाउँमा उभिनुको विकल्प नभएको उनको भनाइ छ। प्रदेश सरकारले पूर्णता पाउन सककेको छैन, थापाले भने, कामचलाउ सरकारकै रूपमा अहिले जनताको सेवामा खटिएका छौं। पछिल्लो समय प्राकृतिक विपद्, डेंगु संक्रमण, पशुमा देखिएको लम्पी स्किन रोग नियन्त्रणका लागि सरकारले स्थानीय तहलाई निरन्तर सहयोग गर्ने मुख्यमन्त्री थापाले बताए। डेंगु फैलिइरहेको प्रति सरकार सचेत रहेको भन्दै उनले नियन्त्रणका लागि सरकारले विभिन्न कार्यक्रम गरिरहेको उल्लेख गरे। डेंगुको संक्रमणसँगै विपद् जोखिम न्यूनीकरणका लागि सरकार सक्रिय रहेको थापाको भनाइ छ। प्रदेशमा विपद् जोखिम कम गर्न अझ धेरै काम गर्न बाँकी छ, उनले भने, स्थानीय तहलाई साधनस्रोत सम्पन्न बनाउन प्रदेश सरकारले निरन्तर सहयोग गरिरहन्छ।"
दाहसंस्कार गर्न लगिएको महिलाको शव प्रहरी नियन्त्रणमा,"झापा : झापा प्रहरीले कनकाई घाटमा दाहसंस्कार गर्न लगिएको एक महिलाको शवलाई नियन्त्रणमा लिएको छ। इलाका प्रहरी कार्यालय सुरुङगा र बिर्तामोडबाट खटिएको संयुक्त प्रहरी टोलीले सोमबार दिउँसो ३ बजे कनकाई नगरपालिकास्थित माई खोलाको घाटबाट मृत्यु भएकी शिवसताक्षी नगरपालिका९ घर भई हाल कनकाई नगरपालिका३ सुरुङ्गामा डेरा गरी बस्ने ३२ वर्षीय पूजा कोचकारको शवलाई नियन्त्रणमा लिएको जिल्ला प्रहरी कार्यालय झापाले जनाएको छ। श्रीमान् र जेठी श्रीमतीको कुटपिटबाट कान्छी श्रीमती पूजाको मृत्यु भएको हुनसक्ने आशंकामा स्थानीयले प्रहरीमा मौखिक उजुरीमा दिएपछि उनको शवलाई नियन्त्रणमा लिएको प्रहरीले जनाएको छ। पूजाको उपचारका क्रममा आजै कञ्चनजंघा अस्पताल बिर्तामोडमा मृत्यु भएको थियो। शवलाई घाटबाटै नियन्त्रणमा लिएर प्रहरीले पोस्टमार्टमका लागि प्रादेशिक अस्पताल भद्रपुर पठाएको छ। मौखिक उजुरीको आधारमा शवलाई नियन्त्रणमा लिएको बताउँदै प्रहरी कार्यालय झापाका डीएसपी खगेन्द्रप्रसाद रिजालले भने, हाललाई शवलाई पोस्टमार्टमका लागि पठाएका छौँ, घटनाको छानबिन प्रहरीले गर्दैछ। माघ १८ गते घरमा अचानक बेहोस भएपछि पूजालाई उपचारका लागि प्रादेशिक अस्पताल भद्रपुर लगिएको थियो। प्रादेशिक अस्पतालले उनलाई माघ २० गते रेफर गरेपछि थप उपचारका लागि कञ्चनजंगा अस्पताल बिर्तामोड भर्ना गरिएको थियो। यता कञ्चनजंघा अस्पताल चिकित्सक प्रमोदकुमार शाहका अनुसार पूजाको लिभरमा समस्या देखा परेपछि परिवारजनले अन्तिम अवस्थामा अस्पतालमा ल्याएको र उपचारको क्रममै उनको मृत्यु भएको बताए। पूजाका श्रीमान् ५० वर्षीय चोपेन्द्र कोचकार घर निर्माण सम्बन्धी ठेक्कापट्टाको काम गर्दै आइरहेका छन्। चोपेन्द्रको दुई वटा श्रीमती मध्ये मृतक पूजा कान्छी श्रीमती हुन्। पूजाको माइती भारतको नागाल्याण्ड भएको भन्ने बुझिएको छ। उनीहरूका १० वर्षको एक जना छोरा छ। यसअघि श्रीमान् श्रीमतीबीच झैझगडा हुने गरेको भए पनि यस पटक भने बिरामी भएरै उपचारका लागि लगिएको बताइएको छ।"
जाजरकोट र अछाममा सीडीओ फेरिए,"काठमाडौं : गृह मन्त्रालयले जाजरकोट र अछाममा नयाँ प्रमुख जिल्ला अधिकारी (सीडीओ) पठाएको छ। जाजरकोटको प्रजिअमा उपसचिव सुरेश सुनार र अछाममा उपसचिव शरदकुमार पोखरेलले जिम्मेवारी पाएका हुन्। यसअघि उपसचिव सुनार मोरङमा सहायक प्रजिअका रूपमा कार्यरत थिए। बाँकेमा सहायक प्रजिअ तथा डोल्पा र बझाङमा प्रजिअ भइसकेको अनुभव उनीसँग छ। त्यस्तै, पोखरेलसँग मुगु र दार्चुलाको प्रजिअ भइसकेको अनुभव छ । अछामका सीडीओ शिवराम न्यौपानेले स्वास्थ्य समस्याका कारण मन्त्रालयमा सरुवा मागेपछि गृहमन्त्रालयले पोखरेललाई त्यहाँ पठाएको हो।"
नाबालकको हत्या आरोपमा आमाबुबा पक्राउ,बागलुङ : बागलुङमा दुई महिनाको नाबालकको हत्या आरोपमा आमाबुबा पक्राउ परेका छन् । नाबालक छोराको हत्या गरेको आरोपमा प्रहरीले शुक्रबार बागलुङको निसीखोला गाउँपालिका४ बडाचौरका विरु विक र श्रीमती सबिना विकलाई पक्राउ गरिएको प्रहरी नायव उपरीक्षक मदन केसीले बताए । बिहीबार राती श्रीमान श्रीमतीबीच विवाद हुँदा दुई महिनाको नाबालकलाई खोसाखोसतानातान गर्ने क्रममा आफ्नै घरभित्र भुँईमा बझारिएर घटनास्थलमै मृत्यु भएको प्रारम्भिक अनुसन्धानबाट खुल्न आएको जिल्ला प्रहरी कार्यालय बागलुङका प्रहरी नायव उपरीक्षक केसीले बताए । उनले घटनाको जानकारीपछि हत्या आरोपमा प्रहरीले विक दम्पतीलाई शुक्रबार नै पक्राउ गरी अनुसन्धान अगाडि बढाएको बताए । प्रहरीले जिल्ला अदालत बागलुङमा आइतबार ज्यान सम्बन्धी कसुरमा मुद्दा दर्ता गरेर ५ दिनको म्याद थप गरि अनुसन्धान गरिरहेको प्रहरी नायव उपरीक्षककेसीले बताए ।
"पाल्पाको सिद्धबाबा क्षेत्रमा गुडिरहेको जीपमाथि ढुंगा खस्यो, चालकसहित तीनजना घाइते","तानसेन : सिद्धार्थ राजमार्गको पाल्पा बुटवल सडकखण्डको रामापिथेकस पार्क ड्याम साइट नाग मन्दिर नजिकै गुडिरहेको जीपमाथि ढुंगा खस्दा तीनजना घाइते भएका छन् । बुटवलबाट पाल्पातर्फ आउँदै गरेको लु २ च २८४९ नम्बरको सोमबार बिहान करिब साढे ६ बजेतिर जीपमाथि ढुंगा खस्दा तीनजना घाइते भएका हुन । घाइते हुनेहरूमा पूर्वी नवलपरासी नवलपुर त्रिवेणी गाउँपालिका ७ का ३२ वर्षीय जीप चालक विवेक कार्की, रुपन्देही सुद्धोधन गाउँपालिकाका २४ वर्षीय जीप सहचालक विवेक कार्की र तानसेन नगरपालिका १४ का ४० वर्षीय दिलिप न्यौपाने रहेको दोभान प्रहरी चौकीका प्रहरी जवान सुसान्त सुनारले बताए । घाइते तीनैजनाको लुम्बिनी प्रादेशिक अस्पताल बुटवलमा उपचार भइरहेको छ । उनीहरूको स्वास्थ्य अवस्था सामान्य रहेको प्रहरीले जनाएको छ । उनीहरू तानसेन अर्गलीका न्यौपानेले बुटवलबाट टिन र फलाम लगायतका सरसमान लिएर अर्गलीतर्फ जाँदै थिए । ढुंगा लागेर जीप कच्याककुचुक भएको छ । जीपको अगाडिको भाग पूर्णरुपमा क्षति भएको छ । सडकमा खसेको ढुंगा पन्छाएर सडक यातायात सुचारु गरिएको पाल्पा प्रहरीले जनाएको छ ।"
ललिता निवास जग्गा प्रकरण : पूर्वमन्त्री गच्छदारसहित चारजनाविरुद्ध पक्राउ पुर्जी,"काठमाडौं : जिल्ला अदालत काठमाडौंले ललिता निवास जग्गा प्रकरणमा मुछिएका तीन पूर्वमन्त्रीविरुद्ध पक्राउ गर्न प्रहरीलाई अनुमति दिएको छ। पूर्वउपप्रधान तथा भौतिक योजना मन्त्री विजयकुमार गच्छदार,पूर्वराज्यमन्त्री सञ्जयकुमार साह, पूर्व भूमिसुधार मन्त्री डम्बरबहादुर श्रेष्ठ र पूर्व भूमिसुधार मन्त्री चन्द्रदेव जोशी विरुद्ध काठमाडौं जिल्ला अदालतले पक्राउ अनुमति दिएको हो। तत्कालीन उपप्रधान एवं भौतिक योजनामन्त्री गच्छदार,भूमिसुधारमन्त्रीद्वय श्रेष्ठ र जोशीसहित १ सय ७५ जनाविरुद्ध अख्तियारले २०७६ माघ २२ मा अभियोगपत्र दर्ता गरेको थियो। जसमा १ सय १० जनाविरुद्ध भ्रष्टाचार मुद्दा र ६५ जनालाई जग्गा फिर्ता गर्ने प्रयोजनमा मुद्दा हालेको थियो। सोही प्रकरणमा पक्राउ परेका गच्छदार १० लाख धरौटी बुझाएर छुटेका थिए। आइतबार सर्वोच्च अदालतले ललिता निवास जग्गा प्रकरणमा सघाउ पुर्याउने मन्त्रिपरिषदका सदस्यहरूलाई अनुसन्धानको दायरामा ल्याउन आदेश दिएको थियो। आदेश आएकै दिन जिल्ला अदालतले तीन पूर्वमन्त्री गच्छादार,साह, श्रेष्ठ र जोशीलाई पक्राउ गरी थप अनुसन्धान गर्न अनुमति दिएको हो। २०४९ सालमा राणा परिवार,कर्मचारीको मिलेमतोमा ११२ रोपनी हडपेको अनुसन्धानबाट खुलेको छ। ललिता निवास प्रकरणमा प्रहरीको केन्द्रीय अनुसन्धान ब्यूरो (सीआईबी) अनुसन्धान गरिरहेको छ।"

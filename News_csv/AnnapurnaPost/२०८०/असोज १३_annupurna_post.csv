शीर्षक,विवरण
अन्तुमा थपिँदै पर्यटकीय आवास,"इलाम : ग्रामीण पर्यटनको अभ्यास गरिरहेको इलामको अन्तुका बासिन्दा दुई दशकभन्दा पहिलेदेखि स्वदेशी र विदेशी पर्यटकलाई स्वागत गरिरहेका छन्। विविध संस्कृति, कला र प्राकृतिक सौन्दर्यले भरिएको अन्तु र समाल्बुङ क्षेत्रमा पछिल्लो समय पर्यटकको संख्या उल्लेख्य रूपमा वृद्धि भएसँगै ठूलो लगानीमा होटल र कटेज खोल्ने क्रम बढेको छ। पछिल्लो समय खुलेको डाँडाकाँडा कटेजमा शुभारम्भ हुनुअघि नै पाहुनाको चाप बढेको सञ्चालक डम्बर प्रधान बताउँछन्। प्रधान र हेमन्त श्रेष्ठले १ करोड ५० लाख रुपैयाँ लगानीमा कटेज सुरु गरेका हुन्। उनले भने, होटल उद्घाटन गर्नुअघि देखि नै आगन्तुक बस्न थालिसकेको थिए। २०५१ सालमा सूर्योदय हेर्ने सानो टावरबाट सुरु भएको अन्तु अहिले व्यस्त र हराभरा पर्यटकीय गन्तव्य बनेको छ। त्यसबेला पर्यटक विभागको सहयोगमा बनाएको टावर निर्माण गर्न अन्तुमा गाडी पुग्ने बाटो पनि थिएन। अन्तु डाँडा सामुदायिक होमस्टेका अध्यक्ष धनकुमार आले सुनाउँछन्, नेपालबाट रड, बालुवा ल्याउने अवस्था थिएन। छिमेकी भारतबाट घोडामा निर्माण सामग्री बोकाएर टावर बनाएका थियौं। सुरुमा श्रीअन्तुको डाँडा झुल्के घाम देखिने ठाउँको रूपमा मात्रै चर्चामा रहे पनि २०६० सालदेखि १० वर्षसम्म १० वटा अन्तु महोत्सव लगाइयो। यसले आन्तरिक र बाह्य पर्यटकको माझ यहाँका कला, संस्कृति र थप सौन्दर्यले चर्चामा पायो। त्यसपछि श्रीअन्तुको पर्यटन फस्टाउन सुरु गरेको सूर्योदय नगरपालिका ५ का वडाध्यक्ष उर्गेन बम्जन बताउँछन्। चिया बगानको बीचमा थपिएका कटेज र होटलले गर्दा पछिल्लो समय समाल्बुङ र अन्तुमा पर्ने पर्यटकीय क्षेत्रमा पर्यटक भरिभराउ हुन थालेका हुन्, वडाध्यक्ष बम्जनले सुनाए। अन्तु पोखरीको आसपास बसेर रात्रिकालीन सौन्दर्यको मज्जा लिनसमेत पर्यटकको भीड लाग्ने गरेको छ। अन्तुको पर्यटन विकासका लागि सूर्योदय नगरपालिकाले योजनाबद्ध रूपमा काम गरिरहेको नगरका उपप्रमुख दुर्गा बराल बताउँछन्। अन्तुमा छिमेकी जिल्ला तथा भारत, भुटानसहितका देशबाट पर्यटक आउने गर्दछन्। होमस्टे, चियाबारीको रमाइलो, अन्तु पोखरीको मनमोहक दृश्यमा मन भुलाउन पर्यटक लालायित हुने गरेको द जेड लेक कटेजका सञ्चालक वसन्त घिमिरे बताउँछन्। अन्तु सूर्योदयको दृश्य हेर्न मात्र पर्यटक आउँदैनन्, लोपोन्मुख लेप्चा जातिको कला, संस्कृति र साहित्यको अवलोकन र अध्यागमनका लागि पनि बर्सेनि सयौं पर्यटक आउने गरेका छन्। होमस्टेबाट सुरु भएको अन्तुको पर्यटन यात्रा अहिले ठूला होटल र कटेजमा परिणत हुँदैछ। ठूला होटेल निर्माणका क्रममा छन् भने करोडभन्दा बढी लगानी गरेर कटेज खोल्ने क्रम बढेको छ। स्थानीय विद्यालयका शिक्षक राम चौलागार्इं एक दशक नबित्दै अन्तुले पर्यटन पूर्वाधारमा छलाङ मारेको बताउँछन्। उनका अनुसार वर्षमा चिया बोक्ने घोडावालबाहेक कोही नभेटिने अन्तु पोखरी छेउको चोक अहिले बाह्रै महिना गुल्जार हुन्छ। अन्तुमा ७१ वटा होटल र कटेज रहेका छन्। यहाँ ६२ होमस्टे दर्ता भए पनि ३१ वटाले नियमित सेवा दिइरहेका छन्। होमस्टे पनि सुविधा सम्पन्न होटल र कटेजमा परिणत हुँदै गएको अन्तु पर्यटन व्यवसायी संघका अध्यक्ष रुद्र घिमिरेले जानकारी दिए। उनले भने, पाहुनाको माग अनुसार होटल र होमस्टेमा लगानी गरेर अपग्रेट गर्ने क्रम सुरु भएको छ। यस वर्ष मात्रै २५ प्रतिशत होटल र होमस्टेले सुविधा थप गरेको उनले बताए। पहिले जस्तो नन्एटेज होमस्टे र होटल अब चल्न छोडेका छन्। अन्तुमा हरेक रात ३ हजार ५ सय पाहुन सहजै बस्न सक्ने घिमिरेले सुनाए।"
भदौमै पाक्ने सुन्तला पारिपात्ले अगौटे१,"धनकुटा : राष्ट्रिय सुन्तला जात अनुसन्धान कार्यक्रम पारिपात्ले धनकुटाले सुन्तलाको नयाँ जात विकास गरी किसानलाई सिफारिस गरेको छ। अहिले नेपालमा खेती हुने मुख्य सुन्तलाको बालीको फल पुस, माघ महिनातिर पाक्ने गर्छ। जसको कारण दसंै तिहारमा विदेशबाट फलफूल आयात गर्नुपर्ने बाध्यता छ। तर पारिपात्ले अगौटे१ भदौदेखि असोज महिनाभित्र पाक्ने भएकाले केही हदसम्म फलफूलको आयात प्रतिस्थापन गर्ने उनको भनाइ छ। कार्यालयले दिएको जानकारीअनुसार यो जातको बोट मध्यम आकारको फैलिने प्रकृतिको हुन्छ। कलमी गरेको १५ वर्षको बोट १३ मिटर जतिको हुन्छ। यस बोटमा सेतो रङको फूल फागुनको अन्तिम सातातिर फूल्छ। चम्किलो सुनौलो रङका फलहरू औसतमा १ सय ३६ ग्रामसम्मका हुन्छन्। बीउरहित १०१२ केस्रो हुने फलको ९ प्रतिशतसम्म गुलियो तथा ०९ प्रतिशतसम्म अमिलो हुन्छ। यो जातको व्यावसायिक खेती समुद्री सतहबाट ८ सयदेखि १४ सय मिटरको उचाइमा उपयुक्त हुने बताइएको छ। तापक्रम ५ देखि ३५ डिग्रीसम्म भएको तुसारो नपर्ने क्षेत्र यस जातको खेतीका लागि राम्रो हुने आचार्यले बताए। उनका अनुसार बिजु बिरुवाभन्दा कलमी बिरुवा प्रयोग गर्नु उत्तम हुन्छ। तीनपाते, सिट्रेज आदि स्टकमा स्पलाइस वा भिनियर तरिकाबाट पुसमाघ महिनामा वा जेठसाउनको महिनामा कलमी गरी विरुवा उत्पादन गरिन्छ। पारिपात्ले अगौटे१ जातको बिरुवालाई समथर जमिनमा वर्गाकार र भिराले गरामा कान्ला बनाई कन्टुर तरिकाबाट रोपण गरिन्छ। सुन्तलाको बोट तीन मिटर दूरीमा रोप्नु पर्छ। बिरुवा रोपेको तीनचार वर्षसम्म लहरा नजाने कोसे तरकारी बालीहरू प्याज, लसुन, रायो आदि खेती गर्न सकिने तर बहुवर्षे र धेरै खाद्यतŒव लिने बालीहरू (मकै, कोदो, गहुँ) लगाउन नहुने वैज्ञानिकहरू सुझाउँछन्। प्रतिहेक्टर १२ टनको हाराहारीमा उत्पादन हुने यो जात उच्च घनत्वमा खेती गर्दा किसानको बगैंचामा १५ टनहेक्टरसम्म फलेको पाइएको वरिष्ठ वैज्ञानिक डा आचार्यले बताए।"
कालोपत्र सडक ३ महिनामै हिलाम्य,"भोजपुर : कालोपत्र गरिएको तीन महिना बित्न नपाउँदै बोखिमपिप्लेखाल्डेआहाले दधिपुर सल्लेनी सडकखण्ड हिलाम्मे सडकमा परिणत भएको छ। ठेकेदार कम्पनीको चरम लापरबाहीका कारण कालोपत्र सडकको दुर्दशा बढेपछि स्थानीय आक्रोशित बनेका छन्। कालोपत्र सडकखण्ड भत्किएपछि स्थानीयवासीलाई आवतजावतमा पनि समस्या भएको छ। साढे ४ किलोमिटर दूरीको उक्त सडकखण्डको कालोपत्र काम रौताहा रामसागर बिल्डर्स जेभीले जिम्मा लिएको थियो। गुणस्तरहिन कालोपत्र बनाएपछि सडकखण्ड हिलाम्मे बनेको हो। कालोपत्र निर्माणका ठेकेदार राम पौडलेले काममा चरम लापरबाही गरेको स्थानीयको आरोप छ। गुणस्तरहीन नागरिकलाई सास्ती दिने काम गर्ने ठेकेदार र ठेकेदार कम्पनीलाई कारबाहीको मागसमेत गरिएको छ। कालोपत्र सडक भत्किएर आवतजावतमा समस्या भएपछि प्रमुख जिल्ला अधिकारी, जिल्ला समन्वय समिति प्रमुखसहित सरोकारवाला पक्षले स्थलगत अनुगमन पनि गरेको थियो। अनुगमनका क्रममा सडक मापदण्डअनुसार निर्माण भएको नपाइएको प्रमुख जिल्ला अधिकारी हरिप्रसाद घिमिरेले बताए। कम गुणस्तरका कच्चापदार्थ र मापदण्डविपरीत काम भएकै कारण कालोपत्र सडक भत्किएर खाल्डाखुल्डी परेको उनले बताए। स्थानीयको गुनासो बढेपछि हामीले स्थलगत अनुगमन गर्यौं, निर्माण कार्यमा चरम लापारबाही भएको पायौँ, प्रजिअ घिमिरेले भने, सडकखण्ड कालोपत्र भएको छोटो समयमा नै भत्किएर हिलो भएको दुर्दशा छ, सडक तोकिएको मापदण्डअनुसार बनेको छैन, सडकको अवस्थाका बारेमा मैले सडक हेर्ने कार्यालयलाई जानकारी गराएको छु। सडकलाई गुणस्तरीय रूपले बनाउन पटकपटक ताकेता गरे पनि निर्माण कम्पनीले बेवास्ता गरेको स्थानीय बासिन्दाको गुनासो छ। सडक निर्माणमा ठेकेदार र ठेकेदार कम्पनीले चरम लापरबाही गरेको भोजपुर नगरपालिका५, बोखिमका वडासदस्य निरकुमार फुयाँलले बताए। भने, सडक कालोपत्र भएको तीन महिना मै भत्कियो, सडक बिग्रिएर, भत्किएर आउजाउमा एकदमै समस्या छ, सडकको यो दुर्दशा देख्न नसकेरै सरोकारवाला निकायसंग अनुगमन गर्यौँ, राज्यको पैसाको चरम दुरुपयोग भएको छ, गलत काम गर्ने ठेकेदारलाई कारबाहीको दायरामा ल्याईनुपर्छ। उक्त सडकखण्डको कालोपत्र काम ग्रामीण सडक सञ्जाल सुधार आयोजना कार्यान्वयन एकाइ झापाअन्तर्गत नेपाल सरकारको भ्याटसहित साढे १० करोड लागतमा निर्माण भएको कार्यान्वयन एकाइका कामु आयोजना व्यवस्थापक वीरबहादुर रावलले जानकारी दिए। यो सडक बिग्रिएको खण्डमा एक वर्षसम्म ठेकेदारले मर्मत गर्नुपर्ने उनको भनाइ छ। सडकलाई तत्काल मर्मत गर्नका लागि पत्रचार गर्ने उनले जनाए। सडक भत्किएको विषयमा हामीलाई पनि जानकारी आएको छ, उनले भने, एक वर्षसम्म सडकको मर्मतसम्भारको जिम्मा ठेकेदारलाई हुन्छ, त्यहाँ भएका त्रुटिलाई सच्याएर पुनः मर्मतका लागि ठेकेदारलाई पत्राचार गर्छौँ। सडकखण्डमा बिच्छ्याइएको सबबेसमा गुणस्तरहीन सामग्री प्रयोग गरेर कालोपत्र गरिएको छ। समस्याको समाधानमा लाग्नुभन्दा पनि निर्माण कम्पनीका प्रतिनिधि पनि सम्पर्कविहीन बनेको स्थानीयले बताए। कालोपत्र निर्माणको तीन महिना बितिसक्दा पनि कालोपत्र गर्ने क्रममा बिच्छ्याइएको गिट्टी नउठाउँदा दुर्घटनाको जोखिमसमेत बढेको स्थानीय धनबहादुर थापाले बताए।"
कालोपत्र सडक ३ महिनामै हिलाम्य,"भोजपुर : कालोपत्र गरिएको तीन महिना बित्न नपाउँदै बोखिमपिप्लेखाल्डेआहाले दधिपुर सल्लेनी सडकखण्ड हिलाम्मे सडकमा परिणत भएको छ। ठेकेदार कम्पनीको चरम लापरबाहीका कारण कालोपत्र सडकको दुर्दशा बढेपछि स्थानीय आक्रोशित बनेका छन्। कालोपत्र सडकखण्ड भत्किएपछि स्थानीयवासीलाई आवतजावतमा पनि समस्या भएको छ। साढे ४ किलोमिटर दूरीको उक्त सडकखण्डको कालोपत्र काम रौताहा रामसागर बिल्डर्स जेभीले जिम्मा लिएको थियो। गुणस्तरहिन कालोपत्र बनाएपछि सडकखण्ड हिलाम्मे बनेको हो। कालोपत्र निर्माणका ठेकेदार राम पौडलेले काममा चरम लापरबाही गरेको स्थानीयको आरोप छ। गुणस्तरहीन नागरिकलाई सास्ती दिने काम गर्ने ठेकेदार र ठेकेदार कम्पनीलाई कारबाहीको मागसमेत गरिएको छ। कालोपत्र सडक भत्किएर आवतजावतमा समस्या भएपछि प्रमुख जिल्ला अधिकारी, जिल्ला समन्वय समिति प्रमुखसहित सरोकारवाला पक्षले स्थलगत अनुगमन पनि गरेको थियो। अनुगमनका क्रममा सडक मापदण्डअनुसार निर्माण भएको नपाइएको प्रमुख जिल्ला अधिकारी हरिप्रसाद घिमिरेले बताए। कम गुणस्तरका कच्चापदार्थ र मापदण्डविपरीत काम भएकै कारण कालोपत्र सडक भत्किएर खाल्डाखुल्डी परेको उनले बताए। स्थानीयको गुनासो बढेपछि हामीले स्थलगत अनुगमन गर्यौं, निर्माण कार्यमा चरम लापारबाही भएको पायौँ, प्रजिअ घिमिरेले भने, सडकखण्ड कालोपत्र भएको छोटो समयमा नै भत्किएर हिलो भएको दुर्दशा छ, सडक तोकिएको मापदण्डअनुसार बनेको छैन, सडकको अवस्थाका बारेमा मैले सडक हेर्ने कार्यालयलाई जानकारी गराएको छु। सडकलाई गुणस्तरीय रूपले बनाउन पटकपटक ताकेता गरे पनि निर्माण कम्पनीले बेवास्ता गरेको स्थानीय बासिन्दाको गुनासो छ। सडक निर्माणमा ठेकेदार र ठेकेदार कम्पनीले चरम लापरबाही गरेको भोजपुर नगरपालिका५, बोखिमका वडासदस्य निरकुमार फुयाँलले बताए। भने, सडक कालोपत्र भएको तीन महिना मै भत्कियो, सडक बिग्रिएर, भत्किएर आउजाउमा एकदमै समस्या छ, सडकको यो दुर्दशा देख्न नसकेरै सरोकारवाला निकायसंग अनुगमन गर्यौँ, राज्यको पैसाको चरम दुरुपयोग भएको छ, गलत काम गर्ने ठेकेदारलाई कारबाहीको दायरामा ल्याईनुपर्छ। उक्त सडकखण्डको कालोपत्र काम ग्रामीण सडक सञ्जाल सुधार आयोजना कार्यान्वयन एकाइ झापाअन्तर्गत नेपाल सरकारको भ्याटसहित साढे १० करोड लागतमा निर्माण भएको कार्यान्वयन एकाइका कामु आयोजना व्यवस्थापक वीरबहादुर रावलले जानकारी दिए। यो सडक बिग्रिएको खण्डमा एक वर्षसम्म ठेकेदारले मर्मत गर्नुपर्ने उनको भनाइ छ। सडकलाई तत्काल मर्मत गर्नका लागि पत्रचार गर्ने उनले जनाए। सडक भत्किएको विषयमा हामीलाई पनि जानकारी आएको छ, उनले भने, एक वर्षसम्म सडकको मर्मतसम्भारको जिम्मा ठेकेदारलाई हुन्छ, त्यहाँ भएका त्रुटिलाई सच्याएर पुनः मर्मतका लागि ठेकेदारलाई पत्राचार गर्छौँ। सडकखण्डमा बिच्छ्याइएको सबबेसमा गुणस्तरहीन सामग्री प्रयोग गरेर कालोपत्र गरिएको छ। समस्याको समाधानमा लाग्नुभन्दा पनि निर्माण कम्पनीका प्रतिनिधि पनि सम्पर्कविहीन बनेको स्थानीयले बताए। कालोपत्र निर्माणको तीन महिना बितिसक्दा पनि कालोपत्र गर्ने क्रममा बिच्छ्याइएको गिट्टी नउठाउँदा दुर्घटनाको जोखिमसमेत बढेको स्थानीय धनबहादुर थापाले बताए।"
अन्तुमा थपिँदै पर्यटकीय आवास,"इलाम : ग्रामीण पर्यटनको अभ्यास गरिरहेको इलामको अन्तुका बासिन्दा दुई दशकभन्दा पहिलेदेखि स्वदेशी र विदेशी पर्यटकलाई स्वागत गरिरहेका छन्। विविध संस्कृति, कला र प्राकृतिक सौन्दर्यले भरिएको अन्तु र समाल्बुङ क्षेत्रमा पछिल्लो समय पर्यटकको संख्या उल्लेख्य रूपमा वृद्धि भएसँगै ठूलो लगानीमा होटल र कटेज खोल्ने क्रम बढेको छ। पछिल्लो समय खुलेको डाँडाकाँडा कटेजमा शुभारम्भ हुनुअघि नै पाहुनाको चाप बढेको सञ्चालक डम्बर प्रधान बताउँछन्। प्रधान र हेमन्त श्रेष्ठले १ करोड ५० लाख रुपैयाँ लगानीमा कटेज सुरु गरेका हुन्। उनले भने, होटल उद्घाटन गर्नुअघि देखि नै आगन्तुक बस्न थालिसकेको थिए। २०५१ सालमा सूर्योदय हेर्ने सानो टावरबाट सुरु भएको अन्तु अहिले व्यस्त र हराभरा पर्यटकीय गन्तव्य बनेको छ। त्यसबेला पर्यटक विभागको सहयोगमा बनाएको टावर निर्माण गर्न अन्तुमा गाडी पुग्ने बाटो पनि थिएन। अन्तु डाँडा सामुदायिक होमस्टेका अध्यक्ष धनकुमार आले सुनाउँछन्, नेपालबाट रड, बालुवा ल्याउने अवस्था थिएन। छिमेकी भारतबाट घोडामा निर्माण सामग्री बोकाएर टावर बनाएका थियौं। सुरुमा श्रीअन्तुको डाँडा झुल्के घाम देखिने ठाउँको रूपमा मात्रै चर्चामा रहे पनि २०६० सालदेखि १० वर्षसम्म १० वटा अन्तु महोत्सव लगाइयो। यसले आन्तरिक र बाह्य पर्यटकको माझ यहाँका कला, संस्कृति र थप सौन्दर्यले चर्चामा पायो। त्यसपछि श्रीअन्तुको पर्यटन फस्टाउन सुरु गरेको सूर्योदय नगरपालिका ५ का वडाध्यक्ष उर्गेन बम्जन बताउँछन्। चिया बगानको बीचमा थपिएका कटेज र होटलले गर्दा पछिल्लो समय समाल्बुङ र अन्तुमा पर्ने पर्यटकीय क्षेत्रमा पर्यटक भरिभराउ हुन थालेका हुन्, वडाध्यक्ष बम्जनले सुनाए। अन्तु पोखरीको आसपास बसेर रात्रिकालीन सौन्दर्यको मज्जा लिनसमेत पर्यटकको भीड लाग्ने गरेको छ। अन्तुको पर्यटन विकासका लागि सूर्योदय नगरपालिकाले योजनाबद्ध रूपमा काम गरिरहेको नगरका उपप्रमुख दुर्गा बराल बताउँछन्। अन्तुमा छिमेकी जिल्ला तथा भारत, भुटानसहितका देशबाट पर्यटक आउने गर्दछन्। होमस्टे, चियाबारीको रमाइलो, अन्तु पोखरीको मनमोहक दृश्यमा मन भुलाउन पर्यटक लालायित हुने गरेको द जेड लेक कटेजका सञ्चालक वसन्त घिमिरे बताउँछन्। अन्तु सूर्योदयको दृश्य हेर्न मात्र पर्यटक आउँदैनन्, लोपोन्मुख लेप्चा जातिको कला, संस्कृति र साहित्यको अवलोकन र अध्यागमनका लागि पनि बर्सेनि सयौं पर्यटक आउने गरेका छन्। होमस्टेबाट सुरु भएको अन्तुको पर्यटन यात्रा अहिले ठूला होटल र कटेजमा परिणत हुँदैछ। ठूला होटेल निर्माणका क्रममा छन् भने करोडभन्दा बढी लगानी गरेर कटेज खोल्ने क्रम बढेको छ। स्थानीय विद्यालयका शिक्षक राम चौलागार्इं एक दशक नबित्दै अन्तुले पर्यटन पूर्वाधारमा छलाङ मारेको बताउँछन्। उनका अनुसार वर्षमा चिया बोक्ने घोडावालबाहेक कोही नभेटिने अन्तु पोखरी छेउको चोक अहिले बाह्रै महिना गुल्जार हुन्छ। अन्तुमा ७१ वटा होटल र कटेज रहेका छन्। यहाँ ६२ होमस्टे दर्ता भए पनि ३१ वटाले नियमित सेवा दिइरहेका छन्। होमस्टे पनि सुविधा सम्पन्न होटल र कटेजमा परिणत हुँदै गएको अन्तु पर्यटन व्यवसायी संघका अध्यक्ष रुद्र घिमिरेले जानकारी दिए। उनले भने, पाहुनाको माग अनुसार होटल र होमस्टेमा लगानी गरेर अपग्रेट गर्ने क्रम सुरु भएको छ। यस वर्ष मात्रै २५ प्रतिशत होटल र होमस्टेले सुविधा थप गरेको उनले बताए। पहिले जस्तो नन्एटेज होमस्टे र होटल अब चल्न छोडेका छन्। अन्तुमा हरेक रात ३ हजार ५ सय पाहुन सहजै बस्न सक्ने घिमिरेले सुनाए।"
भदौमै पाक्ने सुन्तला पारिपात्ले अगौटे१,"धनकुटा : राष्ट्रिय सुन्तला जात अनुसन्धान कार्यक्रम पारिपात्ले धनकुटाले सुन्तलाको नयाँ जात विकास गरी किसानलाई सिफारिस गरेको छ। अहिले नेपालमा खेती हुने मुख्य सुन्तलाको बालीको फल पुस, माघ महिनातिर पाक्ने गर्छ। जसको कारण दसंै तिहारमा विदेशबाट फलफूल आयात गर्नुपर्ने बाध्यता छ। तर पारिपात्ले अगौटे१ भदौदेखि असोज महिनाभित्र पाक्ने भएकाले केही हदसम्म फलफूलको आयात प्रतिस्थापन गर्ने उनको भनाइ छ। कार्यालयले दिएको जानकारीअनुसार यो जातको बोट मध्यम आकारको फैलिने प्रकृतिको हुन्छ। कलमी गरेको १५ वर्षको बोट १३ मिटर जतिको हुन्छ। यस बोटमा सेतो रङको फूल फागुनको अन्तिम सातातिर फूल्छ। चम्किलो सुनौलो रङका फलहरू औसतमा १ सय ३६ ग्रामसम्मका हुन्छन्। बीउरहित १०१२ केस्रो हुने फलको ९ प्रतिशतसम्म गुलियो तथा ०९ प्रतिशतसम्म अमिलो हुन्छ। यो जातको व्यावसायिक खेती समुद्री सतहबाट ८ सयदेखि १४ सय मिटरको उचाइमा उपयुक्त हुने बताइएको छ। तापक्रम ५ देखि ३५ डिग्रीसम्म भएको तुसारो नपर्ने क्षेत्र यस जातको खेतीका लागि राम्रो हुने आचार्यले बताए। उनका अनुसार बिजु बिरुवाभन्दा कलमी बिरुवा प्रयोग गर्नु उत्तम हुन्छ। तीनपाते, सिट्रेज आदि स्टकमा स्पलाइस वा भिनियर तरिकाबाट पुसमाघ महिनामा वा जेठसाउनको महिनामा कलमी गरी विरुवा उत्पादन गरिन्छ। पारिपात्ले अगौटे१ जातको बिरुवालाई समथर जमिनमा वर्गाकार र भिराले गरामा कान्ला बनाई कन्टुर तरिकाबाट रोपण गरिन्छ। सुन्तलाको बोट तीन मिटर दूरीमा रोप्नु पर्छ। बिरुवा रोपेको तीनचार वर्षसम्म लहरा नजाने कोसे तरकारी बालीहरू प्याज, लसुन, रायो आदि खेती गर्न सकिने तर बहुवर्षे र धेरै खाद्यतŒव लिने बालीहरू (मकै, कोदो, गहुँ) लगाउन नहुने वैज्ञानिकहरू सुझाउँछन्। प्रतिहेक्टर १२ टनको हाराहारीमा उत्पादन हुने यो जात उच्च घनत्वमा खेती गर्दा किसानको बगैंचामा १५ टनहेक्टरसम्म फलेको पाइएको वरिष्ठ वैज्ञानिक डा आचार्यले बताए।"
"सरकार र चिकित्सकबीच ६ बुँदे सहमति, आन्दोलन फिर्ता","काठमाडौं : सरकार र आन्दोलनरत चिकित्सकबीच ६ बुँदे सहमति भएको छ। गृहमन्त्री नारायणकाजी श्रेष्ठ र संघर्ष समितिबीच शनिबार साँझ भएको वार्तामा सहमति जुटेको हो। स्वास्थ्यकर्मी तथा स्वास्थ्य संस्थाको सुरक्षासम्बन्धी ऐन, २०६६ (पहिलो संशोधन २०७९)लाई प्रभावकारीरूपमा कार्यान्वयन गरी मणिपाल मेडिकल कलेजलगायतका स्वास्थ्य संस्थामा चिकित्सक तथा स्वास्थ्यकर्मी र स्वास्थ्य संस्थाको सुरक्षालाई थप भरपर्दो बनाउने सहमति भएको हो। त्यसका लागि स्वास्थ्यकर्मी तथा स्वास्थ्य संस्था सुरक्षा समन्वय समितिलाई समेत क्रियाशिल बनाउने सहमति पत्रमा उल्लेख छ। त्यस्तै चिकित्सक तथा स्वास्थ्यकर्मी र स्वास्थ्य संस्थामा आक्रमण तथा कुटपिट गर्ने व्यक्तिलाई स्वास्थ्यकर्मी तथा स्वास्थ्य संस्थाको सुरक्षासम्बन्धी ऐन, २०६६ (पहिलो संशोधन २०७९) बमोजिम कारबाही चलाउने, स्वास्थ्यकर्मी तथा स्वास्थ्य संस्थामा कार्यरत कर्मचारीलाई कुटपिट गर्ने घटना बढिरहेको र हालको कानुनी व्यवस्थाले स्वास्थ्यकर्मी तथा स्वास्थ्य संस्थामा कार्यरत कर्मचारीको मनोवलमा ह्रास आएको हुँदा निजहरुको मनोवल बढाउन कुटपिट गर्ने व्यक्तिलाई तीन वर्ष भन्दा बढी सजाय हुनुपर्ने मागका सम्बन्धमा नेपाल सरकारको तर्फवाट प्रतिवद्धता व्यक्त गर्दै सो लयागतका विषयमा कानुन संशोधन गर्न स्वास्थ्य तथा जनसंख्या मन्त्रालयले एक हप्ता भित्र प्रक्रिया अघि बढाउने सहमति जुटेको हो। त्यस्तै चिकित्सक, आवासीय चिकित्सक, मेडिकल अधिकृत, इन्टर्न डाक्टर तथा स्वास्थ्यकर्मीहरुको सेवा, सुविधामा न्यूनतम सरकारी सरह एकरुपता कायम गर्ने लगायत तत्काल सुधार गर्नुपर्ने विषयमा अध्ययन गरी प्रतिवेदन पेश गर्न स्वास्थ्य तथा जनसंख्या मन्त्रालयका अतिरिक्त सचिवज्यूको संयोजकत्वमा अर्थ मन्त्रालय, गृह मन्त्रालय, कानून न्याय तथा संसदीय मामिला मन्त्रालय, श्रम रोजगार तथा सामाजिक सुरक्षा मन्त्रालयका प्रतिनिधि, चिकित्सा शिक्षा आयोग, नेपाल मेडिकल काउन्सिल, नेपाल चिकित्सक संघ र स्वास्थ्यकर्मीका लागि सुरक्षित कार्यस्थल सघर्ष समितिका प्रतिनिधि रहेको समिति १५ दिन भित्र गठन गरी जिम्मेवारी दिने र उक्त प्रतिवेदन अध्ययन गरी त्यसमा उल्लेख भएको मूल मर्म कार्यान्वयनका लागि स्वास्थ्य तथा जनसंख्या मन्त्रालयले आवश्यक कारबाही गर्ने सहमति पत्रमा उल्लेख छ। त्यस्तै स्वास्थ्यकर्मीमाथि बारम्बार भइरहेका कुटपिट र दुर्व्यवहारका घटनाको कारक तत्व पहिचान एवं निराकरण गर्न आवश्यक पर्ने नीतिगत र कानुनी सुधारका विषय समेटी प्रतिवेदन पेश गर्न दश दिनभित्र उच्च स्तरीय कार्यदल गठन गरी तीन महिना भित्र प्रतिवेदन पेश गर्ने गरी जिम्मेवारी दिने र उक्त प्रतिवेदन अध्ययन गरी त्यसमा उल्लेख भएको मूल मर्म कार्यान्वयनका लागि स्वास्थ्य तथा जनसंख्या मन्त्रालयले आवश्यक कारबाही गर्ने सहमति जुटेको हो।सहमति जुटेसँगै चिकित्सकको आन्दोलन फिर्ता लिइएको छ। सहमतिपत्रमा स्वास्थ तथा जनसंख्या मन्त्रालयका निमित्त सचिव डा दिपेन्द्ररमण श्रेष्ठ र संघर्ष समितिका संयोजक डा शेसराज घिमिरेले हस्ताक्षर गरेका छन्।"
चीनबाट फर्किएलगत्तै प्रधानमन्त्री दाहाल र माधव नेपालबीच भेट,"काठमाडौं : चीनबाट फर्किएलगत्तै प्रधानमन्त्री पुष्पकमल दाहालसँग नेकपा एकीकृत समाजवादीका अध्यक्ष माधव कुमार नेपालले भेट गरेका छन्। शनिबार साँझ बालुवाटारमा उनीहरूबीच भेटवार्ता भएको हो। एकीकृत समाजवादीका अध्यक्ष नेपाल आफ्नो पार्टीबाट सरकारमा सहभागी भएका मन्त्रीहरूको कार्यशैलीबाट असन्तुष्ट बनेका छन्। उनले आफ्ना पार्टीका तर्फबाट मन्त्री हेरफेर गर्ने विषयमा समेत प्रधानमन्त्री दाहालसँग छलफल गरेको उच्च स्रोतले बताएको छ। एकीकृत समाजवादीबाट बेदुराम भुसाल कृषि मन्त्री, प्रकाश ज्वाला भौतिक पूर्वाधार मन्त्री र नन्दा चपाईँ राज्यमन्त्री छन्। अध्यक्ष नेपालले आफ्नो र पार्टीको भूमिकालाई नजरअन्दाज गरेको भन्दै सत्ता गठबन्धनको सार्वजनिकरूपमै खुलेरै आलोचना गर्दै आएका छन्। उनीहरूबीच चीन भ्रमण, सरकारको कामकारबाही र पछिल्लो समसमायिक राजनीतिक विषयमा छलफल भएको स्रोतले जनाएको छ। सत्ता गठबन्धनलाई थप बलियो बनाउने विषयमा पनि उनीहरू छलफल भएको थियो। नेकपा एसभित्र माधव नेपाल र झलनाथ खनालबीच नेतृत्वलगायतका विषयमा विवाद बढिरहेका बेला यस भेटलाई महत्वपूर्ण मानिएको छ। समाजवादीका उपाध्यक्ष राजेन्द्र पाण्डे र महासचिव घनश्याम भुसाल पनि नेपालसँगै बालुवाटार गएका थिए।"
अर्थव्यवस्था विस्तारै लयमा फर्किन थालेको छ : अर्थमन्त्री महत,"काठमाडौं : अर्थमन्त्री डा प्रकाशशरण महतले अर्थव्यवस्था विस्तारै लयमा फर्किन थालेको बताएका छन्। शनिबार जनकपुरमा जनकपुरधाम उद्योग बाणिज्य संघको ५६औं वार्षिक साधारणसभा उद्घाटन गर्दै मन्त्री महतले बिभिन्न कारणले अर्थतन्त्रमा देखिएका समस्याहरू समाधान हुँदै गएको र अर्थव्यवस्था लयमा फर्किन थालेको बताएका हुन्। अर्थमन्त्री डा महतले बैंकहरूले व्याज दर घटाएको, रेमिट्यान्स वृद्धि भएको र पर्यटक आगमनमा वृद्धि हुँदै गएको बताए। उनले विनयोजित बजेट समयमा खर्च भएमा अर्थतन्त्रमा सकारात्मक प्रभाव पर्ने बताए। उनले अर्थतन्त्रमा सुधार देखिएसँगै लगानी गर्ने बतावरणको निर्माण भएको बताए। उनले सरकारमाथि आन्तरिक र बाहय लिएको क्रणको सावाँ व्याज तिर्ने दायित्व बढेको उनले बताए। अर्थमन्त्री डा महतले मधेस प्रदेशमा आर्थिक समृद्धिका लागि सुनकोशी मरिन कमला डाइभर्सनको काम अगाडी बढाइएको बताउँदै पूर्व पश्चिम नहर प्रणालीलाई अघि बढाउन सके उत्पादन बढ्ने जिकिर गरे। उनले मधेसको धार्मिक विकासका साथै पर्यटकीय स्थलको रूपमा विकास गर्न आवश्यक भौतिक पूर्वाधार निर्माणमा सरकारको ध्यान केन्द्रित रहेको धारणा राखे।"
"एमाले कर्णालीको नेतृत्व चयन प्रक्रिया लम्बियो, भोलि ८ बजेदेखि मतदान हुने","वीरेन्द्रनगर : नेकपा एमालेको कर्णाली प्रदेश अधिवेशनको नेृतत्व चयन प्रक्रिया लम्बिएको छ। शनिबार दिउँसो १२ बजे हुने भनिएको मतदान आइतबार बिहान ८ बजेका लागि सरेको छ। शनिबार दिउँसो १२ बजे गर्ने भनिएको मतदान दिउँसो २ बजे सारिएको थियो। त्यो समय फेरि साँझ ६ बजे सारियो। राति मतदान गर्न सहज नहुने भएकाले आइतबार बिहानका ८ बजेदेखि दिउँसो २ बजेसम्म मतदान गर्ने समय तोकिएको छ। मतपत्र छपाईको काम चलिरहेको र शनिरबार राति सबै मतपत्रहरू छपाई सकिने तयारी रहेको निर्वाचन आयोगले जनाएको छ। सबै उम्मेद्वाहरूको अन्तिम नामावलीसमेत र्साजानिक भइसकेकाले आइतबार बिहान ८ बजेदेखि मदतान सूरु हुने निर्वाचन अधिकृत मातृका खनालले जानकारी दिए। उनले भने, 'मतपत्र छपाई भइरहेको छ। शनिबार दिउँसो बत्ति नभएकाले मतपत्र छपाईको काम हुन सकेन। त्यसैले राति मतपत्र छापेर बिहान मतदान सुरु गर्ने तयारी गरिएको छ।' कर्णालीको नयाँ नेतृत्वका लागि अहिलेसम्म अध्यक्षमा तीन जनाको उम्मेदवारी कायम रहेको छ। शुक्रबार पाँच जनाले उम्मेदवारी दिएकोमा दुई जनाले फिर्ता लिएका थिए। कालिकोटका प्रेमबहादुर सिंह र दैलेखका राजबहादुर शाहीले आफ्नो उम्मेदवारी फिर्ता लिएका थिए। अब कालिकोटकै मीनबहादुर शाही, सल्यानका गुलाबजंग शाह र कालिकोटका प्रकाश रोकायाको उम्मेदवारी कायम छ।"
२०८४ मा कि भ्रष्ट सकिन्छन् कि हामी : रवि लामिछाने,दाङ : राष्ट्रियय स्वतन्त्र पार्टीका सभापति रवि लामिछानेले ठूला दलहरूकै वितृष्णाले आफूहरू राजनीतिमा आएको बताएका छन्। दाङको घोराहीमा आयोजना भएको कार्यक्रममा बोल्दै सभापति लामिछानेले २०८४ को निर्वाचनमा आफूहरूको जमानत जफत हुनेगरी काम गर्न पनि ठूला दललाई आग्रह गरे।
कर्णाली एमाले अधिवेशन : शाही र सिंहले लिए उम्मेद्वारी फिर्ता,"विरेन्द्रनगर : नेकपा एमाले कर्णाली प्रदेश कमिटी अध्यक्ष पदका उम्मेदवार कालिकोटका प्रेमबहादुर सिंह र दैलेखका राजबहादुर शाहीले आफ्नो उम्मेद्वारी फिर्ता लिएका छन्। कालिकोटका शाही पूर्वमन्त्री र दैलेखका शाही पूर्व प्रदेश सभाका सभामुख हुन्। उनीहरुले प्रदेश कमिटी अध्यक्षका उम्मेद्वार मीनबहादुर शाहीलाई सघाउने भन्दै उम्मेदवारी फिर्ता लिएको एमाले एक केन्द्रीय सदस्यले बताए। अब अध्यक्ष पदको लागि कालिकोटका मीनबहादुर शाही, प्रकाश रोकाया र सल्यानका गुलावजंग शाह गरी तीन जना उम्मेद्वार निर्वाचनको तयारीमा छन्।"
स्वदेश फर्किँदा प्रधानमन्त्रीलाई विमानस्थलमा स्वागत (तस्बिर),"काठमाडौं : चीनको औपचारिक भ्रमणमा रहेका प्रधानमन्त्री पुष्पकमल दाहाल प्रचण्डआज स्वदेश फर्किएका छन्। चीन भ्रमणमा रहेका प्रचण्ड छेन्दुबाट एयर चाइनामार्फत शनिबार बिहान स्वदेश फर्किएका हुन्। प्रधानमन्त्रीलाई स्वागत गर्न विमानस्थलमा उपप्रधानमन्त्रीद्वय पूर्णबहादुर खड्का र नारायणकाजी श्रेष्ठ, सभामुख देवराज घिमिरे, राष्ट्रिय सभाका अध्यक्ष गणेश तिमल्सिना, पर्यटन मन्त्री सुदन किँरातीलगायत उच्च पदस्थ अधिकारी त्रिभुवन विमानस्थलमा पुगेका थिए। प्रचण्ड दुई साता विदेश भ्रमणमा रहेका थिए। राष्ट्रसंघको महासभामा भाग लिन अमेरिका गएका प्रधानमन्त्री प्रचण्ड गत शनिबारबाट चीनको औपचारिक भ्रमणमा रहेका थिए। उनले चीनको हाङजाउमा भइरहेको एसियाली खेलको उद्घाटन समारोहमा समेत भाग लिएका थिए। प्रधानमन्त्री प्रचण्डले चीनका राष्ट्रपति, प्रधानमन्त्री लगायतका शीर्ष नेतृत्वसँग छलफलसमेत गरेका थिए। भेटपश्चात द्विपक्षीय सहमति र सम्झौतासमेत भएका छन्।"
"स्थानीय तहका कर्मचारीको संघर्ष उत्कर्षमा, आन्दोलनको तयारी गर्न आज काठमाडौंमा भेला","काठमाडौं : सरकारले ल्याउन लागेको संघीय निजामति विधेयकमा संशोधनको माग गर्दै स्थानीय तहका कर्मचारी काठमाडौं केन्द्रित आन्दोलन गर्ने तयारीमा लागेका छन्। संसदमा पेश हुने तयारीमा रहेको संघीय निजामती ऐनप्रति असन्तुष्ट जनाउँदै उनीहरुले काठमाडौंमा भेलाको आयोजना गर्न लागेका हुन्। जिल्लाजिल्लामा संघर्ष समिति बनाएर आन्दोलन थालेका उनीहरुले आज दिउँसो १ बजे प्रज्ञा भवनमा स्थानीय तह कर्मचारी केन्द्रीय भेलाको आयोजना गरेको संघर्ष समितिका संयोजक दीपक गौतमले जानकारी दिए। यस अगाडि संघीय निजामती ऐनको नाम संशोधन लगायतका विभिन्न १४ बुँदे माग राखेर विभिन्न स्थानीय तहमा कार्यरत कर्मचारीहरुले जिल्ला प्रशासन कार्यालयमार्फत प्रधानमन्त्री पुष्पकमल दाहाल (प्रचण्ड )लाई ज्ञापनपत्र बुझाएका थिए। संघीय निजामती सेवा ऐन संघीयता लागू भएको ६ वर्ष बितिसक्दा पनि आउन सकेको छैन। ऐनको विरोधमा उनीहरुले कार्यालयमा विरोधको ब्यानर र हातमा कालोपट्टी बाँधेर काम गरेका छन्। उनीहरुले सरकारले आफ्ना मागलाई बेवास्ता गरेमा अझ सशक्त रुपले आन्दोलनका कार्यक्रम अघि बढाइने बताएका छन्। यस अगाडि पनि प्रस्तावित निजामती ऐनमा स्थानीय तहका कर्मचारीलाई निजामती नभनेको भन्दै निजामती दिवसमा बहिष्कार गरेका थिए। संघिय मामिला तथा सामान्य प्रशासन मन्त्रालयले पालिकालाई ५ भदौमा स्थानीय तहलाई निजामती सेवा दिवस मनाउन पत्राचार गरेको थियो । तर प्रस्तावित ऐनमा निजामती नभनेको भन्दै निजामती सेवा दिवसको दिन कालोपट्टी बाँधेर काम गरेका थिए। संघर्ष समितिका संयोजक गौतमका अनुसार सिद्धिचरण कक्षमा हुने भेलापछि थप आन्दोलनका कार्यक्रम सार्वजनि हुनेछन्। उनीहरुले स्थानीय तहका राष्ट्रसेवक कर्मचारीहरुलाई उत्साह, हौसला र सुरक्षा प्रदान गर्ने ऐन निर्माण गर्न मार्ग दर्शक बन्ने संघीय निजामती ऐन हालसम्म पनि सरकारले ल्याउन नसक्नुका कारण स्थानीय तह कर्मचारीको ऐन विहीन, सेवा सुरक्षा विहीन, वृति विकास सुनिश्चितता विहीन अवस्था सिर्जना भएको बताएका छन्। उनीहरुले ऐन नहुँदा अध्ययन बिदा नपाउँदा स्थानीय तहका कर्मचारीहरु सेवाबाट राजीनामा समेत दिन बाध्य भएको बताएका छन्। आज ऐन नहुनुकै कारण पालिकाले आवश्यक छैन भनि फिर्ता पठाएका कर्मचारीहरु महिनौ देखि संघीय मामिला मन्त्रालयमा धाउनुपर्ने र सेवाको असुरक्षित हुने परिस्थिति सिर्जना भइरहेको अवस्थामा संघीय कार्यापालिकाको बैठकबाट संघीय निजामती सेवा ऐनको मस्यौदा संसदमा दर्ता गराउने निर्णय गरेता पनि हालसम्म संसदमा दर्ता नभएको र सरोकारवाला समक्ष आधिकारिक मस्यौदा समेत नपुगेको अवस्थाले स्थानीय तहका कर्मचारीहरुको भविष्यमाथि अन्यौलको परिस्थिति सिर्जना भएको प्रति नेपाल सरकारको ध्यानाकर्षण गराउदै तपशिलका हाम्रा मागहरु समावेश सहित तत्काल मस्यौदा सरोकारवाला समक्ष ल्याएर संघीय निजामती ऐनको सट्टा एकीकृत निजामती ऐन जारी गर्न नेपाल सरकार समक्ष अनुरोध गर्दछौँ स्थानीय तहले बनाएको ध्यानाकर्षण पत्रमा भनिएको छ। संघीय मामिला तथा सामान्य प्रशासन मन्त्रालयलाई पत्राचार गर्दै उनीहरुले निजामती दिवसको उनीहरुले संघीय निजामती सेवा ऐन नभई एकीकृत निजामती सेवा ऐन ल्याउनु पर्ने, सेवा समूहको आधारमा सरकारी सेवाको प्रवेशद्धार स्थानीय तहमा मात्र हुनपर्ने, चक्रीय सरुवा प्रणली हुनपर्ने, निजामती अस्पतालमा उपचार लगायत सेवा सुविधामा सबै कर्मचारीहरूलाई समेटिनु पर्ने, संघ, प्रदेश र स्थानीय तहका कर्मचारीहरूलाई कुनै पनि सेवामा प्रवेश गर्दा उमेर हद नलगाउनुपर्ने, अन्तरप्रदेश सरुवाको व्यवस्था ऐनमै राखिनुपर्ने लगायतका माग राखेका छन्। केके छन् संघीय निजामती सेवा ऐनमा समावेश गर्नुपर्ने माग ? १ नाम : संघीय निजामती ऐनको सट्टा एकिकृत निजामती ऐन जारी गरिनुपर्ने ।२ परिभाषा : संघीय, प्रदेश र स्थानीय सेवाको पदमा बहाल रहेका स्थायी कर्मचारीहरुलाई निजामतीको परिभाषा भित्र समेटिनुपर्ने ।३ स्वरुप : स्थानीय तहको प्रमुख प्रशासकीय अधिकृतको पद स्थानीय सेवाको नै रहने व्यवस्था गरिनुपर्ने ।४ तीन वटै तहमा तहगत प्रणाली लागु गरिनुपर्ने ।५ सरुवा :क) स्थानीय तहमा कार्यरत ( संघीय कानुन बमोजिम समायोजन भएका, लोकसेवा आयोगबाट सिफारिस भई नियुक्त भएका, प्रदेश लोकसेवा आयोगबाट सिफारिस भई नियुक्त भएका र साविक स्थानीय तहका ) कर्मचारीहरु ७५३ स्थानीय तहहरुमा नै बिना सहमति स्वचालित, वैज्ञानिक, पूर्व अनुमानयोग्य र चक्रिय प्रणाली अनुसार २२ वर्षमा सरुवा हुनुपर्ने व्यवस्था गरिनुपर्ने । एउटै प्रदेशभित्र प्रदेशले र अन्तर प्रदेश स्थानीय तह सरुवा संघीय मामिलाद्धारा गरिनुपर्ने ।ख) समायोजन ऐन २०७५ बमोजिम स्थानीय तहमा समायोजन भएका कर्मचारीहरुको हकमा ज्येष्ठताका आधारमा निश्चित प्रतिशत छुट्याई संघमा सरुवा हुन पाउने व्यवस्था गरिनुपर्ने । ६ बढुवा :क) तीनै तहमा कार्यरत कर्मचारी ५५ वर्षमा न्युनतम योग्यता पुगेको अवस्थामा बढुवा हुनुपर्ने व्यवस्था गरिनुपर्ने ।ख) निश्चित अवधि र न्युनतम योग्यता पुगेका कर्मचारीहरुका हकमा कम्तिमा १० प्रतिशत पदमा स्थानीयबाट प्रदेश र संघमा, प्रदेशबाट संघ र स्थानीयमा र संघबाट प्रदेश र स्थानीय तहमा बढुवा हुन पाउने व्यवस्था गरिनुपर्ने ।ग) समायोजन ऐन २०७५ बमोजिम स्थानीय तहमा समायोजन भएका कर्मचारीहरुलाई एक पटकलाई बढुवा प्रकृयाद्धारा संघीय सेवामा जान पाउने व्यवस्था गरिनुपर्ने ।७ सेवाको सुरक्षा :क) तीनै तहमा कार्यरत कर्मचारीहरुलाई जुनसुकै तहको विज्ञापनमा उमेरहद नलाग्ने र सेवा अवधि जोडिने व्यवस्था गरिनुपर्ने ।ख) स्थानीय तहका कर्मचारीहरुको हकमा योगदानमा आधारित निवृतिभरण कोषको व्यवस्था संघबाट नै गरिनुपर्ने ।ग) स्थानीय तहमा कार्यरत बहालवाला कर्मचारीहरुका सन्ततिलाई शैक्षिक प्रोत्साहन वृति उपलब्ध गराउने ऐनमा अनिवार्य व्यवस्था गरिनुपर्ने ।८ अन्तर तह : स्थानीय तहमा कार्यरत (संघीय कानुन बमोजिम समायोजन भएका, लोकसेवा आयोगबाट सिफारिस भई नियुक्त भएका, प्रदेश लोकसेवा आयोगबाट सिफारिस भई नियुक्त भएका र साविक स्थानीय तहका) स्थानीय सेवाका कर्मचारीहरुलाई प्रदेश र संघीय सेवाको पदमा अन्तर तह प्रतियोगिताको माध्यमबाट तह परिवर्तनको अवसर प्रदान गर्ने व्यवस्था गरिनुपर्ने । ९ तालिम :क) स्थानीय तहका कर्मचारीहरुलाई सेवा प्रवेशसँगै सबै पदमा अनिवार्य सेवा प्रवेश तालिम र सेवाकालीन तालिमको व्यवस्था गरिनुपर्ने ।ख) प्रत्येक वर्ष सबै पदका स्थानीय तहका कर्मचारीहरुलाई कम्तिमा १ हप्ताको रिफ्रेसमेन्ट तालिम ऐनमा अनिवार्य व्यवस्था कायम गरिनुपर्ने ।१० स्थानीय तह कर्मचारी र निजको सन्ततीको हितको लागि एक कर्मचारी कल्याणकोषको अनिवार्य व्यवस्था कायम गरिनुपर्ने ।११ संघीय कानुन बमोजिम स्थानीय तहमा समायोजन भएका, लोकसेवा आयोग तथा प्रदेश लोकसेवा आयोगको सिफारिसमा स्थायी नियुक्ति भएका स्थानीय तहका कर्मचारी र संघीय सेवा र प्रदेश सेवाका कर्मचारीहरुको वृतिविकासको अवसर समान हुनुपर्ने । साथै स्थानीय तहमा कार्यरत साविक स्थानीय तहका कर्मचारीहरुको वृति विकासको बाटो निश्चित गरिनुपर्ने । १२ स्थानीय सेवाका साविक स्थानीय तहका कर्मचारीहरुको उपदानको व्यवस्थापन स्थानीय तहले व्यहोर्न नसक्ने अवस्था आएमा संघीय सरकारबाट हुने व्यवस्था ऐनमा नै कायम गरिनुपर्ने ।१३ लामो समयसम्म अस्थायी तथा करार दरबन्दीमा कार्यरत रहेका र तोकिए बमोजिमको शैक्षिक योग्यता भएको कर्मचारीलाई एक पटकको लागि उमेरको हद नलाग्ने गरी लोक सेवा आयोगको सिमित आन्तरिक प्रतियोगिताको माध्यमबाट स्थायी गर्ने व्यवस्था गर्ने र उक्त प्रकृयाबाट स्थायी हुन नसकेका कर्मचारीलाई सेवा अवधिको आधारमा उपयुक्त सेवा सुविधा प्रदान गरी अवकाश दिने व्यवस्था गरिनुपर्ने ।१४ स्थानीय सेवाका कर्मचारीहरुलाई ट्रेड युनियनको अधिकार प्रदान गरिनुपर्ने । आधिकारिक ट्रेड युनियनमा भाग लिने व्यवस्था गरिनुपर्ने ।"
"काम मेयरको घरमा, तलब उपमहानगरबाट !","दाङ : तुलसीपुर उपमहानगरपालिकाका नगरप्रमुख टीकाराम खड्कालाई धेरैले सुकुम्बासी नगरप्रमुखका रूपमा चिन्छन्। उनको परिचय यतिमा मात्रै सीमित छैन। उनलाई धेरैले सादगी नेताको रूपमा लिने गरेका छन्। उनको यहीँ परिचय नै चुनाव जित्नुको कारण बनेको थियो। गत वर्ष निर्वाचनकै समयमा रोटी पकाउँदै गरेको तस्बिर सामाजिक सञ्जाल फेसबुकमै पोस्ट गरिएपछि उनको जीवनशैलीबारे धेरैले प्रशंसा गरेका थिए। उनको जीवनशैलीबाट प्रभावित भएर धेरैले मेयर खड्कालाई ऊर्जावान् व्यक्तिको रूपमा रहेको प्रतिक्रिया दिए। तर, निर्वाचनपछि उनी निर्वाचन अघिभन्दा उल्टो लयमा देखिएका छन्। सत्ता र शक्तिमा पुगेपछि जसरी पनि राज्यको सम्पत्ति दुरुपयोग गर्नुपर्छ भन्ने मानसिकता उनमा हाबी भएको छ। नगरप्रमुख खड्काले राज्यकै रकम खर्च गरेर कर्मचारीलाई घरको व्यक्तिगत काममा लगाएका छन्। दोस्रो स्थानीय तहको निर्वाचन २०७९ मा सुकुम्बासीको नारा र सर्वहारा वर्गको काम गर्ने भन्दै चुनाव जितेका नगरप्रमुख खड्काले आफ्नो घर तुलसीपुर उपमहानगरपालिका वडा नम्बर १९ को अक्कासीमा उपमहानगरकै खर्चमा घरायसी प्रयोजनका लागि कर्मचारी राखेका छन्। नगरप्रमुखले आफ्नो घरमा भान्साको लागि कर्मचारी राखेको भन्ने गुनासो प्राप्त भएपछि अनुसन्धानको क्रममा नगरकै तलबमा नगरप्रमुख खड्काको घरमा व्यक्तिगत काममा कर्मचारीलाई राखिएको खुलेको हो। ती कर्मचारीले उपमहानगरबाट मासिक १५ हजार तलब बुझ्ने गरेका छन्। यतिसम्मकि उनलाई महिनामा एक पटक उपमहानगरमा आएर रजिस्ट्ररमा महिनाभरकै हाजिर गर्न लगाउने सुविधा उपलब्ध गराइएको छ। उपमहानगरमा सबै कर्मचारीलाई ईहाजिरीको व्यवस्था गरे पनि उनको लागि छुट्टै सुविधाको व्यवस्था गरेको प्रमाण फेला परेको छ। ती कर्मचारी नगरप्रमुखको नजिकको नातेदार भएकाले निर्वाचित भए लगत्तैबाट उनलाई घरमा भान्सेको रूपमा राखिएको हो। नगरप्रमुखको निजी निवास टाढा भएको अवस्थामा मात्र सरकारी आवासीय सुविधा लिएको खण्डमा यस्तो कर्मचारी राख्न सकिन्छ। तर नियमविपरीत नगरप्रमुख खड्काले आफ्नो घरायसी भान्सामा उपमहानगरबाट तलब भुक्तान गरेर कर्मचारी राखेको पाइएको हो। राज्यको ढुकुटीबाट तलब भुक्तानी भएपछि कुनै पनि कर्मचारीले कार्यालय समयमा नगरप्रमुखको व्यक्तिगत काम गर्न पाइँदैन। २०७९ वैशाख ३० गते भएको स्थानीय तहको दोस्रो निर्वाचनमा नगरप्रमुख खड्काले आफू निर्वाचित भएलगत्तै आफ्ना नातेदारलाई भान्सेको रूपमा राखेको पाइएको हो। उपमहानगरका प्रमुख प्रशासकीय अधिकृत रामबहादुर केसीले वास्तविकता लुकाउन आफूलाई यो विषय जानकारीमा नआएको उल्लेख गरे। उनले आफू उपमहानगरमा केही समय अघिमात्र आएका कारण आफू यस बारेमा बेखबर भएको दाबी गरे। उनले उपमहानगरपालिकाबाट तलब भुक्तानी भएपछि कार्यालय समयमा उपमहानगरकै काम गर्नुपर्ने पनि बताए। जे भए पनि मेयर हिसाबकिताबमा क्लियर हुनुहुन्छ, मैले यस्तो क्लिन मेयर त नेपालमै देखेको थिइनँ, उनले भने, तर अहिलेको बारेमा मलाई थाहा भएन। प्रमुख प्रशासकीय अधिकृत केसी यसबारे थप जानकारी लिने भनेर उम्कन खोजेका छन्। म केही समय अघिमात्र तुलसीपुर आएको हुँ, मलाई यसबारेमा केही जानकारी थिएन, उनले भने, वास्तविक कुरा के रहेछ म बुझ्छु र यो विषयको समस्या समाधान गर्नेछु। जबकि प्रमुख प्रशासकीय अधिकृतको अनुमतिबिना कुनै पनि कर्मचारीलाई तलब भुक्तानी गर्न नमिल्ने प्रावधान छ। त्यसैमा नगरप्रमुख र प्रमुख प्रशासकीय अधिकृतको मिलेमतोमा निजी काम गराएर तलब भुक्तानी भइरहेको छ। एकातर्फ उपमहानगरमा विद्युतीय हाजिरीमार्फत मासिक तलब भुक्तानी हुन्छ। तर उपमहानगरले भने यसरी भर्ना गरिएका कर्मचारीलाई रजिस्टरमा हाजिरी गराएर तलब भुक्तानी गर्दै आएको छ।"
प्रधानमन्त्री दाहाल आज स्वदेश फर्किने,"प्रधानमन्त्री दाहाल गएको शनिबारदेखि चीनको औपचारिक भ्रमणमा रहेका छन्। काठमाडौं : चीनको औपचारिक भ्रमणमा रहेका प्रधानमन्त्री पुष्पकमल दाहाल प्रचण्ड आज नेपाल फर्किंदै छन्। तिब्बतको छेन्दुबाट उनी आज काठमाडौं फर्किने कार्यक्रम छ। प्रधानमन्त्री दाहाल तिब्बतको ल्हासाबाट शुक्रबार बिहानको उडानमार्फत छेन्दु पुगेका थिए। उनलाई छेन्दु सिचुआन प्रान्तका उपगभर्नर याङ सिङपिङ, विदेश मन्त्रालयको सिचुआन प्रान्तका निर्देशक चाङ ताओ र विदेश मन्त्रालयको एसियाली मामिलासम्बन्धी विभागका प्रमुखले स्वागत गरेका थिए। छेन्दुमा रहँदा उनले पाण्डा प्रजनन केन्द्रको निरीक्षण गरेका थिए। प्रधानमन्त्री दाहालले हिजो साँझ चिनियाँ कम्युनिष्ट पार्टीको सिचुआन प्रान्तीय कमिटीका सचिव वाङ सियाओसँग भेटवार्ता गरेका थिए। हिजै साँझ प्रधानमन्त्रीको सम्मानमा सचिव सियाओले रात्रिभोजको पनि आयोजना गरेका थिए। बुधबार चीनको छोङछिङबाट ल्हासा आइपुगेका प्रधानमन्त्री दाहाल बिहीबार कैलाश मानसरोवरको भ्रमण गरेका थिए। प्रधानमन्त्री दाहालले ल्हासामा रहँदा विभिन्न द्विपक्षीय भेटवार्ता गरेका थिए। त्यसपछि उनले बुधबार नै ल्हासास्थित प्राचीन पोताला दरबार र जोखाङ मन्दिरको भ्रमण गरेका थिए। प्रधानमन्त्री दाहाल गएको शनिबारदेखि चीनको औपचारिक भ्रमणमा रहेका छन्। उनको भ्रमण दलमा उनकी छोरी गङ्गा दाहाल, परराष्ट्रमन्त्री नारायणप्रकाश साउद, भौतिक पूर्वाधार तथा यातायातमन्त्री प्रकाश ज्वाला, प्रधानमन्त्री दाहालका प्रमुख राजनीतिक सल्लाहकार हरिबोल गजुरेल, राष्ट्रिय सुरक्षा सल्लाहकार शङ्करदास बैरागी, मुख्यसचिव डा वैकुण्ठ अर्याल, विभिन्न मन्त्रालयका सचिव र अन्य सदस्य रहेका छन्। रासस"
माओवादीको अभियानबाट सडक मर्मत,"बेनी : म्याग्दीको बेनी नगरपालिका१ रत्नेचौरको रुइनेडाडामा नेकपा (माओवादी केन्द्र) का नेताऔकार्यकर्ताले शनिबार श्रमदान गरी सडक मर्मत गरेका छन्। जनतासँग माओवादी रुपान्तरण अभियान कार्यक्रम मार्फत म्याग्दी र मुस्ताङलाई राष्ट्रिय राजमार्गसँग जोड्ने बैकल्पिक बागलुङबेनी सडक अन्तरगत पर्ने रुइने डाडामा मर्मत गरेका हुन्। वडा कमिटिको आयोजनामा करिब ३५ जना नेता कार्यकर्ताहरुको टोलीले शनिबार बिहान ३ घण्टा श्रमदान गरेर सडक मर्मत गरेको नेकपा माओवादी केन्द्रका बेनी नगर कमिटि अध्यक्ष सेरबहादुर केसीले जानकारी दिए। वडा कमिटिका अध्यक्ष सुरत बोगटीको नेतृत्वमा भएको श्रमदानमा माओवादी म्याग्दीको प्रदेशसभा क्षेत्र (क)का ईञ्चार्ज बिनोद केसी, गण्डकी प्रदेश कमिटी सदस्य तथा बेनी नगरपालिकाका उपप्रमुख ज्योती लामिछाने लगायत नेता कार्यकर्ताहरु सहभागि भएका थिए। रइनेडाडामा सडक डबेर भासिएपछि हिलोमा सवारी साधन फस्ने र उकालो चढ्न नसक्दा यातायातका साधन सञ्चालनमा कठिनाई भएको थियो। श्रमदानका क्रममा हिलो हुने ठाउँमा ढुंगा बिछ्याउने र ग्रेड मिलाउने गरिएको नगर अध्यक्ष केसीले बता । स्तरोन्नतिको क्रममा रहेको पर्वतको कुश्मा नगरपालिका१ देखि जलजला गाउँपालिका हुदै म्याग्दीको बेनी जोड्ने मालढुङ्गाबेनी सडक विस्तारका लागि बन्द गरिने र धेरे ठाउँमा पहिरो तथा हिलोको समस्या भएकाले म्याग्दी र मुस्ताङ आवत जावत गर्ने धेरै सवारी साधनले विकल्पमा बागलुङबेनी सडक प्रयोग गर्दै आएका छन्। मर्मत पछि ट्याक्सी, मोटरसाइकल र जिपलाई धकेलेर, तानेर पहिरोको सडक पार गराएपनि बस, ट्रक, माइक्रोबस हिलो र चिप्लो अनी उकालो सडक उक्लन नसकेर जाम हुने समस्या हट्ने अपेक्षा गरिएको माओवादीका बेनी नगर सदस्य ओम रोकाले बताए।"
भ्रमणले नेपालचीन सम्बन्धलाई उचाई दिन र सम्झौता कार्यान्वयन गर्न मद्दत पुग्यो : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले नेपालको विकासको प्रयासमा चीनसँगको साथका विषयमा खुलेर कुरा भएको बताएका छन्। शनिबार स्वदेश फर्किएपछि त्रिभुवन अन्तर्राष्ट्रिय विमानस्थलमा पत्रकार सम्मेलन गर्दै उनले द्विपक्षीय भेटवार्ताले नेपालचीन सम्बन्धलाई उचाई दिन र विगतका सम्झौता कार्यान्वयन गर्न मद्दत पुगेको जानकारी दिएका हुन्। उनले भने,भ्रमणले दुई देशबीच आपसी विश्वास थप बढेको छ। चीनका राष्ट्रपति र प्रधानमन्त्रीसँगको द्विपक्षीय भेटवार्तापश्चात नेपालचीनबीचको सम्बन्ध थप उचाई दिन मद्दत पुगेको छ। चीन र नेपालबीच विगतमा भएका समझदारी कार्यान्वयन गर्दै लैजाने प्रतिबद्धता व्यक्त भएको छ। प्रधानमन्त्री प्रचण्डले चिनियाँ समकक्षीबीच भएको वार्ताले नेपालको उत्तरीसीमा प्रशारण लाइन, सौर्य प्रणाली जडान, सीमा नाका पुन : सञ्चालन, कृषि, पोखरा विमानस्थलमा चीनका शहरबाट हवाई सञ्चालन गर्ने लगायतको सम्झौता भएको बताए। उनले विभिन्न १२ वटा सम्झौतामा हस्ताक्षर गरेको जानकारी दिए।"
"नक्साबारे पहिले नै कुरा गरिसकेका छौं, आउने दिनमा अझ सकरात्मक ढंगले जानेछ : प्रधानमन्त्री","काठमाडौं : प्रधानमन्त्री पुष्पकमल दाहाल प्रचण्ड नेपालको नक्साबारे पहिले नै कुरा गरिसकेको बताएका छन्। शनिबार स्वदेश फर्किएपछि त्रिभुवन अन्तर्राष्ट्रिय विमानस्थलमा चीनले जारी गरेको नक्सामा नेपालको चुच्चे नक्सा नराखिएकोबारे सञ्चारकर्मीको प्रश्नमा प्रचण्डले पहिले नै कुरा भएको जवाफ दिएका हुन्। उनले भने, नक्साबारे पहिले नै हामीले कुरा गरिसकेका थियौं । नक्साबारे समग्रमा चर्चा भएको छ र यो विषयमा आउने दिनहरुमा अझ सकरात्मक ढंगले जानेछ। चीन भ्रमणमा जानु अगाडि माओवादीका नेताहरुले भ्रमणमा नक्साबारे प्रधानमन्त्रीले कुरा उठाउने बताएका थिए। तर नेपाल सरकारले प्रधानमन्त्री प्रचण्डले दाबी गरे झैं चीनसँग गरेको औपचारिक कुराकानी सार्वजनिक भएको छैन। उनले शिक्षक र स्वास्थ्यकर्मीको मागको विषयमा सरकारले वार्ता गर्ने र सकरात्मक समाधान हुने बताए। प्रचण्डले चीन र नेपाल सरकारले प्राविधिक तयारी गरेर पोखरामा सकेसम्म छिटो उडान हुने बताए।"
नीति निर्माणसँगै कार्यान्वयन पक्ष झनै कमजोर छ : चित्रबहादुर केसी,"काठमाडौं : राष्ट्रिय जनमोर्चाका अध्यक्ष चित्रबहादुर केसीले मुलुकमा भ्रष्टाचार नियन्त्रण र सुशासन कायम गर्ने सन्दर्भमा नीति निर्माण र कार्यान्वयन पक्ष कमजोर रहेको बताएका छन्। उनले राजनीतिक दल, सरकार, अख्तियार दुरुपयोग अनुसन्धान आयोग र सरकारी वकिल कार्यालयबाट भएका निर्णयले सुशासन कायम गर्ने सिलसिलामा चुनौती खडा गरेको धारणा राखेका थिए। पूर्वउपप्रधानमन्त्री केसीले भने, 'हाम्रा नीति निर्माणमै कमजोरी छ, कार्यान्वयन गर्ने पक्ष त झन कमजोर छ। पैसाको मोलमोलाइको अभियोगमा आयोगका पदाधिकारी नै संलग्न भएको घटना विगतमै बाहिरियो, मुद्दा चलाउन पर्नेलाई सरकारी वकिलले नीति निर्माताका नाममा छोड्यो।' हामीले अवलम्बन गरेको प्रणाली, सत्ता, जिम्मेवार व्यक्ति र नीति निर्माताप्रति जनतामा असाध्यै ठूलो निराशा रहेको बताउँदै उनले जनताको यो निराशालाई गलत साबित गर्न सरकार, राजनीतिक दल र सांसदले जिम्मेवार भएर प्रस्तुत हुनुपर्ने खाँचो औंल्याए। कैयौं घटनामा सरकारी वकिलले के गर्छ भनी जनताले नियालिरहेकामा जघन्य र ठूला घटनामा संलग्नका मुद्दा नचलाउने र फिर्ता लिने कुराले कानुनी राज्यमाथि नै प्रश्न उठेको उनको विश्लेषण छ। उनले भने, 'देशलाई यो स्थितिमा पुर्याउन समाजको अगुवाइ गर्ने हामी राजनीति नेतृत्वले नै यो वातावरण तयार गरेका हौं।' संस्कृति, सम्पदा, भूगोल, चलन, प्राकृतिक स्रोत र साधनका हिसाबले हाम्रो मुलुक संसारकै समृद्ध रहे पनि हाम्रा गलत अभ्यासले जनतामा केही हुन्न भाव फैलिएको बताउँदै अध्यक्ष केसीले बालबच्चालाई अङ्ग्रेजी सिकाउने, त्यही खुवाउने र लाउने प्रवृत्तिले राष्ट्रियता कमजोर भएको विचार प्रकट गरे। शैक्षिक परामर्शका नाममा विद्यार्थी र युवालाई आफ्नो व्यापार वृद्धि गर्न विदेश जान प्रेरित गर्ने काम भइरहेको बताउँदै उनले भने, 'यहाँ भविष्य छैन, विदेश जानुपर्छ, भाषागतरूपमा तयार हुनुपर्छ। खेतबारी बेचर खर्च बनाउनुपर्छ भन्ने प्रवृत्तिले समाज नै अधोगतितर्फ गइरहेको छ।' सरकार चलाउने र नियम कानुन बनाउनेप्रति नै जनताको अविश्वास बढिरहेको विषय त्रिभुवन अन्तर्राष्ट्रिय विमानस्थलको कहालीलाग्दो भीडले पुष्टि गरेको बताउँदै सांसद केसीले शिक्षण संस्थाले पनि देशभक्तिको भावना बढाउने शिक्षा दिलाउन नसकेकोमा चिन्ता व्यक्त गरे। सिद्धान्तदेखि अत्यावश्यक सबै आयात गर्नु परिरहेको परिस्थितिप्रति असन्तुष्टि व्यक्त गर्दै नेता केसीले हाम्रो निर्यात भनेको राष्ट्र विकासका लागि आवश्यक युवा जनशक्तिमात्र हुन पुगेको भनी व्यङ्ग्य गरे। उदारीकरणका नाममा मुलुकका राष्ट्रिय उद्योगधन्दा र कलकारखाना सबै सखाप भएको उल्लेख गर्दै वामपन्थी नेता केसीले भने, 'हामीले दिएको शिक्षा र अपनाएको अभ्यासले मानसिक र भौतिकरूपमै बाहिर जानका लागि जनशक्ति तयार गर्नेमात्र काम भएको छ।' पुर्खाले अहिलेको जस्तो बेथिति गरेको भए सांसददेखि प्रधानमन्त्रीसम्म हामी हुन्थेनौं भन्दै उनले देश बनाउने, परिवर्तन गर्ने र बचाउने जिम्मेवारी हाम्रै काँधमा रहेकाले त्यसका लागि थप गम्भीर हुनुपर्ने आवश्यकता औंल्याए।"
प्रधानमन्त्री प्रचण्ड स्वदेश फर्किए,"काठमाडौं : प्रधानमन्त्री पुष्पकमल दाहाल प्रचण्ड स्वदेश फर्किएका छन्। चीन भ्रमणमा रहेका प्रचण्ड छेन्दुबाट एयर चाइनामार्फत काठमाडौंस्थित त्रिभुवन अन्तर्राष्ट्रिय विमानस्थलमा अवतरण गरेका हुन्। राष्ट्रसंघको महासभामा भाग लिन अमेरिका गएका प्रधानमन्त्री प्रचण्ड गत शनिबारबाट चीनको औपचारिक भ्रमणमा रहेका छन्। उनले चीनको हाङजाउमा भइरहेको एसियाली खेलको उद्घाटन समारोहमा समेत भाग लिएका थिए। प्रधानमन्त्री प्रचण्डले चीनका राष्ट्रपति, प्रधानमन्त्री लगायतका शीर्ष नेतृत्वसँग छलफलसमेत गरेका थिए। उनको भ्रमण दलमा परराष्ट्रमन्त्री नारायणप्रकाश साउद, भौतिक पूर्वाधार तथा यातायातमन्त्री प्रकाश ज्वाला, प्रधानमन्त्री दाहालका प्रमुख राजनीतिक सल्लाहकार हरिबोल गजुरेल, राष्ट्रिय सुरक्षा सल्लाहकार शङ्करदास बैरागी, मुख्यसचिव डा वैकुण्ठ अर्याल, विभिन्न मन्त्रालयका सचिव रहेका छन्।"
संविधान संसोधन गर्न पाल्पाका वडाध्यक्षहरूको माग,"तानसेन : अधिकार विकेन्द्रीकरणको नाममा वडाध्यक्षहरूलाई अधिकारविहीन बनाएकाले अबका दिनमा आर्थिक, प्रशासनिक अधिकारको माग गर्दै देशव्यापीरूपमा आवाज उठाउन भन्दै देशमै पहिलो पटक पाल्पामा वडाध्यक्षहरूको संगठन निर्माण भएको छ। पाल्पाका ८१ वटै वडाका वडाध्यक्षहरूको सहभागिता रहेको भेलाले नेपाल वडा संघ पाल्पा गठन गरेको छ। वडाध्यक्षहरूको भेलाले संविधान संसोधन गरी वडाध्यक्षहरूलाई साविकका गाविस अध्यक्षकैजस्तै अधिकार प्रदान गर्नुपर्ने माग गरेको छ। पाल्पा वडाध्यक्ष संघलाई लुम्बिनी प्रदेश हुँदै देशव्यापी बनाउने लैजाने योजना बैठकले गरेको छ। भेलाले विभिन्न १५ बुँदे माग सम्बोधनका लागि सरकार, प्रदेश तथा संघीय सांसदहरूलाई अनुरोध गरेको छ। त्यसैगरी भेलाले वडा कार्यालयको सिफारिसको आधारमा सिफारिशकर्तालाई कारबाही हुने व्यवस्थाको अन्त्य हुनुपर्ने, कर्मचारीले भर्ने फाराममा असल नियतले गरेको भए कारबाही नहुने, जनप्रतिनिधीले भर्ने फाराममा गल्ती भए कारबाही हुने जस्तो विभेद्कारी व्यवस्था समायोजन हुनुपर्ने, स्थानीय तहको केन्द्रमा आएको स्रोत र अधिकार कानुनी व्यवस्था नगरी तल नझर्ने हुनाले वडा तहसम्म अधिकार र स्रोत समानुपातिक रुपमा सुनिश्चित गर्नुपर्ने, बाँदर, दुम्सी, बँदेल जस्ता वन्यजन्तु आक्रमणबाट आजित जनतालाई मुक्ति र न्याय दिन सम्बन्धित निकायको ध्यानाकर्षण गर्ने, सिंहदरबारको अधिकार घरघरसम्म पु्र्याउने र केन्द्रित शासन प्रणालीलाई विकेन्द्रित गर्ने नारालाई साँचो अर्थमा कार्यान्वयन गर्न नेपाल सरकार, राजनीतिक दल, प्रतिनिधि सभा, राष्ट्रिय सभा र प्रदेश सभा सदस्यहरुसँग आह्वान र अपिल गर्ने, स्थानीय सरकार सञ्चालन ऐन २०७४ मा दरबन्दी कायम गरिएका कर्मचारीको अविलम्व व्यवस्था गर्ने, वडा कार्यालयमा परेका राजनीतिक, कानुनी र सार्वजनिकरूपले परेका समस्याहरूलाई एकतावद्ध रुपले समाधान गर्ने र देशभरका वडाअध्यक्ष, वडा सदस्य, कार्यपालिका सदस्यहरुलाई संगठित रुपले आवाज उठाउने यो अभियानमा सहभागी हुन आह्वान गर्ने निर्यण गरेको छ। पाल्पाका वडा अध्यक्षहरुको भेलाले तानसेन नगरपालिका वडा नम्बर ९ का वडाध्यक्ष राजेश कुमार अर्यालको अध्यक्षतामा नेपाल वडा संघ पाल्पाको गठन गरेको छ। जसको उपाध्यक्षमा रामपुर नगरपालिका वडा न ६ का वडा अध्यक्ष दिवाकर देवकोटा,तानसेन ५ का वडा अध्यक्ष रामबहादुर रावल,सचिवमा बगनासकाली गाउँपालिका ९ का वडा अध्यक्ष थानेशवर तिमल्सिना, सहसचिवमा माथागढी गाउँपालिका १ का वडा अध्यक्ष राजकुमार पन्थी ,कोषाध्यक्षमा तिनाउ गाउँपालिका वडा न ५ का इन्द्रा चिदी लाई चयन गरेको छ । संघको सदस्यहरूमा रामपुर नगरपालिका वडा न ३ का अध्यक्ष दामोदर पाठक ,निस्दी गाउँपालिका वडा न ३ का अध्यक्ष नवीन्द्र सोती,तानसेन नगरपालिका वडा न ६ का अध्यक्ष सागरमान महर्जन ,रिब्दी कोट गाउँपालिका वडा न १ का अध्यक्षचिरञ्जीवी पोखरेल र रैनादेवी छहरा गाउँपालिका ४ का अध्यक्ष गोविन्द रायमाझी चयन भएका छन्।"
एमाले बागमती प्रदेश कमिटीको अध्यक्षमा कैलाश ढुंगेल निर्वाचित,काठमाडौं : नेकपा एमाले बागमती प्रदेश कमिटीको अध्यक्षमा कैलाश ढुंगेल निर्वाचित भएका छन्। बागमती प्रदेशका पूर्व अर्थमन्त्रीसमेत रहेका रामेछापका ढुंगेल भारी मतान्तरले निर्वाचित भएका हुन्। निर्वाचन कार्यालयले सार्वजनिक गरेको मतगणनाको अन्तिम परिणामअनुसार ढुंगेलले ६९६ मत प्राप्त गर्दा उनका निकटम् प्रतिस्पर्धी कृष्णप्रसाद दाहालले ४३९ मत प्राप्त गरे। यसैगरी उपाध्यक्षमा दावादोर्जे लामा निर्वाचित भएका छन्। लामाले ६१५ मत प्राप्त गर्दा उनका निकटम प्रतिस्पर्धी ईश्वरचन्द्र पोखरेलले २२१ मत मात्र प्राप्त गरे। सचिवमा १ मतले नवराज सिलवाल निर्वाचित भएका छन्। सिलवालले ५६८ मत प्राप्त गर्दा उनका निकटम प्रतिस्पर्धी हस्तबहादुर पण्डितले ५६७ मत प्राप्त गरे। यसैगरी उपसचिवद्वयमा प्रेम कुमार महर्जन र भक्तकुमारी लामा विजयी भएका हुन्। खुल्लामा महर्जनले ३६७ मत प्राप्त गर्दा उनका निकटम प्रतिस्पर्धी टासी लामाले २३२ मत प्राप्त गरे। महिलामा लामाले ५९९ मत प्राप्त गर्दा उनका निकटम प्रतिस्पर्धी रिता गौतम ढकालले ५३६ मत प्राप्त गरिन्। शीर्ष नेताहरुले सहमतिबाट नेतृत्व चयन गर्ने प्रयास गरेपछि असफल भएपछि शुक्रबार दिउँसो विद्युतीय मेसिनमार्फत् पार्टी कार्यालय च्यासलस्थित तुल्सीलाल स्मृति भवनमामतदान भएको थियो। निर्वाचनमा ११३५ जना प्रतिनिधिले मतदान गरेका थिए।
आयोग गठन नगरेपछि एमालेको चेतावनी : भोलि संसद बैठकमा सावाँ र ब्याजसहितको हिसाब हुन्छ,"काठमाडौं : नेकपा एमालेले सरकारले संसद बैठकलाई द्वन्द्व र मुडभेटतर्फ धकेल्न चाहेको दाबी गरेको छ। पूर्वसहमति अनुसार सुन तस्करी प्रकरणको छानबिनका लागि सरकारले आयोग गठन नगरेपछि एमालेका सचेतक महेश बर्तौलाले आइतबारको संसद बैठकमा सावाँ र ब्याजसहितको समग्र हिसाबकिताब हुने चेतावनी दिएका छन्। सहमतिप्रति सरकारले पूरै धोका दिएको उनले जिकिर गरे। भोलि असोज १४ गते प्रतिनिधिसभाको बैठक बस्दै छ। तर सरकार संसदको बैठकलाई द्वन्द्व र मुडभेटतर्फ धकेल्न चाहन्छ। मुलुकको समग्र राजनीतिलाई अविस्वास, धोकाधडी र आपसी अन्तरविरोधको पथमा लैजाने चेष्टा गर्दैछ। सचेतक बर्तौलाले भने,सुन तस्करीको सम्बन्धमा उच्चस्तरीय छानबिन तथा अनुसन्धानको लागी उच्चस्तरीय जाँचबुझ आयोग बनाउने सहमति भयो। त्यो सहमतिलाई संसदको बैठकले अनुमोदन पनि गर्यो तर त्यसलाई कार्यान्वयन गर्न सरकार तयार भएन। उनले अनेकौं बहानबाजी गर्दै प्रमुख प्रतिपक्षीमाथि मिथ्या भ्रम छर्ने प्रपंच चलिरहेको बताए। बर्तौलाले भने,असोज ५ पछि धेरै दिनहरू बितिसक्यो तर आयोग बनेन। सहमतिप्रति सरकारले पूरै धोका दियो। अब यसको सावाँ र ब्याज सहितको समग्र हिसाबकिताब भोलि बस्ने संसदको बैठकमा हुने नै छ। प्रधानमन्त्री पुष्पकमल दाहाल 'प्रचण्ड' न्युयोर्क र चीन भ्रमणमा जाने भएपश्चात प्रतिनिधि सभाको बैठक आइतबारसम्मका लागि स्थगित गरिएको थियो। प्रचण्ड दुई साता लामो भ्रमण पछि आज स्वदेश फर्किएका छन्। यसअघि दलहरुबीच सुन तस्करी प्रकरणमा आयोग गठन गर्ने सहमति भएको थियो। सीर्आइबीले आफ्नो प्रतिवेदन बुझाइसकेपछि असोज ५ गते आयोग गठन गर्ने गरी भदौ ६ गते सहमति भएको थियो। गत साउन २ गते हङकङबाट अवैधरुपमा ल्याईएको क्वीटल (जोख्दा ६० किलो ७१६ ग्राम) सुन त्रिभुवन विमानस्थल भन्सार कार्यालयबाट पास भएपछि उक्त प्रकरणलाई लिएर गत साउन १० गतेदेखि प्रमुख प्रतिपक्षी दल नेकपा एमालेले लामो समय संसद् अवरोध गरेको थियो। संसदको गतिरोध अन्त्य गर्नका लागि प्रमुख दलहरुबीच दुई बुँदे सहमति भएपछि सदन सुचारु भएको हो। २०८० साल श्रावण २ गते विदेशबाट अवैध ढंगले पैठारी (तस्करी) गरिएको सुन त्रिभुवन अन्तर्राष्ट्रिय विमानस्थलबाट बाहिर लगिरहेको अवस्थामा राजश्व अनुसन्धान विभागबाट पक्राउ परेको थियो। उक्त विषय नेपाल प्रहरीको केन्द्रीय अनुसन्धान ब्यूरोले अनुसन्धान, छानबिन गरिरहेको सर्वविदितै छ। केन्द्रीय अनुसन्धान ब्यूरोले निष्पक्ष अनुसन्धान, छानबिन गरी सुन तस्करीमा संलग्न व्यक्तिहरूलाई अभियोजन गर्नेछ। दुई बुँदे सहमति पत्रमा भनिएको थियो,विदेशबाट इलेक्ट्रिक सिगरेट () मा सुन राखी अवैध पैठारी ( तस्करी) गरिएको, मिति २०८० श्रावण २ गते ब्रेकसुमा राखी अवैध पैठारी (तस्करी) गरिएको सुन लगायत पटक पटक सुन तस्करी भई मुलुक भित्र आइरहेको विषयलाई गम्भीरतापूर्वक लिई स्वतन्त्र र निष्पक्ष छानबिन गर्न र यस्तो तस्करीजन्य कार्यको पूर्ण रुपमा नियन्त्रण गर्न मौजुदा कानूनमा गर्नुपर्ने परिमार्जन, संरचनागत सुधार र पटक पटकको सुन तस्करी सम्बन्धमा भएका छानबिन अनुसन्धान बारे समेत अध्ययन गरी सुझाव सहितको प्रतिवेदन पेश गर्न जाँचबुझ आयोग ऐन, २०२६ बमोजिम २०८००६०५ गते नेपाल सरकारले आयोग गठन गरी त्यसै दिनदेखि आयोगले कार्य प्रारम्भ गर्नेछ।"
बागलुङबाट पोखरा आउँदै गरेको जीप बाढीले बगाउँदा तीन यात्रु बेपत्ता,पर्वत : पर्वतको कुश्मा नगरपालिका७ र ८ को सीमानामा रहेको तमादीखोलामा आएको बाढीले पोखराबागलुङ सडकमा गुडिरहेको जीप बगाउँदा तीन यात्रु बेपत्ता भएका छन्। बागलुङबाट पोखरातर्फ जाँदै गरेको ग१ज ६२१३ नम्बरको जीप साँझ ६:३० बजेतिर बाढीले बगाउँदा तीन पुरुषसहित गाडीसमेत बेपत्ता भएको हो। चार जना सवार उक्त जीपमा ड्राइभर भने हामफालेर बाँच्न सफल भएका छन्। जिल्ला प्रहरी कार्यालयका पर्वतका प्रहरी निरीक्षक केशव केसीका अनुसार जीप र हराइरहेका यात्रुको खोजी कार्य भइरहेको छ। घटनास्थलमा प्रहरी र सुरक्षाकर्मीले उद्धारकार्य जारी राखेका छन्। शनिबार साँझ परेको भीषण वर्षाका कारण उक्त खोलामा बाढी आएको हो। सडकमा पुल नभई कजवे पार गर्ने क्रममा जीप बगाएको हो।
वडा कार्यालयले शवबाहन सञ्चालन गर्दै,"टीकापुर : कैलालीको टीकापुर नगरपालिका वडा नं १ को कार्यालयले नगरबासीका लागि महाप्रस्थान यान (शव बाहन) सञ्चालनमा ल्याउने भएको छ। वडा नं १ ले २० लाख ७४ लाख रुपैयाँमा टेण्डर प्रक्रियाबाट शव बाहन खरिद गरेर महाप्रस्थान यान सञ्चालनमा ल्याउन लागेको हो। वडाले आर्थिक वर्ष २०७९०८० मा २८ लाख रुपैयाँ महाप्रस्थान यान खरिदका लागि बजेट विनियोजन गरेकोमा एमएडब्लु भिद्धी कमर्सियल भेहिकल्स प्रालि, काठमाडौंले २० लाख ७४ हजारमा बिक्री गरेको हो। टीकापुर नगरपालिकाका इञ्जिनियर राजेन्द्र रावलले २६ लाख ५० हजारको लागत अनुमान रहेको शवबाहन २० लाख ७४ हजारमा टेण्डर प्रक्रियाबाट खरिद गरिएको बताए। इञ्जिनियर रावलले भने, वडा नं १ को बजेटबाट घरदेखि घाटसम्म शव पुर्याउन सहज होस् भन्नका लागि शवबाहन खरिद गरिएको हो। टीकापुरमा शव वाहन नहुँदा ट्याक्टरमा बोक्नुपर्ने बाध्यतालाई मध्ये नजर गर्दै वडाको बजेटबाट शव बाहन खरिद गरिएको वडा नं १ का अध्यक्ष मोहनसिंह लुहार विकले बताए। सामाजिक क्षेत्रका विभिन्न संघसंस्थाका कार्यक्रमको रकम काटेर सबैको सल्लाहमा शव बाहनका लागि बजेट छुट्याएका थियौं, अध्यक्ष विकले भने, नगरबासीलाई घरदेखि घाटसम्म शव लिनका लागि सहज हुनेछ। वडाध्यक्ष विकले गत आर्थिक वर्षमै शव बाहन खरिद गरिएको भए पनि सञ्चालन कार्यविधि निर्माणमा ढिलाई हुँदा सञ्चालन सहज नभएको बताए। हामी कार्यपालिकाको बैठकबाट कार्यविधि निर्माणको चरणमा छौं, वडाध्यक्ष विकले भने, शव बाहन खरिद गर्नु मात्रै ठूलो कुरा होइन्, यसको व्यवस्थित सञ्चालनका लागि कार्यविधि बनाइरहेका छौं, त्यसैअनुसार सञ्चालन गर्ने तयारी छ। स्थानीय पूर्ण सापकोटाले शवलाई घरदेखि घाटसम्म पुर्याउनका लागि नगरबासीलाई सहज हुने बताए। रकमै तिर्छु भन्दा पनि शव बाहन पाउन मुश्किल हुने गरेको थियो, सापकोटाले भने, वडाले शव बाहन ल्याएपछि नागरिकलाई सहज हुनेछ। वडा कार्यालयले नगरबासीलाई सहजता होस् भन्दै शव बाहन सञ्चालन गर्न थालेपछि स्थानीयहरु उत्साहित भएका छन्।"
नारायणी अस्पतालले १३१ वर्षपछि मनायो वार्षिकोत्सव,"वीरगन्ज : १ सय ३१ वर्ष पहिले ३ शय्याबाट सेवा सुरु गरेको वीरगन्जको नारायणी अस्पतालले शनिबार प्रथम वार्षिकोत्सव मनाएको छ। अस्पताल स्थापनाको १ सय ३१ वर्ष पुगेको अवसरमा आयोजित प्रथम वार्षिकोत्सव समारोहलाई सम्बोधन गर्दै संघ सरकारका स्वास्थ्य तथा जनसंख्यामन्त्री मोहन बहादुर बस्नेतले भने, अस्पताल स्थापना भएको १ सय ३१ वर्ष भएछ तर वार्षिक उत्सवचाहिँ पहिलोपटक मनाएको देख्दा मलाई पनि रोचक लागेको छ। यस्तो ऐतिहासिक कार्यक्रममा सहभागी हुन पाउँदा म आफुलाई सौभाग्यशाली ठानिरहेको छु।' विक्रम संवत १९४७ मा तत्कालीन राणा प्रधानमन्त्री वीरसम्शेर जबराबाट निर्णय भई २०४९ सालमा पृथ्वी वीर अस्पतालको नाममा स्थापना भएको हालको नारायणी अस्पतालले ३ शय्याबाट सेवा सुरु गरेको थियो। काठमाडौंको वीर अस्पतालपछि देशकै दोश्रो सरकारी अस्पतालका रूपमा स्थापना गरिएको नारायणी अस्पतालले ३ शय्याबाट सुरु गरेको सेवा १ सय ३१ वर्ष पार गरिसक्दा हालः ३ सय ५० शय्याको सेवा दिइरहेको अस्पतालका निमित्त मेसु डा चिततरञ्जन साह बताए। मधेस प्रदेशको पर्सा देखि महोतरीसम्म पाँच जिल्ला र छिमेकी देश भारत बिहारको पूर्वी चम्पारण क्षेत्रकासमेत बिरामीको उपचार गर्दै आइरहेको नाराणी अस्पतालमा बहिरङ्ग र अन्तरङ्ग गरी दैनिक १ हजार ३५० भन्दा बढी बिरामीले उपचार सेवा लिइरहेको निमित्त मेसु साह बताए। मधेसका पाँच जिल्लाका करिब ३० लाख जनसंख्या र छिमेकी मुलुक भारतका समेत बिरामीको आसा, भरोसा र आस्थाको केन्द्रका रुपमा रहेको अस्पतालमा भौतिक संरचना र दक्ष जनशक्तिको भने अभाव हुदाँ उपचार सेवा प्रदानमा समस्या भइरहेको गुनासो निमित्त मेसु साहले कार्यक्रममा सहभागी स्वास्थ्यमन्त्री बस्नेतलाई सुनाए। साहका अनुसार,२०७५ फागुन ३ को मन्त्रीपरिषदको निर्णय र स्वास्थ्य मन्त्रालयको २०७५ फागुन ७ को पत्र अनुसार मधेस प्रदेशमै विशिष्ट विशेषज्ञ सेवा प्रदान गर्नका लागि तत्कालीन नारायणी उपक्षेत्रीय अस्पताललाई ५ सय शैयामा स्तरोन्नत्ती गर्ने निर्णय गरी केन्द्रिय अस्पतालको रुपमा नारायणी अस्पताल नामाकरण गरिएको थियो। तर त्यस अनुसारको आवश्यक भौतिक संरचना र जनशक्ति अहिलेसम्मपनि थप नहुदाँ सेवा प्रवाहमा समस्या भइरहेको अस्पतालका प्रवक्ता डाक्टर उदयनाराण सिंहलेपनि बताए। सिंहका अनुसार, अस्पताल परिसरमैै एक अर्ब ५० करोड रुपैयाँको लागतमा थप ५ सय शय्याको भवन निर्माणका लागि पाँच वर्षपहिले नै टेण्डर आह्वान भइ प्रकृया अगाडि बढिसकेको अवस्थामा अदालतमा मुद्धा परेपछि ५ वर्षदेखि त्यो अड्कीएर बसेको छ। अस्पतालमा बिरामीको चाप दिनानुदिन बढ्दै गएको तर शैया अभावमा बिरामीलाई भर्ना गर्न नसकिएको दुखेसापनि उनले मन्त्री बस्नेतसामु सुनाए। सिंहले शय्या अभावसँगै जनशक्तिकोपनि उत्तिक्कै अभाव रहेको बताए ।हाल अस्पतालमा स्वास्थ्यकर्मी र कर्मचारी गरी ३ सय २१ जनाको दरबन्दी स्वीकृत छ । तर ती मध्ये हाल २७३ जनाको मात्र पदपूर्ती रहेको सिंहले बताए। चिकित्सकको मात्रै ७४ जनाको दरबन्दी स्वीकृत रहेपनि हाल अस्पतालमा ५१ जनामात्र कार्यरत रहेको र २३ जना चिकित्सकको दरबन्दी खाली नै रहेको उनले जानकारी गराए। त्यस्तै स्टाफ नर्सतर्फ ६६ जनाको दरबन्दी भए पनि हालः अस्पतालमा ५७ जनामात्र कार्यरत रहेको सिंहले बताए। नेपाल सरकारको १९१ र अस्पताल विकास समितिको १७० जना गरी ३५० जना स्वास्थ्यकर्मी र कर्मचारी कार्यरत छन्। त्यसमा चिकित्सकको संख्या ८० मात्र रहेकोमा उनीहरूमध्ये अधिकांश दैनिक ज्यालादारी र करारमा रहेको सिंहले मन्त्री बस्नेतलाई जानकारी गराए। तर अस्पतालमा दिनहुँ बिरामीको चाप बढ्दै गएको र सेवाहरुपनि थपिदै गएकोले हालको जनशक्तिले थेग्न गाह्रो भइरहेको सिंहले बताए। कार्यक्रममै निमित्त मेसु साहले पाँच सय शैया सञ्चालनका लागि आवश्यक भौतीक संरचना, जनशक्ति र बजेटको व्यवस्थापन गरिदिन आग्रह गर्दै स्वास्थ्यमन्त्री बस्नेतलाई लिखित रुपमै अनुरोधपत्र पनि बुझाए। उक्त पत्र बुझ्दै मन्त्री बस्नेतले नारायणी अस्पतालमा विद्यमान समस्या सम्बोधनका लागि आँफु गम्भिरताका साथ लाग्ने प्रतिबद्धता जनाए। उनले अदालतमा विचाराधिन पाँच सय शैया भवनको मुद्धा छिटटै टुंगोमा पुरयाउन पहल गर्ने आश्वासन दिए। उनले भने, प्रधानन्यायाधीशलाई आफैं भेटेर यो मुद्दाको छिट्टै किनारा लगाउन आग्रह गर्छु।' मन्त्री बस्नेतले अस्पतालमा मृगौला प्रत्यारोपण (किड्नी ट्रान्सप्लान्ट) सेवा अबको तीन महिनाभित्रै सञ्चालन गरिने घोषणा पनि गरे। उनले भने, अरु आवश्यक उपकरणहरु र जनशक्ति व्यवस्थापनका लागि मन्त्रालय र मैले के के गर्नुपर्छ ती सबै गर्छौं।' वार्षिकोत्सवकै अवसरमा मन्त्री बस्नेतले अस्पतालमा सञ्चालनमा ल्यइएको एमआर आई सेवा र नवनिर्मित तीन तल्ले आकस्मिक भवनको समुद्घाटन पनि गरेका थिए।"
छेडागाडका बालबालिका विद्यालयको पहुँचमा,"जाजरकोट : जाजरकोट जिल्लाको छेडागाड नगरपालिका कर्णाली प्रदेशको प्रथम अनिवार्य तथा निःशुल्क आधारभूत शिक्षा कार्यान्वयन गर्ने नगरपालिका घोषणा भएको छ । छेडागाड नगरपालिका प्रमुख रत्न खड्काले शैक्षिक ब्यवस्थापन तथा सुधारका १० बुँदे प्रतिबद्धता सहित छेडागाड नगरपालिकालाई अनिवार्य तथा निःशुल्क आधारभुत शिक्षा सुनिश्चित भएको नगरपालिका घोषणा गरेका हुन् । हामी सबैको एउटै ईच्छा, बालबालिकाहरुका लागी अनिवार्य तथा निःशुल्क शिक्षा' भन्ने मूल नारासहित विभिन्न कार्यक्रमहरु गरी जाजरकोट जिल्लाको छेडागाड नगरपालिकालाई अनिवार्य तथा निःशुल्क आधारभूत शिक्षा नगर घोषणा गरिएको हो। अनिवार्य तथा निःशुल्क शिक्षा ऐन २०७५ तथा छेडागाड नगरपालिकाको अनिवार्य तथा आधारभूत शिक्षा कार्यान्वयन निर्देशिका २०७७ बमोजिम जाजरकोट जिल्लाको छेडागाड नगरपालिकाका आधारभूत तह (४ वर्षदेखि १२ वर्षसम्मका) शतप्रतिशत बालबालिका विद्यालयमा भर्ना तथा निरन्तरता भएकोले अनिवार्य तथा निशुल्क शिक्षा कार्यान्वयन पालिका घोषणा गरिएको नगरप्रमुख खड्काले बताए। घोषणा कार्यक्रममा कर्णाली प्रदेश सरकारका आर्थिक मामिला तथा योजना मन्त्री बेदराज सिंहले नागरिकका असंख्य आवश्यकताको र समग्र छेडागाडको शैक्षिक, भौतिक लगायतको बिकास गर्नका लागि आफू सदैब प्रतिबद्ध रहेको बताए। अनिवार्य तथा निशुल्क शिक्षा कार्यान्वयन पालिका घोषणा गर्न सफल भएकोमा नगरपासिलाई मन्त्री सिंहले बधाई तथा शुभकामना दिए। शिक्षा तथा खेलकुद शाखा प्रमुख दिपक शाहीले अनिवार्य तथा निःशुल्क आधारभूत शिक्षा कार्यक्रमले बालबालिकाको विद्यालय छोड्ने दर शून्य बनाउने, कक्षा दोहोर्याउने दर घटाउने, उत्तीर्ण दर बढाउने, टिकाउ दर बढाउने र तह पार गर्ने दर बढाउने, बालअधिकारको सुनिश्चितता गर्ने लगायतका सुचकहरुको सुनिश्चितता हुने उनले बताए। छेडागाडमा विद्यालय बाहिर रहेका २ सय २३ जना बालबालिकालाई शिक्षाको पहुँचमा ल्याएपछि सतप्रतिशत अर्थात १० हजार ४ सय ३० बालबालिका विद्यालयको पहुँचमा पुगेका हुन्"
फापरखेतको पहिरो : वैकल्पिक सडक र बेलिब्रिज बनाउन अध्ययन,"बेनी : म्याग्दीको लाइफलाइन मानिएको बेनीदरबाङ सडकको प्रमुख समस्या बनेको बेनी नगरपालिका र मंगला गाउँपालिकाको सिमानामा रहेको फापरखेतको पहिरोको विकल्पमा वैकल्पिक सडक र म्याग्दी नदीमा बेलिब्रिज निर्माणका लागि प्रारम्भिक अध्ययन भएको छ। गण्डकी प्रदेश सरकारका भौतिक पूर्वाधार विकास तथा यातायात व्यवस्था मन्त्री रेशमबहादुर जुग्जालीको नेतृत्वमा पूर्वाधार विकास कार्यालय म्याग्दीका प्रमुख बिष्णुप्रसाद पौडेल सहित प्राविधिक र मंगला गाउँपालिका३ का वडा अध्यक्ष यामबहादुर रोका लगायतको टोलीले शनिबार वैकल्पिक सडक र बेलिब्रिज निर्माणका लागि प्रस्तावित स्थानको अध्ययन गरेका हुन्। मंगला गाउँपालिकाको वडा नम्बर ३ पखेर लुलीयाघाट र वडा नम्बर २ मा पर्ने सिमलचौर जोड्ने म्याग्दी नदीमाथी बेलिब्रिज तथा पखेरदेखि लुलीयाघाट र सिमलचौरको मूल सडक जोड्ने करिब एक किलोमिटर वैकल्पिक सडक निर्माण गर्न निरिक्षण गरेका हुन्। करिब १८ वर्षअघि सडकको मार्ग खोल्नु अघि देखिकै पहिरो नरोकिदा धवलागिरी, मालिका र मंगला गाउँपालिकालाई जिल्ला सदरमुकाम बेनी बजार जोड्ने बेनीदरवाङ सडकमा बर्खा याममा सिधा यातायात सेवा प्रभावित हुने गरेको छ। प्रस्तावित ठाउँका जग्गाधनीको सहमति जुटाएर प्राविधिक टोलीमार्फत् विस्तृत अध्ययन गरि चालु आर्थिक वर्षभित्रनै बेलिबिज र सडक निर्माण गर्ने तयारी गरेको मन्त्री जुग्जालीले जानकारी दिए। दश दिनअघि पहिरो निरिक्षण गर्न आउनुभएका मुख्यमन्त्रीज्यूले चालु आर्थिक वर्षभित्रनै वेलिब्रिज बनाउने सार्वजनिक रुपमा गर्नुभएको घोषणा कार्यान्वयनका लागि मेरो नेतृत्वमा प्रारम्भिक अध्ययन भएको छ, उनले भने जग्गाधनीसँग सहमति जुटाउन पालिका र वडाका जनप्रतिनिधिहरुलाई जिम्मा दिएका छौं। लगत्तै विस्तृत अध्ययन गरेर पुल निर्माण गर्छौ। संघीय सरकारको सडक विभागसँग समन्वय गरेर अन्यत्रको पुल स्थानान्तरण गर्ने नभए प्रदेश सरकारको स्रोतबाट भए पनि बेलिब्रिज बनाउने मुख्यमन्त्रीसँग छलफल भएको जुग्जालीले बताए। सामान्य वर्षा हुने वित्तिकै खस्ने पहिरोले सडक पुरिएर सवारी आवत जावत बन्द हुने र ढुंगा खसिरहने साँघुरो सडकमा जोखिम मोलेर पहिरो पार गर्नुपर्ने समस्या छ। पहिरोबाट खसेको ढुंगाले चोट लागेर सवारी साधनमा क्षति पुग्ने र यात्रु घाइते हुने गरेका छन्। फापरखेतको पहिरोमा रु छ करोड भन्दा बढी लगानी भएपनि सफल नभएकाले लुलीयाघाटसिम जोड्ने बेलिब्रिज बनाएर वैकल्पिक सडक सञ्चालन गर्न प्रस्ताव गरिएको मंगला गाउँपालिका३ का वडा अध्यक्ष याम रोकाले बताए। बेलिब्रिज निर्माणका लागि प्रस्तावित जग्गाका धनीहरु सकारात्मक रहेकाले उनीहरूसँग छिट्टै सहमति हुने उनले बताए। सडक विभागले फापरखेतपखेर जोड्ने १०५ मिटर लामो मोटरेबल पुल निर्माण गरिसकेको छ। त्यो पुल भन्दा करिब पाँच सय मिटर माथि बेलिब्रिज बनाउन लागिएको हो। फापरखेतमा करिब १५० मिटर सडक पहिरोग्रस्त छ। पाखो र भिरको बिचमा खनिएको सडक मुनी म्याग्दी नदी छ। सडक माथिको भिरमा गेगरै गेगर छ। खोल्सामा पर्ने सडक माथितर्फ पर्खाल बनाएर पहिरो रोक्ने प्रयास सफल भएको छैन। म्याग्दी नदीको किनारमा बनाइएको पक्कि पर्खालले कटान रोकिएको छ। सडकदेखि करिब दुई सय माथि र १५० मिटर फराकिलो क्षेत्रमा पहिरो फैलिएको छ। पूर्वाधार विकास कार्यालय म्याग्दीले कालोपत्र सहित स्तरोन्नतिको आयोजना सञ्चालन गरेको २४ किलोमिटर दूरीको बेनीदरबाङ सडकमा नियमित यातायात सञ्चालन गर्न फापरखेतको पहिरो मुख्य चुनौति बनेको छ। पहिरोप्रभावित क्षेत्रमा स्तरोन्नतिको काम रोकिएको र यातायात अवरुद्ध हुन नदिन डोजर तैनाथ राखेर पहिरो खस्दा वित्तिकै पन्छाउने गरिएको छ। पूर्वाधार विकास कार्यालय म्याग्दीका प्रमुख बिष्णुप्रसाद पौडेलले फापरखेतको पहिरोको भूगर्वविद्को टोलीमार्फत अध्ययनका साथै वैकल्पिक सडक र बेलिब्रिज निर्माणको कामलाई सँगसँगै अघि बढाउन लागिएको बताए। पहिरोको अध्ययन प्रतिवेदन र लाभ लागतको तुलना गरि वैकल्पिक सडक र बेलिब्रिज बनाउने तयारीमा छौं, उनले भने लुलीयाघाट र सिमलचौर जोड्ने झोलुङ्गे पुल मुनी करिब ५० देखि ६० मिटर लामो बेलिब्रिज बनाउन सकिने प्रारम्भिक अध्ययन गर्दा निष्कर्ष निकालेका छौं। बेलिब्रिजको लुलियाघाट नजिकैसम्म सडकको मार्ग पुगेको र सिमलचौरतर्फ करिब १०० मिटर मार्ग खोलेर स्तरोन्नति गरेर बेनीदरवाङ सडकमा जोड्न सकिने पौडेलले बताए।"
पेट्रोलियम पदार्थको मूल्य वृद्धि,"काठमाडौं : पेट्रोलियम पदार्थको मूल्य वृद्धि भएको छ। नेपाल आयल निगमको सञ्चालक समितिको बैठकले स्वचालित मूल्य प्रणालीअनुसार शनिबार रातिदेखि लागू हुनेगरी मूल्य वृद्धि गरेको हो। जसमा पेट्रोलमा प्रतिलिटर २, डिजेल र मट्टितेलमा प्रतिलिटर ६ र खाना पकाउने ग्यासमा प्रतिसिलिण्डर २१५ रुपैयाँ बढाउने निर्णय गरेको हो। त्यस्तै हवाइ इन्धन आन्तरिक र अन्तर्राष्ट्रिय दुबैमा प्रतिलिटर ८ रुपैयाँ बढाइएको छ। यससँगै काठमाडौंमा पेट्रोलको मूल्य १८५ रुपैयाँ पुगेको छ भने ग्यासको प्रतिसिलिण्डर २११० रुपैयाँ पुगेको छ।"
त्रिभुवन अन्तर्राष्ट्रिय विमानस्थलबाट करिब तीन किलो सुनसहित विदेशी नागरिक पक्राउ,"काठमाडौं : त्रिभुवन अन्तर्राष्ट्रिय विमानस्थलबाट करिब तीन किलो सुनसहित फिलिपिन्सकी महिला पक्राउ परेकी छन्। दुबई हुँदै काठमाडौं आएकी उनलाई सुनसहित शुक्रबार साँझ पक्राउ गरिएको विमानस्थलका प्रहरी प्रमुख (डीआईजी) अर्जुन चन्द ठकुरीले अन्नपूर्ण पोस्ट्लाई जानकारी दिए। उनले भने,बरामद भएको सुन झण्डै तीन किलो छ। दुबईबाट काठमाडौं आएकी फिलिपिन्सकी महिला सुनसहित समातिएकी हुन्। थप अनुसन्धान भइरहेको छ, विस्तृत विवरण केही समयपछि आउँछ।"
कालोपत्र सडक ३ महिनामै हिलाम्य,"भोजपुर : कालोपत्र गरिएको तीन महिना बित्न नपाउँदै बोखिमपिप्लेखाल्डेआहाले दधिपुर सल्लेनी सडकखण्ड हिलाम्मे सडकमा परिणत भएको छ। ठेकेदार कम्पनीको चरम लापरबाहीका कारण कालोपत्र सडकको दुर्दशा बढेपछि स्थानीय आक्रोशित बनेका छन्। कालोपत्र सडकखण्ड भत्किएपछि स्थानीयवासीलाई आवतजावतमा पनि समस्या भएको छ। साढे ४ किलोमिटर दूरीको उक्त सडकखण्डको कालोपत्र काम रौताहा रामसागर बिल्डर्स जेभीले जिम्मा लिएको थियो। गुणस्तरहिन कालोपत्र बनाएपछि सडकखण्ड हिलाम्मे बनेको हो। कालोपत्र निर्माणका ठेकेदार राम पौडलेले काममा चरम लापरबाही गरेको स्थानीयको आरोप छ। गुणस्तरहीन नागरिकलाई सास्ती दिने काम गर्ने ठेकेदार र ठेकेदार कम्पनीलाई कारबाहीको मागसमेत गरिएको छ। कालोपत्र सडक भत्किएर आवतजावतमा समस्या भएपछि प्रमुख जिल्ला अधिकारी, जिल्ला समन्वय समिति प्रमुखसहित सरोकारवाला पक्षले स्थलगत अनुगमन पनि गरेको थियो। अनुगमनका क्रममा सडक मापदण्डअनुसार निर्माण भएको नपाइएको प्रमुख जिल्ला अधिकारी हरिप्रसाद घिमिरेले बताए। कम गुणस्तरका कच्चापदार्थ र मापदण्डविपरीत काम भएकै कारण कालोपत्र सडक भत्किएर खाल्डाखुल्डी परेको उनले बताए। स्थानीयको गुनासो बढेपछि हामीले स्थलगत अनुगमन गर्यौं, निर्माण कार्यमा चरम लापारबाही भएको पायौँ, प्रजिअ घिमिरेले भने, सडकखण्ड कालोपत्र भएको छोटो समयमा नै भत्किएर हिलो भएको दुर्दशा छ, सडक तोकिएको मापदण्डअनुसार बनेको छैन, सडकको अवस्थाका बारेमा मैले सडक हेर्ने कार्यालयलाई जानकारी गराएको छु। सडकलाई गुणस्तरीय रूपले बनाउन पटकपटक ताकेता गरे पनि निर्माण कम्पनीले बेवास्ता गरेको स्थानीय बासिन्दाको गुनासो छ। सडक निर्माणमा ठेकेदार र ठेकेदार कम्पनीले चरम लापरबाही गरेको भोजपुर नगरपालिका५, बोखिमका वडासदस्य निरकुमार फुयाँलले बताए। भने, सडक कालोपत्र भएको तीन महिना मै भत्कियो, सडक बिग्रिएर, भत्किएर आउजाउमा एकदमै समस्या छ, सडकको यो दुर्दशा देख्न नसकेरै सरोकारवाला निकायसंग अनुगमन गर्यौँ, राज्यको पैसाको चरम दुरुपयोग भएको छ, गलत काम गर्ने ठेकेदारलाई कारबाहीको दायरामा ल्याईनुपर्छ। उक्त सडकखण्डको कालोपत्र काम ग्रामीण सडक सञ्जाल सुधार आयोजना कार्यान्वयन एकाइ झापाअन्तर्गत नेपाल सरकारको भ्याटसहित साढे १० करोड लागतमा निर्माण भएको कार्यान्वयन एकाइका कामु आयोजना व्यवस्थापक वीरबहादुर रावलले जानकारी दिए। यो सडक बिग्रिएको खण्डमा एक वर्षसम्म ठेकेदारले मर्मत गर्नुपर्ने उनको भनाइ छ। सडकलाई तत्काल मर्मत गर्नका लागि पत्रचार गर्ने उनले जनाए। सडक भत्किएको विषयमा हामीलाई पनि जानकारी आएको छ, उनले भने, एक वर्षसम्म सडकको मर्मतसम्भारको जिम्मा ठेकेदारलाई हुन्छ, त्यहाँ भएका त्रुटिलाई सच्याएर पुनः मर्मतका लागि ठेकेदारलाई पत्राचार गर्छौँ। सडकखण्डमा बिच्छ्याइएको सबबेसमा गुणस्तरहीन सामग्री प्रयोग गरेर कालोपत्र गरिएको छ। समस्याको समाधानमा लाग्नुभन्दा पनि निर्माण कम्पनीका प्रतिनिधि पनि सम्पर्कविहीन बनेको स्थानीयले बताए। कालोपत्र निर्माणको तीन महिना बितिसक्दा पनि कालोपत्र गर्ने क्रममा बिच्छ्याइएको गिट्टी नउठाउँदा दुर्घटनाको जोखिमसमेत बढेको स्थानीय धनबहादुर थापाले बताए।"
रेसुङ्गाकाठमाडौं विमान उडान समय तालिका फेरबदल,गुल्मी : रेसुङ्गा विमानस्थलबाट उडान हुने गुल्मीकाठमाडौंको समय तालिका फेरबदल गरिएको छ। नेपाल वायु सेवा निगम (नेपाल एयरलाइन्स) ले गुल्मीबाट प्रत्येक हप्ताको मङ्गलवार र शुक्रवार रेसुङ्गाबाट उडान भर्दै आएको थियो। मङ्गलबार यात्रुको संख्यामा कमी आएपछि उडानको समय तालिका नै फेरबदल गरिएको बताइएको छ। अबदेखि रेसुङ्गा विमानस्थलबाट विमानले हप्ताको बुधबार र शुक्रबार उडान गर्ने छ। एयरलाइन्सले पछिल्लो समय सरकारले भ्याट लगाएसँगै भाडादर वृद्धि समेत गरेको हो। जसमा नयाँ भाडादरअनुसार रेसुङ्गादेखि काठमाडौं ७ हजार ८० रुपैयाँ र काठमाडौंदेखि रेसुङ्गा ७ हजार २ सय ८० रुपैयाँ एयरलाइन्सले भाडादर कायम गरेको छ। निगमको १८ सिट क्षमताको जहाजले हप्ताको प्रत्येक बुधबार बिहान साढे ६ बजे काठमाडौंबाट रेसुङ्गा र बिहान साढे ७ बजे रेसुङ्गाबाट काठमाडौँका लागि उडान गर्ने गरी समय निर्धारण गरेको छ। निगमको १८ सिट क्षमताको जहाजले उडान गरिरहेको छ। नेपाल नागरिक उड्डयन प्राधिकरणले निगमलाई बुधबार र शुक्रबार उडान गर्न अनुमति समेत दिएको छ।
विद्यालय रुपान्तरण अभियानका लागि निःशुल्क स्वास्थ्य शिविर,"पशुपतिनगर (महोत्तरी) : विद्यालय रुपान्तरण अभियानलाई समथर्न गर्दै वर्दिवासस्थित जनमुखी आधारभूत विद्यालय पशुपतिनगरमा निःशुल्क स्वास्थ्य शिविरको आयोजना गरेको छ। शिविरमा ६ सय ५ जनाले स्वास्थ्य जाँच गराएका छन्। जसअन्तर्गत दन्तरोग अन्र्तगत १७९ जना, जेनरलतर्फ २२३, ईसिजीतर्फ ४६ र सुगरतर्फ १५१ जनाले स्वास्थ्य लाभ लिएको हो। विद्यालय उमेर समूहका बालबालिकाको स्वास्थ्य जाँच विद्यालयमै गर्दा उनीहरुको मनोमस्तिष्कमा सकारात्मक परिवर्तन आउने विद्यालय रुपान्तरण अभियानका अभियन्ता एवम् पत्रकार राजकरण महतोले बताए। अभियन्ता महतोले भने, विद्यालय स्थापित भएको २७ बर्षपुग्दा लथालिङ्ग अवस्थामा रहेको थियो। गत महिना शैक्षिक सरोकारवाला निकायसँग समन्वयन गरि त्यस विद्यालयमा रुपान्तरण अभियानको सुचारु गरिएको हो। मुठ्ठीदान अभियानमार्फत प्राप्त सहयोगले विद्यालय परिसरमा पार्क निर्माण गरियौं। करिब ७ करोडको लागतमा अत्याधुनिक भौतिक पूर्वाधार निर्माण गरि यस विद्यालयलाई नमुना बनाइने महतोले जनाएको छ। उनले अगाडि भने, यसअघि पनि विभिन्न स्थानमा सार्वजानिक महत्व वोकेको भौतिक सम्पदाको पुर्ननिर्माण गरि नमुना बनाएको अनुभव आफ्नो टिमसँग रहेको छ। यस अभियानमा तीनतहका सरकार, दान, मुठ्ठिदान अभियानलाई संचालन गरि सफलता हासिल हुनेछ । विश्वास छ यसमा पक्कै पनि सवैको सहयोग पाउनेछु। अभियानलाई सहयोग गर्नका लागि सिभिल इन्जिनियर मनोज महतोले विद्यालयमा आवश्यक भौतिक पूर्वधारका तयारीका लागि निःशुल्क रुपमा नक्सा डिजाइन तयार गरेर सहयोग गरिरहेका छन्। विद्यालयको सौन्दर्यीकरण, भौतिक पूर्वाधार तथा शैक्षिक सुधारका लागि झण्डै ५ करोड लाग्ने अनुमान रहेको इन्जिनियर महतो बताए। उनका अनुसार अहिले विद्यालयमा गार्डेनको भौतिक संरचना तयार भइरहेको छ । त्यस्तै निल बहादुर लुम्रेले शैक्षिक तथा भौतिक पूर्वाधार निर्माणका लागि प्रस्तावनाहरू तयार गरेका छन्। विद्यालयको भौतिक तथा शैक्षिक सुधारका लागि भवन निर्माण, शिक्षक व्यवस्थापन, शैक्षिक सामग्रीहरूका लागि स्थानीय सरकार, प्रदेश सरकार र संघीय सरकारसँग उपलब्धका लागि विद्यालयले बर्दिबास नगरपालिकाका मेयर प्रह्लाद कुमार क्षेत्रीलाई ज्ञापनपत्र बुझाई सकेका छन्। विद्यालयका प्रधानाध्यापक धर्मेन्द्र महतोका अनुसार, विद्यालय विकास योजना अनुसार विद्यालय विस्तारका लागि तुरुन्तै जग्गा ३ कठ्ठा जग्गा किन्नु पर्ने आवश्यकता छ। पठ्नपाठनका लागि ९ वटा कक्षा कोठा थप्नु पर्ने भएको छ। अत्याधुनिक प्रविधिसहितको बालविकास कक्षा निर्माण तत्कालै गर्नुपर्ने उनले जनाए। सरकार र दाताहरूको सहयोगमा हालै विद्यालयको गेट तथा रंगरोगन गरिएको विद्यालय व्यवस्थापन समितिका अध्यक्ष रामेकवाल महतोले जनाए। उनले भने, सहयोग संकलन गरेर कक्षा कोठामा बालबालिका बस्ने वातावरण निर्माणका लागि रंगरोगन, शिक्षा सम्बन्धी आदर्श नारा उल्लेखित पेन्टिङ, पंखा जडान, शैक्षिक चित्रहरू बनाइएको छ। विद्यालयको प्रागणमा चौतारा निर्माण भइसकेको बताउँदै उनले भने, मुलगेट निर्माण लगायतका कामका लागि बर्दिबास नगरपालिकाले अढाई लाख सहयोग गरेको थियो। २०५३ सालमा तत्कालीन पशुपतिनगर गाविसका अध्यक्ष नथुनि महतोले दुई कठ्ठा जग्गा दान गरेपछि फुसको छाप्रोबाट विद्यालय सुरु भएको थियो। पुर्वअध्यक्ष महतोको अनुसार गाउँका दाताबाट काठ ,बाँस, टाली लगायतका सामग्री संकलन गरी विद्यालयको प्रारुप तयार भएपछि पठनपाठन सुरु भएको थियो। विद्यालयका तत्कालीन प्रधानाध्यापक हिरालाल महतोले बिना तलब विद्यालयमा योगदान पुर्याएका थिए। विसं २०६४ सालमा विद्यालय व्यवस्थापन समिति गठन भई अध्यक्षमा संजय महतो आएपछि तत्कालिन शिक्षा कार्यालयबाट ट्रष्टको भवनहरू निर्माण गरेर कक्षा ५ सम्म कक्षा सञ्चालनमा आएको थियो।"
मनसुन बाहिरिन अझै केही दिन लाग्ने,"काठमाडौं : नेपालमा यस वर्षको मनसुन बाहिरिन केही दिन ढिलो हुने जल तथा मौसम विज्ञान विभाग मौसम पूर्वानुमान महाशाखाले जनाएको छ । नेपालमा मनसुन बहिर्गमनको औसत मिति अक्टोबर २ तारिख रहे पनि यस वर्षको मनसुन औसत मितिभन्दा केही दिन ढिलो बाहिरिने सम्भावना रहेको महाशाखाले उल्लेख गरेको छ । महाशाखाले शुक्रबार विशेष मौसम बुलेटिन निकालेर हाल बङ्गालको खाडीको उत्तरपश्चिम भागमा विकास भइरहेको न्यूनचापीय प्रभावले मनसुन बहिर्गमन ढिलो हुने प्रक्षेपण गरेको हो । महाशाखाका मौसमविद् सञ्जिव अधिकारीले मनसुन बाहिरिने मिति अक्टोबर २ भए पनि वर्षा गराउने प्रणालीको विकास भएकाले अबको केही दिन बदली र वर्षाको सम्भावना रहेको बताए । 'भारतको पश्चिमी भूभागबाट मनसुन बर्हिगमनको प्रक्रिया सुरु भइसकेको छ । तर, अहिले बङ्गालको खाडीमा न्यूनचापीय क्षेत्र बनेको र त्यो अझै शक्तिशाली हुँदै उत्तरपश्चिमतिर सर्ने क्रममा रहेकाले नेपालबाट मनसुन बाहिरिन समय लाग्ने देखिन्छ', उनले भने। मौसमविद् अधिकारीका अनुसार अहिले देशको पूर्वी क्षेत्रबाट न्यूनचापीय क्षेत्रको विकास भइरहेकाले अबको दुईचार दिन देशका कतिपय स्थानमा भारी वर्षाको सम्भावना रहेको छ । उनले भने, 'पूर्वमा विकसित न्यूनचापीय प्रणाली देशको पश्चिम र सुदूरपश्चिमसम्म प्रभाव नरहन सक्छ । पूर्वी र मध्य भेगमा धेरै पानी पर्ने सम्भावना देखिन्छ ।' यो वर्ष दसैँ ढिलो भएकाले पनि किसानले बाली भित्र्याउने तरखरमा छन् । यो बेला मनसुनको प्रभाव बढी कृषि र यातायात क्षेत्रमा पर्नसक्ने भएकाले सम्बन्धित निकायलाई सतर्कता गराउन अनुरोध गरिएको महाशाखाले जनाएको छ । नेपालमा मनसुन भित्रिने सरदर मिति जुन १३ हो । देशको पूर्वी भेगभएर मनसुन देशभर फैलिन्छ । यस्तै मनसुन बाहिरिने सरदर मिति अक्टोबर २ तारिख अर्थात् यो वर्ष असोज १५ गते भए पनि मनसुन ढिलोगरी बाहिरिने अनुमान गरिएको छ । यस वर्ष सरदर मितिभन्दा एक दिन ढिलो अर्थात् जुन १४ तारिख (जेठ ३१ गते) मनसुन नेपाल भित्रिएको थियो । सतर्कता अपनाउन अनुरोध महाशाखाका अनुसार आगामी तीनचार दिनसम्म देशका धेरै स्थानमा आंशिकदेखि सामान्य बदली भई केही स्थानमा मेघगर्जनचट्याङसहित हल्कादेखि मध्यम वर्षा तथा कोसी, मधेस, गण्डकी र लुम्बिनी प्रदेशका एक वा दुई स्थानमा भारी वर्षाकोसमेत सम्भावना रहेको छ । वर्षाले पहाडी भूभागमा पहिरोको जोखिम रहेको, ठूला तथा साना नदी नाला र खोलामा पानीको सतह केही बढ्नसक्ने र दैनिक जनजीवन तथा सडक, हवाई यातायातसमेत केही प्रभावित हुनसक्ने सम्भावना रहेको भन्दै आवश्यक सतर्कता अपनाउन महाशाखाले अनुरोध गरेको छ । साथै, बाली भित्र्याउने बेला पनि भएकाले आवश्यक सतर्कता र पूर्वतयारी अपनाउन सर्वसाधारण तथा सबै सरोकारवाला निकायमा अनुरोध गरिएको छ । यी स्थानमा वर्षाको सम्भावना अहिले देशभर आंशिकदेखि सामान्य बदली रही कोसी, मधेस र बागमती प्रदेशका केही स्थानमा र बाँकी प्रदेशका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ । रातिको समयमा पनि कोसी र मधेस प्रदेशलगायत देशको पहाडी भूभागका थोरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ । रासस"
हराएका सवारीसाधन खोज्दै ट्राफिक,"काठमाडौं : तपाइँले चलाउँदै आउनुभएको सवारीसाधनको कागजात छ ? सवारी अनुमतिपत्र छ ? छैन भने सडकमा सवारी नकुदाउनुहोस्। कागजात नभएका सवारीसाधनको खोजीमा ट्राफिक प्रहरीले वेग्लै अभियान चलाएको छ। उपत्यकाका विभिन्न ठाउँमा पार्किङ गरिराखेको सवारीसाधन हराएको उजुरी बढ्न थालेपछि ट्राफिक प्रहरीले अभियान नै सञ्चालन गरेको छ। शुक्रबार मात्रै विभिन्न मितिमा हराएका २१ वटा दुईपाङग्रे सवारी साधनसवारी धनीलार्ई हस्तान्तरण गरिएको छ। १४ वटा मोटरसाइकल र ७ वटा स्कुटर सवारीधनीले प्राप्त गरेका छन्। सवारीसाधन हराएको भन्दै ट्राफिक कार्यालयमा वर्षमा सयौं उजुरी पर्ने गरेका छन्। काठमाडौं उपत्यका ट्राफिक प्रहरी कार्यालयका प्रवक्ता राजेन्द्रप्रसाद भट्टका अनुसार गत वर्ष १८०० वटा सवारीसाधन हराएको उजुरी परेको थियो। जसमध्ये ६५० वटा दुईपांग्रे सवारीसाधन ट्राफिक प्रहरीले फेला पारेर सवारीधनीलार्ई बुझाएको छ। चोरीमा सलग्न ३७ जना पक्राउ परेका थिए। काठमाडौं उपत्यका ट्राफिक प्रहरी कार्यालयका प्रहरी नायब उपरीक्षक रविन कार्कीका अनुसार उपत्यकाको धर्मस्थली, नेपालटार, बालाजु, नयाँबसपार्क, सोह्रखुट्टे, सुकेधारा, बौद्ध, जम्बुडाँडा, सातदोबाटो, अनामनगर, कालीमाटी, थापाथली, थानकोट, ठिमीलगायतका स्थानमा ट्राफिक प्रहरीले यी सवारीसाधन फेला पारेका हुन्। चालू आर्थिक वर्षमा १ सय ११ ओटा दुइपांग्रे सवारीसाधन धनीलार्ई जिम्मा लगाइएको छ। यस आर्थिक वर्षमै ७ ओटा चोरीका मोटरसाइकल सहित ८ जनालार्ई ट्राफिक प्रहरीले नियन्त्रणमा लिएर आवश्यक अनुसन्धान भइरहेको छ। ट्राफिक प्रहरी कार्यालयका प्रवक्ता राजेन्द्र भट्ट भन्छन्, नियमित चेकजाँचका क्रममा कागजात साथमा नभएका धेरै सवारीसाधन चोरीका हुने गरेका छन्। उजुरी परेको आधारमा सवारी साधन खोज्नका लागि ट्राफिक प्रहरीको छुट्टै टोली नै छ। यही टोली नै हराएका तथा चोरी भएका सवारीसाधन खोजतलास र निगरानी गर्ने गर्छ। सवारी चोरीका घटना बढ्दै गएकाले सचेत रहन उनको आग्रह छ। प्रवक्ता भट्टका अनुसार सवारी साधन चोरीमा संलग्नहरू एक ठाउँमा चोरी गरेर पक्राउ गरेकाहरू, धरौटीमा छुट्ने गर्छन्, उनीहरू पुनः चोरी कार्यमै सहभागी हुने गरेका छन्। सवारीसाधन चोरी हुन तथा हराउनबाट जोगाउन आफ्नो सवारी साधन सुरक्षित स्थानमा पार्किङ गर्ने, ह्वील लक, चेन लक, ह्यान्डिल लक, डिस्क लकलगायत सुरक्षा साइरनहरू जडान गर्नका लागि ट्राफिक कार्यालयले आग्रह गरेको छ। मानिसहरू आवतजावत नहुने एकान्त ठाँउमा सवारी पार्क गर्नु हुँदैन। सवारीसाधन हराएमा ट्राफिक प्रहरीको हटलाइन नम्बर १०३, नेपाल प्रहरीको हटलाइन नम्बर १०० मा फोन गर्न र नजिकको प्रहरी कार्यालयमा निवेदन दिन सकिन्छ।"
"नुवाकोटमा बजार अनुगमन, ३५ हजार बढीको अखाद्य सामग्री नष्ट","नुवाकोट : बजारमा गुणस्तरहीन वस्तुको बिक्री वितरण भइरहेको गुनासो आएपछि नुवाकोटमा बजार अनुगमन गरिएको छ । अनुमगमनका क्रममा किस्पाङबाट गुणस्तरहीन वस्तु जफत गरी नष्ट गरिएको हो। संयुक्त बजार अनुगमन टोलीले नुवाकोटको पश्चिमी भेगमा रहेको किस्पाङ गाउँपालिकाको विभिन्न १४ वटा किराना पसल, होटेल, मासु पसल र औषधि पसलको शुक्रबार अनुगमन गरेको हो । एकै दिन किस्पाङ गापा २, ३ र ५ मा रहेका ती पसल व्यवसायमा अनुगमन गरिएको घरेलु तथा साना उद्योग कार्यालय नुवाकोटले जनाएको छ । नुवाकोटको जिल्ला बजार अनुगमन समितिद्वारा अनुगमनका क्रममा अखाद्य वस्तु नियन्त्रणमा लिएर नष्ट गरिएको गरिएको घरेलु तथा साना उद्योग कार्यालय नुवाकोटले जनाएको छ । मापदण्ड विपरित गरिएको फेला परेपछि २ वटा पसललाई उपभोक्ता संरक्षण ऐन २०७५ बमोजिम जरिवाना गरी कुल १० हजार रुपैयाँ राजश्व संकलन भएको कार्यालय प्रमुख किशोर सापकोटाले जानकारी दिए । उनका अनुसार किस्पाङ २ को ऋतु सप्लायर्सलाई ५ हजार, किस्पाङ २ कै न्यौपाने खाद्य स्टोर्सलाई नगद ५ हजार रुपैयाँ नगद जरिवाना गराइएको हो । अनुगमनका क्रममा अन्य कतिपय पसलहरुलाई समेत मापदण्ड अनुसार सञ्चालन गर्न निर्देशन दिइएको छ । यसका साथै बजार अनुगमनको क्रममा म्याद नाघेका, लेबल नभएका तथा मापदण्ड विपरितका विभिन्न सामग्रीसमेत गरी कुल ३५ हजार ५ सय १५ रुपैयाँ बराबरको अखाद्य वस्तु जिल्ला बजार अनुगमन समितिको रोहवरमा नष्ट गरिएको घरेलु कार्यालयका प्रमुख किशोर सापकोटाले जानकारी दिए । उनका अनुसार अनुगमनका क्रममा सबै पसलमा मापदण्ड तथा गुणस्तरीयताका सम्बन्धमा वजार अनुगमन गरिएको छ । बजार अनुगमनको क्रममा देखिएका कमजोरी तत्काल हटाउन निर्देशन दिंदै, सुधार गर्न र केही व्यवसायीलाई आवश्यक कागजातसहित घरेलु तथा साना उद्योग कार्यालय विदुर, नुवाकोटमा उपस्थित हुन निर्देशन दिइएको कार्यालय प्रमुख किशोर सापकोटाको भनाई छ । सर्वसाधारणले भने वर्षको एकदुई पटक औपचारिकता निभाउन मात्र बजार अनुगमन गर्ने गरेको गुनासो गर्दै यसलाई निरन्तरता दिन माग गरेका छन् । दसैं, तिहार तथा नयाँ वर्ष आसपासको समयमा मात्रै बजार अनुगमन हुने गरेको र अन्य बेलामा भने अनुगमन नहुने गरेको उपभोक्ता बताउँछन् । खाद्य वस्तुमा गुणस्तरीयताको स्वस्थ्यताको विषयमा उपभोक्ताहरुले उजुरी तथा गुनासो गरिरहेका छन् ।"
सर्लाहीमा दुई युवतीमाथि सामूहिक बलात्कार,मलङ्वा : सर्लाही सदरमुकाम मलङ्वामा दुई युवती सामूहिक बालात्कारको शिकार भएकी छन्। मलङ्वाको एक कलेजमा अध्ययनरत युवतीहरू आफ्नै साथीबाट बालात्कृत भएको प्रहरीले जनाएको छ। भदौ ३१ गते युवतीहरू बालात्कृत भएको जिल्ला प्रहरी कार्यालय सर्लाहीले जनाएको छ। बालात्कार गरेको आरोपमा दुई युवालाई प्रहरीले प्रकाउ गरेको छ। पीडितले असोज ९ गते उजुरी दिएपछि प्रहरीले उनीहरूलाई प्रकाउ गरेको हो। पक्राउ पर्नेमा धनुषाको अनिकित कुमार यादव र पर्सा जिल्लाका सुजित चौधरी रहेको जिल्ला प्रहरी कार्यालय सर्लाहीका प्रहरी उपरीक्षक नरेशराज सुवेदीले जानकारी दिए। अर्का एक जना फरार छन्। मलङ्वा२ मा भाडा लिएर बस्दै आएका युवतीहरूलाई कोठामा भोज खानका लागि बोलाई बालात्कार गरेके प्रहरीले जनाएको छ।
आजदेखि सोह्र श्राद्ध सुरु,"काठमाडौँ : आजदेखि सोह्र श्राद्ध अर्थात् पितृ पक्ष आरम्भ भएको छ। आजै प्रतिपदा र द्वितीया तिथि श्राद्ध गर्नुपर्ने नेपाल पञ्चाङ्ग निर्णायक विकास समितिले स्वीकृति दिएका पात्रो (पञ्चाङ्ग)मा उल्लेख छ। प्रतिपदा तिथि श्राद्धको पिण्डदान अपराह्नसम्म गरिसक्नुपर्ने समितिका सदस्य प्राडा देवमणि भट्टराईले राससलाई जानकारी दिए।आश्विन कृष्ण प्रतिपदादेखि आश्विन शुक्ल प्रतिपदासम्मका सोह्रवटा तिथिमा दिवङ्गत पितृलाई तर्पण, पिण्ड र सिदादान गरिने भएकाले सोह्रश्राद्ध भनिएको हो। चाडपर्व, यज्ञ तथा ठूलाकार्य गर्नु अघि पितृलाई श्रद्धा भक्तिका साथ सम्झिने वैदिक सनातन हिन्दू परम्पराअनुसार सोह्रश्राद्ध गर्ने गरिएको हो। सोह्रश्राद्धमा पितृले आफ्ना सन्तानबाट तर्पण, पिण्डको आश गरिरहेका हुन्छन् भन्ने शास्त्रीय मान्यता छ। यसरी सोह्रश्राद्ध गर्नाले पितृप्रतिको दायित्व पूरा हुनाका साथै पितृऋणबाट पनि मुक्त भइन्छ भन्ने धार्मिक विश्वास छ। यो पक्षमा श्राद्ध नगर्दा अक्षम्य दोष लाग्छ भन्ने शास्त्रीय वचनका आधारमा श्राद्ध गर्ने गरिएको प्राडा रामचन्द्र गौतम बताउँछन्। सोह्रश्राद्ध अपराह्न कालमा गर्नुपर्छ भन्ने शास्त्रीय वचन रहेको पनि उहाँले बताउनुभयो। जाताशौच, मृताशौच र पत्नी रजस्वला भएका अवस्थामा बाहेक सोह्रश्राद्ध छोड्न नहुने गौतमले बताए। कारणवश सोह्रश्राद्ध रोकिँदा शास्त्रमा अनेक विकल्प दिइएका छन्। सोह्रश्राद्ध कर्ताले आफ्ना पिताको तिथिमा गर्नुपर्ने विधान छ। आपत् धर्मअनुसार कुनै कारणवश अड्किएमा आश्विन कृष्ण औँसीदेखि आश्विन शुक्ल पञ्चमीसम्म गर्न हुने जानकारहरूको भनाइ छ। यो समयमा पनि कारणवश सोह्र श्राद्ध गर्न नसकिएमा कार्तिक कृष्ण औँसी अर्थात् लक्ष्मीपूजाका दिन गर्न सकिन्छ। कार्तिक कृष्ण औँसीमा पनि गर्न नसकिने भएमा वृश्चिक सङ्क्रान्ति अर्थात् मङ्सिरसम्म जुराएर गर्न सकिने धर्मसिन्धु नामक शास्त्रीय ग्रन्थमा उल्लेख गरिएको छ। आश्विन शुक्ल पञ्चमीपछिका अष्टमी, द्वादशी र औँसी, भरणी नक्षत्र र व्यतीपात योग परेका दिन जुनसुकै तिथि परेपनि रोकिएको सोह्रश्राद्ध गर्न सकिने शास्त्रीय विकल्पसमेत निर्णयसिन्धु, धर्मसिन्धुलगायत धर्मशास्त्रका ग्रन्थमा दिइएको नेपाल संस्कृत विश्वविद्यालय वाल्मीकि विद्यापीठ धर्मशास्त्र विभागका प्रमुखसमेत रहेका समिति सदस्य प्राडा भट्टराईले जानकारी दिए। त्यसपछि पनि सोह्रश्राद्ध गर्न नसकिएमा सक्नेले आफैँ नसक्नेले ब्राह्मणमार्फत् दैनिक १०८ मन्त्र जप गर्न सकिने शास्त्रीय विकल्प रहेको उनले सुनाए। विधिपूर्वक यस्तो जप १० महिनासम्म गर्नुपर्छ। यो विधिबाट पनि पितृले तृप्ति प्राप्त गर्ने धार्मिक विश्वास छ। सोह्रश्राद्ध अपराह्नकाल पारेर पिताका तिथिका दिन गर्नुपर्नेमा कतिपय पुरोहितले आफू अनुकुल बिहानै श्राद्ध गर्नु भन्ने गरेको जानकारी आएकाले त्यो शास्त्रसम्मत नभएको समितिका अध्यक्ष प्रा श्रीकृष्ण अधिकारीले बताए। पितृ पक्षको समाप्तिसँगै दुर्गा पक्ष अर्थात् बडा दसैँ सुरु हुन्छ। बडादसैँ मनाउनुअघि पितृ तृप्तिका लागि सोह्र श्राद्ध गर्ने गरिएको धर्मशास्त्रीय मत छ। ठूला पर्व वा चाड मनाउनुअघि पितृतृप्तिको कर्म गर्ने वैदिक सनातनी परम्परा छ। यस वर्ष गत साउन महिनामा अधिकमास परेकाले सोह्रश्राद्ध र बडादसैँ पर्व पछि सरेको छ।"
आगामी तीन दिन देशका यी स्थानमा मेघ गर्जनचट्याङ्ग सहित पानी पर्ने,"अहिले कोशी, मधेश र बागमती प्रदेशहरुमा सामान्य बदली तथा बाँकी भूभागमा आंशिक बदली रहेको छ । साथै कोशी प्रदेशको एक वा दूई स्थानमा हल्का वर्षा भैरहेको मौसम पूर्वानुमान महाशाखाले जनाएको छ। काठमाडौं : हाल मनसुनको न्यून चापीय रेखा सरदर स्थानको दक्षिणतर्फ अवस्थित छ। साथै बंगालको खाडीको उत्तर पश्चिम भागमा न्यून चापीय क्षेत्र अवस्थित छ । अहिले कोशी, मधेश र बागमती प्रदेशहरुमा सामान्य बदली तथा बाँकी भूभागमा आंशिक बदली रहेको छ । साथै कोशी प्रदेशको एक वा दूई स्थानमा हल्का वर्षा भैरहेको मौसम पूर्वानुमान महाशाखाले जनाएको छ। आज कोशी, मधेश प्रदेश लगायत देशका पहाडी भागमा मेघ गर्जनचट्याङ्ग सहित पानी पर्ने महाशाखाले जनाएको छ। 'शनिबार दिउँसो देशभर आंशिक देखि सामान्य बदली रहनेछ। कोशी, मधेश र बागमती प्रदेशका केही स्थानहरूमा र बाँकी प्रदेशका थोरै स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ', महाशाखालेबु लेटिनमा उल्लेख छ, ' राती कोशी र मधेश प्रदेश लगायत देशका पहाडी भूभागमा आंशिक देखि सामान्य बदली रही बाँकी भूभागमा आंशिक बदली रहनेछ। कोशी र मधेश प्रदेश लगायत देशको पहाडी भूभागका थोरै स्थानहरुमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ।' आइतबार पनि देशभर आंशिक देखि सामान्य बदली रहनेछ। कोशी, मधेश, बागमती र गण्डकी प्रदेशको केही स्थानहरूमा र बाँकी प्रदेशका थोरै स्थानहरूमा मेघ गर्जनचट्याङ्ग सहित हल्का देखि मध्यम वर्षाको सम्भावना रहेको छ। सोमबार भने कोशी, मधेश र गण्डकी प्रदेशका एक वा दूई स्थानमा भारी वर्षाको सम्भावना रहेको महाशाखाले जनाएको छ।"
"वीरेन्द्रनगरमा मोटरसाइकलको ठक्करबाट बालकको मृत्यु, सडक अवरुद्ध","वीरेन्द्रनगर : सुर्खेत वीरेन्द्रनगरस्थित जुम्लारोडमा मोटरसाइकलको ठक्करबाट बालकको मृत्यु भएको छ। वीरेन्द्रनगर स्थित यरिचोकमुलपानी खण्डको गौतम चौक नजिकै मोटरसाइकलले बालकलाई ठक्कर ठक्कर दिएको हो। दैलेख आठविस नगरपालिकाको वडा नं ६ खिड्कीज्यूला स्थायी घर भएका ६ वर्षीय टेकदर्शन पुरीको मोटरसाइकलले ठक्कर दिएको प्रहरीले जनाएको छ। उनी हाल वीरेन्द्रनगर३ भैरवस्थानमा मामाको घरमा बसेर एलकेजीमा पढ्दै आएका थिए। दुर्घटनामा गम्भीर घाइते गिरीको उपचारको लागि कर्णाली कियर अस्पतालमा पुर्याएको र डाक्टरहरुले मृत्यु भइसकेको बताएको मृतकका मामा जीवन गिरीले बताए। दुर्घटना लगत्तै मोटरसाइकल चालक फरार भएका छन्। मोटरसाइकल नम्बर नखुलेको तर हुलिया देखिएकाले उनको खोजीका लागि प्रहरी परिचालन गरिएको बताइएको छ। आफन्तले ठक्कर दिने मोटरसाइकल खोजेर चाकललाई पक्राउ गर्नुपर्ने माग राख्दै कर्णाली केयर अस्पताल अगाडी र गोकुल कटेज नजिकैको फोरलेन सडक अवरुद्ध गरेका छन्। मृतकका मामा गिरीले भने, 'हाम्रो बच्चा मारेर फरार भएको मोटरसाइकल चालक पत्ता नलागेसम्म जुम्ला रोड बन्द हुन्छ। सडकमा मृतकका आफन्तहरु जम्मा भएर प्रदर्शनका साथै टायर बालिरहेका छन्।'"
गुल्मीमा दसैं लक्षित महोत्सव हुँदै,"गुल्मी : गुल्मीमा उद्योग संघको आयोजनामा कात्तिक १५ गतेदेखि २५ गतेसम्म ऐतिहासिक प्रथम महोत्सव हुने भएको छ। दसैं र तिहारको अवसरमा महोत्सव आयोजना गरिएको आयोजकले जनाएको छ। महोत्सवमार्फत् गुल्मीलाई देशभर चिनाउन सकिने भएकाले ऐतिहासिक प्रथम महोत्सव गर्न लागिएको हो। जिल्लाभरिका पर्यटकीय तथा धार्मिक क्षेत्रको महोत्सवको माध्यमबाट प्रचारप्रसार गरेर गुल्मीलाई देश विदेशमा चिनाउने आयोजकले उदेश्य आयोजकको छ। महोत्सवमा जिल्ला र स्थानीय स्तरमा उत्पादन भएका वस्तुलाई प्राथमिकतामा राखिने भएको छ। ११ दिन जिल्ला सदरमुकाम तम्घासको खालाका चौरमा चल्ने महोत्सवले रेसुङ्गा नगरपालिकाले संचालन गरेको जाउँ हिँड रेसुङ्गा, तम्घासस्थान मन्दिर सहित जिल्लाभरका पर्यटकीय क्षेत्रको प्रचारप्रसारमा थप टेवा पुग्ने गुल्मी उद्योग संघका अध्यक्ष नवराज भुसालले जानकारी दिए। 'देशमा आर्थिक मन्दीले व्यापार व्यावसाय सुनसान छन्। त्यसको चलायमान र समग्र गुल्मीको विकासमा टेवा दिन हामीले महोत्सवको आयोजना गरेका हौं,' उनले भने। एक लाख दर्शक भित्र्याएर झण्डै ६० करोड कारोबार गर्ने आयोजकले लक्ष्य लिएको छ। जिल्लामा ठूला उद्योग नभएकाले साना तथा मझौला उद्योगको प्रचारप्रसार गरेर प्रवर्द्वन गर्ने अध्यक्ष भुसालको भनाइ छ। महोत्सवमा स्थनीय उत्पादनको प्रदर्शनसँगै राष्ट्रिय स्तरका कलाकारहरुबाट साँस्कृतिक प्रस्तुति रहने आयोजकले जनाएको छ। महोत्सवले जिल्लाको कृषि, घरेलु औधोगिक प्रर्बद्धनसँगै पर्यटकीय क्षेत्रहरुको प्रचारप्रसार महत्वपुर्ण भूमिका खेल्ने आयोजकले जनाएको छ। महोत्सवमा २ सय ५० स्टल रहने छन्। महोत्सवमा प्रवेशको लागि विद्यार्थीको ५० रुपैयाँ टिकट र सर्वसाधारण नागरिकको लागि १ सय रुपैयाँ शुल्क तोकिएको महासचिव खनालले बताए। विगतका वर्षमा गुल्मी उद्योग वाणिज्य सघ र चेम्बर अफ कर्मश गुल्मीले गर्दै आएका थिए। महोत्सव हालसम्म जिल्लाको सदरमुकाम तम्घास बजारस्थित चिदिचौरमा गरिएपनी यसपटकको महोत्सव उपल्लो तम्घासको खालाका चौरमा हुने भएको छ। चिदिचौर खेलमैदान सौन्दर्यकरण गर्ने भएकाले रेसुङ्गा नगरपालिकाले मेला महोत्सवमा रोक लगाएको छ।"
"सुर्खेतको उषा बोर्डिङ स्कुलमा बालक मृत भेटिए, आफन्तद्वारा तोडफोड र आगजनी",विरेन्द्रनगर : सुर्खेतको वीरेन्द्रनगर नगरपालिका६ घण्टाघर अगाडि रहेको उषा बालबाटिका माविको होस्टेलमा विद्यार्थी झुण्डिएको अवस्थामा फेला परेका छन्। कक्षा २ मा अध्यनरत ८ वर्षका सलाम पुलामीमगर दुई तला भएको बेडमै झुण्डिएको अवस्था फेला परेका हुन्। दैलेखको चामुण्डाविन्द्रासैनी नगरपालिका१ स्थायी घर भएका बालक पुलामी मगर संकास्पद रुपमा बेडमै झुण्डिएको अवस्थामा शुक्रबार साँझ फेला परेका भन्दै शव आफन्तहरुले उठाउन दिएका छैनन्। त्यसकै कारण हालसम्म पोष्टमार्टम हुन नसकेको प्रहरीले जनाएको छ। उषा बालबाटिकामा पढाउनका लागि होस्टेलमा राखेको बालकलाई कसैले मारेर बेडमा झुण्ड्याएको भन्दै आफन्तले विद्यालयमा आगजानी गरेका छन्। विद्यालयमा रहेका फर्निचरहरु जम्मा पारेर विद्यालयभित्र आगलागी गरेपछि नियन्त्रणका लागि दमकलसहित डिएसपी लक्ष्मण शाहीको नेतृत्वमा प्रहरी परिचालन गरिएको जिल्ला प्रहरी कार्यालय सुर्खेतका प्रमुख योगेन्द्रसिंह थापाले बताए। घटनास्थलमा अहिले प्रहरी तैनाथ गरिएको छ। आक्रोशित आफन्तहरुले आन्दोलन गरेपछि उक्त क्षेत्रको अवस्था तनावग्रस्त बनेको छ। भीडलाई साम्य पार्न प्रहरीले अश्रु ग्याँस प्रहार गरेको छ।
मोटरसाइकल ठक्करबाट पैदल यात्रीको मृत्यु,काभ्रे : मोटरसाइलकले ठक्कर दिँदा एक जना पैदल यात्रीको मृत्यु भएको छ। मृत्यु हुनेमा बनेपा११ का ६० वर्षीय कैलाश थापा रहेको प्रहरीले जनाएको छ। उनको उपचारको क्रममा अस्पतालमा मृत्यु भएको थियो। शनिबार विहान पनौतीबाट बनेपातर्फ आउँदै गरेको बागमती प्रदेश ०२००७ प २९७८ नम्बरको मोटरसाइकलको ठक्करबाट घाइते भएका थापाको काठमाडौंस्थित अन्नपूर्ण न्युरो अस्पतालमा उपचारको क्रममा मृत्यु भएको जिल्ला प्रहरी कार्यालय काभ्रेका प्रवक्ता डीएसपी राजकुमार श्रेष्ठले जानकारी दिए। घटनालगत्तै शिर मेमोरियल अस्पताल बनेपा लगिएका उनलाई थप उपचारको लागि न्युरो अस्पताल पठाइएको थियो। मोटरसाइकल चालक बनेपा९ बस्ने राजेश नेपालीलाई प्रहरीले नियन्त्रणमा लिएको छ।

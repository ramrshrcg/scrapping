शीर्षक,विवरण
संयुक्त राष्ट्रसंघका महासचिव आउनुअघि टीआरसी विधेयक टुंग्याउने प्रधानमन्त्रीको कसरत,"जनयुद्ध दिवसका दिन बिदा दिने, पीडित र नेपालका राजनीतिक दललाई अपिल गर्नुको साटो विदेशी समुदायलाई गुहारेर प्रधानमन्त्री प्रचण्डले नै वातावरण बिगारिरहेको एमालेको आरोप छ। काठमाडौं : प्रधानमन्त्री पुष्पकमल दाहाल प्रचण्ड र प्रमुख विपक्षी दल एमाले अध्यक्ष केपी शर्मा ओलीबीच संयुक्त राष्ट्रसंघका महासचिव एन्टिोनियो गुटेरेसको नेपाल भ्रमण र संक्रमणकालीन न्यायसम्बन्धी विधेयकको विषयमा छलफल भएको छ। प्रधानमन्त्री तथा मन्त्रिपरिषद् कार्यालय सिंहदरबारमा शुक्रबार भएको भेटवार्तामा ती विषयमा कुराकानी भएको हो। गुटेरस कात्तिक १२ गते नेपाल आउँदैछन्। उनले १४ गते संघीय संसद्को संयुक्त बैठकलाई सम्बोधन गर्ने कार्यतालिका छ। प्रधानमन्त्री दाहाल संक्रमणकालीन न्याय (टीआरसी) सम्बन्धी विधेयकलाई गुटेरस आउनु पहिले नै पारित गर्न चाहन्छ। तर, प्रमुख प्रतिपक्षीको सहमति बेगर यो विधेयक अघि बढ्ने अवस्थामा छैन। त्यसकारण पनि प्रधानमन्त्री दाहालले ओलीसँग भेटवार्ता गरेको बताइएको छ। उक्त विधेयकका अधिकांश विषयमा सहमति छ। तर, विधेयकमा भएका हत्याको विषयलाई मानवअधिकार उल्लंघनको विषयमात्रै मानेर पीडकलाई उन्मुक्ति दिने लगायतका प्रावधानको कारण यो विधेयक अगाडि बढाउन एमाले चाहँदैन। सरकार भने हत्याजस्तो विषयलाई मेलमिलापबाटै टुंग्याउन अग्रसर देखिन्छ। हत्याजस्तो जघन्ध अपराधलाई पनि गम्भीर मानवअधिकार उलघंनबाट हटाएर मानवअधिकार उल्लघंनमात्रै राखेर विधेयक पास गर्ने सुरमा सरकार छ। तत्कालीन विद्रोही पक्ष माओवादी र सरकार पक्ष कांग्रेस दुवै सत्ता गठबन्धनमा नै छन्। कांग्रेस र माओवादीको मत यस विषयमा मिल्छ तर एमालेले यो विषय मानेको छैन। एमाले सचेतक महेशकुमार बर्तौला सरकारले चाहेमा यूएनका महासचिव आउनु अगाडि यो विधेयकमा सहमति जुट्ने बताउँछन्। तर, उनले सरकारले सहमति गर्नेभन्दा वातावरण बिगार्ने काम गरिरहेको आरोप लगाए। जनयुद्ध दिवसका दिन बिदा दिने, पीडित र नेपालका राजनीतिक दललाई अपिल गर्नुको साटो विदेशी समुदायलाई गुहारेर प्रधानमन्त्री दाहालले नै वातावरण बिगारिरहेको उनको आरोप छ। कानुन न्याय तथा मानवअधिकार समितिअन्तर्गतको उपसमितिले सहमतिका आधारमा बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐनलाई संशोधन गर्न बनेको विधेयकको प्रतिवेदन डेढ महिना लगाएर तयार पारेको छ। उपसमितिका सदस्यसमेत रहेका एमाले सचेतक बर्तौला अधिकांश विषय टुंगिएको बताउँछन्। उनका अनुसार दोहोरो भिडन्त बाहेक हत्या जस्तो गम्भीर घटनामा मेलमिलाप हुन नसक्ने विषय टुंगिन बाँकी छ। एमाले दोहोरो भिडन्तबाहेकको हत्याको घटनालाई मेलमिलापबाट टुंग्याउन हुँदैन भन्ने पक्षमा छ, यस्ता घटनाको अभियोजन गर्नुपर्छ भन्ने हाम्रो मत छ, उनले भने, जुन सशस्त्र संघर्षमा बालसेनाको विषय थियो, त्यो विषय गम्भीर छ, सहमतिमा बालसेना नभनेर द्वन्द्वका जोडिएका पक्ष भनिएको छ। सरकार यो विषयलाई नटुंग्याएर लम्ब्याउने मनसायमा रहेको उनको आरोप छ। सरकारले चाहे यो तीन दिनमा नै टुंगिन्छ तर सरकार यसलाई राजनीतिक मसला बनाउन चाहन्छ, टुंग्याउन चाहँदैन, उनले भने। उनले यसका लागि अतिरिक्त छलफल हुनुपर्ने उनको बताए। मानवअधिकार समितिकी सभापति एवम् माओवादी नेतृ विमला सुवेदी अधिकांश विषय सहमति भइसकेको विधेयक अघि बढ्नेमा सकारात्मक रहेको बताउँछिन्। शान्ति प्रक्रियाको विषय संवेदनशील भएकाले सहमतिमा टुंग्याउनुपर्ने उनको भनाइ छ। यो विषय नै संवेदनशील हो, त्यसै लामो समय लागेको हो, उनले भनिन्। समितिले उपसमिति बनाएर सहमतिमा नै प्रतिवेदन तयार गरेको उनको भनाइ छ। चार वटा विषयमा थप छलफल गर्ने भन्दै प्रतिवदेन समितिमा बुझाइएको छ। राजनीतिक तहमा नै सहमति गरेर टुंग्याउनुपर्ने उनले बताएकी छन्। यो विषय राजनीतिक तहमा टुंग्याउनु पर्छ, अहिले वातावरण पनि सकारात्मक बनेको छ, उनले भनिन्। प्रधानमन्त्री र प्रमुख प्रतिपक्ष दलको नेताको भेटले पनि सकारात्मक सन्देश दिने उनको भनाइ छ। संयुक्त राष्ट्रसंघको महासभामा भाग लिन जानुभन्दा पहिला पनि प्रधानमन्त्री दाहालले यो विधेयक संसद्बाट पारित गर्ने प्रयास गरेका थिए। एमालेले सार्यो चियापान कार्यक्रम यता एमालेले गुटेरसको सम्बोधन र चियापान कार्यक्रम जुधेकाले उक्त कार्यक्रम एक दिन पछाडि सारेको छ। कात्तिक १४ गते चियापानको कार्यक्रम तय गरेको थियो अब कात्तिक १५ गते उक्त कार्यक्रम हुनेछ। गुटेरसको नेपाल भ्रमणको कार्यतालिकालाई मध्यनजर गर्दै १५ गते आयोजना गर्ने निर्णय भएको एमालेका कार्यालय सचिव डा भीष्म अधिकारीले जानकारी दिए।"
दाउरा र गुइँठाले अत्याधिक प्रदूषण,"काठमाडौं : नेपालमा अझै परम्परागत चुलो प्रयोग गर्ने परिवार आधाभन्दा बढी रहेको एक तथ्यांकले देखाउँछ। जनगणना २०७८ को तथ्यांकअनुसार ५४ प्रतिशत परिवारले भान्सा परम्परागत (दाउरागुइँठा) रूपमा प्रयोग गर्दै आएका छन्। जसको कारण महिला र बालबालिकाको स्वास्थ्यमा बढी देखिने गरेको छ। गत नोभेम्बरमा नेचर जर्नलमा प्रकाशित एक प्रतिवेदनले प्रदूषणको मात्रा (पार्टिकुलेट म्याटर्स) पीएम २५ बढ्दा मृत जन्मदर बढेको देखाएको थियो। उक्त प्रतिवेदनले वायु प्रदूषण तथा घरभित्रबाट निस्किने धुवाँका कारण विशेषगरी दक्षिण एसियन मुलुकहरूमा ९८ प्रतिशत मृतजन्मदर हुने गरेको तथ्य सार्वजनिक गरेको थियो। संसारको अत्यधिक प्रदूषित १० सहरमध्ये नौ वटा दक्षिण एसियामा पर्छन्। यस क्षेत्रमा विश्व स्वास्थ्य संगठनको मापदण्डभन्दा बिसौं गुणा प्रदूषण छ। जसका कारण २० लाख बच्चाको (प्रिम्याचर) समयअगावै जन्म हुन्छ। स्ट्राइभिङ फर क्लिन एयर नामक उक्त अध्ययनका अनुसार प्रदूषणका कारण समय अगाडि (३७ साताको अवधिमा) नै बच्चा जन्मने समस्या बढेको छ। यस्ता बच्चाको श्वासप्रश्वास तथा स्नायु प्रणालीमा समस्या देखिन्छ। घरभित्र महिलाहरूले बढी समय बिताउने हुँदा उनीहरूका साथमा बालबालिका पनि घरभित्रै निस्किने धुवाँबाट बढी प्रभावित हुन्छन्। आमाको शरीरबाट भ्रूणसम्म धुवाँ र धूलोको कणहरू पुग्ने अध्ययनले देखाएको छ। युनिसेफको अध्ययनले पनि बच्चाहरूको प्रतिरक्षात्मक प्रणाली पूरै विकास नभएको हुँदा वायु प्रदूषणको जोखिममा पर्ने बताएको छ। उद्योग, इँटाभट्टा तथा अन्य माध्यमबाट निस्किने प्रदूषणजस्तै घरायसी प्रदूषण पनि अस्वस्थ्यकर रहेको बताएको छ। घरभित्रबाट निस्कने प्रदूषण कम गर्न परम्परागत ऊर्जाबाट स्वच्छ ऊर्जामा फड्को मार्नुपर्ने आवश्यकता छ। २०७८ को जनगणनाअनुसार नेपालमा हाल ६६ लाख ६६ हजार ९ सय ३७ वटा घरधुरीमध्ये ५४ प्रतिशतले दाउरा र गुइँठाको प्रयोग गर्दा झनै समस्या देखिन्छ। हुन त नेपालमा स्वच्छ वातावरणमा खाना पकाउने (क्लिन कुकिङ) को अवधारणा सन् १९५० देखि नै सुरु भएको थियो। वैकल्पिक ऊर्जा प्रवर्द्धन केन्द्र (एईपीसी) का कार्यकारी प्रमुख नवराज ढकालका अनुसार गोदावरीस्थित सेन्ट जेभियर्स स्कुलमा एउटा सानो बायोग्याँस राखेर फादर सुबोलले क्लिन कुकिङ सुरु गरेका थिए। त्यसैबेलाबाट नयाँ प्रविधिमा जानुपर्छ भन्ने बहस नेपालमा सुरु भएको थियो। त्यसपछि सरकारले सन् १९७४७५ मा कृषि वर्ष घोषणा गर्यो। त्यसै बेलादेखि बायोग्याँस प्रवर्द्धन गरिएको हो। सन् १९७७ गोबर ग्याँस तथा कृषि यन्त्रशाला कम्पनीको (जीजीसी) स्थापना भयो। त्यसपछि १९८० मा सामुदायिक वन विकास कार्यक्रमअन्तर्गत सुधारिएको चुलोको कार्यक्रम आयो। सन् १९८१ पछि खाना पकाउने स्वच्छ ऊर्जा प्रविधि सरकारको नीति तथा कार्यक्रममा समेटिएको थियो। १९९२ मा बायोग्याँस सहयोग कार्यक्रम आयो। सरकारले सुधारिएको चुलोको प्रवर्द्धन गर्यो। सन् १९९६ मा एईपीसीको स्थापना भयो। त्यसपछि एईपीसीले सुधारिएको चुलो, बायोग्याँस, माइक्रोहाइड्रो र सोलारको काम पनि सुरु गर्यो। यस दौरानमा दाताहरूको सहयोगमा दर्जनौं सहयोग कार्यक्रम सञ्चालित थिए। तर, २०१५ पछि यस क्षेत्रमा दाताहरूको सहयोग घटेको ढकालले बताए। सन् २०२० पछि अझै सहयोग घटेको छ। तर, नेपाल सरकारले स्वच्छ ऊर्जालाई उच्च प्राथमिकतामा राखेर काम गरिरहेको उनले बताए। सरकारले ल्याएको दोस्रो राष्ट्रिय निर्धारित योगदान (एनडीसी) स्वच्छ वातावरणमा पकाउने कामलाई प्राथमिकतामा राखेको छ। पाँच लाख सुधारिएको चुलो सन् २०२५ सम्ममा प्रवर्द्धन गर्ने तथा सन् २०३० सम्ममा २५ प्रतिशत धरधुरीले विद्युतीय खाना पकाउने प्रविधि अपनाउने लक्ष्य छ। त्यसैगरी सरकारले खुद शून्य कार्बन उत्सर्जनसम्बन्धी दीर्घकालीन रणनीतिअनुसार सन् २०४५ मा खुद कार्बन उत्सर्जनलाई शून्यमा झार्ने र सबै क्षेत्रमा स्वच्छ ऊर्जा उपलब्ध गर्ने लक्ष्य छ। विद्युतीय चुलोको कुरा २०७५ मा श्वेतपत्रमार्फत १० वर्षमा हरेक नेपालीको घरको एउटा विद्युतीय चुलो पुर्याउने उल्लेख गरेको छ। ढकालका अनुसार एईपीसीले पाँच वर्षमा तराईका २२ जिल्लामा १० लाख घरधुरीमा पुग्ने लक्ष्य राखेको छ। उनले भने साउनदेखि सुरु भएको यस परियोजनामा पाँच लाख विद्युतीय चुलो र पाँच लाख बायोग्याँस जडान गरिनेछ। बायोग्याँस निकाल्न गोबर, भान्साका फोहोर, मान्छेको मलमूत्रको पनि प्रयोग गर्न सकिन्छ। नेपालमा विगत (जीजीसी मोडल) गोबरग्याँस मोडल विकास भए पनि दोस्रो एनडीसी आएपछि विद्युतीय चुलाको प्रवर्द्धन गरिरहेको छ। यसका लागि नेपाल सरकारले स्थानीय तहहरूसँग सहकार्य गरेको छ। २०७२ को संविधानपछि वैकल्पिक ऊर्जा स्थानीय तहको अधिकार अनुसूची ८ मा गएको छ। त्यसैले उनीहरूको एकल अधिकार प्राप्त गरेको र उनीहरूलाई विभिन्न प्रविधि विकासमा सहयोग एईपीसीले गर्नेछ। घरायसी, संस्थागत र सामुदायिक प्रयोजनका लागि पनि प्रविधिको प्रवर्द्धनका लागि काम गरिरहेको छ। ढकालका अनुसार हालसम्म सुधारिएको माटोको चुलो १५ लाख र फलामको चुलो डेढ लाख जति प्रवर्द्धन गरिएको छ। माटोको चुलोको तीन देखि पाँच वर्ष टिकाउ हुन्छ। तर, त्यसलाई मर्मतसम्भार गर्न सकिन्छ। फलामको चुलो लामो समय टिक्छ। हालको अवस्थामा फलाम र विद्युतीय चुलोको प्रयोग बढेको छ। आजकल ४४३ प्रतिशत परिवारले एलपीजी ग्याँस प्रयोग गर्छन्। ०५ प्रतिशतले बिजुली र १२ प्रतिशतले बायोग्याँस प्रयोग गर्छन्। मट्टीतेलको प्रयोग ००५ प्रतिशत र अन्य इन्धन ०१ प्रतिशत प्रयोग छ। विद्युतीय चुलोमा खाना पकाउनेको संख्या अझै कम नै भएको ढकालले जनाए। सरकारको दिगो विकासको लक्ष्यअनुसार सन् २०१६ देखि २०३० मा शतप्रतिशत घरधुरीमा विद्युत्मा पहुँच पुर्याउने, खाना पकाउने दाउराको प्रयोग घटाएर ३० प्रतिशतमा झर्ने, एलपीजीको प्रयोग ३९ प्रतिशतमा सीमित गर्ने बताइएको छ। १५औं पञ्चवर्षीय योजना २०१९२० तथा २०२३२४ मा पाँच लाख सुधारिएको चुलो, पाँच लाख विद्युतीय चुलो र दुई लाख घरायसी बायोग्याँस बनाउने लक्ष्य छ। साथै वार्षिक २० हजार मेट्रिकटन ब्रिकेट तथा पेलेट प्रवर्द्धन गर्ने लक्ष्य छ। विद्युत् प्राधिकरणका उर्जा दक्षता महाशाखाका सहायक प्रबन्धक, सागरमणि ज्ञवालीका अनुसार विद्युतीय चुलोको प्रयोग वास्तवमा ग्याँसको भन्दा सस्तो हुन्छ। तर, मानिसमा यस विषयमा सचेतना पुगेको छैन। उनले भने लङटर्म मूल्य हिसाब गर्दा विद्युतीय चुलो निकै सस्तो हुन्छ। त्यसका लागि इन्डक्सन चुला अलि राम्रो किन्नुपर्छ। तर, मानिसहरूले विद्युतीय चुलो भनेको अनावश्यक खर्चजस्तो बुझेको बताए। विद्युतीय महसुल पनि सस्तो र बिजुली पर्याप्त छ। तर बिजुलीबाट पकाउँदा खाना मीठो नहुने, छुट्टै पकाउने भाँडा चाहिने भन्दै उपभोक्ताहरूले प्रयोग नगरेको भेटिएको छ। बजारमा जस्तोसुकै गुणस्तरको चुलाहरू बेचेको र ती छिट्टै बिग्रिने हुँदा उपभोक्ताहरू ग्याँसमै फर्किएको पनि बताए। त्यसैले चुला किन्दा ध्यान दिन र गुणस्तर राम्रो भएको किन्न सुझाए। मेकानिकल इन्जिनियर तथा वातावरण विषयमा जानकार, विजय अधिकारीका अनुसार हाल प्रयोगमा आएका आधुनिक चुलाबाट पनि निस्किए जति धुवाँ बाहिर जाँदैन। विशेषगरी पकाउने समयमा निस्किने रागले स्वास्थ्यमा असर गर्छ। धुवाँ बाहिर पठाउन चिम्नी तथा एडजस्ट फ्यानको आवश्यकता हुन्छ। वातावरण विभागले करिब दुई वर्ष पहिला गरेको एउटा अध्ययनले आधुनिक चुलोबाट पनि स्वास्थ्यमा असर गर्ने प्रदूषण निस्किएको देखाएको उनले बताए। त्यसैगरी दाउराको प्रयोग गर्ने ठाउँमा भान्साबाटै प्रदूषण सुरु हुन्छ। सल्लाको दाउरा हिमाली भेगमा बढी प्रयोग हुन्छ। त्यसमा बढी धुवाँ निस्किन्छ। कतिपय ठाउँमा काँचो दाउरा बालिन्छ। त्यसले स्वास्थ्यमा गम्भीर समस्या हुनेगरी प्रदूषित धुवाँ निस्कन्छ। तर, सुधारिएको चुलोबाट धुवाँ बाहिर पठाउन मिल्ने भएकाले कम हानिकारक मानिन्छ। अधिकारीले भने ठूला ठूला भोजभतेरतिर निस्किने किचन स्मोकले धेरै असर गरेको हुन्छ। प्रदूषणको संवेदनशीलता र महत्त्व बुझेर यस विषयमा अध्ययन गर्नुपर्ने अवस्था छ। सरकारको मन्त्रिपरिषद्को २०८० साउन १६ को निर्णयबाट स्वीकृत (जलवायु परिवर्तन न्यूनीकरण तथा अनुकूलन राष्ट्रिय कार्यान्वयन योजना) मा परिमाणत्मक र नीतिगत न्यूनीकरणका लक्ष्यहरूका साथै अनुकूलनलाई प्राथमिकता दिने निर्धारण गरेको छ। जलवायु परिवर्तन न्यूनीकरणका लागि विभिन्न क्षेत्रगत लक्ष्य प्राप्ति गर्ने बताएको छ। त्यसमा ऊर्जा क्षेत्रको कार्ययोजनाअन्तर्गत खाना पकाउने र यातायात क्षेत्रको ऊर्जा प्रणालीलाई जीवाश्मा इन्धनबाट स्वच्छ ऊर्जामा रूपान्तरण गर्ने जनाएको छ। घरायसी चुलो र बायोग्याँस उपक्षेत्रको कार्ययोजनामा खाना पकाउनका लागि विद्युतीय चुलो र बायोग्यासजस्ता थप स्वच्छ इन्धन र उपकरणको प्रयोग गरेर घरायसी रूपमा हुने उत्सर्जन घटाउने योजना छ। कार्बन ब्यालेन्स नामक संस्थाले १० वर्षको अवधिमा (२०१८ देखि २०२८) सम्ममा ३ लाख १९ हजार ८ सय ३० टन कार्बन न्यूनीकरण गर्ने लक्ष्य राखेको छ। यस संस्थाले ११ वटा जिल्लामा १५ हजार २ सय ९२ वटा सुधारिएको चुलो बनाएको जनाएको छ। यसमार्फत दाउराको प्रयोग घट्ने र उत्सर्जन घटाउने कार्यसँगसँगै हुनेछ। जसले वातावरण जोगाउनका साथै मानवीय स्वास्थ्यमा लाभदायी हुनेछ। घरभित्र हुने प्रदूषण हटाएर श्वासप्रश्वासको समस्या पनि घट्ने आशा छ। त्यसैगरी घरभित्र हुने प्रदूषणलाई डरलाग्दो स्वास्थ्य समस्याको रूपमा लिँदै त्यसले नेपालका लाखौं परिवार प्रभावित भएको ऊर्जा क्षेत्र व्यवस्थापन सहयोग कार्यक्रमले जनाएको छ। ५४ प्रतिशत घरले परम्परागत चुलोको प्रयोग गर्नु भनेको त्यसले महिला बालबालिका बढी प्रभावित छन् भन्ने प्रष्ट्याएको छ। चुलोबाट निस्किने धुवाँले शारीरिक रूपमा तनाव बढाउने, फोक्सोसम्मै पुग्ने हुन्छ। जसका कारण नेपालमा ८ हजार ७ सय जनाको प्रत्येक वर्ष मृत्यु हुन्छ। निजी क्षेत्रबाट सञ्चालित इको एक्टअन्तर्गतको कार्यक्रम अन्नपूर्ण स्टोभले कार्बन उत्सर्जन घटाउने लागेको जनाएको छ। ७० प्रतिशतभन्दा बढी जनसंख्या दूरदराजमा बस्ने हुँदा ४० लाख (४ मिलियन) परिवार बायोमासमा निर्भर रहेको जनाएको छ। यस कार्यक्रमअन्तर्गत उच्च प्रभावित खालको २३ हजार ५ सय चुला बाँडिएको छ। सन् २०१६ बाट सुरु भएको यस परियोजनाबाट ८ लाख टन कार्बन घटाउने दाबी गरेको छ। सरकारले ल्याएको दोस्रो राष्ट्रिय निर्धारित योगदान (एनडीसी) मा स्वच्छ वातावरणमा खाना पकाउने कामलाई प्राथमिकतामा राखेको छ। पाँच लाख सुधारिएको चुलो सन् २०२५ सम्ममा प्रवर्द्धन गर्ने तथा सन् २०३० सम्म्मा २५ प्रतिशत धरधुरीले विद्युतीय खाना पकाउने प्रविधि अपनाउने लक्ष्य छ। कार्बन ब्यालेन्स नामक संस्थाले २०१८ देखि २०२८ सम्ममा ३ लाख १९ हजार ८ सय ३० टन कार्बन न्यूनीकरण गर्ने लक्ष्य राखेको छ। यस संस्थाले ११ वटा जिल्लामा १५ हजार २ सय ९२ वटा सुधारिएको चुलो बनाएको जनाएको छ। यस्तै इको एक्टअन्तर्गतको कार्यक्रम अन्नपूर्ण स्टोभ परियोजनाबाट ८ लाख टन कार्बन घटाउने दाबी गरेको छ।"
गेटामा १०० शैय्याको अस्पताल,"कैलालीको गेटामा २०६६ सालदेखि मेडिकल कलेजका पूर्वाधारहरू निर्माण हुन थालेका हुन्। धनगढी : लामो समयको रस्साकस्सीपछि कैलालीको गेटामा एक सय शैय्याको अस्पताल सुरु भएको छ। गेटामा ६ सय शैय्याको अस्पताल भवन, कलेज भवन र आवासहरू गरी झन्डैै साढे ६ अर्बका संरचना निर्माण भइसकेका छन्। कम्तीमा पनि तीन सय शैय्याको अस्पताल सञ्चालन गरी एमबीबीएसको पढाइ हुनुपर्नेमा आशा गरिएका बेला सय शैय्यामात्र सुरु भएपछि मेडिकल कलेज हुने वा नहुनेमा अन्योलता भने कायमै छ। सुरुवातको पहिलो दिन १८ जना बिरामीले विभिन्न प्रकारका ओपीडी सेवा लिएका थिए। सुरुवात गर्दा अहिले ओपीडी सेवाहरूमात्रै सुचारु भएका हुन्। अहिले जनरल ओपीडी, हाडजोर्नी तथा नसारोग, स्त्रीरोग, जर्नल सर्जरीको ओपीडी, अल्ट्रा साउन्ड सेवा, एक्सरे सेवा, प्रयोगशाला सेवा र फार्मेसी सञ्चालनमा आएका हुन्। सबै सेवाहरू अहिले नै सञ्चालन गर्न नसकिए पनि ब्रेक थ्रु गर्नै पथ्र्यो, हामीले वर्षभरिको योजना बनाएर सेवाहरू सुचारु गरेका छौं, अस्पतालका निर्देशक डा प्रमोद जोशीले भने। डा जोशी वीर अस्पतालमा रहेको ट्रमा सेन्टर पनि सञ्चालन गरेर गेटामा आएका अनुभवी डाक्टर हुन्। हामीले ओपीडी सुरु गरिसक्यौं। कात्तिकभित्र एमसीएच क्लिनिक सुरु गर्ने योजना छ। मंसिर महिनाभित्र खोप सेवा र अन्तरंग सेवा, पुसभित्र इमरजेन्सी र प्रसूति सेवा, चैत महिनाभित्र शल्यक्रिया सेवा र वैशाखभित्र आईसीयू र एनआईसीयू सेवा सञ्चालन गर्ने योजना बनाएका छौं, डाजोशीले भने। कैलालीको गेटामा २०६६ सालदेखि मेडिकल कलेजका पूर्वाधारहरू निर्माण हुन थालेका हुन्। २०७८ सालदेखि नै मेडिकल शिक्षाको पढाइ हुने लक्ष्य राखिएको भए पनि मेडिकल कलेज, प्रतिष्ठान वा मेडिकल विश्वविद्यालय के बनाउने ? भन्ने कुरामा विवाद हुँदा अहिलेसम्म सञ्चालन हुन सकेको थिएन। यसपालि नेपाल सरकार मन्त्रिपरिषद्ले त्यसलाई मेडिकल विश्वविद्यालय बनाउने निर्णय गरिसकेको छ । त्यसको विधेयकको स्वीकृति पनि दिइसकेको छ। यसपालिको बजेटमा अस्पताल सञ्चालनका लागि ८० करोड र चालूतर्फको खर्चका लागि साढे ३ करोड रकम विनियोजन गरिएको छ। अस्पतालका निर्देशक डा जोशीले डल्लो रूपमा आएको बजेटलाई शीर्षक बनाएर उपकरण खरिदमा जाने बताए। ८० करोड रकम डल्लो रूपमा आएको छ। स्वास्थ्य मन्त्रालयसँग छलफल गरेर आवश्यकता अनुसार उपकरणहरू खरिद गरिने छन्। शीर्षक बनाएर खर्च गरिनेछ, डाजोशीले भने। ९५ प्रतिशत पूर्वाधार बनिसकेको गेटामा ६ सय शैय्याको अस्पताल सञ्चालन हुनुपर्ने माग स्थानीयको छ। अस्पताल सञ्चालनका लागि मन्त्रिपरिषद्ले १ सय ४१ जना कर्मचारी र स्वास्थ्यकर्मीको दरबन्दी स्वीकृत गरेको छ। प्रदेशभरिका बिरामीको रिफरल अस्पतालको रूपमा रहेको सेती प्रादेशिक अस्पताल पनि ५० शैय्याको मात्रै हो। त्यहाँ व्यवस्थापन समितिले थप ७५ शैय्या सञ्चालन गरेको छ। गेटामा मेडिकल कलेज नै सुरु हुने आशा गरिएका बेला, एक सय शैय्याकै भए पनि अस्पताल सञ्चालन भएपछि स्वास्थ्य सेवा पाउने भन्दै स्थानीय बासिन्दा खुसी भएका छन्। अहिले सुरुवातमात्रै गरिएको छ। पहिलो दिन ओपीडीमात्रै सुरु गरिएको छ। मलाई पत्थरीको समस्या थियो। त्यसको चेकजाँचका लागि आएको हो, पहिलो दिन पुगेका बिरामी केशव उपाध्यायले भने, यो अस्पताल छिट्टै पूर्ण सेवासहित सञ्चालनमा आउनुपर्छ। कम्तीमा पनि तीन सय शैय्या बनाएर २०८१ देखि एमबीबीएसको पढाइ सुरु गरिनुपर्छ। गेटामा कलेज भवन, ६ सय शैय्याका लागि अस्पताल भवन, चिकित्सक र नर्सिङ आवासहरू, प्रशासनिक भवनहरू निर्माण भइसकेका छन्। विद्युत्को सबस्टेसन नै बनिसकेको छ। त्यहाँ फोहोरमैला, व्यवस्थापन र खानेपानीको सिस्टम निर्माणाधीन छन्। ९५ प्रतिशत पूर्वाधार बनिसकेको गेटामा अब ६ सय शैय्याको अस्पताल सञ्चालन हुनुपर्ने माग स्थानीयको छ।"
बडीमालिकाको बढ्याइँ,"बडीमालिका पुग्नु भनेको सौन्दर्यको एउटा मीठो अभिषेकले नुहाउनु हो। ४,२१९ मिटर उचाइको बडीमालिका मन्दिर पुग्नु भनेको अत्यन्त अनपेक्षित तर आत्मीय स्वागतसत्कारले भरिपूर्ण गन्तव्य हो। बाजुरा र कालीकोटको सिमानामा रहेको बडीमालिका पुग्दा पाइलैपिच्छे ओच्छिएको उत्सुकता एवं हार्दिकताहरू पाइन्छ। कानमा लेकाली बतासको चिसो साउती, औंलाका टुप्पाटुप्पामा पाटनमा मगमगाइरहेका फूलहरू झैं सुकुमारता एवं कोमलता भेट्नु र आँखाका परेलीहरूमा दार्शनिक गाम्र्भीयतासहितको एउटा निजत्व महसुस गर्न पाउनु हो। भनौं, आफ्नै दैनिकीको टोकाटोकसँग जुध्दै, आफ्नै जीवनदशाको उदासी ओढेर झोक्रिरहने हरेकले महसुस गर्नेछन् कि मानव प्रकृतिको विराटतासामु कति निरीह र नगण्य छ। मान्छे प्रकृतिको नातेदार वा मित्र हुनासाथ ऊ आफैं प्रकृति भइजाँदो रहेछ। यो महसुस बडीमालिका पुग्ने हरेकले गर्छन्, जो पंक्तिकारको जीवशास्त्रीय मुटुले पनि गर्यो। मनुवालाई एउटा अत्यन्त सौन्दर्यशाली रचनाले यस्तरी अँगालिदिन्छ कि ऊ पटकपटक हुरुक्क हुरुक्क भइजान्छ। काँधकाँधसम्म आइपुगेको सेतो बादलको घेरा र छिनछिनमै हुने मौसम परिवर्तनका अभूतपूर्व दृश्यहरूको मसिनाकमला स्पर्शहरूले असीमित अनि दुर्लभ काउकुती लगाइरहन्छ। पाइलैपिच्छे ब्युँझिरहेका यस्ता विचित्रतालाई हरियो फाँटमा लतारिएका सुनौलो घामका किरणले अझ सदाबहार बनाइदिन्छ। तन्तुतन्तुमा अद्भुतता, हार्दिकता, कोमलता, भावगत मुक्तता, अनियन्त्रितता वा स्वच्छन्दता, सहजता, स्वप्नीलता प्राप्त हुन्छ। जो बरोबर नवीनतम प्रतीत भइरहन्छ। जम्मामा, बडीमालिका पुग्नु भनेको सौन्दर्यको एउटा मीठो अभिषेकले नुहाउनु हो। पाँच महिना हिउँ (कात्तिकफागुन)ले ढाक्ने यहाँका सेताम्मे पाटन चार महिना (जेठभदौ) कुहिरो ओढेर बसिरहेका हुन्छन् भने चैत र वैशाखमा रुक्खासुक्खा एवं सुनौला देखिन्छन्। पूर्वमा सैपाल हिमाल, जेठी बैरानी शिखर, सुर्मा सरोवर लेक, खप्तड लेक पर्छ भने उत्तर दिशामा मुगु चिनाउने सिस्ने र पातरसी हिमाल आदि छर्लंग देखिने हुँदा बडीमालिका पुग्नु भनेको दुर्लभ हिमालहरूको दर्शन पाउनु पनि हो। बाजुरा जिल्लाको त्रिवेणी, बडीमालिका र बूढीनान्दा नगरपालिका, कालीकोट जिल्लाको सान्नित्रिवेणी गाउँपालिका एवं अछाम जिल्लाको रामारोशन गाउँपालिकाका करिब ५०० वर्ग किलोमिटर क्षेत्रफलमा फैलिएको (२,०००४,२१९ मिटर) बृहत्तर बडीमालिका क्षेत्रको धार्मिक, ऐतिहासिक एवं पर्यापर्यटकीय महत्व उच्च छ। मानव हुनुको अहंकारउन्मुख विविधतामय सन्दर्भमा विचलनयुक्त पुँजीवादले छोइनसकेको यस क्षेत्र हेर्न भव्य र रमाउन दिव्य अवसर प्राप्त हुनेछ तर पुग्न र बस्न साह्रो कठिन छ। व्यवस्थापकीय कमजोरी एवं सामान्य पर्यटकीय पूर्वाधारको अभावका कारण वैशाखको दोस्रो हप्तादेखि कात्तिकको पहिलो हप्तासम्म पर्यापर्यटक पुग्छन्। अनेकन् पौराणिक कथन, अनेकन् अन्धविश्वास बडीमालिकाको उत्पत्ति सम्बन्धमा अनेकन् पौराणिक कथनहरू प्रचलित छन्,सँगै अन्धविश्वासहरू पनि उत्तिकै छन्। र, प्रतिवर्ष कालीकोटबाट बडीमालिका जाने सरकारी पेटारे टोलीले आज पनि जुन बाटो देवी बडीमालिका गएकी थिइन्। त्यहीँ बाटोलाई पछ्याइरहेको छ। सँगै, यही कथनमा आधारित रहेर बडीमालिका जान नसक्नेहरूको दर्शनार्थ बाजुरा सदरमुकाम मार्तडीमा रहेको बडीमालिका मन्दिरमा यस प्रकारका विभेदका घटना हरेक वर्ष देखिरहेको छ। यस अलावा यहाँ वारि पाटन क्षेत्रदेखि लोग्ने स्वास्नी भएपनि सँगै सुत्न नहुने, घोडा चढ्न नहुने एवं मदिरा र मासु प्रवेश निषेध गरिएको छ। तर, बडीमालिकामा महिनावारी भएका महिला पुगेमा अशुभ हुने र देवी रिसाएर घनघोर पानी पार्दिने जनविश्वास छ। १७८० देखि सरकारी टोलीबाट वर्षमा दुई पटक पूजा बडीमालिकामा वर्षको दुई पटक वैशाख पूर्णिमा अर्थात् गंगा दसहरा र जनपूर्णिमाको अघिल्लो दिन अथौत् साउने चतुर्दशीका दिन भव्य मेला लाग्छ। दुवै अवसरमा सरकारी टोलीको उपस्थिति हुन्छ। गंगा दशहराको पूजाभन्दा प्रतिवर्ष श्रावण शुक्ल द्वादशीका दिनबाट श्रावण शुक्ल चतुर्दशीका दिनसम्म हुने पूजा मुख्य पूजाको रूपमा लिइने हुँदा त्यतिबेला दर्शनार्थीको घुइँचो हुन्छ। मालिका पर्वतको ४,२१९ मिटर उचाइमा रहेकी बडीमालिकालाई तत्कालीन बडामहाराजाधिराज पृथ्वीनारायण शाहले पनि पूजा पुर्याएका थिए। तत्कालीन पश्चिम नुवाकोट, सिञ्जा एवं डोटी राज्य जितेर देश एकीकरण गर्न गुुरु गोरखनाथले शाहलाई बडीमालिका देवीको पूजा गर्न पठाएको लोकोक्ति छ। तत्कालीन राजपरिवारको सदस्य (राजा महेन्द्र, वीरेन्द्र)ले हेलिकोप्टर लिएर बडीमालिकामा पूजा पुर्याउनुले १७८० को दशकदेखि नै सरकारी टोलीबाट वर्षमा दुईपटक पूजा हुँदै आएको इतिहासको निरन्तरतालाई संकेत गर्छ। पूजा पुर्याउन बाजुरा, कालीकोट, डोटी, हुम्ला र जुम्लाबाट संयुक्त टाँगो र पेटारो (पूजापाठमा आवश्यक पर्ने सामग्री) सहितको सरकारी टोली प्रतिवर्ष बडीमालिका पुग्ने गर्छ। यी टोलीहरू विभिन्न ठाउँबाट आई साउन शुक्ल तृतीयाका दिन बिनीमा (त्रिवेणीधाम) पूजा गरी मध्याह्न वा साँझपख बडीमालिका मन्दिर पुग्ने गर्छन् र देशमा कुनै अनिष्ट नहोस् भनेर भेटी चढाउँछन्। मन लुट्ने त्रिवेणी पाटन र चिताएको पूरा गर्ने त्रिवेणीधाम करिब ३,८०० मिटर उचाइमा रहेको त्रिवेणीधाम एवं त्रिवेणी पाटन क्षेत्रका चित्ताकर्षक दुई पाटनको चर्चाबेगर अगाडि जान मिल्दैन। गंगा र जमुना (सरस्वती गुप्तरूपले बगेकी विश्वास) नदीको संगम अर्थात् त्रिवेणीधाममा नुहाएर बडीमालिका दर्शन गरे मनले चिताएको पूरा हुने, रोगव्याध नास हुने, पदोन्नति हुने जनविश्वास छ। जसका कारण भक्तजन एक रात यही बिसाई नुहाइधुवाइ गरी पितृ पूजा सकेर भोलिपल्ट सबेरै बडीमालिका धाम उक्लिने गर्छन्। श्रावण शुक्ल त्रयोदशीका दिन बिहान स्नान गरेर धूप बत्ती बाल्ने र त्रिवेणीमा रहेका दुईवटा मन्दिरमा पूजा गरेर बडीमालिका माईको जयजयकार गर्दै भक्तजनले उकालो बाटोको यात्रा गर्छन्। बडीमालिका मन्दिर यहाँबाट करिब पाँच घण्टामा पुगिन्छ, जो साह्रो कठिन छ। पृष्ठभूमिमा स्थानीय लोकभाका, पञ्चैबाजा, देउडा, मागल, सगुन, आरती, पड्छो, भोस्सो, पैठ, हुड्केलीजस्ता मन लुट्ने सांस्कृतिक वैभवहरू गुञ्जायमान हुन्छन्। जसले कुनै काल्पनिक लोकमा प्रवेश गरिरहे झैं महसुस गराउँछन्। साथै, त्रिवेणीमा पेटारो बोकेका पाँच जिल्लाका सरकारी टोलीले सबै धातुले बनेको आआफ्नो गजुरलाई नुहाउने चलन छ। तर गजुर नुहाउँदै गर्दा विशेषगरी पूर्व वा पश्चिम भनेर गजुर खोस्ने चलन छ। गजुर जतातिर खोस्न सकियो त्यहाँ बडीमालिका माईको नजर त्यतै पर्ने र त्यहाँ वर्षभर शुभ हुने किंवदन्ती छ। यो एक किसिमको धार्मिक प्रतियोगिता जस्तै हुन्छ। सरकारी पूजा र धार्मिक सहिष्णुता माथि भनियो, प्रतिवर्ष विभिन्न पाँच जिल्लाबाट संयुक्त टाँगो र पेटारोसहितको सरकारी टोली र पुजारी बडीमालिकाका लागि प्रस्थान गर्ने गर्छन्। उनीहरू सँगसँगै जिल्लाका हजारौं भक्तजन तोकिएको निश्चित ठाउँहरूमा बस्दै बडीमालिकातर्फ लाग्छन् भने आउन नपाएका भक्तजनले आफ्नो वरपूर्तिका लागि भेटीसँगै मार्सी धानको अक्षता, फूलपाती, फलफूल, ध्वजा, तोरणजस्ता प्रसादहरू पठाउने गर्छन्। चतुर्दशीको पूजाका लागि कालीकोटबाट सुनको गजुरसहित पेटारो (पूजा सामग्रीको पोको) बोकेर बख्र्याल थरका पुजारी र सरकारी टोली बडीमालिकाका लागि निस्कने गर्छ। अछामको वैद्यनाथ मन्दिरबाट आठ दिनअघि नै पाक्न लागेको धानको बालासहितको टोली र बाजुराबाट तीन दिनअघिबाटै सरकारी टोली मालिका मन्दिर पुग्ने गर्छन्। बाजुराको हकमा पेटारो पठाउने चलन अन्य जिल्लाभन्दा पछि चलेको पाइन्छ। जुम्लाबाट नागपञ्चमीका दिन सरकारी टोली औपचारिक रूपमा बडा बसाली, हजारौं भक्तजनको उपस्थितिमा बाजागाजासहित बडीमालिकाका लागि निस्कन्छ। डोटीको हकमा, दिपायल दिल्पेश्वरबाट धानका भुरुणी तथा पूजा सामग्री पेटारो बोकेर तत्कालीन डोटी गौंडा (हाल जिल्ला)को सरकारी १५ दिनअघि नै डोलजात्रासहितको टोली बडीमालिका निस्कन्छ। पूजाका लागि डोटीको टोली प्रस्थान गरेको दिन त्यहाँका सरकारी कार्यालयमा बिदा दिने प्रचलन छ। यसरी पूजाको डोलीसहित बडीमालिका हिँडेको टोलीलाई सेनाको टुकुटीले सलामी अर्पण, बाजागाजा र बिगुल फुकेर भव्य बिदाइ गर्ने गरिन्छ। सामान्यतः यी पेटारे सरकारी टोलीभन्दा अगाडि कोही जाँदैनन्। सुनको टीका, बिनायो, चाँदीको काँगियो, छत्र, मुरली आदि गरी पाँच जिल्लाबाट पाँच पूजाका सामान (पेटारो) नामक झोलीमा राखेर बडीमालिका मन्दिरमा पूजाका पठाउनुले धार्मिक सहिष्णुता एवं सांस्कृतिक वैभवता झल्किन्छ। डोटीको पेटारे टोलीबाट सुरु गर्नुपर्ने हुन्छ। डोटीबाट सरकारी पूजा नभई अरूले पूजा गर्न नपाउने प्रचलनसमेत छ। डोटीपश्चात् अन्य जिल्लाका पेटारे टोली एवं तीर्थयात्रीले पूजा गर्छन्। बडीमालिकामा मूलतः दुई पुजारी (कालीकोट र बाजुरा)ले पूजा गर्छन्। पैमा निवासी तिमिल्सिना वंशका ब्राह्मण मूलपुजारी छन् भने बख्र्याल पुजारी होम कुण्ड तथा त्रिवेणीधाममा बस्छन्। चतुर्दशीका दिन पूजा हुने हुँदा त्रियादशीको रातभरि मागल भजन गाईदेवीको जयजयकारले मालिका पर्वत गुञ्जायमान हुन्छ। साउन शुक्ल चतुर्दशीका दिन बडीमालिका मन्दिरमा मूल पूजा हुने गर्छ। पूजा अर्चनासँगै बिहान होम सुरु हुन्छ। जौ, तिल, घ्यू, तेल, विधि विधान र मन्त्रबाट हवन कुण्डमा हाम भई टीका, तिलक, प्रसादस्वरूप देवीलाई चढाई सम्पूर्ण भक्तजन एवं दर्शनार्थीलाई दिइन्छ। बडीमालिकाको पूजा चतुर्दशीको दिन बिहानको ११ बजे आसपास सकिने हुँदा सरकारी पेटारे टोलीसहित सम्पूर्ण तीर्थयात्री नाट्टेश्वरीतर्फ लाग्छन् र त्यहाँ रातभर जात्रा हुन्छ। जनैपूर्णिमाको दिन नाट्टेश्वरीका कालिकाको पूजा हुन्छ। नाट्टेश्वरी माई (कालिका) अर्थात् मौरे क्षेत्र प्राचीन समयदेखिको देवीको नाचगान, मनोरञ्जन गर्ने नाचन थलीको रूपमा रहेको विश्वास छ। नाट्येश्वरी माईका पुजारी छत्याल वंशीय ठकुरी छन्। नाट्टेश्वरी मन्दिरमा पूजा गरेपछि बडीमालिका दर्शनको चक्र पूरा हुन्छ। त्यसपश्चात् पैमा पुजारी आफ्नो मूल घर भण्डार गृह फर्की बाजागाजा, पञ्चकलशसहित देवीलाई भव्य स्वागतका साथ डोली घरमा भित्र्याउने गर्छन्। अस्पष्ट र अप्रमाणित इतिहास बडीमालिका मन्दिरको ऐतिहासिक पाटो यद्यपि अस्पष्ट र अलिखित छ। इतिहासमा, पृथ्वीनारायण शाह अलावा उनका इमानदार योद्धा र भारदार अमरसिंह थापाको नाम भेटिन्छ। देवीको आशीर्वाद प्राप्त भएका कारण महाकाली पश्चिम विजय प्राप्त भएको ठानी थापाले डोटीबाट सरकारी टोलीसहितको पेटारो र डोली पठाउने थिति बसालेको पाइन्छ। यता, भीमसेन थापाले समेत मन्दिर दर्शन गरेको बताइएता पनि त्यसको लिखित प्रमाण छैन। तर, १८८३ सालमा राजा रणबहादुर शाहले लालमोहर लगाई राष्ट्रिय धार्मिक आस्थाको क्षेत्रका रूपमा प्रमाणित गरेको प्रमाण पुजारी परिवारसँग रहेकाबाट पनि यसको ऐतिहासिक महत्त्व भने साबित हुन आउँछ। पछिल्लो ज्ञात इतिहासअनुसार, २०२८ सालमा राजा वीरेन्द्र र रानी ऐश्वर्यसमक्ष खप्तड बाबाको निर्देशनअनुसार तत्कालीन सुदूरपश्चिम बहिनीपति भरतकेशरी शाहले मन्दिर निर्माण योजना बनाएका र तत्कालीन जिल्ला विकास समितिका सभापति छत्रबहादुर शाह, पुजारी मनिराम पाध्याय, हर्क खत्री, चक्रबहादुर थापा, सर्पे बुढा, दलबहादुर रावललगायतले २०३६ साल गई मन्दिर निर्माण गरेका हुन्। २०३७ माघमा राजा वीरेन्द्र र रानी ऐश्वर्यले चढाएको घण्टा हाल पनि देख्न सकिन्छ। तत्कालीन रानी दिव्यश्री शाहले मालिका गुठी निर्माण गरी दर्ता गरेकी हुन्। सशस्त्र माओवादी युद्धको समयमा मन्दिरका मूर्तिहरू चोरी भएको र तत्कालीन पुजारी भोजराज पाध्याय र नेत्रराज पाध्यायले पहिलोपटक २०६३ चैत्र ६ गतेदेखि १२ गतेसम्म शतचण्डी ज्ञान महायज्ञ तथा गायत्री लघुपश्चरण अनुष्ठान गरेको पाइन्छ (भरत बुढा)।"
राजनीतिक दल र राज्यका संस्थाप्रति विश्वास घटेको छैन : सभापति देउवा,"काठमाडौं : नेपाली कांग्रेसका सभापति एवं पूर्व प्रधानमन्त्री शेरबहादुर देउवाले कांग्रेस लोकतान्त्रिक पार्टी हुनाका नाताले राजनीतिक दलहरूप्रतिको आलोचनालाई सकारात्मकरूपमा लिएको बताएका छन्। बडादसैं, तिहार, नेपाल संवत् र छठलगायत पर्वका अवसर पारेर कांग्रेसले पार्टी केन्द्रीय कार्यालयमा आयोजना गरेको चियापान तथा शुभकामना आादनप्रदान कार्यक्रममा सञ्चारकर्मीसँग कुराकानी गर्दै उनले भने, 'दलहरूप्रति आएको आलोचना र टिप्पणीलाई मैले सकारात्मक लिएको छु।' राजनीतिक दलहरूले आफूलाई जनताका बीचमा लोकप्रियता हासिल गर्न राम्रोसँग काम गर्नुपर्ने आवश्यकता औंल्याउँदै उनले सबै राजनीतिक दलप्रति जनताको आशा र भरोसा उत्तिकै कायम रहेको दाबी गरे। 'राजनीतिक दल र राज्यका संस्थाप्रति विश्वास घटेको छैन,' उनले भने। कांग्रेस पार्टीभित्र बेमेल भइरहेको छ नि भन्ने सञ्चारकर्मीको जिज्ञासामा उनले पार्टीभित्र बेमेल रहेको कुरा सत्य नभएको बताए। उनले भने, 'दलभित्रको फरक मत हुन सक्लान्, यसलाई हामीले व्यवस्थापन गरिरहेका छौं।' सो अवसरमा नेकपा (एकीकृत समाजवादी)का अध्यक्ष एवं पूर्वप्रधानमन्त्री माधवकुमार नेपालले सङ्कटका बेला दल हातेमालो गर्दै अगाडि बढेको विगतका घटना स्मरण गर्दै अबका चुनौतीलाई हल गर्न पनि दल एक हुनुपर्ने बताए।"
सार्कका नयाँ महासचिवले सम्हाले कार्यभार,"काठमाडौं : दक्षिण एसियाली क्षेत्रीय सहयोग संगठन (सार्क)का नवनियुक्त महासचिव गोलाम सरवरले कार्यभार सम्हालेका छन्। सार्क मन्त्रिपरिषद्ले उनको नियुक्तिलाई अनुमोदन गरेसँगै उनले गत मंगलबारदेखि कार्यभार सम्हालेको सार्क सचिवालयले आज जनाएको छ। नवनियुक्त महासचिव सार्कको १५औं महासचिव हन्। उनी बंगलादेशको प्रतिनिधित्व गर्ने तेस्रो कूटनीतिक कर्मचारी हुन्। सन् १९९१ मा बंगलादेशको कूटनीतिक सेवा प्रारम्भ गरेका महासचिव सरवरले मलेसिया, ओमन, स्वीडेनमा बंगलादेशी राजदूतका रूपमा सेवा गरिसकेका छन्। उनले क्वालालम्पुर, काठमाडौं, याङ्गुन र वाशिङ्टन डिसीमा पनि बंगलादेशको कूटनीतिक अधिकारीका रूपमा काम गरिसकेका छन्। सन् १९६६ मा जन्मिएका महासचिव सरवरले वाणिज्यशास्त्रमा स्नातकोत्तर उपाधि हासिल गरेका छन्। उनले जर्मनीबाट कूटनीतिसम्बन्धी तालिम पनि लिएका छन्।"
कतारका राजा नेपाल भ्रमणमा आउँदै,"काठमाडौं : कतारका राजा नेपाल आउने भएका छन्। प्रधानमन्त्री पुष्पकमल दाहालले कतारका राजा शेख तामिम विन हमद अल थानी छिट्टै नेपाल भ्रमणमा आउने बताएका हुन्। नेपाली कांग्रेसको सानेपास्थित पार्टी कार्यालयमा आयोजित चियापान कार्यक्रममा उनले संयुक्त राष्ट्रसंघका महासचिव एन्टोनियो गुटेरेस फर्किएलगत्तै कतारका राजा नेपाल भ्रमणमा आउने बताए। उनले यसलाई नेपालको कूटनीतिक सफलता भएको दाबी गरे। 'मैले भारत, अमेरिका र चीनको भ्रमण गरी समग्र देशको विकास निम्ति कूटनीतिक पहल गरेको छु। त्यसकै कारण होला संयुक्त राष्ट्रसंघका महासचिव नेपाल भ्रमणमा आउँदै हुनुहुन्छ,' उनले भने,' 'उहाँ फर्किएपछि छिट्टै कतारको राजा पनि आउँदै हुनुहुन्छ। यो कूटनीतिक सफलताकै रूपमा मैले लिएको छु।' महासचिव गुटेरेस नेपालमा भ्रमणमा रहँदा जलवायु परिवर्तनसम्बन्धी सम्बोधन गर्ने कार्यक्रम रहेको प्रधानमन्त्री दाहालको भनाइ छ। त्यस्तै शान्ति प्रक्रिया र नेपालको आर्थिक विकासको लक्ष्यबारे पनि छलफल हुने उनले बताए। 'मैले यसबारे गम्भीररूपले महासभामा कुरा उठाएको थिएँ। हाम्रो कूटनीतिक सफलताकै कारण आज उहाँ आउँदै हुनुहुन्छ,' उनले भने।"
संयुक्त राष्ट्रसंघका महासचिव काठमाडाैंमा (फाेटाे फिचर),काठमाडाैं : संयुक्त राष्ट्रसंघका महासचिव एन्टोनियो गुटेरेस नेपाल आइपुगेका छन्। परराष्ट्रमन्त्री एनपी साउदले महासचिव गुटेरेसलाई त्रिभुवन अन्तर्राष्ट्रिय विमानस्थलमा स्वागत गरे।
आउने चुनावमा अन्य दललाई एक सिट पनि जित्न नदिनेगरी काम गर्दैछौं : रवि लामिछाने,काठमाडौं : राष्ट्रिय स्वतन्त्र पार्टीका सभापति रवि लामिछानेले २०८४ सालको चुनावमा सबै राजनीतिक दलहरूलाई पाखा लगाउने बताएका छन्। शनिबार ललितपुरमा आयोजित कार्यक्रममा लामिछानेले पुराना दलहरूले जनताका लागि केही गर्न नसक्ने भएकाले उनीहरूलाई पराजित नगरेसम्म जनताका समस्या जस्ताको तस्तै रहने बताए। दिनदहाडै हत्या गर्नेहरूलाई संविधान दिवसका दिनमा थुना मुक्त गरेर दलहरूले जनताको मतलाई उपहास गरेको उनले टिप्पणी गरे। उनले आउने चुनावमा कुनै पनि दललाई एक सिट पनि जित्न नदिनेगरी आफूहरूले काम गर्ने बताए। उनले भ्रष्टाचारका फाइल खोल्ने भनेका दलहरू अहिले तर्सिएर फाइल नै बन्द गरेर बसेको जिकिर गरे। सभापति लामिछानेले नेपालीहरूको सुनौलो भविष्यको सपना देखाएर नेताहरूले आफ्ना मानिसका लागि सुनैसुनको महल खडा गरेको बताए। उनले टाउकोको मोल तोक्ने र मोल बुझाउनेहरू अहिले सरकारमा घाँटी जोडेर बसिरहेको भन्दै संक्रमकालीन न्यायको नाममा युद्धका पीडितलाई थप पीडा दिने प्रयास भइरहेको आरोप लगाए।
प्रधानमन्त्री दाहाल र चिनियाँ राजदूतबीच भेट,काठमाडौं : प्रधानमन्त्री पुष्पकमल दाहाल र नेपालका लागि चिनियाँ राजदूत छन् सोङबीच भेटवार्ता भएको छ। शनिबार साँझ उनीहरूबीच प्रधानमन्त्री निवास बालुवाटारमा भेट भएको हो। उनीहरूबीच समसमायिक विषयवस्तुमा छलफल भएको स्रोतले जानकारी दिएको छ। चिनियाँ राजदूत सोङले प्रधानमन्त्री दाहालको चीन भ्रमणका बेला भएका विभिन्न सम्झौता कार्यान्वयनका विषयमा चासो राखेका थिए। असोज पहिलो प्रधानमन्त्री दाहालले चीन भ्रमण गरेका थिए। भ्रमणका क्रममा नेपाल र चीनबीच विभिन्न १३ बुँदे सम्झौता भएको थियो।
"महासचिव गुटेरेसले आइतबार राष्ट्रपति, प्रधानमन्त्रीसहित शीर्ष नेतासँग भेटवार्ता गर्ने (यस्तो छ कार्यसूची)","काठमाडौं : प्रधानमन्त्री पुष्पकमल दाहालको निमन्त्रणमा संयुक्त राष्ट्रसंघका महासचिव एन्टोनियो गुटरेस चार दिने भ्रमणका क्रममा आज राति काठमाडौं आउँदैछन्। उनलाई परराष्ट्रमन्त्री एनपी साउदले त्रिभुवन अन्तर्राष्ट्रिय विमानस्थलमा स्वागत गर्नेछन्। भ्रमणको पहिलो दिन आइतबार राष्ट्रपति रामचन्द्र पौडेलसँग राष्ट्रपति कार्यालय र प्रधानमन्त्री दाहालसँग उनको कार्यालयमा महासचिव गुटरेसले शिष्टाचार भेट गर्ने कार्यक्रम रहेको परराष्ट्र मन्त्रालयले जनाएको छ। नेपाली कांग्रेसका सभापति शेरबहादुर देउवा र नेकपा (एमाले)का अध्यक्ष केपी शर्मा ओलीसँग संघीय संसद् भवन नयाँ बानेश्वरमा महासचिव गुटरेसले बेग्लाबेग्लै शिष्टाचार भेट गर्नेछन्। त्यस्तै महासचिव गुटेरेसले उपप्रधानमन्त्रीद्वय पूर्णबहादुर खड्का र नारायणकाजी श्रेष्ठ तथा परराष्ट्रमन्त्री साउदसँग पनि भेटवार्ता गर्नेछन्। भेटवार्तापछि उनले ऐतिहासिक एवं पुरातात्विक महत्वको सम्पदास्थल पाटन दरबार क्षेत्रको अवलोकन गर्ने परराष्ट्र मन्त्रालयले जानकारी दिएको छ। प्रधानमन्त्री दाहालले महासचिव गुटरेसको सम्मानमा आइतबार साँझ सांस्कृतिक कार्यक्रमसहितको रात्रिभोजको आयोजना गर्नेछन्। भ्रमणका क्रममा सोमबार उनी नाम्चे, पोखरा, अन्नपूर्ण आधार शिविर र लुम्बिनी जानेछन्। मंगलबार अपराह्न ४ बजे उनले संघीय संसद्को संयुक्त बैठकलाई सम्बोधन गर्ने कार्यक्रम रहेको संसद् सचिवालयले जनाएको छ। सन् २०१७ मा संयुक्त राष्ट्रसंघको महासचिव भएपछि पहिलोपटक नेपालको भ्रमण गर्न लागेका गुटरेसले यहाँको शान्ति प्रक्रिया, दिगो विकास, जलवायु परिवर्तनलगायत विषयमा छलफल गर्ने परराष्ट्र मन्त्रालयले जनाएको छ। राष्ट्रसंघका महासचिवको करिब १५ वर्षपछि नेपालमा हुनलागेको उच्चस्तरीय यस भ्रमणलाई कूटनीतिक क्षेत्रमा महत्वका साथ हेरिएको छ। प्रधानमन्त्री दाहालको मैत्रीपूर्ण निमन्त्रणामा महासचिव गुटेरेस औपचारिक भ्रमणका क्रममा नेपाल आउन लागेका हुन्।"
राष्ट्रपतिद्वारा नवदुर्गाको विशेष पूजा,"भक्तपुर : कोजाग्रत पूर्णिमाको अवसरमा आज राष्ट्रपति रामचन्द्र पौडेलले भक्तपुरस्थित नवदुर्गा मन्दिरमा नवदुर्गा भवानीको पूजाअर्चना गरी टीका, प्रसाद ग्रहण गरेका छन्। प्रथम महिला सविता पौडेलसहित राष्ट्रपति पौडेलले नवदुर्गाको विशेष पूजा गरेका हुन्। राष्ट्रपतिले नवदुर्गालाई ८४ व्यञ्जन अर्पण गर्दै विशेष पूजा गरे। साथै उनले नवदुर्गा नाचसमेत अवलोकन गरेका छन्। राष्ट्रपति पौडेललाई रमेश कर्माचार्यले नवदुर्गाको सङ्कल्प पूजा गराएका थिए। त्यसैगरी नवदुर्गाका मूल नाइके कृष्णकुमार बनमाला, सहायक नाइकेहरू भैलबहादुर बनमाला र इन्द्रबहादुर बनमालाले नवदुर्गाको प्रसाद प्रदान गरेका थिए। राष्ट्रपति पौडेलले नवदुर्गा देवगणको दर्शन पनि गरेका थिए। विगतका वर्षमा नवदुर्गा मन्दिर प्रवेश गरी राष्ट्रप्रमुखले दर्शन गर्ने परम्परा रहेकामा यो वर्ष मन्दिरको प्राङ्गणमा विशेष पूजा गरिएको थियो। राष्ट्रपति पौडेललेलाई बागमती प्रदेशका पशुपक्षीमन्त्री डा राजेन्द्रमान श्रेष्ठ, बागमती प्रदेशसभा सदस्यद्वय किरण थापा र सुरेश श्रेष्ठ, प्रमुख जिल्ला अधिकारी रोशनीकुमारी श्रेष्ठ, सहायक प्रमुख जिल्ला अधिकारी डोलेन्द्र निरौला, गुठी संस्थान कार्यालय भक्तपुरका प्रमुख खिमा वलीले स्वागत गरेका थिए। मल्लकालदेखि राजाहरूले नवदुर्गाको पूजा आए पनि बीचमा यो परम्परा टुटेको थियो। विसं २०४५ को भूकम्पपछि दैवीप्रकोपबाट देश र जनतालाई जोगाउने विश्वासमा तत्कालीन राष्ट्रप्रमुखले यो पूजालाई निरन्तरता दिएको नवदुर्गा मन्दिर व्यवस्थापन समितिका सल्लाहकार नारायणप्रसाद बनमालाले जानकारी दिए।"
कांग्रेसको शुभकामना र चियापान सुरु,"काठमाडौं : नेपाली कांग्रेसले आज पार्टी केन्द्रीय कार्यालय सानेपामा शुभकामना आदानप्रदान तथा चियापान कार्यक्रमको आयोजना गरेको छ । पार्टी सभापति शेरबहादुर देउवालगायत पदाधिकारी र केन्द्रीय सदस्यले आगन्तुक पाहुनालाई समारोहमा स्वागत अभिभादन गरेका छन्। भर्खरै प्रारम्भ भएको शुभकामना आदानप्रदान तथा चियापान कार्यक्रम अपराह्न ५ बजेसम्म सञ्चालन हुनेछ । कांग्रेसले बडादसैं, तिहार, नेपाल संवत् र छठलगायतका पर्वका अवसरमा कोजाग्रत पूर्णिमाको दिन चियापान आयोजना गरेको हो । कांग्रेसले चियापानमा सहभागी हुन राजनीतिक दलका प्रमुख, मन्त्रिगण, सांसद, नेपालस्थित कुूटनीतिक नियोगका प्रमुख एवं प्रतिनिधि तथा समाजका विभिन्न क्षेत्रका लब्ध प्रतिष्ठित व्यक्तिलाई आमन्त्रण गरेको छ । बिपी विसं २०३३ पुस १६ गते राष्ट्रिय एकता र मेलमिलापको नीति लिएर स्वदेश फर्किएपछि कांग्रेसले विसं २०३४ देखि चियापान सुरु गरेको हो । विसं २०३८ सम्म बिपीले यसलाई निरन्तरता दिएका थिए। त्यसपछि कृष्णप्रसाद भट्टराई, गिरिजाप्रसाद कोइराला, सुशील कोइराला हुँदै अहिले कांग्रेस सभापति शेरबहादुर देउवाले चियापान कार्यक्रमलाई निरन्तरता दिएका हुन् । कांग्रेसले बडादसैंको अवसर पारेर हरेक वर्ष चियापान कार्यक्रम आयोजना गर्दै आएको छ ।  रासस"
पुराना दलका औचित्यमाथि प्रश्न गर्नेहरूविरुद्ध सबै दल एक ठाउँमा उभिएर जवाफ दिन्छौं : प्रधानमन्त्री दाहाल,"काठमाडौं : प्रधानमन्त्री पुष्पकमल दाहालले पुराना दलको औचित्य सकियो भन्नेहरूविरुद्ध प्रमुख राजनीतिक दलहरू एकै ठाउँमा उभिएर जवाफ दिने तयारी भइरहेको बताएका छन्। नेपाली कांग्रेसको सानेपास्थित पार्टी कार्यालयमा आयोजित चियापान कार्यक्रममा सहभागी हुँदै प्रधानमन्त्री दाहालले पुराना दलमाथि प्रश्न उठाउने कोसिस भएको बताए। 'पुराना राजनीतिक दलहरूको औचित्यमाथि प्रश्न उठाउने कोसिस भएको छ। प्रश्न उठाउनेको इतिहास, विचार राजनीतिक मुद्दा, संघर्ष र संस्कार देख्दिनँ। त्यो राष्ट्र जनता लोकतन्त्र र शान्तिको हितमा उठेको पनि देख्दिनँ । त्यो अराजकता सृष्टि गर्ने उद्देश्यको साथ उठेको लाग्छ,' उनले भने। उनले प्रमुख राजनीतिक दलहरू एक ठाउँमा उभिएर त्यस प्रश्नको जवाफ दिने बताए। 'पछिल्लो समय मेरो दौडधुप देख्नुभयो भने, सबै राजनीतिक दलहरू एकैठाउँ उभिएर जवाफ दिने तयारी भइरहेको छ। सबै राजनीतिक दलले जवाफ दिने दिन छिट्टै आउँदैछ छिट्टै। समय आएपछि तपाईँहरूले थाहा पाउनुहुन्छ,' उनले भने। उनले चियापान कार्यक्रमले राजनीतिक दलहरूलाई एकतामा बाँध्ने र राजनीतिलाई पनि स्थिरतातर्फ लैजान सहयोग गरेको बताए। 'चियापान कार्यक्रमले राजनीतिलाई स्थिरतातिर लैजाने, सहमति र समझदारीको बाटोमा लैजाने र आउने दिनमा जनताको अपेक्षाअनुसार विकास निर्माण समृद्धिलाई अगाडि बढाउन कुनै न कुनैरूपले मद्धत गरेको छ,' उनले भने। उनले नेकपा एमाले अध्यक्ष केपी शर्मा ओलीसँग नयाँ समझदारी बनेको समेत दाबी गरे। 'प्रधानमन्त्री भएदेखि नै मैले राजनीतिक दलहरूबीच सहमतिको प्रयास गर्दै आएको छु। प्रतिपक्षी दलका नेतासँगको भेट पनि त्यही प्रयासको नयाँ कडी हो। मलाई लाग्छ, विस्तारै समझदारी बन्दै जान्छ,' उनले भने।"
विश्वव्यापी मान्यताअनुरुप नै शान्ति प्रक्रियाका बाँकी काम टुङ्ग्याउनुपर्छ : महासचिव पोखरेल,"तुलसीपुर : नेकपा (एमाले)का महासचिव शंकर पोखरेलले एमालेका लागि सरकार प्राथमिकता नभएको बताएका छन्। प्रेस चौतारी दाङले आज तुलसीपुरमा आयोजना गरेको पत्रकार सम्मेलनमा उनले कोशीमा कांग्रेसका आठ सांसदले एमालेको सहयोग माग गरेपछि आफूहरुले समर्थन गरेको जानकारी दिएका हुन्। उनले आधारभूत विश्वव्यापी मान्यताअनुरुप नै शान्ति प्रक्रियाका बाँकी काम टुङ्ग्याउनुपर्ने बताए। महासचिव पोख्रेलले घोराहीतुलसीपुर चार लेननिर्माणको ठेक्का लगाउने कुरा चलेको जनाउँदै पुनः एक्जिम बैङ्कको लगानीमा सुरु भए अवस्था सुधार नहुने बताए। फेरि पनि एक्जिम बैङ्कले चारलेन बनाउने कुरा आएको छ, नेपाल सरकारले त्यसमा बजेट छुट्याउन सकेको छैन,उनले भने,एक्जिम बैंकले नै बजेट दिएर चारलेन बनाउँदा पुनः त्यस्तै हालत हुन्छ, सुधार हुँदैन।  रासस"
संयुक्त राष्ट्रसंघका महासचिव आउनुअघि टीआरसी विधेयक टुंग्याउने प्रधानमन्त्रीको कसरत,"जनयुद्ध दिवसका दिन बिदा दिने, पीडित र नेपालका राजनीतिक दललाई अपिल गर्नुको साटो विदेशी समुदायलाई गुहारेर प्रधानमन्त्री प्रचण्डले नै वातावरण बिगारिरहेको एमालेको आरोप छ। काठमाडौं : प्रधानमन्त्री पुष्पकमल दाहाल प्रचण्ड र प्रमुख विपक्षी दल एमाले अध्यक्ष केपी शर्मा ओलीबीच संयुक्त राष्ट्रसंघका महासचिव एन्टिोनियो गुटेरेसको नेपाल भ्रमण र संक्रमणकालीन न्यायसम्बन्धी विधेयकको विषयमा छलफल भएको छ। प्रधानमन्त्री तथा मन्त्रिपरिषद् कार्यालय सिंहदरबारमा शुक्रबार भएको भेटवार्तामा ती विषयमा कुराकानी भएको हो। गुटेरस कात्तिक १२ गते नेपाल आउँदैछन्। उनले १४ गते संघीय संसद्को संयुक्त बैठकलाई सम्बोधन गर्ने कार्यतालिका छ। प्रधानमन्त्री दाहाल संक्रमणकालीन न्याय (टीआरसी) सम्बन्धी विधेयकलाई गुटेरस आउनु पहिले नै पारित गर्न चाहन्छ। तर, प्रमुख प्रतिपक्षीको सहमति बेगर यो विधेयक अघि बढ्ने अवस्थामा छैन। त्यसकारण पनि प्रधानमन्त्री दाहालले ओलीसँग भेटवार्ता गरेको बताइएको छ। उक्त विधेयकका अधिकांश विषयमा सहमति छ। तर, विधेयकमा भएका हत्याको विषयलाई मानवअधिकार उल्लंघनको विषयमात्रै मानेर पीडकलाई उन्मुक्ति दिने लगायतका प्रावधानको कारण यो विधेयक अगाडि बढाउन एमाले चाहँदैन। सरकार भने हत्याजस्तो विषयलाई मेलमिलापबाटै टुंग्याउन अग्रसर देखिन्छ। हत्याजस्तो जघन्ध अपराधलाई पनि गम्भीर मानवअधिकार उलघंनबाट हटाएर मानवअधिकार उल्लघंनमात्रै राखेर विधेयक पास गर्ने सुरमा सरकार छ। तत्कालीन विद्रोही पक्ष माओवादी र सरकार पक्ष कांग्रेस दुवै सत्ता गठबन्धनमा नै छन्। कांग्रेस र माओवादीको मत यस विषयमा मिल्छ तर एमालेले यो विषय मानेको छैन। एमाले सचेतक महेशकुमार बर्तौला सरकारले चाहेमा यूएनका महासचिव आउनु अगाडि यो विधेयकमा सहमति जुट्ने बताउँछन्। तर, उनले सरकारले सहमति गर्नेभन्दा वातावरण बिगार्ने काम गरिरहेको आरोप लगाए। जनयुद्ध दिवसका दिन बिदा दिने, पीडित र नेपालका राजनीतिक दललाई अपिल गर्नुको साटो विदेशी समुदायलाई गुहारेर प्रधानमन्त्री दाहालले नै वातावरण बिगारिरहेको उनको आरोप छ। कानुन न्याय तथा मानवअधिकार समितिअन्तर्गतको उपसमितिले सहमतिका आधारमा बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐनलाई संशोधन गर्न बनेको विधेयकको प्रतिवेदन डेढ महिना लगाएर तयार पारेको छ। उपसमितिका सदस्यसमेत रहेका एमाले सचेतक बर्तौला अधिकांश विषय टुंगिएको बताउँछन्। उनका अनुसार दोहोरो भिडन्त बाहेक हत्या जस्तो गम्भीर घटनामा मेलमिलाप हुन नसक्ने विषय टुंगिन बाँकी छ। एमाले दोहोरो भिडन्तबाहेकको हत्याको घटनालाई मेलमिलापबाट टुंग्याउन हुँदैन भन्ने पक्षमा छ, यस्ता घटनाको अभियोजन गर्नुपर्छ भन्ने हाम्रो मत छ, उनले भने, जुन सशस्त्र संघर्षमा बालसेनाको विषय थियो, त्यो विषय गम्भीर छ, सहमतिमा बालसेना नभनेर द्वन्द्वका जोडिएका पक्ष भनिएको छ। सरकार यो विषयलाई नटुंग्याएर लम्ब्याउने मनसायमा रहेको उनको आरोप छ। सरकारले चाहे यो तीन दिनमा नै टुंगिन्छ तर सरकार यसलाई राजनीतिक मसला बनाउन चाहन्छ, टुंग्याउन चाहँदैन, उनले भने। उनले यसका लागि अतिरिक्त छलफल हुनुपर्ने उनको बताए। मानवअधिकार समितिकी सभापति एवम् माओवादी नेतृ विमला सुवेदी अधिकांश विषय सहमति भइसकेको विधेयक अघि बढ्नेमा सकारात्मक रहेको बताउँछिन्। शान्ति प्रक्रियाको विषय संवेदनशील भएकाले सहमतिमा टुंग्याउनुपर्ने उनको भनाइ छ। यो विषय नै संवेदनशील हो, त्यसै लामो समय लागेको हो, उनले भनिन्। समितिले उपसमिति बनाएर सहमतिमा नै प्रतिवेदन तयार गरेको उनको भनाइ छ। चार वटा विषयमा थप छलफल गर्ने भन्दै प्रतिवदेन समितिमा बुझाइएको छ। राजनीतिक तहमा नै सहमति गरेर टुंग्याउनुपर्ने उनले बताएकी छन्। यो विषय राजनीतिक तहमा टुंग्याउनु पर्छ, अहिले वातावरण पनि सकारात्मक बनेको छ, उनले भनिन्। प्रधानमन्त्री र प्रमुख प्रतिपक्ष दलको नेताको भेटले पनि सकारात्मक सन्देश दिने उनको भनाइ छ। संयुक्त राष्ट्रसंघको महासभामा भाग लिन जानुभन्दा पहिला पनि प्रधानमन्त्री दाहालले यो विधेयक संसद्बाट पारित गर्ने प्रयास गरेका थिए। एमालेले सार्यो चियापान कार्यक्रम यता एमालेले गुटेरसको सम्बोधन र चियापान कार्यक्रम जुधेकाले उक्त कार्यक्रम एक दिन पछाडि सारेको छ। कात्तिक १४ गते चियापानको कार्यक्रम तय गरेको थियो अब कात्तिक १५ गते उक्त कार्यक्रम हुनेछ। गुटेरसको नेपाल भ्रमणको कार्यतालिकालाई मध्यनजर गर्दै १५ गते आयोजना गर्ने निर्णय भएको एमालेका कार्यालय सचिव डा भीष्म अधिकारीले जानकारी दिए।"
कांग्रेसको चियापान तथा शुभकामना आदानप्रदान कार्यक्रम आज,"काठमाडौं : नेपाली कांग्रेसले आज चियापान गर्ने भएको छ। दसैं, तिहार तथा छठ पर्वको अवसरमा कांग्रेस पार्टी कार्यालयमा शनिबार दिउँसो १ बजेदेखि ५ बजेसम्म चियापान गर्ने कांग्रेसका प्रचार विभाग प्रमुख मीन विश्वकर्माले जानकारी दिए। उनका अनुसार चियापान समारोहमा विभिन्न राजनीति दलका नेता, पार्टीका नेता कार्यकर्ताहरूको उपस्थिति रहनेछ। कांग्रेसले हरेक वर्ष कोजागत पूर्णिमाका दिन चियापान तथा शुभकामना आदान प्रदान कार्यक्रम आयोजना गर्दै आएको छ। २०३३ सालमा जननेता बिपी कोइराला राष्ट्रिय एकता तथा मेलमिलापको नीति लिई स्वदेश फर्केपछि २०३५ सालदेखि प्रत्येक वर्ष काङ्ग्रेसले कोजाग्रत पूर्णिमाको दिनमा चियापान समारोह गर्दै आएको छ।"
"महासचिव गुटेरेस अन्नपूर्ण आधार शिविर जाने, यस्तो छ तयारी","काठमाडौं : विजया दशमीको टीका लगाएसँगै पदयात्राका लागि पुगेका पर्यटकका कारण अन्नपूर्ण आधार शिविरको पदमार्गमा अहिले आन्तरिक पर्यटकको लर्को लागेको छ । पदमार्गको अन्तिम गन्तव्य अन्नपूर्ण आधार शिविरका साथै पदमार्गका क्षेत्रका होटल आन्तरिक पर्यटकले खचाखच भरिएका छन् । विसं २०७२ को भूकम्प, केही वर्षअघि अन्नपूर्ण आधार शिविर पदमार्ग क्षेत्रमा आएको हिमआँधीले पारेको प्रभावसँगै कोरोना महामारीलगायतका कारण प्रभावित यहाँको पदयात्रा पर्यटनमा पछिल्लो समयमा आन्तरिक पर्यटकको आकर्षण ह्वात्तै बढिरहेको छ । विजयादशमी पछि पदमार्ग क्षेत्र आन्तरिक पर्यटकले भरिएको छोम्रोङ पर्यटन समितिका सचिव दिलीप गुरुङले जानकारी दिए । शुक्रबार मात्रै झण्डै चार सयको सङ्ख्याका आन्तरिक पर्यटक अन्नपूर्ण आधार शिविरमा आएका छन्। पदमार्ग क्षेत्रका अन्य स्थानका होटेल भरिभराउ बनेका छन्,' उनले भने। आइतबारदेखि नेपालको औपचारिक भ्रमण गर्न लागेका संयुक्त राष्ट्रसङ्घका महासचिव एन्टोनियो गुटेरेस अन्नपूर्ण आधार शिविरमा आउने खबरले त्यस क्षेत्रका पर्यटन व्यवसायी उत्साहित बनेका छन् । संयुक्त राष्ट्रसङ्घका महासचिव जस्तो अतिविशिष्ट पाहुना अन्नपूर्ण आधार शिविरमा आउनुहुने कुरा हाम्रा लागि ठूलो गौरवको विषय हो। उहाँको आगमनले विश्वमाझ फैलिएको अन्नपूर्ण हिमाल र अन्नपूर्ण आधार शिविरका साथै समग्र यस क्षेत्रको महत्व आगामी दिनमा अझै चुलिएर जाने विश्वास लिएका छौं,' सचिव गुरुङले भने। परराष्ट्र मन्त्रालयका अनुसार १२ कात्तिकमा काठमाडौं आइपुग्ने गुटेरेस पोखरासम्म विमानमा आउने र त्यहाँबाट हेलिकप्टरमा अन्नपूर्ण आधारशिविर पुग्ने तय भएको छ । उनले जलवायु परिर्वतनले हिमालमा परेको असर हेर्न अन्नपूर्ण आधार शिविर पुग्न लागेका हुन् । पदयात्रा पर्यटनमा विश्वमा नै चासो र चर्चा हुने गन्तव्य हो अन्नपूर्ण आधार शिविर । पर्यटकीय नगरी पोखरालाई मुख्य आधार बनाएर पदमार्ग क्षेत्रको घान्द्रुकसम्म सवारीसाधनबाट पुगेका पदयात्रीहरू त्यहाँबाट तीन दिनको पदयात्रा गरेपछि अन्नपूर्ण आधार शिविर पुग्दछन् । थप लामो समय पदयात्रा गर्न चाहनेहरू पोखराबागलुुङ राजमार्गअन्तर्गत कास्कीको नयाँपुलबाट पनि पदयात्रा गर्ने गर्दछन् । नेपालीमा बढ्दै गएको घुमफिर संस्कृतिको विकाससँगै पछिल्ला वर्षमा यस क्षेत्रको पदयात्राका लागि देशका विभिन्न भागबाट स्वदेशी पर्यटक पदयात्राका लागि आउने गरेको सचिव गुरुङले बताए । हिमाल आरोहणका क्षेत्रमा सबैभन्दा जेठो हिमालका रूपमा चासो र चर्चा कमाएको अन्नपूर्ण हिमालको परिधिमा गरिने पदयात्रा विश्वका उत्कृष्ट पदयात्रा मार्गमध्येमा पर्ने ट्रेकिङ एजेन्सिज एशोसिएसन अफ नेपाल (टान) गण्डकीका अध्यक्ष धर्मराज पन्थीले बताए । उनका अनुसार विदेशी पर्यटकका साथै पछिल्लो समयमा आन्तरिक पर्यटकको आकर्षण पदयात्रा पर्यटनमा बढिरहेको छ । अन्नपूर्ण आधार शिविरमा विशेषगरी युरोप, अमेरिकाका साथै मलेसिया, चीन, कोरियालगायतका देशका नागरिक बढीमात्रामा आउने गरेका छन् । जथाभावी बाटो खन्नेक्रमले समग्र पदयात्रा पर्यटन नै जोखिममा पर्दै गएको वास्तविकतामा अन्नपूर्ण आधार शिविरसहित मर्दी हिमाल, पुन हिल, मिलेनियम ट्रेकलगायतका पदमार्ग पर्यटकको आकर्षक गन्तव्यमा पर्दै गएका छन् । जथाभावी बाटो खन्ने नाममा पदमार्ग छोटिँदै जानु पदयात्रा पर्यटनका लागि चुनौतीको विषय भएको जनाउँदै अध्यक्ष पन्थीले भएका पदमार्गको संरक्षणसँगै वैकल्पिक पदमार्गको खोजी गरिनु अपरिहार्य भएको बताए । फ्रान्सका हिमाल आरोही मोरिस हर्जोगले सन् १९५० जुन ३ मा सर्वप्रथम अन्नपूर्ण प्रथमको सफल आरोहण गरेसँगै विश्वमै हिमाल आरोहणतर्फ आकर्षण बढ्दै गएको हो । अन्नपूर्ण हिमालको आरोहण भएको डेढ दशकपछि सन् १९६६ मा विश्वप्रख्यात पदयात्री एरिक सिप्टनले अन्नपूर्ण आधार शिविरको पदयात्रा गरेसँगै यो क्षेत्र पदयात्राका लागि आकर्षक गन्तव्य बन्दै गएको छ । समुद्री सतहदेखि चार हजार एक सय ३० मिटरको उचाइमा रहेको अन्नपूर्ण आधार शिविरमा एरिक सिप्टनले गर्नुभएको पदयात्राले यहाँको पदयात्रा पर्यटन अघि बढाउन महत्वपूर्ण भूमिका खेलेको छ । अन्नपूर्ण हिमालको गरिमा र महत्वलाई उजागर गर्नका लागि प्रत्येक वर्षको अन्नपूर्ण आरोहण दिवसका अवसरमा अन्नपूर्ण आधार शिविरदेखि घान्द्रुकसम्म अन्नपूर्ण म्याराथन गर्दै आइएको अन्नपूर्ण सेन्चुरी पर्यटन महोत्सवका संयोजक ललित गुरुङले बताए । हालसम्म तीन संस्करणसम्मको अन्नपूर्ण म्याराथन सम्पन्न भइसकेको जनाउँदै उनले त्यसबाट अन्नपूर्ण आधार शिविरिको पदयात्रामा स्वदेशी एवं विदेशी पर्यटकको थप आकर्षण बढिरहेको बताए । साढे चार दशकअघिसम्म अन्नपूर्ण आधार शिविर जाने पर्यटक यहाँका भेडीगोठ र स्थानीयवासीले बनाएका चित्रा वा भकारीले बारेका झुपडीमा बस्नुपर्ने बाध्यता रहेकामा अहिले भने सबै किसिमका सुविधा सम्पन्न होटलले पर्यटकको स्वागत गरिरहेका छन् । अन्नपूर्ण आधार शिविरमा पहिलो पटक २०३८ सालमा पर्यटकलाई लक्षित गरी यस क्षेत्रका सिनुवा, बाम्बो, हिमालयन, दोभान, देउराली, माछापुच्छ्रे आधार शिविर र अन्नपूर्ण आधार शिविरसमेत गरी २६ होटल सञ्चालनमा आएका थिए । पछिल्ला वर्षमा थप आठ होटल थपिएको बताउँदै सचिव गुरुङले होटेलको सङ्ख्या थपसँगै भएका होटेलमा पनि पर्यटकस्तरीय पूर्वाधार थपिएको जानकारी दिए । धार्मिक एवं सांस्कृतिकरूपले महत्वपूर्ण मानिने अन्नपूर्ण आधार शिविर पदमार्गमा पर्ने बुद्धशिला, पुजनीय बराह र यहाँबाट देखिने एक सय आठ धारासहितका धार्मिकस्थलले पनि यहाँको महिमा र गरिमा अझै बढाएको छ ।"
समानुपातिक उम्मेदवार छनोट गर्न जसपाले बोलायो केन्द्रीय समिति बैठक,काठमाडौँ : जनता समाजवादी पार्टी (जसपा) नेपालले केन्द्रीय कार्यकारिणी समितिको बैठक आह्वान गरेको छ। सोमबार दिनको २:३० बजे पार्टीको केन्द्रीय कार्यालय बालकुमारीमा बस्ने गरी केन्द्रीय बैठक बोलाइएको जसपाका प्रचारप्रसार तथा प्रकासन विभाग प्रमुख पूर्ण बस्नेतले जानकारी दिए। राससका अनुसार आगामी बैठकमा मधेस प्रदेशसभाका समानुपातिक सांसद विन्दुकुमारी यादवको गत भदौमा निधन भएपछि उक्त स्थानमा उम्मेदवार छनोट गर्नेबारे बैठकमा छलफल हुनेछ। बैठकमा पार्टीको सङगठन विस्तार तथा सुदृढीकरण अभियानबारे समेत समीक्षा हुने बस्नेतले बताए। जसपाले गत भदौदेखि पार्टी विस्तार र सुदृढीकरणसम्बन्धी तीन महिने अभियान सञ्चालन गरिरहेको छ।
कांग्रेसको चियापानमा एमाले अध्यक्ष ओलीसहित शीर्ष नेताहरू सहभागी,"काठमाडौं : नेपाली कांग्रेसले आयोजना गरेको शुभकामना आदानप्रदान तथा चियापान कार्यक्रममा नेकपा एमालेका शीर्ष नेताहरू सहभागी भएका छन्। कांग्रेस केन्द्रीय कार्यालय सानेपामा जारी सो कार्यक्रममा एमाले अध्यक्ष एवं पूर्वप्रधानमन्त्री केपी शर्मा ओली, वरिष्ठ उपाध्यक्ष ईश्वर पोखरेल, उपाध्यक्ष विष्णु पौडेल, नेताहरू प्रदीप ज्ञवाली, रघुजी पन्त, छविलाल विश्वकर्मा र विष्णु रिमाललगायतका नेता सहभागी भएका हुन्। सो अवसरमा मुलुकमा भइरहेको विभिन्न घटनाक्रमलाई लिएर राजनीतिक दलहरूप्रति प्रश्न उठिरहेको छ भन्ने सञ्चारकर्मीको जिज्ञासामा अध्यक्ष ओलीले भने, 'हामीमाथि प्रश्न उठेको होइन, उठाउने कोसिस गरिएको छ, यस विषयको जवाफ यथासमयमा यथोचित ढंगले दिइनेछ।' कांग्रेसले बडादसैं, तिहार, नेपाल संवत् र छठलगायत पर्वका अवसरमा कोजाग्रत पूर्णिमाको दिन चियापान आयोजना गरेको हो। कांग्रेसले चियापानमा सहभागी हुन राजनीतिक दलका प्रमुख, मन्त्रीगण, सांसद, नेपालस्थित कूटनीतिक नियोगका प्रमुख एवं प्रतिनिधि तथा समाजका विभिन्न क्षेत्रका लब्ध प्रतिष्ठित व्यक्तिलाई आमन्त्रण गरेको छ। बिपी विसं २०३३ पुस १६ गते राष्ट्रिय एकता र मेलमिलापको नीति लिएर स्वदेश फर्किएपछि कांग्रेसले विसं २०३४ देखि चियापान सुरु गरेको हो।"
जनकपुधाममा विश्व किर्तीमानका लागि अन्नको मूर्ति बनाइने,"धनुषा : मिथिलाञ्चलको महामहोत्सव विवाह पञ्चमीमा ११ हजार स्क्वायर फिटको अन्नबाट भगवान् रामजानकीको मूर्ति निर्माण गरेर विश्व किर्तीमान कायम गर्ने कार्य थालनी भएको छ। विवाहपञ्चमी महामहोत्सवलाई अन्तर्राष्ट्रियकरण गर्नका लागि यो शुभकार्य गर्न लागिएको बृहत्तर जनकपुरधाम क्षेत्र विकास परिषद्का अध्यक्ष शीतल साहले बताए। अध्यक्ष साहले ७० क्विन्टल अन्न अनाजबाट मूर्ति निर्माण हुने बताए। भारत उत्तरप्रदेशको अयोध्यामा १० हजार आठ सय स्क्वायर फिटको अन्नबाट मूर्ति बनाएर गिनिज बुक अफ वल्र्ड रेकर्ड मा दर्ता भएको भन्दै विवाह पञ्चमीमा जनकपुरधाममा ११ हजार स्क्वायर फिटमा सो मूर्ति बनाएर विश्व रेकर्ड बनाई विवाह पञ्चमीलाई अन्तर्राष्ट्रिय करण गरिने जनकपुरधाम उपमहानगरपालिकाका प्रमुख मनोजकुमार साहले बताए। सो मूर्ति निर्माण भएपछि वल्र्ड रेकर्डका लागि दाबी गर्ने नगरप्रमुख साहले बताए। अन्नबाट रामसीता स्वयम्वरको मूर्ति बनाइने निर्णय भएको साहले जानकारी दिए। नगरप्रमुख साहले भने, 'मूर्ति बनाउन अन्नको मात्र प्रयोग हुन्छ। मूर्तिका लागि कुनै रङ प्रयोग हुने छैन। जहाँ जुन रङको आवश्यकता पर्छ, सोही रङको अन्न प्रयोग गरिन्छ।' सो मूर्ति बनाउन ७० क्विन्टल अन्न लाग्ने अनुमान गरिएको छ भने मूर्ति बनाउन प्रयोग गरिएको अन्न फेरि प्रयोगमा ल्याइने बताइएको छ। जनकपुरधाम वडा नं ४ बस्ने रुपेश मिश्रकी छोरी गुनगुन मिश्रले भारतीय आजतक च्यानलमा सो मूर्ति विश्व कीर्तिमान कायम गरेको देखेर जनकपुरधाममा सो भन्दा पनि भव्य र ठूला मूर्ति बनाउनुपर्ने प्रस्तावमा भारतीय कलाकार तथा विज्ञ सतिष घुरजरसहितको टोली जनकपुरधाम आएर छलफल गरेको छ। पुस १ गतेदेखि सुरु हुने विवाह महोत्सवका लागि मंसिर २० गतेदेखि मूर्ति बनाउन सुरु हुने बृहत्तर जनकपुरधाम क्षेत्र विकास परिषद्का अध्यक्ष साहले बताए। मूर्ति बनाउनका लागि भारतको मध्यप्रदेशबाट कालिगड आउने छन्। जनकपुरको १२ बिघा जमिनमा निर्माण हुने मूर्ति निर्माणका लागि ५० लाख रुपैयाँ खर्च हुने अनुमान गरिएको छ। मूर्ति निर्माणका लागि जनकपुर बृहत्तर क्षेत्र विकास कोष र जनकपुरधाम उपमहानगरपालिकाले अगुवाइ गरिरहेको छ। त्यसका लागि उद्योग वाणिज्य संघ, स्थानीय सरकार र प्रदेश सरकार लगायतको सहयोग रहने बताइएको छ।"
४५ घरधुरीलाई वाटर पम्प प्रदान,"नुवाकोट : विदुर नगरपालिकाले महामण्डल आसपासका बस्तीमा वाटर पम्प वितरण गरेको छ। पिउने पानीको समस्या समाधान गर्न नगरपालिकाले ४५ घरधुरीलाई वाटर पम्प वितरण गरेको हो। विदुर नगरपालिका२ स्थित महामण्डल, कुवापानी, पाटीपानी, तुर्केचौरमा पानी तान्ने मोटर (वाटर पम्प) वितरण गरिएको हो। वर्षौदेखि पिउने पानीको समस्यामा रहेका बस्तीका ४५ घरधुरीलाई मेयर राजन श्रेष्ठले आवस्यक उपकरणका साथै एकएक थान वाटर पम्प हस्तान्तरण गरेका हुन्।"
पर्यटकको वृद्धिसँगै बन्दीपुरका व्यवसायी उत्साहित,"तनहुँ : पहाडकी रानी उपनामले परिचित पर्यटकीय क्षेत्र बन्दीपुरमा पर्यटकको चहलपहल बढ्न थालेको छ। आन्तरिक एवं बाह्य पर्यटकको दैनिक आवागमनमा वृद्वि हुन थालेपछि यहाँका व्यवसायी उत्साहित भएका छन्। बाह्य पर्यटकको तुलनामा आन्तरिक पर्यटकको सङ्ख्या बढी हुने गरेको बन्दीपुर पर्यटन विकास समितिका निवर्तमान अध्यक्ष बैंश गुरुङले जानकारी दिए। दसैंमा आन्तरिक पर्यटकको चहलपहल बढेको उनले बताए। दसैंमा दैनिक सात सयदेखि एक हजारसम्म आन्तरिक पर्यटकले बन्दीपुर भ्रमण गरेका थिए। विशेषगरी युरोपेली मुलुक, चीन, भारतलगायत देशबाट पर्यटक बन्दीपुर आउने गरेका छन्। बाह्य पर्यटक दिनमा चार सयदेखि पाँच सयसम्म आउने गरेका छन्। बन्दीपुर घुम्न आउने पर्यटकका लागि होटल व्यवसायीले आकर्षक कार्यक्रम नबनाए पनि आन्तरिक पर्यटकका लागि १० देखि १५ प्रतिशतसम्म छुट दिने गरिएको छ। कुनै बेला व्यापारिक केन्द्र बनेको बन्दीपुर विसं २०२५ मा सदरमुकाम दमौलीमा सरेपछि व्यापारी पनि दमौली, आँबुखैरेनी र नारायणगढतिर गएका कारण यो स्थल प्रायः सुनसान भएको थियो।"
आइतबार देशका यी स्थानमा हुने छ वर्षा,काठमाडौं : आइतबार देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहनेछ। मौसम पूर्वानुमान महाशाखाका देशका पहाडी भूभागका एकदुई स्थानमा मेघ गर्जनचट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको छ। आइतबार राति देशभर आंशिक बदलीदेखि मौसम सामान्यतया सफा रहने छ। देशको उच्च पहाडी तथा हिमाली भूभागका एकदुई स्थानमा हल्का वर्षाहिमपातको सम्भावना रहेको छ।
कोजाग्रत पूर्णिमा : महालक्ष्मीको पूजा आराधना गरी मनाइँदै,"काठमाडौं : नेपालीले भव्यरुपमा मनाउने दुर्गा पक्ष अर्थात् बडादशैँ पर्व धन धान्य एवं सम्पन्नताकी देवी महालक्ष्मीको पूजा आराधना सहित रात्रिमा जाग्राम बसेपछि आजदेखि समापन हुँदैछ। आश्विन शुक्ल पूर्णिमाका दिन मनाइने कोजाग्रत पूर्णिमा आज साँझ सम्पन्नताकी देवी महालक्ष्मीको पूजा आराधना गरी रातभर जाग्राम बसेर मनाएसँगै १५ दिन लामो बडा दशैँ पर्व समापन हुन्छ। शास्त्र अनुसार गर्नुपर्ने सबै बलिपूर्ति अर्थात् अखिल बलिपूर्तिको काम भने शुक्रबार नै समापन भएको नेपाल पञ्चाङ्ग निर्णायक विकास समितिले जनाएको छ। अखिल बलिपूर्ति भएसँगै विजयादशमीदेखि सुरु भएको नवदुर्गाको प्रसादस्वरुप टीका र जमरा लगाई मान्यजनबाट आशीर्वाद लिने क्रम पनि शुक्रबार नै समाप्त हो। शुक्रबार नै जमरालाई नजिकको नदी, तलाउ, पोखरी आदि पवित्र तीर्थस्थलमा लगी सेलाइएको छ। अखिल बलिपूर्ति हुने दिन नै विजयादशमीदेखि सुरु भएको नवदुर्गाको प्रसाद लगाएर आशीर्वाद थाप्ने क्रम पनि शुक्रबार नै समापन गरिएको हो। लोकव्यवहारमा भने कोजाग्रत पूर्णिमाका दिनसम्म नै नवदुर्गाको प्रसाद लगाएर आशीर्वाद थाप्ने गरिन्छ। आश्विन शुक्ल प्रतिपदाका दिनदेखि शुरु भएको दुर्गा पक्ष अर्थात् दशैँ पर्व आम नेपालीले आआफ्नो गच्छेअनुसार मनाउँछन्। आजको दिन सायंकालमा महालक्ष्मीको पूजा आराधना गरी राती जाग्राम बसेको मानिसका घरमा पृथ्वी भ्रमण गर्दै हिंडेकी महालक्ष्मी प्रवेश गरी धन, ऐश्वर्य दिई सम्पन्न बनाउँछिन् भन्ने धार्मिक विश्वासका आधारमा यो पर्व मनाउन सुरु गरिएको समितिका अध्यक्ष प्रा श्रीकृष्ण अधिकारी बताउँछन्। माता दुर्गाका तीनवटा रुपमध्येका एक रुप महालक्ष्मीको पूजा गरेर आज दुर्गा पक्षलाई बिदा गरिन्छ। नवरात्र विजयादशमीकै दिन सकिने भएपनि दुर्गा पक्ष भने आश्विन शुक्ल पूर्णिमाका दिनमा समाप्त हुन्छ । लक्ष्मीपूजाको १५ दिन अघि महालक्ष्मीको पूजा, आराधना गरिने भएकाले यस पर्वको विशेष महत्व छ। यो पूर्णिमालाई कौमुदी पनि भनिन्छ। आज राति जुवा खेल्ने विधान समेत रहेको उनले बताए। महालक्ष्मीसँगै आज हात्तीमा चढेका इन्द्रको पनि पूजा गर्नुपर्छ। कार्तिक स्नान गरी तुलसीको विशेष रुपमा गरिने पूजा आराधना पनि आजैदेखि सुरु गरिँदैछ। आकाशदीपदान पनि आजै साँझदेखि सुरु गरिने जनाइएको छ। आश्विन शुक्ल पूर्णिमाका अवसरमा आज खण्डग्रास चन्द्रग्रहण पनि लाग्ने समितिले जनाएको छ।"
'श्रीदेवीले कतारमा रहेका श्रीमानलाई भोलि सिमी उखेल्ने काम सकेर कुरा गरौंला भनेकी थिइन्',"मुगु : मुगुको छायानाथ रारा नगरपालिका६ मुन्दु गाउँमा शुक्रबार चार जनाको सामूहिक रूपमा हत्या गरिएको अवस्थामा लास फेला पर्यो। कात्तिक ७ गते टीका थाप्न माइती गाउँ कोटिला पुगेकी २८ वर्षीया श्रीदेवी बोहोरा घर फर्किएको छिमेकीलाई पनि थाहा थिएन। माइतबाट घर फर्कने बेलासम्म उनका श्रीमान दीपकसँग भिडियो कलमा कुराकानी भएको थियो। उनका श्रीमान् कतारमा थिए। दीपकले हरेक दिन घरमा भिडियो कल गरिरहन्थे। उनले कात्तिक ८ गते श्रीमती घर फर्किँदासम्म कुराकानी गरिरहेका थिए। घरमा पुगेपछि पनि उनीहरूबीच लामो समय कुराकानी भयो। 'भोलि बारीमा सिमी उखेल्नुपर्ने छ। काम सकेपछि कुरा गरौंला भनेर उनले भनेपछि मैले भोलिपल्ट बेलुकी ५ बजे फोन गरें। म्यासेन्जरमा दुई पटक भिडियो कल गरें तर उठेन। मोबाइलमा फोन गर्दा मोबाइल अफ थियो,'शनिबार घर आइपुगेका दीपकले भने। गाउँमा सिमी उखेल्ने काम सुरु भइसकेको थियो। श्रीदेवी आफ्ना तीन छोराछोरीसहित माइत गएको छिमेकीलाई थाहा थियो। शुक्रबार बिहानसम्म घरमा ताला लगाइएको थियो। उनी माइजु रेसा बोहोराले शुक्रबार श्रीदेवीको माइतमा फोन गरेर 'यहाँ सबैले सिमी उखेल्न सुरु गरिसकेका छन्, भान्जीको घरमा ताला लागेको छ। कहिले फर्कने हो भनेर सोधिन्। उताबाट बुधबार नै फर्किसकेको जवाफ आयो। त्यसपछि रेसाले छिमेका अन्य व्यक्तिलाई बोलाइन्। र, ताला फोडेर घर भित्र छिर्दा विभत्स रूपमा हत्या गरिएको अवस्थामा २६ वर्षीया श्रीदेवीसहित ११ वर्षीय छोरा मनोज, ९ वर्षीया छोरी अप्सरा र आठ महिनाका छोरा रहरको लास फेला पर्यो। लास फेला परेपछि तत्काल प्रहरीलाई फोन गरेर जानकारी गराएको छिमेकी भक्तबहादुर बोहोराले बताए। यस घटनाको जानकारी प्रहरीले शुक्रबार बिहान ९ बजे पायो। हत्या भएको खबर पाउन बित्तिकै पिना प्रहरी चौकी र जिल्ला प्रहरी कार्यालयबाट प्रहरी टोली घटनास्थल पुगेको थियो। घटनास्थलमा सिल गरेर प्रहरीले अनुसन्धान अघि बढाएको छ। नेपालगन्जबाट तालिम प्राप्त कुकुर झिकाई अनुसन्धान गरिरहेको प्रहरीले थप अनुसन्धानका लागि नेपालगन्ज, सुर्खेत र जुम्लाबाट प्रहरी अधिकृत लगायतको आएको टोली झिकाएर अनुसन्धान गरिरहेको छ। प्रहरीले अनुसन्धानका सबै प्रक्रिया अपनाएर हत्यामा संलग्नलाई पक्राउ गरेर कारबाही गर्ने जिल्ला प्रहरी कार्यालयका डीएसपी वीरेन्द्र थापाले बताए। वडाध्यक्ष खेमबहादुर रावलले घटनामा संलग्नलाई पक्राउ गरेर कारबाही गर्न माग गरे।"
"१०३ घटनामा दुई जनाको मृत्यु, ११८ घाइते","काठमाडौं : काठमाडौं उपत्यकाका तीन जिल्ला (काठमाडौं, ललितपुर र भक्तपुर)मा यसपालिको दसैंमा तुलनात्मक रुपमा शान्तिपूर्ण वातावरण रहेको पाइएको छ। विगतका तुलनामा दसैं शान्तिपूर्ण भएको र कुनै ठूला घटना, दुर्घटना नभएको काठमाडौं उपत्यका प्रहरी कार्यालयले जानकारी दिएको छ। फूलपातीयता आजसम्म केही छिटफुट घटना भए पनि ठूला आपराधिक घटना, चोरी डकैती, तथा दुर्घटना नभएको कार्यालयका प्रवक्ता एवं प्रहरी वरिष्ठ उपरीक्षक दिनेशराज मैनालीले जानकारी दिए। उनका अनुसार शान्ति सुरक्षाका हिसाबले यसपालिको दसैं विगतका वर्षहरूमा भन्दा सौहार्दपूर्ण रुपमा सकिएको छ। उपत्यकाका तीन जिल्लामा चाडबाड विशेष सुरक्षा योजना तयार पारी निगरानी गरिएको र सम्भावित जोखिम क्षेत्रमा सादा पोसाकमा समेत प्रहरी परिचालन गरिएको थियो। तालिमप्राप्त कुकुर र ड्रोनको समेत प्रयोग गरेर तीनै जिल्लामा सुरक्षा निगरानी गरिएको उहाँले जानकारी दिए। प्रहरी वरिष्ठ उपरीक्षक मैनालीले भने, 'सुरक्षा व्यवस्थामा कुनै कसर बाँकी राखिएको थिएन। सादा पोसाकमा पनि प्रहरी परिचालन गरेर सूक्ष्म निगरानी गरिएको थियो भने सुरक्षा निगरानीका लागि ड्रोन र कुकुरको समेत प्रयोग गरिएको थियो। यस अवधिमा उपत्यकाको सुरक्षा व्यवस्था चुस्त बन्यो। अब छठसम्मै यसलाई जारी राख्ने योजनाका साथ निगरानी भइरहेको छ।' यद्यपि, कडा सुरक्षाका बीच पनि छिटफुट घटना भने देखिए। यही कात्तिक ४ गते फूलपातीदेखि शुक्रबार बिहानसम्ममा उपत्यकामा एक सय तीनवटा घटना भएका छन्। ती घटनामा परेर दुई जनाको मृत्यु भएको छ भने एक सय १८ जना घाइते भएका मैनालीले जानकारी दिए। यसबीचमा २० वटा सवारी दुर्घटना हुँदा २८ जना घाइते भएका छन्। सवारी साधनहरू आपसमा ठक्कर खाएर ५१ वटा दुर्घटना भएको थियो। उक्त दुर्घटनमा ७३ जना घाइते भएका थिए भने एक जनाको मृत्यु भएको थियो। प्रहरीका अनुसार कुटपिट र झैझगडाका १३ घटनामा एक जनाको मृत्यु भएको छ भने १३ घाइते भएका छन्। चोरीका १० र धारिलो हतियार प्रहारसम्बन्धी दुई वटा घटना भएको प्रहरीको तथ्यांकमा उल्लेख छ। जुवा तासको खालबाट काठमाडौंबाट सात, ललितपुरबाट १३ र भक्तपुरबाट दुई जना गरी कूल २२ जना पक्राउ परेका छन्। उनीहरूको साथबाट पाँच लाख नगद बरामद गरिएको छ।"
"आज राति खण्डग्रास चन्द्रग्रहण : के गर्नु हुन्छ, के गर्नु हुँदैन ?","काठमाडौं : आश्विन शुक्ल पूर्णिमाका दिन आज खण्डग्रास चन्द्रग्रहण लाग्ने नेपाल पञ्चाङ्ग निर्णायक विकास समितिले जनाएको छ। शनिबार राति १:१९ बजे स्पर्श हुने चन्द्रग्रहणको सुतक दिउँसो ४:१९ बजेदेखि सुरु हुने समितिका सदस्य समेत रहेका धर्मशास्त्रविद् प्राडा देवमणि भट्टराईले जानकारी दिए। राति २:३८ बजे ग्रहणको मोक्ष अर्थात् समाप्त हुने समितिले स्वीकृति दिएका पात्रो (पञ्चाङ्ग) मा उल्लेख छ। ग्रहणका बेलामा नित्य र नैमित्तिक कर्म गर्नु हुन्छ। विशेष कामना राखेर गरिने कर्म भने गर्नुहुँदैन। आश्विन शुक्ल चतुर्दशीदेखि कार्तिक कृष्ण प्रतिपदासम्म तीन दिन यस्ता कर्म गर्नु नहुने शास्त्रीय वचन रहेको पनि धर्मशास्त्रविद् भट्टराईले बताए। यो चन्द्रग्रहण विसं २०८० मा लाग्ने एउटै ग्रहण भएको समितिले जनाएको छ। चन्द्रग्रहणको नौ घण्टाअघिदेखि सुतक लाग्ने धर्मशास्त्रका ग्रन्थमा उल्लेख गरिएको धर्मशास्त्रविद् प्राडा रामचन्द्र गौतमले बताए। दिउँसो ४:१९ बजेदेखि बाल, वृद्ध र बिरामी बाहेकलाई भोजन निषेध गरिएको छ। गत वर्ष कात्तिक ८ गते सूर्यग्रहण र २२ गते चन्द्रग्रहण लागेको थियो। गत वर्ष चन्द्रमास अनुसार कार्तिक कृष्ण औँसीमा सूर्यग्रहण र कार्तिक शुक्ल पूर्णिमामा चन्द्रग्रहण लागेको थियो। सूर्यग्रहण औँसी र चन्द्रग्रहण पूर्णिमामा लाग्ने गर्छ। ग्रहणमा के गर्नु हुन्छ ? के गर्नु हुँदैन ? ग्रहणका समयमा स्नान, दान, श्राद्ध, जप, ध्यान, साधना लगायत कर्म गर्न शुभ मानिन्छ। अन्न खाना बाहेक ग्रहण र यसको सुतकका बेला नित्य कर्म गर्छन्। ग्रहणका समयमा दीक्षा मन्त्र लिन पनि उत्तम हुने शास्त्रीय मान्यता रहेको छ। ग्रहणका बेला सकेसम्म तीर्थस्थलमा नसके नजिकैको नदी, ताल, तलाउ, पोखरी यति पनि सम्भव नभए घरमै स्नान गर्नुपर्ने निर्णयसिन्धु, हेमाद्रि, कालमाधव, वीरमित्रोदय लगायत धार्मिक ग्रन्थमा उल्लेख गरिएको छ। ग्रहणका बेला गर्नु हुने र नहुने कामलाई यी ग्रन्थमा यसरी उल्लेख गरिएको छ। निद्रायां जायते व्याधि मुत्रे दारिद्रमाप्नुयात्। पुरिषे कृमियोनिश्च मैथुने ग्रामसुकरः।। अभ्यञ्जने भवेत्कुष्ठि भोजने स्यादधोगति। बन्धने च भवेत् सर्पे वधे च नरकं व्रजेत्।। अर्थात् ग्रहणका समयमा सुते रोग लाग्ने, पिसाब गरे दरिद्र, दिसा गरे कीरा भएर जन्मने, मैथुन गरे गाउँको सुङ्गुर भएर जन्मने, सिङ्गार पटार गरे कुष्ठ रोगी, भोजन गरे अधोगति, बन्धनमा राखे सर्प भएर जन्मने, काटमार गरे नरकमा बास हुने उल्लेखित धार्मिक ग्रन्थमा वर्णन गरिएको छ।"
बक्यौता महसुल उठाउन लाइन काट्दै प्राधिकरण,"काठमाडौं : विद्युत् उपभोक्ताबाट असुल उपर गर्नुपर्ने विद्युत् महसुल बक्यौता वृद्धि हुँदै गएपछि नेपाल विद्युत् प्राधिकरणले त्यस्ता उपभोक्ताको लाइन काट्ने कार्यलाई तीव्रता दिने भएको छ। विगतमा डेडिकेटेड फिडर तथा ट्रङ्क लाइनबाट विद्युत् लिएका उपभोक्ताबाट असुल उपर गर्नुपर्ने बक्यौता महसुल र सडक बत्तीबापत स्थानीय निकायले तिर्नुपर्ने महसुलबाहेक अन्य उपभोक्ताबाट गत भदौ मसान्तसम्म करिब ११ अर्ब १८ करोड ६८ लाख बराबर रहेको छ। विद्युत् महसुल समयमा भुक्तान नगर्ने उपभोक्ताको हकमा मौजुदा महसुल संकलन विनियमावली, २०७८ बमोजिम मिटर रिडिङ भएको १६औं दिनदेखि थप दस्तुर आकर्षित हुने व्यवस्था छ। मिटर रिडिङ भएको मितिले १६औं दिनदेखि ३०औं दिनसम्म पाँच प्रतिशतका दरले थप शुल्क लाग्नेछ। यस्तै, ३१औं दिनदेखि ४०औं दिनसम्म १० प्रतिशतका दरले थप दस्तुर लाग्ने प्रावधान छ। मिटर रिडिङ भएको मितिले ४०औं दिनसम्म पनि विद्युत् महसुल नबुझाउने उपभोक्तालाई ४१औं दिनदेखि बिलको २५ प्रतिशतका दरले थप दस्तुर लाग्ने व्यवस्था रहेको छ। यसरी २५ प्रतिशतका दरले थप दस्तुर लागेको ६०औं दिनसम्म पनि बक्यौता महसुल नबुझाउने विद्युत् उपभोक्ताको विद्युत् लाइन काट्न सकिने प्रावधान उक्त विनियमावलीमा रहेको छ। लाइन काटेको छ महिनासम्म पनि बक्यौता महसुल नबुझाउने विद्युत् उपभोक्ताहरूलाई कालोसूचीमा राखी असुली प्रक्रिया अगाडि बढाउने प्रावधान पनि प्राधिकरणको विनियमावलीमा रहेको छ। अब प्राधिकरणले विनियमावलीको यही प्रावधानका आधारमा मिटर रिडिङ भएको मितिले ६०औं दिनसम्म पनि बक्यौता विद्युत् महसुल भुक्तान नगर्ने उपभोक्ताको चरणबद्ध रुपमा विद्युत् लाइन काटी बक्यौता महसुल असुल उपर गर्ने नीति तय गरेको प्राधिकरणका उपकार्यकारी निर्देशक मनोज सिलवालले जानकारी दिए। विद्युत् महसुल बाँकी रहेका सरकारी कार्यालयहरूको विद्युत् लाइन काट्ने काम हुन्छ हुँदैन भन्ने एक प्रश्नको जवाफमा त्यस्ता सरकारी कार्यालयहरूको पनि अन्य उपभोक्तासरह नै विद्युत् लाइन विच्छेद गरी बक्यौता महसुल असुली अभियान अघि बढाइने प्राधिकरणले जनाएको छ। विद्युत् महसुल बुझाउने विषयमा सरकारी कार्यालय अझ सजक र जिम्मेवार बन्नुपर्ने प्राधिकरणले बताए। यसअघि डेडिकेटेड फिडर तथा ट्रङ्क लाइनबाट विद्युत् सेवा लिएका उपभोक्ताबाट असुलउपर गर्नुपर्ने बक्यौता महसुल करिब २१ अर्ब ८७ करोड ८५ लाख र सडक बत्तीबापत स्थानीय निकायहरूले तिर्नुपर्ने बक्यौता महसुल करिब छ अर्ब आठ करोड ९४ लाख रहेको छ। यस्तै, शीतभण्डार तथा दुग्ध चिस्यान केन्द्रलाई नेपाल सरकारको निर्णयअनुसार विद्युत् महसुलमा ५० प्रतिशत अनुदान उपलब्ध गराएको रकम करिब ६६ करोड १६ लाख सरकारबाट प्राप्त हुन बाँकी रहेको छ। डेडिकेटेड फिडर तथा ट्रङ्क लाइनबाट विद्युत् सेवा लिएका उपभोक्तासँगको बक्यौता महसुल बुझाउने समयसीमा तोकी प्राधिकरणले सार्वजनिक सूचना प्रकाशित गरेको छ। सो समयसीमाभित्र महसुल नबुझाउने उपभोक्ताहरूको विद्युत् लाइन काट्ने प्राधिकरणको तयारी छ। सडक बत्तीबापतको विद्युत् महसुल नतिर्ने स्थानीय निकायको नामसहित प्राधिकरणले बक्यौता महसुल विवरणसहित ४५ दिनको समय तोकी मिति गत असोज २१ गते सूचना प्रकाशित गरेको छ। सूचनामा तोकिएको समयमा महसुल नबुझाउने स्थानीय निकायहरूको विद्युत् लाइन काट्ने सम्बन्धमा प्राधिकरणले सम्बन्धित स्थानीय विद्युत् वितरण केन्द्रलाई निर्देशन दिइसकिएको छ।"
"धनुषामा मोटरसाइकल दुर्घटना हुँदा एकको मृत्यु, चार जना घाइते","ढल्केवर(धनुषा) : धनुषामा दुई मोटरसाइकल एकआपसमा ठोकिँदा एक जनाको मृत्यु भएको छ भने चार जना घाइते भएका छन्। पूर्वपश्चिम राजमार्गअन्तर्गत धनुषाको मिथिला नगरपालिका६ ढल्केवरमा शनिबार पूर्वबाट पश्चिमतर्फ गइरहेको बा ७९ प ४७५५ नम्बरको मोटरसाइकल र विपरीत दिशाबाट आइरहेको ज २ प ८३०१ नम्बरको मोटरसाइकल एकआपसमा ठोक्किदा दुर्घटना भएको हो। दुर्घटनामा बा ७९ प ४७५५ नम्बरको मोटरसाइकलका चालक मिथिला नगरपालिका१ का २८ वर्षीय राकेश राउतको मृत्यु भएको प्रहरीले जनाएको छ।प्रहरीका अनुसार ठक्करबाट गम्भीर घाइते भएका राउतको जनकपुरस्थित काव्या अस्पतालमा उपचारको क्रममा मृत्यु भएको हो। सोही मोटरसाइकलमा पछाडि सवार सोही ठाउँका अजितकुमार यादवको र ज २ प ८३०१ नम्बरको मोटरसाइकलमा सवार मिथिला नगरपालिका६ ढल्केवरका ३८ वर्षीय अभय श्रेष्ठ, उनकी श्रीमती ३२ वर्षीया मन्दिर श्रेष्ठ र १० वर्षीय छोरा आर्यन श्रेष्ठ घाइते भएका छन्। उनीहरूको ढल्केवरको स्थानीय क्लिनिकमा उपचार भइरहेको इलाका प्रहरी कार्यालय ढल्केवरले जनाएको छ।"
झापामा मोटरसाइकल एकापसमा ठोक्किँदा चालकको मृत्यु,झापा : झापाको गौरीगञ्जमा दुईवटा मोटरसाइकल ठोक्किँदा एक जना चालकको मृत्यु भएको छ । गौरीगञ्ज गाउँपालिका५ स्थित पेट्रोल पम्प नजिकै भित्री सडकमा शुक्रबार बेलुका करिब ७ बजे पूर्वबाट पश्चिमतर्फ जाँदै गरेको को ३३ प ६३६४ नम्बरको मोटरसाइकल र विपरीत दिशाबाट आउँदै गरेको को २८ प ३०८६ नम्बरको मोटरसाइकल एकापसमा ठोक्किँदा दुर्घटना भएको थियो। दुर्घटनामा परी ६३६४ नम्बरको मोटरसाइकल चालक मोरङको रतुवामाई नगरपालिका३ निवासी ६० वर्षीय कैलाप्रसाद ताजपुरियाको मृत्यु भएको जिल्ला प्रहरी कार्यालय झापाले जनाएको छ । अर्का मोटरसाइकल चालक रतुवामाई नगरपालिका ६ निवासी २५ वर्षीय तुलसीप्रसाद ताजपुरियाको निम्स हस्पिटल दमकमा उपचार भइरहेको छ । यता इलाका प्रहरी कार्यालय गौरीगञ्जले दुवै मोटरसाइकल नियन्त्रणमा लिएको जनाइएको छ ।
"ढुसीको प्रकोपले कागतीका बोट मर्न थाले, किसान चिन्तित","बागलुङ : फल लागेको कागतीका बोट मर्न थालेपछि बागलुङका किसान चिन्तित भएका छन्। ढुसीको प्रकोप देखिएपछि पछिल्लो दुई महिनायता कागतीका बोट मर्न थालेका हुन्। सयौँ किसानका हजारौँ बोट कागती मर्दा लाखौँको क्षति हुने भन्दै यहाँका स्थानीय किसान चिन्तित भएका छन्। किसानले लगाएको कागतीमा ढुसी र गवारो रोग लाग्दा बोट मर्न थालेको कृषि ज्ञान केन्द्र बागलुङका सूचना अधिकारी कुमार पुन मगरले बताए। गवारो रोगले कागतीका बोटको टुप्पो सुक्दै जाने र बोटनै मर्ने गरेको पुन मगरको भनाइ छ। किसानले तत्काल सुक्न थालेका हाँगालाई समयमै काटेर फाले बोट मर्नबाट जोगिने उनले बताए। प्रायः कागतीमा लाग्ने यो रोग समयसमयमा देखा पर्ने हुँदा किसानले प्राविधिक परामर्श लिएर यसको रोकथाम गर्न सकिने उनको सुझाव छ। उनले भने, 'ढुसी र काण्डको गवारो रोग लाग्दा कागतीका हाँगा मर्ने गर्दछ, यसको रोकथामका लागि किसानहरु पनि सजक हुनुपर्छ। सुक्न थालेका हाँगा बेलामै काट्नुपर्ने हुन्छ। यो समस्या अहिले जिल्लाको निसीखोला र यसको आसपासका ठाउँमा देखिएको छ।' निसीखोला गाउँपालिकाका नरबहादुर बुढा मगरले बगैँचामा लगाएको ६० बोटमध्ये ३४ बोट मर्न थालेको बताए। टिप्ने बेलाको कागतीका दाना खस्नुका साथै बोट नै मरेको बुढा मगरले बताए। अघिल्लो वर्ष लगाएका बिरुवा समेत मर्न थालेको उनको भनाइ छ। दुई वर्षदेखि व्यावसायिक रुपमा कागती खेती सुरु गरेको बताउने उनले आफ्नो करिब तीन लाखको क्षति हुने बताउँछन्। 'बारीमा छसात वर्ष पहिले लगाएका कागतीका रुख थिए। सुरुमा ती रुखका हाँगा मर्न थाले र पछि साना बोटमा पनि यो समस्या देखियो,' उनले भने, 'यसरी बोटनै मर्दै गए भने त मेरो लाखौँको लगानी डुब्छ, कसरी सुरक्षा दिने होला ?' स्थानीय पूर्णबहादुर क्षेत्रीले ९० बोटमध्ये ७० भन्दा बढी बोटमा रोग देखिएको बताए। आफूले सुक्न थालेका सबै बोटका हाँगा काट्न सुरु गरेको उनी बताउँछन्। अघिल्लो वर्ष भने कुनै समस्या नदिएको उनको भनाइ छ। बागलुङ जिल्लामा हाल ४५ हेक्टर क्षेत्रफलमा कागती खेती छ। पछिल्लो समय कागती खेतीतर्फ किसानको आकर्षण बढ्दै गएको कृषि ज्ञान केन्द्रले जनाएको छ। ज्ञान केन्द्रका अनुसार हाल जिल्लामा २२ हेक्टर जमिनबाट कागती उत्पादन भइरहेको छ ।"
बसबाट ठूलो परिमाणमा लागूऔषधसहित एक जना पक्राउ,"वीरगन्ज : वीरगन्जबाट हेटौंडातर्फ जाँदै गरेको बसबाट ठूलो परिमाणमा लागूऔषधसहित एक जना पक्राउ परेका छन्। लागूऔषधसहित पक्राउ पर्नेमा कास्कीको पोखरा महानगरपालिका वडा नम्बर ६ घर भएका ४० वर्षिय रबिन्द्र केसी रहेका छन्। उनको साथबाट नेपालमा प्रतिबन्धित लागूऔषध फेनारगन ३ सय पिस, डाइजापाम ३ सय पिस र नुरफिन ३ सय पिस गरी ९ सय पिस बरामद भएको पर्साका प्रहरी नायब उपरीक्षक कुमार विक्रम थापाले जानकारी दिए । थापाका अनुसार वीरगन्जबाट हेटौंडा तर्फ जाँदै गरेको ग १ ख ९६२६ नम्बरको यात्रुवाहक बस प्रहरीले परवानीपुरमा रोकेर चेकजाँच गरेको थियो। त्यसक्रममा केसीले बसका चालक बस्ने सिटमुनि लुकाएर राखेको सेतो झोलबाट ती लागूऔषध बरामद भएको थापाले जानकारी दिए। लागूऔषधसहित पक्राउ परेका केसीलाई जिल्ला प्रहरी कार्यालय पर्साको हिरासतमा राखेर लागूऔषध सम्बन्धी कसूरमा थप अनुसन्धान कार्य भैरहेको थापाले बताए।"
गेटामा १०० शैय्याको अस्पताल,"कैलालीको गेटामा २०६६ सालदेखि मेडिकल कलेजका पूर्वाधारहरू निर्माण हुन थालेका हुन्। धनगढी : लामो समयको रस्साकस्सीपछि कैलालीको गेटामा एक सय शैय्याको अस्पताल सुरु भएको छ। गेटामा ६ सय शैय्याको अस्पताल भवन, कलेज भवन र आवासहरू गरी झन्डैै साढे ६ अर्बका संरचना निर्माण भइसकेका छन्। कम्तीमा पनि तीन सय शैय्याको अस्पताल सञ्चालन गरी एमबीबीएसको पढाइ हुनुपर्नेमा आशा गरिएका बेला सय शैय्यामात्र सुरु भएपछि मेडिकल कलेज हुने वा नहुनेमा अन्योलता भने कायमै छ। सुरुवातको पहिलो दिन १८ जना बिरामीले विभिन्न प्रकारका ओपीडी सेवा लिएका थिए। सुरुवात गर्दा अहिले ओपीडी सेवाहरूमात्रै सुचारु भएका हुन्। अहिले जनरल ओपीडी, हाडजोर्नी तथा नसारोग, स्त्रीरोग, जर्नल सर्जरीको ओपीडी, अल्ट्रा साउन्ड सेवा, एक्सरे सेवा, प्रयोगशाला सेवा र फार्मेसी सञ्चालनमा आएका हुन्। सबै सेवाहरू अहिले नै सञ्चालन गर्न नसकिए पनि ब्रेक थ्रु गर्नै पथ्र्यो, हामीले वर्षभरिको योजना बनाएर सेवाहरू सुचारु गरेका छौं, अस्पतालका निर्देशक डा प्रमोद जोशीले भने। डा जोशी वीर अस्पतालमा रहेको ट्रमा सेन्टर पनि सञ्चालन गरेर गेटामा आएका अनुभवी डाक्टर हुन्। हामीले ओपीडी सुरु गरिसक्यौं। कात्तिकभित्र एमसीएच क्लिनिक सुरु गर्ने योजना छ। मंसिर महिनाभित्र खोप सेवा र अन्तरंग सेवा, पुसभित्र इमरजेन्सी र प्रसूति सेवा, चैत महिनाभित्र शल्यक्रिया सेवा र वैशाखभित्र आईसीयू र एनआईसीयू सेवा सञ्चालन गर्ने योजना बनाएका छौं, डाजोशीले भने। कैलालीको गेटामा २०६६ सालदेखि मेडिकल कलेजका पूर्वाधारहरू निर्माण हुन थालेका हुन्। २०७८ सालदेखि नै मेडिकल शिक्षाको पढाइ हुने लक्ष्य राखिएको भए पनि मेडिकल कलेज, प्रतिष्ठान वा मेडिकल विश्वविद्यालय के बनाउने ? भन्ने कुरामा विवाद हुँदा अहिलेसम्म सञ्चालन हुन सकेको थिएन। यसपालि नेपाल सरकार मन्त्रिपरिषद्ले त्यसलाई मेडिकल विश्वविद्यालय बनाउने निर्णय गरिसकेको छ । त्यसको विधेयकको स्वीकृति पनि दिइसकेको छ। यसपालिको बजेटमा अस्पताल सञ्चालनका लागि ८० करोड र चालूतर्फको खर्चका लागि साढे ३ करोड रकम विनियोजन गरिएको छ। अस्पतालका निर्देशक डा जोशीले डल्लो रूपमा आएको बजेटलाई शीर्षक बनाएर उपकरण खरिदमा जाने बताए। ८० करोड रकम डल्लो रूपमा आएको छ। स्वास्थ्य मन्त्रालयसँग छलफल गरेर आवश्यकता अनुसार उपकरणहरू खरिद गरिने छन्। शीर्षक बनाएर खर्च गरिनेछ, डाजोशीले भने। ९५ प्रतिशत पूर्वाधार बनिसकेको गेटामा ६ सय शैय्याको अस्पताल सञ्चालन हुनुपर्ने माग स्थानीयको छ। अस्पताल सञ्चालनका लागि मन्त्रिपरिषद्ले १ सय ४१ जना कर्मचारी र स्वास्थ्यकर्मीको दरबन्दी स्वीकृत गरेको छ। प्रदेशभरिका बिरामीको रिफरल अस्पतालको रूपमा रहेको सेती प्रादेशिक अस्पताल पनि ५० शैय्याको मात्रै हो। त्यहाँ व्यवस्थापन समितिले थप ७५ शैय्या सञ्चालन गरेको छ। गेटामा मेडिकल कलेज नै सुरु हुने आशा गरिएका बेला, एक सय शैय्याकै भए पनि अस्पताल सञ्चालन भएपछि स्वास्थ्य सेवा पाउने भन्दै स्थानीय बासिन्दा खुसी भएका छन्। अहिले सुरुवातमात्रै गरिएको छ। पहिलो दिन ओपीडीमात्रै सुरु गरिएको छ। मलाई पत्थरीको समस्या थियो। त्यसको चेकजाँचका लागि आएको हो, पहिलो दिन पुगेका बिरामी केशव उपाध्यायले भने, यो अस्पताल छिट्टै पूर्ण सेवासहित सञ्चालनमा आउनुपर्छ। कम्तीमा पनि तीन सय शैय्या बनाएर २०८१ देखि एमबीबीएसको पढाइ सुरु गरिनुपर्छ। गेटामा कलेज भवन, ६ सय शैय्याका लागि अस्पताल भवन, चिकित्सक र नर्सिङ आवासहरू, प्रशासनिक भवनहरू निर्माण भइसकेका छन्। विद्युत्को सबस्टेसन नै बनिसकेको छ। त्यहाँ फोहोरमैला, व्यवस्थापन र खानेपानीको सिस्टम निर्माणाधीन छन्। ९५ प्रतिशत पूर्वाधार बनिसकेको गेटामा अब ६ सय शैय्याको अस्पताल सञ्चालन हुनुपर्ने माग स्थानीयको छ।"
"बैतडीमा सवारी दुर्घटना, एक जना गम्भीर घाइते",बैतडी : बैतडीमा जिप र मोटरसाइकल एकआपसमा ठेक्किएर भएको दुर्घटनामा एक जना गम्भीर घाइते भएका छन्। पाटनपञ्चेश्वर सडकखण्ड अन्तरगत पर्ने पाटन नगरपालिका५ को स्याडीखोलामा पाटनदेखि मेलौलीतर्फ गइरहेको सुपप्र०२ ००१ च ८४१ नम्बरको जिप र मेलौलीबाट पाटनतर्फ आइरहेको म २ प ६९१६ नम्बरको मोटरसाइकल एकआपसमा ठोक्किँदा मोटरसाइकल चालक मेलौली नगरपालिका६का २१ वर्षीय नरेन्द्र भट्ट घाइते भएका जिल्ला ट्राफिक प्रहरी कार्यालय बैतडीका प्रमुख एवम् प्रहरी सहायक निरीक्षक तेज बहादुर रावलले जानकारी दिए। भट्टको पाटन प्राथमिक स्वास्थ्य केन्द्रमा सामान्य उपचारपछि डडेल्धुरा रेफर गरिएको छ। भट्टको दाहिने खुट्टासहित शरिरका विभिन्न भागमा चोट लागेको छ। मोटरसाइकलमा पनि क्षति पुगेको छ।
मोरङमा नाबालक छोरा र आमा झुन्डिएको अवस्थामा मृत फेला,विराटनगर : मोरङको रतुवामाईमा नाबालक छोरा र आमा आफ्नै घरभित्र झुण्डिएको अस्थामा मृत फेला परेका छन्। जिल्ला प्रहरी कार्यालय मोरङका अनुसार शनिबार दिउँसो करिब ४ बजे रतुवामाई नगरपालिका६ स्थित किसन हस्दाको श्रीमती २४ वर्षीया पार्वती मुर्मु र छोरा डेबिट झुण्डिएको अवस्थामा मृत भेटिएका हुन्। जस्ता पाताको छाना भएको सामान्य घरको भुइँतल्लामा सलले पासो लगाएर २४ वर्षीया पार्वती मुर्मु र छोरा डेबिट झुण्डिएको अवस्थामा मृत फेला परेको इलाका प्रहरी कार्यालय सिजुवाले जनाएको छ। घरबाहिर रहेका किसनले अपराह्न घरमा पस्दा दुवैजना झुण्डिएको देखेपछि प्रहरीलाई खबर गरेका थिए। छोरालाई झुन्ड्याएपछि आमाले पनि आत्महत्या गरेको हुनसक्ने प्रहरीको अनुमान छ। घटना हुँदा घरको ढोकाको चुक्कुल भित्रबाट लगाइएको थियो।
गुल्मीमा सराय नाचको रौनक (तस्बिर),"गुल्मी : नेपालीको महान पर्व बडादशैंको अवसरमा त्रयोदशी दिन गुल्मीको मालिका गाउँपालिका ४ अर्खाबाङ्ग ठूलिचौर सराय नाच हेर्नेको घुँइचो लागेको छ। एकादशीको दिनदेखि पूर्णिामासम्म ग्रामीण क्षेत्रका विभिन्न स्थानमा सराय नाच हुने गर्दछ। ठूलिचौरमा हुने सराय नाच हेर्न र मनोरञ्जन लिन घमिर, अर्जै, मर्भुङ्ग, नेटा, दर्लिङ्ग, ह्वाङ्दी , छापहिले लगायतका स्थानबाट थुप्रै मानिस पुग्ने गर्दछ्न्। पञ्चेबाजासहित मन्दिरमा चढाएका खुकुरी र खुँडा नचाइ एकआपसमा जोडिएर सराय नाच खेलिने गरिन्छ। ठूलिचौरमा सराय नाच हेर्न र मनोरञ्जन लिन पुगेकालाई जेरिको स्वाद चखाउँदै स्थानीय।"
कोरला नाकामा दुई हजार बढी पर्यटक पुगे,जोमसोम : मुस्ताङस्थित कोरला नाकामा दुई हजार बढी नेपाली पर्यटक पुगेका छन्। नाकाको अवलोकन गर्नका लागि २ हजार ३७४ जना आन्तरिक पर्यटक पुगेका हुन्। छोसेरस्थित सशस्त्र प्रहरी बलको सीमा सुरक्षा चेकपोष्टका अनुसार बिहिबारदेखि शनिबारसम्ममा कुल ६१८ वटा सवारी साधन भित्रिएको छ। २०७० सालअघि उपल्लो मुस्ताङमा खासै पर्यटक जाने थिएनन्। सरकारले २०७४ सालदेखि कोरला जोड्ने राष्ट्रिय राजमार्ग विस्तार गर्दैछ। राष्ट्रिय गौरवको (बेनीजोमसोमकोरला) सडक मार्ग सहज बन्दै जान थालेपछि आन्तरिक पर्यटक सजिलै बोर्डर पुग्न सक्छन्।
दाउरा र गुइँठाले अत्याधिक प्रदूषण,"काठमाडौं : नेपालमा अझै परम्परागत चुलो प्रयोग गर्ने परिवार आधाभन्दा बढी रहेको एक तथ्यांकले देखाउँछ। जनगणना २०७८ को तथ्यांकअनुसार ५४ प्रतिशत परिवारले भान्सा परम्परागत (दाउरागुइँठा) रूपमा प्रयोग गर्दै आएका छन्। जसको कारण महिला र बालबालिकाको स्वास्थ्यमा बढी देखिने गरेको छ। गत नोभेम्बरमा नेचर जर्नलमा प्रकाशित एक प्रतिवेदनले प्रदूषणको मात्रा (पार्टिकुलेट म्याटर्स) पीएम २५ बढ्दा मृत जन्मदर बढेको देखाएको थियो। उक्त प्रतिवेदनले वायु प्रदूषण तथा घरभित्रबाट निस्किने धुवाँका कारण विशेषगरी दक्षिण एसियन मुलुकहरूमा ९८ प्रतिशत मृतजन्मदर हुने गरेको तथ्य सार्वजनिक गरेको थियो। संसारको अत्यधिक प्रदूषित १० सहरमध्ये नौ वटा दक्षिण एसियामा पर्छन्। यस क्षेत्रमा विश्व स्वास्थ्य संगठनको मापदण्डभन्दा बिसौं गुणा प्रदूषण छ। जसका कारण २० लाख बच्चाको (प्रिम्याचर) समयअगावै जन्म हुन्छ। स्ट्राइभिङ फर क्लिन एयर नामक उक्त अध्ययनका अनुसार प्रदूषणका कारण समय अगाडि (३७ साताको अवधिमा) नै बच्चा जन्मने समस्या बढेको छ। यस्ता बच्चाको श्वासप्रश्वास तथा स्नायु प्रणालीमा समस्या देखिन्छ। घरभित्र महिलाहरूले बढी समय बिताउने हुँदा उनीहरूका साथमा बालबालिका पनि घरभित्रै निस्किने धुवाँबाट बढी प्रभावित हुन्छन्। आमाको शरीरबाट भ्रूणसम्म धुवाँ र धूलोको कणहरू पुग्ने अध्ययनले देखाएको छ। युनिसेफको अध्ययनले पनि बच्चाहरूको प्रतिरक्षात्मक प्रणाली पूरै विकास नभएको हुँदा वायु प्रदूषणको जोखिममा पर्ने बताएको छ। उद्योग, इँटाभट्टा तथा अन्य माध्यमबाट निस्किने प्रदूषणजस्तै घरायसी प्रदूषण पनि अस्वस्थ्यकर रहेको बताएको छ। घरभित्रबाट निस्कने प्रदूषण कम गर्न परम्परागत ऊर्जाबाट स्वच्छ ऊर्जामा फड्को मार्नुपर्ने आवश्यकता छ। २०७८ को जनगणनाअनुसार नेपालमा हाल ६६ लाख ६६ हजार ९ सय ३७ वटा घरधुरीमध्ये ५४ प्रतिशतले दाउरा र गुइँठाको प्रयोग गर्दा झनै समस्या देखिन्छ। हुन त नेपालमा स्वच्छ वातावरणमा खाना पकाउने (क्लिन कुकिङ) को अवधारणा सन् १९५० देखि नै सुरु भएको थियो। वैकल्पिक ऊर्जा प्रवर्द्धन केन्द्र (एईपीसी) का कार्यकारी प्रमुख नवराज ढकालका अनुसार गोदावरीस्थित सेन्ट जेभियर्स स्कुलमा एउटा सानो बायोग्याँस राखेर फादर सुबोलले क्लिन कुकिङ सुरु गरेका थिए। त्यसैबेलाबाट नयाँ प्रविधिमा जानुपर्छ भन्ने बहस नेपालमा सुरु भएको थियो। त्यसपछि सरकारले सन् १९७४७५ मा कृषि वर्ष घोषणा गर्यो। त्यसै बेलादेखि बायोग्याँस प्रवर्द्धन गरिएको हो। सन् १९७७ गोबर ग्याँस तथा कृषि यन्त्रशाला कम्पनीको (जीजीसी) स्थापना भयो। त्यसपछि १९८० मा सामुदायिक वन विकास कार्यक्रमअन्तर्गत सुधारिएको चुलोको कार्यक्रम आयो। सन् १९८१ पछि खाना पकाउने स्वच्छ ऊर्जा प्रविधि सरकारको नीति तथा कार्यक्रममा समेटिएको थियो। १९९२ मा बायोग्याँस सहयोग कार्यक्रम आयो। सरकारले सुधारिएको चुलोको प्रवर्द्धन गर्यो। सन् १९९६ मा एईपीसीको स्थापना भयो। त्यसपछि एईपीसीले सुधारिएको चुलो, बायोग्याँस, माइक्रोहाइड्रो र सोलारको काम पनि सुरु गर्यो। यस दौरानमा दाताहरूको सहयोगमा दर्जनौं सहयोग कार्यक्रम सञ्चालित थिए। तर, २०१५ पछि यस क्षेत्रमा दाताहरूको सहयोग घटेको ढकालले बताए। सन् २०२० पछि अझै सहयोग घटेको छ। तर, नेपाल सरकारले स्वच्छ ऊर्जालाई उच्च प्राथमिकतामा राखेर काम गरिरहेको उनले बताए। सरकारले ल्याएको दोस्रो राष्ट्रिय निर्धारित योगदान (एनडीसी) स्वच्छ वातावरणमा पकाउने कामलाई प्राथमिकतामा राखेको छ। पाँच लाख सुधारिएको चुलो सन् २०२५ सम्ममा प्रवर्द्धन गर्ने तथा सन् २०३० सम्ममा २५ प्रतिशत धरधुरीले विद्युतीय खाना पकाउने प्रविधि अपनाउने लक्ष्य छ। त्यसैगरी सरकारले खुद शून्य कार्बन उत्सर्जनसम्बन्धी दीर्घकालीन रणनीतिअनुसार सन् २०४५ मा खुद कार्बन उत्सर्जनलाई शून्यमा झार्ने र सबै क्षेत्रमा स्वच्छ ऊर्जा उपलब्ध गर्ने लक्ष्य छ। विद्युतीय चुलोको कुरा २०७५ मा श्वेतपत्रमार्फत १० वर्षमा हरेक नेपालीको घरको एउटा विद्युतीय चुलो पुर्याउने उल्लेख गरेको छ। ढकालका अनुसार एईपीसीले पाँच वर्षमा तराईका २२ जिल्लामा १० लाख घरधुरीमा पुग्ने लक्ष्य राखेको छ। उनले भने साउनदेखि सुरु भएको यस परियोजनामा पाँच लाख विद्युतीय चुलो र पाँच लाख बायोग्याँस जडान गरिनेछ। बायोग्याँस निकाल्न गोबर, भान्साका फोहोर, मान्छेको मलमूत्रको पनि प्रयोग गर्न सकिन्छ। नेपालमा विगत (जीजीसी मोडल) गोबरग्याँस मोडल विकास भए पनि दोस्रो एनडीसी आएपछि विद्युतीय चुलाको प्रवर्द्धन गरिरहेको छ। यसका लागि नेपाल सरकारले स्थानीय तहहरूसँग सहकार्य गरेको छ। २०७२ को संविधानपछि वैकल्पिक ऊर्जा स्थानीय तहको अधिकार अनुसूची ८ मा गएको छ। त्यसैले उनीहरूको एकल अधिकार प्राप्त गरेको र उनीहरूलाई विभिन्न प्रविधि विकासमा सहयोग एईपीसीले गर्नेछ। घरायसी, संस्थागत र सामुदायिक प्रयोजनका लागि पनि प्रविधिको प्रवर्द्धनका लागि काम गरिरहेको छ। ढकालका अनुसार हालसम्म सुधारिएको माटोको चुलो १५ लाख र फलामको चुलो डेढ लाख जति प्रवर्द्धन गरिएको छ। माटोको चुलोको तीन देखि पाँच वर्ष टिकाउ हुन्छ। तर, त्यसलाई मर्मतसम्भार गर्न सकिन्छ। फलामको चुलो लामो समय टिक्छ। हालको अवस्थामा फलाम र विद्युतीय चुलोको प्रयोग बढेको छ। आजकल ४४३ प्रतिशत परिवारले एलपीजी ग्याँस प्रयोग गर्छन्। ०५ प्रतिशतले बिजुली र १२ प्रतिशतले बायोग्याँस प्रयोग गर्छन्। मट्टीतेलको प्रयोग ००५ प्रतिशत र अन्य इन्धन ०१ प्रतिशत प्रयोग छ। विद्युतीय चुलोमा खाना पकाउनेको संख्या अझै कम नै भएको ढकालले जनाए। सरकारको दिगो विकासको लक्ष्यअनुसार सन् २०१६ देखि २०३० मा शतप्रतिशत घरधुरीमा विद्युत्मा पहुँच पुर्याउने, खाना पकाउने दाउराको प्रयोग घटाएर ३० प्रतिशतमा झर्ने, एलपीजीको प्रयोग ३९ प्रतिशतमा सीमित गर्ने बताइएको छ। १५औं पञ्चवर्षीय योजना २०१९२० तथा २०२३२४ मा पाँच लाख सुधारिएको चुलो, पाँच लाख विद्युतीय चुलो र दुई लाख घरायसी बायोग्याँस बनाउने लक्ष्य छ। साथै वार्षिक २० हजार मेट्रिकटन ब्रिकेट तथा पेलेट प्रवर्द्धन गर्ने लक्ष्य छ। विद्युत् प्राधिकरणका उर्जा दक्षता महाशाखाका सहायक प्रबन्धक, सागरमणि ज्ञवालीका अनुसार विद्युतीय चुलोको प्रयोग वास्तवमा ग्याँसको भन्दा सस्तो हुन्छ। तर, मानिसमा यस विषयमा सचेतना पुगेको छैन। उनले भने लङटर्म मूल्य हिसाब गर्दा विद्युतीय चुलो निकै सस्तो हुन्छ। त्यसका लागि इन्डक्सन चुला अलि राम्रो किन्नुपर्छ। तर, मानिसहरूले विद्युतीय चुलो भनेको अनावश्यक खर्चजस्तो बुझेको बताए। विद्युतीय महसुल पनि सस्तो र बिजुली पर्याप्त छ। तर बिजुलीबाट पकाउँदा खाना मीठो नहुने, छुट्टै पकाउने भाँडा चाहिने भन्दै उपभोक्ताहरूले प्रयोग नगरेको भेटिएको छ। बजारमा जस्तोसुकै गुणस्तरको चुलाहरू बेचेको र ती छिट्टै बिग्रिने हुँदा उपभोक्ताहरू ग्याँसमै फर्किएको पनि बताए। त्यसैले चुला किन्दा ध्यान दिन र गुणस्तर राम्रो भएको किन्न सुझाए। मेकानिकल इन्जिनियर तथा वातावरण विषयमा जानकार, विजय अधिकारीका अनुसार हाल प्रयोगमा आएका आधुनिक चुलाबाट पनि निस्किए जति धुवाँ बाहिर जाँदैन। विशेषगरी पकाउने समयमा निस्किने रागले स्वास्थ्यमा असर गर्छ। धुवाँ बाहिर पठाउन चिम्नी तथा एडजस्ट फ्यानको आवश्यकता हुन्छ। वातावरण विभागले करिब दुई वर्ष पहिला गरेको एउटा अध्ययनले आधुनिक चुलोबाट पनि स्वास्थ्यमा असर गर्ने प्रदूषण निस्किएको देखाएको उनले बताए। सरकारको लक्ष्य सन् २०१६ देखि २०३० मा के गर्ने ? शतप्रतिशत घरधुरीमा विद्युत्को पहुँच पुर्याउने। खाना पकाउने दाउराको प्रयोग घटाएर ३० प्रतिशतमा झार्ने। एलपीजीको प्रयोग ३९ प्रतिशतमा सीमित गर्ने। २०२३०२४ सम्ममा (१५औं पञ्चवर्षीय योजनाअनुसार) लक्ष्य ५ लाख घरधुरीमा सुधारिएको चुलो ५ लाख घरधुरीमा विद्युतीय चुलो २ लाखमा घरायसी बायोग्याँस वार्षिक २० हजार मेट्रिकटन ब्रिकेट तथा पेलेट प्रवर्द्धन गर्ने कति प्रतिशत परिवारले केमा पकाउँछन् खाना ? ५४ प्रतिशत दाउरागुइँठा ४४३ एलपीजी ग्याँस ०५ बिजुली १२ बायोग्याँस ००५ मट्टीतेल ०१ अन्य इन्धन त्यसैगरी दाउराको प्रयोग गर्ने ठाउँमा भान्साबाटै प्रदूषण सुरु हुन्छ। सल्लाको दाउरा हिमाली भेगमा बढी प्रयोग हुन्छ। त्यसमा बढी धुवाँ निस्किन्छ। कतिपय ठाउँमा काँचो दाउरा बालिन्छ। त्यसले स्वास्थ्यमा गम्भीर समस्या हुनेगरी प्रदूषित धुवाँ निस्कन्छ। तर, सुधारिएको चुलोबाट धुवाँ बाहिर पठाउन मिल्ने भएकाले कम हानिकारक मानिन्छ। अधिकारीले भने ठूला ठूला भोजभतेरतिर निस्किने किचन स्मोकले धेरै असर गरेको हुन्छ। प्रदूषणको संवेदनशीलता र महत्त्व बुझेर यस विषयमा अध्ययन गर्नुपर्ने अवस्था छ। सरकारको मन्त्रिपरिषद्को २०८० साउन १६ को निर्णयबाट स्वीकृत (जलवायु परिवर्तन न्यूनीकरण तथा अनुकूलन राष्ट्रिय कार्यान्वयन योजना) मा परिमाणत्मक र नीतिगत न्यूनीकरणका लक्ष्यहरूका साथै अनुकूलनलाई प्राथमिकता दिने निर्धारण गरेको छ। जलवायु परिवर्तन न्यूनीकरणका लागि विभिन्न क्षेत्रगत लक्ष्य प्राप्ति गर्ने बताएको छ। त्यसमा ऊर्जा क्षेत्रको कार्ययोजनाअन्तर्गत खाना पकाउने र यातायात क्षेत्रको ऊर्जा प्रणालीलाई जीवाश्मा इन्धनबाट स्वच्छ ऊर्जामा रूपान्तरण गर्ने जनाएको छ। घरायसी चुलो र बायोग्याँस उपक्षेत्रको कार्ययोजनामा खाना पकाउनका लागि विद्युतीय चुलो र बायोग्यासजस्ता थप स्वच्छ इन्धन र उपकरणको प्रयोग गरेर घरायसी रूपमा हुने उत्सर्जन घटाउने योजना छ। कार्बन ब्यालेन्स नामक संस्थाले १० वर्षको अवधिमा (२०१८ देखि २०२८) सम्ममा ३ लाख १९ हजार ८ सय ३० टन कार्बन न्यूनीकरण गर्ने लक्ष्य राखेको छ। यस संस्थाले ११ वटा जिल्लामा १५ हजार २ सय ९२ वटा सुधारिएको चुलो बनाएको जनाएको छ। यसमार्फत दाउराको प्रयोग घट्ने र उत्सर्जन घटाउने कार्यसँगसँगै हुनेछ। जसले वातावरण जोगाउनका साथै मानवीय स्वास्थ्यमा लाभदायी हुनेछ। घरभित्र हुने प्रदूषण हटाएर श्वासप्रश्वासको समस्या पनि घट्ने आशा छ। त्यसैगरी घरभित्र हुने प्रदूषणलाई डरलाग्दो स्वास्थ्य समस्याको रूपमा लिँदै त्यसले नेपालका लाखौं परिवार प्रभावित भएको ऊर्जा क्षेत्र व्यवस्थापन सहयोग कार्यक्रमले जनाएको छ। ५४ प्रतिशत घरले परम्परागत चुलोको प्रयोग गर्नु भनेको त्यसले महिला बालबालिका बढी प्रभावित छन् भन्ने प्रष्ट्याएको छ। चुलोबाट निस्किने धुवाँले शारीरिक रूपमा तनाव बढाउने, फोक्सोसम्मै पुग्ने हुन्छ। जसका कारण नेपालमा ८ हजार ७ सय जनाको प्रत्येक वर्ष मृत्यु हुन्छ। निजी क्षेत्रबाट सञ्चालित इको एक्टअन्तर्गतको कार्यक्रम अन्नपूर्ण स्टोभले कार्बन उत्सर्जन घटाउने लागेको जनाएको छ। ७० प्रतिशतभन्दा बढी जनसंख्या दूरदराजमा बस्ने हुँदा ४० लाख (४ मिलियन) परिवार बायोमासमा निर्भर रहेको जनाएको छ। यस कार्यक्रमअन्तर्गत उच्च प्रभावित खालको २३ हजार ५ सय चुला बाँडिएको छ। सन् २०१६ बाट सुरु भएको यस परियोजनाबाट ८ लाख टन कार्बन घटाउने दाबी गरेको छ। सरकारले ल्याएको दोस्रो राष्ट्रिय निर्धारित योगदान (एनडीसी) मा स्वच्छ वातावरणमा खाना पकाउने कामलाई प्राथमिकतामा राखेको छ। पाँच लाख सुधारिएको चुलो सन् २०२५ सम्ममा प्रवर्द्धन गर्ने तथा सन् २०३० सम्म्मा २५ प्रतिशत धरधुरीले विद्युतीय खाना पकाउने प्रविधि अपनाउने लक्ष्य छ। कार्बन ब्यालेन्स नामक संस्थाले २०१८ देखि २०२८ सम्ममा ३ लाख १९ हजार ८ सय ३० टन कार्बन न्यूनीकरण गर्ने लक्ष्य राखेको छ। यस संस्थाले ११ वटा जिल्लामा १५ हजार २ सय ९२ वटा सुधारिएको चुलो बनाएको जनाएको छ। यस्तै इको एक्टअन्तर्गतको कार्यक्रम अन्नपूर्ण स्टोभ परियोजनाबाट ८ लाख टन कार्बन घटाउने दाबी गरेको छ।"

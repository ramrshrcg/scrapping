शीर्षक,विवरण
लिचीका फेदमा लोकल कुखुरापालन,"गोरखा : काठमाडौंका व्यवसायी फणीन्द्र पाण्डे अर्गानिक खाना अभियानमा लागेको धेरै भयो। उनी आफू पनि स्वस्थ खाना खाने, अरूलाई पनि स्वस्थ खुवाउने र स्वस्थ्य जीवन बाँच्ने उद्देश्यमा लागिपरेका छन्। उनी बजारका मिसावटयुक्त खानाले उपभोक्तालाई अस्वस्थ बनाएको र अर्गानिक खाना अभियानमा योगदान गर्नुपर्छ भन्ने सोचका व्यक्ति हुन्। उनले ठमेलमा ग्रिन अर्गानिक क्याफे चलाए भने राजदरबारको उत्तरढोकामा वेलनेस अर्गानिक क्लब पनि सञ्चालन गरे। त्यसपछि, लोकल कुखुरा र माछापालन गर्ने भनेर योजना अघि बढाए। उनले ठमेलमा पर्यटन, होटल, रेस्टुरेन्ट व्यवसाय गरी बस्ने सन्तोष चापागाईं र सर्वकल्याण कँडेलसँग सहकार्य गरी गोरखाको पालुङटार ६ लामबगैंचाको ७० रोपनी जग्गा जोरजाम गरे। त्यसमध्ये ४० रोपनी क्षेत्रफलमा यसअघि नै जग्गाधनीले पाँच सय बोट लिची खेती गरेका थिए। लिचीको बगैंचामा लोकल जातको कुखुरा छोडेर पाल्ने योजना बनाए। अहिले त्यहाँ १० हजार लोकल कुखुरा पालिएका छन्। स्वस्थ, गुणस्तरीय मासु र अन्डा उत्पादन गर्ने लक्ष्य राखेर हामीले लोकल कुखुरा पालेका छौं, चापागाईंले भने, हामीले १३ ब्लक बनाएका छौं। कुनैमा कुखुरा त कुनैमा घाँसखेती गरेका छौं। त्यो घाँस कुखुरालाई दिन्छौं। १२ पोखरी पनि बनाएका छौं। पोखरीमा कुखुराको पौष्टिक तŒवका लागि एजोला रोपेका छौं। बाँकी ३० रोपनी जग्गामा अम्बाखेती गरेको र पछि त्यहाँ पनि कुखुरापालन गर्ने उनले सुनाए। लिची, अम्बाको फेदमा कुखुरा रमाएर चर्ने, लिची र अम्बा उत्पादन पनि राम्रो हुने अनुमान उनीहरूको छ। सात करोड रुपैयाँ लगानीमा सञ्चालन गरिएको गोर्खाल्यान्ड एग्रिकल्चर प्रालि नामको उक्त फर्ममा १ हजार २ सय बट्टाई पनि पालेका छन्। कुखुराका चल्ला पोखराको भेंडीफर्मबाट ल्याउने गरेको उनले बताए। न्यु हेम्पसायर र ब्ल्याक स्ट्रालोप जातका कुखुरा हुन्। ६ महिनाबाट अन्डा पार्न सुरु गर्छ। एक वर्षसम्म अन्डा पार्न दिन्छौं। त्यसपछि ती कुखुरा मासु प्रयोजनका लागि बेच्छौं। अन्डा र मासु भाटभटेनी सुपरमार्केट र हाम्रा वेलनेस क्लब, रेस्टुरेन्टमा खपत हुन्छन्। अहिले दैनिक २५ सय अन्डा उत्पादन हुने गरेका छन्। दैनिक २० हजार अन्डा उत्पादन गर्ने लक्ष्यका साथ काम गरिरहेको चापागाईंले बताए। दैनिक २० हजार अन्डा उत्पादन गर्न ४० हजार कुखुरा पाल्नुपर्छ, उनले भने। आफू पनि स्वस्थ खाना खाने, अरुलाई पनि स्वस्थ खाना खुवाउने र जीवन बाँच्ने उद्देश्यका साथ यस फर्म स्थापना गरिएको चापागाईंको भनाइ छ। गोरखामा कुखुरापालन गरिएको र झापामा माछापालन गरिएको उनले बताए। जति उत्पादन गरे पनि मार्केटका लागि कुनै समस्या छैन। त्यो वातावरण हामीले बनाएका छौं, उनले भने। कुखुरा फर्ममा स्थानीय सात जनाले रोजगारी पनि पाएका छन्। कुखुरा फर्ममा पानीको अभाव, चितुवा, स्याल र वन बिरालोलगायतका जंगली जनावरले आक्रमण गरेर समस्या बनाएको उनले सुनाए।"
उपाधिका लागि झापा र मोरङ भिड्ने,फिदिम : फिदिममा जारी प्रथम वाईवाई अन्तर्राष्ट्रिय आमन्त्रित किराँत गोल्डकप फुटबल प्रतियोगितामा उपाधिका लागि झापाको बिर्तामोड युनाइटेड क्लब र मोरङको डाँगीहाट फुटबल क्लब भिड्ने भएका छन्। बिहीबार फाइनल खेलको समीकरण पूरा भएसँगै उपाधि कब्जाका लागि झापा र मोरङ भिड्ने निश्चित भएको हो। फिदिम माविको मैदानमा बिहीबार भएको सेमिफाइनलको अन्तिम खेलमा ताप्लेजुङको कर्णसिंह सोनाम स्मृति क्लबलाई २१ गोलले पराजित गर्दै झापा फाइनल प्रवेश गरेको हो। बुधबार भएको सेमिफाइनलको पहिलो खेलमा आयोजक पाँचथर क्लबलाई टाइब्रेकरमा ४१ गोलले हराउँदै मोरङले फाइनलको स्थान बनाएको छ। झापाको जितका लागि रोमन भुजेल र प्रदीप बुढाथोकीले एकएक गोल गरे। ताप्लेजुङको सात्वनाका लागि दिपेश लिम्बूले गोल गरेका थिए। खेल सुरु भएको ८ मिनेटमा ताप्लेजुङका दिपेशले सुरुवाती गोल गरेका थिए। ३१औं मिनेटमा बिर्तामोडका रोमन भुजेलले गोल फर्काएर खेललाई बराबरीमा ल्याए। ताप्लेजुङका खेलाडीले डी बक्सभित्र फाउल गरेपछि रोमनले पेनाल्टी किकबाट गोल गरेका थिए। निकै प्रतिस्पर्धात्मक खेलमा पहिलो हाफको इञ्जुरी समयमा झापाका प्रदीप बुढाथोकीले निर्णायक गोल गरेर टिमलाई फाइनलको स्थान दिलाए। दोस्रो हाफमा ताप्लेजुङले निकै आक्रमक खेले पनि जवाफी गोल गर्न नसक्दा उसले सेमी फाइनलबाटै बाहिरिनुपयो। बिहीबारको खेलमा झापाका गोलकर्ता प्रदीप बुढाथोकी म्यान अफ दी म्याच घोषित भए। उनलाई कार्यक्रमका प्रमुख अतिथि नेकपा माओवादीका कोशी प्रदेश अध्यक्ष हर्क नेम्बाङ (मिक्सो) र आयोजक पाँचथर फुटबल क्लबका अध्यक्ष अनुराग केप्छाकी मगरले ५ हजार नगद पुरस्कार प्रदान गरे। प्रतियोगिताको विजेता टिमले ४ लाख ४ हजार ४ सय ४४ रुपैयाँ र उपविजेता टिमले २ लाख २ हजार २ सय २२ रुपैयाँ प्राप्त गर्नेछ। यो जिल्लाकै सर्वाधिक पुरस्कार राशिको फुटबल प्रतियोगिता हो।
६९० विद्यार्थीको एकसाथ नृत्य,"नेपालगन्ज : पाँच कठ्ठा अर्थात् झन्डै १७ सय मिटरको रेड कार्पेट ओछ्याएको ठूलो स्टेज छ। रातो, सेतो, कालो, पहेँलो, हरियो, सुन्तला, सुनौलो, बैजनीलगायतका पीजीदेखि कक्षा १० सम्मका कक्षापिच्छे १२ रंगका लुगा लगाएका धेरै जना विद्यार्थीहरू आउँछन्। एकसाथ एकपछि अर्को गर्दै सातवटा गीत बज्छन्। मंसिर महिनाको पारिलो घाममा के छात्र, के छात्रा सबै रमाउँदै २० मिनेटसम्म नाचेको पत्तो नै लाग्दैन। नृत्यको फोटो र भिडियो खिच्न एकसाथ दर्जनौं मोबाइलका क्यामेरा तेर्सिन्छन्। ती पत्रकार नभएर अभिभावक थिए। यो दृश्य नेपालगन्जको सोफिया रेसिडेन्सियल विद्यालयको १७औं वार्षिकोत्सव तथा क्रिसमस उत्सवमा आयोजित विद्यार्थीको सामूहिक कलरफुल डान्सको हो। विद्यालयका प्रधानाध्यापक सुशीला बसेलका अनुसार पीजीदेखि कक्षा १० सम्मका ६९० जना विद्यार्थीलाई एकसाथ नृत्य गराइएको हो। सुरुमा हरेक कक्षाका विद्यार्थीलाई अभ्यास गराइएको थियो। त्यसपछि सबै विद्यार्थीलाई एकसाथ मैदानमा उतारिएको थियो। त्यसैले त सबैले एउटै लयमा नृत्य गर्न सके, विद्यालयका म्युजिक शिक्षक सुरेश गुरुङले प्रतिक्रिया दिए, एकसाथ यति धेरै विद्यार्थीलाई नृत्य गराउनु चुनौतीको कुरा हो तर हामीले हरेक वर्ष सामूहिक नृत्य गराइरहेका छौं। रोचक कुरा त के छ भने एउटा गीत सकिएर अर्को गीत बज्दा विद्यार्थीहरू एक ठाउँबाट अर्को ठाउँमा नाच्दैनाच्दै अर्को किनारमा पुगिसकेका हुन्छन्। २० मिनेटको अवधिमा नाच्दानाच्दै विद्यार्थी पाँच कठ्ठा क्षेत्रफललाई एक फन्को मारिसकेका थिए। यतिधेरै विद्यार्थीको सामूहिक नृत्यबाट उत्साही भएर नेपालगन्जका नगर प्रमुख प्रशान्त विष्टले विद्यालयलाई पाठ्यक्रमको ज्ञानसँगै अतिरिक्त क्रियाकलापमा जोड दिन सुझाव दिए। उनले अभिभावकलाई पनि आफ्ना सन्तानलाई समय दिन ध्यानाकर्षण गरे। उनले भने, तपार्इंको छोराछोरी डाक्टर, इन्जिनियर त होलान्। आमाबुबालाई कतै वृद्धाश्रममा त छोडिरहेका छैनन्, उनले भने, आज तपाईंले समय दिएर असल सन्तान बनाउनुभयो भने भोलि सन्तानले पनि तपाईंलाई हेर्ने छन्। विद्यालयको वार्षिकोत्सवमा विद्यार्थीले नाटक पनि प्रस्तुत गरेका थिए। कार्यक्रमको सञ्चालक पनि विद्यार्थी नै थिए।"
अख्तियारले बोलायो ३ विदेशी कम्पनी,"काठमाडौं : वाइडबडी विमान खरिद प्रक्रियामा जोडिएका तीन विदेशी कम्पनीका सञ्चालकलाई अख्तियार दुरुपयोग अनुसन्धान आयोगले बयानका लागि बोलाएको छ । नेपाल वायुसेवा निगमले वाइडबडी विमान खरिद गर्दा भएको भनिएको भ्रष्टाचार प्रकरणको अनुसन्धानका लागि अख्तियारले नेपाली मूलका बेलायती नागरिक दीपक शर्मा, जर्मन नागरिक क्रिश्चियन न्ह्युलेन र रोमानियाका नागरिक ओलेग कालिस्त्रुलाई १५ दिनभित्र उपस्थित हुन सार्वजनिक सूचना जारी गरेको हो । भ्रष्टाचार निवारण ऐन २०५९ को दफा ४३ अनुसार नेपाल वायु सेवा निगमको ए३३०२०० विमान खरिदमा भएको भ्रष्टाचारको अनुसन्धानका लागि उनीहरूलाई सूचना प्रकाशित भएको १५ दिनभित्र राहदानीसहित हाजिर हुन निर्देशन गरिएको छ । हालैको तस्बिरसहित कोठा नं १०८ मा अख्तियार दुरुपयोग अनुसन्धान आयोगको टंगाल कार्यालयमा व्यक्तिगत रूपमा हाजिर हुनुपर्ने जानकारी गराइन्छ, सूचनामा भनिएको छ, यस सूचनाको अवहेलना गरेमा नेपालको प्रचलित कानुनबमोजिम थप कानुनी कारबाही हुनेछ । अख्तियारले वाइडबडी जहाज खरिदको विषयमा २०७५ असोजबाट अनुसन्धान थालेको हो तर, अहिलेसम्म निश्कर्षमा भने पुयाएको छैन । निगमले दुइटा वाइडबडी विमान उत्पादक कम्पनीसँग नकिनी बिचौलियासँग करिब २४ अर्ब रुपैयाँमा किनेको थियो । त्यसमा बिचौलियाका नाटकीय कम्पनी खोलिएका थिए । त्यसको म्याक्सिमम टेकअफ वेट (एमटीओडब्लू) समेत सम्झौताभन्दा कम ल्याएको थियो । वाइडबडी विमान खरिदमा संसद्को सार्वजनिक लेखा समिति र महालेखा परीक्षकको कार्यालयले भ्रष्टाचार ठहर गरेको थियो । सार्वजनिक लेखा समितिले निगमले एयरबसको दुइटा वाइडबडी जहाज किन्दा ४ अर्ब ३५ करोड ५६ लाख रुपैयाँ भ्रष्टाचार भएको निष्कर्ष निकालेको थियो । अनियमिततामा तत्कालीन बहालवाला पर्यटनमन्त्री रवीन्द्र अधिकारी तथा दुई पूर्वपर्यटनमन्त्री जितेन्द्रनारायण देव र जीवनबहादुर शाहीलाई पनि दोषी ठहर गर्दै कारबाहीका लागि सिफारिस गरेको थियो ।"
रोकिएको हात्ती महोत्सव यसपालि,"चितवन : पर्यटकीय नगरी चितवनको सौराहामा हात्ती महोत्सवको तयारी थालिएको छ। ४ वर्षदेखि रोकिएको महोत्सव यो वर्षबाट फेरि सुरु गर्न लागिएको हो। पुस १० गतेदेखि १४ गतेसम्म क्षेत्रीय होटल संघ नेपाल सौराहाले १७औं हात्ती तथा पर्यटन महोत्सवका रूपमा तयारी गरेको हो। कोभिडको संक्रमणका कारण सन् १०१८ पछि हात्ती महोत्सव हुन सकेको थिएन। सौराहामा अंग्रेजी नयाँ वर्षमा पर्यटक भित्र्याउन हात्ती तथा पर्यटन महोत्सव आयोजना गर्न लागिएको हात्ती तथा पर्यटन महोत्सवका संयोजक ओमप्रकाश पाण्डेले बताए। लामो समयदेखि रोकिएको महोत्सव पर्यटक भित्र्याउन यसपटकदेखि नयाँ ढंगले गर्दैछौं, पाण्डेले भने, विभिन्न संघसंस्थासँग समन्वय र छलफल सुरु गरेका छौं। त्यसपछि बाँकी काम हुनेछ। विगतको भन्दा यसपटक संस्करणमा हात्ती महोत्सवलाई केही परिमार्जन गरिएको छ। हात्तीमैत्री गतिविधि मात्रै सञ्चालन गरिने आयोजकले जनाएको छ। यसपटक हात्तीलाई दुःख नहुने खालका गतिविधि गरिँदैछ। पहिला गरिँदै आएको छावाको फुटबल, पोलो, हात्ती दौड यसपटक हुँदैन। यसपटक हात्तीको वनभोज, हात्ती सुन्दरी प्रतियोगिता मात्रै गरिने भएको छ। साथै डुंगा दौड, पर्यटकीय गोष्ठी र सेमिनार पनि हुने क्षेत्रीय होटल संघ सौराहाका महासचिव गुणराज थपलियाले बताए। पशुअधिकारकर्मीले हिजो भनेका सुझावलाई मनन् गरेर हात्तीलाई दुःख नदिने खालका गतिविधि हुनेछ, थपलियाले भने, हात्ती मात्रै होइन पर्यटन महोत्सवका रूपमा परिमार्जन गरेका छांै। त्यसमा गोष्ठी र सेमिनारसहितको कार्यक्रम हुनेछ। हात्ती महोत्सवको मुख्य आकर्षण भनेको हात्ती सुन्दरी प्रतियोगिता हो। हात्तीको सरसफाइ, स्वास्थ्य र सजावटको मूल्याङन हात्तीको सुन्दरीको उपाधि दिइन्छ। त्यस्तै हात्तीको वनभोज अर्को आकर्षण हुनेछ। हात्तीलाई बिदा दिएर एक दिन उसलाई मनपर्ने परिकार खुवाइन्छ। पशु चिकित्सक र प्राविधिकसहित सामूहिक वनभोज गराइन्छ। यसपटक ३० वटा निजीसहित ४० हात्ती सहभागी गराइँदैछ। युनाइटेड हात्ती सञ्चालन सहकारी संस्थाका अध्यक्ष दीपेन्द्र खतिवडाले बताए। हात्तीको संरक्षण हाम्रो प्राथमिकता हो, उनले भने, हात्तीको स्याहार, स्वास्थ्यसहितको कार्यक्रम आकर्षण हुनेछ। कोभिडको कारण सन् २०१८ देखि हात्ती महोत्सव रोकिएको थियो। यसपटक हात्ती महोत्सवको स्थान पनि परिवर्तन गरिएको छ। यसअघि बाघमारा मध्यवर्ती सामुदायिक वनमा गरिँदै आएको हात्ती महोत्सव यसपटक चित्रसारीको चौरमा गर्न लागिएको हो। महोत्सवले बाह्यसँगै आन्तरिक पर्यटक आउने क्षेत्रीय होटल संघ सौराहा कोषाध्यक्ष माधव दुवाडीले बताए। यसपटक प्रचारप्रसारका लागि ट्राभल एजेन्सीसहित विदेशी मिडियालाई पनि लक्षित गरेका छौं, उनले भने, यसले पर्यटक बढ्नेछ भन्ने सोचेका छौं।"
"कठ्यांग्रिए भूकम्पपीडित सुत्केरी, भन्छन् चिसो थेग्नै मुस्किल भो","जाजरकोट : भर्खरीकी सुत्केरी। पालमुनिको बसाई। मुटु छेड्ने सिरेटो। जाजरकोट जिल्लाको छेडागाड नगरपालिका१ चिउरीकी विमला महर सुत्केरी भएको बिहीबार १२ दिन मात्र भएको छ। उनीलाई चिसो थेग्न निकै मुस्किल परेको छ। मंगलबारबाट धेरै वर्षा हुन नसके पनि हल्का वर्षातका कारण चिसो निकै बढेको छ। चिसोले निकै समस्यामा परेको विमलाले बताइन्। चिसोले राति निन्द्रा नपरेपछि दिउँसो घाममा सुत्ने गरेको तर तीन दिनयता भइरहेको बदलीले गर्दा समस्या भएको उनको भनाइ छ। चिसोले गर्दा होला रातभर बच्चा रोइरहन्छ। म पनि सुन्निएकी छु उनले भनिन् बाँच्न गाह्रो भो त्रिपालको बसाई र चिसोले गर्दा निकै सतायो। नलगाड नगरपालिका१ चिउरीकी मोतिकला महरले यसरी कष्टकर जीवनयापन गर्नुपर्ने अबस्था आइलाग्ला भन्ने कल्पना समेत गरेकि थिइनन्। कात्तिक १७ गते राति गएको भूकम्पले घर भत्किएपछि ३ महिनाको शिशुलाई काँखीमा च्यापेर मोतीकला पालमुनि बस्न बाध्य छन्। माथिबाट चुहिने शीत र नदीको किनारबाट चल्ने सिरेटोबाट आफू र शिशुलाई कसरी जोगाउने भन्ने चिन्ताले मोतीकलालाई निकै पिरोल्न थालेको छ। मोतीकलाले शिशुलाई चिसोबाट जोगाउन निकै सकस भएको बताइन्। टेन्टभित्र आगो बाल्न नमिल्दा समस्या भएको छ मोतीकलाले भनिन्, टेन्टभित्र आगो बाल्न मिल्ने भए आफू र बच्चालाई सेक्न हुन्थ्यो, आगो बाल्न मिल्दैन, चिसोले निकै सतायो। बच्चा विरामी छ। चिसोले गर्दा विहान उठ्दा मेरो मुख सुनिएको हुन्छ। कसरी बाँच्ने हो। चिसोले बाँच्नै मुस्किल भइसक्यो। केही दिनअघि चिउरी गाउँकी लक्ष्मी महरले गाउँमै बच्चा जन्माउन नसकेपछि नगर स्वास्थ्य अस्पताल दल्ली गइन्। अस्पतालले उनको सुत्केरी गराए पनि बच्चा बनाउन नसकिएको चिउरीकी महिला स्वास्थ्य स्वयंसेविका शीतला विकले जानकारी दिइन्। २ सयभन्दा बढी घरधुरी रहेको चिउरी गाउँमा ४५ जना सुत्केरीसँगै १२ जना गर्भवती महिला भएको स्वयंसेविका विकले बताएकी छन्। चिउरीकी सुत्केरी र गर्भवती महिलाहरूलाई टेन्ट मात्र नभएर न्यानो कपडा, पोषणयुक्त खाद्यन्नको अभाव भइरहेको स्वयंसेविका विकको भनाइ रहेको छ। अधिकांश दलित बस्ती रहेको चिउरीमा भूकम्पले १३ जनाको ज्यान लिएको थियो। विपन्न बर्गका समुदायका बाहुल्यता रहेको यस गाउँमा लत्ताकपडा र खानेकुराको समेत अभाव देखिएको छ। नलगाड नगरपालिका४ बाउसेखोलाकी २० वर्षीया पवित्रा बोहरा सुत्केरी भएको महिना दिन भयो। त्रिपालमुनि बस्नुपर्दा उनलाई पनि चिसोले सताउन थालेको छ। बच्चा पनि विरामी छ। रुघाखोकी लागेको छ। म आफंै पनि बिरामी छु उनले भनिन्, निकै कष्ट छ। रात काट्न मुस्किल भो। त्रिपालको चिसोले बाँचिएला जस्तो लाग्दैन। कठ्याङ्ग्रिने चिसो सुत्केरीलाई निकै सताइरहेको छ। यी सुत्केरी केही प्रतिनिधि उदाहरण मात्र हुन्। जाजरकोट भूकम्पपीडितहरूले त्रिपालमा रात कटाउन थालेको एक महिना भएको छ। दिनहुँ बढ्दो चिसोले उनीहरूको रात कष्टकर बन्दै जाँदा अस्थायी टहराका लागि सरकारले दिने भनेको सहयोग रकमको पहिलो किस्तासमेत पाउन सकेका छैनन्। अस्थायी आवासको अनुदानका लागि कार्यविधि संशोधन गरेर सहज बनाइएको सरकारले दाबी गरे पनि स्थानीय तहले बैंक खाता खोल्नुपर्ने, प्रहरी मुचुल्का चाहिनेलगायतका झन्झटका कारण पीडित परिवारले अहिलेसम्म अनुदान पाउन सकेका छैनन्। जसका कारण अस्थायी आवासमा मंसिरभित्र सार्ने सरकारी योजना अलपत्र पर्ने देखिएको छ ।"
एनसेल प्रकरण छानबिन गर्न उच्चस्तरीय समिति,"काठमाडौं : दूरसञ्चार प्राधिकरण नियमावलीले भन्छ चुक्ता पुँजीको ५ प्रतिशतभन्दा बढी सेयर खरिद वा बिक्री वितरण गर्नुअघि प्राधिकरणको स्वीकृति लिनुपर्छ। तर, आजियाटाले एनसेलले ८० प्रतिशत सेयर बिक्री गर्दा प्राधिकरणको उक्त नियमको पूरै उल्लंघन गर्यो। त्यति मात्र होइन, सेयर बिक्रीसम्बन्धी कामकारबाही विदेशमै भए। अर्को रहस्यमयी सूचना पनि सार्वजनिक भयो आजियाटाले १ खर्ब ४३ अर्बमा किनेको सेयर स्पेकट्रलाइट युकेलाई ६६ अर्बमा मात्रै बिक्री गर्यो। एनसेलको सेयर बिक्रीसम्बन्धी यो निर्णयले सिंगो मुलुक तरंगित भयो। राजनीतिक दल, नागरिक समाज, सरकार र संसद्ले एनसेलको सेयर खरिद बिक्रीप्रति शंका व्यक्त गरे। राज्यलाई ठूलो परिणामको लाभकर छल्न र (कानुनअनुसार ६ वर्षपछि सरकारको स्वामित्व) मा आउन नदिन एनसेलको सेयर खरिद बिक्री वितरणको प्रपञ्च रचिएको जानकारहरू बताउँछन्। त्यसैकारण सरकारले बिहीबार छानबिन समिति नै गठन गर्यो। नियामक निकाय (दूरसञ्चार प्राधिकरण) लाई थाहै नदिई एनसेलको सेयर खरिद बिक्रीप्रति आशंका व्यक्त गर्दै सरकारले पूर्वमहालेखा परीक्षक टंकमणि शर्माको संयोजकत्वमा पाँच सदस्यीय समिति गठन गरेको हो। मन्त्रिपरिषद् बैठकले गठन गरेको समितिमा सरकारका सचिव फणिन्द्र गौतम, सहसचिव बाबुराम भण्डारी, सहसचिव रितेशकुमार शाक्य र आइक्यानका अध्यक्ष सुजनकुमार काफ्ले छन्। समितिलाई ३० दिनभित्र प्रतिवेदन पेस गर्न समयावधि तोकिएको छ। एनसेलको सेयर खरिद बिक्रीमा पूर्वस्वीकृति नलिएको भन्दै उच्च अदालत पाटनले पनि एनसेलको सेयर खरिद बिक्री रोक्न अल्पकालीन अन्तरिम आदेश जारी गरेको छ। न्यायाधीश पुरुषोत्तमप्रसाद ढकालको एकल इजलासले कम्पनी रजिस्ट्रारको कार्यालयविरुद्ध अल्पकालीन अन्तरिम आदेश जारी गरेको हो। संसद्को सार्वजनिक लेखा समितिले एनसेलको खरिद बिक्री रोक्का गर्न नेपाल सरकारलाई अनुरोध गरिसकेको छ। सञ्चार तथा सूचना प्रविधि मन्त्रालयले विज्ञप्ति जारी गर्दै प्रधानमन्त्री पुष्पकमल दाहालले सम्बन्धित निकायलाई अनुसन्धान गर्न निर्देशन दिइसकेको र नेपाल दूरसञ्चार प्राधिकरणले समेत सेयर खरिद बिक्री गर्दा स्वीकृति नलिएको प्राप्त मिसिलको आधारमा उक्त आदेश दिएको बताइएको छ। दूरसञ्चार ऐन, २०५३ अनुसार विदेशी कम्पनीसँग स्वामित्व रहेको दूरसञ्चार सेवा प्रदायकको लाइसेन्स अवधि २५ वर्ष पुगेपछि स्वतः सरकारको स्वामित्वमा आउँछ। त्यसअनुसार ६ वर्षपछि एनसेल सरकारको स्वामित्वमा आउनुपर्ने हो। तर, नेपाली नागरिकको नाममा सेयर ल्याउँदा सरकारको स्वामित्वमा आउन रोकिन्छ। प्रतिनिधिसभाको अर्थसमितिका सदस्य पूर्णबहादूर तामाङ कानुनी रूपमा एनसेलले काम गरेको २५ वर्षपछि सरकारलाई बुझाउनुपर्ने भन्ने व्यवस्था हुँदाहँुदै आत्तियर यत्ति थोरैमा सेयर गुपचुप बेच्नु नै गलत भएको तर्क गर्छन्। यदि ६ अर्ब हाराहारीमा बेच्ने नै हो भने पनि किन बाहिरलाई बेच्नु ? हामी सांसदलाई नै बेचेको भए हुन्थ्यो नि ! तर भित्रको बिचौलिया पसेको छ भन्ने आशंका छ, तामाङले अन्नपूर्णसँग भने, सम्झौताअनुसार नेपाल सरकारलाई बुझाउनुपर्छ भन्ने सम्झौता हुँदाहँुदै कसले खेती गर्न खोज्यो भन्ने हो। यदि यसको गडबडीमा राजनीति दलका नेता संलग्न रहेको भए पनि उनीहरू पनि जेलमै जानुपर्छ। संसद्कै सार्वजनिक लेखा समितिका सभापति ऋषिकेश पोखरेल समितिको निर्देशनअनुसार सरकारले छानबिन समिति गठन गरेको बताउँछन्। अधिकांश छानबिन समिति लम्बेतान प्रक्रियामा लैजाने गरिन्छ, सभापति पोखरेल भन्छन्, परिस्थितिलाई सेलाउनका लागि बीचमा अन्य फन्डा निकाल्ने र विवाद साम्य भएपछि गुपचुपमा बेइमानीलाई साथ दिने पुरानो प्रचलन छ। यसपटक त्यस्तो नहोस् भन्नेमा समिति सचेत छ। समितिले ३० दिनभित्र छानबिन सम्पन्न गरेर कारबाहीको प्रक्रिया अघि बढाउन उनले आग्रह गरे। यसबारे आमजनतालाई पारदर्शी रूपमा वास्तविकता जानकारी दिइनुपर्छ, उनले भने। विदेशमा बिक्री गरिएकोमा कानुनी प्रक्रिया के हुनुपथ्र्यो ? करको अवस्था के कस्तो छ भनेर ? हेर्नुपथ्र्यो, लेखा समिति सभापति पोखरेलले भने, हाकाहाकी यसो गर्नका नीम्ति कसले यत्ति ठूलो आड दियो ? यसमा संलग्न व्यक्तिहरू को हुन भनेर पनि हेर्नुपर्छ। पहिला सम्झौता गर्ने तर सरकारलाई हस्तान्तरण गर्ने बेला अर्कोलाई बेच्यो भने कस्तो व्यवस्था हुनुपर्छ भन्नेबारे स्पष्ट नीति पनि बनाइनुपर्ने पोखरेलले बताए। अर्थ मन्त्रालयका पूर्वअर्थसचिव सुमन शर्मा नेपालभित्र भएको कम्पनी देशभित्रै कारोबार भएको रेकर्ड हुनुपर्ने र कर पारदर्शी भएर तिर्नुपर्नेमा ध्यान दिन जरुरी भएको औंल्याए। यो देशबाहिर बिक्री भएकाले यसलाई नेपालले कत्तिको मान्यता दिने भन्नेबारे पनि बलियो कानुन हुन जरुरी भएको सुझाव दिए। नेपाल दूरसञ्चार प्राधिकरणका अध्यक्षले पनि कानुनी रूपमा के गर्न सकिन्छ भनेर हेर्नुपर्ने भनी सकेका छन्। बिक्री गर्नुअघि नियामक निकायसँग पूर्वस्वीकृति लिनुपथ्र्यो होलानी। यदि यस्तो कानुन छैन भने बनाइनुपर्यो, उनले अन्नपूर्णसँग भने, यसैले हामी भावनात्मक मात्रै हुनुभएन, कानुनी आधार पनि स्थापित हुनुपर्यो। कर छलेको हो भने सोहीअनुसार कारबाही गर्नुपर्यो। नेपाल दूरसञ्चार प्राधिकरणका अध्यक्ष पुरुषोत्तम खनाल अब प्राधिकरणभन्दा माथि नेपाल सरकारले नै एनसेलबारे अध्ययन गर्न प्रवेश गरेकाले यो छानबिन समितिले सत्यतथ्य ल्याउने विश्वास गर्छन्। उनी भन्छन्, यसले भोलिका लागि रोडम्याप स्पष्ट गर्ने र यसलाई प्राधिकरणलगायत सम्बद्ध अन्य निकायले पनि सघाउनुपर्छ। यो समितिको प्रतिवेदन आएपछि प्राधिकरणले थप प्रक्रिया वा के गर्ने भन्ने बाटो तय गर्ने छ।"
पोर्चुगलका प्रस्तावित राजदूत सनिल नेपालको नाम सुनुवाई समितिबाट अनुमोदन,काठमाडौं : संसदीय सुनुवाइ समितिले पोर्चुगलको राजदूतमा सिफारिस सनिल नेपालको नाम सर्वसम्मतिले अनुमोदन गरेको छ। सिंहदरबारमा शुक्रबार बसेको समिति बैठकले पोर्चुगलको राजदूतमा सिफारिस नेपालको संसदीय सुनुवाई गर्दै सर्वसम्मतरूपमा अनुमोदन गरेको हो। नेपालबिरुद्ध समितिमा एक उजुरी परेको थियो भने समितिले शुक्रबार नै उजुरीकर्ता छलफल र प्रस्तावित राजदूतसंग संसदीय सुनुवाई गरेको थियो। सुनुवाई पछि समितिले सर्वसम्मतरूपमा पोर्चुगलको राजदूतमा सिफारिस नेपालको नाम अनुमोदन गरेको समिति सभापति पशुपति शमशेर जबराले जानकारी दिए। गत कार्तिक २३ गते बसेको मन्त्रिपरिषद्को बैठकले नेपाललाई पोर्चुगलको राजदूतमा सिफारिस गर्ने निर्णय गरेको थियो। सुनुवाई समितिबाट अनुमोदन भएसँगै राष्ट्रपतिबाट राजदूत पदमा नियुक्त गर्ने संवैधानिक व्यवस्था छ।
सङ्क्रमणकालीन न्यायसम्बन्धी विधेयक निष्कर्षमा पुर्याउन छलफल भइरहेको छ : सभामुख घिमिरे,काठमाडौं : प्रतिनिधिसभाका सभामुख देवराज घिमिरेले सङ्क्रमणकालीन न्याय सम्बन्धी विधेयकलाई सहमतिमा नै छिटो टुंगोमा पुर्याउनुपर्नेमा जोड दिएका छन्। शुक्रबार ललितपुरमा १५ औं मानवअधिकार राष्ट्रिय महाभेला उद्घाटन गर्दै सभामुख घिमिरेले राजनीतिक दल र नेताहरुले आफ्नो दायित्वलाई बुझ्दै सङ्क्रमणकालीन न्याय सम्बन्धी विधेयकलाई सहमतिमा नै छिटो टुङ्गोमा पुर्याउनुपर्नेमा जोड दिएका हुन्। सङ्क्रमणकालीन न्याय सम्पादन गर्ने र सदाका लागि विगतका दिनलाई बिर्सिएर पीडितले शान्ति महसुस गर्ने गरि समाधान खोज्नका लागि आवश्यक कानूनले पूर्णता पाउन बाँकी रहेको उनको भनाइ छ। सभामुख घिमिरेले १८ वर्षअघि शान्तिप्रक्रियामा हस्ताक्षर भएर समाज अघि बढेपनि विविध कारणले आधारभूत रुपमा शान्तिप्रक्रियालाई निष्कर्षमा पुर्याउने काम अधुरो नै रहेको धारणा राखे। उनले संसद्को आगामी अधिवेशनमा सङ्क्रमणकालीन न्याय सम्बन्धी विधेयकलाई टुङ्गोमा पुर्याउन सफल हुने विश्वास व्यक्त गरे। सभामुख घिमिरेले असहमतिका रूपमा रहेका पक्षलाई सहमतिमा ल्याउँदै सङ्क्रमणकालीन न्यायसम्बन्धी विधेयकलाई निष्कर्षमा पुर्याउन आफूले पनि छलफल गरिरहेको जानकारी दिए। कार्यक्रममा मानवअधिकारकर्मीहरुलाई सम्मान गरिएको थियो।
राष्ट्रियताको पक्षमा बोल्दा एमालेको सरकार ढल्यो : ओली,"गोरखा : नेकपा एमालेका अध्यक्ष केपी शर्मा ओलीले राष्ट्रियताको पक्षमा दर्बिलो बन्दा आफ्नो नेतृत्वको सरकार ढालिएको दाबी गरेका छन्। मध्यपहाडी लोकमार्ग केन्द्रित संकल्प यात्राको क्रममा शुक्रबार साँझ गोरखाको पालुङटार आइपुगेका अध्यक्ष ओलीले त्यहाँ आयोजित सभालाई सम्बोधन गर्दै वामपन्थी खोल ओढेकालाई नै प्रयोग गरेर सरकार ढलाइएको दाबी गरे। '५८ वर्षदेखि हाम्रो लिपुलेक, लिम्पियाधुरा भारतले नियन्त्रणमा लिएको थियो, कब्जा गरेको थियो। त्यस विषयमा कसैले चर्चा गरेको थिएन। त्यसलाई नेकपा एमालेले गम्भीर चर्चाको विषय बनायो। नयाँ नक्शा बनायो। नक्शा पास गर्यो र त्यसलाई अनुमोदन गर्न भारतलाई पत्राचार गर्यो। हाम्रो जमिन कब्जा गरिरहनुभएको रहेछ, फिर्ता गर्नुस् भन्यो। एमाले त्यसकारण सरकारबाट ढल्यो। एमालेलाई ध्वस्त पार्न खोजियो,' उनले भने। वामपन्थी आन्दोलन भनेर दुई तिहाइको सरकार बनाएको तर वामपन्थीकै खोल ओढ्नेहरू एमाले ध्वस्त पार्ने अभियानमा लागेको उनको आरोप छ। वामपन्थीको नेतृत्वमा दुई तिहाइको सरकार थियो। सात प्रदेशमध्य छ वटामा वामपन्थी नेतृत्वमा सरकार थियो। त्यसलाई ध्वस्त पार्ने अरु कोही होइनन्, वामपन्थीको खोल ओढ्नेहरू नै हुन्,' उनले भने, अहिले के बुझ्न जरुरी छ भने, सबै मिलेर एमालेलाई समाप्त पार्न खोज्दा पनि अहिले सबैभन्दा लोकप्रिय पार्टी एमाले नै हो। यति पर्याप्त छैन। नेकपा एमाले मुलुकलाई समृद्ध बनाउन चाहन्छ। अध्यक्ष ओली शुक्रबार गोरखा सदरमुकाममा रहने र शनिबार गोरखाको आरुघाट, धादिङको मध्यपहाडी लोकमार्ग हुँदै अघि बढ्ने कार्यक्रम रहेको एमालेले जनाएको छ।"
गेटा कलेजलाई देशकै पहिलो मेडिकल विश्वविद्यालय बनाउँछु : प्रधानमन्त्री,"धनगढी : प्रधानमन्त्री पुष्पकमल दाहालले अहिले देशमा केही पनि भएको छैन भनेर जनतालाई अन्धकारमा देखाउनेहरू हाबी भइरहेको आरोप लगाएका छन्। शुक्रबार धनगढीमा १७औं संस्करणको सुदूरपश्चिम महोत्सवको उद्घाटन गर्दै प्रधानमन्त्री दाहालले यस्तो आरोप लगाएका हुन्। अहिले देशमा केही पनि भएको छैन। जताततै अन्धकार छ। यो ब्यवस्था नै ठीक होइन भन्नेहरूको जमात हाबी हुन थालेको छ। तर प्रमुख प्रतिपक्षीसहित सत्तारुढ गठबन्धन त्यस्तो आवाजको विरुद्धमा एक ठाउँमा आएका छौं,' दाहालले भने, 'जुन देशका जनता निरास भए त्यस देशमा विकास र समृद्धि हुँदैन, अहिले ब्यवस्थाविरुद्ध जनतालाई भड्काउनेहरू हाबी भएका छन्। प्रधानमन्त्री दाहालले आफू प्रधानमन्त्री हुँदासम्म देशको अहित हुने खालको कुनै पनि गतिविधि हुन नदिने दाबी गरे। म देशको समृद्धिको खाका बोकेर अघि बढिरहेको छु। म सत्तामा गएको बेलाको भन्दा अर्थतन्त्र सुधार भएको छ। राजश्व वृद्धि भएको छ। सार्क मुलुकमा सबैभन्दा बढी विदेशी मुद्रा हाम्रो देशमा सञ्चिति बढी छ। ७ महिनाका लागि मात्र छ भनिएको सञ्चिति १७ महिना पुगेको छ। तर धेरैले जनतालाई देश श्रीलंका भइसक्यो भनेर भ्रममा पारिरहेका छन्,' उनले भने। समृद्धि र विकासको अभियानमा सबै नेपालीको सहयोगको अपेक्षा गरेको उनको भनाइ छ। लामो समय खिचातानीमा परेको तर अहिले सय शय्याको अस्पतालका रूपमा सञ्चालनमा आएको गेटा मेडिकल कलेजलाई देशकै पहिलो मेडिकल विश्वविद्यालय बनाइने दाबी प्रधानमन्त्रीले गरे। 'मेरै पालामा मेडिकल कलेजको पूर्वाधारको काम सुरु भएको हो। मेरै पालामा त्यसलाई देशकै पहिलो सहिद दशरथ चन्द स्वास्थ्य विज्ञान विश्वविद्यालय बनाउने तयारी अघि बढिसकेको छ। शिक्षा र स्वास्थ्य मन्त्रालयको रायका आधारमा मेडिकल विश्वविद्यालयको क्याबिनेट निर्णय भइसकेको छ। अरु काम अघि बढिरहेको छ,' उनले भने। उनले फाप्ला रंगशालालाई पनि आगामी क्याबिनेटमा राष्ट्रिय गौरवको आयोजनामा राख्ने प्रतिवद्धता जनाएका थिए। कैलाली उद्योग वाणिज्य संघका अध्यक्ष पुष्पराज कुँवरको अध्यक्षतामा भएको कार्यक्रममा प्रधानमन्त्री दाहाललाई १० बुँदे माग र १० किलो फूलको माला लगाइएको थियो। २०६३ सालमा २१ किलोको माला र २१ बुँदे माग बाट सुरु भएको सालिन आन्दोलनमा अहिलेसम्म ११ मागहरू आंशिक पूरा भएकाले १० बुँदे माग र १० किलोको माला लगाइएको हो।"
लेखातर्फ एकैपटक ५०८ जना कर्मचारीको सरुवा (सूचीसहित),"काठमाडौं : सरकारले लेखा समूहका ५०८ जना कर्मचारीको सरुवा गरेको छ। महालेखा नियन्त्रक कार्यालयको निर्णयअनुसार प्रशासन सेवा र लेखा समूहका उनीहरूलाई सरुवा गरेको हो। जसमा उपमहालेखा नियन्त्रक विष्णुहरि बराललाई लोक सेवा आयोग, उपसचिव दिलकुमार खड्कालाई महान्यायाधीवक्ताको कार्यालय, लक्ष्मी प्रसाद जोशीलाई कारागार व्यवस्थापन विभाग, दीपक अधिकारीलाई वन मन्त्रालय र दामोदर जोशीलाई आन्तरिक राजस्व विभागमा सरुवा गरिएको हो। हेर्नुस् सूची"
म प्रधानमन्त्री भएसम्म राष्ट्रको अहित हुने गतिविधि हुन दिन्न : प्रधानमन्त्री दाहाल,"काठमाडौं : प्रधानमन्त्री पुष्पकमल दाहालले आफू प्रधानमन्त्री भएसम्म देशमा अहित हुने खालको गतिविधि हुन नदिने बताएका छन्। धनगढीको सुदूरपश्चिम महोत्सवको उद्घाटन गर्दै प्रधानमन्त्री दाहालले देशमा राष्ट्रविरुद्ध विभिन्न गतिविधि गर्ने प्रयास भइरहेको प्रस्ट पार्दै त्यसविरुद्ध सबै दल एकजुट भएको बताए। 'एकथरी मान्छेहरू देशको अहित हुनेखालका गतिविधि गर्दै आएका छन्। केही मान्छेहरू देशमा अँध्यारो छायो। यो सरकारले उज्यालो ल्याउनै सक्दैन भन्दै हिँडिरहेका छन्। तिनीहरूलाई भन्न चाहन्छु, म प्रधानमन्त्री भएसम्म राष्ट्रको अहित हुने खालका गतिविधि हुन दिन्न,' उनले भने। प्रधानमन्त्री दाहालले एनसेलको सेयर खरिद बिक्रीमा चलखेल गर्न खोजेको समेत स्पष्ट पारे। उनले नेपाल सरकारको स्वामित्वमा आउन नदिन आफू दुबई भ्रमणमा भएकै बेला एनसेल खरिद बिक्रीमा चलखेल भएको बताए। त्यसको छिट्टै यथार्थ पता लाग्ने उनको भनाइ छ। 'हिजैको क्याबिनेट बैठकले एनसेलका विषयमा छानिबन र अध्ययन समिति गठन गरेको छ। समितिले हिजैदेखि काम सुरू गरिसकेको छ,' उनले भने। उनले आफू सुरूदेखि नै सुशासन, न्याय र समृद्धिको पक्षमा रहेको बताएका थिए।"
एनसेल खरिदबिक्रीमा ठूलो आर्थिक लेनदेन भएको छ : वर्षमान पुन,"काठमाडौं : माओवादी केन्द्रका उपमहासचिव वर्षमान पुनले एनसेल खरिदबिक्री प्रकरणमा ठूलो आर्थिक लेनदेन भएको दाबी गरेका छन्। शुक्रबार राजधानीमा आयोजित पार्टी सम्बद्ध औद्योगिक मजदुर शाखाको प्रशिक्षण कार्यक्रममा पुनले एनसेल प्रकरणमा राज्यलाई प्रत्यक्ष हानी पुग्नेगरी ठूलो आर्थिक चलखेल भएको बताए। सरकारद्वारा गठिन उच्चस्तरीय छानबिन समितिले अध्ययन गरिरहेकाले सबै विषय अहिल्यै बाहिर ल्याउन नमिल्ने उनको भनाइ छ। उनले बदमासी पुष्टि हुने आधार सरकारसँग रहेको प्रस्ट्याए। पुनले आफ्ना पार्टी अध्यक्षसमेत रहेका प्रधानमन्त्री पुष्पकमल दाहालले तदारुकताका साथ एनसेल प्रकरण छानबिन अघि बढाएको बताए। उनले तथ्य र प्रमाणका आधारमा राज्यविरुद्ध ठगी गर्ने काममा संलग्न कोही पनि दोषी नउम्कने बताए। 'सञ्चार माध्यममार्फत् एनसेल प्रकरण सार्वजनिक हुँदा प्रधानमन्त्री कोप२८ को सिलसिलामा देश बाहिर हुनुहुन्थ्यो। आउनेबित्तिकै सत्तारुढ गठबन्धनका शीर्ष नेताको बैठक बोलाएर छानबिन गर्न सहमत गराउनुभयो। भोलिपल्टै मन्त्तिपरिषदले उच्चस्तरीय समिति बनाएर छानबिन अघि बढाएको छ,' उनले भने। यो तहको राज्यविरुद्धको अपराध र ठगीमा संलग्न कसैले पनि उन्मुक्ति नपाउने उनले बताए। पुनले एनसेल प्रकरणमा कर छली गरी राज्यलाई ठगी तथा देशविरुद्धको काम गरिएको प्रथम दृष्टिमै प्रष्ट हुने गरी तथ्यहरु बाहिरिएको स्पष्ट गरे। वर्तमान सरकारले सुशासनलाई प्राथमिकतामा राखेर काम गरेको चन्दै उनले बालुवाटार जग्गा प्रकरण, नक्कली भुटानी शरणार्थी प्रकरण, सुन तस्करी प्रकरण र मिटरब्याजीविरुद्धको अभियान त्यसको ज्वलन्त उदाहरण भएको बताए। अघिल्ला प्रकरणमा जस्तै एनसेल प्रकरणमा पनि सरकारले दृढतापूर्वक काम गर्ने र दोषी कारबाहीमा पर्ने उनको भनाइ थियो। पुनले केही ठूला भ्रष्टाचार प्रकरणका फाइल खोल्ने तयारीमा समेत सरकार रहेको जानकारी दिए। सरकारले सुशासनसँगै अर्थतन्त्रमा देखिएका समस्या समाधान गरी विकास निर्माणका कामलाई तीव्र गतिमा बढाउने विषयलाई प्राथमिकतामा राखेको पुनले बताए। मुलुकमा दक्षिणपन्थी हावा चलाउन खोजिएको भन्दै जनताको बलमा इतिहासको डंगुरमा मिल्माइसकिएको राजतन्त्र फर्कने कुनै सपना नदेख्न चेतावनीसमेत उनले बताए।"
जनताका गुनासा र समस्या समाधान गर्न संकल्प यात्रा तय गरिएको हो : अध्यक्ष ओली,"गण्डकी : नेकपा (एमाले) का अध्यक्ष केपी शर्मा ओलीले राष्ट्रिय आकाङ्क्षा पूरा गर्न देशलाई एमालेको नेतृत्व चाहिएको बताएका छन् । पार्टीको झुलाघाट(चिवाभञ्ज्याङः समृद्धिका लागि सङ्कल्प यात्रा अन्तर्गत शुक्रबार पोखरा महानगरपालिका२७ तालचोकमा आयोजित भेटघाट तथा संवाद कार्यक्रममा उनले समृद्ध नेपाल, सुखी नेपालीको राष्ट्रिय आकाङ्क्षा एमालेले मात्रै पूरा गर्न सक्ने दाबी गरेका हुन्। अध्यक्ष ओलीले अहिले एमाले मिसन४ अन्तर्गत आगामी निर्वाचनबाट एकल बहुमत ल्याउने गरी अघि बढेको बताए। उनले एमाले साधारण प्रतिपक्ष नभई इतिहास रच्दै संघर्षको मैदानबाट खारिएर आएको सबैभन्दा लोकप्रिय पार्टी भएकाले सशक्त प्रतिपक्षीको भूमिका निर्वाह गर्ने बताए। देशलाई सकारात्मक दिशामा फर्काउन हामी सचेत, सङ्गठित र आन्दोलित हुनुपर्ने आवश्यकता छ,राजनीति मात्र नभएर विकास निर्माण र जनजीविकाका सवालमा पनि एमालेले नेतृत्व गर्छ,'उनले राससलाई भने,पार्टी पङ्क्ति जनताका बीचमा जाने, जनताको समस्या, गुनासा सुन्ने र समाधानका लागि पहल लिने उद्देश्यले समृद्धिका लागि संकल्प यात्राको आयोजना गरिएको हो । अध्यक्ष ओलीले खस्किदो अर्थतन्त्र,बेरोजगारी जस्ता कारणले युवा जनशक्ति पलायन हुने क्रम तीव्र बनेको धारणा राखे । देश निर्माणका लागि युवा जनशक्तिलाई देशभित्रै राख्नुपर्छ,हाम्रो देश हामी आफैँले बनाउने हो,अरूले कसैले बनाइदिएर देश बन्दैन,अध्यक्ष ओलीले भने,देशमै रोजगारीको सिर्जना र उद्यमशीलता विकास गर्नुपर्छ ।'"
राष्ट्रियसभा निर्वाचनका लागि दल दर्ता गर्न आह्वान,"काठमाडौं : राष्ट्रियसभा सदस्य निर्वाचनका लागि दल दर्ता गर्न निर्वाचन आयोगले आह्वान गरेको छ। आयोगले शुक्रबार एकसूचना जारी गर्दै आगामी माघ ११ गते सम्पन्न हुने राष्ट्रियसभा सदस्य निर्वाचन प्रयोजनका लागि राजनीतिक दलहरूलाई दल दर्ताको आह्वान गरेको हो। आयोगले आउँदो माघ ११ गते बिहीबार सम्पन्न हुने राष्ट्रियसभा सदस्य निर्वाचन प्रयोजनका लागि नेपालको संविधानको धारा २७१ बमोजिम राजनीतिक दल दर्ता गर्नेसम्बन्धी आयो सूचना जारी गरेको हो। राष्ट्रियसभा निर्वाचनमा सहभागी हुने पार्टीहरूले यही मंसिर २४ गतेदेखि २९ गतेसम्म निर्वाचन आयोगमा दल दर्ता गर्नुपर्ने निर्वाचन आयोगले जनाएको छ। नेपालको संविधानको धारा २६९ तथा राजनीतिक दल सम्बन्धी ऐन, २०७३ को दफा ४ बमोजिम निर्वाचन आयोगमा दर्ता कायम रहेका दलहरूलाई माघ ११ गते बिहीबार सम्पन्न हुने राष्ट्रिय सभा सदस्य निर्वाचन प्रयोजनका लागि संविधानको धारा २७१ तथा राजनीतिक दल सम्बन्धी ऐन, २०७३ को दफा ४८ बमोजिम दर्ता हुन संवत् २०८० साल मंसिर २४ गतेदेखि २९ गतेसम्म कार्यालय समयभित्र राजनीतिक दल सम्बन्धी नियमावली, २०७४ को अनुसूची१२ बमोजिमको ढाँचामा निर्वाचन आयोग,कान्तिपथ काठमाडौंमा निवेदन दिन यो सूचना गरिएको छ, निर्वाचन आयोगले जारी गरेको सूचनामा भनिएको छ।"
विपिन जोशीको रिहाइका लागि परराष्ट्रमन्त्री साउदले गरे इजरायली प्रतिनिधिलाई टेलिफोन,काठमाडौं : परराष्ट्रमन्त्री एनपी साउदले इजरायलका प्रतिनिधिसँग टेलिफोन वार्ता गरेका छन्। मन्त्री साउदले शुक्रबार दिउँसो इजरायलका   सँग टेलिफोन वार्ता गरेका हुन्।   इजरायल हमास युद्धका क्रममा बन्धक बनाइएका र हराइरहेकाहरूको समन्वयकर्ता हुन्। मन्त्री साउदले नेपाली विद्यार्थी विपिन जोशीका विषयमा छलफल गरेको परराष्ट्र मन्त्रालयका प्रवक्ता सेवा लम्सालले बताइन्। उनका अनुसार मन्त्री साउदले विपिनको वर्तमान अवस्थाबारे बुझेका थिए। मन्त्री साउदले विपिनको सुरक्षा सुनिश्चत गरिदिन र यथाशिघ्र रिहाइका लागि पहल गरिदिन आग्रह गरेका थिए। विपिनलाई हमासले बन्धक बनाएको यसअघि नै इजरायलको रक्षा मन्त्रालयले जानकारी दिएको छ। उसले भिडियो जारी गर्दै विपिन हमासको कब्जामा रहेको बताएको थियो। यसैबीच प्रधानमन्त्री पुष्पकमल दाहालले विपिनका परिवारसँग छलफल गरेका छन्। पार्टीको कार्यक्रमका लागि धनगढी पुगेका प्रधानमन्त्री दाहालले धनगढी विमानस्थलमा विपिन जोशीका बुबा आमासँग भेट गरेका हुन्। भेटमा पीडित परिवारले विपिनको रिहाइका लागि पहल गरिदिन आग्रह गरेका थिए। प्रधानमन्त्री दाहालले सरकारले सक्दो प्रयास गरिरहेको बताएका थिए।
एमालेको सङ्कल्प यात्रा पोखरामा,"कास्की : नेकपा (एमाले)ले सुरु गरेको झुलाघाटचिवाभञ्ज्याङ समृद्धिका लागि सङ्कल्प यात्रा आज पोखरा आइपुगेको छ। एमालेका अध्यक्ष एवं पूर्वप्रधानमन्त्री केपी शर्मा ओलीले पोखरा महानगरपालिका७ नुवारथोकस्थित नेपाल कम्युनिष्ट पार्टीका संस्थापक पुष्पलाल श्रेष्ठको शालिकमा माल्र्यापण गरेर सो अभियानको पोखरामा सुरु गरेका हुन्। यात्रामा रहेको टोलीलाई पोखराको जिरोकिमी र अमरसिंहचोकमा भव्य स्वागत गरिएको छ। सडकको किनारमा उभिएर पार्टीका नेता तथा कार्यकर्ताले यात्रामा रहेको टोलीलाई फूलमालाले स्वागत गरेका छन्। अमरसिंहचोकमा गण्डकी प्रदशेसभा सदस्य बेदबहादुर गुरुङले अध्यक्ष ओलीलाई अल्लोको धागोबाट बनेको भाङ्ग्रा लगाएर स्वागत गरे। पार्टी अध्यक्ष ओलीसहित वरिष्ठ उपाध्यक्ष ईश्वर पोखरेल, उपाध्यक्ष विष्णु पौडेल, महासचिव शङ्कर पोखरेल, उपमहासचिव पृथ्वीसुब्बा गुरुङलगायतका नेताहरु सङ्कल्प यात्रामा छन्। पोखराको तालचोक र रुपा गाउँपालिकाको तालबेंसीमा स्वागत कार्यक्रममा सहभागी हुने टोली दिउँसो रुपा गाउँपालिकाको पिपले बजार हुँदै लमजुङ प्रस्थान गर्ने एमाले कास्कीका अध्यक्ष मनबहादुर गुरुङले जानकारी दिए। एमाले अध्यक्ष ओलीसहितको सङ्कल्प यात्राको टोलीलाई बिहीबार साँझ कास्की र पर्वतको सीमास्थल नयाँ पुलमा बाजागाजासहित स्वागत गरिएको थियो। कास्की प्रवेश गरेको सो टोलीलाई मध्यपहाडी राजमार्गन्तर्गत अन्नपूर्ण गाउँपालिकाको नागडाँडामा स्वागत तथा हेम्जामा स्वागतसहित सभा गरिएको हो। सो सभामा अध्यक्ष ओलीले पार्टीले सुरु गरेको झुलाघाटचिवाभञ्ज्याङ समृद्धिका लागि सङ्कल्प यात्रा लोकतान्त्रिक आचरण र प्रणालीलाई बलियो बनाउनका लागि भएको बताएका छन्। उनले राष्ट्रियता, सुशासन र समृद्धिका लागि अभियान प्रभावकारी भएको बताए। रासस"
एनसेल खरिद बिक्री प्रकरणमा प्रधानमन्त्रीलाई बोलाउने राज्यव्यवस्था समितिको निर्णय,"काठमाडौं : एनसेल खरिद बिक्री प्रकरणमा छलफल गर्न राज्यव्यवस्था समितिले प्रधानमन्त्री पुष्पकमल दाहाललाई बोलाउने निर्णय गरेको छ। शुक्रबार बसेको बैठकले एनसेलको सेयर खरिद बिक्री प्रकरण शंकास्पद् देखएको भन्दै समितिले प्रधानमन्त्री दाहाललाई बोलाउने निर्णय गरेको हो। समितिका सभापति रामहरि खतिवडाले एनसेल बिक्री प्रकरणमा छलफल गर्न प्रधानमन्त्री बोलाउने निर्णय भएको बताए। उनले भने अन्नपूर्णसँग भने, 'प्रधानमन्त्रीज्युको समय मिलाएर एनसेलको सेयर खरिद बिक्रीबारे छलफल गर्न उहाँलाई बोलाउने निर्णय भएको छ।' यसअघि लेखा समितिले पनि प्रधानमन्त्री दाहाललाई बोलाउने निर्णय गरेको थियो भने अर्थ समितिले एनसेल खरिद बिक्री प्रकरणमा १५ दिन जवाफ पेस गर्न निर्देशन दिएको थियो। यसैबीच उच्च अदालत पाटनले एनसेल खरिद बिक्री रोक्न अल्पकालीन अन्तरिम आदेश जारी गरेको थियो। अदालतले कम्पनी रजिस्ट्रारको कार्यालयका नाममा बिहीबार अल्पकालीन अन्तरिम आदेश जारी गर्दै एनसेलको सेयर खरिद बिक्री सम्बन्धमा अभिलेख खर्ता नगर्न अल्पकालीन अन्तरिम आदेश जारी गरेको थियो।"
जर्मनी सरकारबाट प्रस्तावित पाँच अर्ब नौ करोड अनुदान स्वीकार गर्ने सरकारको निर्णय,काठमाडौं : सरकारले जर्मनी सरकारबाट प्रस्तावित ३५ मिलियन युरो (करिब पाँच अर्ब नौ करोड नेपाली रुपैयाँ ) अनुदान सहायता स्वीकार गर्ने निर्णय गरेको छ। बिहीबार बसेको मन्त्रिपरिषद बैठकले सो सहायता स्वीकार गर्ने र उक्त सहायता सम्झौतामा हस्ताक्षर गर्न अख्तियारी दिने निर्णय गरेको हो। बैठकले विश्व बैंकबाट प्राप्त हुने प्रस्तावित १०० मिलियन डलर (करिब १३ अर्ब नेपाली रुपैयाँ) ऋणसम्बन्धी सम्झौताको दस्तावेजलाई अन्तिम रुप दिन बैंकसँग वार्ता गर्न अर्थ मन्त्रालयका सहसचिवको नेतृत्वमा वार्ता टोली गठन गर्ने र वार्ता गर्न अख्तियारी दिने निर्णय गरेको छ। यसैगरी बैठकले भारत सरकारको अनुदान सहायतामा सञ्चालन हुने हाइ इम्प्याक्ट कम्युनिटी डेभलपमेन्ट प्रोजेक्ट कार्यान्वयनका लागि अनुदान सहायता स्वीकार गरेको छ। पोलिटेक्रिक इन्स्टिच्युट स्थापना र नेपाली कृषकलाई मल उपलब्ध गराउनका लागि साउदी अरेविया सरकारबाट प्राप्त हुने २ मिलियन अमेरिकी डलर बराबरको अनुदान सहायता स्वीकार गर्ने निर्णय बैठकले गरेको छ।
प्रधानमन्त्री दाहाल धनगढीमा,गोदावरी : प्रधानमन्त्री एवम् नेकपा (माओवादी केन्द्र)का अध्यक्ष पुष्पकमल दाहाल प्रचण्ड आज धनगढी आइपुगेका छन्। धनगढीमा हुने सुदूरपश्चिम महोत्सवको उद्घाटनलगायतका कार्यक्रममा सहभागी हुन उनी बिहान धनगढी आइपुगेका हुन्। प्रधामन्त्री दाहालले आज धनगढी विमानस्थलमा हमासको नियन्त्रणमा रहेका कञ्चनपुरका विपीन जोशीका बुवासँग पनि भेटघाट गरे। भेटमा प्रधानमन्त्री दाहालले विपीनको रिहाइका लागि सरकारले प्रयास गरिरहेको बताए। अध्यक्ष दाहाल अहिले कैलालीको धनगढी उपमहानगरपालिका१६ घसेटीमा हुने पार्टी प्रशिक्षण तथा भेटघाट कार्यक्रममा सहभागी भएका छन्। सोपश्चात प्रधानमन्त्री दाहालले दिउँसो १ बजे कैलाली उद्योग वाणिज्य सङ्घको आयोजनामा हुने सुदूरपश्चिम महोत्सवको उद्घाटन गर्ने कार्यक्रम छ ।
गठबन्धनलाई निरन्तरता दिए कांग्रेस पार्टी बिस्तारै सकिन्छ : शेखर कोइराला,काठमाडौं : नेपाली कांग्रेसका नेता डा शेखर कोइरालाले कम्युनिस्ट पार्टीसँग गठबन्धनलाई निरन्तरता दिए कांग्रेस पार्टी बिस्तारै सकिने बताएका छन्। शुक्रबार काठमाडौंमा रीता शाहीद्वारा लिखित चिनारी नामक गजल संग्रह बिमोचन गर्दै नेता काइरालाले डेमोक्रेटिक पार्टीसँग मात्र गठबन्धन हुने भन्दै कम्युनिस्ट पार्टीसँग गठबन्धनलाई अघि बढाए विस्तारै सकिँदै जाने बताए। उनले कोइरालाले अहिलेको व्यवस्थामा गठबन्धन आवश्यक भए पनि चुनावपछि मात्रै गठबन्धन गर्नुपर्नेमा जोड दिए। उनले अहिलेको अवस्थामा देश परिवर्तन गर्ने हो भने कांग्रेस परिवर्तन गर्नुपर्ने बताए। कांग्रेस लोकतान्त्रिक पार्टी भएकाले वादविवाद हुनु स्वभाविक भएको उनको भनाइ छ। कोइरालाले भ्रष्टाचार अन्त्य नगरेसम्म मुलुकमा सुशासन आउन नसक्ने र जनताको निराशालाई आशामा रुपान्तरण गर्न नसक्ने बताए। त्यस्तै कांग्रेस नेता रमेश लेखकले अहिलेको जनतामा देखिएको असन्तुष्टिप्रति कांग्रेस गम्भीर हुनुपर्ने बताए। उनले संविधान र व्यवस्थामाथिको असन्तुष्टिले गम्भीर अर्को दुर्भाग्य हुनसक्ने जिकिर गरे। नेता लेखकले कुनै पार्टीको बहुमत नआउने विद्यमान समस्याको समाधान गर्नुको विकल्प नरहेको पनि बताए।
एनसेलको सेयर खरिदबिक्री प्रकरणमा अनुसन्धान समितिले काम थाल्यो,"काठमाडौं : एनसेलको सेयर खरिदबिक्री प्रकरण सम्बन्धमा अध्ययन तथा छानबिन गर्न गठित समितिले काम सुरु गरेको छ । मन्त्रिपरिषद्का निर्णय सार्वजनिक गर्न शुक्रबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले सेयर खरिदबिक्रीको निर्णय सम्वन्धमा प्रचलित कानुनको परिचालनाको विषय, राजस्व र नेपालमा वैदेशिक लगानीमा पर्न सक्ने असरलगायतका विषयमा अध्ययन तथा छानबिन गर्न समिति गठन गरिएको र समितिले काम समेत सुरु गरिसकेको जानकारी गराएकी हुन्। सरकारले एनसेलको सेयर खरिदबिक्री प्रकरणबारे अनुसन्धान गर्न पूर्वमहालेखा परीक्षक टंकमणि शर्माको संयोजकत्वमा पाँच सदस्यीय समिति गठन गरेको छ। समितिमा सरकारका सचिव फणिन्द्र गौतम, सहसचिव बाबुराम भण्डारी, सहसचिव रितेशकुमार शाक्य र आइक्यानका अध्यक्ष सुजनकुमार काफ्ले छन्। समितिलाई ३० दिनभित्र प्रतिवेदन पेस गर्न समयावधि तोकिएको छ। त्यस्तै मन्त्रिपरिषद्को निर्णय सार्वनिक गर्दै प्रवक्ता शर्माले विश्व बैंकबाट प्राप्त हुने करिब १३ अर्ब नेपाली रुपैयाँ ऋणसम्बन्धी सम्झौताको दस्तावेजलाई अन्तिम रुप दिन वार्ता टोली गठन गर्ने निर्णय गरेको बताइन्।"
महिला तथा बालबालिका विभाग खारेज,"काठमाडौं : सरकारले महिला तथा बालबालिका विभाग खारेज गर्ने निर्णय गरेको छ। बिहीबार बसेको मन्त्रिपरिषद बैठकले मन्त्रिपरिषद प्रशासन समितिबाट पेश भएको महिला,बालबालिका तथा ज्येष्ठ नागरिक मन्त्रालयको संगठन संरचना र दरबन्दी तेरिज स्वीकृत गर्ने र महिला तथा बालबालिका विभाग खारेज गर्ने निर्णय गरेको हो। मन्त्रिपरिषद बैठकले राष्ट्रपति कार्यालयको संगठन तथा व्यवस्थापन सर्वेक्षण गर्न पूर्वस्वीकृति प्रदान गर्ने निर्णय गरेको छ। यसैगरी बैठकले मन्त्रिपरिषद विधेयक समितिबाट पेश भएको नेपाल सरकार वादी हुने फौजदारी मुद्दाको अनुसन्धान तथा अभियोजनसम्बन्धी निर्देशिका २०८० स्वीकृत गरेको छ।"
गोरखा जिल्ला अदालतको भवन उद्घाटन,"गोरखा : प्रधानन्यायधीश विश्वम्भरप्रसाद श्रेष्ठले सर्वोच्च अदालतमा हालै सुरु गरिएको स्वचालित प्रणालीअनुसार पेसी तोक्ने कार्य जिल्ला अदालतसम्म पुर्याउनेगरी काम भइरहेको बताएका छन्। शुक्रबार गोरखा जिल्ला अदालतको नवनिर्मित भवन उद्घाटन गर्दै श्रेष्ठले स्वचालित प्रणालीको नतिजा सकारात्मक देखिएकाले यसलाई छिट्टै विशेष अदालतमा प्रयोग गर्ने योजना रहेको बताए। स्वचालित प्रणालीमार्फत् पेसी तोक्ने पद्धति सर्वोच्च अदालतमा प्रभावकारी देखिएको छ। अब छिट्टै उच्च अदातलहरूमा पनि यसको प्रयोग गर्छौं,' उनले भने, त्यसको नजिताको आधारमा जिल्ला अदालतहरूमा पनि प्रयोग गर्ने योजना छ। अनलाइन प्रणालीबाटै मुद्दा दर्ताको तयारीसमेत भइरहेको छ। कार्यक्रममा बोल्दै उनले सर्वोच्च अदालतमा यो वर्ष २८ हजारभन्दा बढी मुद्दा दर्ता भइसकेको जानकारी गराए। उनले भने, वर्षेनि ४० हजारभन्दा बढी मुद्दा दर्ता हुन्छ। यता जनताको अपेक्षा चाँडै न्याय सम्पादन होस् भन्ने हुन्छ,' उनले भने, हामीले सबै मुद्दा हेर्नुपर्ने भएकाले गर्दा गर्दै पनि न्याय सम्पादनमा केही समय लाग्छ। सर्वोच्च अदालतमा बक्यौता मुद्दाको लगत कम हुँदै गएको उनले बताए। दुई वर्ष नाघेका मुद्दाहरू शून्यमा ल्याउने उद्देश्यका साथ अदालतहरू लागि परेको बताउँदै उनले गोरखा अदालतले गत आर्थिक वर्षमा गरेको कामको मूल्यांकनसमेत गरे। गोरखा जिल्ला अदालतको नयाँ भवन बनेसँगै यसबाट प्रवाह हुने सेवा र कार्यसम्पादन थप गुणस्तरीय हुने विश्वास लिएको उनले बताए। न्याय नपाए गोरखा जानु भन्ने उक्ति स्मरण गर्दै उनले न्यायको इतिहासमा गोरखा अंग्रपक्तिमा रहेको र यस जिल्लाको भवन उद्घाटन गर्न पाउँदा आफू खुसी भएको जानकारी दिए। नवनिर्मित भवनको समय समयमा आवश्यक मर्मत संहारसमेत गर्नुपर्ने उनको भनाइ छ। कार्यक्रममा बोल्दै गोरखा जिल्ला अदालतका जिल्ला न्यायाधीश तेजेन्द्रप्रसाद शर्मा सापकोटाले तीन रोपनी क्षेत्रफलमा अदालतको नवनिर्मित भवन बनेको बताए। ६ तले उक्त भवनमा चार वटा इलजास कक्ष, ४७ वटा कोठा, एक सभाहल र ३४ वटा शौचालय रहेका छन्। गोरखा जिल्ला अदालतको नवनिर्मित भवन निर्माण सम्पन्न भएको तीन वर्षपछि उद्घाटन भएको हो। २०७४ साल मंसीर ६ गतेबाट भवन निर्माण कार्य सुरु भएको सो भवन २०७७ साल माघ २३ गते सम्पन्न थियो भने माघ २४ गतेबाटै उक्त भवनबाट अदालतले सेवा प्रवाह गरेको हो। १५ करोड ६४ लाखमा निर्माण भएको उक्त भवनको ठेक्का तुलसीभक्त कन्स्ट्रक्सनले पाएको हो। उनका अनुसार २०२१ सालमा गोरखा जिल्ला अदालत स्थापना भएको थियो। हालः गोरखा संग्रहालय रहेको भवनबाट अदालतको सेवा सुरु भएको र २०४५ सालमा हालः नवनिर्मित भवन रहेको ठाउँमा यसअघि रहेको पुरानो संरचनाबाट अदालतको कार्यालय सञ्चालन हुँदै आएको थियो। नयाँ भवनबाट सेवा प्रवाहमा सहजता भएको उनले जानकारी दिए। कार्यक्रममा उच्च अदालत पोखराका मुख्य न्यायाधीश माधवप्रसाद पोखरेल, गण्डकी प्रदेशका सभामुख कृष्ण धिताल, जिल्ला समन्वय समितिका प्रमुख मोहन थापा, जिल्लाका स्थानीय तहका प्रमुख एवं उपप्रमुख, प्रमुख जिल्ला अधिकारी, सुरक्षा निकाय लगायतको उपस्थिति थियो।"
परराष्ट्रमन्त्री साउद स्वीट्जरल्यान्ड र आर्मेनिया भ्रमणमा जाँदै,काठमाडौं : परराष्ट्रमन्त्री एनपी साउद स्वीट्जरल्यान्ड भ्रमणमा जाने भएका छन्। मंसिर २४ र २५ गते जेनेभामा आयोजना हुने मानव अधिकारसम्बन्धी कार्यक्रममा सहभागी हुन उनी त्यसतर्फ जान लागेका हुन्। बिहीबार बसेको मन्त्रिपरिषद् बैठकले परराष्ट्रमन्त्री साउदको भ्रमणलाई स्वीकृतिसमेत दिएको छ। उनी त्यतैबाट आर्मेनियाको समेत भ्रमण गर्नेछन्। आर्मेनियामा हुने एलएलडीसीएसको बैठकमा सहभागी हुन परराष्ट्रमन्त्री साउद मंसिर २८ र २९ गतेका लागि त्यहाँ पुग्ने कार्यक्रम रहेको परराष्ट्र मन्त्रालयले जानकारी दिएको छ।
सडकले पदमार्ग मासिएपछि धुलो र धुवाँले पर्यटकलाई सास्ती,"बेनी : केही वर्षअघिसम्म विदेशी पर्यटकले खचाखच हुने म्याग्दीको प्रमुख पर्यटकीयस्थल पुनहिल क्षेत्रमा पछिल्ला वर्षमा आन्तरिक पर्यटकको आगमन बढ्दो छ। पर्यटक याममा दैनिक तीन सय ५० जनाको हाराहारीमा विदेशी पर्यटक आउने अन्नपूर्ण गाउँपालिका६ मा अवस्थित पुनहिल, घोडेपानी क्षेत्रमा यो वर्षको पर्यटकयाममा एक सय ५० जनाको हाराहारीमा मात्रै विदेशी पर्यटक भित्रिए। पछिल्ला वर्षमा घोडेपानीका होटल व्यवसायीले पर्यटकलाई लक्षित गरेर सुविधासम्पन्न होटल खोल्ने लहर नै चलेको छ। पुराना होटल व्यवसायीले होटलको क्षमता र सुविधा बढाएका छन्। पहिले छाप्रोबाट होटल सुरु गरेका व्यवसायीले अहिले घोडेपानीमा पक्की घर नै बनाएर सुविधायुक्त होटल सञ्चालन गरिरहेका छन्। होटलको क्षमता र सुविधा विस्तारले पर्यटकलाई सुविधा पुगे पनि पुनहिल क्षेत्रको भ्रमणमा आउने विदेशी पर्यटकको संख्या घट्दै गएको घोडेपानीका होटल व्यवसायी क्याप्टेन डमबहादुर गर्वुजा पुनले बताए। 'घोडेपानीमा एक दिनमा एक हजार दुई सय जनालाई सहजैरूपमा खाना र बसोबासको प्रबन्ध मिलाउन सक्ने क्षमता छ, व्यवसायीले पनि होटल क्षेत्रमै सुविधा बढाउन र स्तरीय बनाउन लगानी गरिरहेका छन्, तर विदेशी पर्यटक आउने संख्या हरेक वर्ष घट्दै गएको छ', उनले भने। गत साउनदेखि मंसिर दोस्रो सातासम्म पुनहिल क्षेत्रमा १२ हजार तीन सय ६१ जना विदेशी पर्यटकले भ्रमण गरेका छन्। विगतका वर्षको तुलनामा यस वर्षको विदेशी पर्यटकको संख्या कम रहेको होटल व्यवसायी बताउँछन्। घोडेपानी पुनहिल क्षेत्रमा विदेशी पर्यटकको संख्या घट्नुको प्रमुख कारण कच्ची सडकले पदमार्गलाई विस्थापित गर्नुलाई मानिएको छ। जर्मनका १२ पर्यटकलाई पुनहिल क्षेत्रको भ्रमणमा ल्याएका मल्टि एडभेन्चर कम्पनीका डाइला शेर्पाले अन्नपूर्ण पदमार्ग क्षेत्रमा बढ्दो कच्ची सडक र धुलोको कारण विदेशी पर्यटकको आकर्षण घट्दै गएको बताए। विगत २० वर्षदेखि अन्नपूर्णलगायतका मुलुकका विभिन्न क्षेत्रमा पर्यटक घुमाउने काममा सक्रिय शेर्पाले पदमार्गलाई मास्ने र विस्थापित गर्नेगरी खनिएका सडकका कारण पुराना स्थापित पर्यटकीय गन्तव्यमा विदेशी पर्यटकको रोजाइ घट्दो रहेको बताए। 'विदेशी नेपालको रमणीय डाँडाकाँडा र पहाडमा पदयात्रा गर्न आउने हुन्, अब सडकले सबै पदमार्गलाई विस्थापित गर्दै खनिएका छन्, कच्ची सडकमै पर्यटकलाई धुलो धुँवा खुवाएर हिँडाउनुपर्छ, यो उनीहरूलाई मन पर्ने कुरा भएन, त्यसैले सडकले विस्थापित भएका ट्रेकिङ ट्रेललाई सडकले नछुने गरी पुनःनिर्माण गर्न जरुरी छ', उनले भने। उनका अनुसार चक्रीय अन्नपूर्ण पदमार्ग क्षेत्रमा सडक विस्तारले पदमार्ग विस्थापित भएका छन् भने पर्यटकको यात्रा अवधिसमेत छोटिएको छ। पुनहिलबाट सूर्योदय र हिमशृङ्खलाको अवलोकन गरी फर्कँदै गरेकी अमेरिकी पर्यटक ग्योरीले प्राकृतिक सुन्दरताले भरिएको यो क्षेत्रलाई पदमार्ग मासेर खसेका सडकको धुँवा र धुलो समस्याका रूपमा देखिएको अनुभूति सुनाइन्। 'हामी पहिलोपटक यहाँ आएका हौँ, पुनहिल साँच्चिकैको रमणीय रहेछ, यहाँबाट देखिने हिमशृङ्खला र सूर्योदयले मनै लोभ्याएको छ, तर यहाँ आइपुग्दा पदयात्रामा सडकको धुलो र धुँवाले हामीलाई नमज्जा लाग्यो', उनले भनिन्। सडकको पहुँचले आन्तरिक पर्यटकको आगमन भने बढ्दो छ। अन्नपूर्ण गाउँपालिकाको केन्द्र पोखरेबगरबाट घारशिखचित्रे हुँदै घोडेपानीसम्म सडक पुगे पनि देशका विभिन्न स्थानका विद्यालय, कार्यालय, संघसंस्था, समूहबाट पुनहिल क्षेत्रको भ्रमणमा पुग्ने बढेका छन्। आन्तरिक पर्यटक बढे पनि समग्रमा पर्यटन क्षेत्रको प्रभाव विदेशी पर्यटकमै निर्भर हुने भएकाले विदशी पर्यटकको आगमन घट्दै जाँदा पर्यटन व्यवसायी चिन्तित छन्। पुनहिल घोडेपानी पुग्ने पुरानो पदमार्गमध्येमा पर्ने पोखरेबगरघारशिखचित्रेघोडेपानी पदमार्ग पूर्णरूपमा सडकले विस्थापित गरेको छ। यो पदमार्गमा आउने पर्यटकलाई लक्षित गरी दूरविनडाँडा, घार, शिखलगायतका क्षेत्रमा खोलिएका होटल पूर्णरूपमा बन्द भइसकेका छन्। घोडेपानी पुनहिल पुग्ने मुख्य पदमार्गमध्ये कास्कीबाट उल्लेरी हुँदै आउने पदमार्गसमेत अधिकांश सडकले मासिएको भन्दै पथप्रदर्शक चिन्तित छन्। सडक विस्तार गर्दा पदमार्गलाई जोगाउने गरी सडकको नक्सांकन र विस्तार गर्न उनीहरूले माग गरेका छन्। घोडेपानीमा कास्कीको घान्द्रुक भएर आउने पदमार्गका साथै अन्नपूर्ण धवलागिरि सामुदायिक पदमार्ग हुँदै मोहरेडाँडा र फूलबारी हुँदैसमेत पर्यटक पुग्ने गर्छन्। रासस"
गैरआवासीय नागरिकता लिनेको संख्या बढ्यो,नुवाकोट : नुवाकोटमा गैरआवासीय नागरिकता लिनेको संख्या बढेको छ। विभिन्न देशमा बसिरहेका गैर आवासीय नेपालीले नागरिकता लिएका हुन्। नागरिकता लिनेमा सबैभन्दा बढी अमेरिकामा बस्ने रहेको जिल्ला प्रशासन कार्यालय नुवाकोटले जनाएको छ। हालसम्म १८ जनाले गैर आवासीय नागरिकता लिएका छन्। जसमध्ये ८ जना अमेरिकाका छन्।
पर्यटकको रोजाइमा महाकाली पुल,"कञ्चनपुर : कञ्चनपुरको महाकाली नदीमाथि निर्माण भएको चार लेनको पक्की पुल पर्यटकका रोजाइमा परेको छ। पुल अवलोकन गर्न आउने आन्तरिक तथा बाह्य पर्यटकको संख्या दिनप्रतिदिन बढ्दै गएको हो। पक्की पुलमा फोटो तथा भिडियो कैद गर्नेको पछिल्लो समय भीडभाड लाग्ने गरेको दोधारा चाँदनी नगरपालिका१ का वडाध्यक्ष विक्रम चन्दले जानकारी दिए। पक्की पुलले यहाँ पर्यटकको आवागमनलाई बढाएको छ। पछिल्लो समय पुल अवलोकनका साथै तस्बिर र भिडियो खिच्नेको भीडभाड लाग्छ, उनले भने, पुल हेर्न भारतबाट पनि पर्यटक आउने गर्छन्। उनका अनुसार तुलनात्मकरूपमा सार्वजनिक बिदाको समयमा पुलमा आन्तरिक तथा बाह्य पर्यटकको घुइँचो लाग्ने गरेको छ। पक्की पुलबाट महाकाली नदी, दोधारा चाँदनी झोलुङ्गे पुल, शारदा ब्यारेजको अवलोकन गर्न सकिन्छ। यहाँ पुग्दा सामुद्रिक तटमा पुगेजस्तो महसुस भयो। सूर्यास्तको सुन्दर दृश्यलाई पृष्ठभूमिमा राखेर पुलबाट तस्वीर कैद गर्न सकिन्छ, पक्की पुल अवलोकन गर्न पुगेका कञ्चनपुरको कृष्णपुर नगरपालिका४ का लक्ष्मीकान्त भट्टले भने, पर्यटनको प्रचुर सम्भावना बोकेको यसको व्यापक प्रचारप्रसार हुनु जरुरी छ। कैलाली, कञ्चनपुरका साथै सीमावर्ती भारतीय सहरका बासिन्दा पुल अवलोकनका लागि पुग्ने गरेका छन्। पक्की पुल अवलोकनका लागि पुग्ने पर्यटकको रोजाइमा दोधारा चाँदनी झोलुंगे पुल, शुक्लाफाँटा राष्ट्रिय निकुञ्जलगायत पनि पर्ने गरेका छन्। पक्की पुल निर्माणले दोधारा चाँदनी क्षेत्रमा आवतजावत बढेसँगै यहाँको व्यापारव्यवसाय पनि फस्टाउँदै गएको छ। यहाँ बाटो नहुँदा निकै समस्या थियो। गडिगोठको बाटो प्रयोग गर्दा भारतीयले सास्ती गर्थे, दोधारा चाँदनी१ का होटल व्यवसायी नबहादुर बमले भने पक्की पुलले मानिसको भीडभाड पनि बढेको छ। व्यापार पनि राम्रो छ। २०७४ सालदेखि निर्माण सुरु भएको पुल आयोजनाअन्तर्गत चार लेनको पक्की पुल निर्माण भइसकेको छ। गड्डाचौकीबाट दोधारा चाँदनीको मलेरिया नालासम्म आठ किलोमिटर पहुँचमार्ग र पुलको दुवैतर्फ निर्माणाधीन पोखरीको तटबन्धको काम अन्तिम चरणमा पुगेको छ। महाकालीमा पक्की पुल निर्माण भएसँगै दोधारा चाँदनी सदरमुकाम महेन्द्रनगरसँग जोडिएको छ।"
चुमनुब्री गाउँपालिकाका अध्यक्ष निमा लामा सम्मानित,गोरखा : चुमनुब्री गाउँपालिकाका अध्यक्ष निमा लामा सम्मानित भएका छन्। चुम उपत्यकालाई अहिंसा उपत्यकाका रुपमा विकास गरी पर्यटन प्रवर्द्धनमा महत्वपूर्ण योगदान दिएको भन्दै शुक्रबार लामालाई सम्मान गरिएको हो। नेपाल पर्वतारोहण संघले आयोजना गरेको आठौँ अन्तर्राष्ट्रिय पर्वतीय महोत्सवको अवसर पारेर आयोजना गरिएको विशेष समारोहमा अर्थमन्त्री प्रकासशरण महतले अध्यक्ष लामालाई सम्मान गर्दै ताम्रपत्र प्रदान गरे। चुम उपत्यकामा विगत एक सय वर्षदेखि विद्यमान अहिंसा (स्याक्या) परम्पराको संरक्षण र विकासमा उनको संलग्नता र स्याक्यामार्फत पर्यटन प्रवर्द्धनमा पुगेको मद्दतको प्रशंसा गर्दै अर्थमन्त्री महतबाट सम्मान गरिएको हो। चुमुनुब्री गाउँपालिका वडा नम्बर ६ र ७ चुम्चेत र छेकम्पारमा विगत एकसय वर्षदेखि अहिंसा परम्परा विद्यमान छ। चुमकल्याण समितिका पूर्व अध्यक्षसमेत रहेका लामाले यसवर्ष र २०७० सालमा चुम उपत्यकामा स्याग्या महोत्सव आयोजना गरेका थिए।
खर काट्न गएकी महिलाको भीरबाट लडेर मृत्यु,जाजरकोट : जाजरकोटमा अस्थायी टहरा बनाउन खर काट्न गएकी एक महिलाको भीरबाट लडेर ज्यान गएको छ। भूकम्पले घरमा क्षति भएपछि त्रिपालमा बस्दै आएकी नलगाड नगरपालिका१० कि ३४ वर्षीया रमिता भण्डारीको भीरबाट लडेर ज्यान गएको स्थानीय किशोर मल्लले जानकारी दिए। उनका अनुसार अस्थायी आवास निर्माणका लागि जंगलमा खर काट्न गएको बेला शुक्रबार दिउँसो लडेर ज्यान गएको हो। उनी भीरबाट करीब दुई सय मिटर तल खसेकी थिइन्।
गाँजा खेती नष्ट गर्दै प्रहरी,"मलंगवा : सर्लाहीको उत्तरी क्षेत्रमा पर्ने लालबन्दी नगरपालिका१४ नारायण खोलामा लगाइएको करिब १५ बिगहाको गाँजा खेतीलाई शुक्रबार प्रहरीले नष्ट गरेको छ। प्रमुख जिल्ला अधिकारी कोमल प्रसाद धमलाको नेतृत्वमा पुगेका नेपाल प्रहरी तथा सशस्त्र प्रहरीको टोलीले गाँजा खेती नष्ट पारेको छ। चुरे पहाडको भिर पाखा तथा फाँटहरूमा लगाइएका गाँजाको बिरुवालाई प्रहरीले काटेर नष्ट बनाएको जिल्ला प्रहरी कार्यालय सर्लाहीको प्रहरी नायब उपरीक्षक दिपेन्द्र पंजियारले बताए। अन्कन्टार ठाउँमा गाँजा खेती गरिएको सूचना पाएपछि नष्ट गर्न हामी पुगेको जिल्ला प्रहरी कार्यालय सर्लाहीका प्रहरी उपरीक्षक प्रवीण धितालले बताएका छन्। १ सय ५० जनाको प्रहरी टोली पुगेर गाँजा खेतीलाई नष्ट गरिएको छ। जिल्ला प्रहरी कार्यालय सर्लाही, सशस्त्र प्रहरी बल नेपाल नम्बर १० गण हेटक्बाटर र प्रदेश प्रहरी कार्यालयको संयुक्त टोलीले गाँजा नष्ट गरेको प्रहरी उपरीक्षक धितालले जानकारी दिएका छन्। कसैले नदेख्ने ठाउँमा गाँजा खेती गरिएको छ। व्यावसायिक रूपमै त्यहाँका मानिसहरू खेतीमा लागेको धितालले बताए। गाँजा लगाएको ठाउँ चारैतिरबाट डाँडाले छेकिएको छ। गाँजा लगाएको खेतमा पनि बाहिरबाट कसैले नदेखोस् भनेर मकै बाली लगाएको छ। बिना सुराकीको आधारमा त्यस्ता ठाउँमा पुग्न सजिलो नभएको धितालले बताए। सबै ठाउँमा पुगेर गाँजा खेतीलाई नष्ट गरिने प्रहरी उपरीक्षक धितालले बताए। बाहिरको मानिसहरूको लगानीमा त्यस ठाउँमा गाँजा खेती गरिएको प्रमुख जिल्ला अधिकारी कोमलप्रसाद धमलाले बताएका छन्। बाहिरका मानिसहरू खेत ठेक्का लिएर गाँजा खेती गर्ने गरेको छ। बिउ देखि लिएर प्राविधिक टोली पनि बाहिरबाट आउने गरेको छ। त्यहाँका स्थानीयवासीहरू केबल गोडमेल गर्ने, पानी लगाउने र ढुवानी मात्र गर्ने गरेको छ। दुर्व्यसनीबाट समाजलाई बचाउनका लागि हामी लागुऔषधका रूपमा रहेको गाँजा खेतीलाई नष्ट गरेका छौं। गाँजा नष्ट गर्न प्रहरी गाउँमा पुग्दा मानिसहरू घरबाट निस्केका थिएन्। कसको खेतबारी हो त्यो पनि यकिन हुन नसकेको प्रहरीले जनाएको छ। महिलाहरूलाई सोध्दा उनीहरू पनि खेतबारी बारे जानकारी दिन नमाने पछि वास्तविक जग्गाधनीको पहिचान हुन नसकेको प्रहरीले जनाएको छ। विगतका वर्षहरूमा पनि प्रहरी त्यस ठाउँमा पुगेर गाँजा खेती नष्ट गरेको छ।"
माल्टा पठाइदिन्छु भनेर रकम ठगी गर्ने व्यक्ति पक्राउ,काठमाडौं : माल्टा पठाइदिन्छु भनेर रकम ठगी गर्ने व्यक्ति पक्राउ परेका छन्। पक्राउ पर्नेमा जुम्लाको हिमा गाउँपालिका५ घर भई हाल काठमाडौं१५ डल्लु बस्ने ३३ वर्षीय धर्मेन्द्र शाही रहेका छन्। शाहीले सोम्बार तामाङ समेत २ जनालाई वैदेशिक रोजगारीका लागि माल्टा पठाइदिने भनेर ७ लाख ५ हजार रुपैयाँ लिएर फरार भएका थिए। काठमाडौं उपत्यका अपराध अनुसन्धान कार्यालयको टोलीले जावलाखेलबाट पक्राउ गरी थप अनुसन्धान तथा कारबाहीका लागि वैदेशिक रोजगार विभागमा पठाएको छ। माल्टा जानका लागि प्रतिव्यक्ति १० लाख रुपैयाँ लाग्ने त्यहाँ पुगेपछि प्रतिष्ठित होटलमा काम लगाइदिने भनेर उनले पीडितबाट पटक पटक गरेर सात लाख बढी रकम लिएका थिए।
मिनिल्याण्ड स्कुलको थाइल्याण्डमा उत्कृष्ट प्रदर्शन,"काठमाडौं : काठमाडौंको कागेश्वरी मनोहरा नगरपालिका५ थलीस्थित मिनिल्याण्ड माध्यमिक विद्यालयले थाइल्याण्डमा भएको अन्तर्राष्ट्रिय सांस्कृतिक कार्यक्रममा उत्कृष्ट प्रदर्शन गरेको छ। २०२३ नोभेम्बर २४ देखि नोभेम्बर २९ सम्म थाइल्याण्डमा आयोजित थाइल्याण्ड अन्तर्राष्ट्रिय सांस्कृतिक कार्यक्रममा नेपालको प्रतिनिधित्व गर्दै मिनिल्याण्डले विभिन्न सांस्कृतिक नृत्य प्रस्तुत गरेको थियो। कार्यक्रममा नेपालसहित भारत, इन्डोनेसिया, पोल्याण्ड, बुल्गेरिया, जापान, दक्षिण कोरिया, फिलिपिन्स, थाइल्याण्ड, किर्गिस्तान, हंगेरी, लाओसलगायत १८ वटा देशहरू सहभागी थिए। मिनिल्याण्डका विद्यार्थीहरूले थाइल्याण्डका विभिन्न सहरहरूमा नेपाली संस्कृति झल्काउने नृत्य प्रस्तुत गरेका थिए। बैंकक नजिकको सहर नोंथाबुरीको रेउनलाडामा आयोजित पहिलो शोमा मिनिल्याण्डले तामाङ सेलो प्रस्तुत गरेको थियो। उक्त कार्यक्रमपछि सहभागी देशहरूका कलाकारहरूलाई बैंककको प्रख्यात कन्सर्ट थियटर शो डीसीमा थाई गायिका डा युई शिखाकुराको एकल सांगीतिक शोमा भव्य स्वागत गरिएको थियो। कॊरात प्रदेशको स्थानीय लुआंग पो चोक गुम्बामा भएको कार्यक्रममा मिनिल्याण्डका विद्यार्थीहरूले राष्ट्रिय झण्डा र गीतसहित परेडमा भाग लिनुको साथै नेपाली लोक नृत्य समेत प्रस्तुत गरेका थिए। उक्त कार्यक्रममा प्रदेश प्रमुख, नगरपालिका प्रमुख, भिक्षुहरू, प्रहरी, सेनाका विशिष्ट व्यक्तिहरूको उपस्थिति थियो। कार्यक्रममा विद्यालयका संस्थापक अध्यक्ष जयराम वाग्लेले विश्व शान्तिको कामना गर्दै आफ्नो मन्तव्य राखेका थिए। हरमिटेज होटलमा साँझमा भएको कार्यक्रममा विद्यार्थीहरूले मेचे नाच प्रस्तुत गरेका थिए। यस्तै , शिखोराफुम जिल्लाको ल्नबलनपगबलन स्कुलमा आयोजित अर्को सांस्कृतिक कार्यक्रममा पनि नेपालको तर्फबाट दुईवटा नृत्य प्रस्तुत गरिएको थियो। यी दुवै नृत्यहरूले दर्शकको मन जितेको थियो । सोही अवसरमा विद्यार्थीहरूले थाइल्याण्डको सबै ठाउँमा मनाइने लाई क्राथोङ्ग पर्वमा भाग लिनुका साथै सुरिन प्रदेशमा अवस्थित हात्ती केन्द्रको समेत अवलोकन गरेका थिए । विद्यार्थीहरूले पत्तैयाको समुद्री तटमा पनि रमाइलो गर्ने मौका पाएका थिए। उक्त कार्यक्रममा नेपालको प्रतिनिधित्व गर्ने मिनिल्याण्ड स्कुलका विद्यार्थीहरूले नृत्य प्रस्तुत गरेका थिए। उनीहरूले नृत्यमार्फत  , ३ वटा    र     पाउन सफल भए। विद्यालयका नृत्य शिक्षक रबिन रिजाल उत्कृष्ट नृत्य निर्देशकको रूपमा    बाट सम्मानित भएका थिए। कार्यक्रममा १७ जना विद्यार्थी र ३ जना शिक्षक सहभागी थिए।"
प्रत्यक्षतर्फ ३३ प्रतिशत महिलालाई जिताउनुपर्छ : उपसभामुख राना,"काठमाडौं : प्रतिनिधिसभाका उपसभामुख इन्दिरा रानाले संविधानमा व्यवस्था गरिएको ३३ प्रतिशत महिला कोटामा प्रत्यक्षतर्फ नै महिलालाई जिताउनुपर्ने जरुरी भएको बताएकी छन्। कृषि, वन, आधारभूत स्वास्थ्य तथा सहकारी (एबीसी) नेपाले लैगिक हिंसाविरुद्धको १६ दिने अभियानमा हिंसापछिको जीवन अनुभव आदानप्रदान कार्यक्रममा उपसभामुख रानाले महिलालाई संविधानले व्यवस्था गरेको कोटामा महिलाले नै प्रतिस्पर्धा गर्ने खालको वातावरण बनाउनुपर्नेमा जोड दिइन्। 'कानुनीरुपमा व्यवस्था गरिएको सिटमा पनि महिलालाई समानुपातिकमा राखिन्छ, त्यसले महिलाको क्षमता र नेतृत्व विकासमा सहयोग गरेको छैन', उपसभामुख रानाले थपिन्, 'महिलालाई प्रत्यक्षमा निर्वाचनमा उठेर जित्ने वातावरण बनाउन जरुरी छ, त्यो काम राज्यले गर्नुपर्छ।' अहिले पनि मुलुकमा लैंगिक हिंसा अन्त्य हुन नसकेको उल्लेख गर्दै उनले बाल्यावस्थादेखि नै छोराछोरीलाई समान तरिकाले हुर्काउने र विद्यालय, घर र समाजबाट लैंगिक हिंसा अन्त्यका लागि काम गर्नुपर्नेमा जोड दिइन्। राष्ट्रिय महिला आयोगका उपसचिव सीता अधिकारीले लैंगिक हिंसा न्यूनीकरण गर्नका लागि सबै निकाय क्रियाशील हुनुपर्नेमा जोड दिइन्। राष्ट्रिय बाल अधिकार परिषद्का सूचना अधिकारी रामबहादुर चन्दले परिषद्को गत वर्षको बालबालिकाको राष्ट्रियस्थित प्रतिवेदनमा दुई हजार एक सय बालिकामाथि हिंसा भएको देखिएको जानकारी दिँदै बालिकामाथि हिंसाको दर क्रमशः कम हुँदै गए पनि सोचेअनुरुप काम हुन नसकेको बताए। कार्यक्रममा एबीसी नेपालका संस्थापक तथा संरक्षक दुर्गा घिमिरले ४० वर्षदेखि निरन्तर आफूले महिला हिंसाविरुद्धमा काम गरिरहेको र अहिलेसम्म महिला र बालिकाकै लागि काम गर्दै आएको जानकारी गराउन पाउँदा खुसी लागेको बताइन्। संस्थाका अध्यक्ष मीना खत्रीले महिलामाथि हुने हिंसा न्यूनीकरण गर्नका लागि घरबाटै सुरुवात गर्नुपर्ने र त्यसका लागि अभियान नै सञ्चालन गर्नुपर्ने जरुरी रहेको बताइन्। कार्यक्रममा संस्थाले प्रदान गर्दै आएको सेवा र संस्थामा रहेका बालिकाले हिंसापछि आफूले पुनःजीवन पाएको अनुभवका राखेकी थिइन्। उक्त संस्थाले ३४ वर्षदेखि मानव बेचबिखन, यौनजन्य हिंसा, शोषण एवं घरेलु हिंसाबाट प्रभावित महिला तथा बालिकाका लागि पुनःस्थापना गृह (आवास गृह) सञ्चालन गरी हालसम्म करिब छ हजारभन्दा बढी महिला तथा बालिकाका लागि आवास, शिक्षा, परामर्श, तालिमजस्ता सेवा प्रदान गर्दै आएको छ।"
शनिबार देशका यी स्थानमा हुने छ वर्षा,काठमाडौं : शनिबार देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। मौसम पूर्वानुमान महाशाखाका अनुसार कोशी प्रदेशको पहाडी भूभागको एकदुई स्थानमा हल्का वर्षाको सम्भावना रहेको छ। कोशी र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। शनिबार राति देशको पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। कोशी र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।
चोरीका हतियारसहित तीन जना पक्राउ,"काठमाडौं : चोरीका दुई नाल हतियारसहित तीन जनालाई पक्राउ गरिएको छ। प्रहरीले उपत्यकाका विभिन्न स्थानबाट घरेलु हतियारसहित चोरीमा संलग्न सुनसरी बराह नगरपालिका३ निवासी ३६ वर्षका दिलीप माझी, कामपा१३ निवासी २१ वर्षीय कुशल मल्लिक र काभ्रेपलाञ्चोक धुलिखेल नगरपालिका३ का २७ वर्षीया काजलकुमारी भुजेललाई बिहीबार पक्राउ गरेको हो। प्रहरीले उनीहरूको साथबाट दुई नाले बन्दुक एक थान, २२ बोरको राइफल एक थान, खुँडा दुई थान, खुकुरी छ थान, हँसिया एक थान, फलामको चुप्पी एक थान, बञ्चरो एक थान र मोटरसाइकलको सक दुई थान बरामद गरेको छ। प्रहरीले पक्राउ परेको व्यक्तिलाई डाँका चोरी तथा हातहतियार खरखजनासम्बन्धी कसुर मुद्दामा काठमाडौं जिल्ला अदालतबाट पाँच दिन म्याद थप गरी प्रहरी वृत्त कालिमाटीबाट अनुसन्धान भइरहेको जिल्ला प्रहरी परिसर काठमाडौँका प्रहरी उपरीक्षक कुमोध ढुंगेलले बताए। यही मंसिर १६ गते कामपा१३ ताहचल बस्ने ७४ वर्षीय पुष्प जोशीको घरबाट इजाजत पत्रसहितको दुई नाले ४१० बोरको टोटावाल बन्दुक एक थान र २२ बोरको राइफल अज्ञात समूहले चोरी गरी लगेको थियो।"
सुनसरीमा २९० सीमा स्तम्भ मर्मत,"धरान : नेपाल भारत सीमा क्षेत्रका २ सय ९० सीमा स्तम्भको मर्मत गरिएको छ । कोशी प्रदेशको सुनसरी र भरातको बिहार राज्यको अररिया सुपौल जिल्लाको सीमानामा रहेका सीमा स्तम्भको मर्मत भइरहेको छ । नेपालतर्फ सशस्त्र प्रहरी र भारततर्फ भारतीय सुरक्षा बल एसएसबीको टोलीले सीमा स्तम्भको मर्मत कार्य सुरु गरिएको सशस्त्र प्रहरी बल कोशी प्रदेश प्रमुख डीआइजी अन्जनीकुमार पोखरेलले जानकारी दिए। उनले एक हजार ७ सय ८७ सीमा स्तम्भको मर्मत कार्य भइरहेको बताए । जसमध्ये सशस्त्र प्रहरीले ४ सय ८४ वटा बिजोडि नम्बरका सीमा स्तम्भ र बाँकी रहेका सीमा स्तम्भको भारत पक्षले मर्मत गरेको डीआइजी पोखरेलले बताए । सुनसरीमा पर्ने २ सय ९० सीमा स्तम्भको मर्मत कार्य भइसकेको सशस्त्र प्रहरी बल ४ नम्बर गण सुनसरीका प्रमुख एसपी लकेशकुमार तुम्बाहाम्फेले बताए । उनले सुनसरीमा पर्ने एकसय ३३ बिजोडि नम्बरका सीमा स्तम्भको सशस्त्र प्रहरीले मर्मत गरेको बताए । कोशी प्रदेशका सुनसरी, मोरङ, झापा, इलाम र पाँचथर जिल्लामा रहेका सबै सीमा स्तम्भहरुको मर्मत गरि सीमा क्षेत्रको सुरक्षा व्यवस्था मजबुत पारिएको डीआइजी पोखरेलले बताए ।"
परम्परागत घारमा मौरी पालेर जीविकोपार्जन गर्दै दिनेश,"खोटाङ : दिक्तेल रुपाकोट मझुवागढी नगरपालिका२ सोल्मास्थित लालीखर्कका युवा दिनेश तामाङले घरको पर्खालमा खोपा घार र काठको परम्परागत घार (डुँड) बनाएर मौरीपालन गरेका छन्। २०६९ सालदेखि परम्परागत घार (खोपा र डुँड) बनाएर एपिसेरेना जातको मौरीपालन सुरु गरेका ३२ वर्षीय दिनेशले एक याममा कम्तीमा एक सय ५० बोतल मह बिक्री गर्छन्। पाँच सय मिलिलिटरको बोतलमा भरिएको मह प्रतिबोतल एक हजार पाँच सयमा बिक्री गर्ने गरिएको दिनेश बताउँछन्। हाल दिनेशको घरमा ३० वटा खोपा घार र १७ वटा काठको डुँड छन्। त्यसमध्ये अहिले ४० घारमा मौरी छन्। दिनेशले वर्षको दुई पटक जेठ र मंसिरमा मौरीको मह निकाल्ने गरेका छन्। गत कात्तिकदेखि हालसम्म एक सय ३५ बोत्तल मह बिक्री भइसकेको दिनेशले जानकारी दिए। 'फोनबाट सम्पर्क गर्दै ग्राहक घरैमा आइपुग्छन्। कहिलेकाहीँ मह खोज्दै आउनेको भीड नै लाग्छ। महबाट आउने आम्दानीले नै छ जनाको परिवार चलिरहेको छ', दिनेशले भने, 'आगामी दिनमा थप घार विस्तार गर्ने योजना छ। काठका लागि स्थानीय सामुदायिक वनसँग कुरा गरिसकेको छु।' मह काढ्ने समय भएपछि दिनेश तस्वीर र भिडियोसहित आफ्नो सम्पर्क नम्बर फेसबुकमा राख्छन्। ग्राहक त्यही सम्पर्क नम्बरमार्फत मह किन्न पुग्छन्। मध्यपहाडी राजमार्गको मुढेबाट करिब पाँच मिनेटमाथि रहेको दिनेशको घर पुग्ने कच्ची सडक बनिसकेको छ। व्यावसायिक मौरी पालनका लागि दिनेशले पुरानो घरको पर्खालमा दश खोपा घार र नयाँ घरमा २० वटा खोपा घार बनाएका छन्। 'घर बनाउने क्रममै काठको खोपा बनाएर पर्खालमा लहरै मिलाएर राख्नुपर्ने हुन्छ। डुँड घारलाई भने पानीले नभेट्नेगरी घरको छानामुनि राख्नुपर्छ', उनले भने, 'कतिपय डुँडलाई बाहिर बारीको कुनामा छाना हालेर राखिएको छ। शौचालयको पर्खाललाई समेत खोपा घारको रुपमा उपयोग गरेको छु। लेकाली भेगमा हुने मौरीले आधुनिक घारभन्दा यसैलाई रुचाउँछ।' दिक्तेल रुपाकोट मझुवागढी नगरपालिका१३ नूनथलास्थित गैरीगाउँ पुगेका बेला घरको भित्ता र काठको डुँडमा मौरीपालन गरेको देखेपछि आफूले पनि सुरु गरेको दिनेशले बताए। नूनथलामा देखेपछि आफ्नो घर बनाउने क्रममा आफूले पनि सोहीअनुसार घरको भित्तामा खोपा घार र काठको डुँड बनाएर मौरीपालन सुरु गरेको उनले बताए। व्यावसायिक मौरीपालनका लागि सीप सिक्न गोदावरीसम्म पुगेको दिनेशले जानकारी दिएका छन्। 'मावली घरमा देखेर त्यस्तै खालको घार बनाएँ। नभन्दै मौरी आफै घार खोज्दै आएर बस्यो। मौरी बढ्दै गयो। अरू काम गर्न उत्साह जगायो', उनले भने, 'धोद्रो भएको रुख काटेर घार थप गर्दै गएँ। अहिले यसैबाट गुजारा चलिरहेको छ। दातृ निकायको सहयोग पाए थप विस्तार गर्ने योजनामा छु।' लालीखर्कस्थित दिनेशको घरभन्दा केहीमाथि घना जङ्गल छ। जङ्गलमा चुत्रो, चिराइतो, पात्ले, मान्द्रे, ठेकीफललगायत मौसमी फूल फुल्छन्। त्यही कारण पनि दिनेशलाई मौरी पालनका लागि सहज भएको छ। पछिल्लो समय मौरी पालनका लागि जताततै आधुनिक घार प्रयोगमा आइसकेको छ तर, दिनेशले हालसम्म आधुनिक घार प्रयोग गरेका छनैन्। लेकमा आधुनिक घार चिसो हुने र मह कम निकाल्ने भएकाले आधुनिक घार प्रयोग नगरेको दिनेशले बताए। अहिले सरकारी अनुदान लिनेको कमी छैन। दिनेशले भने हालसम्म कहीँकतैबाट अनुदान लिएका छैनन्। आफ्नै बलबुतामा मौरीसँग रमिरहेका छन्। चार वर्षअघि मुढेमा हिमपात हुँदा दिनेशको ३६ घार मौरी सखाप भएको थियो। मौरी नै नरहेपछि कतिपय घार चिरेर दाउरा पोल्नुभएका दिनेशले घार सफा गरेपछि पुनः आफै मौरी आएको बताए। बुबा भारतीय सेनाबाट अवकाश भए पनि दिनेशले उनको पदचापलाई पछ्याएनन्, कृषि पेसातिर लम्किरहे।"
खेतमा पराल डढाउने चलनले आगलागीका घटना वृद्धि,"झापा : सावधानी नअपनाइ खेतमा पराल डढाउने प्रचलनले यहाँ आगलागीका घटना बढ्न थालेका छन्। परालमा जानजान र दुर्घटनाबस आगो सल्किएका कारण मंसिरमा १५ आगलागीका घटना भएको प्रहरीले जनाएको छ। मेचीनगरको वडा नं ८ मा धान झारेपछि बाँकी रहेको परालको घुस्यान जलाउँदा आगो अनियन्त्रित भएर कुञ्जनमणि धमलाको घरमा क्षति पुग्यो। दिउँसै लागेको उक्त आगो मेचीनगर र दमक नगरपालिकाका दुई दमकलले निभाएको थियो। 'बेलैमा नगरपालिकाको दमकल नआएको भए अरु धेरै क्षति हुन्थ्यो', सोही वडाको प्रगतिशील टोल विकास संस्थाका सचिव सुरेश भट्टराईले भने, 'हेर्दाहेर्दै कुञ्जनमणि धमलाको गोठ जलेर खरानी भयो, गोठमा भण्डारण गरेको डेढ बिघाको पराल र मालसामान पनि डढ्यो।' जिल्ला प्रहरी कार्यालयका अनुसार यस मङ्सिरमा जिल्लाका विभिन्न स्थानमा आगलागीका १५ घटना हुँदा रु नौ लाख ५६ हजार पाँच सय बराबरको धनमाल क्षति भएको छ। प्रहरी उपरीक्षक दुर्गाराज रेग्मीका अनुसार खेतमा असरल्ल फ्याँकिने परालमा स्थानीयले नै आगो लगाउने गरेका छन्। पर्यावरणीय दृष्टिलेसमेत हानिकारक र मानव बस्तीमै क्षति पुग्ने भएकाले खेतभरि धेरै मात्रामा परालमा आगो लगाउने कार्य रोक्न जनचेतनाको खाँचो रहेको रेग्मीले बताए। गत कात्तिक र साउनमा परालको कुन्युमा आगलागीका नौ घटना हुँदा चार लाख १९ हजार रुपैयाँ बराबरको धनमाल क्षति भएको उहाँले जानकारी र्दिए। जिल्लाका गाउँमा धान काटेर खेतमै कुन्यु लगाएर राख्ने र थ्रेसर मेसिन ल्याएर पालैसँग धान झार्ने चलन छ। धान झारेपछि पराल नबिक्ने भएकाले कृषकले पराललाई खेतमा फिजाएर आगो लगाइदिने गर्छन्। त्यही आगो अनियन्त्रित भएर बस्तीसम्म पुग्ने गरेको भट्टराई बताउँछन्। विर्तामोड१० विराटपोखरमा यसै साता धानको कुन्युमा दिउँसै आगलागी हुँदा शन्तकुमार लोहारले अधिया कमाएको डेढ सय मन धान डढेर नष्ट भयो। लाइटरबाट निस्किएको आगो फैलिँदा उक्त आगलागी भएको थियो। यसै साता मेचीनगर९ मागुरमाडीमा पाँच बिघा खेतको धान र चार वटा परालको कुन्युमा आगलागी भएको वडाध्यक्ष कञ्चन तामाङले बताए। उक्त आगलागी अनियन्त्रित हुँदा नजिकैको टंकप्रसाद उप्रेतीको घरमा आंशिक क्षति पुगेको थियो। नगरपालिकाबाट आएको दमकलले आगो निभाउनुपरेको थियो। सुक्खा मौसममा धान र परालमा छिटो आगो सल्किने हुँदा त्यसबाट तीव्र गतिमा आगो फैलिन्छ। चुरोटको ठुटा जथाभावी फ्याँक्दा, लागुऔषधका प्रयोगकर्ताले नसालु पदार्थ खान जथाभावी आगो बाल्दा र बालबालिकाले आगो निस्कने वस्तु चलाउँदा आगलागी हुने गरेको छ। घरैपिच्छे गाईवस्तु पाल्ने चलन हराउँदै गएको र व्यावसायिक गाई फार्मले कलिलो मकैको साइलेज बनाएर खुवाउने गरेका कारण धानको पराल बिक्न छाडेको मेचीनगर१० धुलाबारीका बिपी भट्टराई बताउँछन्। पराल नबिकेपछि भण्डारण गरेर राख्नुको साटो खेतमै छरेर आगो लगाउँदा बस्तीमा वायु प्रदूषणसमेत फैलिएको पाइन्छ। डढेको परालको पिरो धुँवाले आँखा पोल्ने समस्या आउने गरेको स्थानीय बताउँछन्।"
मुस्ताङबाट ४९ करोडको स्याउ निकासी,"म्याग्दी : मुस्ताङबाट यस वर्ष ४९ करोड रुपैयाँभन्दा बढी मूल्यको स्याउ निकासी भएको छ। स्याउ मुस्ताङबाट निकासी हुने प्रमुख कृषि उपज हो। प्रधानमन्त्री कृषि आधुनिकीकरण परियोजनाको मुस्ताङस्थित स्याउ जोन कार्यालयले यस वर्ष उत्पादन भएको ९० प्रतिशत स्याउ बजारमा निकासी भइसकेको जनाएको छ। स्याउ जोन मुस्ताङका प्रमुख नेत्रप्रसाद भट्टले जिल्लाभर चार हजार नौ सय ७५ मेट्रिक टन स्याउ उत्पादन भएको मध्ये चार हजार चार सय ७७ दशमलव पाँच मेट्रिक टन स्याउ देशका विभिन्न ठाउँमा निकासी भएको बताए। 'मुस्ताङमा फलेको मध्ये ९० प्रतिशत स्याउ बजारमा निकासी भइसकेको छ', उनले भने, 'करिब पाँच सय मेट्रिक टन स्याउ बेमौसममा बिक्री गर्न चिस्यान गृहमा राखिएको छ।' कृषकले बिक्री गरेको सरदर प्रतिकिलो एक सय १० का दरले हिसाब गर्दा ४९ करोड २५ लाख २५ हजार मूल्य बराबरको स्याउ निकासी भएको स्याउ जोन कार्यालयले जनाएको छ। म्याग्दी, बागलुङ, पोखरा, चितवन, बुटवल, काठमाडौंलगायत सहरका व्यापारीले बगैँचामा नपाक्दै अग्रिम पैसा दिएर ठेक्कामा स्याउ खरिद गर्दछन्। मुस्ताङ घुम्न आउने पर्यटकले पनि कोसेलीका रुपमा स्याउ किनेर लैजाने गर्छन्। धादिङबाट स्याउ खरिद गर्न मुस्ताङ पुगेका व्यापारी शिवाङ तामाङले बेनी, बागलुङ र पोखराका बजारमा मुस्ताङको स्याउको माग उच्च हुने गरेको बताए। पातलो फले पनि दाना ठूला र स्वादिष्ट रहेको उनले बताए। बिक्री नहुने साना दाना भएका स्याउ मदिरा र सुकुटी बनाउन प्रयोग हुन्छन्। मुस्ताङमा रेडडेलिसियस, रोयल डेलिसियस, रिचारेड डेलिसियस र गोल्डेन डेलिसियस जातका स्याउ खेती गरिएको छ। मुस्ताङको एक हजार चार सय ७५ हेक्टर क्षेत्रफलमा स्याउ खेती भएकामा पाँच सय ८० हेक्टर क्षेत्रफलमा लगाइएका स्याउका बोटले उत्पादन दिने गरेको छ। करिब ३८ हेक्टर क्षेत्रफल जमिनमा इटलीबाट ल्याइएको उच्च घनत्वको स्याउ खेती गरिएको छ। गत वर्ष मुस्ताङमा छ हजार छ सय मेट्रिक टन स्याउ उत्पादन भएकामा यसपालि २४ दशमलव ५८ प्रतिशतले उत्पादन घटेको कृषि ज्ञान केन्द्र मुस्ताङका प्रमुख प्रकाश बस्ताकोटीले बताए। 'फूल खेलेर परागसेचन हुने समयमा धेरै वर्षा हुँदा फूलबाट स्याउको दाना कम लागेकाले उत्पादन घटेको हो', उनले भने, 'स्याउको फूल फुल्ने समय वैशाखजेठ महिनामा वर्षाले स्याउ बोटमा परागसेचन (पोलिनेसन)हुन नपाउँदा उत्पादनमा असर परेको हो।' केन्द्रले मुस्ताङका पाँचवटै स्थानीय तहका स्याउ बगैँचामा क्रम कटिङ विधिबाट उत्पादकत्वको विवरण सङ्कलन गरेर तथ्याङ्क बनाएको जनाएको छ। थासाङ गाउँपालिकाको कूल एक सय आठ हेक्टरमा पाँच सय ५१ दशमलव ८८ मेट्रिक टन, घरपझोङ गाउँपालिकाको दुई सय ८२ हेक्टर क्षेत्रफलमा दुई हजार चार सय दुई दशमलव ६४ मेट्रिक टन, वारागुङ मुक्तिक्षेत्र गाउँपालिकाको एक सय ८३ हेक्टर क्षेत्रफलमा एक हजार नौ सय २३ दशमलव ३३ मेट्रिक टन, लोघेकर दामोदरकुण्ड गाउँपालिकाको १२ हेक्टरमा ९५ मेट्रिक टन र लोमान्थाङ गाउँपालिकाको शून्य दशमलव २५ हेक्टर क्षेत्रफलमा एक दशमलब ९९ मेट्रिक टन स्याउ उत्पादन भएको छ। गत वर्ष पाँच करोड मूल्यको स्याउ बिक्री गरेका घरपझोङ गाउँपालिका२ स्याङका किसान कर्म गुरुङले यस वर्ष तीन करोडको मात्र स्याउ बिक्री भएको बताए। उनको बगैँचामा एक हजार पाँच सय बोट स्याउले उत्पादन दिन्छ। स्याउ टिपेर बजार पठाएपछि मुस्ताङका किसान बगैँचामा व्यवस्थापनमा जुटेका छन्। सडक यातायातको सुविधासँगै सहज बजार र राम्रो मूल्य पाउन थालेपछि मुस्ताङका किसान स्याउ खेतीमा आकर्षित भएका छन्। कृषि ज्ञान केन्द्र कार्यालयका अनुसार गत वर्षसम्म कूल एक हजार चार सय ७५ हेक्टर जमिनमा स्याउ खेती गरिएको थियो। यस वर्ष २० हेक्टर क्षेत्रफलमा स्याउ खेती विस्तार भएको छ। कृषि ज्ञान केन्द्र, प्रधानमन्त्री कृषि आधुनिकीकरण परियोजनाको स्याउ जोन र स्थानीय तहको कृषि शाखाले अनुदानमा स्याउका बिरुवा वितरण, स्याउ राख्ने प्याक सहयोग, सिँचाइ, चिस्यान गृह निर्माणलगायत काममा किसानलाई सहयोग गरेका छन्।"

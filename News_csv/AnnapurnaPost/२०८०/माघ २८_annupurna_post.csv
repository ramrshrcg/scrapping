शीर्षक,विवरण
फिल्मी शैलीमा नगरपालिकाको होडिङ बोर्ड चोरी गर्ने तीन पक्राउ,"झापा : भद्रपुरमा फिल्मी शैलीमा फलामे होडिङ बोर्ड चोरी गरेको आरोपमा तीन जना पक्राउ परेका छन्। आइतबार साँझ भद्रपुर नगरपालिका४ स्थित रंगियाडाँडादेखि ज्ञानेचोकसम्म सडक किनारमा नगरपालिकाले राखेको फलामे होडिङ बोर्ड चोर्दाचोर्दै उनीहरूलाई भद्रपुर नगर प्रहरीले पक्राउ गरेको हो। पक्राउ पर्नेहरूमा मेचीनगर नगरपालिका१४ का ३१ वर्षीय अमित राजवंशी, मेचीनगर १० का अन्दाजी १८ वर्षीय राजीव उराव र एक जना पिकअप चालक रहेको नगर प्रहरीका असई चन्द्र प्रधानले जानकारी दिए। उनीहरूले मे १ च ६३७६ नम्बरको पिकअप गाडी चढेर होडिङ बोर्ड चोर्न भद्रपुर आएका थिए। फिल्मी शैलीमा उनीहरूले रंगियाडाँडादेखि ज्ञानेचोकसम्मका ८ वटा होडिङ बोर्ड फलाम काट्ने ह्याक्सोले काटेर पिकअपमा हालिसकेका थिए। स्थानीयले होडिङ बोर्ड काट्दै गरेको अवस्थामा उनीहरूसँग सोधपुछ गर्दा पुरानो भइसकेको र अब नयाँ लगाउने भन्ने जवाफ फर्काएका थिए। उनीहरूमाथि शंका लागेपछि स्थानीयले तत्काल नगर प्रहरीलाई खबर गरेका थिए। नगर प्रहरी तत्काल घटनास्थल पुगेर उनीहरूलाई पिकअप र होडिङ बोर्डसहित नियन्त्रणमा लिएका थिए। नियन्त्रणमा लिएर नेपाल प्रहरीलाई बुझाउन लैजाँदै गर्दा भद्रपुर बजार पुग्दा तीनै जना पिकअपबाट ओर्लिएर भागे। उनीहरूलाई नगर प्रहरीको टोलीले खेदाउँदै पुनः नियन्त्रणमा लिएर वडा प्रहरी कार्यालय भद्रपुरलाई बुझाएको असई प्रधानले जानकारी दिए। यता वडा प्रहरी कार्यालय भद्रपुर इन्स्पेक्टर सञ्जीव बोगटीसँग आरोपी तीन जनाको नाम माग्दा आफू बाहिर रहेको र घटनाबा बारेमा अनुसन्धान भइरहेको जवाफ फर्काए। उनले घटनाको जानकारी जिल्ला प्रहरी कार्यालयका प्रवक्तासँग लिन आग्रह गरे।"
खुला ब्याटमिन्टन प्रतियोगिताको उपाधि सुर्खेतलाई,"कालीकोट : कर्णाली प्रदेशस्तरीय खुला ब्याटमिन्टन प्रतियोगिताको उपाधि सुर्खेतले हात पारेको छ। २१ वटा टिममध्ये फाइनलमा पुगेका सुर्खेतकै २ वटा टिमबीच भएको प्रतिस्पर्धामा सुर्खेतका खगेन्द्र खत्री र राजेन्द्र बमलाई हराउँदै सुर्खेतकै नरेन्द्र बम र जितप्रसाद लामिछानेले उपाधि हात पारे। प्रथम हुने टिमले ५१ हजार १ सय ५१ रुपैयाँसँगै कप, मेडल र सम्मानपत्र प्राप्त गरेका छन् भने द्वितीय भएका सुर्खेतका खगेन्द्र खत्री र राजेन्द्र बमले ३१ हजार १ सय ५१ रुपैयाँसँगै कप, मेडल तथा सम्मानपत्र समेत प्राप्त गरेका छन्। सेमिफाइनलमा पुगेका कालीकोटका भुपेन्द्र बम, सुमन विष्ट, बिनोद शाही र मानबहादुर बुढाले तृतीय स्थान हासिल गर्दै १५ हजार १ सय ५१ रुपैयाँ पुरस्कार प्राप्त गरेका छन्। यस्तै दैलेखका खगेन्द्र थापा र सुनिल थापाबीच भएको खेलमा कालीकोटका भुपेन्द्र मल्ल र सुमन विष्ट सेमिफाइनलमा पुगेका थिए। सुर्खेतका खगेन्द्र खत्री र राजेन्द्र बमबीच भएको खेलमा जीवन शाही र मनोज सुनारले हार व्यहोरेका थिए। यसैगरी प्रकाश देवकोटा र राजेश श्रेष्ठ बीच भएको खेलमा बिनोद शाही र मानबहादुर बुढाले जित हासिल गर्दै तेस्रो स्थान पक्का गरेका थिए। यस्तै नरेन्द्र बम र जितप्रसाद लामिछाने बीच भएको खेलमा पोषण थापा र बजुरे खड्का पराजित भएका थिए। कालीकोट जिल्ला ब्याटमिन्टन संघले आयोजना गरेको कर्णाली प्रदेशस्तरीय खेल माघ २६ गतेदेखि २८ गतेसम्म सञ्चालन भएको हो।"
शिक्षकलाई अभद्र व्यवहार गर्ने २ जना पक्राउ,"अर्घाखाँची : अर्घाखाँचीको मालारानी गाउँपालिका८ मा रहेको बालशिक्षा माध्यमिक विद्यालयका प्रधानाध्यापक राजेन्द्र पन्थीलाई हातपात गरेको आरोपमा २ जना पक्राउ परेका छन्। प्रधानाध्यापक पन्थीलाई घरबाट बिहान विद्यालय जाने क्रममा मोटरसाइकल रोकी हातपात तथा अभद्र व्यवहार गरेको आरोपमा नरेश्वर पाण्डे र हुकुम खड्कालाई पक्राउ गरेको जिल्ला प्रहरी कार्यालय अर्घाखाँचीका प्रमुख डीएसपी प्रतित सिंह राठोरले बताए। दुई जनालाई पक्राउ गरी घटनाको अनुसन्धान भइरहेको प्रहरी प्रमुख राठोरको भनाइ छ। विद्यालयमा जाने क्रममा शिक्षकलाई हातपात तथा अभद्र व्यवहार गरेको भन्दै जिल्लामा क्रियाशील शिक्षकहरूका संघ, संगठनले कडाभन्दा कडा कारबाहीको माग गरेका छन्। नेपाल शिक्षक संघ, नेपाल राष्ट्रिय शिक्षक संगठन, एकीकृत अखिल नेपाल शिक्षक संगठन, अनेशिसं, अनेशिसंगठन र प्रनेराशिसंले एक संयुक्त विज्ञप्ति जारी गरी कारबाहीको माग गरेका हुन्।"
"गौशालाको होटलमा रामेछापकी युवती मृत फेला, प्रेमी पक्राउ","काठमाडौं : काठमाडौंको गौशालामा सिराहा धनुषा होटल एन्ड लजमा शनिबार मृत फेला परेकी प्रमिला दमाईको प्रेमी पक्राउ परेका छन्। रामेछापको लिखु तामाकोसी घर भएकी प्रमिला शुक्रबार साँझ एक पुरुषसँग उक्त होटलमा आएकी थिइन्। जिल्ला प्रहरी परिसर काठमाडौंका प्रवक्ता कुमोध ढुंगेलका अनुसार गौसालाको विजयचोकमा रहेको उक्त होटलको कोठा दुई दिनसम्म नखुलेपछि होटल कर्मचारीले प्रहरीलाई खबर गरेका थिए। उनीसँगै होटलमा पुगेका एक युवक आइतबार काठमाडौंबाट पक्राउ परेको ढुंगेलले बताए। उनले भने, हामीले क्रस चेक गरिरहेका छौं। प्रारम्भिक अनुसन्धान गरिरहेका छौ। पक्राउ परेका युवक प्रमिलाका प्रेमी हुन्। उनी दोलखाका स्थानीय हुन्।' मृतक प्रमिला र युवक दुवै विवाहित हुन्। प्रमिलाको एक सन्तान र श्रीमान् गौशालामै सँगै बस्दै आएका थिए। उनीहरू २६ गते साँझ उक्त लजमा पुगेका थिए। होटलमा युवकले गलत विवरण टिपाएका थिए। मृत भेटिएकी प्रमिलाको घाटिमा डोरीले कसेर हत्या गरिएको प्रहरीले बताएको छ। युवकले प्रमिलालाई मार्ने नियतले नै लजमा पुर्याएको प्रहरीको अनुमान छ। हत्यापछि होटलको कोठामा बाहिरबाट साँचो लगाएर उनी भागेका हुन्। माघ २६ मा हत्या भएको र दुई दिनपछि घटना सार्वजनिक भएको थियो।"
जेसीबीको ठक्करबाट वृद्धको मृत्यु,बुटवल : प्युठानको माण्डवी गाउँपालिकामा जेसीबीले ठक्कर दिँदा एक जनाको घटनास्थलमै मृत्यु भएको छ। रा १ क ७७३ नम्बरको गाउँपालिकाकै जेसीबीले ठक्कर दिँदा स्थानीय ६४ वर्षीय ठगबहादुर घर्तीको मृत्यु भएको जिल्ला प्रहरी कार्यालय प्युठानका सूचना अधिकारी प्रहरी निरीक्षक हुमानन्द खनालले बताए। सडकमा सुतेका वृद्धलाई गाउँपालिकाको वडा नम्बर १ स्थित पिपलडाँडादेखि गणेशमावी जोड्ने सडक सफा गर्ने क्रममा जेसीबीले ठक्कर दिएको खनालले बताए।
छोराछोरीको हत्यापछि रविनाले आत्महत्या गरेको निष्कर्षमा प्रहरी,काठमाडौं : ललितपुरको महालक्ष्मी नगरपालिका३ इमाडोलकी रविना मर्हजनले शनिबार दिउँसो आफ्नै घरको तेस्रो तलाबाट हामफालिन। लुगा उठाउन भन्दै छतमा पुगेकी उनले तेस्रो तलाबाट हाम्फालेकी हुन्। छतमा पुग्नुअघि नै उनले कोठामा खेलिरहेका २ जना छोरा र छोरीलाई सिरानीले मुख थुनेर अचेत बनाएकी प्रहरीको प्रारम्भिक अनुसन्धानले देखाएको छ। इमाडोल ओचुहाइटमा रहेको उनको घरमा प्यारालाइसिसले थलिएकी सासु मात्रै थिइन्। रविनाले सासुसँग लुगा उठाउन जान्छु भन्दै छतमा उक्लिइन्। जिल्ला प्रहरी परिसर ललितपुरका प्रवक्ता नवराज कार्कीका अनुसार छतबाट हाम्फालेको अवस्थामा भेटिएकी रविनाको घटनास्थलमै मृत्यु भएको थियो। कोठाभित्र रहेका छ वर्षीय छोरा अश्वित र २ वर्षीय छोरी रिवा अचेत अवस्थामा भेटिएका थिए। उनीहरू तीनै जनालाई उपचारका लागि किष्ट अस्पताल पुर्याइएको थियो। तर अस्पतालले उनीहरूको मृत्यु भइसकेको घोषणा गर्यो। प्रहरीका अनुसार घटनास्थलमा कुनै सुसाइड नोट तथा घटनाको प्रमाण फेला परेको छैन। बच्चाहरूको हत्या गरेर रविनाले आत्महत्या गरेको प्रहरीको अनुमान छ। प्रहरी प्रवक्ता कार्कीका अनुसार घटनाको दिन उनका श्रीमान् बिहानैदेखि घरबाहिर थिए। अनुसन्धान अधिकृतका अनुसार रविना कम बोल्ने अन्तर्मुखी खालकी थिइन। दुई बच्चाको हत्यापछि रविनाको आत्महत्याले सिँगो परिवार नै शोकमा डुबेको छ। रविनाका श्रीमानले श्रीमतीसँग केही झगडा नभएको र उनले कहिल्यै कुनै गुनासो नगर्ने गरेको बयान दिएका छन्। उनीहरूको शवलाई पोस्टमार्टमका लागि पाटन अस्पतालमा लगिएको छ।
नारायणी अस्पतालमा पीएनसी वार्ड सञ्चालन,वीरगन्ज : वीरगन्जस्थित नारायणी अस्पतालमा रहेको प्रसूति विभागमा २० शय्याको सुविधासम्पन्न पोष्ट नेटल केयर(पीएनसी) वार्ड सञ्चालनमा आएको छ। आइतबार उपराष्ट्रपति रामसहाय यादवले वार्डको उद्घाटन गरे। केएनपी जापान प्रालिले करिब ४५ लाख रुपयाँको लागतमा जापानी प्रविधिमार्फत निर्माण गरी अस्पताललाई हस्तान्तरण गरेको उक्त वार्ड आइतबार उपराष्ट्रपति यादवले उद्घाटन गरेसँगै सञ्चालनमा आएको अस्पतालका मेडिकल सुपरिडेन्टेण्ड डा चित्तरत्तजन साहले बताए। उनका अनुसार यसअघि अस्पतालमा ६९ शय्याको प्रसूति विभाग सञ्चालनमा थियो। प्रसूति गराएपछि आमा र शिशुलाई कम्तिमा २४ घण्टा अस्पतालमै राख्नुपर्ने नियम भए पनि पीएनसी वार्ड नहुदाँ तत्कालै डिस्चार्ज गर्नुपर्ने बाध्यता थियो। तर अब पीनएसी वार्ड सञ्चालनमा आएपछि आमा र शिशुलाई उक्त सेवा दिन सहज हुने मेसु साहले बताए। अस्पतालमा पीएनसी वार्ड सञ्चालनमा आएपछि उक्त वार्डबाट महिनामा ६ सय र वर्षमा सात हजार दुई सय सुत्केरीले सेवा पाउने अस्पताल विकास समितिका अध्यक्ष धिरजकुमार गुप्ताले बताए। अस्पतालको प्रसूति विभागमा पीएनसी वार्डको अभावमा सुत्केरीको उपचारमा समस्या भएको जानकारी आएपछि केएनसी जापान प्रालिले सामाजिक उत्तरदायित्वअन्तर्गत ४५ लाख रुपैयाँको लागतमा उक्त वार्ड निर्माण गरिदिएको प्रालिका सञ्चालक अशोक बैद्यले बताए। सम्झौता भएको दुई महिनाभित्रै उक्त वार्ड निर्माण गरी अस्पताललाई हस्तान्तरण गरिएको पनि उनले जानकारी गराए।
वडाबाटै भत्ता वितरण,"अर्घाखाँची : अर्घाखाँचीको भूमिकास्थान नगरपालिका१ का वडाध्यक्ष गोपाल खनालको पहलमा वडाबाटै सामाजिक सुरक्षा भत्ता वितरण गरिएको छ। सामाजिक सुरक्षा भत्ता लिने वृद्धवृद्धा, अपांग तथा एकल महिलालाई बैंकमा गएर लामो लाइन बसेर भत्ता लिन अप्ठेरो र दुःख भएपछि वडाध्यक्ष खनालले वडा कार्यालयबाटै भत्ता दिलाएका हुन्। वडा कार्यालयमै बैंकका कर्मचारी पुगेर भत्ता वितरण गरेका हुन्। वडाबाटै भत्ता बुझ्न पाएपछि स्थानीय वृद्धवृद्धाहरु पनि खुसी भएका छन्। गाडी चढेर घण्टौ लाइनमा बसी बैंकमा पुगेर भत्ता बुझ्ने परिपाटीको अन्त्य गर्दै आफ्नै वडा कार्यालयबाट सेवा पाएपछि वृद्धवृद्धा खुसी भएका हुन्।"
डोल्पाको मुड्केचुलाले पनि सर्वोच्चको आदेश अवज्ञा गर्यो,"डोल्पा : हिमाली जिल्ला डोल्पाको मुड्केचुला गाउँपालिकाले जनयुद्ध दिवसका दिन सार्वजनिक बिदा दिने निर्णय गरेको छ। गाउँपालिकाले सूचना जारी गरेर माघ १३ गतेको गाउँ कार्यपालिकाको निर्णयअनुसार फागुन १ गते सार्वजनिक बिदा दिन लागिएको जनाएको छ। तत्कालीन जनयुद्धको आधार इलाका रुपमा रहेको मुड्केचुला गाउँपालिकाले निकालेको सूचनामा सशस्त्र जनयुद्ध नै लोकतान्त्रिक गणतन्त्र स्थापनाको आधार भएको उल्लेख गरिएको छ। उक्त दिनमा गाउँपालिका मातहत रहेका सरकारी कार्यालय, विद्यालय लगायतका सम्पूर्ण संघ संस्थामा सार्वजनिक बिदा दिइएको अध्यक्ष दत्तबहादुर शाहीले बताए।"
राष्ट्रपति रनिङ शिल्डको उपाधि परशुरामलाई,"डडेलधुरा : डडेलधुरामा सञ्चालित १४औं जिल्लास्तरीय राष्ट्रपति रनिङ शिल्डको उपाधि परशुराम नगरपालिकाले हात पारेको छ। अमरगढी नगरपालिका४ टुँडिखेलमा आइतबार सम्पन्न प्रतियोगितामा २० स्वर्ण, १२ रजत र ७ कास्यसहित परशुरामले शिल्ड जितेको खेलकुद विकास समितिले जनाएको छ। १३औं शिल्ड पनि परशुरामले जितेको थियो। प्रतियोगितामा दोस्रो बनेको अमरगढीले १९ स्वर्ण, ७ रजत र १७ कास्य पदक जितेको छ। अजयमेरु गाउँपालिकाले ८ स्वर्ण, १७ रजत र ११ कास्य जितेको छ। प्रतियोगिताको विजेता टिमलाई शिल्ड, मेडल र प्रमाणपत्र प्रदान गरिएको छ।"
"पाकिस्तान आम निर्वाचन : स्वतन्त्र १०१, पीएमएलएन ७५ र पीपीपी ५४ सिटमा विजयी","स्लामावाद : पाकिस्तानको निर्वाचन आयोगले सन् २०२४ को फेब्रुअरी ८ मा सम्पन्न आम निर्वाचनको पूर्ण परिणाम आइतबार सार्वजनिक गरेको छ । पाकिस्तानको नेशनल एसेम्ब्ली (राष्ट्रिय सभा) का लागि घोषित निर्वाचन परिणामअनुसार स्वतन्त्र उम्मेदवारले १०१, पूर्वप्रधानमन्त्री नवाज सरिफको पाकिस्तान मुस्लिम लिगनवाजले ७५ र पूर्व विदेशमन्त्री बिलावल भुट्टो जरदारीले ५४ सिट प्राप्त गरेका छन् । निर्वाचन परिणाममा व्यापक धाँधली भएको आरोप लगाउँदै प्रर्व प्रधानमन्त्री खानको पीटीआईले आइतबार देशव्यापी विरोध प्रदर्शनको घोषणा गरेको छ । परिणाममा लामो ढिलाइपछि सैन्य प्रतिष्ठानले मतदानमा धाँधली गरेको आरोप पीटीआई नेताहरूले लगाएका हुन् । सेनाको समर्थन रहेको भनिएको पीएमएलएनले सबैभन्दा बढी सिट प्राप्त गर्ने पार्टीको रूपमा विजयको घोषणा गरेको छ । तीन पटकका पूर्वप्रधानमन्त्री नवाज सरिफले स्थापना गरेको पार्टीले सरकार गठनका लागि प्रतिद्वन्द्वी र स्वतन्त्र उम्मेदवारसँग सम्झौता गर्न बाध्य हुने देखिएको छ । पाकिस्तानी सेना प्रमुखले शनिबार चुनाव जित र हारको शून्य योगफलको प्रतिस्पर्धा नभएको भन्दै राजनीतिक ध्रुवीकरण अन्त्य गर्न आग्रह गरेका छन्। 'अराजकता र ध्रुवीकरण को राजनीतिबाट माथि उठ्न राष्ट्रलाई स्थिर हात र उपचारात्मक स्पर्शको खाँचो छ,' सेना प्रमुख जनरल सैयद असीम मुनिरलाई उद्धृत गर्दै सेनाद्वारा जारी विज्ञप्तिमा भनिएको छ । रासस"
सरकारलाई विश्वप्रकाशको प्रश्न : रुससँग संवाद गर्न क्षमता र लेभल छ कि छैन ?,"काठमाडौं : नेपाली कांग्रेसका महामन्त्री विश्वप्रकाश शर्माले रुसी सेनामा भर्ना भएका नेपालीलाई स्वदेश फर्काउन सरकार चुकेको बताएका छन्। आइतबार प्रतिनिधिसभाअन्तरगतको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा शर्माले नेपाली युवाहरूलाई स्वदेश फर्काउन रुसी सरकारसँग संवाद गर्न क्षमता र लेभल सरकारसँग छ कि छैन? भन्दै प्रश्न समेत गरे। समिति सदस्य समेत रहेका शर्माले रुसी सेनामा रहेका नेपालीलाई कुटनीतिक पहल गरि नेपाल फिर्ताको वातावरण बनाउन र रुसी सेनामा रहेका नेपालीको अवस्थाका बारेमा समेत जानकारी लिनुपर्ने उल्लेख गरे। उनले रुसी सेनामा भर्ना भएका नेपालीमाथि दुर्व्यवहार भइरहेको भन्दै उनीहरूलाई स्वदेश फर्काउन सरकार असफल भएको बताए। उनले सरकारले हालसम्म नेपालस्थित रुसी राजदूतलाई बोलाएर संवाद गर्न बाहेक अन्य पहल केही गर्न नसकेको आरोप लगाए। उनले प्रश्न गर्दै भने,'रुससँग संवाद गर्न कूटनीतिक पहल ,क्षमता र लेभल सरकारसँग छ कि छैन?' उनले रसियामा गएर सेनामा भर्ना भएका नेपाली युवाहरूको उद्दार गर्ने विषयमा सरकार गम्भीर बन्नैपर्ने बताए। विपद् परेको बेलाबाहेक अन्य अवस्थामा जनताले सरकार नखोज्ने भन्दै सरकार छ भन्ने कुराको अनूभूति गराउन लागि रसिया गएका नेपालीको उद्दारका लागि सरकार गम्भीर बन्नुपर्नेमा जोड दिए। उनले रुसी सेनामा गएका नेपाली युवाको यकिन तथ्यांकसमेत सरकारसँग नभएको गुनासो गरे।"
फर्जी कागजात बनाएर साढे ८ करोड रकम लिएर फरार भएका व्यक्ति पक्राउ,"काठमाडौं : फर्जी कागजात बनाएर साढे ८ करोड रकम लिएर फरार भएका व्यक्ति पक्राउ परेका छन्। पक्राउ पर्नेमा काभ्रेपलाञ्चोक पनौती नगरपालिका६ का ६७ वर्षीय रामभक्त थापा रहेका छन्। उनलाई नेपाल प्रहरीको केन्द्रीय अनुसन्धान ब्युरोको टोलीले कोटेश्वरबाट पक्राउ गरेको हो। उनले काभ्रे ब्रोइलर सप्लायर्स नामक प्राइभेट फर्मको फर्जी कागजातहरू तयार गरी आठ करोड ५० लाख रुपैयाँ कर्जा लिएका थिए। सो कर्जा दुरुपयोग गरी क्यापिटल मर्चेन्ट तथा फाइनान्स कम्पनी लिमिटेडलाई ९ करोड ७ लाख ६ हजार ३७८ रुपैयाँ बराबरको विगो बराबर हानी नोक्सानी पुर्याएको उजुरी परेको थियो। पुनरावेदन अदालत पाटनको २०७१ बैशाख २९ गतेको फैसलाले प्रतिवादी थापालाई बैंकिङ कसूर तथा सजाय ऐन, २०६४ को दफा १५(२)(घ) बमोजिम तीन वर्ष कैद र विगो असूल गरी विगो बमोजिम जरिवाना हुने ठहर गरेको थियो।"
नुवाकोटमा निजी वन दर्ता सुरु,नुवाकोट : कटान खुलेपछि नुवाकोटमा निजी वन दर्ता सुरु भएको छ। स्थानीय तहहरूमा दर्ताका लागि निवेदन दिने क्रम बढिरहेको छ। निजी वन दर्ताको काम अब स्थानीय तहबाटै हुने डिभिजन वन कार्यालय नुवाकोटले जनाएको छ। डिभिजनल अधिकृत रोशना पोखरेलले आइतबारसम्म दुईवटा निजी वन दर्ता कार्य सकिएको जानकारी दिइन्। उनका अनुसार विदुर नपा र लिखु गापामा निजी वन दर्ता भएका हुन्। अन्य स्थानीय तहहरूमा समेत निजी वन दर्ता गर्ने प्रक्रिया सुरु भएको कार्यालयले जनाएको छ। निजी जग्गामा हुर्किएका सालको रुख काट्न वन दर्ता गरेर व्यक्तिगत र व्यावसायिक प्रयोजनका लागि उपभोग गर्न पाइने कानुनी बाटो खुला भएपछि नुवाकोटमा निजी वन दर्ता सुरु भएको हो।
भूमिहीनलाई निस्सा वितरण सुरु,"सिरहा : सिरहाको लहान नगरपालिकाले वडा नम्बर १५ बाट भूमिहीन दलित, सुकुम्वासी र अव्यवस्थित बसोवासीहरूलाई उपभोग गरिरहेको जग्गाको लालपूर्जा वितरण गर्न निस्सा वितरण सुरु गरेको छ। आइतबार ७७६ जनालाई लालपूर्जाका लागि नाप नक्साको निस्सा वितरण गरिएको मेयर महेश चौधरीले जानकारी दिए। जसमा १९६ जना भूमिहीन दलित, ८७ जना भूमिहीन सुकुम्वासी र ३९३ जना अव्यवस्थित बसोवासी रहेका छन्। अन्य वडामा पनि लगत संकलन कार्य भएको छ, मेयर चौधरीले भने,त्यहाँ पनि लालपूर्जाका लागि निस्सा वितरण हुनेछ। विपन्न दलितलाई जग्गाको लालपूर्जा भएपछि बसोबासका लागि घर निर्माण पनि अगाडि बढाएको उनले सुनाए। लहान नगरपालिकाले आर्थिक वर्ष २०७९०८० मा ६० जना दलित, विपन्न परिवारलाई घर निर्माण गरी हस्तान्तरण गरेका छन्। जिल्लाभरिबाट ८ हजार सुकुम्वासी र ३८ सय अव्यवस्थित बसोवासीको निवेदन परेको जिल्ला भूमि आयोगको अध्यक्ष रामअधिन यादवले बताए।"
विश्वविद्यालयको उपकूलपति हुनलाई राम्रा मानिसले एप्लिकेसन दिएर छनौटमा आउँदैनन् : बिमला राई,"काठमाडौं : राष्ट्रियसभा सदस्य बिमला राई पौड्यालले त्रिभुवन विश्वविद्यालयको स्तर खस्किदै गएको बताएकी छन्। आइतबार राष्ट्रियसभा बैठकमा बोल्दै सांसद राईले पहिलापहिला विश्वविद्यालयको स्तर राम्रो हुनेगरेकोमा पछिल्लो समय खस्किदै भन्दै आपत्ती जनाइन्। उनले टाइम्स हायर एजुकेसन वर्ल्ड युनिभर्सिटीको २०२४ को नतिजाअनुसार त्रिभुवन विश्वविद्यालय १५ सय युनिभर्सिटीमध्ये १२०१ मा परेको बताइन्। सांसद राईले भनिन्,'विश्व मानचित्रमा यसको र्यांकिङ खस्किदै गएको छ। विश्वका १५ सय युनिभर्सिटीमा त्रिभुवन युनिभर्सिटी १२०१ मा परेको छ। यो राम्रो होइन।' उनले विश्वविद्यालयप्रतिको भरोसा पनि दिनप्रतिदिन टुट्दै गएको बताइन्। अहिले ८० प्रतिशतभन्दा बढी युनिभर्सिटी पढने विद्यार्थीहरू त्रिभुवन युनिभर्सिटीका आंगिक तथा सम्बन्धन प्राप्त क्याम्पसबाटै पढेका उनको भनाइ छ। सांसद राईले त्रिभुवन विश्वविद्यालयको उपकूलपतिका लागि राम्रा व्यक्तिको निवेदन नपरेको दावी गरेकी छन्। युनिभर्सिटीको उपकूलपति हुनलाई राम्रा मानिसले एप्लिकेसन दिएर छनौटमा नआउने बताउँदै सांसद राईले भनिन्, 'युनिभर्सिटीले खोलेको एक्लिकेसनमा टेस्टेड राम्रा मान्छेहरू आएका छैनन्। असाध्यै राम्रा मान्छेहरूलाई नेतृत्वले गएर उपकूतपतिका लागि अप्लाइ गरिदिनुहोस् भन्नुपर्छ अथवा चार वर्ष आएर यो युनिभर्सिटी सम्हालिदिनोहोस् भनेर भन्नुपर्छ। यो हामीले हिम्मत गर्न सकेनौं' उनले प्रधानमन्त्री पुष्पकमल दाहालले उपकूलपतिमा मेरिट्सका आधारमा नियुक्त गर्ने भनेपनि टेस्टेड फेल भएका अनुहारलाई फेरि युनिभर्सिटीमा ल्याउन लागेको भन्दै आपत्ती जनाइन्। 'एप्लिकेसनमा टेस्टेड फेल भएका अनुहार , पहिला युनिभरसिटीको नेतृत्व लिइसकेका,कुनै नेतृत्व लिन नसकेका,युनिभर्सिटीलाई र्याकिङमा पछाडि धकेला मान्छेहरू आएका छन्, ' उनले भनिन्,'यो गलत हो। उनले प्रधानमन्त्रीलाई प्रश्न सोध्दै भनिन्,' राजनीतिक हस्तक्षेप हुन दिन्न भनेर संकल्प गर्दैगर्दाखेरी टेस्टेड फेल भएका अनुहारलाई फेरि युनिभर्सिटीमा ल्याउनका लागि छानेको हो ? उनले बौद्धिक चोरीको आरोप लागेका,मुद्दा झेलिरहेका व्यक्तिहरूले समेत उपकूलपतिका लागि आवेदन दिएको भन्दै यस्ता व्यक्तिहरूबाट विश्वविद्यालयको प्रगति नहुने बताइन्। उपकूतपतिका लागि ४३ जनाको आवेदन परेकोमा २९ जना बाहिरिएका छन्।"
कोशी प्रदेशस्तरीय आईटीएफको उपाधि झापालाई,"विराटनगर : मोरङको बेलबारीमा सम्पन्न कोशी प्रदेशस्तरीय पाँचौं आईटीएफ तेक्वान्दो प्रतियोगिताको उपाधि झापाले जितेको छ। बलुवाई आईटीएफ तेक्वान्दो डोजाङ डाँगीहाटले आयोजना गरेको प्रतियोगितामा ३ स्वर्ण, ४ रजत र ३ कास्य पदकसहित झापाले उपाधि हात पारेको हो। प्रतियोगितामा कोशी प्रदेशका ११ वटा जिल्लाको सहभागिता थियो। १० वटा जिल्लालाई पछि पार्दै उपाधि रक्षा गर्न झापा सफल भएको छ। प्रतियोगितामा ३ स्वर्ण, २ वटा रजत र ७ कास्य पदकसहित मोरङ दोस्रो भएको छ। त्यस्तै, ३ स्वर्ण, २ रजत र २ कास्य पदकसहित सुनसरी तेस्रो भएको छ। प्रतियोगितामा महिलातर्फ ४०४५ किलो तौल समूहमा सुनसरीकी करुणा विष्ट प्रथम, आयोजक बलुवाई आईटीएफ तेक्वान्दो डोजाङ डाँगीहाटकी विलिशा माझी द्वितीय तथा मोरङकी प्रीया माझी र पाँचथरकी चरितमा राई तृतीय भएका छन्। महिलातर्फ नै ४६५० किलो तौल समूहमा सुनसरीकी एलिका विक प्रथम, झापाकी नम्रता सिगु द्वितीय तथा मोरङकी अनुष्का धिमाल र पाँचथरकी एलिसा सेलिङ तृतीय भएका छन्। ५१५५ तौल समूहमा सुनसरीकी बिट्नी राई प्रथम, मोरङकी प्रीया राय द्वितीय र झापाकी रेसिका बराल तृतीय भएका छन्। त्यस्तै, ५६६० किलो तौल समूहमा भोजपुरकी सजिना तामाङ प्रथम, सुनसरीकी एलिजा राई द्वितीय, आयोजककी दीक्षा लिम्बू र पायल मगर तृतीय भएका छन्। ६१६५ तौल समूहतर्फ झापाकी सेहना लिम्बू प्रथम, आयोजककी दीक्षा खड्का द्वितीय, मोरङकी मनिषा भुर्तेल र इलामकी नैना खातुन तृतीय भएका छन्। ६६ किलोमाथिको तौल समूहमा आयोजककी एलिजा राजवंशी प्रथम र झापाकी सुष्मा अछामी द्वितीय भएका छन्। पुरुषतर्फ ४५५० तौल समूहमा मोरङका प्रकाश शर्मा प्रथम, झापाका शौरव श्रेष्ठ द्वितीय, पाँचथरका मनिष राई र भोजपुरका दीपक राई तृतीय भए। ५१५५ तौल समूहमा पाँचथरका आलोक राई प्रथम, सुनसरीका पियूष श्रेष्ठ द्वितीय तथा झापाका सनम चौधरी र मोरङका आरकेस चौधरी तृतीय भएका छन्। ५६६० तौल समूहमा झापाका प्रितम धिमाल प्रथम, इलामका दीपप्रसन राई द्वितीय, मोरङका कमल थापा र पाँचथरका सिमन सेलिङ तृतीय भए। ६१६५ किलो तौल समूहमा मोरङका लक्ष्मण राजवंशी प्रथम, झापाका मनिष श्रेष्ठ द्वितीय, आयोजकका सोनुदेव पोदार र सुनसरीका आशिष मगर तृतीय भएका छन्। ६६७० तौल समूहमा मोरङका प्रथम कार्की पहिलो, भोजपुरका सुन्दर गुरुङ दोस्रो, पाँचथरका सक्षम बराईली र सुनसरीका सुरज बराईली तृतीय भएका छन्। त्यस्तै, ७१ किलोमाथिको तौल समूहतर्फ झापाका अनमोल लिम्बू प्रथम, आयोजकका विकास ठाकुर द्वितीय, मोरङका निशान्त भुजेल र धनकुटाका युनिक राई तृतीय भए। कार्यक्रम संयोजक धर्मेन्द्र लिम्बूका अनुसार प्रतियोगिता २ दिनसम्म चलेको थियो। त्यसमा ११ जिल्लाका १ सय ६३ जना खेलाडीले सहभागिता जनाएको जानकारी उनले दिए। विजेता खेलाडीलाई कोशीका प्रदेशसभा सदस्य मानबहादुर लिम्बू, नेपाल अन्तर्राष्ट्रिय तेक्वान्दो महासंघका अध्यक्ष प्रवीणकुमार कार्कीलगायतले पदक वितरण गरेका थिए। प्रतियोगिताको समापन समारोहलाई सम्बोधन गर्दै प्रदेश सांसद लिम्बूले सबै पक्षको साथ र सहयोगमा मात्रै तेक्वान्दो खेलको विकास हुने बताए। खेलकुदको विकास गर्न खेलाडीलाई अभ्यासका लागि बेलबारीमा कवर्ड निर्माण गर्न आफूले सक्दो प्रयास गर्ने प्रतिबद्धता उनले जनाए। नेपाल अन्तर्राष्ट्रिय तेक्वान्दो महासंघका अध्यक्ष कार्कीले खेलकुद क्षेत्रको विकासमा राज्यले ध्यान दिनुपर्ने बताए। अहिले पनि राज्यले प्रर्याप्त बजेट नदिँदा खेलकुद क्षेत्र खच्किएको छ, कार्कीले भने, खेल क्षेत्र तीनै तहका सरकारको प्राथमिकतामा पर्न सकेन। उनले सरकारको प्राथमिकतामा नपरेका कारण खेल क्षेत्रले गति लिन नसकेको बताए। उत्कृष्ट खेलाडी उत्पादन र खेल क्षेत्रको विकासमा सरकारको ध्यान जान आवश्यक रहेको कार्कीको भनाइ छ।"
त्रिभुवन विमानस्थलको अध्यागमनमा सहज र प्रभावकारी सेवा दिन सरकारलाई निर्देशन,"काठमाडौं : प्रतिनिधिसभाको राज्य व्यवस्था तथा सुशासन समितिले त्रिभुवन विमानस्थलको अध्यागमनमा सहज र प्रभावकारी सेवा प्रदान गर्न सरकारलाई निर्देशन दिएको छ । सिंहदरबारमा आइतबार बसेको समिति बैठकले संघीय मामिला तथा सामान्य प्रशासन मन्त्रालयसँगको समन्वयमा आवश्यक जनशक्ति थप गरि अध्यागमनमा सहज र प्रभावकारी सेवा प्रदान गर्न सरकारलाई निर्देशन दिएको हो । त्यस्तै बैठकले अध्यागमन सम्बन्धमा विद्यमान ऐन नियम समयानुकल परिमार्जन गर्न निर्देशन दिएको छ। बैठकले भिसा समस्या देखिएका समस्या समाधान गर्न गृह मन्त्रालयलाई निर्देशन दिइएको समिति सभापति रामहरि खतिवडाले जानकारी दिए। बैठकले राष्ट्रिय सुरक्षा नीति परिमार्जन गर्न र खुला सीमा व्यवस्था कडा बनाउन पनि निर्देशन दिइएको उनले बताए। बैठकले मानव तस्करी नियन्त्रण गर्न ,आवश्यक ऐन नियम परिमार्जन गरी उपयुक्त भिसा उपलब्ध गराउन र सडक माग्नेलाई व्यवस्थित गर्न सरकारलाई निर्देशन दिएको छ ।"
भ्रष्टाचारीलाई जन्मकैद हुनुपर्छ : प्रदेश प्रमुख शेरचन,"बुटवल : लुम्बिनी प्रदेशका प्रदेश प्रमुख अमिक शेरचनले भ्रष्टाचारीलाई हत्यारालाई सरह जन्मकैदको सजाय हुनुपर्ने धारणा राखेका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आइतबार बुटवलमा आयोजित कार्यक्रममा बोल्दै शेरचनले व्यक्तिको हत्यामा संलग्नलाई जस्तै भ्रष्टाचारीलाई पनि उस्तै प्रकृतिको सजाय हुनुपर्ने बताएका हुन्। एउटा व्यक्तिले गरेको भ्रष्टाचारमा करोडौँ नेपालीको पसिना मिसिएको हुन्छ,शेरचनले भने,अब कानुन बनाउँदा राज्यका जुनसुकै निकायका भ्रष्टाचारमा संलग्न व्यक्तिलाई हत्याराले पाउने सजाय अनुसारकै हुनुपर्ने बनाउनुपर्छ। मुलुकमा भ्रष्टाचारलाई न्युनीकरण मात्र नभई शून्यमै झार्ने गरी अभियानको थालनी हुनुपर्ने उनले विचार व्यक्त गरे। शेरचनले मुलुक संघीयतामा गएको ६ वर्ष बितिसक्दा पनि केन्द्रिकृत मानिसकता अझै जीवित रहेको उल्लेख गरे।"
आलमविरुद्धको मुद्दामा साक्षी झिकाउन आदेश,"रौतहट : जिल्ला अदालत रौतहटले नेपाली कांग्रेसका नेता तथा पूर्वमन्त्री मोहम्मद अफ्ताव आलमविरुद्ध मुद्दामा साक्षी झिकाउन आदेश जारी गरेको छ। मुद्दा प्रक्रिया सुरू भएको करिब ४ वर्षपछि न्यायाधीश मातृकाप्रसाद आचार्यको एकल इजलासले आलमविरुद्ध मुद्दामा साक्षी झिकाउन आदेश दिएको हो। सो आदेशसँगै अब म्यादपत्र गएपछि साक्षीहरू अदालतमा उपस्थित हुनेछन् र अदालतले उनीहरूको बकपत्र लिनेछ। बकपत्र लिएपछि पुन:पेशी तोकिनेछ। आलमविरुद्धको मुद्दामा आइतबार प्रतिवादीकातर्फबाट अधिवक्ता लालबाबु राय, महमद साबिर हुसेन, मजरुल हक, अफताब आलमले बहस गरेका थिए। यस्तै, अधिवक्ता पुष्प पौडेल र जिल्ला न्यायाधिवक्ता बद्रीकुमार कार्कीले वादीका तर्फबाट बहस गरेका थिए। संविधानसभा निर्वाचनमा धाँधलीका लागि ल्याएको बम २०६४ चैत २७ गते आलमका काका शेष इद्रिसको गोठमा विष्फोट भएको थियो। सोही विष्फोटका घाइते तथा मृतकलाई इँटाभट्टामा लगेर जलाएको आरोपमा करिब १२ वर्षपछि असोज २६ गते आलम पक्राउ परेका थिए। उनीमाथि १८ कार्त्तिक २०७६ मा रौतहट जिल्ला अदालतमा 'विस्फोटक पदार्थको प्रयोग गरी ज्यान मार्ने उद्योग तथ कर्तव्य ज्यानसम्बन्धी कसुरु,मा मुद्दा दायर भएको थियो। सो मुद्दामाथि थुनछेक बहसपछि जिल्ला अदालत रौतहटले पूर्पक्षका लागि थुनामा पठाएको थियो। उनी २०७६ कार्त्तिक २९ गतेदेखि थुनामै छन्। जिल्ला अदालत रौतहटले पुर्पक्षका लागि थुनुमा पठाउने आदेश दिएपछि उनी सो आदेशविरुद्ध उच्च अदालत वीरगञ्ज पुगेका थिए। उच्च अदालतले २४ माघ २०७६ मा जिल्लाकै आदेश सदर गरिदिएको थियो। त्यसपछि उनले सर्वोच्च अदालतमा आफूलाई थुनामुक्त गरेर साधारण तारेखमा मुद्दा लड्न पाउँ भन्दै निवेदन दर्ता गराएका थिए। सर्वोच्चले पनि जिल्लाकै आदेश सदर गरिदिएपछि उनी पुर्पक्षका लागि थुनामै छन्। यमुनामाई गाउँपालिका४ का त्रिलोकप्रताप सिंहका बाबु नारायण सिंह र ओसी अख्तरकी आमा रोक्साना खातुनले आलम,उनका भाइ मोहम्मद महताब आलम,मोबिन आलम,शेख भदई र शेख सवेजविरुद्ध प्रहरीमा किटानी जाहेरी दिएका थिए। त्रिलोक र ओसीलाई इँटाभट्टामा हालेर मारेको उनीहरूको उजुरीमा उल्लेख छ। अभियोगपत्रमा आलमलाई ४५ वर्ष कैद सजायको माग गरिएको छ। मुद्दामा आलमसहित उनका भाइ मोहम्मद महताव आलम,शेख भदई,मोहम्मद मोविन आलम,शेख सेराज, बद्री सहनी, शेख फजलेहक, सगिर आलम, शेख जमुनई,गौरीशंकर साहलगायतलाई प्रतिवादी बनाइएको छ।"
रुपन्देहीमा एएनपीआर प्रणाली जडान,"भैरहवा : रुपन्देहीको रोहिणी गाउँपालिकाको कार्यालयले मुख्य बजार क्षेत्र धकधईमा अटोमेटिक नम्बर प्लेट रिकग्नाइजेसन (एएनपीआर) प्रणाली जडान गरेको छ। भैरहवापरासी सडकखण्डअन्तर्गत धकधई हुँदै गुड्ने सवारीसाधनहरूको प्रविधिको माध्यमले निगरानी र शान्ति सुरक्षा कायम राख्ने उद्देश्यले एएनपीआर प्रणाली जडान गरिएको रोहिणी गाउँपालिकाका अध्यक्ष विद्याप्रसाद यादवले बताए। जडान गरिएको प्रणालीले क्यामेराको माध्यमबाट सवारीसाधनको नम्बर प्लेट पहिचान गर्नुका साथै आवतजावत हुने सवारीसाधनको फोटो र भिडियो तथ्यांकका रुपमा सर्भरमा सेभ गर्ने गर्दछ। इलाका प्रहरी कार्यालय, धकधईसँगको सहकार्यमा क्यामेरा जडान गरिएको अध्यक्ष यादवले बताए। रोहिणी गाउँपालिका औद्योगिक क्षेत्र पनि हो। सम्भावित घटनालाई मध्यनजर गर्दै दुर्घटना न्यूनीकरण गर्न र शान्ति सुरक्षाको दृष्टिकोणले पनि यो प्रणाली महत्वपूर्ण छ, उनले भने, त्यसैले हामीले यो प्रणाली जडान गरेका हौँ।"
बाँसबारी जग्गा प्रकरणमा काठमाडौं अदालतको आदेश अनपेक्षित : उपप्रधानमन्त्री श्रेष्ठ,काठमाडौं : उपप्रधान तथा गृहमन्त्री नारायणकाजी श्रेष्ठले बाँसबारी जग्गा प्रकरणमा काठमाडौं अदालतको आदेश अनपेक्षित भएको बताएका छन्। सिंहदरबारमा आइतबार बसेको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा श्रेष्ठले उक्त प्रकरणमा म्याद थप गर्न जाँदा दुई दिनभित्र अनुसन्धान सकेर रिहा गर्न अदालतले निर्देशन दिने कुरा अनपेक्षित र नेपालको न्यायीक इतिहासमै पहिलो भएको बताए। यद्दपी उनले अदालतको सम्मान गर्ने र आदेश कार्यान्वयन गर्ने जिकिर गरे।उक्त प्रकरणमा अनुसन्धान जारी रहेको गृहमन्त्री श्रेष्ठले जानकारी दिए । उपप्रधानमन्त्री श्रेष्ठले त्रिभुवन अन्तर्राष्ट्रिय विमानस्थलमा प्रहरी र अध्यागमनका कर्मचारीबीच भएको कुटाकुट प्रकरणको अनुसन्धान पछिको प्रतिवेदन कार्यान्वयनको चरणमा रहेको बताए। उक्त घटनामा अध्यागमन र प्रहरी दुवैको कमजोरी रहेको भन्दै घटनामा संलग्न दुवै पक्षका कर्मचारीलाई कारवाही भएको उनको भनाइ छ। अध्यागमन अधिकृत आवेशमा आउँदा घटना सुरु भएपनि वर्दीमा रहेका प्रहरी कुटपिट भएको र व्यवसायीक आचरण देखाउन नसकिएको उनको भनाइ छ । उपप्रधान एवं गृहमन्त्री श्रेष्ठले अध्यागमनको संरचनात्मक सुधारको तयारी रहेको र अन्तराष्ट्रिय स्तरको बनाइने धारणा राखे। उनले नेपाल भारत सीमालाई तत्कालै तारवार लगाउन नसकिने भन्दै सीमाका विषयमा देखिएका समस्या दुईदेशबीचको कुटनीतिक तवरबाटै समाधान गर्ने बताए। बैठकमा समिति सदस्यहरूले बिमानस्थलको अध्यागमनमा प्रहरीलाई मात्रै कारवाही गरिएको भन्दै आशंका जनाएका थिए ।
"उदयपुरका पहाडी क्षेत्रमा जुनेलो, फापर र गहत लोप हुँदै","उदयपुर : जिल्लाका पहाडी क्षेत्रमा लामो समयदेखि परम्परागत रुपमा उत्पादन हुँदै आएका रैथाने बाली फापर तथा जुनेलो र गहत लोप हुने अवस्थामा पुगेका छन् जिल्लाका पहाडी क्षेत्र ताप्ली, उदयपुर गढी, रौतामाई तथा लिम्चुङबुङ गाउँपालिका क्षेत्रमा विगतमा परम्परागतरुपमा खेती गरिने र उत्पादन हुँदै आएको रैथाने बाली फापर, जुनेलो तथा गहत हिजो आज खेती गर्न छाडिएपछि पाउन नै छाडिएको स्थानीय बताउँछन्। रौतामाई गाउँपाालिका५ रामेटारका कृषक पदमबहादुर मगरका अनुसार आजभन्दा २०२५ वर्ष अगाडिसम्म गाउँमा गहत तथा जुनेलो राम्ररी खेती हुने गरेको थियो। पाँचदश वर्षयता आएर यसको खेती नै गर्न छाडिएपछि गाउँघरमा जुनेलो तथा गहत पाउन छाडेको उनले बताए। रौतामाई४ डांसिंटारका कृषक नेत्रप्रसाद खत्री भने, आजभन्दा १५२० वर्षअघिसम्म आफूहरुले गाउँघरमा जुनेलो थुप्रै उत्पादन गरेर बिक्रीसमेत गर्ने गरेका थियौँ, तर हिजो आज यसको खेती हुन छाडेपछि हामीलाई जुनेलो खान मन लागेमा अन्यत्र टाढा गएर किनेर ल्याउन बाध्य भएका छौँ। उदयपुरगढी४ डुम्रेका कृषक नरबहादुर घलेले भने, विगतमा हामीहरुले घरबारी जग्गामा गहत, पाखा बारीको चारैतिर जुनेलोखेती गर्ने गरेका थियौं, अब त सबै युवा जती गाउँ छाडेर अन्यत्र जान थाले, गाउँमा यस्तो कठिन खेती कसले गर्ने, बरु जग्गा बाँझै बस्न थाल्यो, यस्तो खेती गर्ने जाँगरिला मान्छे नै गाउँघरमा बस्दैनन्। गाउँघरमा रैथाने खेती गर्ने बुढापाका भइसकेका र युवा सबै गाउँ छाडेर अन्यत्र गएपछि गाउँमा यस्तो रैथाने खेती गर्ने युवाको अभावमा पनि गाउँघरमा हिजो आज जुनेलो, फापर तथा गहत जस्ता बालीको खेती नै हुन छाडेको ताप्ली४ पिपलभन्ज्याङका रामबाबु ठकुरीले बताए। उनका अनुसार आजभन्दा १५२० वर्ष अगाडिसम्म पनि ओख्ले पिपलभन्ज्याङका पाखाबारीमा जुनेलोखेती हुने गरेका कारण गाउँ नै जुनेलोमय हुने गरेको थियो। जिल्लाका पहाडी क्षेत्रका अधिकांश बारीमा विगतमा अनिवार्य रुपमा जुनेलोखेती हुने गरेको भए पनि हिजो आज हुन छाडेको छ। विगतमा गाउँका पाखाबारी तथा सुक्खाबारीमा अनिवार्य गहत तथा जुनेलो जस्ता अन्नबाली लगाएर उत्पादन गरिने भएको भए पनि हिजो आज युवाहरुले यस्तो खेती प्रति चासो नदिनु र गाउँघरबाट युवा अन्यत्र पलाएन भएपछि रैथाने बाली लोप हुँदै गएको रौतामाई गाउँपालिकाका उपाध्यक्ष भूपेन्द्र थापाले बताए। उदयपुरगढीका दनुवार बेसीका कृषक वुद्धिबहादुर तामाङका अनुसार विगतमा गाउँघरमा फापर तथा जुनेलो उत्पादन गरेर अन्यत्र बजारमा लगेर बिक्री गर्ने गरिएको भए पनि हिजो आज खेती नै हुन छाडेपछि आफैँलाई खानका लागि यस्ता अन्नबाली खोजेर पनि पाउन छाडेको छ। जिल्ला कृषि ज्ञान केन्द्रका अनुसार विगतमा जिल्लाको पहाडी क्षेत्रको गाउँघरमा उत्पादन हुने फापर, जुनेलो तथा गहत राम्रो उत्पादन हुने र कृषकले यसको बिक्रीले राम्रै फाइदा लिने गरे पनि हिजो आज यसको खेती नै हुन छाडेको छ। गाउँघरमा उत्पादन हुने अन्य रैथाने अन्नबाली कोदो, कागुनी, जौंसमेत हिजो आज बिस्तारै खेती हुन छाडेका कारण लोप हुँदै जाने अवस्थामा पुगेको रौतामाईका कृषक कृष्णबहादुर आलेमगरले बताए।"
पोर्चुगल पठाइदिने भनेर १८ लाख ठगी गर्ने महिला पक्राउ,काठमाडौं : पोर्चुगल पठाइदिन्छु भनेर १८ लाख ठगी गर्ने महिला पक्राउ परेकी छन्। पक्राउ पर्नेमा दाङको घोराही उपमहानगरपालिका१२ घर भई हाल काठमाडौंको सामाखुशीमा बस्दै आएकी ३० वर्षीया मन्जु रावत घर्ती रहेकी छन्। काठमाडौं उपत्यका अपराध अनुसन्धान कार्यालयको टोलीले उनलाई नयाँ बानेश्वरबाट पक्राउ गरेको हो। पोर्चुगलमा प्रतिष्ठित कम्पनीमा काम लगाइदिने र मासिक एक लाख ५० हजार रुपैयाँ कमाइ हुने आश्वासन दिएर १८ लाख लिएपछि उनी फरार भएकी थिइन्। पक्राउ परेकी उनलाई थप अनुसन्धानका लागि वैदेशिक रोजगार विभाग पठाइएको कार्यालयले जनाएको छ।
आधा वर्षमा सेयर धितो राखेर ८४ अर्ब कर्जा,"काठमाडौं : तुलनात्मक रूपमा पछिल्लो समय सेयर बजारमा लगानीकर्ताहरूको आकर्षण बढेसँगै बैंक तथा वित्तीय संस्थाबाट सेयर धितोमा मार्जिन प्रकृतिको कर्जाको आकार पनि बढेको छ। विशेष गरेर लाखमाभन्दा नेपाल राष्ट्र बैंकले सार्वजनिक गरेको चालु आर्थिक वर्षको ६ महिनाको तथ्यांकअनुसार १ करोडभन्दा माथिको ऋण लिनेहरू बढी छन्। गत पुस महिनामा मात्रै सो सीमाभन्दा माथी ३ अर्ब ४५ करोड ९१ लाख बराबरको कर्जा प्रवाह भएको छ। यद्यपि ६ महिनाभर नै करोडमाथिको यस्तो कर्जा ५१ अर्ब ३० करोड ४५ लाख रुपैयाँ हाराहारीमा प्रवाह भएको छ। यद्यपि समग्रमा भने आर्थिक वर्ष २०८०८१ मंसिरसम्म मार्जिन प्रकृतिको कर्जा ८४ अर्ब २९ करोड ३ लाख रुपैयाँ प्रवाह भएको छ। यो गत आवको भन्दा १२५८ प्रतिशत अर्थात ९ अर्ब ४१ करोड ७९ लाख रुपैयाँ बढी हो। आव २०७९८० पुससम्ममा मार्जिन प्रकृतिको कर्जा ७४ अर्ब ८७ करोड २५ लाख रुपैयाँ प्रवाह भएको थियो। नेपाल स्टक एक्सचेञ्ज (नेप्से)मा सूचीकृत संस्थाहरूको सेयर किन्ने प्रयोजनका लागि सेयर धितो राखी प्रवाह भएको कर्जा मार्जिन प्रकृतिको कर्जा हो। अहिले यस्तो कर्जा एक महिनाको अन्तरमा मात्रै ३ अर्ब ९ करोड ९९ लाख रुपैयाँ प्रवाह भएको छ। यस्तो कर्जावृद्धि अत्यधिक भने होइन। किनभने यसबीच बैंकहरूले घटाएको निक्षेपको ब्याजदरको प्रभाव कर्जाको ब्याजदरमा परिसकेको थिएन। तर, एकदम न्यून मात्रै घट्यो। यद्यपि अझै माघमा ब्याजदर घट्यो। यसो हुँदा मार्जिन प्रकृतिको कर्जामा आकर्षण भएको अनुमान गर्न सकिन्छ। तर यता नेपाल बैंकर्स संघका उपाध्यक्ष तथा माछापुच्छ्रे बैंकका प्रमुख कार्यकारी अधिकृत सन्तोष कोइराला भने समग्रमा बैंकहरूको सेयर धितोमा मार्जिन कर्जाको आकार बढे पनि आफूहरूले भने अहिले यसमा कम गरेको बताउँछन्। उनका अनुसार अहिले केही बैंकको कर्जा निक्षेपअनुपात (सीडी रेसियो) खुकुलो भए पनि केहीको पुँजीकोष कसिलो भएकाले दिएका छैनन्। सबैभन्दा कम सेयर धितोमा कर्जा दिने बैंकमा माछापुच्छ्रे र स्ट्याण्डर्ड चार्टर्ड बैंक छ। सीडी रेसियो खुकुलो भए पनि यता पूँजीकोष कसिलो भएका १०११ वटा वाणिज्य बैंकले भने त्यत्ति कर्जा बढाएका छैनन्, उनले अन्नपूर्णसँग भने। यद्यपि अहिले सेयर बजार मूल्य कम भएको बेला दिँदा भोलिको दिनमा बजार बढ्दा जोखिम कम हुनसक्छ भन्ने हिसाबले सोचेको हुनसक्ने उनको भनाइ छ। उत्पादनमूलक क्षेत्रमा खासै कर्जाको माग आएको छैन। यस्तो बेला भएको पैसा सेयर धितोमै भए पनि दिउँ भन्ने हिसाबले पनि यसमा बर्जा बढेको हुनसक्ने संघका उपाध्यक्ष कोइरालाको अनुमान छ। पछिल्लो समय राष्ट्र बैंकले सेयर धितोको जोखिम भार घटाएपछि यस्तो प्रकृतिको कर्जा लिन थप प्रोत्साहन मिलेको छ। राष्ट्र बैंकको पछिल्लो तथ्यांकअनुसार बैंक तथा वित्तीय संस्थाबाट मार्जिन प्रकृतिको कर्जा लिनेको अवस्था १ करोड रुपैयाँमाथि लिनेको बढी देखिन्छ। सोहीअनुसार गत पुससम्ममा लगानीकर्ताले १ करोडभन्दा माथिको ऋण ५१ अर्ब ३० करोड ४५ लाख रुपैयाँ बराबरको प्रवाह भएको छ। यो कुल मार्जिन कर्जाको ६०८७ प्रतिशत हो। यसअघिको पुसमा यस्तो ऋण ४२ अर्ब ९१ करोड ५० लाख रुपैयाँ थियो। एक वर्षको अन्तरमा यस्तो कर्जा लिने १९५५ प्रतिशतले वृद्धि भएको छ। यसपछि ५० लाखदेखि १ करोड रुपैयाँभन्दा माथिको ऋण १२ अर्ब ७८ करोड २९ लाख रुपैयाँ बराबरको प्रवाह भएको छ। यो कुल मार्जिन कर्जाको १५१७ प्रतिशत हो। गत पुसमा सो सीमासम्ममा अहिले २१९२ प्रतिशत अर्थात् २ अर्ब २९ करोड ८१ लाख रुपैयाँले बढेको छ। यस्तै, २५ लाखदेखि ५० लाखभन्दा माथिको ऋण १३ अर्ब ३ करोड ४९ लाख रुपैयाँ बराबरको प्रवाह भएको छ। यो कुल मार्जिनको १५४६ प्रतिशत हो। तर सो सीमाभित्र लिने कर्ता गत पुसको तुलनामा ३९३ प्रतिशत अर्थात् ४९ करोड ९५लाख रुपैयाँले घटेको छ। यस्तै कुल मार्जिन कर्जाको सबैभन्दा कम २५ लाख रुपैयाँभन्दा कम ऋण रहेको छ। जसमा कुल मार्जिन कर्जाको ८५० प्रतिशत अर्थात् ७ अर्ब १६ करोड ८० लाख रुपैयाँ बराबर प्रवाह भएको छ। यो गत वर्षको पुसको भन्दा ९७० प्रतिशतले कम हो। अर्थात तुलनात्मक रूपमा गत आवको पुसकोभन्दा अहिले ७७ करोड रुपैयाँले यस्तो कर्जा प्रवाह घटेको छ। अधिकांशको आकर्षण ५० लाख र १ करोड रुपैयाँमाथि रहेको तथ्यांकले पुष्ट्याउँछ। प्रायः कर्जा लिएर लगानी गर्नेहरूलाई थोरै लिँदा हात्तीको मुखमा जिरा हुने भएकाले धेरै रकम आँट्ने गरेको लगानीकर्ताहरू बताउँछन्। जबकी सेयरधनीहरूले बैंक तथा वित्तीय संस्थाबाट पछिल्लो व्यवस्थाअनुसार व्यक्तिगतका लागि १५ करोड र संस्थागतका लागि २० करोड रुपैयाँ बराबरको मार्जिन कर्जा लिन पाइने व्यवस्था छ। तर लगानीकर्ताहरू यो सीमा हटाउनुपर्ने माग गर्दै आएका छन्। अब नेपाल राष्ट्र बैंकले अर्धवार्षिक समिक्षा गर्दै भावी कार्यदिशामा यो व्यवस्था हटाउने अपेक्षा गर्छन्। यसैक्रममा सेयर विश्लेषक देव गुरागाईं सेयर धितोमा मार्जिन कर्जालाई खुकुलो पार्नुपर्नेमा जोड दिन्छन्। उनी भन्छन्, अहिले बैंकङ क्षेत्रमा लगानीयोग्य पुँजी थुप्रिएको छ। यसअवस्थामा अन्य लगानकिा क्षेत्र खस्केको बेलामा र अहिले बजार त्यत्ति धेरै जोखिममा नपुगेको हुँदा नेपाल राष्ट्र बैंकले पनि नीतिमा खुकुलो बनाउन विचार गर्नुपर्छ। यद्यपि बजार जोखिममा रहेका बेला नियन्त्रण गर्नु भने स्वभाविक भएको उनको भनाइ छ। विगत केही वर्षको प्रवृत्ति हेर्दा दुई आर्थिक वर्षयता बैंक तथा वित्तीय संस्थाको मार्जिक प्रकृतिको कर्जा प्रवाह घटेको थियो। केन्द्रीय बैंकले कडाइ गर्नुअघि आर्थिक वर्ष २०७६७७ मा ५० अर्ब ४० करोड ९६ लाख रुपैयाँ बराबरको मार्जिन प्रकृति कर्जा प्रवाह भएकोमा आव २०७७७८ मा ११०८४ प्रतिशतले बढेको थियो। उक्त प्रतिशतले कर्जा वृद्धि हुँदा वार्षिक १ खर्ब ६ अर्ब २८ करोड १५ लाख रुपैयाँ बराबरको प्रवाह भएको थियो। तर, राष्ट्र बैंकको ४१२ करोडको सीमाले कसेसँगै आव २०७८७९ मा २४२५ प्रतिशतले घटेर ८० अर्ब ५० करोड ७७ लाख रुपैयाँ मात्रै प्रवाह भएको थियो। राष्ट्र बैंकले आर्थिक वर्ष २०७८७९ को मौद्रिक नीतिमार्फत ४१२ करोड रुपैयाँको सीमा लगाएर सेयर बजारलाई नियन्त्रण गरेपछि सेयर बजार प्रभावित भएको थियो। जसमा मार्जिन प्रकृतिको कर्जामा एउटा इजाजतपत्रप्राप्त संस्थाबाट अधिकतम ४ करोड र सबै इजाजतपत्र संस्थाबाट अधिकतम १२ करोड रुपैयाँको सीमा लागू गर्यो। यसको प्रभावले पुँजीबजार माथि उठ्नै सकेन। राष्ट्र बैंकको सीमाप्रति लगानीकर्ताबाट टिकाटिप्पणी भयो। यसपछि ४ संस्था हटाएर जुनसुकैबाट १२ करोड रुपैयाँसम्म कर्जा लिन पाउने व्यवस्था गर्यो। अझ पछिल्लो समय केन्द्रीय बैंकले व्यक्तिगतका लागि १५ करोड र संस्थागतका लागि २० करोड रुपैयाँ बनायो। तर, लगानीकर्ताले अझै यस्तो क्याप हटोस् भन्ने चाहेका छन्। राष्ट्र बैंकले पहिलो त्रैमासिक समीक्षामार्फत मौद्रिक नीतिमा संशोधन गर्दै ५० लाख रुपैयाँभन्दा बढीको सेयर धितो कर्जाको जोखिम भार घटाई १२५ प्रतिशत कायम गर्ने घोषणा गर्यो। जबकी यसअघि जोखिम भार १५० प्रतिशत थियो। यससँगै बजारमा सकारात्मक प्रभाव पनि देखियो। यससँगै बैंकहरूले निक्षेपको ब्याजदर पनि क्रमशः कम गर्दै जाँदा कर्जाको ब्याजको भार पनि घटेको छ। यसले गर्दा पनि लगानीकर्ताहरू कर्जा लिन प्रोत्साहित बनेको देखिन्छ। सेयर धितोमा मार्जिन प्रकृतिको कर्जाबारे जानकारी नेपाल स्टक एक्सचेञ्ज (नेप्से)मा सूचीकृत संस्थाहरूको सेयर किन्ने प्रयोजनका लागि लगानीकर्ताले आफूसँग भएको सेयरलाई बैंक तथा वित्तीय संस्थामा धितो राखी लिने कर्जालाई मार्जिन प्रकृतिको कर्जा भनिन्छ। पछिल्लो समय राष्ट्र बैंकले मार्जिन प्रकृतिको कर्जा ग्राहकले सुरक्षणबापत राखिने सेयरको मूल्यांकन गर्दा नेप्सेबाट प्रकाशित पछिल्लो १८० कार्य दिनको अन्तिम मूल्यको औसत मूल्य वा सेयरको प्रचलित बजार मूल्यमध्ये जुन कम हुन्छ। उक्त रकमको बढीमा ७० प्रतिशत रकमसम्म मात्र सेयर धितो कर्जा प्रवाह गर्न पाउने व्यवस्था गरेको छ। यसअघि १२० कार्य दिनको मूल्यांकन गर्न पाइन्थ्यो। अर्थतन्त्रले अधिकांश क्षेत्र अस्तव्यस्त रहँदा सेयर कारोबार भने प्रत्येक दिन अर्बौं रुपैयाँको हुने गरेको छ। सेयरमा लगानी गर्नेका लागि सेयर मार्जिन प्रकृति कर्जा लिन सकिन्छ भने यसबाहेक पनि लगानीकर्ताले आफूसँग भएको सेयर धितो राखेर अन्य शीर्षकमासमेत कर्जा लिन पाउने व्यवस्था छ। उद्यमी व्यवसायीले उद्योग व्यवसायका लागि अन्य धितोसँगै सेयरसमेत धितो राख्न चाहेमा सेयर धितो राखी कर्जा लिन पाइन्छ। बैंक तथा वित्तीय संस्थाले व्यावसायिक प्रयोजनका लागि प्रवाह भएको कर्जाका लागि अन्य सम्पत्ति धितो राखे सरह अतिरिक्त धितोका रूपमा सेयरसमेत धितोको रूपमा राख्न सक्छन्। अन्य संस्थाको सेयर किन्ने प्रयोजनदेखि बाहेकका व्यावसायिक प्रयोजनका लागि सेयर धितो राखी प्रवाह भएको कर्जामा मार्जिन प्रकृतिको कर्जामा जस्तो एकल ग्राहक कर्जा सीमा १५२० करोड रुपैयाँ भित्र बस्नुपर्दैन। समग्रमा बैंकहरूको सेयर धितोमा मार्जिन कर्जाको आकार बढे पनि आफूहरूले भने अहिले यसमा खासै कर्जा दिएको छेन। केही बैंकको कर्जा निक्षेपअनुपात (सीडी रेसियो) खुकुलो भए पनि केहीको पुँजीकोष कसिलो भएकाले दिएका छैनन्। सबैभन्दा कम सेयर धितोमा कर्जा दिने बैंकमा माछापुच्छ्रे र स्ट्याण्डर्ड चार्टर्ड बैंक छ। सीडी रेसियो खुकुलो भए पनि यता पुँजीकोष कसिलो भएका १०११ वटा वाणिज्य बैंकले भने त्यत्ति कर्जा बढाएका छैनन्। यद्यपि अहिले सेयर बजार मूल्य कम भएकोबेला दिँदा भोलिको दिनमा बजार बढ्दा जोखिम कम हुनसक्छ भन्ने हिसाबले सोचेको हुनसक्छ। उत्पादनमूलक क्षेत्रममा खासै कर्जाको माग आएको छैन। यस्तो बेला भएको पैसा सेयर धितोमै भए पनि दिउँ भन्ने हिसाबले पनि यसमा कर्जा बढेको हुनसक्छ। सन्तोष कोइराला, नेपाल बैंकर्स संघका उपाध्यक्ष तथा माछापुच्छ्रे बैंकका प्रमुख कार्यकारी अधिकृत सेयर धितोमा मार्जिन कर्जालाई खुकुलो पार्नुपर्छ। अहिले बेंकिङ क्षेत्रमा लगानीयोग्य पुँजी थुप्रिएको छ। अन्य लगानकिा क्षेत्र खस्केको बेलामा र अहिले बजार त्यत्ति धेरै जोखिममा नपुगेको हुँदा नेपाल राष्ट्र बेंकले पनि नीतिमा खुकुलो बनाउन विधार गर्नुपर्ने सुझाव दिन्छन्। यद्यपि बजार जोखिममा रहेका बेला नियन्त्रण गर्नु भने स्वाभाविक हो। देव गुरागाईं, सेयर विश्लेषक"
"सेयर बजारमा १० अंकको गिरावट, ४ अर्बको कारोबार","काठमाडौं : साताको पहिलो कारोबार दिन आइतबार सेयर बजार दोहोरो अंकले घटेको छ। नेप्से परिसूचक १०५० अंकले घटेर २०८५८२ विन्दुमा कायम भएको छ। सेन्सेटिभ इण्डेक्स १०२ प्रतिशतले घटेर ३७४७५ विन्दुमा पुगेको छ। यसदिन ३०५ कम्पनीको १ करोड ५ लाख ७१ हजार १९९ कित्ता सेयर ४ अर्ब ८ करोड ५६ लाख ७८ हजार ४७२ रुपैयाँमा खरिदबिक्री भए। दोहोरो अंकले घटेको बजारमा दुई कम्पनीको मूल्य सकारात्मक सर्किट लेभलमा कारोबार भयो। समाज लघुवित्त वित्तीय र कुथेली बुखारी स्माल हाइड्रोपावरको सेयर सकारात्मक सर्किटलेभलमा कारोबार भएको हो। आज एनआईसी एसिया ग्रोथ फण्ड२ का लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ६२ करोड बढि मूल्यको सेयर कारोबार भयो। यसैगरी एनआरएन इन्फ्रास्टक्चर एन्ड डेभलपमेन्टको १२ करोड,हिमालयन डिस्टिलरीको ९ करोड,एनआईसी एसिया बैंकको ८ करोड र हाथवेको ८ हजार बढि मूल्यको सेयर कारोबार भयो। तीन उपसमूहबाहेक अन्यको उपसमूहको सूचक नकारात्मक देखिएका छन्। डेभलपमेन्ट, हाइड्रो र म्यु्चुअल फण्डबाहेक अन्य १० उपसमूहको सूचक नकारात्मक देखिएका हुन्। आइतबार कारोबारमा आएका ९१ कम्पनीको मूल्य बढ्दा १४८ को घट्यो भने ८ को मूल्य स्थिर रह्यो।"
सडक विभागको क्यान्टिनमा आगलागी,काठमाडौं : नयाँ बानेश्वरस्थित सडक विभागको क्यान्टिनमा आगलागी भएको छ। आइतबार दिउँसो सवा २ बजेतिर आगलागी भएको हो। एसी सर्ट भएर आगलागी भएको हो। आगो नियन्त्रणमा लिइएको छ।
सर्वोच्चको आदेशविपरीत जनयुद्ध दिवसमा गोरखाका पालिकाले धमाधम बिदा दिँदै,"गोरखा : सर्वोच्च अदालतको आदेशविपरीत गोरखाका तीन पालिकाले फागुन १ गते जनयुद्ध दिवसका दिन सार्वजनिक बिदा दिने निर्णय गरेका छन्। जिल्लाका अजीरकोट, गण्डकी र भीमसेनथापा गाउँपालिकाले फागुन १ गते सार्वजनिक बिदा दिएर जनयुद्ध दिवस मनाउने निर्णय गरेका हुन्। अजीरकोट गाउँपालिकाको आइतबार सम्पन्न ११२ औं बैठकले फागुन १ गते पालिकाअन्तर्गतका सामुदायिक विद्यालय, स्वास्थ्य संस्था, पालिकाभित्र सञ्चालित बैंक तथा वित्तीय संस्थामा सार्वजनिक बिदा दिने निर्णय गरेको जनाएको छ। सार्वजनिक सूचना जारी गरी सो पालिकाले सार्वजनिक बिदाको निर्णय गरेको जानकारी दिएको छ। त्यस्तै गण्डकी गाउँपालिकाले पनि फागुन १ गते सार्वजनिक बिदा दिने निर्णय गरेको जनाएको छ। पालिकाको वार्षिक नीति तथा कार्यक्रममा नै सो दिन सार्वजनिक बिदा दिने निर्णय गरिएको पालिका प्रमुख दिपक तिमिल्सिनाले जानकारी दिए। भीमसेन थापा गाउँपालिकाका प्रमुख लोकप्रसाद बञ्जराले पनि वार्षिक कार्यपात्रोमा सो दिनमा सार्वजनिक बिदा दिने निर्णय गरेकाले निर्णय परिवर्तन नहुने जनाएका छन्। हामीले सो दिनमा सार्वजनिक बिदा उल्लेख गरेर वार्षिक क्यालेण्डर बनाएका छौँ, बञ्जराले भने, संघ सरकारले फिर्ता लिए पनि हाम्रो पालिकाको निर्णय फिर्ता हुँदैन। गोरखाका गण्डकी, भीमसेनथापा र अजीरकोट गाउँपालिका माओवादीले जितेका गाउँपालिकाहरु हुन्। गोरखाका ११ मध्य नौ वटा गाउँपालिका माओवादीले जितेको थियो। अन्य पालिकाले भने यस विषयमा केन्द्र सरकारको निर्णयसँग बाझिने गरी कुनै निर्णय नभएको जनाएका छन्। यसअघि जनयुद्ध दिवसका अवसरमा फागुन १ गते सार्वजनिक बिदा दिने सरकारी निर्णयविरुद्ध परेको रिटमाथि शुक्रबार सुनुवाइ गर्दै न्यायाधीश आनन्दमोहन भट्टराई र महेश शर्मा पौडेलको इजलासले यस्तो आदेश दिएको थियो। जनयुद्ध शब्दमा राष्ट्रिय सहमति बनिनसकेको र संक्रमणकालीन न्यायका काममा संलग्न संस्थाको भावी काममा समेत प्रभाव पर्नसक्ने ठहर गर्दै सर्वोच्चले सरकारको सो निर्णय कार्यान्वयन नगर्न सर्वोच्च अदालतले गत पुस १३ गते आदेश दिएको हो।"
फस्टायो व्यावसायिक गाईपालन,"जोमसोम : हिमाली जिल्ला मुस्ताङको सदरमुकाम जोमसोम नजिकैको ओझेलमा परेको गाउँ हो, स्याङ । सदरमुकाम जोमसोम नजिकै रहे पनि मुस्ताङको स्याङ गाउँका स्थानीयले पर्यटन व्यवसायबाट आर्थिक लाभ लिन सकिरहेका छैनन्। सामान्य खेतीपाती गर्दै आइरहेका स्याङ गाउँका स्थानीयको मुख्य जीविकोपार्जनको माध्यम भनेकै कृषि र पशुपालन हो। स्याङ गाउँमा झन्डै ६०६५ घरधुरीको बसोबास छ। सीमित खेतीयोग्य जमिनमा कृषि बाली उत्पादन गरी जीविकोपार्जन गर्दै आइरहेको स्याङ गाउँमा अहिले पशुपालन व्यवसाय पनि कृषि कर्मसँगै जोडिएको छ। हिमाली उपआयोजनामार्फत २०७० सालदेखि मुस्ताङको स्याङ गाउँमा व्यावसायिक जर्सी गाईपालन सुरु भएको हो। खेतीबालीका लागि आवश्यक पर्ने अर्गानिक मलजल तथा जर्सी गाईबाट दूध, दही, घिउ र छुर्पीलगायतका परिकार उत्पादन गरी आर्थिक लाभ सकियोस् भन्ने हेतुले सुरु गरिएको व्यावसायिक गाईपालन पछिल्लो समय निकै फस्टाउँदै जान थालेको किसान ढोका गुरुङले बताइन्। हिमाली उपआयोजना अघि मुस्ताङमा केही सीमित पशुपालकले मात्र स्थानीय जातका गाई पाल्ने गर्थे। उपआयोजनाको आर्थिक अनुदान सहयोगबाट सुरु गरिएको व्यावसायिक गाईपालन अहिले बर्सेनि वृद्धि हुँदै जान थालेको अर्का किसान महेश थकालीले बताए। व्यावसायिक जर्सी गाईपालन अहिले स्याङ गाउँमा बृहत् बन्दै जान थालेको छ। स्याङमा कुल घरधुरीमध्ये दुई तिहाइ घरधुरीले व्यावसायिक गाईपालन व्यवसायसँग जोडिएको छन्। धार्मिक तथा पर्यटकीय जिल्ला भएर पनि कुनै व्यावसायिक लाभ लिन नसकेका स्याङ गाउँ किसानले दूध बेचेर मनग्ये आम्दानी गर्न थालेको स्थानीय किसान चन्द्र थकालीले सुनाए। सडक सञ्जालले जोडिए पनि गाउँका युवाहरू भविष्य खोज्दै विदेश पलायन हुने क्रम बढिरहेका बेला व्यावसायिक गाईपालन व्यवसायले युवालाई विदेश पलायनबाट रोक्न र गाउँमै आर्थिक आम्दानी लिन सक्ने ढोका उघ्रिएको हो। जोमसोम नजिकैको स्याङ गाउँमा व्यावसायिक किसिमले जर्सी गाईपालन गाईपालनबाट युवालाई विदेश पलायनबाट रोक्न र गाउँमै आर्थिक आम्दानी लिन सक्ने अवस्था मुस्ताङको स्याङ गाउँमा अहिले करिब सयभन्दा बढी गाईपालन गरिएको छ। व्यावसायिक गाईपालनको संरचना निर्माण तथा गाई खरिदमा अनुदान पाएपछि किसानले व्यावसायिकलाई पछ्याउँदै जाने क्रम बढेको छ। एउटै जर्सी गाईले १० देखि १५ लिटरसम्म दूध दिने भएकाले गाईपालन व्यवसायप्रति स्थानीयको आर्कषण बढ्दै गइरहेको हो। स्याङमा अहिले दैनिक तीन सय लिटरभन्दा बढी दूध संकलन हुने स्याङ दुग्ध संकलन केन्द्रले जनाएको छ। स्याङमा जर्सी गाईको गोबरबाट अर्गानिक मल उत्पादन गरी खेतीबालीका लागि सदुपयोग गर्ने गरिएको छ। व्यावसायिक गाईपालनका लागि घाँस र दाना किन्नुपर्ने हुन्छ। कतिपयले गाईपालनका लागि गोठालालाई तलब दिएर खटाएका छन्। घाँस, दाना र गोठाला खर्च कटाएर पनि ५० प्रतिशत आम्दानी हुने स्याङ गाउँका किसान मनेबहादुर थकालीले बताए। अर्को गाईपालक किसान जीवन थकालीका १५ जर्सी गाई छन्। उनले दैनिक ६० लिटरभन्दा बढी दूध उत्पादन गर्ने गरेको बताउँछन्। गाउमै दूध संकलन केन्द्र भएकाले बिक्री वितरण गर्न समस्या नभएको किसान थकालीको भनाइ छ। संकलन गरिएको दूध किसानबाट प्रतिलिटर ८५ रुपैयाँको दरले खरिद गर्ने गरेको दूध संकलक अमर थकालीको भनाइ छ। एक दशकअघि मुस्ताङमा बजारिया पाउडरको दूध प्रयोग हुन्थ्यो। यहाँका होटल तथा रेस्टुरेन्टमा पाउडरकै दूध प्रयोग गरिन्थ्यो। स्याङ गाउँमा व्यावसायिक जर्सी गाईपालन सुरु भएपछि मुस्ताङको जोमसोम, कागबेनी, मार्फा र मुक्तिनाथमा पाउडरको दूध विस्थापित भएको छ। मुस्ताङ आउने पर्यटकले जर्सी गाईको दूधबाट बनेको चिया खान पाएका छन्। दूध संकलन केन्द्र तथा केही किसान आफैंले दूध लिएर बजारमा पुर्याउने गरेका छन्। मुस्ताङको बजारमा एक लिटर दूधको मूल्य एक सयदेखि १ सय १० रुपैयाँसम्म पर्छ।"
"देशमा सुशासनमा अपेक्षित सुधार हुन सकेको छैन, तीनै तहका सरकारविरुद्ध उजुरी बढे : प्रमुख आयुक्त राई","काठमाडौं : अख्तियार दुरुपयोग अनुसन्धान आयोगका प्रमुख आयुक्त प्रेमकुमार राईले देशमा सुशासनको अवस्थामा अपेक्षित सुधार हुन नसकेको बताएका छन्। आयोगको ३३ औं स्थापना दिवसको अवसरमा आइतबार आयोजित कार्यक्रममा बोल्दै उनले संघीयता कार्यान्वयनपछि तीन तहकै सरकारमा गैर कानुनी सम्पत्ति आर्जनसम्बन्धी उल्लेख्य संख्यामा उजुरीहरू परेको बताएका हुन्। अध्यक्ष राईले भने,संघीयता कार्यान्वयनपश्चात तीनै तहका सरकारमा हुने विकास निर्माण, बजेट विनियोजन, अनुदान वितरण, सेवा प्रवाहजस्ता कार्यमा सार्वजनिक सम्पत्तिको हानि नोक्सानी गर्ने, घुस र रिसवत लेनदेन गर्ने र गैरकानूनी सम्पत्ति आर्जनसम्बन्धी उल्लेख्य संख्यामा उजुरीहरू आयोगमा पर्ने गरेछ। राईले सार्वजनिक खरिद तथा निर्माणको सन्दर्भमा प्रतिस्पर्धा सीमित गर्ने, बिना प्रतिस्पर्धा सोझै खरिद गर्ने, आयोजनामा पूर्व सम्भाव्यता अध्ययन, आवश्यकता र औचित्यताको पहिचान नगरी बजेट विनियोजन गर्ने, खरिद योजनाबिना नै खरिद कार्य गर्ने, बजेट तथा कार्यक्रम तर्जुमा गर्दा अबण्डा रकम राखी आर्थिक वर्षको बीचमा बाँडफाँड गर्ने, मिलेमतोमा आयोजना छनौट गर्ने, कार्यक्रम सञ्चालन नगरी भुक्तानी लिनेदिने प्रवृति बढेको बताए। पछिल्लो समयमा नागरिक बडापत्रको पालना नगर्ने, सेवा प्रवाहमा विचौलियाहरू प्रवेश गराई, सेवा अवरुद्ध गराई मिलेमतोमा अनियमितता गर्ने, आफूलाई तोकिएको कार्य समयमै पूरा नगर्ने, जिम्मेवारी र जबाफदेहिता नलिने, निर्णय नगरी थन्काएर राख्ने जस्ता प्रवृत्तिहरू देखिएको उनको भनाई छ। राईले भने,कर्मचारी नियुक्तिमा मिलेमतो गर्ने, बिना आधार र मापदण्ड बढुवा गर्ने, सरकारी सवारीसाधन र इन्धनको दुरुपयोग गर्ने, पूर्ण वा आंशिक स्वामित्व भएका निकाय वा सङ्गठित संस्थाको नियमित लेखा परीक्षण नगराउने, असुलउपर र नियमित गर्नुपर्नेमा आलटाल गर्ने जस्ता प्रवृत्तिहरू समेत देखिएका छन्। प्रमुख आयुक्त राईले कतिपय सार्वजनिक निकायमा निश्चित व्यक्तिलाई नियुक्ति दिनकै लागि व्यक्ति लक्षित गरी प्रतिस्पर्धा सीमित हुनेगरी नियुक्ति सम्बन्धी मापदण्ड र कार्यविधि संशोधन गर्ने प्रवृत्ति पनि बढ्दो क्रममा देखिएको दाबी गरे। राईले भने,आयोगमा प्राप्त उजुरीको छानबिन गर्दा सम्बन्धित मन्त्रालयको प्रस्तावमा मन्त्रिपरिषद्बाट नियुक्त हुने सार्वजनिक संस्थाका केही पदाधिकारी विदेशी मुलुकको स्थायी आवासीय अनुमति लिएका, अन्तिम अदालतबाट कसुरदार ठहरिई फरार सूचिमा रहेका, कानून र मापदण्डबमोजिम तोकिएको योग्यता र अनुभव नभएका, किर्ते गरी अनुभवको प्रमाण पेश गरेका, सार्वजनिक छवि कमजोर भएका व्यक्तिलाई छनौट गरी नियुक्ति दिएको पाइएको छ।"
प्रचण्डको दाबी : ठूला भ्रष्टाचारका घटनालाई सरकारले अनुसन्धानको दायरामा ल्याइरहेको छ,"काठमाडौं : प्रधानमन्त्री पुष्पकमल दाहाल प्रचण्डले ठूला भ्रष्टाचारका घटनालाई सरकारले छानबिन तथा अनुसन्धानको दायरामा ल्याइरहेको दाबी गरेका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आज आयोजित कार्यक्रममा प्रधानमन्त्री प्रचण्डले सरकारी जग्गा हडप्ने, व्यक्तिगत नाममा कायम गर्नेहरूलाई छानविन अनुसन्धान गरिरहेको बताएका हुन्। सरकारले ठूला भ्रष्टाचारका घटनालाई छानबिन तथा अनुसन्धानको दायरामा ल्याइरहेको छ। सरकारी जग्गा हडप्ने, व्यक्तिगत नाममा कायम गर्नेहरूलार्इ छानविन अनुसन्धान गरिरहेको छ। किप्टोकरेन्सी कारोवारी, हुन्डी कारोवारी, सुन तस्कर र सहकारी लगायतका क्षेत्रमा भएका ठगीलार्इ कारवाहीको दायरामा ल्याएको छ।प्रचण्डले भने, सार्वजनिक सेवा प्रवाहमा देखिएका विकृति, विसंगति, ढिलाइ, अनियमितता नियन्त्रण गरी सार्वजनिक सेवा प्रवाहमा जनताले भोग्नुपरेको सास्ती हटाउन सरकार लागिरहेको छ। उनले भ्रष्टाचारलार्इ निर्मम तवरले अन्त्य नगरी देशको समग्र विकासको परिकल्पना गर्न नसकिने बताए। भ्रष्टाचार एकातिर देशको विकास प्रगतिमा बाधक बनेको छ भने अर्कोतर्फ यसले राष्ट्रिय मूल्य स्खलित गरेको छ र ब्यक्ति वा परिवार विशेष पुँजी थुप्रिएर सामाजिक संरचनामा वर्गीय खाडल पैदा गरेको छ। यसका लागि राज्यका जिम्मेवार निकायहरूको निष्पक्ष क्रियाशिलता, अग्रसरता र जनतामा भ्रष्टाचारविरोधी साझा चेतनाको विकास हुन जरूरी छ।प्रचण्डले भने, हाम्रा पारिवारिक र सामाजिक संरचनामा सदाचारी संस्कार प्रवर्द्वन गर्न आवश्यक छ। सार्वजनिक निकायहरूमा पारदर्शिता र जन उत्तरदायित्वको संस्कार विकास गर्न ढिलाइ भइसकेको छ। भ्रष्टाचारका विरूद्ध वर्तमान सरकार हदैसम्म निर्मम हुने उनको भनाई छ।जनतालाई प्रत्यक्ष सेवा प्रदान गर्ने सार्वजनिक निकायहरुमा शीघ्रता, स्वच्छता र पारदर्शिता कायम गर्ने हेतुले नेपाल सरकारले सेवा प्रवाहमा सूचना प्रविधिको अधिकतम प्रयोगमार्फत सेवा प्रदायक र सेवाग्राहीबीचको प्रत्यक्ष सम्पर्क घटाई ढिलासुस्ती तथा अनुचित लेनदेनलाई न्यूनीकरण गर्न लागिपरेको छ। भ्रष्टाचारका विरूद्ध वर्तमान सरकार हदैसम्म निर्मम हुने कुरा समेत आजको यस महत्वपूर्ण अवसरमा दोहोर्याउँछु।प्रचण्डले भने,नेपाल भ्रष्टाचार विरूद्धको संयुक्त राष्ट्रसंघीय महासन्धिको पक्ष राष्ट्र रहेकोले भ्रष्टाचार विरुद्धको विश्वव्यापी प्रयासमा ऐक्यबद्धता प्रकट गर्दै राष्ट्रिय प्रतिवद्धता पूरा गर्न नेपाल सरकार दृढसंकल्पित छ। यसै सिलसिलामा महासन्धिमा उल्लिखित विषयको पूर्ण कार्यान्वयनका लागि हाल प्रचलनमा रहेको भ्रष्टाचार निवारण ऐन र अख्तियार दुरूपयोग अनुसन्धान आयोग ऐनमा समसामयिक सुधार गरी यसै वर्षभित्र नयाँ ऐन संसदबाट पारित गराउन सरकारको तर्फबाट आवश्यक प्रयास गरिनेछ। अख्तियारले भ्रष्टाचार न्यूनीकरण र सुशासन प्रवर्द्धनमा महत्त्वपूर्ण भूमिका निर्वाह गर्दै आएको बताउँदै उनले आयोगमा आन्तरिक र बाह्य थुप्रै चुनौतीहरू रहेको उल्लेख गरे।एकातर्फ आयोगको कार्यक्षेत्र विस्तार गर्नुपर्ने चुनौती छ भने अर्कोतर्फ आयोगको कार्य प्रणालीमा देखिएका समस्या समाधान गर्दै लैजानुपर्ने चुनौती छ।प्रधानमन्त्री प्रचण्डले भने,माथिल्लो तहदेखि तल्ला तहसम्म गलत कार्य गर्ने, भ्रष्टाचार गर्ने जोकोही व्यक्ति, कर्मचारी वा पदाधिकारीलाई छानबिन र कारवाहीको दायरामा ल्याउन सरकार प्रतिबद्ध छ र यस्ता कार्यमा सरकारले आयोगलाई हस्तक्षेप नगर्ने प्रतिवद्धता समेत व्यक्त गर्दछु। यो पनि पढ्नुहोस हामी फेरि शक्तिशाली बन्नेछौं, आन्दोलनका बाँकी काम पनि पूरा हुनेछन् : प्रधानमन्त्री मन्त्रिमण्डल पुनर्गठन त हुन्छ हुन्छ, त्यतिबेला तामाङ मन्त्री पक्का : प्रधानमन्त्री प्रधानमन्त्रीले फेरि भनेतत्कालै मन्त्रिपरिषद् हेरफेर हुन्छ, कांग्रेस भन्छ  मन्त्री फिर्ता हुँदैनन् भ्रष्टाचारीलाई कारबाही गर्दा सरकारले अख्तियारमाथि हस्तक्षेप गर्दैन : प्रधानमन्त्री"
पाकिस्तान चुनाव : इमरान खानको पार्टीद्वारा बहुमतको दाबी,"स्लामावाद : पाकिस्तानमा आम निर्वाचनको मतदान सकिएको तीन दिन बितिसकेको छ। अधिकांश सिटको नतिजा आइसकेको भएपनि सात सिटको नतिजा आउन बाँकी छ। यी सबै सिट बलुचिस्तानका हुन्। हालसम्मको नतिजामा पाकिस्तानका पूर्व प्रधानमन्त्री इमरान खानको पार्टी पाकिस्तान तहरीकएइन्साफ (पीटीआई) ले समर्थन गरेका स्वतन्त्र उम्मेदवारले सबैभन्दा बढी ९३ सिट जितेका छन्। पूर्वप्रधानमन्त्री नवाज सरिफको पार्टी पाकिस्तान मुस्लिम लिग (पीएमएलएन) दोस्रो स्थानमा छ। यसले अहिलेसम्म ७४ सिट प्राप्त गरेको छ। तेस्रो स्थानमा बिलावल भुट्टो जरदारीको पाकिस्तान पिपुल्स पार्टी छ, जसले ५४ सिट ल्याएको छ। अन्य राजनीतिक दल र स्वतन्त्र उम्मेदवारले ३७ सिट जितेका छन्। यसैबीच, इमरान खानको पार्टीका अध्यक्ष गौहर अली खानले आफ्नो पार्टीसँग बहुमत रहेको र देशका सबै संस्थाहरूले आफ्नो पार्टीको जित स्वीकार गर्नुपर्ने बताएका छन्। शनिबार पत्रकार सम्मेलन गर्दै उनले शनिबार रातिसम्म पूर्ण नतिजा नआए आइतबार मतगणना भइरहेको सरकारी कार्यालय बाहिर आन्दोलन गर्ने बताएका थिए। पाकिस्तान मुस्लिम लिगएनका प्रवक्ता मरियम औरङ्गजेबले आफ्नो पार्टीले पाकिस्तान पिपुल्स पार्टीसँग सरकार गठनका विषयमा वार्ता गरेको तर अन्तिम निर्णय नभएको बताएकी छन्। शनिबार राति जियो न्यूजसँग कुरा गर्दै उनले भनिन्, जरदारी साहब र शाहबाज साहबबीच भेट भएको छ र प्रारम्भिक वार्ता भएको छ। गौहर अली खानसँग कुनै सम्पर्क भएको छैन र त्यस्तो कुनै इरादा पनि छैन।' यसअघि पाकिस्तान पिपुल्स पार्टीका अध्यक्ष बिलावल भुट्टो जरदारीले सरकार गठनका विषयमा कुनै पनि दलसँग वार्ता गर्न अस्वीकार गरेका थिए। पीटीआईद्वारा आन्दोलनको तयारी इमरान खानको पार्टी पाकिस्तान तेहरिकएइन्साफ (पीटीआई) ले चुनाव जितेको दाबी गर्दै देशका धेरै भागमा विरोध प्रदर्शनको घोषणा गरेको छ। पार्टीले चुनावमा पाएको जनादेश लुटेको आरोप लगाएको छ। पार्टीले लाहोर, फैसलाबाद, रावलपिंडी, मुल्तान, बहावलपुर, डेरा गाजी खान र गुजरनवालामा कार्यकर्ताहरूलाई प्रदर्शन गर्न आग्रह गरेको छ। पीटीआईले एक सन्देशमा दिउँसो २ बजे लाहोरको लिबर्टी चोकमा शान्तिपूर्ण प्रदर्शनको तयारी गर्न भनेको छ। पीटीआईले ट्वीटरमा जनादेश खोस्ने प्रयासको विरोधमा दक्षिणी पञ्जाबमा शान्तिपूर्ण प्रदर्शनहरू गरिने बताएको छ। बीबीसी"
एनआरएनमा सत्ताको कर्के नजर,"सत्तापक्षीय दल र तिनका सीमित नेताको स्वार्थमा एनआरएनए तहसनहस बनाउने प्रपञ्च चलिरहेछ। धेरै भैंसी पालिएको खर्कमा दुई बुढा बस्थे। संयोगबस लैनो पाडोले ठूलो ठेकाभित्र टाउको छिराएछ। जति गरे पनि पाडोको टाउको ठेको बाहिर तान्न सकिएन। लामो विमर्शपछि पाडोको टाउको छिनालियो। टाउको अझै अड्किरह्यो। पाडो त गुमाए, ठेको पनि फोरे। शान्तिको सास फेर्दै वृद्धद्वयले भने रे हामी पाका र अनुभवी भएकाले धन्न बुद्धि पुग्यो। आलाकाँचा केटाकेटी भए के गर्दा हुन् ? अहिले एनआरएनएमा सत्ता नजिकका केही नेताको चालढाँचा यिनै वृद्धहरूको नियति जस्तै भान भइरहेछ। विदेशमा रहेका नेपालीलाई संगठित गर्दै उनीहरूले आर्जन गरेको ज्ञान, सीप र पँुजीलाई समृद्ध नेपाल निर्माणमा लगाउन सन् २००३ मा गैरआवासीय नेपालीको साझा संगठन गैरआवासीय नेपाली संघ गठन भयो। सार्क मुलुकभन्दा बाहिर रहेका ५०औं लाख नेपालीको साझा संगठनको यो सञ्जाल ८९ देशमा छ। करिब १ लाख पञ्जीकृत सदस्य सक्रिय छन्। नेपालका मूलधारका राजनीतिक दलहरू समेतको ऐक्यबद्धतामा संविधानले आर्थिक, सामाजिक र सांस्कृतिक अधिकारसहितको गैरआवासीय नेपाली नागरकिताको व्यवस्था गरेको छ। तर, पछिल्लो समय चरम राजनीतिक र अझै सत्ता समर्थित दलहरूको कर्के नजर परेको छ। संस्थाको गरिमा र महत्वलाई शून्यमा त झारेकै छ, यसको उपस्थितिमा समेत प्रश्न चिह्न खडा गर्ने काम भएको छ। भलै दल र खासगरी सरकारको नजिक हुन्, एनआरएन साथीहरू नै घरघर चाहर्ने काम गरे। सरकार र सत्ताधारी दलहरूका केही नेतागणले गरिरहेको व्यवहार देख्दा लाग्छ अब यो संगठनभन्दा आफ्नो पकड दर्बिलो बनाउँदै यसको स्थापनाको मर्ममा प्रहार गर्दैछन्। संविधानप्रदत्त गैरआवासीय नेपाली नागरिकता त एनआरएनहरूले प्राप्त गरे तर प्रयोग भने शून्य छ। न त त्यसले जग्गा खरिदबिक्री गर्न सहजै सक्छन् न बैक खाता खोल्न। सेयर खरिदबिक्री र ड्राइभिङ लाइसेन्स लिनसमेत अनेकन झन्झट बेहोरिरहेछन्। नागरिकता पाएपछि एनआरएन समुदायले भोगिरहेको समस्याबारे मन्त्रिपरिषद्बाट निर्णय गरी सरोकारवाला निकायलाई निर्देशनात्मक पत्राचार भएको छ। एनआरएनहरू पनि हरेक मन्त्री र दलको ढोका ढक्ढक्याइरहे छन् तर पनि तालुक निकाय परराष्ट्र मन्त्रालय मौन छ। मन्त्रालयको लापरबाहीका कारण नागरिकता ऐन लालमोहर लाग्नासाथ आवश्यक प्रक्रिया अघि बढ्न सकेको छैन। मन्त्रालयको टेबलमा अड्किएको एनआरएन ऐन २०६४ लाई संशोधन गर्न बनेको मस्यौदा हिउँदे अधिवेशनमा समेत टेबल गरेका छैनन्। जसकारण हजारांै एनआरएनहरू अझै वर्षौंसम्म विभिन्न खाले झमेलामा परिरहने छन्। सरकारको समेत ५५ लगानीमा १०० मिलियन यूसडलरको नेपाल डेभलपमेन्ट फन्ड छ। जसमा सामान्य प्रवासीले समेत लगानी गरी देशको समृद्धिमा टेवा पुर्याउने सोच छ। जुन सरकारले अलपत्र मात्रै पारेको छैन, सत्तानिकट नेतालाई खुसी नपारे केही हुने छैन भन्ने भाष्यसमेत निर्माण गरिँदैछ। एनआरएन सन् २०१३ सम्म दर्ता नै थिएन। यससँगका किचलो उसबेला गरिएको अड्कलबाजी १० वर्ष नपुग्दै सही रहेछ भन्ने देखिँदैछ। संस्थाका पछिल्ला दुई निर्वाचन हेर्ने हो भने राज्य कतिसम्म नांगो र लाचाररूपमा प्रस्तुत हुन्छ भन्ने छर्लङ हुन्छ, जुन आफैंमा दुर्भाग्यपूर्ण छ। उद्देश्यबाट बिमुख हामी एनआरएनहरूले गरेका भिन्न आलोचित कामहरूप्रति कहिल्यै पश्चाताप गरेनौं बरु अझै बचाउमा लागिरह्यौं। सन् २०२१ मा भएको १०औं महाधिवेशनमा एक समूहले तत्कालीन सरकार समर्थित दलका केही नेतालाई यसरी प्रयोग गरे कि परराष्ट्र त दलविशेषको हो र सो समूहले जित्ने ग्यारेन्टी नहुँदासम्म चुनाव हुन दिनु महाअपराध हो जस्तै भयो। परराष्ट्रले आफ्नो कार्यक्षेत्र मिच्दै स्वायत्त संस्थामाथि यस प्रकारको दादागिरीले गर्न हुँदैनथ्यो। मध्यरातमा कार्यालय खोली पत्राचार गर्नेदेखि आफूअनुकूलको महाधिवेशन प्रतिनिधि ल्याउन दबाब दिनेसम्मको काम भयो। स्वार्थ अनुकूल चल्ने शर्तमा अमूक व्यक्तिलाई निर्वाचनको जिम्मा दिनेसम्मका हर्कतमा उत्रिनु उचित थिएन। त्यही भएर सायद अदालतले समेत अंकुश लगाइदियो। तर, जे गर्दा पनि जोर नचलेपछि संसारमै नभएको तीन अध्यक्षसहितको भद्दा मजाकमा मन्त्रालय संलग्न भई संस्थालाई अधकल्चो बनाइदियो। एनआरएनको कालो दिन यहीबाट सुरु भयो। परराष्ट्रमन्त्रीले कानुनले दिएको एनआरएनए जस्तै अर्को संस्था दर्ता गरिदिएर पाडोको घाँटी छिनाल्नु भएको छ। थप, स्वघोषित समूहलाई पनि कुनै नाममा अर्को संस्था दर्ता गरिदिएर ठेकी पनि फोर्दै हुनुहुन्छ। ११ औं अधिवेशनमा यसो नहोला भन्ने आमचासो र विश्वासविपरीत शान्तपूर्ण र पारदर्शी निर्वाचनलाई परराष्ट्र र सरकार प्रमुख स्वयं आनाकानी गरे। आफूअनुकूल नेतृत्व निर्वाचित नहुँदा अनेकन हत्कण्डा अपनाए। यसरी संस्थालाई पूर्णत धराशायी बनाइँदैछ। अक्टोबर २० को निर्वाचनमा तीन प्रत्यासीमा एकले जिते। सत्ता गठबन्धनले एकल उम्मेदवार नबनाउँदा कोही सहजै आउने अनुमान सत्ताधारी प्रमुख दललाई लागेको थियो र उसैअनुसार गर्न गराउन लगाइयो। सत्ता गठबन्धनको दोस्रो दल सरकारको नेतृत्वमा भएकाले प्रहरी प्रशासन लगाएर पनि आफू अनुकूल नेतृत्व ल्याउन साम, दाम सबै अपनाउने फलाकिरहेको थियो तर पनि परिणाम उनीहरू अनुकूल आएन। एकाएक धाँधली र कब्जा गर्ने र निर्वाचन गराउने कम्पनी खरिदसम्मको आरोपमा लागे। सीआईबीले छानबिन गर्यो, केही फेला परेन। एक उपाध्यक्षको जिरो मतको भ्रम सीआईबीले खारेज गरिदियो। प्रत्येक १० वर्षमा हुनुपर्ने संस्थाको नवीकरण, निर्वाचन प्रकृया अगावै सम्पूर्ण कागजात शुल्कसहित नवीकरणका लागि पेश भएको थियो। बारम्बार पत्राचार हुँदासमेत नवीकरण रोक्नु सर्वथा प्रतिशोधपूर्ण थियो। कानुनी राज्यको उपहास भएकाले त्यसलाई तत्कालै एनआरएनए संस्था नवीकरणका लागि परराष्ट्र मन्त्रालय लागिपरोस्। गलत सल्लाहमा नवीकरण रोक्नेदेखि कथित छानबिन समिति बनाउनु लोकतन्त्रको उपहास गर्नु हो। वार्षिक लेखा प्रतिवेदन र कागजात प्रमाणीकरण गरी नवीकरण गर्नुपर्ने हो तर त्यतातर्फ कसैको ध्यान छैन। उल्टै अनेक बखेडा झिकेर निहुँ खोज्नुको कुनै तुक छैन। प्रत्येक महिनाको बैंक स्टेटमेन्ट माग्नुले जगजाहेर हुन्छ कि सरकार आफूअनुकूल प्रतिवेदन ल्याउनेछ र भन्नेछ केही अनलाइन भोटिङमा कहींकतै कमिकमजोरी हुनसक्छ। यस्तो भाष्य निर्माण गर्न खोजिँदैछ। भनिन सक्छ यो सामाजिक संस्था हो, पहिला पनि अभ्यास भएकै हो त्यसैले मिलाएर लैजानुस्, दुई वा तीन अध्यक्ष बनाउनुस्। एनआरएनए दर्ता कहीँकतै हुनुपथ्र्यो। परराष्ट्रमा भएको छ भन्दैमा यसप्रकारले ठाडो हस्तक्षेप गर्न मिल्छ ? नत्र पदीय जिम्मेवारीमा रहेर पनि उनले किन यो दर्ताको प्रक्रियामा फस्दै जानुहुन्छ ? हेर्नुस् है कुनै दिन यस्तो आउने छ भनेर उतिबेलै सचेत गराएका थिए। उनै ठीक रहेछन् भन्नुपर्ने हुन्छ। सुनिँदैछ सरकार समर्थित समूह जो सडकैबाट आफैं निर्वाचित भएको हाँस्यास्पद नाटक मञ्चन गर्दै हिँडेको छ। सो समूह सत्ताको आडमा फागुन ९ र १० गते यसको बालुवाटारस्थित केन्द्रीय सचिवालय कब्जा गर्न उद्दत छ। यसो भयो भने सत्ताले संरक्षण गरेको प्रस्ट हुन्छ। लोकतान्त्रीय मुलुक अनि दलहरूले मुलुक सञ्चालन गरिरहँदा एनआरएनहरूको यो व्यवहारले तमाम नागरिक समाज अलमलमा छन् यतिबेला। विगतका व्यवहार लोकतन्त्र सुहाउँदो र अझै मातृभूमिका लागि केही गरौं भन्ने एनआरएनलाई सुहाउँदो होला र ? यस्ता क्रियाकलाप रोक्न सरकारको ध्यान जाला कि ? सरकार र सत्तापक्षीय दल अनि तिनका सीमित नेताको स्वार्थमा यो सञ्जाल तहसनहस बनाउने प्रपञ्च चलिरहेको छ। खासमा त्यसको जोडदार निन्दा गर्दै स्वायत्त र स्वतन्त्र रूपमा उद्देश्य अनुरूप एनआरएन चल्न निर्वाचित कमिटीलाई बिनारोकावट काम गर्ने वातावरण तयार हुनुपर्ने हो। तर पाडोको टाउको छिनालेर नपुगी ठेकोसमेत फोर्दा वृद्धहरूले आलाकाँचा केटाकेटी भए के गर्दा हुन् भने झैं हँुदैछ। परराष्ट्रमन्त्रीले कानुनले दिएको एनआरएन जस्तै अर्को संस्था दर्ता गरिदिएर पाडोको घाँटी छिनाल्नु भएको छ। थप, यता केही नलागेपछि अब स्वघोषित समूहलाई पनि कुनै नाममा अर्को संस्था दर्ता गरिदिएर ठेकी पनि फोर्दै हुनुहुन्छ। समय छ मन्त्रीज्यू एकपटक सोच्ने कि ?  सिम्खडा गैरआवासीय नेपाली संघका केन्द्रीय उपाध्यक्ष हुन्।"
उच्च शिक्षामा कालो बादल नलागोस्,"त्रिभुवन विश्वविद्यालय राष्ट्रको धरोहर हो। यो विश्वविद्यालय नेतृत्वविहीन भएको लामो समय भइसकेको छ। विश्वविद्यालयका कुलपति एवं प्रधानमन्त्री पुष्पकमल दाहालसँगको भेटवार्तामा नेतृत्वको नियुक्तिका सम्बन्धमा विभिन्न सुझाव दिएको थिएँ। प्रधानमन्त्री दाहाललाई आमजनताले मनमा चिरकालसम्म स्मरण गरिरहने अवसर हो, यो। उपकुलपति नियुक्तिमा राजनीतिक भागबन्डा भए मुलुकको उच्च शिक्षामा अँध्यारो बादल लाग्छ। त्यसैले उपकुलपतिको नियुक्तिमा दलगत राजनीतिले प्रश्रय पाउनुहुँदैन। प्राज्ञिकलाई प्राथमिकता प्राज्ञिक व्यक्तिलाई उपकुलपतिमा नियुक्त गरौं। विश्वविद्यालय हाँक्ने क्षमता भएका व्यक्तिलाई छनोट गर्नुपर्छ भन्ने जनमत छ। जनमतको कदर गरौं। प्राज्ञिकतालाई प्राथमिकता दिऊँ। योग्यताको सम्मान विश्वविद्यालयलाई दलगत राजनीतिक अतिक्रमणबाट जोगाऔं। नेतृत्व गर्ने व्यक्ति योग्य हुनुपर्छ। नेतृत्व नै योग्य भएन भने मातहतका व्यक्ति कस्ता होलान् ? प्रभावकारी नेतृत्वसिप विश्वविद्यालयको उपकुलपतिले विभिन्न दलका शीर्ष नेताहरूसँग परामर्श गर्नुपर्ने हुन्छ। त्यसैले नेतृत्वसिप र समन्वय गर्न सक्ने गुण भएको व्यक्तिको चयन हुनुपर्छ। स्वच्छ छवि स्वच्छ छवि र सादगी व्यक्ति हुनुपर्छ। उपकुलपतिको राम्रो छनोट नै सबै समस्याको समाधान होइन। अन्तर्राष्ट्रिय अनुभव विश्वका विभिन्न विश्वविद्यालयमा प्रचलित यस्ता नियुक्तिहरूमा आफूले देखेका योग्य व्यक्तिहरूलाई सोझै सम्पर्क गरिन्छ। (माथेमा, त्रिभुवन विश्वविद्यालयका पूर्वउपकुलपति हुन्।)"
माओवादी केन्द्रको केन्द्रीय कमिटी बैठक जारी,"काठमाडौं : सत्तारुढ दल नेकपा (माओवादी केन्द्र) को केन्द्रीय कमिटी बैठक जारी रहेको छ। राष्ट्रियसभा गृहमा सुरु भएको माओवादी केन्द्रको बैठक आज र भोली चल्नेछ। माओवादी केन्द्रका प्रवक्ता अग्नि सापकोटाका अनुसार केन्द्रीय कमिटीको बैठकको पहिलो दिन जनतासँग माओवादी विशेष अभियानको समिक्षा र दोस्रो दिन विधानका बारेमा छलफल हुनेछ। गत भदौ १६ गतेदेखि सुरु भएको अभियान पुस १७ गतेसम्म सञ्चालन भएको थियो। बैठकमा प्रदेश इञ्चार्ज र प्रदेश अध्यक्षहरूले जनतासँग माओवादी विशेष रूपान्तरण अभियानको रिपोर्ट पेश गरिरहेका छन्। बैठकमा नेतृत्व चयनका प्रक्रियाका साथै अन्य पार्टीभित्रको व्यवस्थालाई विधानमा कसरी समेट्ने भन्ने बारेमा बैठकमा छलफल हुनेछ। बैठकमा समसामयिक राजनीति र सरकारका कामकारबाहीका विषयवस्तुमा पनि छलफल हुनेछ। माओवादीले फागुन १ देखि ३ गतेसम्म विधान सम्मेलनको आयोजना गरेको छ। विधानको मस्यौदाका लागि माओवादीले उपाध्यक्ष पम्फा भुसालको संयोजकत्वमा विधान मस्यौदा समिति गठन गरेको थियो। उक्त समितिले प्रस्ताव गरेको विधानमाथि माओवादीको स्थायी समिति बैठकमा छलफल गरिसकेको छ। माओवादीको केन्द्रीय समिति चार सय नौ सदस्यीय छ। यस्तै, वैकल्पिक केन्द्रीय सदस्य एक सय ९० जना छन्। यस्तै सात वटा भौगोलिक र तीन गैरभौगोलिक प्रदेश समितिका पदाधिकारीलाई पनि बैठकमा आमन्त्रण गरिएको माओवादीले जनाएको छ।"
"जसले हिजो दिए, तिनलाई आज दिऔं","सरकारले दुई वर्ष घटाएर ६८ वर्षमै ज्येष्ठ नागरिक भत्ताको सेवा दिएको छ। जसबाट ६८ देखि ७० वर्षसम्मका तीन लाख बढी लाभग्राही थपिने देखिन्छ। तर, सरकारले दिँदै आएको मासिक चार हजार भत्ता जीवन धान्न नपुग्ने भइसकेको छ। ज्येष्ठ नागरिक भत्तालगायत सुविधामा वृद्धि गर्नुपर्ने देखिन्छ। खसमा अब सातै प्रदेश र सबै ७ सय ५३ पालिकाले ज्येष्ठ नागरिकका लागि हेरचाह केन्द्र निर्माण गरी निःशुल्क सञ्चालन गर्नुपर्छ। जसलाई मनोरञ्जन एवं शारीरिक योगा तथा व्यायाम गर्न ज्येष्ठ नागरिक पार्कको व्यवस्था गर्नुपर्छ। ता कि तिनको स्वास्थ्यमा सकारात्मक परिवर्तन आओस्। समयको गतिसँगै जीवनशैलीमा परिवर्तन हुँदै छ। त्यसो त संस्कार र नैतिकता पनि हराउँदै जान थालेको छ। तितो यथार्थ यो छ कि शिक्षित व्यक्तिहरूबाटै वृद्धवृद्धाहरू अपहेलित र पीडित भएको पाइन्छ। यस्ता क्रियाकलाप हटाउन कडा कानुन बनाएर मात्र पुग्दैन, समाजमा वृद्धवृद्धाप्रति सकारात्मक धारणा ल्याउन घरघर पुग्ने गरी जनचेतनामूलक कार्यक्रम सञ्चालन गर्नुपर्छ। वृद्धवृद्धाका लागि सहज वातावरण सिर्जना गर्न समाजमा नैतिक शिक्षामार्फत सकारात्मक सोच बनाउनु नितान्त आवश्यक देखिन्छ। ज्येष्ठ नागरिकको बहुमूल्य ज्ञान, सीप र अनुभवलाई समग्र समाज र राष्ट्रको हितमा परिचालन गरी उहाँहरूलाई आर्थिक सहयोग उपलब्ध गराउनुपर्छ। ज्येष्ठ नागरिकको प्रोफाइल तयार गरी उनीहरूको क्षमताअनुसार राष्ट्रनिर्माणमा उपयोग गर्न अब सरकारले ढिलो गर्नुहुन्न। उनीहरूको अधिकार संरक्षणका लागि अभियान सञ्चालन गर्नु अर्को आवश्यकता देखिएको छ। ज्येष्ठ नागरिक स्याहारकर्तालाई तालिम सञ्चालन गर्नुपर्छ किनभने समाजमा वृद्धवृद्धाको हेरचाह प्रायः छोरा र बुहारीले गर्ने गरेका छन्। ज्येष्ठ नागरिकसम्बन्धी विज्ञलाई ज्येष्ठ नागरिकसम्बन्धीको नीति निर्माण सहभागी गराउनु उचित हुनेछ। जसले तिनका समस्या समेट्न सहज हुन्छ। ज्येष्ठ नागरिकमैत्री वातावरण सिर्जना गर्ने जस्तै भौतिक संरचनाहरू, बजारलगायत कुरा पनि ज्येष्ठ नागरिकमैत्री बनाउनै पर्छ। वृद्धवृद्धालाई हेरचाह केन्द्रमा राख्दा नैराश्यता बढ्ने गरेको छ। सन्तान टाढा भए वा सन्तान नभएका वृद्धवृद्धालाई पनि व्यवस्थित हेरचाह केन्द्र हुनुपर्छ। सर्वप्रथम त वृद्धवृद्धाको योगदान तथा सिर्जनात्मक कार्यलाई घरघरमा कदरको व्यवस्था गर्न आवश्यक छ। ताकि तिनलाई समाजमा अर्थपूर्ण जीवन बाँचिरहेछु भन्ने महसुस होस्। अझ समाजमा योगदान गरिरहेछु भन्ने होस्। खासमा बुवाआमाले सन्तान हुर्काउँदा जुन कष्ट बेहोरेका हुन्छन्, त्यो ऋण त सन्तानले कहिल्यै तिर्न सक्दैनन् भनी चाणक्यले आफ्नो नितिमा उल्लेख गरेका छन्। सबै नागरिकले यो यथार्थ बुझ्न जरुरी छ। आजको बालबालिका नै हुन् भोलि वृद्धवृद्धा हुने। आफूले गर्ने अभिभावकप्रतिको कर्तव्य बिर्सिने संस्कारले नै अहिलेको समाजको ज्येष्ठ नागरिकप्रतिको दृष्टिकोण बिग्रिएको हो। जुन छोराछोरीले श्रद्धाहीन, दुःशील, कपटी, कन्जुस, मूर्ख आमाबाबुलाई पनि श्रद्धाशील, सुशील, दानी, त्यागी, ज्ञानी र बुद्धिमान बनाउन सक्छ, ती छोराछोरीले मात्र केही ऋण तिर्न सक्छन् भनिएको छ। ज्येष्ठ नागरिक स्वयं आफू पनि हरेक कुरामा सचेत हुन आवश्यक छ। धूमपान, मद्यपान नगर्ने, सरसफाइमा ध्यान दिने, सन्तुलित भोजन गर्ने बानी बसाल्ने, दैनिक हल्का व्यायाम गर्ने, बिहान खुला ठाउँमा हिँड्डुल गर्ने आदि। व्यायामले रक्तनलीसम्बन्धी रोगहरू लाग्नबाट बचाउँछ। हाड र मांसपेशीलाई बलियो बनाउँछ। अनि गर्छ श्वासप्रश्वास र रक्तसञ्चार प्रक्रिया सहज बनाउँछ। यी सबै कार्यले उनीहरूमा पर्याप्त निन्द्रा आउँछ। जसले स्वस्थ, शान्त र सुखी रहन मद्दत गर्छ। कारणवश पर्याप्त निद्रा नभए चिडचिडाहट हुने, निराश हुने, बिर्सने, लड्ने वा अन्य दुर्घटना हुने सम्भावना बढी हुन्छ। त्यसैले हरेक दिन समयमै र एकै समयमा सुत्ने र एकै समयमा उठ्ने प्रयास गर्ने बानी बसाल्नुपर्छ। यसमा परिवारका सबै सदस्य उत्तिकै जिम्मेवार बन्नुपर्छ। सबैले मनन गर्नुपर्ने कुरो यो छ कि बुढेसकालको अर्थ नै जीवन यात्राको अन्तिम चरण हो। जुन चरणमा आध्यात्मिक चिन्न्तन र मनन नितान्त आवश्यक छ। यसलाई आफैंले प्रयास र अभ्यास गरेर जीवन सहजताका साथ बिताउनुपर्छ। यी सबै गतिविधिमा राज्य, परिवार र समाजले ध्यान दिएमा ज्येष्ठ नागरिकका यावत समस्याहरू घटाउन सकिन्छ। समाज र राज्य किन यसबेला बढी जिम्मेवार छ भने युवावस्थामा उनीहरूले समाज र राष्ट्रका लागि ठूलो योगदान गरेका हुन्छन्। अन्य देशमा जस्तै नेपालमा पनि वृद्धवृद्धालाई सहज र पारिवारिक वातावरण उपलब्ध गराउनेतर्फ सबैको ध्यान जानैपर्छ।"
छ महिनामा १० लाखभन्दा बढी सवारीसाधन कारबाहीमा,"काठमाडौं : ट्राफिक प्रहरीले चालु आर्थिक वर्षको छ महिनामा देशभर १० लाख ५२ हजार ५५ विभिन्न सवारी साधनलाई कारबाही गरेको छ । गत साउनदेखि पुस मसान्तसम्म गरिएको कारबाहीबाट ७९ करोड ७१ लाख ४४ हजार आठ सय ५२ राजस्व सङ्कलन गरेको प्रहरी प्रधान कार्यालय नक्सालले जनाएको छ । राजस्वमध्ये काठमाडौं उपत्यकाबाट ३२ करोड ३३ लाख ७० हजार, कोशी प्रदेशबाट सात करोड ८७ लाख दुई हजार ९४३, मधेशबाट १० करोड पाँच लाख ५८ हजार ९०१, बागमतीबाट सात करोड ८८ लाख ४० हजार,गण्डकीबाट आठ करोड १८ लाख ७६ हजार छ,लुम्बिनीबाट नौ करोड ३८ लाख ६४ हजार दुई, कर्णालीबाट एक करोड ५६ लाख ४५ हजार र सुदूरपश्चिम प्रदेशबाट दुई करोड ४२ लाख ८८ हजार सङकलन भएको केन्द्रीय प्रहरी प्रवक्ता तथा प्रहरी नायब महानिरीक्षक भीमप्रसाद ढकालले राससलाई जानकारी दिए। उनका अनुसार ट्रकरट्याङकरबाट १५ करोड १९ लाख ९५ हजार चार सय, बसरमिनिबसबाट नौ करोड २० लाख पाँच, काररजिपरभ्यानबाट १८ करोड ९० लाख ७६ हजार ८०६, ट्याक्टरबाट दुई करोड ८८ लाख १६ हजार,मोटरसाइकलबाट ३१ करोड १७ लाख ३४ हजार ५४६ र टेम्पो तथा अन्यबाट दुई करोड ५३ लाख २१ हजार छ सय राजश्व सङकलन भएको हो । राजश्व रकममध्ये सबै भन्दा बढी काठमाडौँ उपत्यकामा र सबै भन्दा कम कर्णाली प्रदेशमा रहेको केन्द्रीय प्रहरी कार्यालयलको तथ्याङ्कमा उल्लेख छ । मादकपदार्थ सेवन गरेर तथा तीव्र गतीमा सवारी चलाउने, लेन अनुशासन कायम नराख्ने, क्षमताभन्दा बढी यात्रु राख्ने,जथाभावी पार्किङ गर्ने, तोकिएको भन्दा बढी भाडा लिने, आवश्यक कागजात तथा सवारी चालक अनुमति पत्र नभएकालगायतमा कारबाही गरेबापत उक्त रकम राजश्व सङकलन गरिएको प्रनाम ढकालले जानकारी दिए। उक्त अवधिमा कारबाहीमा परेका १० लाख ५२ हजार ५५ सवारी साधनमध्ये ट्रकरट्याङकर एक लाख ७० हजार ८४२ वटा, बसरमिनिबस एक लाख नौ हजार ३७७, काररजिपरभ्यान दुई लाख ६१ हजार ६३६, ट्याक्टर ४१ हजार ६४१,मोटरसाइकल चार लाख ३२ हजार ९८ र टेम्पो तथा अन्य ३६ हजार ४६१ वटा रहेका छन् । कारबाहीमा परेका सवारी साधनमध्ये सबै भन्दा बढी मोटरसाइकल रहेको प्रहरी प्रधान कार्यालय नक्सालको तथ्याङकले देखाएको छ ।"
वैदेशिक लगानी ल्याउन बाटो खुला,"काठमाडौं : नेप्सेमा सूचीकृत कम्पनीसहित ३ क्षेत्रमा वैदेशिक लगानी ल्याउन बाटो खुला भएको छ। नेपाल राष्ट्र बैंकले शुक्रबार विदेशी लगानी तथा विदेशी ऋण व्यवस्थापन विनियमावली २०७८ मा संशोधन नेप्सेमा सूचीकृत, रुग्ण कम्पनीमा हुने विदेशी लगानीमा बाटो खुला गरेको हो। यसअनुसार अब नेपाल स्टक एक्सचेञ्ज (नेप्से)मा सूचीकृत कम्पनीहरूले लगानी भिœयाउन चाहेका राष्ट्र बैंकको स्वीकृति लिनु पर्दैन। जसअन्तर्गत भनिएको छ, केन्द्रीय बैंकले तोकेको अवस्थामा सेयर स्वामित्व परिवर्तन भई गरिने विदेशी लगानीमा राष्ट्र बैंकको स्वीकृति आवश्यक पर्ने छैन। सोका लागि उपविनियम (१) र (२) को प्रक्रिया पुयाई सम्बन्धित कम्पनी वा उद्योगको खातामा विदेशी लगानी बापतको रकम जम्मा हुनेछ। राष्ट्र बैंकले जारी गरेको विनियमावलीमा विभिन्न तीन क्षेत्रमा हुने विदेशी लगानीमा स्वीकृति नचाहिने उल्लेख गरेको छ। उक्त व्यवस्थाअनुसार अब कायम रहेको नेपाली उद्योगमा कायम रहेका कुल नेपाली सेयरधनीहरूको सेयर धारण अनुपात नघट्ने गरी हुने विदेशी लगानी, धितोपत्र बजारमा सूचीकृत कम्पनीमा हुने विदेशी लगानी र औद्योगिक व्यवसाय ऐन, २०७६ बमोजिमको रुग्ण उद्योगका लागि विदेशी लगानी भित्र्याउन पूर्व स्विकृत लिनु पर्दैन। तर यस बाहेकका अन्य क्षेत्रमा भने सेयर स्वामित्व परिवर्तन भई गरिने विदेशी लगानी बापतको विदेशी मुद्रा नेपाल पठाउँन वा भित्र्याउन राष्ट्र बैंकको पूर्वस्वीकृति लिनुपर्नेछ। सोका लागि विदेशी लगानी हुने उद्योगकम्पनी वा विदेशी लगानीकर्ताले तोकिएअनुसार उल्लिखित कागजातसाथ एकाईमा निवदेन पेस गर्नुपर्नेछ। सम्पूर्ण कागजातसहित निवेदन प्राप्त भएको मितिले १५ कार्यदिनभित्र राष्ट्र बैंकले सोसम्बन्धी निर्णय गरी निवेदकलाई लिखित जानकारी दिनेछ। यसप्रकार केन्द्रीय बैंकबाट स्वीकृति प्राप्त गरेको विदेशी लगानी बापतको विदेशी मुद्रा बैंक तथा वित्तीय संस्थाले यकिन गरी सम्बन्धित उद्योगकम्पनीको खातामा जम्मा गर्नेछ। उक्त ३ क्षेत्रलाई पूर्व स्विकृति लिन नपरे पनि विदेशी मुद्रा भित्र्याउनु वा पठाउनुपूर्व, तोकिएकोख ढाँचामा एकाइमा लिखित जानकारी दिनु पर्नेछ। विदेशी लगानी तथा प्रविधि हस्तान्तरण (पहिलो संशोधन) नियमावली, २०७९ बमोजिम तोकिएको अवधिभित्र विदेशी लगानी भित्र्याउन नसकेमा विदेशी लगानी स्वीकृत गर्ने निकायबाट अवधि थप गरिएको स्वीकृतिसमेत पेस गर्नुपर्ने केन्द्रीय बैंकले बताएको छ।"
भ्रष्टाचार र तस्करीको जालो तोड्न खोज्दा विरोध मात्रै : कानुनमन्त्री,"काठमाडौं : कानुन,न्याय तथा संसदीय मामिलामन्त्री धनराज गुरुङले वर्तमान सरकार भएपछि मुलुक अप्ठेरो अवस्थाबाट ट्रयाकमा आउन खोजेको बताएका छन्। नेपाली कांग्रेस चितवन सूचना तथा प्रचार विभागले आइतबार आयोजित कार्यक्रममा वर्तमान गठबन्धन सरकार गठन हुँदा अवस्था निकै चुनौतीपूर्ण रहेपनि वर्तमान सरकार भएपछि मुलुक अप्ठेरो अवस्थाबाट ट्रयाकमा आउन खोजेको तर पूरै राम्रो भने भइनसकेको बताए। उनले भ्रष्टाचार र तस्करीको जालो तोड्न खोज्दा विरोधमात्रै हुने गरेको धारणा राखे । उनले न्यायालय स्वतन्त्र हुनुपर्नेमा जोड दिँदै न्यायालय स्वतन्त्र रहेको भन्दैमा न्यायाधीशले आफूखुसी निर्णय गर्न नपाउने धारणा राखे । कानुनमन्त्री गुरूङले सहकारी पीडितका विषयमा नेपाल प्रहरीको केन्द्रीय अनुसन्धान ब्यूरोले अध्ययन गरिरहेको बताउँदै राजनीतिक प्रभावले ठगी धन्दामा लाग्नेलाई सरकारले छोड्ने र छुट दिने नगर्ने स्पष्ट पारे। कांग्रेसका उपसभापति मन्त्री गुरुङले समुदायमा कांग्रेस अभियानका क्रममा देखिएको निराशाबाट आत्तिनुपर्ने अवस्था नरहेको बताए।"
कटुवा पेस्तोलसहित एकजना पक्राउ,सिरहा : सिरहा नगरपालिका७ स्थितबाट कटुवा पेस्तोल १ थानसहित औरही गाउँपालिका४ कमलपुर घर भएका २० वर्षीय सरोज कुमार यादवलाई शनिबार राति प्रहरीले पक्राउ गरेको छ । उक्त स्थानमा डेरा गरी बस्ने औरही गाउँपालिका३ का २२ वर्षीय संजित कुमार यादवसँग विवाद भएको भन्ने खबर प्राप्त हुनासाथ वडा प्रहरी कार्यालय सिरहाबाट खटिएको प्रहरीले विवादमा संलग्न सरोजलाई नियन्त्रणमा लिई तलासी उनको साथबाट उक्त पेस्तोल फेला पारी पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
पाकिस्तानमा सरकार गठनको प्रयास तीव्र,"स्लामावाद : पाकिस्तानमा इमरान खानको पार्टी पीटीआईले बहुमत ल्याउने दाबी गरिरहेको छ। त्यस्तै अन्य दलले पनि सरकार गठनको प्रयासलाई तीव्र पारेका छन् । मुत्ताहिदा कौमी मुभमेन्ट (एमक्युएम) को एक प्रतिनिधिमण्डलले पाकिस्तान मुस्लिम लिगएनका नेता तथा पूर्व प्रधानमन्त्री नवाज सरिफसँग भेट गरेका छन् । पाकिस्तान मुस्लिम लिगएनका प्रवक्ता र पूर्व मन्त्री मरियम औरंगजेबका अनुसार एमक्यूएम नेताहरूले नवाज शरीफलाई भेट गरेका छन्। एमक्यूएम प्रतिनिधिमण्डलको नेतृत्व डा खालिद मकबुल सिद्दीकीले गरिरहेका छन् । उनीसँगै सिन्धका गभर्नर कामरान टेसुरी र अन्य नेताहरु पनि छन् । बैठकमा नवाज शरीफका अलावा मरियम नवाज र पूर्व प्रधानमन्त्री शाहबाज शरीफ पनि सहभागी हुनेछन् । बीबीसीका अनुसार बैठकमा नयाँ सरकार गठन, भावी राजनीतिक रणनीतिको तयारी र अन्य धेरै महत्वपूर्ण विषयमा छलफल हुनेछ । पाकिस्तानको राष्ट्रिय सभाका लागि हालसम्म सम्पन्न निर्वाचनको नतिजामा मुस्लिम लिगएन दोस्रो ठूलो दल बनेको छ । उसले ७५ सिट र एमक्यूएमले १७ सिट जितेको छ । पहिलो नम्बरमा पीटीआई समर्थित स्वतन्त्र उम्मेदवार छ, जसले ९३ सिट जितेका छन् । पूर्व प्रधानमन्त्री नवाज शरिफले आफ्नो दल सबैभन्दा ठूलो बनेको भन्दै अन्यलाई गठबन्धनमा सहभागी हुन आग्रह गरेका छन्। समाचारहरूका अनुसार शरिफको पीएमएलएन दल र अन्य समूहबीच गठबन्धन बनाउनेबारे छलफल चलिरहेको छ। आम चुनावको औपचारिक नतिजा घोषणा हुन अझै बाँकी छ। एआईद्वारा तयार पारिएको एक भिडिओ सन्देश एक्समा राख्दै इमरान खानले आफ्नो पीटीआई पार्टीले विशाल जित हासिल गरेको बताएका छन्। उनले आफ्नो दलविरुद्धका अनेकौँ कारबाहीबीच आफूहरूले उक्त सफलता हासिल गर्न सकेको बताएका छन्। उक्त सन्देशमा भनिएको छ, 'म तपाईँहरू प्रत्येकलाई सन् २०२४ को चुनाव जितेकोमा बधाई दिन चाहन्छतपाईँहरूले इतिहास रच्नुभएको छ।' खान यतिखेर जेलमा छन्। आफू दोषी पाइएका मुद्दालाई उनले राजनीतिक मनसायबाट प्रेरित बताएका छन्। बहुमत ल्याउन कति सिट चाहिन्छ? नेस्नल असेम्बलीको ३३६ सिटमध्ये कम्तीमा १६९ सिट जित्नेले बहुमत पाउँछ। पाकिस्तानमा करिब १२ करोड ८० लाख मतदाता छन्। राष्ट्रियसभा भनिने सङ्घीय संसद्सहित प्रान्तीय सभाहरूमा समेत गरेर देशभरि ५,००० जना उम्मेदवारहरू चुनावी प्रतिस्पर्धामा छन्। धाँधलीको आरोपप्रत्यारोपमाझ भएको निर्वाचनको परिणाम विगतका चुनावहरूको भन्दा ढिलो आएको भन्दै विश्लेषकहरूले चिन्ता व्यक्त गरेका छन्। धेरै विश्लेषकहरूले पाकिस्तानको पछिल्लो निर्वाचनलाई हालसम्मकै कम विश्वसनीय आम चुनाव भनिरहेका छन्। बीबीसी"
भ्रष्टाचार नियन्त्रणका लागि राजनीतिक प्रतिबद्धता हुनुपर्छ : राष्ट्रपति,"काठमाडौं : राष्ट्रपति रामचन्द्र पौडेलले भ्रष्टाचारको नियन्त्रणका लागि राजनीतिक प्रतिबद्धता हुनुपर्ने बताएका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आज आयोजित कार्यक्रममा पौडेलले जनमुखी विकासबाट मात्र नागरिकमा सकरात्मक सन्देश जाने दाबी गरेका हुन्। उनले आयोगले भ्रष्टाचार नियन्त्रण गर्न पुर्याएको योगदान गरेको बताए। उनले साना कसुरदार मात्र नभई ठूला प्रकृतिका कसुरदारलाई समेत ध्यान दिएर कानुनको दायरामा ल्याउन पछि पर्न नहुने उल्लेख गरे। उनले अख्तियारले मुद्दा दायर गर्दा आग्रह र पूर्वाग्रह नभई अगाडि बढाउनुपर्ने धारणा राखे। पौडेलले भने, शासन प्रणाली जति पारदर्शी र जवाफदेही हुन्छ भ्रष्टाचार न्यूनीकरणको सम्भावना त्यति नै हुने भएकाले सार्वजनिक निकायका हरेक काम, कारवाही र निर्णय पारदर्शी हुनुपर्छ भन्ने कुरामा सबैको ध्यानाकर्षण गराउन चाहन्छु, नेपाली जनताको ठूलो वलिदान र संघर्षबाट ल्याएको सङ्घीय लोकतान्त्रिक गणतन्त्रको मर्म र भावना पनि यही हो। सुशासन लोकतन्त्रको प्राण वायु भएको उल्लेख गर्दै उनले भ्रष्टाचार नियन्त्रण अनिवार्य सर्त रहेको धारणा राखे। उनले भ्रष्टाचारविरुद्धको अभियानमा सक्रियतापूर्वक सहभागी भई हातेमालो गर्नसमेत आग्रह गरे। राष्ट्रपति पौडेलले भने,मुलुकको नीति र कानुन निर्माण, विकास व्यवस्थापन र नागरिकहरूको आधारभूत सेवा प्रवाहमा संलग्न अख्तियार प्राप्त अधिकारीहरूलाई प्रचलित नीति र कानुनबोजिम निर्धक्कसाथ विवकेशील निर्णय र कार्यसम्पादन गर्न अनुकुल वातावरणको सिर्जना गर्नुपर्ने चुनौतीसमेत यस आयोग तथा सम्बन्धित निकायका सामु देखापरेको छ । उनले मुलुकको हितका लागि आफ्नो जीवनशैली सरल, इमान्दार पारदर्शी बनाउनु आवश्यकता रहेको बताए। महालेखाको प्रतिवेदनमा बेरुजु बढ्नु दुखद भएको उल्लेख गर्दै उनले यस्ताखालका गतिविधि हटाउन राज्यसंयन्त्र चनाखो हुनुपर्ने धारणा राखे।"
"पाकिस्तानका धार्मिक दलहरूद्वारा चुनावमा धाँधली भएको आरोप, विरोध प्रदर्शनको तयारी","स्लामावाद : पाकिस्तानका धार्मिक दलहरूले चुनावमा धाँधली भएको आरोप लगाउँदै विरोध प्रदर्शनको घोषणा गरेका छन्। जमातएइस्लामीले कराँचीका विभिन्न आठ भागमा प्रदर्शन गर्ने योजना बनाएको छ। जमातले 'कराचीको जनादेशमा डकैती हुन नदिने' भनेको छ। यससँगै जमियत उलेमाएइस्लामले पनि निर्वाचनमा अनियमितता भएको आरोप लगाउँदै सिन्धका २८ क्षेत्रमा धर्ना दिने र राष्ट्रिय राजमार्ग अवरुद्ध गर्ने घोषणा गरेको छ। पाकिस्तानको निर्वाचन आयोगले नेशनल एसेम्बलीका २६५ सिटमध्ये २५७ सिटको नतिजा घोषणा गरेको छ तर बलुचिस्तानका सात सिटको नतिजा भने घोषणा गरेको छैन। अहिलेसम्मको नतिजामा पूर्व प्रधानमन्त्री इमरान खानको पार्टी पाकिस्तान तेहरिकएइन्साफ (पीटीआई) ले समर्थन गरेका स्वतन्त्र उम्मेदवारहरूले ९३ सिट प्राप्त गरेका छन्। यसपछि मुस्लिम लिगएनले ७४ सिट, पिपुल्स पार्टीले ५४ सिट र एमक्यूएमले १७ सिट जितेको छ। यसबाहेक पाकिस्तान मुस्लिम लिग र जमियत उलेमाएइस्लामले तीनतीन सिट पाएका छन्। बीबीसी"
सुनको मूल्य प्रतितोला १ लाख १८०० हजार रुपैयाँ,काठमाडौं : नेपाली बजारमा प्रतितोला सुनको मूल्य १ लाख १८ हजार कायम भएको छ। नेपाल सुन चाँदी व्यवसायी महासंघका अनुसार आज छापावाल सुन प्रतितोला १ लाख १८ हजार रुपैयाँ कायम भएको हो। तेजाबी सुन १ लाख १७ हजार ४५० रुपैयाँमा कारोबार भइरहेको छ। चाँदी प्रतितोला १ हजार ३९० रुपैयाँमा कारोबार भइरहेको महासंघले जनाएको छ।
आलमविरुद्ध मुद्दामा आज अन्तिम सुनुवाइ हुँदै,"काठमाडौं : नेपाली कांग्रेसका नेता तथा पूर्वमन्त्री मोहम्मद अफ्ताव आलमविरुद्धको मुद्दामा जिल्ला अदालत रौतहटमा आज अन्तिम सुनुवाइ हुने भएको छ। सुनुवाइका लागि मुद्दाको पेशी न्यायाधीश मातृकाप्रसाद आचार्यको एकल इजलासमा तोकिएको छ। यसअघि पुस २९ गते सुनुवाइका लागि पेशी तोकिए पनि न्यायाधीश अभाव हुँदा सो दिन मुद्दा स्थगनको सूचीमा राखिएको थियो। त्यसअघि आलमको मुद्दामा जिल्ला अदालत रौतहटले लिखित बहस नोट मागेको थियो। । न्यायाधीश बाबुकाजी बानियाँको इजलासले लिखित बहस नोट मागेको हो । तर उनको हाल सरुवा भइसकेको छ। संविधानसभा निर्वाचनमा धाँधलीका लागि ल्याएको बम २०६४ चैत २७ गते आलमका काका शेष इद्रिसको गोठमा विष्फोट भएको थियो। सोही विष्फोटका घाइते तथा मृतकलाई इँटाभट्टामा लगेर जलाएको आरोपमा असोज २६ गते आलम पक्राउ परेका थिए। उनीमाथि १८ कार्त्तिक २०७६ मा रौतहट जिल्ला अदालतमा 'विस्फोटक पदार्थको प्रयोग गरी ज्यान मार्ने उद्योग तथ कर्तव्य ज्यानसम्बन्धी कसुरु,मा मुद्दा दायर भएको थियो। सो मुद्दामाथि थुनछेक बहसपछि जिल्ला अदालत रौतहटले पूर्पक्षका लागि थुनामा पठाएको हो। उनी २०७६ कार्त्तिक २९ गतेदेखि थुनामै छन्। जिल्ला अदालत रौतहटले पुर्पक्षका लागि थुनुमा पठाउने आदेश दिएपछि उनी सो आदेशविरुद्ध उच्च अदालत वीरगञ्ज पुगेका थिए। उच्च अदालतले २४ माघ २०७६ मा जिल्लाकै आदेश सदर गरिदिएको थियो। त्यसपछि उनले सर्वोच्च अदालतमा आफूलाई थुनामुक्त गरेर साधारण तारेखमा मुद्दा लड्न पाउँ भन्दै निवेदन दर्ता गराएका थिए। सर्वोच्चले पनि जिल्लाकै आदेश सदर गरिदिएपछि उनी पुर्पक्षका लागि थुनामै छन्। यमुनामाई गाउँपालिका४ का त्रिलोकप्रताप सिंहका बाबु नारायण सिंह र ओसी अख्तरकी आमा रोक्साना खातुनले आलम,उनका भाइ मोहम्मद महताब आलम,मोबिन आलम,शेख भदई र शेख सवेजविरुद्ध प्रहरीमा किटानी जाहेरी दिएका थिए। त्रिलोक र ओसीलाई इँटाभट्टामा हालेर मारेको उनीहरूको उजुरीमा उल्लेख छ। मुद्दामा आलमसहित मोहम्मद महताव आलम,शेख भदई,मोहम्मद मोविन आलम,शेख सेराज, बद्री सहनी, शेख फजलेहक, सगिर आलम, शेख जमुनई,गौरीशंकर साहलगायतलाई प्रतिवादी बनाइएको छ।"
"सरकारले संसद्लाई प्रभावकारी बनाउन सकेको छैन, सांसदले उठाएका विषय सम्बोधन भएनन् : रमेश लेखक","महेन्द्रनगर : नेपाली कांग्रेसका प्रमुख सचेतक रमेश लेखकले संसद्लाई प्रभावकारी बनाउने विषय सरकारमाथि निर्भर हुने बताएका छन्। संसद्लाई बिजनेस दिने सरकारले दिन नसक्दा संसद् निस्क्रियजस्तो देखिने बताएका छन्। संसद्लाई बढीभन्दा बढी प्रभावकारी बनाउने विषय सरकारमाथि निर्भर हुन्छ। किनभने हाम्रो पद्धतिमा संसद्लाई कार्यबोझ (बिजनेस) दिने पनि सरकारले नै हो। अनि सरकारले संसद्का कुरा सुनिदियो भनेमात्र प्रभावकारी हुने हो। होइन भने संसद् निस्क्रियजस्तो देखिन्छ। त्यसका लागि पहिलो जिम्मेवार सरकार नै हुनुपर्छ। दोस्रो जिम्मेवारी संसद्को हो।लेखकले रासससँग भने,संसद्ले पनि सरकारलाई आफ्नाप्रति उत्तरदायी बनाउनु पर्छ। संसद् जनताप्रति उत्तरदायी बन्नुपर्छ। उनले सांसदहरू कानुन निर्माणमा भन्दा निर्वाचन क्षेत्रको विकासमा बढी केन्द्रित हुने गरेको दाबी गरे। लेखकले भने,हामीले चुनावमा जाँदा मतदातामाझ कानुन तथा नीतिका कुरा नभएर विकासका मुद्दा अघि सारेर चुनाव लड्ने गरेका छौँ। सबै सांसदको समस्या यही हो। लेखकले भने,चुनावमा जाँदा जनताले विकासका कुरामात्र गर्छन्। हामी पनि उहाँहरूसँग विकासको प्रतिबद्धता बढी मात्रामा व्यक्त गरिरहेका हुन्छौँ। सांसद भएर आइसकेपछि संसद्मा पनि विकासकै विषयमा चासो र रुचि हुनु स्वाभाविक हो। सांसदले कानुन र विकासका काम एकसाथ गर्नुपर्छ। सरकारका पनि कमीकमजोरी छन् कांग्रेस नेता लेखकले सरकारले सांसदले उठाएका कुरा सम्बोधन नगरेको बताए। अहिले सरकारका पनि कमीकमजोरी छन्। मैले पनि ती कुरा स्वीकार्नु पर्छ। सरकारले संसद्लाई बढीभन्दा बढी प्रभावकारी बनाउन सकेको छैन। सरकारले सांसदले उठाएका कुरा त्यति सम्बोधन गरेको पाइएन।उनले भने,बढीभन्दा बढी कानुन बनाउने गरेर विधयेक पनि दिइराखेको छैन। प्रधानमन्त्री पुष्पकमल दाहाल प्रचण्डले संसद्लाई बढीभन्दा बढी प्रभावकारी बनाउन अगाडि बढ्छु भन्नुभएको छ। चालु अधिवेशनमा हेरौं सरकारले के गर्छ ? सङ्क्रमणकालीन न्यायमा सहमति हुँदैन भने पनि प्रक्रियामा गएर टुङ्ग्याउनुपर्छ सङ्क्रमणकालीन न्यायसम्बन्धी विधेयक पारित गर्ने विषय पनि संसद्मा थाँती नै भएको उनको भनाई छ। सत्र वर्ष भइसक्यो सङ्क्रमणकालीन न्यायको कुरा गर्न थालेको। हामी अहिले पनि यसमै अल्झिराख्या छौँ। विसं २०७१ मा ऐन बनायौँ। त्यो ऐनमा भएका केही महत्त्वपूर्ण व्यवस्थालाई सर्वोच्च अदालतले खारेज गरिदिएका कारण निस्प्रयोजनजस्तै भयो। आयोगहरूले काम नै सकेनन्। अर्को ऐन बनाउने भनेको पनि आठ वर्ष बितिसक्यो। सहमतिमा बनाउने प्रयास गरिरहेका छौँ। तर सहमति जुट्न सकिरहेको छैन। यसपटक पनि खास गरेर मुख्य प्रतिपक्षी दल नेकपा (एमाले)सँग बाहिर बस्दा सबै विषयमा सहमति भइसकेको हो। तर फेरि विभिन्न राजनीतिक कुराले अल्झिराखेकै अवस्था छ। लेखकले भने,यसपालि संसद्को समितिमा एउटा राम्रो सहमति भएको छ। सकेसम्म सहमतिमा टुङ्ग्याउने, सहमति हुँदैन भने पनि प्रक्रियामा गएर टुङ्ग्याउने कुरो भएको छ। यो विषय टुङ्ग्याउन प्रधानमन्त्रीलगायत सबैले प्राथमिकता दिनुभएको छ। त्यो स्वाभाविक पनि हो। म त १७ वर्षदेखि यही काममा लागेको छु। अब त प्रक्रियामा गएर पनि टुङ्ग्याउनुपर्छ।"
माओवादी केन्द्रको केन्द्रीय कमिटी बैठक बस्दै,काठमाडौं : सत्तारुढ दल नेकपा (माओवादी केन्द्र) को केन्द्रीय कमिटी बैठक आज बस्दैछ । बिहान ११ बजेबाट राष्ट्रिय सभा गृहमा सुरु हुने बैठक दुई दिन चल्नेछ। माओवादी केन्द्रका प्रवक्ता अग्नि सापकोटाका अनुसार केन्द्रीय कमिटीको बैठकको पहिलो दिन जनतासँग माओवादी विशेष अभियानको समिक्षा र दोस्रो दिन विधानका बारेमा छलफल हुनेछ। बैठकमा नेतृत्व चयनका प्रक्रियाका साथै अन्य पार्टीभित्रको व्यवस्थालाई विधानमा कसरी समेट्ने भन्ने बारेमा बैठकमा छलफल हुनेछ। बैठकमा समसामयिक राजनीति विषयवस्तुमा पनि छलफल हुनेछ । माओवादीले फागुन १ देखि ३ गतेसम्म विधान सम्मेलनको आयोजना गरेको छ।
भन्सारका कर्मचारीलाई अर्थमन्त्रीको निर्देशन  कामकाजलाई चुस्त बनाउनुहोस्,झापा : अर्थमन्त्री डा प्रकाशशरण महतले भद्रपुर भन्सार कार्यालयको निरीक्षण गरेका छन् । आइतबार बिहान झापा आएका अर्थमन्त्री डामहतले नेपालभारत सीमा नाका भद्रपुरस्थित मेची पुलसँगै भन्सार कार्यालयको निरीक्षण गरेका हुन् । उनले भन्सारको वर्तमान विषय वस्तुको बारेमा जानकारी लिएका थिए । निरीक्षणमा पुगेका डामहतलाई यहाँका सरोकारवाला पक्षले भन्सारले अधिग्रहण गर्न लागेको जग्गाको बाँकी मुआब्जा रकम निकासा र भारततर्फको गलगलिया भन्सार कार्यालयको स्तोरन्नतिका लागि तत्काल पहल गरिदिन आग्रह गरेका छन् । छोटीबाट मूल भन्सारमा स्तोरन्नति गरिएको भद्रपुर भन्सारको भौतिक संरचना अझै निर्माण हुन नसकेको र अधिग्रहण गर्न लागेको जग्गाको मुआब्जा रकम कुल ६१ करोडमध्ये १० करोड रकम मात्र उपलब्ध भएकोले बाँकी रकम तत्काल निकासा गरिदिन अर्थमन्त्री डामहतको ध्यानाकर्षण गराइएको भद्रपुर ५ नम्बर वडा अध्यक्ष बन्धु कार्कीले जानकारी दिए । अर्थमन्त्रीले त्यसका लागि छिट्टै पहल गर्न आश्वासन दिएको उनले बताए । निरीक्षण कार्यक्रममा भद्रपुर नगर प्रमुख गणेश पोखरेलसहित उद्योगी तथा व्यापारीहरूको सहभागिता रहेको थियो । भद्रपुर भन्सारको निरीक्षण पश्चात् अर्थमन्त्री डा महत आन्तरिक राजश्व कार्यालय झापाको समेत निरीक्षण गर्दै कामकाजलाई चुस्त दुरुस्त बनाउन कर्मचारीहरूलाई निर्देशन समेत दिएका थिए । उनी मेची भन्सार कार्यालय काँकडभिट्टाको निरीक्षण र दमक महोत्सवको उद्घाटन गर्ने कार्यक्रम रहेको जनाइएको छ ।
ट्रकको ठक्करबाट स्कुटर चालकको मृत्यु भएपछि स्थानीयले लगाइदिए ट्रकमा आगो,"विराटनगर : विराटनगरको बरगाछीमा आइतबार बिहान ट्रकको ठक्करबाट स्कुटर चालकको मृत्यु भएको छ । विराटनगर महानगरपालिका२ र ५ को सिमानामा बिहान ९: ४५ बजेतिर दुर्घटना भएको हो । उत्तरबाट दक्षिणतर्फ जाँदै गरेको बागमती प्रदेश ०३००१ ख १४११ नम्बरको ट्रकले को ३६ प २८८९ नम्बरको स्कुटरलाई ठक्कर दिएको प्रहरीले जनाएको छ । प्रहरीका अनुसार दुर्घटनामा स्कुटर चालक सुनसरीको दुहवी नगरपालिका९ का अन्दाजी २५ वर्षीय नगेनकुमार चौधरीको मृत्यु भएको छ । गम्भीर घाइते भएका चौधरीको उपचारका लागि कोशी अस्पतालतर्फ लैजाने क्रममा बाटैमा मृत्यु भएको प्रहरीले जनाएको छ । दुर्घटनालगत्तै आक्रोसित बनेका स्थानीयले ट्रकमा आगजनी गरेका छन् । आगजनीबाट ट्रकको अगाडिको भाग पूर्ण रूपमा जलेको छ । दमकलको सहयोगमा प्रहरीले आगो नियन्त्रणमा लिएको थियो । आगजनीमा संलग्न भएको आशंकामा प्रहरीले २ जनालाई नियन्त्रणमा लिएको छ । विराटनगर४ का प्रल्हाद रायसहितलाई पक्राउ गरिएको प्रहरीले जनाएको छ । दुर्घटनापछि केहीबेर कोशी लोकमार्ग अवरुद्ध बनेको थियो । जिल्ला प्रहरी कार्यालय मोरङबाट डीएसपी छेदीलाल कामती,वडा प्रहरी कार्यालयबाट डीएसपी विजय श्रेष्ठ र जिल्ला ट्राफिक प्रहरी कार्यालयबाट इन्सपेक्टर सुमन न्यौपानेको नेतृत्वमा खटिएको संयुक्त टोलीले लोकमार्ग खुलाएको छ । अहिले लोकमार्ग सुचारु रहेको प्रहरीले जनाएको छ । प्रहरीका अनुसार घटनाका सम्बन्धमा थप अनुसन्धान भइरहेको छ ।"
भ्रष्टाचारीलाई कारबाही गर्दा सरकारले अख्तियारमाथि हस्तक्षेप गर्दैन : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले राष्ट्रले लिएको विकास र समृद्धिको दीर्घकालीन लक्ष्य हासिल गर्न भ्रष्टाचार नियन्त्रण अपरिहार्य रहेको बताएका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आज आयोजित कार्यक्रममा प्रधानमन्त्री प्रचण्डले सरकारले भ्रष्टाचारका गतिविधिप्रति शून्य सहनशीलताको नीति अवलम्बन गर्दै आएको स्पष्ट पारेका हुन्। उनले भ्रष्टाचारजन्य घटना छानबिन र अनुसन्धानमा आयोगलाई सरकारको पूर्ण समर्थन र सहयोग रहने बताए। उनले भने,माथिल्लो तहदेखि तल्लातहसम्म गलत कार्य गर्ने, भ्रष्टाचार गर्ने जोकोही व्यक्ति, कर्मचारी वा पदाधिकारीलाई छानबिन र कारवाहीको दायरामा ल्याउन सरकार प्रतिबद्ध छ र यस्ता कार्यमा सरकारले आयोगलाई हस्तक्षेप गर्दैन। उनले भ्रष्टाचार विरुद्धको लडाइँमा आयोग थप अडिग र कटिबद्ध भएर अगाडि बढ्नुपर्नेमा जोड दिए। प्रचण्डले कानुनको शासन, मानव अधिकारको संरक्षण तथा समतामूलक र समावेशी शासनको प्रत्याभूतिका गर्नका लागि आयोगले इतिहासदेखि नै खेल्दै आएको भूमिकालाई थप प्रभावकारी बनाउनुपर्नेमा जोड दिए। भ्रष्टाचार नियन्त्रण गर्नका लागि आयोग र आयोगजस्ता भ्रष्टाचार नियन्त्रण गर्ने निकायहरूलाई कानुनी, प्रशासनिक र आर्थिक रूपले सबल बनाउन सरकारले आफ्ना नीति, कार्यक्रम तथा बजेटलाई केन्द्रित गरेको प्रधानमन्त्रीले जानकारी दिए। विश्वव्यापी रूपमा भएको प्रविधिको द्रूततर विकाससँगै भ्रष्टाचारजन्य क्रियाकलाप र प्रवृत्तिको स्वरूप, तौरतरिका, प्रवृत्ति, सघनता र आयाममा समेत व्यापक परिवर्तन आएको बताए। विश्वव्यापी रूपमा भएको प्रविधिको द्रूततर विकाससँगै भ्रष्टाचारजन्य क्रियाकलाप र प्रवृत्तिको स्वरूप, तौरतरिका, प्रवृत्ति, सघनता र आयाममा समेत व्यापक परिवर्तन आएकोले भ्रष्टाचार नियन्त्रण कार्य थप जटिल, बहुआयामिक र चुनौतीपूर्ण बन्दै गएको छ।यस परिप्रेक्ष्यमा भ्रष्टाचार नियन्त्रणको महत्वपूर्ण भूमिका बोकेको आयोगले स्वतन्त्र, निष्पक्ष र निर्भिक तवरले भ्रष्टाचार र अनियमितताका विरूद्ध अनुसन्धान गरी दोषीलाई कारवाहीको दायरामा ल्याउन नवीनतम प्रविधिको प्रयोग गर्दै समाजका सबै सरोकारवालाको साथ र सहयोग प्राप्त गरी अगाडि बढ्नुपर्ने अवस्था आएको छ। प्रचण्डले भने,संविधानले परिकल्पना गरेको दिगो शान्ति, सुशासन, विकास र समृद्धिको आकांक्षा पूरा गर्नका लागि भ्रष्टाचार नियन्त्रण प्रस्थान विन्दु रहेका कारण नेपाल सरकारले यसप्रति शून्य सहनशीलताको नीति अवलम्बन गर्दै आएको छ। यसका लागि आयोग र आयोगजस्ता भ्रष्टाचार नियन्त्रण गर्ने निकायहरूलाई कानुनी, प्रशासनिक र आर्थिक रूपले सबल बनाउन नेपाल सरकारले आफ्ना नीति, कार्यक्रम तथा बजेटलाई केन्द्रित गरेको छ। विभिन्न कालखण्डमा घटेका सबै सानाठूला भ्रष्टाचारजन्य घटनाउपर स्वतन्त्र छानबिन र अनुसन्धान गर्ने सन्दर्भमा आयोगलाई नेपाल सरकारको पूर्ण समर्थन र सहयोग रहने प्रतिवद्धता व्यक्त गर्दछु। प्रचण्डले अख्तियारले स्वतन्त्र, निष्पक्ष र निर्भिक तवरले भ्रष्टाचार र अनियमितताका विरूद्ध अनुसन्धान गरी दोषीलाई कारवाहीको दायरामा ल्याउन नवीनतम प्रविधिको प्रयोग गर्नुपर्ने बताए।"
"प्रधानमन्त्रीले फेरि भनेतत्कालै मन्त्रिपरिषद् हेरफेर हुन्छ, कांग्रेस भन्छ  मन्त्री फिर्ता हुँदैनन्","कांग्रेस केन्द्रीय सदस्य रामहरि खतिवडा भने मन्त्री हेरफेरको विषयमा प्रधानमन्त्रीले गियर लगाउन नजानेको हो कि अथवा मन्त्री हिँड्न नजानेको त्यसमा क्लियर नदेखिएको बताउँछन्। काठमाडौं : प्रधानमन्त्री पुष्पकमल दाहाल प्रचण्डले छिट्टै मन्त्रिपरिषद् हेरफेर हुने घोषणा पुनः गरेका छन्। सोनाम ल्होसारको अवसरमा शनिबार काठमाडौंमा आयोजित कार्यक्रममा प्रधानमन्त्री दाहालले मन्त्रिपरिषद् हेरफेर गरेर सरकारलाई गति दिने घोषणा गरे। तर, गठबन्धनका अरू दल भने तत्कालै मन्त्रिपरिषद् हेरफेरको पक्षमा छैनन्। कांग्रेस महासमिति बैठकपछि मात्रै मन्त्रिपरिषद् हेरफेरका पक्षमा छ भने एकीकृत समाजवादी लगायतका अरू दलमा त्यसबारे छलफल पनि नभएको नेताहरू बताउँछन्। अब छिट्टै मन्त्रिपरिषद् पुनर्गठन हुन्छ, प्रधानमन्त्री दाहालले सोनाम ल्होसारको कार्यक्रममा भने, पहिलो प्राथमिकता बागमती प्रदेशको तामाङ समुदायको जनप्रतिनिधिलाई मन्त्री बनाइनेछ। अब संघको मन्त्रिपरिषद् पुनर्गठन त हुन्छै हुन्छ। पुनर्गठन हुनेबित्तिकै तामाङ समुदायबाट मन्त्री बन्छन्। तर, गठबन्धनको अर्को दल कांग्रेसको ध्यान भने मन्त्रिपरिषद् हेरफेरभन्दा महासमिति बैठकमा केन्द्रित छ। कांग्रेसले महासमितिको बैठकमा मन्त्री हेरफेरको विषय एजेण्डा नै बनाउने तयारी गरेको छ। कांग्रेसले महासमिति बैठक फागुन ७ गतेदेखि १० गतेसम्म काठमाडौंमा हुँदै छ। गठबन्धनभित्र कांग्रेसले गृह लिन चाहेको अनौपचारिक प्रस्ताव राखेको छ। कांग्रेसका अर्का एक नेता भन्छन् महासमिति बैठकलगत्तै सरकार बजेटको तयारीमा लाग्ने समय आउँछ। त्यो अवस्थामा अर्थमन्त्री डा प्रकाशशरण महतलाई फिर्ता बोलाउने पक्षमा सभापति देउवा छैनन्। सबै परिस्थिति एकातिर भए पनि महासमिति बैठकअघि आफ्नो पार्टीबाट सरकारमा सहभागी भएकालाई फिर्ता बोलाउने पक्षमा अहिले कांग्रेस देखिँदैन। बालुवाटारमा हुने गठबन्धनको बैठकमा सभापति देउवा भन्ने गर्छन्, कम्तीमा २ वर्षका लागि तपाईँहरूलाई पठाइएको हो भनिएको छ। एक वर्षमै कसरी बोलाउने कुरा गर्नुहुन्छ ? बोलाउँदा कसलाई बोलाउने ? नयाँ पठाउँदा कसलाई पठाउने ? यो विषयमा पार्टीमा सल्लाह गर्नुपर्छ। सरकार एक वर्ष पुगेदेखि नै प्रधानमन्त्री दाहालले मन्त्रिपरिषद् हेरफेरको कुरा गर्दै आएका छन्। सरकारले कुनै रिजल्ट दिने काम गर्न सकेन भन्ने आरोप लगाउँछ। त्यतिबेला प्रधानमन्त्री प्रचण्ड सार्वजनिक समारोहमा भन्छन्, सरकार हेरफेर गर्नुनै पर्ने भएको मैले देखेको छु। छिट्टै सरकार परिवर्तन हुन्छ। अर्कोतिर, राष्ट्रियसभा निर्वाचन परिणामले राष्ट्रिय राजनीतिमा नयाँ मोड आएको छ। कांग्रेससँगको गठबन्धनबारे गम्भीर समीक्षा गर्नुपर्ने अवस्थामा पुगेको माओवादी नेताहरूले बताएका थिए। माओवादीका उपमहासचिव वर्षमान पुनले कांग्रेसले आहरूको विश्वास गुमाएको टिप्पणी दिँदै हिँडे। हरेक पटकका निर्वाचनमा आफूहरूले कांग्रेसलाई सहयोग गरेको तर कांग्रेसले सोहीअनुरूप नगरेको भन्दै पुनले। कांग्रेसबाटै धोका खाइराख्ने विषयमा सोच्ने बेला भएको छ। भनेका थिए। यद्यपि प्रधानमन्त्री दाहालले भने औपचारिक रूपमा कोशीका विषयमा अहिलेसम्म प्रतिक्रिया दिएका छैनन्। प्रधानमन्त्री केही मन्त्रीसँग बेस्सरी असन्तुष्ट नै भएको भडाँस बेला बखत पोख्ने गर्छन्। कुन मन्त्री र कुन मन्त्रालयसँग उनि असन्तुष्ट छन् त्यो भने उनले आजसम्म खुलाएका छैनन्। कांग्रेस केन्द्रीय सदस्य रामहरि खतिवडा भने मन्त्री हेरफेरको विषयमा प्रधानमन्त्रीले गियर लगाउन नजानेको हो कि अथवा मन्त्री हिँड्न नजानेको त्यसमा क्लियर नदेखिएको बताउँछन्। कांग्रेसको हकमा महासमिति बैठक अगाडि सरकारमा भएका मन्त्रीलाई फिर्ता बोलाउने पक्षमा छैन, खतिवडा भन्छन्, महासमितिको बैठकमा यो एजेण्डाको रूपमा जान्छ। त्यसपछि पार्टीले एउटा धारणा बनाउँछ। त्यसो त प्रधानमन्त्रीलाई विशेषाधिकार दिइए पनि उनि आफ्नो इच्छाले सरकार हेरफेर गर्न सकेका छैनन्। गठबन्धनभित्रका प्रमुख दलको सल्लाह बिना उनि आफूखुसी अगाडि बढ्ने पक्षमा छैनन्। सत्ता गठबन्धनको अर्को प्रमुखदल एकीकृत समाजवादी पार्टीका प्रवक्ता जगन्नाथ खतिवडा भने सरकार हेरफेरको विषयमा पार्टीभित्र कुनै विषय नै नउठेको बताउँछन्।यो विषयमा पार्टी अध्यक्षज्यूले कुनै कुरा उठाउनुभएको छैन।हाम्रो पार्टीको महाधिवेशन अगाडि सरकार हेरफेरको विषयमा पार्टीले कुनै धारणा बनाउँदैन। प्रधानमन्त्री दाहालले भने यसअघि राष्ट्रियसभाको निर्वाचनपछि मन्त्री फेर्ने मनस्थिति बनाएका थिए। प्रधानमन्त्रीनिकट स्रोतका अनुसार मन्त्री हेरफेरमा कांग्रेसको कुरा अर्थमन्त्री फेर्ने भए गृहमन्त्री पनि बदल्नुपर्ने भन्ने छ। गठबन्धनभित्र कांग्रेसले गृह लिन चाहेको अनौपचारिक प्रस्ताव राखेको छ। कांग्रेसका अर्का एक नेता भन्छन् महासमिति बैठकलगत्तै सरकार बजेटको तयारीमा लाग्ने समय आउँछ। त्यो अवस्थामा अर्थमन्त्री डा प्रकाशशरण महतलाई फिर्ता बोलाउने पक्षमा सभापति देउवा छैनन्। मन्त्री फेरिहाल्ने विषयमा अर्कातिर नेतृत्वमा आलोपालो सहमतिको विषयले पनि रोकेको देखिन्छ। जतिबेला ७ दलको सहमति भएर प्रचण्ड प्रधानमन्त्री बने प्रचण्डले दुई वर्ष सरकार चलाएपछि नेकपा एकीकृत समाजवादी र नेपाली कांग्रेसले डेढडेढ वर्ष नेतृत्व लिएर सरकार चलाउने गठबन्धनभित्र एक किसिमको सहमति भएको भनिएको थियो। त्यसैले पनि गठबन्धनका प्रमुख दल मन्त्रीहेरफेरका विषयमा मौन प्रायः देखिएका छन्।"
किन गाउँसहर पसे बाँदर ?,"पोखरा महानगरपालिका१९ नम्बर वडा कार्यालयले बाँदर नियन्त्रण गर्न भन्दै हालै घर वरिपरिका रूख काट्न भन्यो। तर, उक्त कदमको आलोचनापछि मेरो रूख म काट्छु भन्ने अभियान रोकिएको छ। वडाको सूचनामा साबिक लामाचौर पुरुन्चौर क्षेत्र बाँदरबाट अति प्रभावित क्षेत्र भएको उल्लेख थियो। यो त बाँदरले दुःख दिएको एउटा प्रतिनिधि घटना मात्रै हो। यी जंगली जनावरले गाउँबस्तीदेखि सहरसम्म पसेर हैरानी दिइरहेका छन्। जंगलमा आहारा अभाव र मानिसको फेरिएको व्यवहारले गर्दा बाँदर सहरनजिक बस्न थालेको बताउँछन् वातावरणविद् डाबलराम भट्ट। सहर वरिपरि मन्दिरहरूमा खानेकुरा पाउन थाले। जंगलमा हिजोआज फलफूल भेटिँदैन। भएको पनि मान्छेले नै खाइदिन्छन्, उनी भन्छन्, सहरमा सहजै खानेकुरा पाउने भएकाले पनि बाँदरले सहर मन पराएको हो। सहरमा खाना फ्याक्ने क्रम बढेकाले पनि बाँदरलाई खानेकुरा पाउन सहज भएको भट्टको भनाइ छ। मानिसले पल्काएकै कारण बाँदर बस्तीमा छिर्ने गरेको बताउँछन् प्राणीशास्त्रका उपप्राध्यापक रामचन्द्र अधिकारी। अरू जनावरलाई संरक्षण गर्दैगर्दा बाँदर आफैं संरक्षित बनेर आए, अधिकारी भन्छन्, अर्को कारण भनेको मान्छेहरूले बाँदरलाई प्रशस्तै खानेकुरा उपलब्ध गराइदिए। जसले गर्दा उनीहरूले जंगलमा भोकै मर्नुपर्ने बाध्यता टर्यो। उनका अनुसार बाँदर अत्यन्तै अनुकूलित जनावर हो। उसले समयानुकूल आफ्नो आहारमा परिवर्तन गर्दै लगेको छ। भन्छन्, यसैले जंगली स्रोत नपाएको खण्डमा उसले घरभित्र पसेर अनाज तथा फलफूल चोरी गर्छ। सहरी क्षेत्रमा बाँदरले मागेरै पनि आफ्नो पेट पाल्ने गरेको छ। बाँदरको बानीबेहोरा र स्वभाव पनि परिवर्तन हुँदै आएको अधिकारीको ठम्याइ छ। पहिले बाँदर जंगलका कन्दमूलमै निर्भर हुन्थ्यो। मान्छेसँग टाढै रहन्थ्यो। तर, विस्तारै मान्छेका बालीमा पल्क्यो। मान्छे स्वयंले खानेकुरा दिन थालेपछि ऊ मानिससँग डराउन छोड्यो। बरु उल्टै आक्रमक रूपमा प्रस्तुत हुँदै लुटेर खान थाल्यो। समात्दै जंगलमा छाड्दै धनुषाको बटेश्वर गाउँपालिका१ नम्बर वडा कार्यालयले भारतको मथुराबाट अनुभवी टोली झिकाएर बाँदर धपाउने अभियान थालेपछि चित्रपुरका बासिन्दालाई केही राहत भएको छ। एक महिना अवधिमा करिब ५ सयवटा समातेर जंगलमा छाडिएको वडाध्यक्ष अशोककुमार महतो सुनाउँछन्। पहिले केरा, मुमफली, चनालगायत खानेकुरा दिएर बाँदरलाई लोभ्याइन्छ। त्यसपछि पिंजरा राखेर त्यसमा फलफूल दिइन्छ। भित्र पसेपछि बन्द गरी गाडीमा राखेर जंगलको सुरक्षित स्थानमा छाडिने मथुराका भुला कुसेरीको भनाइ छ। चुरेका जंगलमा शिकार गर्दा जनावर लोप हुनु र पानीको मुहान सुक्दै जानुले बाँदर, बँदेल, नीलगाई खेतबारी र बस्ती पसेको मिथिला वाइल्ड लाइफ ट्रस्टका प्रमुख देवनारायण मण्डल बताउँछन्। प्राकृतिक रूपमा चितुवा, अंजिगर, हुडार, हाइनालगायत जीवजन्तु जो यी जनावरका बच्चालाई मारेर खान्थे। तर, ती जनावर जंगलबाट लोप भयो। त्यसले उसका बच्चा हुर्कँदै ठूलो हुँदै गयो। संख्या घटेन, उनी भन्छन्, चुरेमा पानीको स्रोत पनि सुक्दै गयो। त्यसले ती जनावरहरू चुरे छोड्न बाध्य भएर तलतिर मधेसका गाउँघर र खेतबारीमा झरे। मधेस प्रदेश वन निर्देशनालयका वन संरक्षण एवं व्यवस्थापन शाखाका प्रमुख सुजितकुमार झा वन्यजन्तु बस्ती पस्नुको मुख्य कारण वन क्षेत्र घट्नु रहेको बताउँछन्। चुरे र जंगलतिर पहिलेजति खाना पाइँदैन। जहाँ किसानले खेतबारीमा फलफूलको रूख लगाएका छन्, त्यहाँ उनीहरू सिफ्ट भएर आउँछन्, उनी भन्छन्, पहिले जंगलमा हर्रो, बर्रो, आँप, अम्बालगायत फल प्रशस्त पाइन्थ्यो। तर, ती बोटबिरुवा काटिँदै गए। व्यापक वन फडानी भयो। त्यसकै प्रभाव देखिन्छ यो सबै। डिभिजन वन कार्यालय धनुषाका अधिकृत अजयकुमार मिश्रका अनुसार जंगल जति घट्छ त्यति वन्यजन्तु अन्योलमा पर्छ। सुरुमा बन मासेर पूर्वपश्चिम राजमार्ग बनाइयो। जुन हात्ती, बाघ, चितुवा, भालुलगायत सबै वन्यजन्तुको करिडोर थियो। पछि वन्यजन्तुलाई डिस्टर्ब हुने गरी जहाँतहीँ बस्ती बसाइयो, उनी भन्छन्। बाँदरले सधैं पीडित हेटौंडा१० स्थित भुटनदेवी मन्दिर आसपास बाँदरले दुःख दिन थालेको दुई दशक नाघ्यो। घरको छतमा केही राख्न पाउँदैन। कपडासमेत च्यातिदिन्छ, स्थानीय प्रीतम तामाङ भन्छन्, बाँदरको कारण हामी सधैं पीडित छौं। वडाध्यक्ष फुर्वा लामाका अनुसार बाँदर नियन्त्रण हुँदै गएको छ। दुई वर्षदेखि नियन्त्रणको काम गरिरहेको उनको भनाइ छ। तर, नगरपालिकाले बाँदर जंगलबाट गाउँ हुँदै सहर केन्द्रित हुन थालेको छ। हेटौंडा १४, १५, ९ नम्बर वडाका बासिन्दा पनि वर्षौैंदेखि पीडित छन्। विभिन्न पालिकाले अन्यत्र स्थानान्तरण गर्ने, लखेट्ने र बन्दुक पड्काएर तर्साउने काम गर्दै आएका छन्। बाँदरको संख्या मात्र बढेको र उपयोग हुन नसकेकाले संख्या नियन्त्रण हुन नसकेको वातावरणविद् भट्टको भनाइ छ। यसका लागि बाँदर उपयोग गर्ने देशहरूमा पठाउन सकिन्छ, उनी भन्छन्, बाँदरलाई आवश्यक खाद्यान्नभन्दा बढी संख्या भएको एकिन भए विकसित देशहरूमा कलिङ गर्ने (मार्ने) काम पनि गरेको देखिन्छ। बागमती प्रदेश सरकारले पशुपतिनाथ मन्दिरलगायत क्षेत्रमा ठूलो आवाज पड्काएर नियन्त्रणको प्रयास गरेको थियो। बाँदर बढी भएको केही क्षेत्रमा हामीले स्थानीय पालिकाहरूलाई बजेट दिएर नियन्त्रणको प्रयास गर्यौं, कृषि तथा पशुपन्छी विकास मन्त्रालय बागमती प्रदेशका सूचना अधिकारी अनुप अधिकारी भन्छन्, तर पछि ठूलो आवाजसँग पनि बानी परेर बाँदर डराउन छाड्यो। हाल कार्यक्षेत्रभित्र नपर्ने भएकाले थप कार्यक्रम सञ्चालन नभएको उनको भनाइ छ। महानगरमा हैरानी पोखरा महानगरपालिकामा बाँदरले खेतीबाली खाने र घरमै पसेर चिर्थोनेसम्म घटना भएका छन्। ११, १३, १६, १८, १९, २०, २१, २२, २७, २८, ३१, ३२, ३३ लगायत वडामा बाली खाएर दुःख दिएको महानगरपालिकाको कृषि महाशाखा प्रमुख मनहर कडरियाको भनाइ छ। बाँदरको समस्या धेरै भएकाले यस विषयमा राज्यले उपयुक्त निकास दिनुपर्ने माग गर्छिन् पोखरा१९ लामाचौरकी जानबी आचार्य। अन्नबाली खानेमात्र होइन बच्चा घरमा एक्लै छाड्दा कोपर्छ कि भन्ने समेत चिन्ता लाग्छ। घरभित्रको लसुन, गाँजरसमेत टोकेर फ्याक्ने गर्छ, उनी भन्छिन्। महानगरले भने प्रभावित क्षेत्रमा बाँदरले मन नपराउने खेती गर्न सुझाएको छ। बनमा भने बाँदरले मन पराउने फलफूललगायत बाली लगाउने महानगरको योजना छ। बाँदरले बाली नोक्सान गरेपछि क्षतिपूर्तिका लागि कास्कीका किसानले सर्वोच्च अदालतमा मुद्दा हालेका थिए। संरक्षणविद् डा हुम गुरुङ बस्तीसम्म आउनबाट रोक्न जंगलछेउ बाँदरले मन पराउने बाली लगाउनुपर्ने बताउँछन्। आहारा खोज्दै सहरतिर कर्णालीका सहरी क्षेत्र र राजमार्ग आसपास बाँदरले दुःख दिन थालेका छन्। तर, यसको कारणबारे खासै चासो दिएको देखिँदैन। यी जनावर विद्युत्, टेलिफोन र इन्टरनेटका तारमा चढ्ने, घरका छतमा पुग्ने, घरभित्रै पसेर खानेकुरा खाइदिने र सामान तोडफोड गरिदिने गरेका छन्। अर्कोतर्फ मानिससँग जिस्कने, आक्रमण नै गर्न खोज्ने, बालबालिका र वृद्धवृद्धालाई झम्टिने, बारीमा लगाएको तरकारी र फलफूल खाइदिने, उखेल्ने तथा सामानहरू नै खोस्नेलगायतका समस्याले मानिस त्रसित मात्र छैनन्, बाँदरको आतंकले हैरान भइरहेको अवस्था छ। यसमा मुख्य तीन कारण रहेको विज्ञहरू बताउँछन्। पहिलो, पहाडी र ग्रामीण बस्तीबाट मानिस सहर छिर्नु र त्यहाँ उत्पादन नभई जग्गा बाँझो भएकाले आहाराको अभावमा बाँदर सहर पस्न थालेका हुन्। दोस्रो, जंगलमा चितुवाको संख्या बढेर शिकार गर्न थालेपछि सुरक्षित ठाउँ खोज्दै बाँदर सहर तथा मानव बस्तीमा छिर्न थालेको विज्ञको भनाइ छ। तेस्रो, जंगलमा पाइने फलफूल मासिएको र सहरका मानिसले नै खानेकुरा दिएर पल्काउन थालेकाले पनि बाँदरले सहर मन पराउन थालेका हुन्। पहाडबाट सुविधा खोज्दै मानिसहरू सहर पसे। त्यहाँको जग्गा बाँझो भएर अन्नबाली उत्पादन नभएपछि बाँदरले चोरेर खान पाएनन्। जंगलमा पनि बाँदरले खाने फलफूल हराउँदै गए, बर्दिया राष्ट्रिय निकुञ्जका पूर्वसंरक्षण अधिकृत रमेश थापा भन्छन्, आहाराको अभाव हुन थालेपछि बाँदर पनि मानिससँगै सहरतिर पस्न थाले। उनका अनुसार परम्परागतदेखि नै बाँदर घना जंगलभन्दा पनि मानव बस्ती आसपासको जंगलमा बस्दै आएको जनावर हो। बाँदर सहर पस्नुका धेरै कारण छन् थापा भन्छन्, सहरका मान्छेले नै बाँदरलाई पल्काएका छन्, बाँदरलाई केरा, बिस्कुट र अन्य फलफूल खान दिन्छन्। खान पाइने भएपछि बाँदरलाई पनि सहर नै मन पर्न थाल्यो। अर्कोतर्फ चितुवाको मुख्य आहारा बाँदर हो। चितुवाले जंगलमा शिकार गर्न थालेपछि बाँदरहरू सुरक्षित ठाउँ खोज्दै सहर पस्न थालेको बर्दिया राष्ट्रिय निकुञ्जका संरक्षण अधिकृत पुरुषोत्तम वाग्लेको भनाइ छ। भन्छन्, चितुवाको संख्या वृद्धि भएको छ। चितुवाले आक्रमण गर्ने भएकाले पनि बाँदर सुरक्षित ठाउँ खोज्दै जंगलबाट सहर र मानव बस्तीमा पस्न थालेका हुन्। आवश्यक आहाराको व्यवस्थापन गर्न सके बाँदर जंगलमा नै फिर्ता हुने सरोकारवालाको बुझाइ छ। उनीहरूले यसका लागि जंगलमा वर, पीपल, अम्बा, चिउरीलगायत विभिन्न प्रकारका फलफूल र बिरुवा रोप्नुपर्ने बताएका छन्। कुकाठ र झाडी फडानी गुल्मीको रेसुंगा नगरपालिका१ नम्बर वडा कार्यालयले बाँदर र जंगली जनावरले सास्ती दिएको गुनासो आएपछि कुकाठ र झाडी फडानी सुरु गरेको छ। यस वर्ष आर्दश बोर्डिङदेखि २ नम्बर वडा कार्यालयको सिमानासम्म फडानी गरिएको हो। वडा कार्यालयले गत वर्ष ४५ दिन बाँदर हेरालु राखेर ३० हजार भुक्तानी गरेको थियो। त्यसबाट कुनै राम्रो प्रतिफल नआएपछि यस आर्थिक वर्ष कुकाठ, बाँस र झाडी फडानी गरी नागरिकलाई सहजता दिने उद्देश्य रहेको वडाध्यक्ष रामप्रसाद पन्थीको भनाइ छ। जसका लागि ७० हजार विनियोजन गरिएको छ। यससँगै छोराछोरीलाई विद्यालय आवतजावत र बारीमा तरकारी रोप्न थप सहज हुने अपेक्षा लिएको स्थानीयवासी सुन्तली कामी बताउँछिन्। पहिले घनघोर झाडी र रूखका कारण पारी गाउँ देख्न, छोराछोरी स्कुल पठाउन मुस्किल पथ्र्यो, उनी भन्छिन्, वडाले झाडी र कुकाठको फडानी गरेपछि बस्तीसंगै मेरो मनसमेत उज्यालो बनेको छ। झाडी र कुकाठका कारण बाँदरले हैरानी र धपाउन समेत मुस्किल परेको स्थानीय शान्ता पन्थीको भनाइ छ। जग्गासमेत बाँदरका कारण बाँझो राख्नुपर्ने अवस्था आएको स्थानीय उमाकान्त पन्थी बताउँछन्।  कृष्ण सारु मगरहेटौंडा, ललितबहादुर बुढासुर्खेत, कृष्णमणि बरालपोखरा, गोविन्द महतो जनकपुरधाम, माधव काफ्लेविराटनगर, मनोज कार्की गुल्मी यो पनि पढ्नुहोस बाँदरले पनि शोक मनाउँछन् ! बाँदरले दुःख दिएपछि ड्रागन खेती बाँदर खेदेर भोट जित्ने योजनामा उम्मेदवार ! बाँदर आतंक नियन्त्रण गर्नुपर्ने माग राख्दै ललितपुर१ का उम्मेदवार घिमिरे अनसनमा बाँदर आतंकले आजित गाउँले बस्ती छोड्दै श्रीलंकाले चीनलाई एक लाख बाँदर बेच्ने बाँदरलाई चीनतिर निकासी गरियोस् कि मार्ने अनुमति दिइयोस् : सांसद खतिवडा बाँदर नियन्त्रणको माग राख्दै धादिङका किसान आन्दोलित दिनभर मकैबारीमा बाँदर धपाउँदै वडाध्यक्ष बागमती प्रदेशसभामा बाँदर पीडितको धर्ना बाँदर धपाउन विद्युतीय झट्का दोलाखाका गाउँमा बाँदर आतंक बाँदरले मकै सखाप पार्न थालेपछि अर्घाखाँचीका किसान चिन्तामा बाँदर लखेट्न जाँदा आफैंले बोकेको बन्दुक पड्किएर एक जनाको मृत्यु बाँदर धपाउन प्रहरी परिचालन बाँदर धपाउन प्रहरी ! अन्नबाली बाँदरबाट जोगाउनै सकस बाँदर र बँदेलले सास्ती दिन थालेपछि गुल्मीमा झाडी फडानी बाँदर नियन्त्रणका लागि रुख काट्ने अभियानको विरोध"
बाल यौन दुर्व्यवहारका दोषीलाई माफी दिनु गल्ती भएको स्वीकार्दै हंगेरीकी राष्ट्रपतिले दिइन् राजीनामा,"हंगेरीकी राष्ट्रपतिले टेलिभिजनमा प्रत्यक्षप्रसारणमा आएर राजीनामा दिएकी छन्। उनले आफूले गल्ती गरेको स्वीकार गर्दै राजीनामा दिएकी हुन्। हंगेरीका राष्ट्रपति क्याटालिन नोभाकले बाल यौन दुर्व्यवहारमा दोषी ठहर भएका व्यक्तिलाई माफी दिएकोमा खेद प्रकट गर्दै राजीनामा दिएकी छन् । गत हप्ता राष्ट्रपति नोभाकले सरकारी बाल गृहका निर्देशक विरुद्ध यौन दुर्व्यवहारको आरोप फिर्ता लिन बालबालिकालाई दबाब दिने एक व्यक्तिलाई माफी दिएकी थिइन्। उनको निर्णयको हंगेरीमा विरोध बढ्दै गएको थियो र उनको राजीनामाको माग भइरहेको थियो। नोभाकले टिभीमा लाइभ आएर आफूले गरेको निर्णयप्रति खेद प्रकट गर्दै यो माफी दिएर आफूले गल्ती गरेको बताइन्। माफीको यो निर्णयलाई अनुमोदन गर्ने तत्कालीन न्यायमन्त्री जुडित वर्गाले पनि आफू प्रधानमन्त्री भिक्टर ओर्बानको पार्टीको तर्फबाट हुने युरोपेली चुनावको अभियानबाट हट्ने बताएका छन्। गत वर्ष अप्रिलमा पोप फ्रान्सिस हंगेरी आएपछि राष्ट्रपति नोभाकले २५ जनाको सजाय माफ गरेकी थिइन्। गत हप्ता यी २५ कैदीको नाम सार्वजनिक गरिएको थियो । तीमध्ये बुडापेस्ट नजिकैको बाल गृहका उपनिर्देशकको नाम पनि थियो, जसलाई तीन वर्षको सजाय सुनाइएको थियो। उनले बालआश्रय केन्द्रका निर्देशकमाथि लगाइएको यौन दुर्व्यवहारको आरोप फिर्ता लिन बालबालिकालाई दबाब दिएका थिए । यस मुद्दामा निर्देशकलाई पनि आठ वर्षको जेल सजाय सुनाइएको छ । बीबीसी"
विद्युतमा निजी क्षेत्रको उत्साह,"विद्युत् आयोजना निर्माणमा निजी क्षेत्रको जुन उत्साह छ, त्यसमा थुप्रै बाधा व्यवधान चाहिँ छन्। नीतिगत व्यवधान एकातिर बाँकी नै छन् भने फिल्डका चुनौती पनि उत्तिकै। सरकार आफैंले मात्रै उत्पादनको क्षेत्रमा काम गर्नु र निजी क्षेत्रलाई त्यसको जिम्मा दिनुको फरक के हो ? पञ्चायती ३० वर्ष र त्यसपछिका प्रजातान्त्रिकलोकतान्त्रिक ३० वर्ष हेर्दा धेरै कुरामा छर्लंग हुन्छ। अझ बिजुलीको उज्यालोको झन् चहकिलो देखिन्छ। त्यसो त राणाकालमै फर्पिङमा ५ सय किलोवाटको आयोजना बन्यो र त्यो चन्द्रज्योति बनेर बल्यो। त्यसको सुरुआत सुखद थियो, तर विस्तार भएन। पञ्चायतकालमै समेत विद्युत् उत्पादन निराशाजनकै रह्यो। कुलेखानी पहिलो र दोस्रो जलविद्युत्बाहेक उल्लेख्य आयोजना पञ्चायतबाट मुलुकले पाएन। ती सरकारी प्रयासकै आयोजना रहे। तर, जसै पञ्चायत ढल्यो र प्रजातन्त्र आयो उदार अर्थतन्त्रकै नीतिकै कारण निजी क्षेत्रले पनि जलविद्युत्मा लगानी गर्यो। जलविद्युत्मा अहिले आएर निजी क्षेत्रको योगदान सरकारको भन्दा ज्यादा भएको छ। अर्थात् पछिल्लो तथ्यांकअनुसार २८ सय ६० मेगावाट विद्युत् उत्पादनमा २२ सय मेगावाट योगदान निजी क्षेत्रबाट भएको लगानीको हो। यसरी सरकारी लगानीभन्दा तेब्बरभन्दा बेसी योगदान निजी क्षेत्रले पुर्याएको छ। सबै ७ प्रदेशबाट बिजुली उत्पादन हुँदाहुँदै कर्णालीमा चाहिँ कम छ र देशैभरि विद्युतीकरण पनि हुन सकेको छैन। निजीको योगदानलाई हेर्दा के निष्कर्ष निकाल्न सकिन्छ भने वातावरण भयो भने विद्युत् उत्पादनमा सरकारले राखेको लक्ष्य पूरा गर्न कठिन हुन्न। सरकारले भारतलाई १० हजार मेगावाट बिजुली बेच्ने जुन सम्झौता गरेको छ, त्यसलाई उत्पादन बढाउन आवश्यक छ र निजी क्षेत्रलाई हौस्याउन पनि। विद्युत् आयोजना निर्माणमा निजी क्षेत्रको जुन उत्साह छ, त्यसमा थुप्रै बाधा व्यवधान चाहिँ छन्। नीतिगत व्यवधान एकातिर बाँकी नै छन् भने फिल्डका चुनौती पनि उत्तिकै। आयोजना निर्माणमा वनको तगारो पनि कडा छ। स्थानीयलाई बुझाउने काम सरकारले गरिदिँदैन, व्यर्थमा दुख दिने समूह आयोजनास्थलमा निस्किहाल्छ। पूर्वाधार पनि सरकारले नै बनाइदिनुपर्ने हो तर सरकारले बाटोघाटो निर्माणमा पनि सहयोग गर्न सकेको छैन। उत्पादन गरेको बिजुली राष्ट्रिय प्रसारणमा जोड्न आवश्यक प्रसारण लाइन पनि आवश्यक मात्रामा बन्न सकेको छैन। यी र यस्ता अवरोध हटाउन सरकारी भूमिका र योगदान भइदिने हो भने निजी क्षेत्रले देशलाई उज्यालोमात्रै दिँदैन, राजस्व र रोजगारी पनि दिन्छ अनि निर्यात गरेर विदेशी मुद्रा पनि।"
एकान्त स्थानमा सवारी पार्किङ नगर्न ट्राफिक प्रहरीको अनुरोध,"काठमाडौं : नेपाल प्रहरीले हराएका दुई सय ५२ मोटरसाइकल फेला पारी सम्बन्धित व्यक्तिलाई हस्तान्तरण गरेको छ । विभिन्न मितिमा हराएका ती मोटरसाइकललाई चालु आर्थिक वर्षको छ महिनामा ती मोटरसाइकल हस्तान्तरण गरिएको काठमाडौँ उपत्यका ट्राफिक प्रहरी कार्यालयले जनाएको छ । कार्यालयमा प्राप्त निवेदनका आधारमा खोजी गर्ने क्रममा फेला परेका दुई सय ५२ सवारीसाधन सम्बन्धित व्यक्तिलाई जिम्मा लगाएको कार्यालयका प्रवक्ता प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। उनका अनुसार शुक्रबार मात्रै पनि १७ दुईपाङ्ग्रे सवारीसाधन खोजी गरी ट्राफिक प्रहरीले हस्तान्तरण गरेको छ । यसमा १४ वटा मोटरसाइकल र तीनवटा स्कुटर रहेका छन् । यस्तै प्रहरीले अवैधरूपमा नेपाल भित्रिएका १२ सवारीसाधन भन्सार कार्यालयमा बुझाइएको प्रवक्ता भट्टले बताए। चालु आर्थिक वर्षको हालसम्म चोरीका २० सवारीसाधनसहित चोरीमा संलग्न २४ जना व्यक्तिलाई कारबाहीका लागि विभिन्न प्रहरी परिसर तथा प्रहरी वृत्तमा पठाइएको छ । काठमाडौँ उपत्यका ट्राफिक प्रहरी कार्यालयमा प्राप्त निवेदनका आधारमा खोजी गर्ने क्रममा केही वास्तविक नम्बर प्लेटमै र केही नक्कली नम्बर प्लेट राखेको अवस्थामा काठमाडौँ उपत्यकाका बौद्ध, माछापोखरी, कालोपुल, बाफल, कालिमाटी, दरबारमार्ग, सिंहदरबार, नारायणटार, कपन, गहनापोखरी, बालाजु, बूढानीलकष्ठ, चुनदेवी, फर्पिङ र नयाँबसपार्कलगायतका स्थानमा दुईपाङ्ग्रे सवारीसाधन ट्राफिक प्रहरीले फेला पारेको थियो । आफ्नो सवारीसाधन सुरक्षित स्थानमा पार्किङ गर्ने, ह्वील लक, चेनलक, ह्यान्डिल लक, डिस्क लकलगायत सुरक्षा साइरन जडान नगर्दा चोरीका घटना बढ्ने गरेको छ । सवारीसाधन चोरी तथा हराउनबाट रोक्न विभिन्न उपाय अवलम्बन गर्नुका साथै मानिसको आवतजावत नहुने एकान्त स्थानमा पार्किङ नगर्न प्रवक्ता भट्टले सर्वसाधारणमा अनुरोध गरेका छन्। सवारीसाधन हराएमा ट्राफिक प्रहरीको हटलाइन नम्बर १०३, नेपाल प्रहरीको हटलाइन नम्बर १०० मा फोन गर्न र नजिकको प्रहरी कार्यालयमा निवेदन दिन सकिने छ । रासस"
ललितपुरको इमाडोलमा आमा र अचेत अवस्थामा फेला परेका दुई नाबालकको मृत्यु,काठमाडौं : ललितपुरको महालक्ष्मी नगरपालिका४ स्थित इमाडोलमा बस्ने आमा र उनका दुईजना बच्चाको मृत्यु भएको छ। जिल्ला प्रहरी परिसर ललितपुरका प्रवक्ता प्रहरी उपरीक्षक नवराज कार्कीले अचेत भेटिएका छ वर्षीय बालक र दुई वर्षीया बालिकाको शनिबार साँझ मृत्यु भएको जानकारी दिए । घरको माथिल्लो तलाबाट बच्चाकी आमा रविना महर्जन हाम फालेकी थिइन्। आमा हाम फालेपछि घरमा हेर्दा बच्चा अचेत देखिएपछि उपचारका लागि अस्पताल लगिएकामा बच्चाको मृत्यु भएको कार्कीले बताए। झर्दा झर्दै स्थानीयले देखेपछि उद्धार गरेर हुन्। गम्भीर घाइते भएकी महर्जनलाई उपचारका लागि किष्ट अस्पतालमा उपचार गर्न लगिएको थियो । उपचारको क्रममा उनको पनि मृत्यु भएको हो। घटनाको अनुसन्धान जारी रहेको प्रहरी उपरीक्षक कार्कीले बताए।
देशमा आर्थिक मन्दी र शिथिलता हट्दैछ : अर्थमन्त्री डा महत,"नुवाकोट : अर्थमन्त्री डा प्रकाशशरण महतले देशमा आर्थिक मन्दी र शिथिलता हट्दै गएको दाबी गरेका छन्। तारकेश्वर गाउँपालिका१ दाङसिङमा शनिबार आयोजित सोनाम ल्होछार बृहत् सांस्कृतिक कार्यक्रममा उनले देशमा अर्थतन्त्र चलायमान भइरहेको दाबी गर्दै अर्थ व्यवस्था समस्यामा नरहेको स्पष्ट पारेका हुन्। अर्थमन्त्री डा महतले जनताको आम्दानी र खर्चको सन्तुलन नमिल्दा केहि समस्या देखिएको बताए। महतले अब जनताले नै सीप र ज्ञानमा आधारित कार्य गर्नु पर्नेमा जोड दिए। महतले आउँदो आर्थिक वर्षको बजेट पूर्वाधार निर्माण, सीपयुक्त शिक्षा र रोजगारी सिर्जनामा केन्द्रित हुने दाबी गरे। जनताको आम्दानीको स्रोत वृद्धि हुने गरी रोजगारी सिर्जना गर्न आउँदो आर्थिक वर्षको नीति तथा कार्यक्रम र बजेट केन्द्रित गरिने उनले बताए। विगतमा राजनीतिक अन्योलताका कारण लामो समय विकासले गति लिन सकेन। महतले भने, अबको लक्ष्य स्रोत र साधनले भ्याएसम्म पूर्वाधारका संरचनाको निर्माण र प्राविधिक एवं सीपयुक्त शिक्षामार्फत रोजगारी सिर्जना गरेर अर्थतन्त्र बलियो बनाउने हुनेछ। डा महतले मुलुकमा अब राजनीतिक तथा आर्थिक स्थिरता आएकाले विकासले गति लिनेमा विश्वास व्यक्त गरे। चीनको केरुङ नाकालाई जोड्न निर्माण भइरहेको गल्छीत्रिशूलीरसुवागढी सडक निर्माण पूरा गर्न र टोखाछहरे सुरुङमार्गको काम अघि बढाउन संघीय सरकारकाले प्राथमिकता दिएको छ,उनले भने। देशभित्रै रोजगारको सिर्जना गर्न शिक्षा र सीपमा सरकारले नयाँ योजना बनाएर आवश्यकताअनुसार बजेट उपलब्ध गराउने अर्थमन्त्री डा महतले प्रतिबद्धता जनाए। उनले देश विकासका लागि आर्थिक परिवर्तनको मेरुदण्ड नै स्थानीय विकास भएकोसमेत बताए। सरकारले रोजगारको सिर्जना गर्न शिक्षा र सीपमा सरकारले नयाँ योजना बनाएर आवश्यकताअनुसार बजेट उपलब्ध गराउने डा महतको भनाई थियो। विकासका लागि पूर्वाधार निर्माण आवश्यक छ, यसले मानिसको दैनिक जीवनयापनमा सहजता ल्याउने भएपनि त्योभन्दा ठूलो शिक्षाको विकास सबैभन्दा शक्तिशाली माध्यम हो। उनले देशको अर्थतन्त्रमा पहिले समस्या रहेको र अहिले भने सुधार भइरहेकोसमेत दाबी गरे। महतले आर्थिक अवस्था हल्ला गरे जस्तो कमजोर नभएको बताए। उनले ढुक्क भएर नेपालमा लगानी गर्न लगानीकर्ताहरुलाई आग्रह गरे।"
राजविराज कारागारको शौचालयमा बन्दी मृत फेला,"राजविराज : बलात्कारको आरोपमा पुर्पक्षका लागि राजविराज कारागारमा थुनामा रहेका सप्तरीको हनुमाननगर कंकालिनी नगरपालिका६ का १९ वर्षीय देबेन्द्र मण्डल आइतबार बिहान मृत अवस्थामा फेला परेका छन्। मण्डलको शव कारागारभित्र शौचालयमा झुण्डिएको अवस्थामा बिहान फेला परेको राजविराज कारागारका निमित्त प्रशासक सदानन्द दासले जानकारी दिए। १५ वर्षीया बालिकालाई गत साउन १३ गते राति अपहरण गरी बलात्कार गरेको आरोपमा मण्डल भदौ ११ गतेदेखि पुर्पक्षका लागि कारागारमा बन्दी थिए। बालिकालाई घरबाट जबरजस्ती तानेर पाँच सय मिटर पूर्व पोखरीको डिलमा लगेर बलात्कार गरेको भन्दै पीडितका अभिभावकले जिल्ला प्रहरी कार्यालय सप्तरीमा उजुरी दिएका थिए। हनुमाननगर कंकालिनी नगरपालिका६ का २३ वर्षीय देवनाथ मण्डल, २३ वर्षीय श्यामसुन्दर मण्डल र २० वर्षीया जसोधा कुमारी मण्डलले हातखुट्टा समातेपछि देबेन्द्रले बालिकाको सिउँदोमा सिन्दुर हालेर बलात्कार गरेको पीडितका बुवाले बताएका थिए। जिल्ला प्रहरी कार्यालयले मण्डललाई साउन १७ गते पक्राउ गरेको थियो। जिल्ला प्रहरी कार्यालयमा साउन १८ गते बलात्कारको उजुरी दर्ता भएकोमा सप्तरी जिल्ला अदालतमा भदौ १० गते अभियोग पत्र दायर भएको थियो। जिल्ला न्यायाधीश हर्कबहादुर क्षेत्रीको इजलासले मण्डल भदौ ११ गतेदेखि पुर्पक्षका लागि राजविराज कारागारमा थुनामा थिए। फैसला हुन बाँकी थियो। पासोमा झुण्डिएर आत्महत्या गरेका मण्डलको परिवारलाई घटना थाहा पाएलगत्तै कारागारले जानकारी दिएको र उनका परिवारका सदस्यहरु आएपछि शवको मुचुल्का गरिने निमित्त कारागार प्रशासक सदानन्द दासले बताए। कारागारमा चैतयता ६ जनाको मृत्यु कारागारमा चैतयता ६ जनाको मृत्यु भएको छ। यसअघि राजविराज कारागारका कैदी कञ्चनरुप नगरपालिका३ का ३५ वर्षीय गोरिया भनिने वीरेन्द्र कुमार मलाहाको माघ १० गते उपचारका क्रममा गजेन्द्रनारायण सिंह अस्पताल राजविराजमा मृत्यु भएको हो। सप्तरी जिल्ला अदालतको फैसला बमोजिम मलाहा ज्यान मार्ने उद्योग र डाँका कसुरमा २०७७ पुस २७ गतेदेखि कारागारमा कैदी रहेका थिए। त्यस्तै लागु औषध मुद्दामा सजाय काटिरहेका सप्तरीको तिरहुत गाउँपालिका५ का २४ वर्षीय सिन्दु भनिने सिन्धु सदाको पनि गजेन्द्रनारायण सिंह अस्पताल राजविराजमा उपचारका क्रममा चैत २८ गते मृत्यु भएको थियो। बलान विहुल गाउँपालिका३ मौवाहाका ६९ वर्षीय लक्ष्मण साह तेली भनिने धनिलाल साहको वैशाख ५ गते मृत्यु भएको थियो। कर्तव्य ज्यान मुद्दामा कैद सजाय काटिरहेका साहलाई उपचारका लागि नोबेल अस्पताल विराटनगर लैजाँदै गर्दा बाटोमा मृत्यु भएको थियो। मानव बेचबिखन ओसारपसार मुद्दामा कैद सजाय काटिरहेका महादेवा गाउँपालिका३ बथनाहाका ५४ वर्षीय मिथलेशकुमार यादवको वैशाख ७ गते राति मृत्यु भएको थियो। राजविराजस्थित अस्पतालबाट रेफर भई कोशी अस्पताल विराटनगरमा उपचारका क्रममा यादवको मृत्यु भएको थियो। मानव बेचबिखन ओसारपसार मुद्दामा अदालतबाट पाँच वर्ष कैद सजाय तोकेपछि फरार रहेका मिथलेशलाई ईलाका प्रहरी कार्यालय हनुमाननगरको टोलीले चैत ११ गते घरबाटै पक्राउ गरेको थियो। कैद भुक्तान गरिरहेका राजविराज नगरपालिका१५ मुसहर्नियाका ६५ वर्षीय नन्दी भनिने नन्दलाल मण्डलको समेत मङ्सिर ५ गते मृत्यु भएको थियो। राजविराज नगरपालिका१५ मुसहर्नियाकी २४ वर्षीया बेचनीदेवी साहको हत्या गरी शव लुकाएको आरोपमा कैदमा रहेका मण्डलको उपचारको लागि राजविराजस्थित गजेन्द्रनारायण सिंह अस्पताल लैजाँदै गर्दा बाटोमा मृत्यु भएको अस्पतालले जनाएको थियो।"
एसीसी वुमन्स प्रिमियर कप : भुटानलाई ८ विकेटले पराजित गर्दै नेपाल विजयी,"काठमाडौं : एसीसी वुमन्स प्रिमियर कपको दोस्रो खेलमा नेपाल ८ विकेटले विजयी भएको छ। मलेसियाको सेलाङ्गुर टर्फ क्लबमा भएको खेलमा भुटानलाई ८ विकेटले हराउँदै नेपाल विजयी भएको हो। नेपालले ११५ओभरमा दुई विकेट गुमाएर लक्ष्य भेट्टाएको हो। नेपालका लागि सीता रानामगरले सर्वाधिक ३२ रन र रुविना क्षेत्रीले १७ रनको योगदान गर्दै अविजित रहिन्। इन्दू बर्माले १ रन र कविता कुँवरले ५ रन बनाएर आउट भएकी थिइन्। निर्धारित २० ओभरमा ४ विकेट गुमाउँदै भुटानले ६५ रन बनाएको थियो। नेपाली टोलीकी कप्तान इन्दु बर्माले टस जितेर पहिला फिल्डिङ गर्ने निर्णय लिएकी थिइन्। नेपालका लागि कविता कुँवर, कविता जोशी, इन्दु वर्मा र सीता रानामगरले एकएक विकेट लिएकी थिइन्। नेपाली टोलीमा इन्दू बर्मा (कप्तान), अप्सरी बेगम, डली भट्ट, कविता जोशी, कविता कुँवर, काजोल श्रेष्ठ, रुविना क्षेत्री, सीता रानामगर, सम्झना खड्का, पुजा महतो र रोमा थापा रहेका छन्। नेपालले शनिबार हङकङलाई पराजित गरेको थियो। जारी प्रतियोगितामा नेपाल समूह डी मा रहेको छ। उक्त समूहमा हङकङ, भुटान र माल्दिभ्स पनि छन्। चार समूहका शीर्ष दुई टोली क्वाटरफाइनलमा प्रवेश गर्ने छन्। फाइनल खेल्ने दुई टोलीले यसै वर्ष वुमन्स एसिया कप खेल्न पाउनेछन्। सेमिफाइनल पुग्ने चार टोली आगामी वर्ष एसीसी इमर्जिङ टिम्स एसिया कपमा सहभागी हुन पाउने छन्।"
"५ सय सहकारी डुब्दै, नियमनमा लापरबाही","काठमाडौं : सरकारले अर्थतन्त्रको तीनखम्बे नीति लियो। गाउँगाउँमा सहकारी, घरघरमा रोजगारीको को नारा दियो। अर्थात्, सहकारीलाई आर्थिक समृद्धि र सर्वसाधारणको जीवनस्तर उकास्ने महत्वपूर्ण आधार मान्यो। गाउँदेखि सहरसम्म छ्यापछ्याप्ती सहकारी खुले। त्यसैकारण, दशनङ्ग्रा खियाएर कमाएको पैसा सर्वसाधारणले सहकारीमा जम्मा गरे। तर, गाउँभन्दा सहरमा खुलेका सहकारीले सर्वसाधारणको पैसामा रजाइँ गरे। सहकारी डुबाए। दर्जनौं सञ्चालक भागे, सर्वसाधारणलाई घर न घाटको बनाए। अझ, सहकारी डुबाएर मोजमस्ती गरेकाहरू राजनीतिमा हावी हुन थाले। यसैकारण, सहकारी क्षेत्र नै बदनाम भयो। सहकारी विभागको तथ्यांकअनुसार मुलुकभर ३२ हजारभन्दा बढी सहकारी संघसंस्था छन्। ७३ लाखभन्दा बढी तिनका सदस्य छन्। त्यसमा महिला सहभागिता ५६ प्रतिशत छ। कात्तिकसम्म सहकारी संस्थाहरूको कुल सेयर पुँजी ९४ अर्ब रुपैयाँ थियो। संकलित बचत निक्षेप रकम ४ खर्ब ७८ अर्ब रुपैयाँ र ऋण लगानी ४ खर्ब २६ अर्ब रुपैयाँ छ। राज्य र निजी क्षेत्रको पहुँच नपुगेका क्षेत्र तथा समुदायमा सहकारी पुगे। त्यसबाट उद्यमशीलताको विकास पनि हुन थाल्यो र पुँजीको अपचलन गर्ने विकृति मौलायो। ५ सयभन्दा बढी सहकारीले सर्वसाधारणको पैसा फिर्ता गर्न नसक्ने गरी डुबाएर भागेको सहकारी बचतकर्ता संरक्षण राष्ट्रिय अभियानका संयोजक हरिशचन्द्र श्रेष्ठले बताए। उनका अनुसार ठगेर भागेका ती सहकारीले लाखौं पीडित सर्वसाधारणको तिर्नुपर्ने साँवा मात्रै ६५ अर्ब रुपैयाँ हाराहारी छ। यसरी ठग्नेमा कतिपय पार्टीका कार्यकर्ता भएर बसेका छन् भने कतिपय विदेशतिर पलाएन भएका छन्, श्रेष्ठ भन्छन्, सहकारीका सञ्चालक कुनै न कुनै पार्टीका छन्। पार्टीलाई चन्दा दिएपछि सांसद हुन्छन्। सांसद बनेपछि नीति निर्माण गर्नेमा त्यस्तै व्यक्ति पुग्छन्। उनीहरूकै पक्षमा कानुन बनाउँछन्। त्यसैकारण सहकारी पीडितका माग सम्बोधन गरिँदैन। १६ समस्याग्रस्त, साढे १३ अर्ब जोखिममा मुलुकभर दर्जनौं सहकारी समस्यामा छन्। सरकारले १६ सहकारीलाई समस्याग्रस्त घोषणा गरेको छ। सहकारी विभाग र समस्याग्रस्त सहकारी व्यवस्थापन समितिको कार्यालयअनुसार एउटा (हाम्रो नयाँ कृषि सहकारी) बाहेक १५ समस्याग्रस्त सहकारीमा २८ हजार २ सय ७२ सदस्यको साँवा मात्रै १३ अर्ब १४ करोड २७ लाख ७२ हजार रुपैयाँ डुबेको छ। ब्याज, कर्जा र अन्य दायित्व पनि जोखिममै छ। सरकारले पहिलोपटक ०७५ असार १८ मा एकैपटक ९ वटा सहकारीलाई समस्याग्रस्त घोषणा गरेको थियो। त्यस बेला कुबेर बचत तथा ऋण सहकारी संस्था, स्ट्यान्डर्ड मल्टिपर्पोज कोअपरेटिभ, स्टान्डर्ड सेभिङ एन्ड क्रेडिट कोअपरेटिभ, प्यासिफिक सेभिङ एन्ड इन्भेस्टमेन्ट कोअपरेटिभ, प्रभु बचत तथा ऋण सहकारी संस्था, चार्टड सेभिङ एन्ड क्रेडिट कोअपरेटिभ, कञ्जुमर बचत तथा ऋण सहकारी संस्था, कोहिनुर हिल सेभिङ एन्ड क्रेडिट कोअपरेटिभ, भेगास बचत तथा ऋण सहकारी संस्था समस्याग्रस्तमा घोषणा भएका थिए। पछि, सोसाइटल बचत तथा ऋण सहकारी संस्था, लुःनिभा बहुद्देश्यीय सहकारी, ओरेन्टल कोअपरेटिभ, पशुपति सेभिङ एन्ड क्रेडिट कोअपरेटिभ, तुलसी बहुमुखी सहकारी संस्था, शिवशिखर बहुउद्देशीय सहकारी संस्था र हाम्रो नयाँ कृषि सहकारी संस्था समस्याग्रस्तको सूचीमा चढेका थिए। यीमध्ये सर्वसाधारणको ठूलो लगानी डुबाउनेमा ओरेन्टल कोअपरेटिभ पर्छ। जसमा ४ हजार २ सय ५९ सर्वसाधारणको ३ अर्ब १९ करोड हाराहारीमा डुबेको छ। यसका निलम्बित अध्यक्ष सुधीर बस्नेतबाट अपार्टमेन्ट बुकिङका नाममा मात्रै ठगिएको भन्दै ६ सय बढीले भुक्तानीको दाबी गरेका थिए। सरकारले २०७९ असोज ७ गते ओरेन्टललाई समस्याग्रस्त घोषणा गरेको थियो। नियमअनुसार वित्तीय कारोबार गर्न नसकेका वा नगरेका सरकारीलाई सहकारी विभागको सिफारिसमा समस्याग्रस्त घोषणा गरिन्छ। समस्याग्रस्तमा थपिँदै अरू २ सहकारी भूमि व्यवस्था, सहकारी तथा गरिबी निवारण मन्त्रालयले समस्याग्रस्त सहकारी व्यवस्थापनको जिम्मा समस्याग्रस्त सहकारी व्यवस्थापन समितिलाई दिएको छ। समस्याग्रस्त सहकारी व्यवस्थापन समितिका अध्यक्ष काशीराज दाहालका अनुसार वित्तीय कारोबार मात्रै गर्ने सहकारी १५ हजार छन्। वित्तीय र अरू कारोबार गर्ने सहकारी जोड्दा २५ हजार रहेको दाहाल बताउँछन्। वित्तीय कारोबार गर्ने र सहरी क्षेत्रका सहकारीमा बढी समस्यामा परेको समितिका अध्यक्ष दाहालले जानकारी दिए। उनकाअनुसार करिब ५ सय सहकारी समस्याग्रस्त स्थितिमा छन्। संघकोे कार्यक्षेत्रभित्र १ सय ४५ वटा सहकारी पर्छन्। यसमध्ये १६ वटा समस्याग्रस्त घोषणा भएका हुन्, उनले अन्नपूर्णसँग भने। समस्याग्रस्त घोषणा भएकामध्ये ३ वटा सहकारीको राफसाफ भइसकेको छ। जसमा स्ट्यान्डर्ड मल्टिप्रपोज, कुबेर बचत र चार्टर्ड सेभिङ छन्। यी संस्थाका सम्पूर्ण बचत मागदाबीकर्ताहरूको रकम भुक्तानी भई राफसाफ गरिएको छ। यस्तै, सोसाइटल बचत र लुःनिभा बहुउद्देश्यीय सहकारी संस्थाको कार्य अन्तिम चरणमा रहेको छ। यसबाहेक अन्य सहकारीको हकमा सञ्चालक, ऋणी सदस्य, व्यवस्थापक तथा कर्मचारीहरूको सम्पत्ति खोजतलास गरी रोक्का राखिएका सम्पत्तिहरू लिलामी प्रक्रियामा रहेको उनले जानकारी दिए। समस्याग्रस्तको सूचीमा अझै थपिँदै सहकारी विभागले सस्याग्रस्तको सूचीमा अझै थपिने क्रममा रहेको जनाएको छ। विभागका उपरजिष्टार तथा सूचना अधिकारी टोलराज उपाध्यायले अझै ६ वटा सहकारीको छानबिन भइरहेको जानकारी दिए। अझै ६ सहकारीको वित्तीय पाटो अनुगमन भइरहेको छ, उनले भने, ती संस्थाको अवस्था कमजोर देखिए स्पष्टीकरण सोध्छौं। उनीहरूको जवाफअनुसार समस्याग्रस्त घोषणा गर्ने छौं। सहकारी भटाभट डुब्न थालेपछि सर्वसाधारण विभागमा पुग्ने गरेका छन्। अधिकांश सर्वसाधारणहरूबाट सहकारीले बचत फिर्ता नदिएको गुनासो दैनिक आउँछ। यससँगै समस्याग्रस्त घोषणा भइसकेपछि भुक्तानीमा ढिलाइ भयो भन्ने पनि त्यहाँ पुग्ने गरेका छन्। विभागले सहकारीका विकृति हटाउन काम गरिरहेको उनको भनाइ छ। समस्याग्रस्त सुझाव समिति गठन भयो। समितिमार्फत काम अघि बढ्यो। सिफारिस गरेकाको काम भइरहेको छ। कर्जा सुरक्षण कोष, असुली न्यायाधिकरण लगायतको विषय बन्ने क्रममा छन्, उनले भने, श्वेतपत्र जारी गर्ने, कार्ययोजना बनाउने, सम्पत्ति विवरण पेस गर्ने काम भइरहेको छ। ऐन कानुनका केही विषय संशोधनका क्रममा पनि जाने भएका छन्। यसबारे समितिमा छलफल भइरहेको छ। यसकारण डुबे सहकारी, सल्टाउन समितिलाई समस्या समस्याग्रस्त घोषित सहकारीको स्थिति हेर्दा स्रोत, साधन र जनशक्तिको अभाव देखिएको समितिले औंल्याएको छ। संकलित बचतबाट सहकारीका सञ्चालकहरूले अचल सम्पत्ति खरिद तथा उद्योगधन्दा खोली बैंक तथा वित्तीय संस्थामा राखेको र अस्वाभाविक रूपमा ऋण लिएको पाइएको छ। यस्तै, समस्याग्रस्त हुनुपूर्व सीमित बचतकर्ताहरूको उजुरीबाट सीआईबीअदालतबाट रोक्का रहेका सञ्चालकका अचल सम्पत्तिहरू व्यवस्थापनमा समस्या भएको समितिले बताएको छ। समस्याग्रस्त घोषणा हुनुपूर्व नियामक निकायहरूबाट सञ्चालक, व्यवस्थापक, कर्मचारी, ऋणी सदस्य र जमानीकर्ताहरूको चलअचल सम्पत्ति रोक्का नरहेको र प्रमाणहरू जुटाउन जटिल अवस्था रहेको समितिको भनाइ छ। यस अवस्थामा सबै नियामक निकायलाई निर्देशन दिनुपर्ने समितिको सुझाव छ। समिति अध्यक्ष दाहाल भन्छन्, सहकारीहरू नियमनमा चलेनन्। कतिपय सहकारी अनुभव नभएकाले चलाए। कतिपय खराब नियत भएरै सहकारी चलाए। कतिपय सहकारी राज्यको अनुदान लिने उद्देश्यले मात्रै दर्ता गर्ने तर काम नगर्ने सहकारी पनि देखिए। बचतकर्ताहरूको बचतलाई हिनामिना गर्ने सहकारीलाई दण्डित गर्नैपर्छ। सर्वसाधारणको पैसा हिनामिना गर्ने सहकारी सञ्चालकलाई राज्यका निकायले कारबाही गरे समस्याग्रस्तको संख्या कम हुने दाहालको भनाइ छ। नियमन गर्नुपर्ने निकायले पनि प्रभावकारी नियमन नगर्दा यस्तो स्थिति आएको उनको भनाइ छ। सबै सहकारी खराब छैनन्, राम्रा पनि छन्, दाहाल भन्छन्, केही सहकारीमा विकृति देखिएकाले त्यसको प्रभाव र छिटाहरू सबैमा पर्न गएको हो। समस्याग्रस्त सहकारीको समाधान गर्न सहकारी संस्था सम्बद्ध चलअचल सम्पत्तिको लिलामी गर्दा सहकारी ऐन, २०७४ र नियमावली, २०७५ बमोजिमको अधिनमा रही लिलामी प्रक्रिया सम्पन्न गरी बाँकी रकम शोधभर्नाका लागि बैंक तथा वित्तीय संस्थालाई निर्देशन हुनुपर्ने सुझाव दिएको छ। समितिको समन्वयमा सीआईबीअदालतबाट रोक्का राखिएका सम्पत्तिहरू लिलामी प्रक्रियामा लैजान निर्देशन भई एकद्वार प्रणालीबाट व्यवस्थापन हुनुपर्ने पनि समितिको भनाइ छ। सहकारीको अधिकार स्थानीय तहसम्म, तर नियमन नहुँदा उठिबाससहकारी विभागसँग नै देशभरका सहकारीको एकिन तथ्यांक छैन। विभागले संख्या अद्यावधिक गर्न स्थानीय तहबाट तथ्यांक मागेको छ। संघीयताको कार्यान्वयनपछि प्रदेश र पालिकालाई सहकारी सञ्चालनको अनुमति दिने हक हस्तान्तरण गरियो। जसअनुसार संघ सरकारअन्तर्गत १ सय २५ मात्रै सहकारी छन्। प्रदेशअन्तर्गत ६ हजारभन्दा बढी र स्थानीय तहअन्तर्गत ४० हजारभन्दा बढी सहकारी भएको सरकारको अनुमान छ। धेरै सहकारी स्थानीय तहमै भएकाले अहिले तथ्यांक जुटाउन गाह्रो परेको विभागको भनाइ छ। प्रदेश र पालिकालाई पनि सहकारी दर्ता र नियमन गर्न सक्ने अधिकार संविधानले नै दिएको छ, विभागका एक अधिकृतले भने, सहकारी दर्तामा संवैधानिक अधिकारको प्रयोग गरेर प्रदेश र स्थानीय तहले धमाधम सहकारीको संख्या बढाएका छन्। यसको नियमनमा भने ध्यान दिइएको छैन। विभागको दायित्वमा कम छन्। त्यसैकारण विभागले हस्तक्षेप गर्न मिल्दैन। सहकारी पीडित महासंघका संयोजक हरिशचन्द्र श्रेष्ठ एउटै व्यक्तिले ६७ वटासम्म सहकारी सञ्चालन गरेको बताउँछन्। कसले किन, के प्रयोजनका लागि सहकारी खोल्यो भनेर सरकारले अनुगमन गर्नुपथ्र्यो, उनी भन्छन्, अर्बौं कारोबार गर्ने सहकारीको अनुगमन नगरिनु सरकारको लाचारीपन हो। अहिलेसम्म ०१ प्रतिशत पनि काम भएको छैन। गत साउन १८ गते हजारौंको संख्यामा सहकारी पीडितहरू राजधानीका सडकमा उत्रे। पीडितका माग सम्बोधन गर्ने भन्दै सरकार र पीडितबीच सातबुँदे सम्झौता भएको थियो। सोही सम्झौताअनुसार सुझाव कार्यदल पनि बन्यो। तर, यो कार्यदलले आफ्ना माग पूरा नगरेको श्रेष्ठको गुनासो छ। कार्यदलले प्रतिवेदनका नाममा कागजको खोस्टो मात्रै दियो, उनले भने, सरकारले सहकारी पीडितलाई जनता हो भनेर बुझेन। जनताले तिरेको करको तलब खाएर बस्ने सरकारी कर्मचारीले जनताको काम गरेनन्। सहकारी सञ्चालकलाई कारबाही गरेर पीडितको पैसा फिर्ता भएन भने आफूहरू अझै सशत्त भएर प्रस्तुत हुने श्रेष्ठले बताए। सहकारी पीडितले राखेको पैसा सरकारले अनुमति दिएको संस्थामा राखिएकाले अहिले यो स्थिति पनि छिटो नसल्टाएको भन्दै उनले आक्रोश व्यक्त गरे। सहकारी पीडितलाई यसरी हुँदै छ रकम चुक्ता समस्याग्रस्त १६ सहकारी संस्थामध्ये ३ वटाको राफसाफ भइसकेको छ। स्टयान्डर्ड मल्टिप्रपोज, कुबेर बचत र चार्टर्ड सेभिङको राफसाफ भएको हो। चार्टड सेभिङ एन्ड क्रेडिट कोअपरेटिभमा ८४ लाख बचत मागदाबी फिर्ता गरिएको थियो। यस्तै, स्ट्यान्डर्ड मल्टिपर्पोज कोअपरेटिभबाट ७५ लाख रुपैयाँ र कुबेर बचत तथा ऋण सहकारी संस्थाका सम्पूर्ण मागदाबीकर्ताको ५७ लाख रुपैयाँ बचत मागदावी फिर्ता भई राफसाफ गरिएको समितिले जनाएको छ। यसबाहेक सोसाइटल बचत र लुःनिभा बहुउद्देश्यीय सहकारी संस्थाको राफसाफको काम अन्तिम चरणमा छ। सोसाइटल बचत तथा ऋण सहकारीमा २ सय ४० जनाको १० करोड ८७ लाख रुपैयाँ बचत मागदावी परेको थियो। ५ करोड ५५ लाख रुपैयाँ बचत फिर्ता भइसकेको छ। अब बाँकी ४ करोड ४० लाख बचत फिर्ता हुन बाँकी छ। समितिका अनुसार संस्थाको नाममा चितवनमा रहेको १३ कठ्ठा जग्गा बाँकी दाबीकर्तालाई मिलान गरी फछ्र्यौटको तयारी भइरहेको छ। यस्तै, लुःनिभा बहुद्देश्यीय सहकारी संस्थाको २ सय १४ जनाको ११ करोड ७४ लाख रुपैयाँ बचत मागदाबीमध्ये ६ करोड बचत फिर्ता भएको छ। बाँकी बचतकर्ताको बचत फिर्ताको लागि सञ्चालकऋणीको अचल सम्पत्ति लिलाम प्रक्रिया अघि बढाइएको थियो। लिलामी सूचना प्रकाशित गर्दासमेत बोलपत्र पर्न नआएको समितिले जनाएको छ। रोक्का सम्पत्ति लिलामी प्रक्रियामा सबैभन्दा बढी मागदाबी परेको छ ओरेन्टल कोअपरेटिभमा। ४ हजार २ सय ५९ जनाले ३ अर्ब १९ करोड मागदाबी गरेका छन्। त्यसमध्ये १ लाखभन्दा कम बचत हुने २ सय १९ जनाको शतप्रतिशत रकम फिर्ता भएको छ। गत भदौ १७ मा निलम्बित अध्यक्ष सुधीर बस्नेतबाट ८८ करोड बराबरको दायित्व घटाउने कार्ययोजना पेस भई कार्य अगाडि बढेको समितिले बताएको छ। साथै, सञ्चालक तथा ऋणी सदस्यहरूको चलअचल सम्पत्ति खोजी गरी रोक्का राखे र रोका रहेका जग्गाहरूको लिलामी प्रक्रिया अघि बढाइएको समितिले जनाएको छ। यस्तै स्टान्डर्ड सेभिङ एन्ड क्रेडिट कोअपरेटिभको १ सय ७५ जना बचत मागदाबीको ११ करोड रकममध्ये ८१ जनाको २ करोड ९७ लाख रुपैयाँ बचत फिर्ता भएको छ। बाँकी ९४ जना बचत मागदाबीको दाबी फिर्ताका लागि सञ्चालक तथा ऋणी सदस्यहरूको चलअचल सम्पत्ति रोक्का गर्ने र रोका रहेका जग्गाहरूको लिलामी प्रक्रिया अगाडि बढेको छ। यसैगरी, प्यासिफिक सेभिङ एन्ड इन्भेस्टमेन्ट कोअपरेटिभको ३ सय ५२ जनाको ४८ करोड माग दाबी परेको छ। जसमध्ये १ सय ८६ जनाको ३६ करोड बचत फिर्ता भएको छ। सञ्चालक तथा ऋणी सदस्यहरूको चलअचल सम्पत्ति खोजी गरी रोक्का राख्ने र रोक्का रहेका जग्गाहरूको लिलामी प्रक्रिया अघि बढाइएको समितिले जनाएको छ। यस्तै, प्रभु बचत तथा ऋण सहकारी संस्थामा १ सय ३८ जनाको १३ करोड २ लाख करोड बचत माग दाबी परेको छ। त्यसमध्ये २० जनाको ३३ लाख बचत फिर्ता भएको छ। यसका सञ्चालक तथा ऋणी सदस्यको चल, अचल सम्पत्ति रोक्का गर्ने र जग्गाहरूको लिलामी प्रक्रिया अगाडि बढेको बताइएको छ। पशुपति सेभिङ एन्ड क्रेडिट कोअपरेटिभलाई गत साउन १ गते समस्याग्रस्त घोषणा गरिएको थियो। यसको सम्पूर्ण शाखा कार्यालय सिल गरी सामग्री, श्रेस्ता जफत गरी कार्यालयमा ल्याई अभिलेखीकरण तथा अद्यावधिक गर्ने कार्य भइरहेको समितिले बताएको छ। सञ्चालक, कर्मचारी तथा ऋणी सदस्यहरूको चलअचल सम्पत्ति खोजतलास तथा रोक्का गर्ने कार्य भइरहेको छ। सञ्चालक तथा कर्मचारीहरूको बयान लिने काम भइरहेको छ। यसको बचत मागदाबीकर्ताको संख्या ९ सय ८४ छ। उनीहरूले ९८ करोड ७५ लाखको दाबी गरेका छन्। गत भदौ २५ गते समस्याग्रस्त घोषणा गरिएको शिवशिखर बहुउद्देश्यीय सहकारी संस्थाको अधिकार स्वतः निलम्बन भएको सूचना प्रकाशित भइसकेको छ। यसका ३६ वटा शाखा कार्यालय सिल गरी कागजात बरामद गर्ने कार्य निरन्तर रूपमा भइरहेको समितिले जनाएको छ। गत पुस १८ मा अनलाइनमार्फत माग दाबी अद्यावधिक गर्ने सूचना जारी गरिएको थियो। माघ ५ गतेसम्म १६ हजार ३ सय ६५ जनाले ६ अर्ब २७ करोड रकम मागदाबी गरेका छन्। यसका सञ्चालक, कर्मचारी, संस्था र सोही सहकारी संस्थासँग सम्बन्धन देखिएका कम्पनीहरूको चलअचल सम्पत्ति खोजतलास तथा रोक्का गर्ने कार्य भइरहेको समितिले जनाएको छ। यसैगरी, गत भदौ २५ मा समस्याग्रस्त घोषित तुलसी बहुमुखी सहकारी संस्थाका सम्पूर्ण शाखा कार्यालय सिल गरी कागजात बरामद गरिएको समितिले जनाएको छ। सञ्चालक, कर्मचारी, संस्था र सहकारी संस्थासँग सम्बन्धित देखिएका कम्पनीहरूको चलअचल सम्पत्ति खोजतलास तथा रोक्का गर्ने कार्य भइरहेको पनि समितिले जनाएको छ। यसमा ५ हजार ३ सय ८१ जना मागदाबीकर्ताले १ अर्ब ५७ करोड रकम अनलाइनमार्फत मागदाबी गरेका छन्। माघ ११ गते मात्रै समस्याग्रस्त घोषित हाम्रो नयाँ कृषि सहकारी संस्थाको भने अध्ययन भइरहेको समितिले जनाएको छ। सहकारीका थुप्रै समस्याहरू बोकेर सर्वसाधारण आउने गरेका छन्। अधिकांशबाट सहकारीले बचत फिर्ता नदिएको गुनासो आउँछ। यससँगै समस्याग्रस्त घोषणा भइसकेपछि भुक्तानीमा ढिलाइ भयो भन्ने गुनासोहरू आउँछन्। अझै ६ वटा सहकारीको छानबिन भइरहेको छ। वित्तीय पाटो अनुगमन गरिरहेका छौं। ती संस्थाको अवस्था कमजोर देखिए स्पष्टीकरण सोध्छौं। त्यसको जवाफ हेरेर मात्रै समस्याग्रस्त घोषणा गर्ने छौं। विभागले सहकारीका विकृति हटाउन काम गरिरहेको छ। टोलराज उपाध्याय, उपरजिष्टार तथा सूचना अधिकारी, सहकारी विभाग संघको कार्यक्षेत्रभित्र रहेकामध्ये १६ वटा समस्याग्रस्त सहकारी घोषणा भएका छन्। समस्याग्रस्त घोषणा भएकामध्ये तीनवटा सहकारीको राफसाफ भइसकेको छ। अधिकांश सहकारी नियमनमा चलेनन्। कतिपय सहकारी अनुभव नभएकाले चलाए। कतिपय खराब नियत राखेरै चलाए भने कतिपय राज्यको अनुदान लिने उद्देश्यले मात्रै दर्ता गर्ने र काम नगर्ने देखिए। बचतकर्ताको बचतलाई हिनामिना गर्ने सहकरीलाई दण्डित गर्नै पर्छ। यस्ता सहकारीलाई राज्यका निकायले कारवाही गरेमा मात्रै समस्याग्रस्तको संख्या कम हुन्छ। सबै सहकारी खराब छैनन्, राम्रा पनि छन्। तर, केही सहकारीमा विकृति देखिएकाले त्यसको प्रभाव र छिटाहरू सबैमा पर्न गएको छ। काशीराज दाहाल, अध्यक्ष, समस्याग्रस्त सहकारी व्यवस्थापन समिति एउटै व्यक्तिले ६७ वटा सहकारी सञ्चालन गरेका छन्। कसले किन र के प्रयोजनका लागि सहकारी सञ्चालन गरेको छ भनेर सरकारले अनुगमन गर्नुपथ्र्यो, त्यो गरेन। अर्बौं कारोबार गर्ने सहकारीको अनुगमन नगरिनु सरकारको लाचारी हो। रकम ठगेर भागेका सहकारीले सर्वसाधारणको तिर्नुपर्ने साँवा मात्रै ६५ अर्ब रुपैयाँ हाराहारी छ। यसरी ठग्नेमा कतिपय पार्टीका कार्यकर्ता भएर बसेका छन् भने कोही विदेश पलाएन भएका छन्। यति धेरै सहकारी पीडितको सम्बोधन नगर्नु भनेको पार्टीले संरक्षण गरेर नै हो। प्रतिवेदनले कागजको खोस्टो मात्रै दियो, पीडितको माग सम्बोधन गरेन। सरकारले सञ्चालकलाई कारबाही गरेर पैसा फिर्ता गर्न सकेन र गरेन भने हामी सहकारीमन्त्री, सहकारी सचिव, सहकारी विभागको रजिष्टार, समस्याग्रस्त सहकारी व्यवस्थापन समितिका अध्यक्षको सम्पत्ती असुलउपर गरेर लिन्छौं।  हरिशचन्द्र श्रेष्ठ, संयोजक, सहकारी बचतकर्ता संरक्षण, राष्ट्रिय अभियान"
आफैँले चलाएको विद्युतीय आरोले काटेर मृत्यु,मलेखु : आफैँले चलाएको विद्युतीय आरोले काटेर नीलकण्ठ नगरपालिका८ साघुटारका ३८ वर्षीय राजकुमार श्रेष्ठको मृत्यु भएको छ। अमरावती सामुदायिक वन गोडमेल गर्ने क्रममा दाउरा काट्न प्रयोग गरिएको विद्युतीय आरो आफ्नै शरीरमा रेटिँदा घाइते भएका श्रेष्ठको जिल्ला अस्पतालमा उपचारका क्रममा मृत्यु भएको हो। रुख काट्दा चलाएको आरो उछिट्टिएर श्रेष्ठलाई लागेको प्रत्यक्षदर्शीले बताएका छन्। जिल्ला प्रहरी कार्यालय धादिङका प्रहरी नायब उपरीक्षक सन्तुलालप्रसाद जैसवारका अनुसार आराले पेट र छातीको बायाँ भागमा काटिएको थियो। घटनाबारे थप अनुसन्धान भइरहेको प्रहरीले जनाएको छ। रासस
"५ सय सहकारी डुब्दै, नियमनमा लापरबाही","काठमाडौं : सरकारले अर्थतन्त्रको तीनखम्बे नीति लियो। गाउँगाउँमा सहकारी, घरघरमा रोजगारीको को नारा दियो। अर्थात्, सहकारीलाई आर्थिक समृद्धि र सर्वसाधारणको जीवनस्तर उकास्ने महत्वपूर्ण आधार मान्यो। गाउँदेखि सहरसम्म छ्यापछ्याप्ती सहकारी खुले। त्यसैकारण, दशनङ्ग्रा खियाएर कमाएको पैसा सर्वसाधारणले सहकारीमा जम्मा गरे। तर, गाउँभन्दा सहरमा खुलेका सहकारीले सर्वसाधारणको पैसामा रजाइँ गरे। सहकारी डुबाए। दर्जनौं सञ्चालक भागे, सर्वसाधारणलाई घर न घाटको बनाए। अझ, सहकारी डुबाएर मोजमस्ती गरेकाहरू राजनीतिमा हावी हुन थाले। यसैकारण, सहकारी क्षेत्र नै बदनाम भयो। सहकारी विभागको तथ्यांकअनुसार मुलुकभर ३२ हजारभन्दा बढी सहकारी संघसंस्था छन्। ७३ लाखभन्दा बढी तिनका सदस्य छन्। त्यसमा महिला सहभागिता ५६ प्रतिशत छ। कात्तिकसम्म सहकारी संस्थाहरूको कुल सेयर पुँजी ९४ अर्ब रुपैयाँ थियो। संकलित बचत निक्षेप रकम ४ खर्ब ७८ अर्ब रुपैयाँ र ऋण लगानी ४ खर्ब २६ अर्ब रुपैयाँ छ। राज्य र निजी क्षेत्रको पहुँच नपुगेका क्षेत्र तथा समुदायमा सहकारी पुगे। त्यसबाट उद्यमशीलताको विकास पनि हुन थाल्यो र पुँजीको अपचलन गर्ने विकृति मौलायो। ५ सयभन्दा बढी सहकारीले सर्वसाधारणको पैसा फिर्ता गर्न नसक्ने गरी डुबाएर भागेको सहकारी बचतकर्ता संरक्षण राष्ट्रिय अभियानका संयोजक हरिशचन्द्र श्रेष्ठले बताए। उनका अनुसार ठगेर भागेका ती सहकारीले लाखौं पीडित सर्वसाधारणको तिर्नुपर्ने साँवा मात्रै ६५ अर्ब रुपैयाँ हाराहारी छ। यसरी ठग्नेमा कतिपय पार्टीका कार्यकर्ता भएर बसेका छन् भने कतिपय विदेशतिर पलाएन भएका छन्, श्रेष्ठ भन्छन्, सहकारीका सञ्चालक कुनै न कुनै पार्टीका छन्। पार्टीलाई चन्दा दिएपछि सांसद हुन्छन्। सांसद बनेपछि नीति निर्माण गर्नेमा त्यस्तै व्यक्ति पुग्छन्। उनीहरूकै पक्षमा कानुन बनाउँछन्। त्यसैकारण सहकारी पीडितका माग सम्बोधन गरिँदैन। १६ समस्याग्रस्त, साढे १३ अर्ब जोखिममा मुलुकभर दर्जनौं सहकारी समस्यामा छन्। सरकारले १६ सहकारीलाई समस्याग्रस्त घोषणा गरेको छ। सहकारी विभाग र समस्याग्रस्त सहकारी व्यवस्थापन समितिको कार्यालयअनुसार एउटा (हाम्रो नयाँ कृषि सहकारी) बाहेक १५ समस्याग्रस्त सहकारीमा २८ हजार २ सय ७२ सदस्यको साँवा मात्रै १३ अर्ब १४ करोड २७ लाख ७२ हजार रुपैयाँ डुबेको छ। ब्याज, कर्जा र अन्य दायित्व पनि जोखिममै छ। सरकारले पहिलोपटक ०७५ असार १८ मा एकैपटक ९ वटा सहकारीलाई समस्याग्रस्त घोषणा गरेको थियो। त्यस बेला कुबेर बचत तथा ऋण सहकारी संस्था, स्ट्यान्डर्ड मल्टिपर्पोज कोअपरेटिभ, स्टान्डर्ड सेभिङ एन्ड क्रेडिट कोअपरेटिभ, प्यासिफिक सेभिङ एन्ड इन्भेस्टमेन्ट कोअपरेटिभ, प्रभु बचत तथा ऋण सहकारी संस्था, चार्टड सेभिङ एन्ड क्रेडिट कोअपरेटिभ, कञ्जुमर बचत तथा ऋण सहकारी संस्था, कोहिनुर हिल सेभिङ एन्ड क्रेडिट कोअपरेटिभ, भेगास बचत तथा ऋण सहकारी संस्था समस्याग्रस्तमा घोषणा भएका थिए। पछि, सोसाइटल बचत तथा ऋण सहकारी संस्था, लुःनिभा बहुद्देश्यीय सहकारी, ओरेन्टल कोअपरेटिभ, पशुपति सेभिङ एन्ड क्रेडिट कोअपरेटिभ, तुलसी बहुमुखी सहकारी संस्था, शिवशिखर बहुउद्देशीय सहकारी संस्था र हाम्रो नयाँ कृषि सहकारी संस्था समस्याग्रस्तको सूचीमा चढेका थिए। यीमध्ये सर्वसाधारणको ठूलो लगानी डुबाउनेमा ओरेन्टल कोअपरेटिभ पर्छ। जसमा ४ हजार २ सय ५९ सर्वसाधारणको ३ अर्ब १९ करोड हाराहारीमा डुबेको छ। यसका निलम्बित अध्यक्ष सुधीर बस्नेतबाट अपार्टमेन्ट बुकिङका नाममा मात्रै ठगिएको भन्दै ६ सय बढीले भुक्तानीको दाबी गरेका थिए। सरकारले २०७९ असोज ७ गते ओरेन्टललाई समस्याग्रस्त घोषणा गरेको थियो। नियमअनुसार वित्तीय कारोबार गर्न नसकेका वा नगरेका सरकारीलाई सहकारी विभागको सिफारिसमा समस्याग्रस्त घोषणा गरिन्छ। समस्याग्रस्तमा थपिँदै अरू २ सहकारी भूमि व्यवस्था, सहकारी तथा गरिबी निवारण मन्त्रालयले समस्याग्रस्त सहकारी व्यवस्थापनको जिम्मा समस्याग्रस्त सहकारी व्यवस्थापन समितिलाई दिएको छ। समस्याग्रस्त सहकारी व्यवस्थापन समितिका अध्यक्ष काशीराज दाहालका अनुसार वित्तीय कारोबार मात्रै गर्ने सहकारी १५ हजार छन्। वित्तीय र अरू कारोबार गर्ने सहकारी जोड्दा २५ हजार रहेको दाहाल बताउँछन्। वित्तीय कारोबार गर्ने र सहरी क्षेत्रका सहकारीमा बढी समस्यामा परेको समितिका अध्यक्ष दाहालले जानकारी दिए। उनकाअनुसार करिब ५ सय सहकारी समस्याग्रस्त स्थितिमा छन्। संघकोे कार्यक्षेत्रभित्र १ सय ४५ वटा सहकारी पर्छन्। यसमध्ये १६ वटा समस्याग्रस्त घोषणा भएका हुन्, उनले अन्नपूर्णसँग भने। समस्याग्रस्त घोषणा भएकामध्ये ३ वटा सहकारीको राफसाफ भइसकेको छ। जसमा स्ट्यान्डर्ड मल्टिप्रपोज, कुबेर बचत र चार्टर्ड सेभिङ छन्। यी संस्थाका सम्पूर्ण बचत मागदाबीकर्ताहरूको रकम भुक्तानी भई राफसाफ गरिएको छ। यस्तै, सोसाइटल बचत र लुःनिभा बहुउद्देश्यीय सहकारी संस्थाको कार्य अन्तिम चरणमा रहेको छ। यसबाहेक अन्य सहकारीको हकमा सञ्चालक, ऋणी सदस्य, व्यवस्थापक तथा कर्मचारीहरूको सम्पत्ति खोजतलास गरी रोक्का राखिएका सम्पत्तिहरू लिलामी प्रक्रियामा रहेको उनले जानकारी दिए। समस्याग्रस्तको सूचीमा अझै थपिँदै सहकारी विभागले सस्याग्रस्तको सूचीमा अझै थपिने क्रममा रहेको जनाएको छ। विभागका उपरजिष्टार तथा सूचना अधिकारी टोलराज उपाध्यायले अझै ६ वटा सहकारीको छानबिन भइरहेको जानकारी दिए। अझै ६ सहकारीको वित्तीय पाटो अनुगमन भइरहेको छ, उनले भने, ती संस्थाको अवस्था कमजोर देखिए स्पष्टीकरण सोध्छौं। उनीहरूको जवाफअनुसार समस्याग्रस्त घोषणा गर्ने छौं। सहकारी भटाभट डुब्न थालेपछि सर्वसाधारण विभागमा पुग्ने गरेका छन्। अधिकांश सर्वसाधारणहरूबाट सहकारीले बचत फिर्ता नदिएको गुनासो दैनिक आउँछ। यससँगै समस्याग्रस्त घोषणा भइसकेपछि भुक्तानीमा ढिलाइ भयो भन्ने पनि त्यहाँ पुग्ने गरेका छन्। विभागले सहकारीका विकृति हटाउन काम गरिरहेको उनको भनाइ छ। समस्याग्रस्त सुझाव समिति गठन भयो। समितिमार्फत काम अघि बढ्यो। सिफारिस गरेकाको काम भइरहेको छ। कर्जा सुरक्षण कोष, असुली न्यायाधिकरण लगायतको विषय बन्ने क्रममा छन्, उनले भने, श्वेतपत्र जारी गर्ने, कार्ययोजना बनाउने, सम्पत्ति विवरण पेस गर्ने काम भइरहेको छ। ऐन कानुनका केही विषय संशोधनका क्रममा पनि जाने भएका छन्। यसबारे समितिमा छलफल भइरहेको छ। यसकारण डुबे सहकारी, सल्टाउन समितिलाई समस्या समस्याग्रस्त घोषित सहकारीको स्थिति हेर्दा स्रोत, साधन र जनशक्तिको अभाव देखिएको समितिले औंल्याएको छ। संकलित बचतबाट सहकारीका सञ्चालकहरूले अचल सम्पत्ति खरिद तथा उद्योगधन्दा खोली बैंक तथा वित्तीय संस्थामा राखेको र अस्वाभाविक रूपमा ऋण लिएको पाइएको छ। यस्तै, समस्याग्रस्त हुनुपूर्व सीमित बचतकर्ताहरूको उजुरीबाट सीआईबीअदालतबाट रोक्का रहेका सञ्चालकका अचल सम्पत्तिहरू व्यवस्थापनमा समस्या भएको समितिले बताएको छ। समस्याग्रस्त घोषणा हुनुपूर्व नियामक निकायहरूबाट सञ्चालक, व्यवस्थापक, कर्मचारी, ऋणी सदस्य र जमानीकर्ताहरूको चलअचल सम्पत्ति रोक्का नरहेको र प्रमाणहरू जुटाउन जटिल अवस्था रहेको समितिको भनाइ छ। यस अवस्थामा सबै नियामक निकायलाई निर्देशन दिनुपर्ने समितिको सुझाव छ। समिति अध्यक्ष दाहाल भन्छन्, सहकारीहरू नियमनमा चलेनन्। कतिपय सहकारी अनुभव नभएकाले चलाए। कतिपय खराब नियत भएरै सहकारी चलाए। कतिपय सहकारी राज्यको अनुदान लिने उद्देश्यले मात्रै दर्ता गर्ने तर काम नगर्ने सहकारी पनि देखिए। बचतकर्ताहरूको बचतलाई हिनामिना गर्ने सहकारीलाई दण्डित गर्नैपर्छ। सर्वसाधारणको पैसा हिनामिना गर्ने सहकारी सञ्चालकलाई राज्यका निकायले कारबाही गरे समस्याग्रस्तको संख्या कम हुने दाहालको भनाइ छ। नियमन गर्नुपर्ने निकायले पनि प्रभावकारी नियमन नगर्दा यस्तो स्थिति आएको उनको भनाइ छ। सबै सहकारी खराब छैनन्, राम्रा पनि छन्, दाहाल भन्छन्, केही सहकारीमा विकृति देखिएकाले त्यसको प्रभाव र छिटाहरू सबैमा पर्न गएको हो। समस्याग्रस्त सहकारीको समाधान गर्न सहकारी संस्था सम्बद्ध चलअचल सम्पत्तिको लिलामी गर्दा सहकारी ऐन, २०७४ र नियमावली, २०७५ बमोजिमको अधिनमा रही लिलामी प्रक्रिया सम्पन्न गरी बाँकी रकम शोधभर्नाका लागि बैंक तथा वित्तीय संस्थालाई निर्देशन हुनुपर्ने सुझाव दिएको छ। समितिको समन्वयमा सीआईबीअदालतबाट रोक्का राखिएका सम्पत्तिहरू लिलामी प्रक्रियामा लैजान निर्देशन भई एकद्वार प्रणालीबाट व्यवस्थापन हुनुपर्ने पनि समितिको भनाइ छ। सहकारीको अधिकार स्थानीय तहसम्म, तर नियमन नहुँदा उठिबाससहकारी विभागसँग नै देशभरका सहकारीको एकिन तथ्यांक छैन। विभागले संख्या अद्यावधिक गर्न स्थानीय तहबाट तथ्यांक मागेको छ। संघीयताको कार्यान्वयनपछि प्रदेश र पालिकालाई सहकारी सञ्चालनको अनुमति दिने हक हस्तान्तरण गरियो। जसअनुसार संघ सरकारअन्तर्गत १ सय २५ मात्रै सहकारी छन्। प्रदेशअन्तर्गत ६ हजारभन्दा बढी र स्थानीय तहअन्तर्गत ४० हजारभन्दा बढी सहकारी भएको सरकारको अनुमान छ। धेरै सहकारी स्थानीय तहमै भएकाले अहिले तथ्यांक जुटाउन गाह्रो परेको विभागको भनाइ छ। प्रदेश र पालिकालाई पनि सहकारी दर्ता र नियमन गर्न सक्ने अधिकार संविधानले नै दिएको छ, विभागका एक अधिकृतले भने, सहकारी दर्तामा संवैधानिक अधिकारको प्रयोग गरेर प्रदेश र स्थानीय तहले धमाधम सहकारीको संख्या बढाएका छन्। यसको नियमनमा भने ध्यान दिइएको छैन। विभागको दायित्वमा कम छन्। त्यसैकारण विभागले हस्तक्षेप गर्न मिल्दैन। सहकारी पीडित महासंघका संयोजक हरिशचन्द्र श्रेष्ठ एउटै व्यक्तिले ६७ वटासम्म सहकारी सञ्चालन गरेको बताउँछन्। कसले किन, के प्रयोजनका लागि सहकारी खोल्यो भनेर सरकारले अनुगमन गर्नुपथ्र्यो, उनी भन्छन्, अर्बौं कारोबार गर्ने सहकारीको अनुगमन नगरिनु सरकारको लाचारीपन हो। अहिलेसम्म ०१ प्रतिशत पनि काम भएको छैन। गत साउन १८ गते हजारौंको संख्यामा सहकारी पीडितहरू राजधानीका सडकमा उत्रे। पीडितका माग सम्बोधन गर्ने भन्दै सरकार र पीडितबीच सातबुँदे सम्झौता भएको थियो। सोही सम्झौताअनुसार सुझाव कार्यदल पनि बन्यो। तर, यो कार्यदलले आफ्ना माग पूरा नगरेको श्रेष्ठको गुनासो छ। कार्यदलले प्रतिवेदनका नाममा कागजको खोस्टो मात्रै दियो, उनले भने, सरकारले सहकारी पीडितलाई जनता हो भनेर बुझेन। जनताले तिरेको करको तलब खाएर बस्ने सरकारी कर्मचारीले जनताको काम गरेनन्। सहकारी सञ्चालकलाई कारबाही गरेर पीडितको पैसा फिर्ता भएन भने आफूहरू अझै सशत्त भएर प्रस्तुत हुने श्रेष्ठले बताए। सहकारी पीडितले राखेको पैसा सरकारले अनुमति दिएको संस्थामा राखिएकाले अहिले यो स्थिति पनि छिटो नसल्टाएको भन्दै उनले आक्रोश व्यक्त गरे। सहकारी पीडितलाई यसरी हुँदै छ रकम चुक्ता समस्याग्रस्त १६ सहकारी संस्थामध्ये ३ वटाको राफसाफ भइसकेको छ। स्टयान्डर्ड मल्टिप्रपोज, कुबेर बचत र चार्टर्ड सेभिङको राफसाफ भएको हो। चार्टड सेभिङ एन्ड क्रेडिट कोअपरेटिभमा ८४ लाख बचत मागदाबी फिर्ता गरिएको थियो। यस्तै, स्ट्यान्डर्ड मल्टिपर्पोज कोअपरेटिभबाट ७५ लाख रुपैयाँ र कुबेर बचत तथा ऋण सहकारी संस्थाका सम्पूर्ण मागदाबीकर्ताको ५७ लाख रुपैयाँ बचत मागदावी फिर्ता भई राफसाफ गरिएको समितिले जनाएको छ। यसबाहेक सोसाइटल बचत र लुःनिभा बहुउद्देश्यीय सहकारी संस्थाको राफसाफको काम अन्तिम चरणमा छ। सोसाइटल बचत तथा ऋण सहकारीमा २ सय ४० जनाको १० करोड ८७ लाख रुपैयाँ बचत मागदावी परेको थियो। ५ करोड ५५ लाख रुपैयाँ बचत फिर्ता भइसकेको छ। अब बाँकी ४ करोड ४० लाख बचत फिर्ता हुन बाँकी छ। समितिका अनुसार संस्थाको नाममा चितवनमा रहेको १३ कठ्ठा जग्गा बाँकी दाबीकर्तालाई मिलान गरी फछ्र्यौटको तयारी भइरहेको छ। यस्तै, लुःनिभा बहुद्देश्यीय सहकारी संस्थाको २ सय १४ जनाको ११ करोड ७४ लाख रुपैयाँ बचत मागदाबीमध्ये ६ करोड बचत फिर्ता भएको छ। बाँकी बचतकर्ताको बचत फिर्ताको लागि सञ्चालकऋणीको अचल सम्पत्ति लिलाम प्रक्रिया अघि बढाइएको थियो। लिलामी सूचना प्रकाशित गर्दासमेत बोलपत्र पर्न नआएको समितिले जनाएको छ। रोक्का सम्पत्ति लिलामी प्रक्रियामा सबैभन्दा बढी मागदाबी परेको छ ओरेन्टल कोअपरेटिभमा। ४ हजार २ सय ५९ जनाले ३ अर्ब १९ करोड मागदाबी गरेका छन्। त्यसमध्ये १ लाखभन्दा कम बचत हुने २ सय १९ जनाको शतप्रतिशत रकम फिर्ता भएको छ। गत भदौ १७ मा निलम्बित अध्यक्ष सुधीर बस्नेतबाट ८८ करोड बराबरको दायित्व घटाउने कार्ययोजना पेस भई कार्य अगाडि बढेको समितिले बताएको छ। साथै, सञ्चालक तथा ऋणी सदस्यहरूको चलअचल सम्पत्ति खोजी गरी रोक्का राखे र रोका रहेका जग्गाहरूको लिलामी प्रक्रिया अघि बढाइएको समितिले जनाएको छ। यस्तै स्टान्डर्ड सेभिङ एन्ड क्रेडिट कोअपरेटिभको १ सय ७५ जना बचत मागदाबीको ११ करोड रकममध्ये ८१ जनाको २ करोड ९७ लाख रुपैयाँ बचत फिर्ता भएको छ। बाँकी ९४ जना बचत मागदाबीको दाबी फिर्ताका लागि सञ्चालक तथा ऋणी सदस्यहरूको चलअचल सम्पत्ति रोक्का गर्ने र रोका रहेका जग्गाहरूको लिलामी प्रक्रिया अगाडि बढेको छ। यसैगरी, प्यासिफिक सेभिङ एन्ड इन्भेस्टमेन्ट कोअपरेटिभको ३ सय ५२ जनाको ४८ करोड माग दाबी परेको छ। जसमध्ये १ सय ८६ जनाको ३६ करोड बचत फिर्ता भएको छ। सञ्चालक तथा ऋणी सदस्यहरूको चलअचल सम्पत्ति खोजी गरी रोक्का राख्ने र रोक्का रहेका जग्गाहरूको लिलामी प्रक्रिया अघि बढाइएको समितिले जनाएको छ। यस्तै, प्रभु बचत तथा ऋण सहकारी संस्थामा १ सय ३८ जनाको १३ करोड २ लाख करोड बचत माग दाबी परेको छ। त्यसमध्ये २० जनाको ३३ लाख बचत फिर्ता भएको छ। यसका सञ्चालक तथा ऋणी सदस्यको चल, अचल सम्पत्ति रोक्का गर्ने र जग्गाहरूको लिलामी प्रक्रिया अगाडि बढेको बताइएको छ। पशुपति सेभिङ एन्ड क्रेडिट कोअपरेटिभलाई गत साउन १ गते समस्याग्रस्त घोषणा गरिएको थियो। यसको सम्पूर्ण शाखा कार्यालय सिल गरी सामग्री, श्रेस्ता जफत गरी कार्यालयमा ल्याई अभिलेखीकरण तथा अद्यावधिक गर्ने कार्य भइरहेको समितिले बताएको छ। सञ्चालक, कर्मचारी तथा ऋणी सदस्यहरूको चलअचल सम्पत्ति खोजतलास तथा रोक्का गर्ने कार्य भइरहेको छ। सञ्चालक तथा कर्मचारीहरूको बयान लिने काम भइरहेको छ। यसको बचत मागदाबीकर्ताको संख्या ९ सय ८४ छ। उनीहरूले ९८ करोड ७५ लाखको दाबी गरेका छन्। गत भदौ २५ गते समस्याग्रस्त घोषणा गरिएको शिवशिखर बहुउद्देश्यीय सहकारी संस्थाको अधिकार स्वतः निलम्बन भएको सूचना प्रकाशित भइसकेको छ। यसका ३६ वटा शाखा कार्यालय सिल गरी कागजात बरामद गर्ने कार्य निरन्तर रूपमा भइरहेको समितिले जनाएको छ। गत पुस १८ मा अनलाइनमार्फत माग दाबी अद्यावधिक गर्ने सूचना जारी गरिएको थियो। माघ ५ गतेसम्म १६ हजार ३ सय ६५ जनाले ६ अर्ब २७ करोड रकम मागदाबी गरेका छन्। यसका सञ्चालक, कर्मचारी, संस्था र सोही सहकारी संस्थासँग सम्बन्धन देखिएका कम्पनीहरूको चलअचल सम्पत्ति खोजतलास तथा रोक्का गर्ने कार्य भइरहेको समितिले जनाएको छ। यसैगरी, गत भदौ २५ मा समस्याग्रस्त घोषित तुलसी बहुमुखी सहकारी संस्थाका सम्पूर्ण शाखा कार्यालय सिल गरी कागजात बरामद गरिएको समितिले जनाएको छ। सञ्चालक, कर्मचारी, संस्था र सहकारी संस्थासँग सम्बन्धित देखिएका कम्पनीहरूको चलअचल सम्पत्ति खोजतलास तथा रोक्का गर्ने कार्य भइरहेको पनि समितिले जनाएको छ। यसमा ५ हजार ३ सय ८१ जना मागदाबीकर्ताले १ अर्ब ५७ करोड रकम अनलाइनमार्फत मागदाबी गरेका छन्। माघ ११ गते मात्रै समस्याग्रस्त घोषित हाम्रो नयाँ कृषि सहकारी संस्थाको भने अध्ययन भइरहेको समितिले जनाएको छ। सहकारीका थुप्रै समस्याहरू बोकेर सर्वसाधारण आउने गरेका छन्। अधिकांशबाट सहकारीले बचत फिर्ता नदिएको गुनासो आउँछ। यससँगै समस्याग्रस्त घोषणा भइसकेपछि भुक्तानीमा ढिलाइ भयो भन्ने गुनासोहरू आउँछन्। अझै ६ वटा सहकारीको छानबिन भइरहेको छ। वित्तीय पाटो अनुगमन गरिरहेका छौं। ती संस्थाको अवस्था कमजोर देखिए स्पष्टीकरण सोध्छौं। त्यसको जवाफ हेरेर मात्रै समस्याग्रस्त घोषणा गर्ने छौं। विभागले सहकारीका विकृति हटाउन काम गरिरहेको छ।टोलराज उपाध्याय, उपरजिष्टार तथा सूचना अधिकारी, सहकारी विभाग संघको कार्यक्षेत्रभित्र रहेकामध्ये १६ वटा समस्याग्रस्त सहकारी घोषणा भएका छन्। समस्याग्रस्त घोषणा भएकामध्ये तीनवटा सहकारीको राफसाफ भइसकेको छ। अधिकांश सहकारी नियमनमा चलेनन्। कतिपय सहकारी अनुभव नभएकाले चलाए। कतिपय खराब नियत राखेरै चलाए भने कतिपय राज्यको अनुदान लिने उद्देश्यले मात्रै दर्ता गर्ने र काम नगर्ने देखिए। बचतकर्ताको बचतलाई हिनामिना गर्ने सहकरीलाई दण्डित गर्नै पर्छ। यस्ता सहकारीलाई राज्यका निकायले कारवाही गरेमा मात्रै समस्याग्रस्तको संख्या कम हुन्छ। सबै सहकारी खराब छैनन्, राम्रा पनि छन्। तर, केही सहकारीमा विकृति देखिएकाले त्यसको प्रभाव र छिटाहरू सबैमा पर्न गएको छ।काशीराज दाहाल, अध्यक्ष, समस्याग्रस्त सहकारी व्यवस्थापन समिति एउटै व्यक्तिले ६७ वटा सहकारी सञ्चालन गरेका छन्। कसले किन र के प्रयोजनका लागि सहकारी सञ्चालन गरेको छ भनेर सरकारले अनुगमन गर्नुपथ्र्यो, त्यो गरेन। अर्बौं कारोबार गर्ने सहकारीको अनुगमन नगरिनु सरकारको लाचारी हो। रकम ठगेर भागेका सहकारीले सर्वसाधारणको तिर्नुपर्ने साँवा मात्रै ६५ अर्ब रुपैयाँ हाराहारी छ। यसरी ठग्नेमा कतिपय पार्टीका कार्यकर्ता भएर बसेका छन् भने कोही विदेश पलाएन भएका छन्। यति धेरै सहकारी पीडितको सम्बोधन नगर्नु भनेको पार्टीले संरक्षण गरेर नै हो। प्रतिवेदनले कागजको खोस्टो मात्रै दियो, पीडितको माग सम्बोधन गरेन। सरकारले सञ्चालकलाई कारबाही गरेर पैसा फिर्ता गर्न सकेन र गरेन भने हामी सहकारीमन्त्री, सहकारी सचिव, सहकारी विभागको रजिष्टार, समस्याग्रस्त सहकारी व्यवस्थापन समितिका अध्यक्षको सम्पत्ती असुलउपर गरेर लिन्छौं।  हरिशचन्द्र श्रेष्ठ, संयोजक, सहकारी बचतकर्ता संरक्षण, राष्ट्रिय अभियान"
किन गाउँसहर पसे बाँदर ?,"पोखरा महानगरपालिका१९ नम्बर वडा कार्यालयले बाँदर नियन्त्रण गर्न भन्दै हालै घर वरिपरिका रूख काट्न भन्यो। तर, उक्त कदमको आलोचनापछि मेरो रूख म काट्छु भन्ने अभियान रोकिएको छ। वडाको सूचनामा साबिक लामाचौर पुरुन्चौर क्षेत्र बाँदरबाट अति प्रभावित क्षेत्र भएको उल्लेख थियो। यो त बाँदरले दुःख दिएको एउटा प्रतिनिधि घटना मात्रै हो। यी जंगली जनावरले गाउँबस्तीदेखि सहरसम्म पसेर हैरानी दिइरहेका छन्। जंगलमा आहारा अभाव र मानिसको फेरिएको व्यवहारले गर्दा बाँदर सहरनजिक बस्न थालेको बताउँछन् वातावरणविद् डाबलराम भट्ट। सहर वरिपरि मन्दिरहरूमा खानेकुरा पाउन थाले। जंगलमा हिजोआज फलफूल भेटिँदैन। भएको पनि मान्छेले नै खाइदिन्छन्, उनी भन्छन्, सहरमा सहजै खानेकुरा पाउने भएकाले पनि बाँदरले सहर मन पराएको हो। सहरमा खाना फ्याक्ने क्रम बढेकाले पनि बाँदरलाई खानेकुरा पाउन सहज भएको भट्टको भनाइ छ। मानिसले पल्काएकै कारण बाँदर बस्तीमा छिर्ने गरेको बताउँछन् प्राणीशास्त्रका उपप्राध्यापक रामचन्द्र अधिकारी। अरू जनावरलाई संरक्षण गर्दैगर्दा बाँदर आफैं संरक्षित बनेर आए, अधिकारी भन्छन्, अर्को कारण भनेको मान्छेहरूले बाँदरलाई प्रशस्तै खानेकुरा उपलब्ध गराइदिए। जसले गर्दा उनीहरूले जंगलमा भोकै मर्नुपर्ने बाध्यता टर्यो। उनका अनुसार बाँदर अत्यन्तै अनुकूलित जनावर हो। उसले समयानुकूल आफ्नो आहारमा परिवर्तन गर्दै लगेको छ। भन्छन्, यसैले जंगली स्रोत नपाएको खण्डमा उसले घरभित्र पसेर अनाज तथा फलफूल चोरी गर्छ। सहरी क्षेत्रमा बाँदरले मागेरै पनि आफ्नो पेट पाल्ने गरेको छ। बाँदरको बानीबेहोरा र स्वभाव पनि परिवर्तन हुँदै आएको अधिकारीको ठम्याइ छ। पहिले बाँदर जंगलका कन्दमूलमै निर्भर हुन्थ्यो। मान्छेसँग टाढै रहन्थ्यो। तर, विस्तारै मान्छेका बालीमा पल्क्यो। मान्छे स्वयंले खानेकुरा दिन थालेपछि ऊ मानिससँग डराउन छोड्यो। बरु उल्टै आक्रमक रूपमा प्रस्तुत हुँदै लुटेर खान थाल्यो। समात्दै जंगलमा छाड्दै धनुषाको बटेश्वर गाउँपालिका१ नम्बर वडा कार्यालयले भारतको मथुराबाट अनुभवी टोली झिकाएर बाँदर धपाउने अभियान थालेपछि चित्रपुरका बासिन्दालाई केही राहत भएको छ। एक महिना अवधिमा करिब ५ सयवटा समातेर जंगलमा छाडिएको वडाध्यक्ष अशोककुमार महतो सुनाउँछन्। पहिले केरा, मुमफली, चनालगायत खानेकुरा दिएर बाँदरलाई लोभ्याइन्छ। त्यसपछि पिंजरा राखेर त्यसमा फलफूल दिइन्छ। भित्र पसेपछि बन्द गरी गाडीमा राखेर जंगलको सुरक्षित स्थानमा छाडिने मथुराका भुला कुसेरीको भनाइ छ। चुरेका जंगलमा शिकार गर्दा जनावर लोप हुनु र पानीको मुहान सुक्दै जानुले बाँदर, बँदेल, नीलगाई खेतबारी र बस्ती पसेको मिथिला वाइल्ड लाइफ ट्रस्टका प्रमुख देवनारायण मण्डल बताउँछन्। प्राकृतिक रूपमा चितुवा, अंजिगर, हुडार, हाइनालगायत जीवजन्तु जो यी जनावरका बच्चालाई मारेर खान्थे। तर, ती जनावर जंगलबाट लोप भयो। त्यसले उसका बच्चा हुर्कँदै ठूलो हुँदै गयो। संख्या घटेन, उनी भन्छन्, चुरेमा पानीको स्रोत पनि सुक्दै गयो। त्यसले ती जनावरहरू चुरे छोड्न बाध्य भएर तलतिर मधेसका गाउँघर र खेतबारीमा झरे। मधेस प्रदेश वन निर्देशनालयका वन संरक्षण एवं व्यवस्थापन शाखाका प्रमुख सुजितकुमार झा वन्यजन्तु बस्ती पस्नुको मुख्य कारण वन क्षेत्र घट्नु रहेको बताउँछन्। चुरे र जंगलतिर पहिलेजति खाना पाइँदैन। जहाँ किसानले खेतबारीमा फलफूलको रूख लगाएका छन्, त्यहाँ उनीहरू सिफ्ट भएर आउँछन्, उनी भन्छन्, पहिले जंगलमा हर्रो, बर्रो, आँप, अम्बालगायत फल प्रशस्त पाइन्थ्यो। तर, ती बोटबिरुवा काटिँदै गए। व्यापक वन फडानी भयो। त्यसकै प्रभाव देखिन्छ यो सबै। डिभिजन वन कार्यालय धनुषाका अधिकृत अजयकुमार मिश्रका अनुसार जंगल जति घट्छ त्यति वन्यजन्तु अन्योलमा पर्छ। सुरुमा बन मासेर पूर्वपश्चिम राजमार्ग बनाइयो। जुन हात्ती, बाघ, चितुवा, भालुलगायत सबै वन्यजन्तुको करिडोर थियो। पछि वन्यजन्तुलाई डिस्टर्ब हुने गरी जहाँतहीँ बस्ती बसाइयो, उनी भन्छन्। बाँदरले सधैं पीडितहेटौंडा१० स्थित भुटनदेवी मन्दिर आसपास बाँदरले दुःख दिन थालेको दुई दशक नाघ्यो। घरको छतमा केही राख्न पाउँदैन। कपडासमेत च्यातिदिन्छ, स्थानीय प्रीतम तामाङ भन्छन्, बाँदरको कारण हामी सधैं पीडित छौं। वडाध्यक्ष फुर्वा लामाका अनुसार बाँदर नियन्त्रण हुँदै गएको छ। दुई वर्षदेखि नियन्त्रणको काम गरिरहेको उनको भनाइ छ। तर, नगरपालिकाले बाँदर जंगलबाट गाउँ हुँदै सहर केन्द्रित हुन थालेको छ। हेटौंडा १४, १५, ९ नम्बर वडाका बासिन्दा पनि वर्षौैंदेखि पीडित छन्। विभिन्न पालिकाले अन्यत्र स्थानान्तरण गर्ने, लखेट्ने र बन्दुक पड्काएर तर्साउने काम गर्दै आएका छन्। बाँदरको संख्या मात्र बढेको र उपयोग हुन नसकेकाले संख्या नियन्त्रण हुन नसकेको वातावरणविद् भट्टको भनाइ छ। यसका लागि बाँदर उपयोग गर्ने देशहरूमा पठाउन सकिन्छ, उनी भन्छन्, बाँदरलाई आवश्यक खाद्यान्नभन्दा बढी संख्या भएको एकिन भए विकसित देशहरूमा कलिङ गर्ने (मार्ने) काम पनि गरेको देखिन्छ। बागमती प्रदेश सरकारले पशुपतिनाथ मन्दिरलगायत क्षेत्रमा ठूलो आवाज पड्काएर नियन्त्रणको प्रयास गरेको थियो। बाँदर बढी भएको केही क्षेत्रमा हामीले स्थानीय पालिकाहरूलाई बजेट दिएर नियन्त्रणको प्रयास गर्यौं, कृषि तथा पशुपन्छी विकास मन्त्रालय बागमती प्रदेशका सूचना अधिकारी अनुप अधिकारी भन्छन्, तर पछि ठूलो आवाजसँग पनि बानी परेर बाँदर डराउन छाड्यो। हाल कार्यक्षेत्रभित्र नपर्ने भएकाले थप कार्यक्रम सञ्चालन नभएको उनको भनाइ छ। महानगरमा हैरानी पोखरा महानगरपालिकामा बाँदरले खेतीबाली खाने र घरमै पसेर चिर्थोनेसम्म घटना भएका छन्। ११, १३, १६, १८, १९, २०, २१, २२, २७, २८, ३१, ३२, ३३ लगायत वडामा बाली खाएर दुःख दिएको महानगरपालिकाको कृषि महाशाखा प्रमुख मनहर कडरियाको भनाइ छ। बाँदरको समस्या धेरै भएकाले यस विषयमा राज्यले उपयुक्त निकास दिनुपर्ने माग गर्छिन् पोखरा१९ लामाचौरकी जानबी आचार्य। अन्नबाली खानेमात्र होइन बच्चा घरमा एक्लै छाड्दा कोपर्छ कि भन्ने समेत चिन्ता लाग्छ। घरभित्रको लसुन, गाँजरसमेत टोकेर फ्याक्ने गर्छ, उनी भन्छिन्। महानगरले भने प्रभावित क्षेत्रमा बाँदरले मन नपराउने खेती गर्न सुझाएको छ। बनमा भने बाँदरले मन पराउने फलफूललगायत बाली लगाउने महानगरको योजना छ। बाँदरले बाली नोक्सान गरेपछि क्षतिपूर्तिका लागि कास्कीका किसानले सर्वोच्च अदालतमा मुद्दा हालेका थिए। संरक्षणविद् डा हुम गुरुङ बस्तीसम्म आउनबाट रोक्न जंगलछेउ बाँदरले मन पराउने बाली लगाउनुपर्ने बताउँछन्। आहारा खोज्दै सहरतिर कर्णालीका सहरी क्षेत्र र राजमार्ग आसपास बाँदरले दुःख दिन थालेका छन्। तर, यसको कारणबारे खासै चासो दिएको देखिँदैन। यी जनावर विद्युत्, टेलिफोन र इन्टरनेटका तारमा चढ्ने, घरका छतमा पुग्ने, घरभित्रै पसेर खानेकुरा खाइदिने र सामान तोडफोड गरिदिने गरेका छन्। अर्कोतर्फ मानिससँग जिस्कने, आक्रमण नै गर्न खोज्ने, बालबालिका र वृद्धवृद्धालाई झम्टिने, बारीमा लगाएको तरकारी र फलफूल खाइदिने, उखेल्ने तथा सामानहरू नै खोस्नेलगायतका समस्याले मानिस त्रसित मात्र छैनन्, बाँदरको आतंकले हैरान भइरहेको अवस्था छ। यसमा मुख्य तीन कारण रहेको विज्ञहरू बताउँछन्। पहिलो, पहाडी र ग्रामीण बस्तीबाट मानिस सहर छिर्नु र त्यहाँ उत्पादन नभई जग्गा बाँझो भएकाले आहाराको अभावमा बाँदर सहर पस्न थालेका हुन्। दोस्रो, जंगलमा चितुवाको संख्या बढेर शिकार गर्न थालेपछि सुरक्षित ठाउँ खोज्दै बाँदर सहर तथा मानव बस्तीमा छिर्न थालेको विज्ञको भनाइ छ। तेस्रो, जंगलमा पाइने फलफूल मासिएको र सहरका मानिसले नै खानेकुरा दिएर पल्काउन थालेकाले पनि बाँदरले सहर मन पराउन थालेका हुन्। पहाडबाट सुविधा खोज्दै मानिसहरू सहर पसे। त्यहाँको जग्गा बाँझो भएर अन्नबाली उत्पादन नभएपछि बाँदरले चोरेर खान पाएनन्। जंगलमा पनि बाँदरले खाने फलफूल हराउँदै गए, बर्दिया राष्ट्रिय निकुञ्जका पूर्वसंरक्षण अधिकृत रमेश थापा भन्छन्, आहाराको अभाव हुन थालेपछि बाँदर पनि मानिससँगै सहरतिर पस्न थाले। उनका अनुसार परम्परागतदेखि नै बाँदर घना जंगलभन्दा पनि मानव बस्ती आसपासको जंगलमा बस्दै आएको जनावर हो। बाँदर सहर पस्नुका धेरै कारण छन् थापा भन्छन्, सहरका मान्छेले नै बाँदरलाई पल्काएका छन्, बाँदरलाई केरा, बिस्कुट र अन्य फलफूल खान दिन्छन्। खान पाइने भएपछि बाँदरलाई पनि सहर नै मन पर्न थाल्यो। अर्कोतर्फ चितुवाको मुख्य आहारा बाँदर हो। चितुवाले जंगलमा शिकार गर्न थालेपछि बाँदरहरू सुरक्षित ठाउँ खोज्दै सहर पस्न थालेको बर्दिया राष्ट्रिय निकुञ्जका संरक्षण अधिकृत पुरुषोत्तम वाग्लेको भनाइ छ। भन्छन्, चितुवाको संख्या वृद्धि भएको छ। चितुवाले आक्रमण गर्ने भएकाले पनि बाँदर सुरक्षित ठाउँ खोज्दै जंगलबाट सहर र मानव बस्तीमा पस्न थालेका हुन्। आवश्यक आहाराको व्यवस्थापन गर्न सके बाँदर जंगलमा नै फिर्ता हुने सरोकारवालाको बुझाइ छ। उनीहरूले यसका लागि जंगलमा वर, पीपल, अम्बा, चिउरीलगायत विभिन्न प्रकारका फलफूल र बिरुवा रोप्नुपर्ने बताएका छन्। कुकाठ र झाडी फडानी गुल्मीको रेसुंगा नगरपालिका१ नम्बर वडा कार्यालयले बाँदर र जंगली जनावरले सास्ती दिएको गुनासो आएपछि कुकाठ र झाडी फडानी सुरु गरेको छ। यस वर्ष आर्दश बोर्डिङदेखि २ नम्बर वडा कार्यालयको सिमानासम्म फडानी गरिएको हो। वडा कार्यालयले गत वर्ष ४५ दिन बाँदर हेरालु राखेर ३० हजार भुक्तानी गरेको थियो। त्यसबाट कुनै राम्रो प्रतिफल नआएपछि यस आर्थिक वर्ष कुकाठ, बाँस र झाडी फडानी गरी नागरिकलाई सहजता दिने उद्देश्य रहेको वडाध्यक्ष रामप्रसाद पन्थीको भनाइ छ। जसका लागि ७० हजार विनियोजन गरिएको छ। यससँगै छोराछोरीलाई विद्यालय आवतजावत र बारीमा तरकारी रोप्न थप सहज हुने अपेक्षा लिएको स्थानीयवासी सुन्तली कामी बताउँछिन्। पहिले घनघोर झाडी र रूखका कारण पारी गाउँ देख्न, छोराछोरी स्कुल पठाउन मुस्किल पथ्र्यो, उनी भन्छिन्, वडाले झाडी र कुकाठको फडानी गरेपछि बस्तीसंगै मेरो मनसमेत उज्यालो बनेको छ। झाडी र कुकाठका कारण बाँदरले हैरानी र धपाउन समेत मुस्किल परेको स्थानीय शान्ता पन्थीको भनाइ छ। जग्गासमेत बाँदरका कारण बाँझो राख्नुपर्ने अवस्था आएको स्थानीय उमाकान्त पन्थी बताउँछन्।  कृष्ण सारु मगरहेटौंडा, ललितबहादुर बुढासुर्खेत, कृष्णमणि बरालपोखरा, गोविन्द महतो जनकपुरधाम, माधव काफ्लेविराटनगर, मनोज कार्की गुल्मी"
सरकारलाई विश्वप्रकाशको प्रश्न : रुससँग संवाद गर्न क्षमता र लेभल छ कि छैन ?,"काठमाडौं : नेपाली कांग्रेसका महामन्त्री विश्वप्रकाश शर्माले रुसी सेनामा भर्ना भएका नेपालीलाई स्वदेश फर्काउन सरकार चुकेको बताएका छन्। आइतबार प्रतिनिधिसभाअन्तरगतको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा शर्माले नेपाली युवाहरूलाई स्वदेश फर्काउन रुसी सरकारसँग संवाद गर्न क्षमता र लेभल सरकारसँग छ कि छैन? भन्दै प्रश्न समेत गरे। समिति सदस्य समेत रहेका शर्माले रुसी सेनामा रहेका नेपालीलाई कुटनीतिक पहल गरि नेपाल फिर्ताको वातावरण बनाउन र रुसी सेनामा रहेका नेपालीको अवस्थाका बारेमा समेत जानकारी लिनुपर्ने उल्लेख गरे। उनले रुसी सेनामा भर्ना भएका नेपालीमाथि दुर्व्यवहार भइरहेको भन्दै उनीहरूलाई स्वदेश फर्काउन सरकार असफल भएको बताए। उनले सरकारले हालसम्म नेपालस्थित रुसी राजदूतलाई बोलाएर संवाद गर्न बाहेक अन्य पहल केही गर्न नसकेको आरोप लगाए। उनले प्रश्न गर्दै भने,'रुससँग संवाद गर्न कूटनीतिक पहल ,क्षमता र लेभल सरकारसँग छ कि छैन?' उनले रसियामा गएर सेनामा भर्ना भएका नेपाली युवाहरूको उद्दार गर्ने विषयमा सरकार गम्भीर बन्नैपर्ने बताए। विपद् परेको बेलाबाहेक अन्य अवस्थामा जनताले सरकार नखोज्ने भन्दै सरकार छ भन्ने कुराको अनूभूति गराउन लागि रसिया गएका नेपालीको उद्दारका लागि सरकार गम्भीर बन्नुपर्नेमा जोड दिए। उनले रुसी सेनामा गएका नेपाली युवाको यकिन तथ्यांकसमेत सरकारसँग नभएको गुनासो गरे।"
"प्रधानमन्त्रीले फेरि भनेतत्कालै मन्त्रिपरिषद् हेरफेर हुन्छ, कांग्रेस भन्छ  मन्त्री फिर्ता हुँदैनन्","कांग्रेस केन्द्रीय सदस्य रामहरि खतिवडा भने मन्त्री हेरफेरको विषयमा प्रधानमन्त्रीले गियर लगाउन नजानेको हो कि अथवा मन्त्री हिँड्न नजानेको त्यसमा क्लियर नदेखिएको बताउँछन्। काठमाडौं : प्रधानमन्त्री पुष्पकमल दाहाल प्रचण्डले छिट्टै मन्त्रिपरिषद् हेरफेर हुने घोषणा पुनः गरेका छन्। सोनाम ल्होसारको अवसरमा शनिबार काठमाडौंमा आयोजित कार्यक्रममा प्रधानमन्त्री दाहालले मन्त्रिपरिषद् हेरफेर गरेर सरकारलाई गति दिने घोषणा गरे। तर, गठबन्धनका अरू दल भने तत्कालै मन्त्रिपरिषद् हेरफेरको पक्षमा छैनन्। कांग्रेस महासमिति बैठकपछि मात्रै मन्त्रिपरिषद् हेरफेरका पक्षमा छ भने एकीकृत समाजवादी लगायतका अरू दलमा त्यसबारे छलफल पनि नभएको नेताहरू बताउँछन्। अब छिट्टै मन्त्रिपरिषद् पुनर्गठन हुन्छ, प्रधानमन्त्री दाहालले सोनाम ल्होसारको कार्यक्रममा भने, पहिलो प्राथमिकता बागमती प्रदेशको तामाङ समुदायको जनप्रतिनिधिलाई मन्त्री बनाइनेछ। अब संघको मन्त्रिपरिषद् पुनर्गठन त हुन्छै हुन्छ। पुनर्गठन हुनेबित्तिकै तामाङ समुदायबाट मन्त्री बन्छन्। तर, गठबन्धनको अर्को दल कांग्रेसको ध्यान भने मन्त्रिपरिषद् हेरफेरभन्दा महासमिति बैठकमा केन्द्रित छ। कांग्रेसले महासमितिको बैठकमा मन्त्री हेरफेरको विषय एजेण्डा नै बनाउने तयारी गरेको छ। कांग्रेसले महासमिति बैठक फागुन ७ गतेदेखि १० गतेसम्म काठमाडौंमा हुँदै छ। सबै परिस्थिति एकातिर भए पनि महासमिति बैठकअघि आफ्नो पार्टीबाट सरकारमा सहभागी भएकालाई फिर्ता बोलाउने पक्षमा अहिले कांग्रेस देखिँदैन। बालुवाटारमा हुने गठबन्धनको बैठकमा सभापति देउवा भन्ने गर्छन्, कम्तीमा २ वर्षका लागि तपाईँहरूलाई पठाइएको हो भनिएको छ। एक वर्षमै कसरी बोलाउने कुरा गर्नुहुन्छ ? बोलाउँदा कसलाई बोलाउने ? नयाँ पठाउँदा कसलाई पठाउने ? यो विषयमा पार्टीमा सल्लाह गर्नुपर्छ। सरकार एक वर्ष पुगेदेखि नै प्रधानमन्त्री दाहालले मन्त्रिपरिषद् हेरफेरको कुरा गर्दै आएका छन्। सरकारले कुनै रिजल्ट दिने काम गर्न सकेन भन्ने आरोप लगाउँछ। त्यतिबेला प्रधानमन्त्री प्रचण्ड सार्वजनिक समारोहमा भन्छन्, सरकार हेरफेर गर्नुनै पर्ने भएको मैले देखेको छु। छिट्टै सरकार परिवर्तन हुन्छ। अर्कोतिर, राष्ट्रियसभा निर्वाचन परिणामले राष्ट्रिय राजनीतिमा नयाँ मोड आएको छ। कांग्रेससँगको गठबन्धनबारे गम्भीर समीक्षा गर्नुपर्ने अवस्थामा पुगेको माओवादी नेताहरूले बताएका थिए। माओवादीका उपमहासचिव वर्षमान पुनले कांग्रेसले आहरूको विश्वास गुमाएको टिप्पणी दिँदै हिँडे। हरेक पटकका निर्वाचनमा आफूहरूले कांग्रेसलाई सहयोग गरेको तर कांग्रेसले सोहीअनुरूप नगरेको भन्दै पुनले। कांग्रेसबाटै धोका खाइराख्ने विषयमा सोच्ने बेला भएको छ। भनेका थिए। यद्यपि प्रधानमन्त्री दाहालले भने औपचारिक रूपमा कोशीका विषयमा अहिलेसम्म प्रतिक्रिया दिएका छैनन्। प्रधानमन्त्री केही मन्त्रीसँग बेस्सरी असन्तुष्ट नै भएको भडाँस बेला बखत पोख्ने गर्छन्। कुन मन्त्री र कुन मन्त्रालयसँग उनि असन्तुष्ट छन् त्यो भने उनले आजसम्म खुलाएका छैनन्। कांग्रेस केन्द्रीय सदस्य रामहरि खतिवडा भने मन्त्री हेरफेरको विषयमा प्रधानमन्त्रीले गियर लगाउन नजानेको हो कि अथवा मन्त्री हिँड्न नजानेको त्यसमा क्लियर नदेखिएको बताउँछन्। कांग्रेसको हकमा महासमिति बैठक अगाडि सरकारमा भएका मन्त्रीलाई फिर्ता बोलाउने पक्षमा छैन, खतिवडा भन्छन्, महासमितिको बैठकमा यो एजेण्डाको रूपमा जान्छ। त्यसपछि पार्टीले एउटा धारणा बनाउँछ। त्यसो त प्रधानमन्त्रीलाई विशेषाधिकार दिइए पनि उनि आफ्नो इच्छाले सरकार हेरफेर गर्न सकेका छैनन्। गठबन्धनभित्रका प्रमुख दलको सल्लाह बिना उनि आफूखुसी अगाडि बढ्ने पक्षमा छैनन्। सत्ता गठबन्धनको अर्को प्रमुखदल एकीकृत समाजवादी पार्टीका प्रवक्ता जगन्नाथ खतिवडा भने सरकार हेरफेरको विषयमा पार्टीभित्र कुनै विषय नै नउठेको बताउँछन्।यो विषयमा पार्टी अध्यक्षज्यूले कुनै कुरा उठाउनुभएको छैन।हाम्रो पार्टीको महाधिवेशन अगाडि सरकार हेरफेरको विषयमा पार्टीले कुनै धारणा बनाउँदैन। प्रधानमन्त्री दाहालले भने यसअघि राष्ट्रियसभाको निर्वाचनपछि मन्त्री फेर्ने मनस्थिति बनाएका थिए। प्रधानमन्त्रीनिकट स्रोतका अनुसार मन्त्री हेरफेरमा कांग्रेसको कुरा अर्थमन्त्री फेर्ने भए गृहमन्त्री पनि बदल्नुपर्ने भन्ने छ। गठबन्धनभित्र कांग्रेसले गृह लिन चाहेको अनौपचारिक प्रस्ताव राखेको छ। कांग्रेसका अर्का एक नेता भन्छन् महासमिति बैठकलगत्तै सरकार बजेटको तयारीमा लाग्ने समय आउँछ। त्यो अवस्थामा अर्थमन्त्री डा प्रकाशशरण महतलाई फिर्ता बोलाउने पक्षमा सभापति देउवा छैनन्। मन्त्री फेरिहाल्ने विषयमा अर्कातिर नेतृत्वमा आलोपालो सहमतिको विषयले पनि रोकेको देखिन्छ। जतिबेला ७ दलको सहमति भएर प्रचण्ड प्रधानमन्त्री बने प्रचण्डले दुई वर्ष सरकार चलाएपछि नेकपा एकीकृत समाजवादी र नेपाली कांग्रेसले डेढडेढ वर्ष नेतृत्व लिएर सरकार चलाउने गठबन्धनभित्र एक किसिमको सहमति भएको भनिएको थियो। त्यसैले पनि गठबन्धनका प्रमुख दल मन्त्रीहेरफेरका विषयमा मौन प्रायः देखिएका छन्।"
सरकारलाई विश्वप्रकाशको प्रश्न : रुससँग संवाद गर्न क्षमता र लेभल छ कि छैन ?,"काठमाडौं : नेपाली कांग्रेसका महामन्त्री विश्वप्रकाश शर्माले रुसी सेनामा भर्ना भएका नेपालीलाई स्वदेश फर्काउन सरकार चुकेको बताएका छन्। आइतबार प्रतिनिधिसभाअन्तरगतको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा शर्माले नेपाली युवाहरूलाई स्वदेश फर्काउन रुसी सरकारसँग संवाद गर्न क्षमता र लेभल सरकारसँग छ कि छैन? भन्दै प्रश्न समेत गरे। समिति सदस्य समेत रहेका शर्माले रुसी सेनामा रहेका नेपालीलाई कुटनीतिक पहल गरि नेपाल फिर्ताको वातावरण बनाउन र रुसी सेनामा रहेका नेपालीको अवस्थाका बारेमा समेत जानकारी लिनुपर्ने उल्लेख गरे। उनले रुसी सेनामा भर्ना भएका नेपालीमाथि दुर्व्यवहार भइरहेको भन्दै उनीहरूलाई स्वदेश फर्काउन सरकार असफल भएको बताए। उनले सरकारले हालसम्म नेपालस्थित रुसी राजदूतलाई बोलाएर संवाद गर्न बाहेक अन्य पहल केही गर्न नसकेको आरोप लगाए। उनले प्रश्न गर्दै भने,'रुससँग संवाद गर्न कूटनीतिक पहल ,क्षमता र लेभल सरकारसँग छ कि छैन?' उनले रसियामा गएर सेनामा भर्ना भएका नेपाली युवाहरूको उद्दार गर्ने विषयमा सरकार गम्भीर बन्नैपर्ने बताए। विपद् परेको बेलाबाहेक अन्य अवस्थामा जनताले सरकार नखोज्ने भन्दै सरकार छ भन्ने कुराको अनूभूति गराउन लागि रसिया गएका नेपालीको उद्दारका लागि सरकार गम्भीर बन्नुपर्नेमा जोड दिए। उनले रुसी सेनामा गएका नेपाली युवाको यकिन तथ्यांकसमेत सरकारसँग नभएको गुनासो गरे।"
माओवादी केन्द्रको केन्द्रीय कमिटी बैठक बस्दै,काठमाडौं : सत्तारुढ दल नेकपा (माओवादी केन्द्र) को केन्द्रीय कमिटी बैठक आज बस्दैछ । बिहान ११ बजेबाट राष्ट्रिय सभा गृहमा सुरु हुने बैठक दुई दिन चल्नेछ। माओवादी केन्द्रका प्रवक्ता अग्नि सापकोटाका अनुसार केन्द्रीय कमिटीको बैठकको पहिलो दिन जनतासँग माओवादी विशेष अभियानको समिक्षा र दोस्रो दिन विधानका बारेमा छलफल हुनेछ। बैठकमा नेतृत्व चयनका प्रक्रियाका साथै अन्य पार्टीभित्रको व्यवस्थालाई विधानमा कसरी समेट्ने भन्ने बारेमा बैठकमा छलफल हुनेछ। बैठकमा समसामयिक राजनीति विषयवस्तुमा पनि छलफल हुनेछ । माओवादीले फागुन १ देखि ३ गतेसम्म विधान सम्मेलनको आयोजना गरेको छ।
भ्रष्टाचार नियन्त्रणका लागि राजनीतिक प्रतिबद्धता हुनुपर्छ : राष्ट्रपति,"काठमाडौं : राष्ट्रपति रामचन्द्र पौडेलले भ्रष्टाचारको नियन्त्रणका लागि राजनीतिक प्रतिबद्धता हुनुपर्ने बताएका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आज आयोजित कार्यक्रममा पौडेलले जनमुखी विकासबाट मात्र नागरिकमा सकरात्मक सन्देश जाने दाबी गरेका हुन्। उनले आयोगले भ्रष्टाचार नियन्त्रण गर्न पुर्याएको योगदान गरेको बताए। उनले साना कसुरदार मात्र नभई ठूला प्रकृतिका कसुरदारलाई समेत ध्यान दिएर कानुनको दायरामा ल्याउन पछि पर्न नहुने उल्लेख गरे। उनले अख्तियारले मुद्दा दायर गर्दा आग्रह र पूर्वाग्रह नभई अगाडि बढाउनुपर्ने धारणा राखे। पौडेलले भने, शासन प्रणाली जति पारदर्शी र जवाफदेही हुन्छ भ्रष्टाचार न्यूनीकरणको सम्भावना त्यति नै हुने भएकाले सार्वजनिक निकायका हरेक काम, कारवाही र निर्णय पारदर्शी हुनुपर्छ भन्ने कुरामा सबैको ध्यानाकर्षण गराउन चाहन्छु, नेपाली जनताको ठूलो वलिदान र संघर्षबाट ल्याएको सङ्घीय लोकतान्त्रिक गणतन्त्रको मर्म र भावना पनि यही हो। सुशासन लोकतन्त्रको प्राण वायु भएको उल्लेख गर्दै उनले भ्रष्टाचार नियन्त्रण अनिवार्य सर्त रहेको धारणा राखे। उनले भ्रष्टाचारविरुद्धको अभियानमा सक्रियतापूर्वक सहभागी भई हातेमालो गर्नसमेत आग्रह गरे। राष्ट्रपति पौडेलले भने,मुलुकको नीति र कानुन निर्माण, विकास व्यवस्थापन र नागरिकहरूको आधारभूत सेवा प्रवाहमा संलग्न अख्तियार प्राप्त अधिकारीहरूलाई प्रचलित नीति र कानुनबोजिम निर्धक्कसाथ विवकेशील निर्णय र कार्यसम्पादन गर्न अनुकुल वातावरणको सिर्जना गर्नुपर्ने चुनौतीसमेत यस आयोग तथा सम्बन्धित निकायका सामु देखापरेको छ । उनले मुलुकको हितका लागि आफ्नो जीवनशैली सरल, इमान्दार पारदर्शी बनाउनु आवश्यकता रहेको बताए। महालेखाको प्रतिवेदनमा बेरुजु बढ्नु दुखद भएको उल्लेख गर्दै उनले यस्ताखालका गतिविधि हटाउन राज्यसंयन्त्र चनाखो हुनुपर्ने धारणा राखे।"
भन्सारका कर्मचारीलाई अर्थमन्त्रीको निर्देशन  कामकाजलाई चुस्त बनाउनुहोस्,झापा : अर्थमन्त्री डा प्रकाशशरण महतले भद्रपुर भन्सार कार्यालयको निरीक्षण गरेका छन् । आइतबार बिहान झापा आएका अर्थमन्त्री डामहतले नेपालभारत सीमा नाका भद्रपुरस्थित मेची पुलसँगै भन्सार कार्यालयको निरीक्षण गरेका हुन् । उनले भन्सारको वर्तमान विषय वस्तुको बारेमा जानकारी लिएका थिए । निरीक्षणमा पुगेका डामहतलाई यहाँका सरोकारवाला पक्षले भन्सारले अधिग्रहण गर्न लागेको जग्गाको बाँकी मुआब्जा रकम निकासा र भारततर्फको गलगलिया भन्सार कार्यालयको स्तोरन्नतिका लागि तत्काल पहल गरिदिन आग्रह गरेका छन् । छोटीबाट मूल भन्सारमा स्तोरन्नति गरिएको भद्रपुर भन्सारको भौतिक संरचना अझै निर्माण हुन नसकेको र अधिग्रहण गर्न लागेको जग्गाको मुआब्जा रकम कुल ६१ करोडमध्ये १० करोड रकम मात्र उपलब्ध भएकोले बाँकी रकम तत्काल निकासा गरिदिन अर्थमन्त्री डामहतको ध्यानाकर्षण गराइएको भद्रपुर ५ नम्बर वडा अध्यक्ष बन्धु कार्कीले जानकारी दिए । अर्थमन्त्रीले त्यसका लागि छिट्टै पहल गर्न आश्वासन दिएको उनले बताए । निरीक्षण कार्यक्रममा भद्रपुर नगर प्रमुख गणेश पोखरेलसहित उद्योगी तथा व्यापारीहरूको सहभागिता रहेको थियो । भद्रपुर भन्सारको निरीक्षण पश्चात् अर्थमन्त्री डा महत आन्तरिक राजश्व कार्यालय झापाको समेत निरीक्षण गर्दै कामकाजलाई चुस्त दुरुस्त बनाउन कर्मचारीहरूलाई निर्देशन समेत दिएका थिए । उनी मेची भन्सार कार्यालय काँकडभिट्टाको निरीक्षण र दमक महोत्सवको उद्घाटन गर्ने कार्यक्रम रहेको जनाइएको छ ।
प्रचण्डको दाबी : ठूला भ्रष्टाचारका घटनालाई सरकारले अनुसन्धानको दायरामा ल्याइरहेको छ,"काठमाडौं : प्रधानमन्त्री पुष्पकमल दाहाल प्रचण्डले ठूला भ्रष्टाचारका घटनालाई सरकारले छानबिन तथा अनुसन्धानको दायरामा ल्याइरहेको दाबी गरेका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आज आयोजित कार्यक्रममा प्रधानमन्त्री प्रचण्डले सरकारी जग्गा हडप्ने, व्यक्तिगत नाममा कायम गर्नेहरूलाई छानविन अनुसन्धान गरिरहेको बताएका हुन्। सरकारले ठूला भ्रष्टाचारका घटनालाई छानबिन तथा अनुसन्धानको दायरामा ल्याइरहेको छ। सरकारी जग्गा हडप्ने, व्यक्तिगत नाममा कायम गर्नेहरूलार्इ छानविन अनुसन्धान गरिरहेको छ। किप्टोकरेन्सी कारोवारी, हुन्डी कारोवारी, सुन तस्कर र सहकारी लगायतका क्षेत्रमा भएका ठगीलार्इ कारवाहीको दायरामा ल्याएको छ।प्रचण्डले भने, सार्वजनिक सेवा प्रवाहमा देखिएका विकृति, विसंगति, ढिलाइ, अनियमितता नियन्त्रण गरी सार्वजनिक सेवा प्रवाहमा जनताले भोग्नुपरेको सास्ती हटाउन सरकार लागिरहेको छ। उनले भ्रष्टाचारलार्इ निर्मम तवरले अन्त्य नगरी देशको समग्र विकासको परिकल्पना गर्न नसकिने बताए। भ्रष्टाचार एकातिर देशको विकास प्रगतिमा बाधक बनेको छ भने अर्कोतर्फ यसले राष्ट्रिय मूल्य स्खलित गरेको छ र ब्यक्ति वा परिवार विशेष पुँजी थुप्रिएर सामाजिक संरचनामा वर्गीय खाडल पैदा गरेको छ। यसका लागि राज्यका जिम्मेवार निकायहरूको निष्पक्ष क्रियाशिलता, अग्रसरता र जनतामा भ्रष्टाचारविरोधी साझा चेतनाको विकास हुन जरूरी छ।प्रचण्डले भने, हाम्रा पारिवारिक र सामाजिक संरचनामा सदाचारी संस्कार प्रवर्द्वन गर्न आवश्यक छ। सार्वजनिक निकायहरूमा पारदर्शिता र जन उत्तरदायित्वको संस्कार विकास गर्न ढिलाइ भइसकेको छ। भ्रष्टाचारका विरूद्ध वर्तमान सरकार हदैसम्म निर्मम हुने उनको भनाई छ।जनतालाई प्रत्यक्ष सेवा प्रदान गर्ने सार्वजनिक निकायहरुमा शीघ्रता, स्वच्छता र पारदर्शिता कायम गर्ने हेतुले नेपाल सरकारले सेवा प्रवाहमा सूचना प्रविधिको अधिकतम प्रयोगमार्फत सेवा प्रदायक र सेवाग्राहीबीचको प्रत्यक्ष सम्पर्क घटाई ढिलासुस्ती तथा अनुचित लेनदेनलाई न्यूनीकरण गर्न लागिपरेको छ। भ्रष्टाचारका विरूद्ध वर्तमान सरकार हदैसम्म निर्मम हुने कुरा समेत आजको यस महत्वपूर्ण अवसरमा दोहोर्याउँछु।प्रचण्डले भने,नेपाल भ्रष्टाचार विरूद्धको संयुक्त राष्ट्रसंघीय महासन्धिको पक्ष राष्ट्र रहेकोले भ्रष्टाचार विरुद्धको विश्वव्यापी प्रयासमा ऐक्यबद्धता प्रकट गर्दै राष्ट्रिय प्रतिवद्धता पूरा गर्न नेपाल सरकार दृढसंकल्पित छ। यसै सिलसिलामा महासन्धिमा उल्लिखित विषयको पूर्ण कार्यान्वयनका लागि हाल प्रचलनमा रहेको भ्रष्टाचार निवारण ऐन र अख्तियार दुरूपयोग अनुसन्धान आयोग ऐनमा समसामयिक सुधार गरी यसै वर्षभित्र नयाँ ऐन संसदबाट पारित गराउन सरकारको तर्फबाट आवश्यक प्रयास गरिनेछ। अख्तियारले भ्रष्टाचार न्यूनीकरण र सुशासन प्रवर्द्धनमा महत्त्वपूर्ण भूमिका निर्वाह गर्दै आएको बताउँदै उनले आयोगमा आन्तरिक र बाह्य थुप्रै चुनौतीहरू रहेको उल्लेख गरे।एकातर्फ आयोगको कार्यक्षेत्र विस्तार गर्नुपर्ने चुनौती छ भने अर्कोतर्फ आयोगको कार्य प्रणालीमा देखिएका समस्या समाधान गर्दै लैजानुपर्ने चुनौती छ।प्रधानमन्त्री प्रचण्डले भने,माथिल्लो तहदेखि तल्ला तहसम्म गलत कार्य गर्ने, भ्रष्टाचार गर्ने जोकोही व्यक्ति, कर्मचारी वा पदाधिकारीलाई छानबिन र कारवाहीको दायरामा ल्याउन सरकार प्रतिबद्ध छ र यस्ता कार्यमा सरकारले आयोगलाई हस्तक्षेप नगर्ने प्रतिवद्धता समेत व्यक्त गर्दछु।"
त्रिभुवन विमानस्थलको अध्यागमनमा सहज र प्रभावकारी सेवा दिन सरकारलाई निर्देशन,"काठमाडौं : प्रतिनिधिसभाको राज्य व्यवस्था तथा सुशासन समितिले त्रिभुवन विमानस्थलको अध्यागमनमा सहज र प्रभावकारी सेवा प्रदान गर्न सरकारलाई निर्देशन दिएको छ । सिंहदरबारमा आइतबार बसेको समिति बैठकले संघीय मामिला तथा सामान्य प्रशासन मन्त्रालयसँगको समन्वयमा आवश्यक जनशक्ति थप गरि अध्यागमनमा सहज र प्रभावकारी सेवा प्रदान गर्न सरकारलाई निर्देशन दिएको हो । त्यस्तै बैठकले अध्यागमन सम्बन्धमा विद्यमान ऐन नियम समयानुकल परिमार्जन गर्न निर्देशन दिएको छ। बैठकले भिसा समस्या देखिएका समस्या समाधान गर्न गृह मन्त्रालयलाई निर्देशन दिइएको समिति सभापति रामहरि खतिवडाले जानकारी दिए। बैठकले राष्ट्रिय सुरक्षा नीति परिमार्जन गर्न र खुला सीमा व्यवस्था कडा बनाउन पनि निर्देशन दिइएको उनले बताए। बैठकले मानव तस्करी नियन्त्रण गर्न ,आवश्यक ऐन नियम परिमार्जन गरी उपयुक्त भिसा उपलब्ध गराउन र सडक माग्नेलाई व्यवस्थित गर्न सरकारलाई निर्देशन दिएको छ ।"
विश्वविद्यालयको उपकूलपति हुनलाई राम्रा मानिसले एप्लिकेसन दिएर छनौटमा आउँदैनन् : बिमला राई,"काठमाडौं : राष्ट्रियसभा सदस्य बिमला राई पौड्यालले त्रिभुवन विश्वविद्यालयको स्तर खस्किदै गएको बताएकी छन्। आइतबार राष्ट्रियसभा बैठकमा बोल्दै सांसद राईले पहिलापहिला विश्वविद्यालयको स्तर राम्रो हुनेगरेकोमा पछिल्लो समय खस्किदै भन्दै आपत्ती जनाइन्। उनले टाइम्स हायर एजुकेसन वर्ल्ड युनिभर्सिटीको २०२४ को नतिजाअनुसार त्रिभुवन विश्वविद्यालय १५ सय युनिभर्सिटीमध्ये १२०१ मा परेको बताइन्। सांसद राईले भनिन्,'विश्व मानचित्रमा यसको र्यांकिङ खस्किदै गएको छ। विश्वका १५ सय युनिभर्सिटीमा त्रिभुवन युनिभर्सिटी १२०१ मा परेको छ। यो राम्रो होइन।' उनले विश्वविद्यालयप्रतिको भरोसा पनि दिनप्रतिदिन टुट्दै गएको बताइन्। अहिले ८० प्रतिशतभन्दा बढी युनिभर्सिटी पढने विद्यार्थीहरू त्रिभुवन युनिभर्सिटीका आंगिक तथा सम्बन्धन प्राप्त क्याम्पसबाटै पढेका उनको भनाइ छ। सांसद राईले त्रिभुवन विश्वविद्यालयको उपकूलपतिका लागि राम्रा व्यक्तिको निवेदन नपरेको दावी गरेकी छन्। युनिभर्सिटीको उपकूलपति हुनलाई राम्रा मानिसले एप्लिकेसन दिएर छनौटमा नआउने बताउँदै सांसद राईले भनिन्, 'युनिभर्सिटीले खोलेको एक्लिकेसनमा टेस्टेड राम्रा मान्छेहरू आएका छैनन्। असाध्यै राम्रा मान्छेहरूलाई नेतृत्वले गएर उपकूतपतिका लागि अप्लाइ गरिदिनुहोस् भन्नुपर्छ अथवा चार वर्ष आएर यो युनिभर्सिटी सम्हालिदिनोहोस् भनेर भन्नुपर्छ। यो हामीले हिम्मत गर्न सकेनौं' उनले प्रधानमन्त्री पुष्पकमल दाहालले उपकूलपतिमा मेरिट्सका आधारमा नियुक्त गर्ने भनेपनि टेस्टेड फेल भएका अनुहारलाई फेरि युनिभर्सिटीमा ल्याउन लागेको भन्दै आपत्ती जनाइन्। 'एप्लिकेसनमा टेस्टेड फेल भएका अनुहार , पहिला युनिभरसिटीको नेतृत्व लिइसकेका,कुनै नेतृत्व लिन नसकेका,युनिभर्सिटीलाई र्याकिङमा पछाडि धकेला मान्छेहरू आएका छन्, ' उनले भनिन्,'यो गलत हो। उनले प्रधानमन्त्रीलाई प्रश्न सोध्दै भनिन्,' राजनीतिक हस्तक्षेप हुन दिन्न भनेर संकल्प गर्दैगर्दाखेरी टेस्टेड फेल भएका अनुहारलाई फेरि युनिभर्सिटीमा ल्याउनका लागि छानेको हो ? उनले बौद्धिक चोरीको आरोप लागेका,मुद्दा झेलिरहेका व्यक्तिहरूले समेत उपकूलपतिका लागि आवेदन दिएको भन्दै यस्ता व्यक्तिहरूबाट विश्वविद्यालयको प्रगति नहुने बताइन्। उपकूतपतिका लागि ४३ जनाको आवेदन परेकोमा २९ जना बाहिरिएका छन्।"
"देशमा सुशासनमा अपेक्षित सुधार हुन सकेको छैन, तीनै तहका सरकारविरुद्ध उजुरी बढे : प्रमुख आयुक्त राई","काठमाडौं : अख्तियार दुरुपयोग अनुसन्धान आयोगका प्रमुख आयुक्त प्रेमकुमार राईले देशमा सुशासनको अवस्थामा अपेक्षित सुधार हुन नसकेको बताएका छन्। आयोगको ३३ औं स्थापना दिवसको अवसरमा आइतबार आयोजित कार्यक्रममा बोल्दै उनले संघीयता कार्यान्वयनपछि तीन तहकै सरकारमा गैर कानुनी सम्पत्ति आर्जनसम्बन्धी उल्लेख्य संख्यामा उजुरीहरू परेको बताएका हुन्। अध्यक्ष राईले भने,संघीयता कार्यान्वयनपश्चात तीनै तहका सरकारमा हुने विकास निर्माण, बजेट विनियोजन, अनुदान वितरण, सेवा प्रवाहजस्ता कार्यमा सार्वजनिक सम्पत्तिको हानि नोक्सानी गर्ने, घुस र रिसवत लेनदेन गर्ने र गैरकानूनी सम्पत्ति आर्जनसम्बन्धी उल्लेख्य संख्यामा उजुरीहरू आयोगमा पर्ने गरेछ। राईले सार्वजनिक खरिद तथा निर्माणको सन्दर्भमा प्रतिस्पर्धा सीमित गर्ने, बिना प्रतिस्पर्धा सोझै खरिद गर्ने, आयोजनामा पूर्व सम्भाव्यता अध्ययन, आवश्यकता र औचित्यताको पहिचान नगरी बजेट विनियोजन गर्ने, खरिद योजनाबिना नै खरिद कार्य गर्ने, बजेट तथा कार्यक्रम तर्जुमा गर्दा अबण्डा रकम राखी आर्थिक वर्षको बीचमा बाँडफाँड गर्ने, मिलेमतोमा आयोजना छनौट गर्ने, कार्यक्रम सञ्चालन नगरी भुक्तानी लिनेदिने प्रवृति बढेको बताए। पछिल्लो समयमा नागरिक बडापत्रको पालना नगर्ने, सेवा प्रवाहमा विचौलियाहरू प्रवेश गराई, सेवा अवरुद्ध गराई मिलेमतोमा अनियमितता गर्ने, आफूलाई तोकिएको कार्य समयमै पूरा नगर्ने, जिम्मेवारी र जबाफदेहिता नलिने, निर्णय नगरी थन्काएर राख्ने जस्ता प्रवृत्तिहरू देखिएको उनको भनाई छ। राईले भने,कर्मचारी नियुक्तिमा मिलेमतो गर्ने, बिना आधार र मापदण्ड बढुवा गर्ने, सरकारी सवारीसाधन र इन्धनको दुरुपयोग गर्ने, पूर्ण वा आंशिक स्वामित्व भएका निकाय वा सङ्गठित संस्थाको नियमित लेखा परीक्षण नगराउने, असुलउपर र नियमित गर्नुपर्नेमा आलटाल गर्ने जस्ता प्रवृत्तिहरू समेत देखिएका छन्। प्रमुख आयुक्त राईले कतिपय सार्वजनिक निकायमा निश्चित व्यक्तिलाई नियुक्ति दिनकै लागि व्यक्ति लक्षित गरी प्रतिस्पर्धा सीमित हुनेगरी नियुक्ति सम्बन्धी मापदण्ड र कार्यविधि संशोधन गर्ने प्रवृत्ति पनि बढ्दो क्रममा देखिएको दाबी गरे। राईले भने,आयोगमा प्राप्त उजुरीको छानबिन गर्दा सम्बन्धित मन्त्रालयको प्रस्तावमा मन्त्रिपरिषद्बाट नियुक्त हुने सार्वजनिक संस्थाका केही पदाधिकारी विदेशी मुलुकको स्थायी आवासीय अनुमति लिएका, अन्तिम अदालतबाट कसुरदार ठहरिई फरार सूचिमा रहेका, कानून र मापदण्डबमोजिम तोकिएको योग्यता र अनुभव नभएका, किर्ते गरी अनुभवको प्रमाण पेश गरेका, सार्वजनिक छवि कमजोर भएका व्यक्तिलाई छनौट गरी नियुक्ति दिएको पाइएको छ।"
भ्रष्टाचार र तस्करीको जालो तोड्न खोज्दा विरोध मात्रै : कानुनमन्त्री,"काठमाडौं : कानुन,न्याय तथा संसदीय मामिलामन्त्री धनराज गुरुङले वर्तमान सरकार भएपछि मुलुक अप्ठेरो अवस्थाबाट ट्रयाकमा आउन खोजेको बताएका छन्। नेपाली कांग्रेस चितवन सूचना तथा प्रचार विभागले आइतबार आयोजित कार्यक्रममा वर्तमान गठबन्धन सरकार गठन हुँदा अवस्था निकै चुनौतीपूर्ण रहेपनि वर्तमान सरकार भएपछि मुलुक अप्ठेरो अवस्थाबाट ट्रयाकमा आउन खोजेको तर पूरै राम्रो भने भइनसकेको बताए। उनले भ्रष्टाचार र तस्करीको जालो तोड्न खोज्दा विरोधमात्रै हुने गरेको धारणा राखे । उनले न्यायालय स्वतन्त्र हुनुपर्नेमा जोड दिँदै न्यायालय स्वतन्त्र रहेको भन्दैमा न्यायाधीशले आफूखुसी निर्णय गर्न नपाउने धारणा राखे । कानुनमन्त्री गुरूङले सहकारी पीडितका विषयमा नेपाल प्रहरीको केन्द्रीय अनुसन्धान ब्यूरोले अध्ययन गरिरहेको बताउँदै राजनीतिक प्रभावले ठगी धन्दामा लाग्नेलाई सरकारले छोड्ने र छुट दिने नगर्ने स्पष्ट पारे। कांग्रेसका उपसभापति मन्त्री गुरुङले समुदायमा कांग्रेस अभियानका क्रममा देखिएको निराशाबाट आत्तिनुपर्ने अवस्था नरहेको बताए।"
भ्रष्टाचारीलाई कारबाही गर्दा सरकारले अख्तियारमाथि हस्तक्षेप गर्दैन : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले राष्ट्रले लिएको विकास र समृद्धिको दीर्घकालीन लक्ष्य हासिल गर्न भ्रष्टाचार नियन्त्रण अपरिहार्य रहेको बताएका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आज आयोजित कार्यक्रममा प्रधानमन्त्री प्रचण्डले सरकारले भ्रष्टाचारका गतिविधिप्रति शून्य सहनशीलताको नीति अवलम्बन गर्दै आएको स्पष्ट पारेका हुन्। उनले भ्रष्टाचारजन्य घटना छानबिन र अनुसन्धानमा आयोगलाई सरकारको पूर्ण समर्थन र सहयोग रहने बताए। उनले भने,माथिल्लो तहदेखि तल्लातहसम्म गलत कार्य गर्ने, भ्रष्टाचार गर्ने जोकोही व्यक्ति, कर्मचारी वा पदाधिकारीलाई छानबिन र कारवाहीको दायरामा ल्याउन सरकार प्रतिबद्ध छ र यस्ता कार्यमा सरकारले आयोगलाई हस्तक्षेप गर्दैन। उनले भ्रष्टाचार विरुद्धको लडाइँमा आयोग थप अडिग र कटिबद्ध भएर अगाडि बढ्नुपर्नेमा जोड दिए। प्रचण्डले कानुनको शासन, मानव अधिकारको संरक्षण तथा समतामूलक र समावेशी शासनको प्रत्याभूतिका गर्नका लागि आयोगले इतिहासदेखि नै खेल्दै आएको भूमिकालाई थप प्रभावकारी बनाउनुपर्नेमा जोड दिए। भ्रष्टाचार नियन्त्रण गर्नका लागि आयोग र आयोगजस्ता भ्रष्टाचार नियन्त्रण गर्ने निकायहरूलाई कानुनी, प्रशासनिक र आर्थिक रूपले सबल बनाउन सरकारले आफ्ना नीति, कार्यक्रम तथा बजेटलाई केन्द्रित गरेको प्रधानमन्त्रीले जानकारी दिए। विश्वव्यापी रूपमा भएको प्रविधिको द्रूततर विकाससँगै भ्रष्टाचारजन्य क्रियाकलाप र प्रवृत्तिको स्वरूप, तौरतरिका, प्रवृत्ति, सघनता र आयाममा समेत व्यापक परिवर्तन आएको बताए। विश्वव्यापी रूपमा भएको प्रविधिको द्रूततर विकाससँगै भ्रष्टाचारजन्य क्रियाकलाप र प्रवृत्तिको स्वरूप, तौरतरिका, प्रवृत्ति, सघनता र आयाममा समेत व्यापक परिवर्तन आएकोले भ्रष्टाचार नियन्त्रण कार्य थप जटिल, बहुआयामिक र चुनौतीपूर्ण बन्दै गएको छ।यस परिप्रेक्ष्यमा भ्रष्टाचार नियन्त्रणको महत्वपूर्ण भूमिका बोकेको आयोगले स्वतन्त्र, निष्पक्ष र निर्भिक तवरले भ्रष्टाचार र अनियमितताका विरूद्ध अनुसन्धान गरी दोषीलाई कारवाहीको दायरामा ल्याउन नवीनतम प्रविधिको प्रयोग गर्दै समाजका सबै सरोकारवालाको साथ र सहयोग प्राप्त गरी अगाडि बढ्नुपर्ने अवस्था आएको छ। प्रचण्डले भने,संविधानले परिकल्पना गरेको दिगो शान्ति, सुशासन, विकास र समृद्धिको आकांक्षा पूरा गर्नका लागि भ्रष्टाचार नियन्त्रण प्रस्थान विन्दु रहेका कारण नेपाल सरकारले यसप्रति शून्य सहनशीलताको नीति अवलम्बन गर्दै आएको छ। यसका लागि आयोग र आयोगजस्ता भ्रष्टाचार नियन्त्रण गर्ने निकायहरूलाई कानुनी, प्रशासनिक र आर्थिक रूपले सबल बनाउन नेपाल सरकारले आफ्ना नीति, कार्यक्रम तथा बजेटलाई केन्द्रित गरेको छ। विभिन्न कालखण्डमा घटेका सबै सानाठूला भ्रष्टाचारजन्य घटनाउपर स्वतन्त्र छानबिन र अनुसन्धान गर्ने सन्दर्भमा आयोगलाई नेपाल सरकारको पूर्ण समर्थन र सहयोग रहने प्रतिवद्धता व्यक्त गर्दछु। प्रचण्डले अख्तियारले स्वतन्त्र, निष्पक्ष र निर्भिक तवरले भ्रष्टाचार र अनियमितताका विरूद्ध अनुसन्धान गरी दोषीलाई कारवाहीको दायरामा ल्याउन नवीनतम प्रविधिको प्रयोग गर्नुपर्ने बताए।"
माओवादी केन्द्रको केन्द्रीय कमिटी बैठक जारी,"काठमाडौं : सत्तारुढ दल नेकपा (माओवादी केन्द्र) को केन्द्रीय कमिटी बैठक जारी रहेको छ। राष्ट्रियसभा गृहमा सुरु भएको माओवादी केन्द्रको बैठक आज र भोली चल्नेछ। माओवादी केन्द्रका प्रवक्ता अग्नि सापकोटाका अनुसार केन्द्रीय कमिटीको बैठकको पहिलो दिन जनतासँग माओवादी विशेष अभियानको समिक्षा र दोस्रो दिन विधानका बारेमा छलफल हुनेछ। गत भदौ १६ गतेदेखि सुरु भएको अभियान पुस १७ गतेसम्म सञ्चालन भएको थियो। बैठकमा प्रदेश इञ्चार्ज र प्रदेश अध्यक्षहरूले जनतासँग माओवादी विशेष रूपान्तरण अभियानको रिपोर्ट पेश गरिरहेका छन्। बैठकमा नेतृत्व चयनका प्रक्रियाका साथै अन्य पार्टीभित्रको व्यवस्थालाई विधानमा कसरी समेट्ने भन्ने बारेमा बैठकमा छलफल हुनेछ। बैठकमा समसामयिक राजनीति र सरकारका कामकारबाहीका विषयवस्तुमा पनि छलफल हुनेछ। माओवादीले फागुन १ देखि ३ गतेसम्म विधान सम्मेलनको आयोजना गरेको छ। विधानको मस्यौदाका लागि माओवादीले उपाध्यक्ष पम्फा भुसालको संयोजकत्वमा विधान मस्यौदा समिति गठन गरेको थियो। उक्त समितिले प्रस्ताव गरेको विधानमाथि माओवादीको स्थायी समिति बैठकमा छलफल गरिसकेको छ। माओवादीको केन्द्रीय समिति चार सय नौ सदस्यीय छ। यस्तै, वैकल्पिक केन्द्रीय सदस्य एक सय ९० जना छन्। यस्तै सात वटा भौगोलिक र तीन गैरभौगोलिक प्रदेश समितिका पदाधिकारीलाई पनि बैठकमा आमन्त्रण गरिएको माओवादीले जनाएको छ।"
बाँसबारी जग्गा प्रकरणमा काठमाडौं अदालतको आदेश अनपेक्षित : उपप्रधानमन्त्री श्रेष्ठ,काठमाडौं : उपप्रधान तथा गृहमन्त्री नारायणकाजी श्रेष्ठले बाँसबारी जग्गा प्रकरणमा काठमाडौं अदालतको आदेश अनपेक्षित भएको बताएका छन्। सिंहदरबारमा आइतबार बसेको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा श्रेष्ठले उक्त प्रकरणमा म्याद थप गर्न जाँदा दुई दिनभित्र अनुसन्धान सकेर रिहा गर्न अदालतले निर्देशन दिने कुरा अनपेक्षित र नेपालको न्यायीक इतिहासमै पहिलो भएको बताए। यद्दपी उनले अदालतको सम्मान गर्ने र आदेश कार्यान्वयन गर्ने जिकिर गरे।उक्त प्रकरणमा अनुसन्धान जारी रहेको गृहमन्त्री श्रेष्ठले जानकारी दिए । उपप्रधानमन्त्री श्रेष्ठले त्रिभुवन अन्तर्राष्ट्रिय विमानस्थलमा प्रहरी र अध्यागमनका कर्मचारीबीच भएको कुटाकुट प्रकरणको अनुसन्धान पछिको प्रतिवेदन कार्यान्वयनको चरणमा रहेको बताए। उक्त घटनामा अध्यागमन र प्रहरी दुवैको कमजोरी रहेको भन्दै घटनामा संलग्न दुवै पक्षका कर्मचारीलाई कारवाही भएको उनको भनाइ छ। अध्यागमन अधिकृत आवेशमा आउँदा घटना सुरु भएपनि वर्दीमा रहेका प्रहरी कुटपिट भएको र व्यवसायीक आचरण देखाउन नसकिएको उनको भनाइ छ । उपप्रधान एवं गृहमन्त्री श्रेष्ठले अध्यागमनको संरचनात्मक सुधारको तयारी रहेको र अन्तराष्ट्रिय स्तरको बनाइने धारणा राखे। उनले नेपाल भारत सीमालाई तत्कालै तारवार लगाउन नसकिने भन्दै सीमाका विषयमा देखिएका समस्या दुईदेशबीचको कुटनीतिक तवरबाटै समाधान गर्ने बताए। बैठकमा समिति सदस्यहरूले बिमानस्थलको अध्यागमनमा प्रहरीलाई मात्रै कारवाही गरिएको भन्दै आशंका जनाएका थिए ।
"सरकारले संसद्लाई प्रभावकारी बनाउन सकेको छैन, सांसदले उठाएका विषय सम्बोधन भएनन् : रमेश लेखक","महेन्द्रनगर : नेपाली कांग्रेसका प्रमुख सचेतक रमेश लेखकले संसद्लाई प्रभावकारी बनाउने विषय सरकारमाथि निर्भर हुने बताएका छन्। संसद्लाई बिजनेस दिने सरकारले दिन नसक्दा संसद् निस्क्रियजस्तो देखिने बताएका छन्। संसद्लाई बढीभन्दा बढी प्रभावकारी बनाउने विषय सरकारमाथि निर्भर हुन्छ। किनभने हाम्रो पद्धतिमा संसद्लाई कार्यबोझ (बिजनेस) दिने पनि सरकारले नै हो। अनि सरकारले संसद्का कुरा सुनिदियो भनेमात्र प्रभावकारी हुने हो। होइन भने संसद् निस्क्रियजस्तो देखिन्छ। त्यसका लागि पहिलो जिम्मेवार सरकार नै हुनुपर्छ। दोस्रो जिम्मेवारी संसद्को हो।लेखकले रासससँग भने,संसद्ले पनि सरकारलाई आफ्नाप्रति उत्तरदायी बनाउनु पर्छ। संसद् जनताप्रति उत्तरदायी बन्नुपर्छ। उनले सांसदहरू कानुन निर्माणमा भन्दा निर्वाचन क्षेत्रको विकासमा बढी केन्द्रित हुने गरेको दाबी गरे। लेखकले भने,हामीले चुनावमा जाँदा मतदातामाझ कानुन तथा नीतिका कुरा नभएर विकासका मुद्दा अघि सारेर चुनाव लड्ने गरेका छौँ। सबै सांसदको समस्या यही हो। लेखकले भने,चुनावमा जाँदा जनताले विकासका कुरामात्र गर्छन्। हामी पनि उहाँहरूसँग विकासको प्रतिबद्धता बढी मात्रामा व्यक्त गरिरहेका हुन्छौँ। सांसद भएर आइसकेपछि संसद्मा पनि विकासकै विषयमा चासो र रुचि हुनु स्वाभाविक हो। सांसदले कानुन र विकासका काम एकसाथ गर्नुपर्छ। सरकारका पनि कमीकमजोरी छन् कांग्रेस नेता लेखकले सरकारले सांसदले उठाएका कुरा सम्बोधन नगरेको बताए। अहिले सरकारका पनि कमीकमजोरी छन्। मैले पनि ती कुरा स्वीकार्नु पर्छ। सरकारले संसद्लाई बढीभन्दा बढी प्रभावकारी बनाउन सकेको छैन। सरकारले सांसदले उठाएका कुरा त्यति सम्बोधन गरेको पाइएन।उनले भने,बढीभन्दा बढी कानुन बनाउने गरेर विधयेक पनि दिइराखेको छैन। प्रधानमन्त्री पुष्पकमल दाहाल प्रचण्डले संसद्लाई बढीभन्दा बढी प्रभावकारी बनाउन अगाडि बढ्छु भन्नुभएको छ। चालु अधिवेशनमा हेरौं सरकारले के गर्छ ? सङ्क्रमणकालीन न्यायमा सहमति हुँदैन भने पनि प्रक्रियामा गएर टुङ्ग्याउनुपर्छ सङ्क्रमणकालीन न्यायसम्बन्धी विधेयक पारित गर्ने विषय पनि संसद्मा थाँती नै भएको उनको भनाई छ। सत्र वर्ष भइसक्यो सङ्क्रमणकालीन न्यायको कुरा गर्न थालेको। हामी अहिले पनि यसमै अल्झिराख्या छौँ। विसं २०७१ मा ऐन बनायौँ। त्यो ऐनमा भएका केही महत्त्वपूर्ण व्यवस्थालाई सर्वोच्च अदालतले खारेज गरिदिएका कारण निस्प्रयोजनजस्तै भयो। आयोगहरूले काम नै सकेनन्। अर्को ऐन बनाउने भनेको पनि आठ वर्ष बितिसक्यो। सहमतिमा बनाउने प्रयास गरिरहेका छौँ। तर सहमति जुट्न सकिरहेको छैन। यसपटक पनि खास गरेर मुख्य प्रतिपक्षी दल नेकपा (एमाले)सँग बाहिर बस्दा सबै विषयमा सहमति भइसकेको हो। तर फेरि विभिन्न राजनीतिक कुराले अल्झिराखेकै अवस्था छ। लेखकले भने,यसपालि संसद्को समितिमा एउटा राम्रो सहमति भएको छ। सकेसम्म सहमतिमा टुङ्ग्याउने, सहमति हुँदैन भने पनि प्रक्रियामा गएर टुङ्ग्याउने कुरो भएको छ। यो विषय टुङ्ग्याउन प्रधानमन्त्रीलगायत सबैले प्राथमिकता दिनुभएको छ। त्यो स्वाभाविक पनि हो। म त १७ वर्षदेखि यही काममा लागेको छु। अब त प्रक्रियामा गएर पनि टुङ्ग्याउनुपर्छ।"
आलमविरुद्ध मुद्दामा आज अन्तिम सुनुवाइ हुँदै,"काठमाडौं : नेपाली कांग्रेसका नेता तथा पूर्वमन्त्री मोहम्मद अफ्ताव आलमविरुद्धको मुद्दामा जिल्ला अदालत रौतहटमा आज अन्तिम सुनुवाइ हुने भएको छ। सुनुवाइका लागि मुद्दाको पेशी न्यायाधीश मातृकाप्रसाद आचार्यको एकल इजलासमा तोकिएको छ। यसअघि पुस २९ गते सुनुवाइका लागि पेशी तोकिए पनि न्यायाधीश अभाव हुँदा सो दिन मुद्दा स्थगनको सूचीमा राखिएको थियो। त्यसअघि आलमको मुद्दामा जिल्ला अदालत रौतहटले लिखित बहस नोट मागेको थियो। । न्यायाधीश बाबुकाजी बानियाँको इजलासले लिखित बहस नोट मागेको हो । तर उनको हाल सरुवा भइसकेको छ। संविधानसभा निर्वाचनमा धाँधलीका लागि ल्याएको बम २०६४ चैत २७ गते आलमका काका शेष इद्रिसको गोठमा विष्फोट भएको थियो। सोही विष्फोटका घाइते तथा मृतकलाई इँटाभट्टामा लगेर जलाएको आरोपमा असोज २६ गते आलम पक्राउ परेका थिए। उनीमाथि १८ कार्त्तिक २०७६ मा रौतहट जिल्ला अदालतमा 'विस्फोटक पदार्थको प्रयोग गरी ज्यान मार्ने उद्योग तथ कर्तव्य ज्यानसम्बन्धी कसुरु,मा मुद्दा दायर भएको थियो। सो मुद्दामाथि थुनछेक बहसपछि जिल्ला अदालत रौतहटले पूर्पक्षका लागि थुनामा पठाएको हो। उनी २०७६ कार्त्तिक २९ गतेदेखि थुनामै छन्। जिल्ला अदालत रौतहटले पुर्पक्षका लागि थुनुमा पठाउने आदेश दिएपछि उनी सो आदेशविरुद्ध उच्च अदालत वीरगञ्ज पुगेका थिए। उच्च अदालतले २४ माघ २०७६ मा जिल्लाकै आदेश सदर गरिदिएको थियो। त्यसपछि उनले सर्वोच्च अदालतमा आफूलाई थुनामुक्त गरेर साधारण तारेखमा मुद्दा लड्न पाउँ भन्दै निवेदन दर्ता गराएका थिए। सर्वोच्चले पनि जिल्लाकै आदेश सदर गरिदिएपछि उनी पुर्पक्षका लागि थुनामै छन्। यमुनामाई गाउँपालिका४ का त्रिलोकप्रताप सिंहका बाबु नारायण सिंह र ओसी अख्तरकी आमा रोक्साना खातुनले आलम,उनका भाइ मोहम्मद महताब आलम,मोबिन आलम,शेख भदई र शेख सवेजविरुद्ध प्रहरीमा किटानी जाहेरी दिएका थिए। त्रिलोक र ओसीलाई इँटाभट्टामा हालेर मारेको उनीहरूको उजुरीमा उल्लेख छ। मुद्दामा आलमसहित मोहम्मद महताव आलम,शेख भदई,मोहम्मद मोविन आलम,शेख सेराज, बद्री सहनी, शेख फजलेहक, सगिर आलम, शेख जमुनई,गौरीशंकर साहलगायतलाई प्रतिवादी बनाइएको छ।"
बाँसबारी जग्गा प्रकरणमा काठमाडौं अदालतको आदेश अनपेक्षित : उपप्रधानमन्त्री श्रेष्ठ,काठमाडौं : उपप्रधान तथा गृहमन्त्री नारायणकाजी श्रेष्ठले बाँसबारी जग्गा प्रकरणमा काठमाडौं अदालतको आदेश अनपेक्षित भएको बताएका छन्। सिंहदरबारमा आइतबार बसेको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा श्रेष्ठले उक्त प्रकरणमा म्याद थप गर्न जाँदा दुई दिनभित्र अनुसन्धान सकेर रिहा गर्न अदालतले निर्देशन दिने कुरा अनपेक्षित र नेपालको न्यायीक इतिहासमै पहिलो भएको बताए। यद्दपी उनले अदालतको सम्मान गर्ने र आदेश कार्यान्वयन गर्ने जिकिर गरे।उक्त प्रकरणमा अनुसन्धान जारी रहेको गृहमन्त्री श्रेष्ठले जानकारी दिए । उपप्रधानमन्त्री श्रेष्ठले त्रिभुवन अन्तर्राष्ट्रिय विमानस्थलमा प्रहरी र अध्यागमनका कर्मचारीबीच भएको कुटाकुट प्रकरणको अनुसन्धान पछिको प्रतिवेदन कार्यान्वयनको चरणमा रहेको बताए। उक्त घटनामा अध्यागमन र प्रहरी दुवैको कमजोरी रहेको भन्दै घटनामा संलग्न दुवै पक्षका कर्मचारीलाई कारवाही भएको उनको भनाइ छ। अध्यागमन अधिकृत आवेशमा आउँदा घटना सुरु भएपनि वर्दीमा रहेका प्रहरी कुटपिट भएको र व्यवसायीक आचरण देखाउन नसकिएको उनको भनाइ छ । उपप्रधान एवं गृहमन्त्री श्रेष्ठले अध्यागमनको संरचनात्मक सुधारको तयारी रहेको र अन्तराष्ट्रिय स्तरको बनाइने धारणा राखे। उनले नेपाल भारत सीमालाई तत्कालै तारवार लगाउन नसकिने भन्दै सीमाका विषयमा देखिएका समस्या दुईदेशबीचको कुटनीतिक तवरबाटै समाधान गर्ने बताए। बैठकमा समिति सदस्यहरूले बिमानस्थलको अध्यागमनमा प्रहरीलाई मात्रै कारवाही गरिएको भन्दै आशंका जनाएका थिए ।
नुवाकोटमा निजी वन दर्ता सुरु,नुवाकोट : कटान खुलेपछि नुवाकोटमा निजी वन दर्ता सुरु भएको छ। स्थानीय तहहरूमा दर्ताका लागि निवेदन दिने क्रम बढिरहेको छ। निजी वन दर्ताको काम अब स्थानीय तहबाटै हुने डिभिजन वन कार्यालय नुवाकोटले जनाएको छ। डिभिजनल अधिकृत रोशना पोखरेलले आइतबारसम्म दुईवटा निजी वन दर्ता कार्य सकिएको जानकारी दिइन्। उनका अनुसार विदुर नपा र लिखु गापामा निजी वन दर्ता भएका हुन्। अन्य स्थानीय तहहरूमा समेत निजी वन दर्ता गर्ने प्रक्रिया सुरु भएको कार्यालयले जनाएको छ। निजी जग्गामा हुर्किएका सालको रुख काट्न वन दर्ता गरेर व्यक्तिगत र व्यावसायिक प्रयोजनका लागि उपभोग गर्न पाइने कानुनी बाटो खुला भएपछि नुवाकोटमा निजी वन दर्ता सुरु भएको हो।
सर्वोच्चको आदेशविपरीत जनयुद्ध दिवसमा गोरखाका पालिकाले धमाधम बिदा दिँदै,"गोरखा : सर्वोच्च अदालतको आदेशविपरीत गोरखाका तीन पालिकाले फागुन १ गते जनयुद्ध दिवसका दिन सार्वजनिक बिदा दिने निर्णय गरेका छन्। जिल्लाका अजीरकोट, गण्डकी र भीमसेनथापा गाउँपालिकाले फागुन १ गते सार्वजनिक बिदा दिएर जनयुद्ध दिवस मनाउने निर्णय गरेका हुन्। अजीरकोट गाउँपालिकाको आइतबार सम्पन्न ११२ औं बैठकले फागुन १ गते पालिकाअन्तर्गतका सामुदायिक विद्यालय, स्वास्थ्य संस्था, पालिकाभित्र सञ्चालित बैंक तथा वित्तीय संस्थामा सार्वजनिक बिदा दिने निर्णय गरेको जनाएको छ। सार्वजनिक सूचना जारी गरी सो पालिकाले सार्वजनिक बिदाको निर्णय गरेको जानकारी दिएको छ। त्यस्तै गण्डकी गाउँपालिकाले पनि फागुन १ गते सार्वजनिक बिदा दिने निर्णय गरेको जनाएको छ। पालिकाको वार्षिक नीति तथा कार्यक्रममा नै सो दिन सार्वजनिक बिदा दिने निर्णय गरिएको पालिका प्रमुख दिपक तिमिल्सिनाले जानकारी दिए। भीमसेन थापा गाउँपालिकाका प्रमुख लोकप्रसाद बञ्जराले पनि वार्षिक कार्यपात्रोमा सो दिनमा सार्वजनिक बिदा दिने निर्णय गरेकाले निर्णय परिवर्तन नहुने जनाएका छन्। हामीले सो दिनमा सार्वजनिक बिदा उल्लेख गरेर वार्षिक क्यालेण्डर बनाएका छौँ, बञ्जराले भने, संघ सरकारले फिर्ता लिए पनि हाम्रो पालिकाको निर्णय फिर्ता हुँदैन। गोरखाका गण्डकी, भीमसेनथापा र अजीरकोट गाउँपालिका माओवादीले जितेका गाउँपालिकाहरु हुन्। गोरखाका ११ मध्य नौ वटा गाउँपालिका माओवादीले जितेको थियो। अन्य पालिकाले भने यस विषयमा केन्द्र सरकारको निर्णयसँग बाझिने गरी कुनै निर्णय नभएको जनाएका छन्। यसअघि जनयुद्ध दिवसका अवसरमा फागुन १ गते सार्वजनिक बिदा दिने सरकारी निर्णयविरुद्ध परेको रिटमाथि शुक्रबार सुनुवाइ गर्दै न्यायाधीश आनन्दमोहन भट्टराई र महेश शर्मा पौडेलको इजलासले यस्तो आदेश दिएको थियो। जनयुद्ध शब्दमा राष्ट्रिय सहमति बनिनसकेको र संक्रमणकालीन न्यायका काममा संलग्न संस्थाको भावी काममा समेत प्रभाव पर्नसक्ने ठहर गर्दै सर्वोच्चले सरकारको सो निर्णय कार्यान्वयन नगर्न सर्वोच्च अदालतले गत पुस १३ गते आदेश दिएको हो।"
सरकारलाई विश्वप्रकाशको प्रश्न : रुससँग संवाद गर्न क्षमता र लेभल छ कि छैन ?,"काठमाडौं : नेपाली कांग्रेसका महामन्त्री विश्वप्रकाश शर्माले रुसी सेनामा भर्ना भएका नेपालीलाई स्वदेश फर्काउन सरकार चुकेको बताएका छन्। आइतबार प्रतिनिधिसभाअन्तरगतको प्रतिनिधिसभा अन्तर्गतको राज्य व्यवस्था तथा सुशासन समिति बैठकमा शर्माले नेपाली युवाहरूलाई स्वदेश फर्काउन रुसी सरकारसँग संवाद गर्न क्षमता र लेभल सरकारसँग छ कि छैन? भन्दै प्रश्न समेत गरे। समिति सदस्य समेत रहेका शर्माले रुसी सेनामा रहेका नेपालीलाई कुटनीतिक पहल गरि नेपाल फिर्ताको वातावरण बनाउन र रुसी सेनामा रहेका नेपालीको अवस्थाका बारेमा समेत जानकारी लिनुपर्ने उल्लेख गरे। उनले रुसी सेनामा भर्ना भएका नेपालीमाथि दुर्व्यवहार भइरहेको भन्दै उनीहरूलाई स्वदेश फर्काउन सरकार असफल भएको बताए। उनले सरकारले हालसम्म नेपालस्थित रुसी राजदूतलाई बोलाएर संवाद गर्न बाहेक अन्य पहल केही गर्न नसकेको आरोप लगाए। उनले प्रश्न गर्दै भने,'रुससँग संवाद गर्न कूटनीतिक पहल ,क्षमता र लेभल सरकारसँग छ कि छैन?' उनले रसियामा गएर सेनामा भर्ना भएका नेपाली युवाहरूको उद्दार गर्ने विषयमा सरकार गम्भीर बन्नैपर्ने बताए। विपद् परेको बेलाबाहेक अन्य अवस्थामा जनताले सरकार नखोज्ने भन्दै सरकार छ भन्ने कुराको अनूभूति गराउन लागि रसिया गएका नेपालीको उद्दारका लागि सरकार गम्भीर बन्नुपर्नेमा जोड दिए। उनले रुसी सेनामा गएका नेपाली युवाको यकिन तथ्यांकसमेत सरकारसँग नभएको गुनासो गरे।"
विश्वविद्यालयको उपकूलपति हुनलाई राम्रा मानिसले एप्लिकेसन दिएर छनौटमा आउँदैनन् : बिमला राई,"काठमाडौं : राष्ट्रियसभा सदस्य बिमला राई पौड्यालले त्रिभुवन विश्वविद्यालयको स्तर खस्किदै गएको बताएकी छन्। आइतबार राष्ट्रियसभा बैठकमा बोल्दै सांसद राईले पहिलापहिला विश्वविद्यालयको स्तर राम्रो हुनेगरेकोमा पछिल्लो समय खस्किदै भन्दै आपत्ती जनाइन्। उनले टाइम्स हायर एजुकेसन वर्ल्ड युनिभर्सिटीको २०२४ को नतिजाअनुसार त्रिभुवन विश्वविद्यालय १५ सय युनिभर्सिटीमध्ये १२०१ मा परेको बताइन्। सांसद राईले भनिन्,'विश्व मानचित्रमा यसको र्यांकिङ खस्किदै गएको छ। विश्वका १५ सय युनिभर्सिटीमा त्रिभुवन युनिभर्सिटी १२०१ मा परेको छ। यो राम्रो होइन।' उनले विश्वविद्यालयप्रतिको भरोसा पनि दिनप्रतिदिन टुट्दै गएको बताइन्। अहिले ८० प्रतिशतभन्दा बढी युनिभर्सिटी पढने विद्यार्थीहरू त्रिभुवन युनिभर्सिटीका आंगिक तथा सम्बन्धन प्राप्त क्याम्पसबाटै पढेका उनको भनाइ छ। सांसद राईले त्रिभुवन विश्वविद्यालयको उपकूलपतिका लागि राम्रा व्यक्तिको निवेदन नपरेको दावी गरेकी छन्। युनिभर्सिटीको उपकूलपति हुनलाई राम्रा मानिसले एप्लिकेसन दिएर छनौटमा नआउने बताउँदै सांसद राईले भनिन्, 'युनिभर्सिटीले खोलेको एक्लिकेसनमा टेस्टेड राम्रा मान्छेहरू आएका छैनन्। असाध्यै राम्रा मान्छेहरूलाई नेतृत्वले गएर उपकूतपतिका लागि अप्लाइ गरिदिनुहोस् भन्नुपर्छ अथवा चार वर्ष आएर यो युनिभर्सिटी सम्हालिदिनोहोस् भनेर भन्नुपर्छ। यो हामीले हिम्मत गर्न सकेनौं' उनले प्रधानमन्त्री पुष्पकमल दाहालले उपकूलपतिमा मेरिट्सका आधारमा नियुक्त गर्ने भनेपनि टेस्टेड फेल भएका अनुहारलाई फेरि युनिभर्सिटीमा ल्याउन लागेको भन्दै आपत्ती जनाइन्। 'एप्लिकेसनमा टेस्टेड फेल भएका अनुहार , पहिला युनिभरसिटीको नेतृत्व लिइसकेका,कुनै नेतृत्व लिन नसकेका,युनिभर्सिटीलाई र्याकिङमा पछाडि धकेला मान्छेहरू आएका छन्, ' उनले भनिन्,'यो गलत हो। उनले प्रधानमन्त्रीलाई प्रश्न सोध्दै भनिन्,' राजनीतिक हस्तक्षेप हुन दिन्न भनेर संकल्प गर्दैगर्दाखेरी टेस्टेड फेल भएका अनुहारलाई फेरि युनिभर्सिटीमा ल्याउनका लागि छानेको हो ? उनले बौद्धिक चोरीको आरोप लागेका,मुद्दा झेलिरहेका व्यक्तिहरूले समेत उपकूलपतिका लागि आवेदन दिएको भन्दै यस्ता व्यक्तिहरूबाट विश्वविद्यालयको प्रगति नहुने बताइन्। उपकूतपतिका लागि ४३ जनाको आवेदन परेकोमा २९ जना बाहिरिएका छन्।"
आलमविरुद्धको मुद्दामा साक्षी झिकाउन आदेश,"रौतहट : जिल्ला अदालत रौतहटले नेपाली कांग्रेसका नेता तथा पूर्वमन्त्री मोहम्मद अफ्ताव आलमविरुद्ध मुद्दामा साक्षी झिकाउन आदेश जारी गरेको छ। मुद्दा प्रक्रिया सुरू भएको करिब ४ वर्षपछि न्यायाधीश मातृकाप्रसाद आचार्यको एकल इजलासले आलमविरुद्ध मुद्दामा साक्षी झिकाउन आदेश दिएको हो। सो आदेशसँगै अब म्यादपत्र गएपछि साक्षीहरू अदालतमा उपस्थित हुनेछन् र अदालतले उनीहरूको बकपत्र लिनेछ। बकपत्र लिएपछि पुन:पेशी तोकिनेछ। आलमविरुद्धको मुद्दामा आइतबार प्रतिवादीकातर्फबाट अधिवक्ता लालबाबु राय, महमद साबिर हुसेन, मजरुल हक, अफताब आलमले बहस गरेका थिए। यस्तै, अधिवक्ता पुष्प पौडेल र जिल्ला न्यायाधिवक्ता बद्रीकुमार कार्कीले वादीका तर्फबाट बहस गरेका थिए। संविधानसभा निर्वाचनमा धाँधलीका लागि ल्याएको बम २०६४ चैत २७ गते आलमका काका शेष इद्रिसको गोठमा विष्फोट भएको थियो। सोही विष्फोटका घाइते तथा मृतकलाई इँटाभट्टामा लगेर जलाएको आरोपमा करिब १२ वर्षपछि असोज २६ गते आलम पक्राउ परेका थिए। उनीमाथि १८ कार्त्तिक २०७६ मा रौतहट जिल्ला अदालतमा 'विस्फोटक पदार्थको प्रयोग गरी ज्यान मार्ने उद्योग तथ कर्तव्य ज्यानसम्बन्धी कसुरु,मा मुद्दा दायर भएको थियो। सो मुद्दामाथि थुनछेक बहसपछि जिल्ला अदालत रौतहटले पूर्पक्षका लागि थुनामा पठाएको थियो। उनी २०७६ कार्त्तिक २९ गतेदेखि थुनामै छन्। जिल्ला अदालत रौतहटले पुर्पक्षका लागि थुनुमा पठाउने आदेश दिएपछि उनी सो आदेशविरुद्ध उच्च अदालत वीरगञ्ज पुगेका थिए। उच्च अदालतले २४ माघ २०७६ मा जिल्लाकै आदेश सदर गरिदिएको थियो। त्यसपछि उनले सर्वोच्च अदालतमा आफूलाई थुनामुक्त गरेर साधारण तारेखमा मुद्दा लड्न पाउँ भन्दै निवेदन दर्ता गराएका थिए। सर्वोच्चले पनि जिल्लाकै आदेश सदर गरिदिएपछि उनी पुर्पक्षका लागि थुनामै छन्। यमुनामाई गाउँपालिका४ का त्रिलोकप्रताप सिंहका बाबु नारायण सिंह र ओसी अख्तरकी आमा रोक्साना खातुनले आलम,उनका भाइ मोहम्मद महताब आलम,मोबिन आलम,शेख भदई र शेख सवेजविरुद्ध प्रहरीमा किटानी जाहेरी दिएका थिए। त्रिलोक र ओसीलाई इँटाभट्टामा हालेर मारेको उनीहरूको उजुरीमा उल्लेख छ। अभियोगपत्रमा आलमलाई ४५ वर्ष कैद सजायको माग गरिएको छ। मुद्दामा आलमसहित उनका भाइ मोहम्मद महताव आलम,शेख भदई,मोहम्मद मोविन आलम,शेख सेराज, बद्री सहनी, शेख फजलेहक, सगिर आलम, शेख जमुनई,गौरीशंकर साहलगायतलाई प्रतिवादी बनाइएको छ।"
आधा वर्षमा सेयर धितो राखेर ८४ अर्ब कर्जा,"काठमाडौं : तुलनात्मक रूपमा पछिल्लो समय सेयर बजारमा लगानीकर्ताहरूको आकर्षण बढेसँगै बैंक तथा वित्तीय संस्थाबाट सेयर धितोमा मार्जिन प्रकृतिको कर्जाको आकार पनि बढेको छ। विशेष गरेर लाखमाभन्दा नेपाल राष्ट्र बैंकले सार्वजनिक गरेको चालु आर्थिक वर्षको ६ महिनाको तथ्यांकअनुसार १ करोडभन्दा माथिको ऋण लिनेहरू बढी छन्। गत पुस महिनामा मात्रै सो सीमाभन्दा माथी ३ अर्ब ४५ करोड ९१ लाख बराबरको कर्जा प्रवाह भएको छ। यद्यपि ६ महिनाभर नै करोडमाथिको यस्तो कर्जा ५१ अर्ब ३० करोड ४५ लाख रुपैयाँ हाराहारीमा प्रवाह भएको छ। यद्यपि समग्रमा भने आर्थिक वर्ष २०८०८१ मंसिरसम्म मार्जिन प्रकृतिको कर्जा ८४ अर्ब २९ करोड ३ लाख रुपैयाँ प्रवाह भएको छ। यो गत आवको भन्दा १२५८ प्रतिशत अर्थात ९ अर्ब ४१ करोड ७९ लाख रुपैयाँ बढी हो। आव २०७९८० पुससम्ममा मार्जिन प्रकृतिको कर्जा ७४ अर्ब ८७ करोड २५ लाख रुपैयाँ प्रवाह भएको थियो। नेपाल स्टक एक्सचेञ्ज (नेप्से)मा सूचीकृत संस्थाहरूको सेयर किन्ने प्रयोजनका लागि सेयर धितो राखी प्रवाह भएको कर्जा मार्जिन प्रकृतिको कर्जा हो। अहिले यस्तो कर्जा एक महिनाको अन्तरमा मात्रै ३ अर्ब ९ करोड ९९ लाख रुपैयाँ प्रवाह भएको छ। यस्तो कर्जावृद्धि अत्यधिक भने होइन। किनभने यसबीच बैंकहरूले घटाएको निक्षेपको ब्याजदरको प्रभाव कर्जाको ब्याजदरमा परिसकेको थिएन। तर, एकदम न्यून मात्रै घट्यो। यद्यपि अझै माघमा ब्याजदर घट्यो। यसो हुँदा मार्जिन प्रकृतिको कर्जामा आकर्षण भएको अनुमान गर्न सकिन्छ। तर यता नेपाल बैंकर्स संघका उपाध्यक्ष तथा माछापुच्छ्रे बैंकका प्रमुख कार्यकारी अधिकृत सन्तोष कोइराला भने समग्रमा बैंकहरूको सेयर धितोमा मार्जिन कर्जाको आकार बढे पनि आफूहरूले भने अहिले यसमा कम गरेको बताउँछन्। उनका अनुसार अहिले केही बैंकको कर्जा निक्षेपअनुपात (सीडी रेसियो) खुकुलो भए पनि केहीको पुँजीकोष कसिलो भएकाले दिएका छैनन्। सबैभन्दा कम सेयर धितोमा कर्जा दिने बैंकमा माछापुच्छ्रे र स्ट्याण्डर्ड चार्टर्ड बैंक छ। सीडी रेसियो खुकुलो भए पनि यता पूँजीकोष कसिलो भएका १०११ वटा वाणिज्य बैंकले भने त्यत्ति कर्जा बढाएका छैनन्, उनले अन्नपूर्णसँग भने। यद्यपि अहिले सेयर बजार मूल्य कम भएको बेला दिँदा भोलिको दिनमा बजार बढ्दा जोखिम कम हुनसक्छ भन्ने हिसाबले सोचेको हुनसक्ने उनको भनाइ छ। उत्पादनमूलक क्षेत्रमा खासै कर्जाको माग आएको छैन। यस्तो बेला भएको पैसा सेयर धितोमै भए पनि दिउँ भन्ने हिसाबले पनि यसमा बर्जा बढेको हुनसक्ने संघका उपाध्यक्ष कोइरालाको अनुमान छ। पछिल्लो समय राष्ट्र बैंकले सेयर धितोको जोखिम भार घटाएपछि यस्तो प्रकृतिको कर्जा लिन थप प्रोत्साहन मिलेको छ। राष्ट्र बैंकको पछिल्लो तथ्यांकअनुसार बैंक तथा वित्तीय संस्थाबाट मार्जिन प्रकृतिको कर्जा लिनेको अवस्था १ करोड रुपैयाँमाथि लिनेको बढी देखिन्छ। सोहीअनुसार गत पुससम्ममा लगानीकर्ताले १ करोडभन्दा माथिको ऋण ५१ अर्ब ३० करोड ४५ लाख रुपैयाँ बराबरको प्रवाह भएको छ। यो कुल मार्जिन कर्जाको ६०८७ प्रतिशत हो। यसअघिको पुसमा यस्तो ऋण ४२ अर्ब ९१ करोड ५० लाख रुपैयाँ थियो। एक वर्षको अन्तरमा यस्तो कर्जा लिने १९५५ प्रतिशतले वृद्धि भएको छ। यसपछि ५० लाखदेखि १ करोड रुपैयाँभन्दा माथिको ऋण १२ अर्ब ७८ करोड २९ लाख रुपैयाँ बराबरको प्रवाह भएको छ। यो कुल मार्जिन कर्जाको १५१७ प्रतिशत हो। गत पुसमा सो सीमासम्ममा अहिले २१९२ प्रतिशत अर्थात् २ अर्ब २९ करोड ८१ लाख रुपैयाँले बढेको छ। यस्तै, २५ लाखदेखि ५० लाखभन्दा माथिको ऋण १३ अर्ब ३ करोड ४९ लाख रुपैयाँ बराबरको प्रवाह भएको छ। यो कुल मार्जिनको १५४६ प्रतिशत हो। तर सो सीमाभित्र लिने कर्ता गत पुसको तुलनामा ३९३ प्रतिशत अर्थात् ४९ करोड ९५लाख रुपैयाँले घटेको छ। यस्तै कुल मार्जिन कर्जाको सबैभन्दा कम २५ लाख रुपैयाँभन्दा कम ऋण रहेको छ। जसमा कुल मार्जिन कर्जाको ८५० प्रतिशत अर्थात् ७ अर्ब १६ करोड ८० लाख रुपैयाँ बराबर प्रवाह भएको छ। यो गत वर्षको पुसको भन्दा ९७० प्रतिशतले कम हो। अर्थात तुलनात्मक रूपमा गत आवको पुसकोभन्दा अहिले ७७ करोड रुपैयाँले यस्तो कर्जा प्रवाह घटेको छ। अधिकांशको आकर्षण ५० लाख र १ करोड रुपैयाँमाथि रहेको तथ्यांकले पुष्ट्याउँछ। प्रायः कर्जा लिएर लगानी गर्नेहरूलाई थोरै लिँदा हात्तीको मुखमा जिरा हुने भएकाले धेरै रकम आँट्ने गरेको लगानीकर्ताहरू बताउँछन्। जबकी सेयरधनीहरूले बैंक तथा वित्तीय संस्थाबाट पछिल्लो व्यवस्थाअनुसार व्यक्तिगतका लागि १५ करोड र संस्थागतका लागि २० करोड रुपैयाँ बराबरको मार्जिन कर्जा लिन पाइने व्यवस्था छ। तर लगानीकर्ताहरू यो सीमा हटाउनुपर्ने माग गर्दै आएका छन्। अब नेपाल राष्ट्र बैंकले अर्धवार्षिक समिक्षा गर्दै भावी कार्यदिशामा यो व्यवस्था हटाउने अपेक्षा गर्छन्। यसैक्रममा सेयर विश्लेषक देव गुरागाईं सेयर धितोमा मार्जिन कर्जालाई खुकुलो पार्नुपर्नेमा जोड दिन्छन्। उनी भन्छन्, अहिले बैंकङ क्षेत्रमा लगानीयोग्य पुँजी थुप्रिएको छ। यसअवस्थामा अन्य लगानकिा क्षेत्र खस्केको बेलामा र अहिले बजार त्यत्ति धेरै जोखिममा नपुगेको हुँदा नेपाल राष्ट्र बैंकले पनि नीतिमा खुकुलो बनाउन विचार गर्नुपर्छ। यद्यपि बजार जोखिममा रहेका बेला नियन्त्रण गर्नु भने स्वभाविक भएको उनको भनाइ छ। विगत केही वर्षको प्रवृत्ति हेर्दा दुई आर्थिक वर्षयता बैंक तथा वित्तीय संस्थाको मार्जिक प्रकृतिको कर्जा प्रवाह घटेको थियो। केन्द्रीय बैंकले कडाइ गर्नुअघि आर्थिक वर्ष २०७६७७ मा ५० अर्ब ४० करोड ९६ लाख रुपैयाँ बराबरको मार्जिन प्रकृति कर्जा प्रवाह भएकोमा आव २०७७७८ मा ११०८४ प्रतिशतले बढेको थियो। उक्त प्रतिशतले कर्जा वृद्धि हुँदा वार्षिक १ खर्ब ६ अर्ब २८ करोड १५ लाख रुपैयाँ बराबरको प्रवाह भएको थियो। तर, राष्ट्र बैंकको ४१२ करोडको सीमाले कसेसँगै आव २०७८७९ मा २४२५ प्रतिशतले घटेर ८० अर्ब ५० करोड ७७ लाख रुपैयाँ मात्रै प्रवाह भएको थियो। राष्ट्र बैंकले आर्थिक वर्ष २०७८७९ को मौद्रिक नीतिमार्फत ४१२ करोड रुपैयाँको सीमा लगाएर सेयर बजारलाई नियन्त्रण गरेपछि सेयर बजार प्रभावित भएको थियो। जसमा मार्जिन प्रकृतिको कर्जामा एउटा इजाजतपत्रप्राप्त संस्थाबाट अधिकतम ४ करोड र सबै इजाजतपत्र संस्थाबाट अधिकतम १२ करोड रुपैयाँको सीमा लागू गर्यो। यसको प्रभावले पुँजीबजार माथि उठ्नै सकेन। राष्ट्र बैंकको सीमाप्रति लगानीकर्ताबाट टिकाटिप्पणी भयो। यसपछि ४ संस्था हटाएर जुनसुकैबाट १२ करोड रुपैयाँसम्म कर्जा लिन पाउने व्यवस्था गर्यो। अझ पछिल्लो समय केन्द्रीय बैंकले व्यक्तिगतका लागि १५ करोड र संस्थागतका लागि २० करोड रुपैयाँ बनायो। तर, लगानीकर्ताले अझै यस्तो क्याप हटोस् भन्ने चाहेका छन्। राष्ट्र बैंकले पहिलो त्रैमासिक समीक्षामार्फत मौद्रिक नीतिमा संशोधन गर्दै ५० लाख रुपैयाँभन्दा बढीको सेयर धितो कर्जाको जोखिम भार घटाई १२५ प्रतिशत कायम गर्ने घोषणा गर्यो। जबकी यसअघि जोखिम भार १५० प्रतिशत थियो। यससँगै बजारमा सकारात्मक प्रभाव पनि देखियो। यससँगै बैंकहरूले निक्षेपको ब्याजदर पनि क्रमशः कम गर्दै जाँदा कर्जाको ब्याजको भार पनि घटेको छ। यसले गर्दा पनि लगानीकर्ताहरू कर्जा लिन प्रोत्साहित बनेको देखिन्छ। सेयर धितोमा मार्जिन प्रकृतिको कर्जाबारे जानकारी नेपाल स्टक एक्सचेञ्ज (नेप्से)मा सूचीकृत संस्थाहरूको सेयर किन्ने प्रयोजनका लागि लगानीकर्ताले आफूसँग भएको सेयरलाई बैंक तथा वित्तीय संस्थामा धितो राखी लिने कर्जालाई मार्जिन प्रकृतिको कर्जा भनिन्छ। पछिल्लो समय राष्ट्र बैंकले मार्जिन प्रकृतिको कर्जा ग्राहकले सुरक्षणबापत राखिने सेयरको मूल्यांकन गर्दा नेप्सेबाट प्रकाशित पछिल्लो १८० कार्य दिनको अन्तिम मूल्यको औसत मूल्य वा सेयरको प्रचलित बजार मूल्यमध्ये जुन कम हुन्छ। उक्त रकमको बढीमा ७० प्रतिशत रकमसम्म मात्र सेयर धितो कर्जा प्रवाह गर्न पाउने व्यवस्था गरेको छ। यसअघि १२० कार्य दिनको मूल्यांकन गर्न पाइन्थ्यो। अर्थतन्त्रले अधिकांश क्षेत्र अस्तव्यस्त रहँदा सेयर कारोबार भने प्रत्येक दिन अर्बौं रुपैयाँको हुने गरेको छ। सेयरमा लगानी गर्नेका लागि सेयर मार्जिन प्रकृति कर्जा लिन सकिन्छ भने यसबाहेक पनि लगानीकर्ताले आफूसँग भएको सेयर धितो राखेर अन्य शीर्षकमासमेत कर्जा लिन पाउने व्यवस्था छ। उद्यमी व्यवसायीले उद्योग व्यवसायका लागि अन्य धितोसँगै सेयरसमेत धितो राख्न चाहेमा सेयर धितो राखी कर्जा लिन पाइन्छ। बैंक तथा वित्तीय संस्थाले व्यावसायिक प्रयोजनका लागि प्रवाह भएको कर्जाका लागि अन्य सम्पत्ति धितो राखे सरह अतिरिक्त धितोका रूपमा सेयरसमेत धितोको रूपमा राख्न सक्छन्। अन्य संस्थाको सेयर किन्ने प्रयोजनदेखि बाहेकका व्यावसायिक प्रयोजनका लागि सेयर धितो राखी प्रवाह भएको कर्जामा मार्जिन प्रकृतिको कर्जामा जस्तो एकल ग्राहक कर्जा सीमा १५२० करोड रुपैयाँ भित्र बस्नुपर्दैन। समग्रमा बैंकहरूको सेयर धितोमा मार्जिन कर्जाको आकार बढे पनि आफूहरूले भने अहिले यसमा खासै कर्जा दिएको छेन। केही बैंकको कर्जा निक्षेपअनुपात (सीडी रेसियो) खुकुलो भए पनि केहीको पुँजीकोष कसिलो भएकाले दिएका छैनन्। सबैभन्दा कम सेयर धितोमा कर्जा दिने बैंकमा माछापुच्छ्रे र स्ट्याण्डर्ड चार्टर्ड बैंक छ। सीडी रेसियो खुकुलो भए पनि यता पुँजीकोष कसिलो भएका १०११ वटा वाणिज्य बैंकले भने त्यत्ति कर्जा बढाएका छैनन्। यद्यपि अहिले सेयर बजार मूल्य कम भएकोबेला दिँदा भोलिको दिनमा बजार बढ्दा जोखिम कम हुनसक्छ भन्ने हिसाबले सोचेको हुनसक्छ। उत्पादनमूलक क्षेत्रममा खासै कर्जाको माग आएको छैन। यस्तो बेला भएको पैसा सेयर धितोमै भए पनि दिउँ भन्ने हिसाबले पनि यसमा कर्जा बढेको हुनसक्छ। सन्तोष कोइराला, नेपाल बैंकर्स संघका उपाध्यक्ष तथा माछापुच्छ्रे बैंकका प्रमुख कार्यकारी अधिकृत सेयर धितोमा मार्जिन कर्जालाई खुकुलो पार्नुपर्छ। अहिले बेंकिङ क्षेत्रमा लगानीयोग्य पुँजी थुप्रिएको छ। अन्य लगानकिा क्षेत्र खस्केको बेलामा र अहिले बजार त्यत्ति धेरै जोखिममा नपुगेको हुँदा नेपाल राष्ट्र बेंकले पनि नीतिमा खुकुलो बनाउन विधार गर्नुपर्ने सुझाव दिन्छन्। यद्यपि बजार जोखिममा रहेका बेला नियन्त्रण गर्नु भने स्वाभाविक हो। देव गुरागाईं, सेयर विश्लेषक"
भ्रष्टाचारीलाई जन्मकैद हुनुपर्छ : प्रदेश प्रमुख शेरचन,"बुटवल : लुम्बिनी प्रदेशका प्रदेश प्रमुख अमिक शेरचनले भ्रष्टाचारीलाई हत्यारालाई सरह जन्मकैदको सजाय हुनुपर्ने धारणा राखेका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आइतबार बुटवलमा आयोजित कार्यक्रममा बोल्दै शेरचनले व्यक्तिको हत्यामा संलग्नलाई जस्तै भ्रष्टाचारीलाई पनि उस्तै प्रकृतिको सजाय हुनुपर्ने बताएका हुन्। एउटा व्यक्तिले गरेको भ्रष्टाचारमा करोडौँ नेपालीको पसिना मिसिएको हुन्छ,शेरचनले भने,अब कानुन बनाउँदा राज्यका जुनसुकै निकायका भ्रष्टाचारमा संलग्न व्यक्तिलाई हत्याराले पाउने सजाय अनुसारकै हुनुपर्ने बनाउनुपर्छ। मुलुकमा भ्रष्टाचारलाई न्युनीकरण मात्र नभई शून्यमै झार्ने गरी अभियानको थालनी हुनुपर्ने उनले विचार व्यक्त गरे। शेरचनले मुलुक संघीयतामा गएको ६ वर्ष बितिसक्दा पनि केन्द्रिकृत मानिसकता अझै जीवित रहेको उल्लेख गरे।"
भूमिहीनलाई निस्सा वितरण सुरु,"सिरहा : सिरहाको लहान नगरपालिकाले वडा नम्बर १५ बाट भूमिहीन दलित, सुकुम्वासी र अव्यवस्थित बसोवासीहरूलाई उपभोग गरिरहेको जग्गाको लालपूर्जा वितरण गर्न निस्सा वितरण सुरु गरेको छ। आइतबार ७७६ जनालाई लालपूर्जाका लागि नाप नक्साको निस्सा वितरण गरिएको मेयर महेश चौधरीले जानकारी दिए। जसमा १९६ जना भूमिहीन दलित, ८७ जना भूमिहीन सुकुम्वासी र ३९३ जना अव्यवस्थित बसोवासी रहेका छन्। अन्य वडामा पनि लगत संकलन कार्य भएको छ, मेयर चौधरीले भने,त्यहाँ पनि लालपूर्जाका लागि निस्सा वितरण हुनेछ। विपन्न दलितलाई जग्गाको लालपूर्जा भएपछि बसोबासका लागि घर निर्माण पनि अगाडि बढाएको उनले सुनाए। लहान नगरपालिकाले आर्थिक वर्ष २०७९०८० मा ६० जना दलित, विपन्न परिवारलाई घर निर्माण गरी हस्तान्तरण गरेका छन्। जिल्लाभरिबाट ८ हजार सुकुम्वासी र ३८ सय अव्यवस्थित बसोवासीको निवेदन परेको जिल्ला भूमि आयोगको अध्यक्ष रामअधिन यादवले बताए।"
त्रिभुवन विमानस्थलको अध्यागमनमा सहज र प्रभावकारी सेवा दिन सरकारलाई निर्देशन,"काठमाडौं : प्रतिनिधिसभाको राज्य व्यवस्था तथा सुशासन समितिले त्रिभुवन विमानस्थलको अध्यागमनमा सहज र प्रभावकारी सेवा प्रदान गर्न सरकारलाई निर्देशन दिएको छ । सिंहदरबारमा आइतबार बसेको समिति बैठकले संघीय मामिला तथा सामान्य प्रशासन मन्त्रालयसँगको समन्वयमा आवश्यक जनशक्ति थप गरि अध्यागमनमा सहज र प्रभावकारी सेवा प्रदान गर्न सरकारलाई निर्देशन दिएको हो । त्यस्तै बैठकले अध्यागमन सम्बन्धमा विद्यमान ऐन नियम समयानुकल परिमार्जन गर्न निर्देशन दिएको छ। बैठकले भिसा समस्या देखिएका समस्या समाधान गर्न गृह मन्त्रालयलाई निर्देशन दिइएको समिति सभापति रामहरि खतिवडाले जानकारी दिए। बैठकले राष्ट्रिय सुरक्षा नीति परिमार्जन गर्न र खुला सीमा व्यवस्था कडा बनाउन पनि निर्देशन दिइएको उनले बताए। बैठकले मानव तस्करी नियन्त्रण गर्न ,आवश्यक ऐन नियम परिमार्जन गरी उपयुक्त भिसा उपलब्ध गराउन र सडक माग्नेलाई व्यवस्थित गर्न सरकारलाई निर्देशन दिएको छ ।"
"सेयर बजारमा १० अंकको गिरावट, ४ अर्बको कारोबार","काठमाडौं : साताको पहिलो कारोबार दिन आइतबार सेयर बजार दोहोरो अंकले घटेको छ। नेप्से परिसूचक १०५० अंकले घटेर २०८५८२ विन्दुमा कायम भएको छ। सेन्सेटिभ इण्डेक्स १०२ प्रतिशतले घटेर ३७४७५ विन्दुमा पुगेको छ। यसदिन ३०५ कम्पनीको १ करोड ५ लाख ७१ हजार १९९ कित्ता सेयर ४ अर्ब ८ करोड ५६ लाख ७८ हजार ४७२ रुपैयाँमा खरिदबिक्री भए। दोहोरो अंकले घटेको बजारमा दुई कम्पनीको मूल्य सकारात्मक सर्किट लेभलमा कारोबार भयो। समाज लघुवित्त वित्तीय र कुथेली बुखारी स्माल हाइड्रोपावरको सेयर सकारात्मक सर्किटलेभलमा कारोबार भएको हो। आज एनआईसी एसिया ग्रोथ फण्ड२ का लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ६२ करोड बढि मूल्यको सेयर कारोबार भयो। यसैगरी एनआरएन इन्फ्रास्टक्चर एन्ड डेभलपमेन्टको १२ करोड,हिमालयन डिस्टिलरीको ९ करोड,एनआईसी एसिया बैंकको ८ करोड र हाथवेको ८ हजार बढि मूल्यको सेयर कारोबार भयो। तीन उपसमूहबाहेक अन्यको उपसमूहको सूचक नकारात्मक देखिएका छन्। डेभलपमेन्ट, हाइड्रो र म्यु्चुअल फण्डबाहेक अन्य १० उपसमूहको सूचक नकारात्मक देखिएका हुन्। आइतबार कारोबारमा आएका ९१ कम्पनीको मूल्य बढ्दा १४८ को घट्यो भने ८ को मूल्य स्थिर रह्यो।"
फर्जी कागजात बनाएर साढे ८ करोड रकम लिएर फरार भएका व्यक्ति पक्राउ,"काठमाडौं : फर्जी कागजात बनाएर साढे ८ करोड रकम लिएर फरार भएका व्यक्ति पक्राउ परेका छन्। पक्राउ पर्नेमा काभ्रेपलाञ्चोक पनौती नगरपालिका६ का ६७ वर्षीय रामभक्त थापा रहेका छन्। उनलाई नेपाल प्रहरीको केन्द्रीय अनुसन्धान ब्युरोको टोलीले कोटेश्वरबाट पक्राउ गरेको हो। उनले काभ्रे ब्रोइलर सप्लायर्स नामक प्राइभेट फर्मको फर्जी कागजातहरू तयार गरी आठ करोड ५० लाख रुपैयाँ कर्जा लिएका थिए। सो कर्जा दुरुपयोग गरी क्यापिटल मर्चेन्ट तथा फाइनान्स कम्पनी लिमिटेडलाई ९ करोड ७ लाख ६ हजार ३७८ रुपैयाँ बराबरको विगो बराबर हानी नोक्सानी पुर्याएको उजुरी परेको थियो। पुनरावेदन अदालत पाटनको २०७१ बैशाख २९ गतेको फैसलाले प्रतिवादी थापालाई बैंकिङ कसूर तथा सजाय ऐन, २०६४ को दफा १५(२)(घ) बमोजिम तीन वर्ष कैद र विगो असूल गरी विगो बमोजिम जरिवाना हुने ठहर गरेको थियो।"
राष्ट्रपति रनिङ शिल्डको उपाधि परशुरामलाई,"डडेलधुरा : डडेलधुरामा सञ्चालित १४औं जिल्लास्तरीय राष्ट्रपति रनिङ शिल्डको उपाधि परशुराम नगरपालिकाले हात पारेको छ। अमरगढी नगरपालिका४ टुँडिखेलमा आइतबार सम्पन्न प्रतियोगितामा २० स्वर्ण, १२ रजत र ७ कास्यसहित परशुरामले शिल्ड जितेको खेलकुद विकास समितिले जनाएको छ। १३औं शिल्ड पनि परशुरामले जितेको थियो। प्रतियोगितामा दोस्रो बनेको अमरगढीले १९ स्वर्ण, ७ रजत र १७ कास्य पदक जितेको छ। अजयमेरु गाउँपालिकाले ८ स्वर्ण, १७ रजत र ११ कास्य जितेको छ। प्रतियोगिताको विजेता टिमलाई शिल्ड, मेडल र प्रमाणपत्र प्रदान गरिएको छ।"
रुपन्देहीमा एएनपीआर प्रणाली जडान,"भैरहवा : रुपन्देहीको रोहिणी गाउँपालिकाको कार्यालयले मुख्य बजार क्षेत्र धकधईमा अटोमेटिक नम्बर प्लेट रिकग्नाइजेसन (एएनपीआर) प्रणाली जडान गरेको छ। भैरहवापरासी सडकखण्डअन्तर्गत धकधई हुँदै गुड्ने सवारीसाधनहरूको प्रविधिको माध्यमले निगरानी र शान्ति सुरक्षा कायम राख्ने उद्देश्यले एएनपीआर प्रणाली जडान गरिएको रोहिणी गाउँपालिकाका अध्यक्ष विद्याप्रसाद यादवले बताए। जडान गरिएको प्रणालीले क्यामेराको माध्यमबाट सवारीसाधनको नम्बर प्लेट पहिचान गर्नुका साथै आवतजावत हुने सवारीसाधनको फोटो र भिडियो तथ्यांकका रुपमा सर्भरमा सेभ गर्ने गर्दछ। इलाका प्रहरी कार्यालय, धकधईसँगको सहकार्यमा क्यामेरा जडान गरिएको अध्यक्ष यादवले बताए। रोहिणी गाउँपालिका औद्योगिक क्षेत्र पनि हो। सम्भावित घटनालाई मध्यनजर गर्दै दुर्घटना न्यूनीकरण गर्न र शान्ति सुरक्षाको दृष्टिकोणले पनि यो प्रणाली महत्वपूर्ण छ, उनले भने, त्यसैले हामीले यो प्रणाली जडान गरेका हौँ।"
पोर्चुगल पठाइदिने भनेर १८ लाख ठगी गर्ने महिला पक्राउ,काठमाडौं : पोर्चुगल पठाइदिन्छु भनेर १८ लाख ठगी गर्ने महिला पक्राउ परेकी छन्। पक्राउ पर्नेमा दाङको घोराही उपमहानगरपालिका१२ घर भई हाल काठमाडौंको सामाखुशीमा बस्दै आएकी ३० वर्षीया मन्जु रावत घर्ती रहेकी छन्। काठमाडौं उपत्यका अपराध अनुसन्धान कार्यालयको टोलीले उनलाई नयाँ बानेश्वरबाट पक्राउ गरेको हो। पोर्चुगलमा प्रतिष्ठित कम्पनीमा काम लगाइदिने र मासिक एक लाख ५० हजार रुपैयाँ कमाइ हुने आश्वासन दिएर १८ लाख लिएपछि उनी फरार भएकी थिइन्। पक्राउ परेकी उनलाई थप अनुसन्धानका लागि वैदेशिक रोजगार विभाग पठाइएको कार्यालयले जनाएको छ।
फस्टायो व्यावसायिक गाईपालन,"जोमसोम : हिमाली जिल्ला मुस्ताङको सदरमुकाम जोमसोम नजिकैको ओझेलमा परेको गाउँ हो, स्याङ । सदरमुकाम जोमसोम नजिकै रहे पनि मुस्ताङको स्याङ गाउँका स्थानीयले पर्यटन व्यवसायबाट आर्थिक लाभ लिन सकिरहेका छैनन्। सामान्य खेतीपाती गर्दै आइरहेका स्याङ गाउँका स्थानीयको मुख्य जीविकोपार्जनको माध्यम भनेकै कृषि र पशुपालन हो। स्याङ गाउँमा झन्डै ६०६५ घरधुरीको बसोबास छ। सीमित खेतीयोग्य जमिनमा कृषि बाली उत्पादन गरी जीविकोपार्जन गर्दै आइरहेको स्याङ गाउँमा अहिले पशुपालन व्यवसाय पनि कृषि कर्मसँगै जोडिएको छ। हिमाली उपआयोजनामार्फत २०७० सालदेखि मुस्ताङको स्याङ गाउँमा व्यावसायिक जर्सी गाईपालन सुरु भएको हो। खेतीबालीका लागि आवश्यक पर्ने अर्गानिक मलजल तथा जर्सी गाईबाट दूध, दही, घिउ र छुर्पीलगायतका परिकार उत्पादन गरी आर्थिक लाभ सकियोस् भन्ने हेतुले सुरु गरिएको व्यावसायिक गाईपालन पछिल्लो समय निकै फस्टाउँदै जान थालेको किसान ढोका गुरुङले बताइन्। हिमाली उपआयोजना अघि मुस्ताङमा केही सीमित पशुपालकले मात्र स्थानीय जातका गाई पाल्ने गर्थे। उपआयोजनाको आर्थिक अनुदान सहयोगबाट सुरु गरिएको व्यावसायिक गाईपालन अहिले बर्सेनि वृद्धि हुँदै जान थालेको अर्का किसान महेश थकालीले बताए। व्यावसायिक जर्सी गाईपालन अहिले स्याङ गाउँमा बृहत् बन्दै जान थालेको छ। स्याङमा कुल घरधुरीमध्ये दुई तिहाइ घरधुरीले व्यावसायिक गाईपालन व्यवसायसँग जोडिएको छन्। धार्मिक तथा पर्यटकीय जिल्ला भएर पनि कुनै व्यावसायिक लाभ लिन नसकेका स्याङ गाउँ किसानले दूध बेचेर मनग्ये आम्दानी गर्न थालेको स्थानीय किसान चन्द्र थकालीले सुनाए। सडक सञ्जालले जोडिए पनि गाउँका युवाहरू भविष्य खोज्दै विदेश पलायन हुने क्रम बढिरहेका बेला व्यावसायिक गाईपालन व्यवसायले युवालाई विदेश पलायनबाट रोक्न र गाउँमै आर्थिक आम्दानी लिन सक्ने ढोका उघ्रिएको हो। जोमसोम नजिकैको स्याङ गाउँमा व्यावसायिक किसिमले जर्सी गाईपालन गाईपालनबाट युवालाई विदेश पलायनबाट रोक्न र गाउँमै आर्थिक आम्दानी लिन सक्ने अवस्था मुस्ताङको स्याङ गाउँमा अहिले करिब सयभन्दा बढी गाईपालन गरिएको छ। व्यावसायिक गाईपालनको संरचना निर्माण तथा गाई खरिदमा अनुदान पाएपछि किसानले व्यावसायिकलाई पछ्याउँदै जाने क्रम बढेको छ। एउटै जर्सी गाईले १० देखि १५ लिटरसम्म दूध दिने भएकाले गाईपालन व्यवसायप्रति स्थानीयको आर्कषण बढ्दै गइरहेको हो। स्याङमा अहिले दैनिक तीन सय लिटरभन्दा बढी दूध संकलन हुने स्याङ दुग्ध संकलन केन्द्रले जनाएको छ। स्याङमा जर्सी गाईको गोबरबाट अर्गानिक मल उत्पादन गरी खेतीबालीका लागि सदुपयोग गर्ने गरिएको छ। व्यावसायिक गाईपालनका लागि घाँस र दाना किन्नुपर्ने हुन्छ। कतिपयले गाईपालनका लागि गोठालालाई तलब दिएर खटाएका छन्। घाँस, दाना र गोठाला खर्च कटाएर पनि ५० प्रतिशत आम्दानी हुने स्याङ गाउँका किसान मनेबहादुर थकालीले बताए। अर्को गाईपालक किसान जीवन थकालीका १५ जर्सी गाई छन्। उनले दैनिक ६० लिटरभन्दा बढी दूध उत्पादन गर्ने गरेको बताउँछन्। गाउमै दूध संकलन केन्द्र भएकाले बिक्री वितरण गर्न समस्या नभएको किसान थकालीको भनाइ छ। संकलन गरिएको दूध किसानबाट प्रतिलिटर ८५ रुपैयाँको दरले खरिद गर्ने गरेको दूध संकलक अमर थकालीको भनाइ छ। एक दशकअघि मुस्ताङमा बजारिया पाउडरको दूध प्रयोग हुन्थ्यो। यहाँका होटल तथा रेस्टुरेन्टमा पाउडरकै दूध प्रयोग गरिन्थ्यो। स्याङ गाउँमा व्यावसायिक जर्सी गाईपालन सुरु भएपछि मुस्ताङको जोमसोम, कागबेनी, मार्फा र मुक्तिनाथमा पाउडरको दूध विस्थापित भएको छ। मुस्ताङ आउने पर्यटकले जर्सी गाईको दूधबाट बनेको चिया खान पाएका छन्। दूध संकलन केन्द्र तथा केही किसान आफैंले दूध लिएर बजारमा पुर्याउने गरेका छन्। मुस्ताङको बजारमा एक लिटर दूधको मूल्य एक सयदेखि १ सय १० रुपैयाँसम्म पर्छ।"
कोशी प्रदेशस्तरीय आईटीएफको उपाधि झापालाई,"विराटनगर : मोरङको बेलबारीमा सम्पन्न कोशी प्रदेशस्तरीय पाँचौं आईटीएफ तेक्वान्दो प्रतियोगिताको उपाधि झापाले जितेको छ। बलुवाई आईटीएफ तेक्वान्दो डोजाङ डाँगीहाटले आयोजना गरेको प्रतियोगितामा ३ स्वर्ण, ४ रजत र ३ कास्य पदकसहित झापाले उपाधि हात पारेको हो। प्रतियोगितामा कोशी प्रदेशका ११ वटा जिल्लाको सहभागिता थियो। १० वटा जिल्लालाई पछि पार्दै उपाधि रक्षा गर्न झापा सफल भएको छ। प्रतियोगितामा ३ स्वर्ण, २ वटा रजत र ७ कास्य पदकसहित मोरङ दोस्रो भएको छ। त्यस्तै, ३ स्वर्ण, २ रजत र २ कास्य पदकसहित सुनसरी तेस्रो भएको छ। प्रतियोगितामा महिलातर्फ ४०४५ किलो तौल समूहमा सुनसरीकी करुणा विष्ट प्रथम, आयोजक बलुवाई आईटीएफ तेक्वान्दो डोजाङ डाँगीहाटकी विलिशा माझी द्वितीय तथा मोरङकी प्रीया माझी र पाँचथरकी चरितमा राई तृतीय भएका छन्। महिलातर्फ नै ४६५० किलो तौल समूहमा सुनसरीकी एलिका विक प्रथम, झापाकी नम्रता सिगु द्वितीय तथा मोरङकी अनुष्का धिमाल र पाँचथरकी एलिसा सेलिङ तृतीय भएका छन्। ५१५५ तौल समूहमा सुनसरीकी बिट्नी राई प्रथम, मोरङकी प्रीया राय द्वितीय र झापाकी रेसिका बराल तृतीय भएका छन्। त्यस्तै, ५६६० किलो तौल समूहमा भोजपुरकी सजिना तामाङ प्रथम, सुनसरीकी एलिजा राई द्वितीय, आयोजककी दीक्षा लिम्बू र पायल मगर तृतीय भएका छन्। ६१६५ तौल समूहतर्फ झापाकी सेहना लिम्बू प्रथम, आयोजककी दीक्षा खड्का द्वितीय, मोरङकी मनिषा भुर्तेल र इलामकी नैना खातुन तृतीय भएका छन्। ६६ किलोमाथिको तौल समूहमा आयोजककी एलिजा राजवंशी प्रथम र झापाकी सुष्मा अछामी द्वितीय भएका छन्। पुरुषतर्फ ४५५० तौल समूहमा मोरङका प्रकाश शर्मा प्रथम, झापाका शौरव श्रेष्ठ द्वितीय, पाँचथरका मनिष राई र भोजपुरका दीपक राई तृतीय भए। ५१५५ तौल समूहमा पाँचथरका आलोक राई प्रथम, सुनसरीका पियूष श्रेष्ठ द्वितीय तथा झापाका सनम चौधरी र मोरङका आरकेस चौधरी तृतीय भएका छन्। ५६६० तौल समूहमा झापाका प्रितम धिमाल प्रथम, इलामका दीपप्रसन राई द्वितीय, मोरङका कमल थापा र पाँचथरका सिमन सेलिङ तृतीय भए। ६१६५ किलो तौल समूहमा मोरङका लक्ष्मण राजवंशी प्रथम, झापाका मनिष श्रेष्ठ द्वितीय, आयोजकका सोनुदेव पोदार र सुनसरीका आशिष मगर तृतीय भएका छन्। ६६७० तौल समूहमा मोरङका प्रथम कार्की पहिलो, भोजपुरका सुन्दर गुरुङ दोस्रो, पाँचथरका सक्षम बराईली र सुनसरीका सुरज बराईली तृतीय भएका छन्। त्यस्तै, ७१ किलोमाथिको तौल समूहतर्फ झापाका अनमोल लिम्बू प्रथम, आयोजकका विकास ठाकुर द्वितीय, मोरङका निशान्त भुजेल र धनकुटाका युनिक राई तृतीय भए। कार्यक्रम संयोजक धर्मेन्द्र लिम्बूका अनुसार प्रतियोगिता २ दिनसम्म चलेको थियो। त्यसमा ११ जिल्लाका १ सय ६३ जना खेलाडीले सहभागिता जनाएको जानकारी उनले दिए। विजेता खेलाडीलाई कोशीका प्रदेशसभा सदस्य मानबहादुर लिम्बू, नेपाल अन्तर्राष्ट्रिय तेक्वान्दो महासंघका अध्यक्ष प्रवीणकुमार कार्कीलगायतले पदक वितरण गरेका थिए। प्रतियोगिताको समापन समारोहलाई सम्बोधन गर्दै प्रदेश सांसद लिम्बूले सबै पक्षको साथ र सहयोगमा मात्रै तेक्वान्दो खेलको विकास हुने बताए। खेलकुदको विकास गर्न खेलाडीलाई अभ्यासका लागि बेलबारीमा कवर्ड निर्माण गर्न आफूले सक्दो प्रयास गर्ने प्रतिबद्धता उनले जनाए। नेपाल अन्तर्राष्ट्रिय तेक्वान्दो महासंघका अध्यक्ष कार्कीले खेलकुद क्षेत्रको विकासमा राज्यले ध्यान दिनुपर्ने बताए। अहिले पनि राज्यले प्रर्याप्त बजेट नदिँदा खेलकुद क्षेत्र खच्किएको छ, कार्कीले भने, खेल क्षेत्र तीनै तहका सरकारको प्राथमिकतामा पर्न सकेन। उनले सरकारको प्राथमिकतामा नपरेका कारण खेल क्षेत्रले गति लिन नसकेको बताए। उत्कृष्ट खेलाडी उत्पादन र खेल क्षेत्रको विकासमा सरकारको ध्यान जान आवश्यक रहेको कार्कीको भनाइ छ।"
सडक विभागको क्यान्टिनमा आगलागी,काठमाडौं : नयाँ बानेश्वरस्थित सडक विभागको क्यान्टिनमा आगलागी भएको छ। आइतबार दिउँसो सवा २ बजेतिर आगलागी भएको हो। एसी सर्ट भएर आगलागी भएको हो। आगो नियन्त्रणमा लिइएको छ।
"पाकिस्तान आम निर्वाचन : स्वतन्त्र १०१, पीएमएलएन ७५ र पीपीपी ५४ सिटमा विजयी","स्लामावाद : पाकिस्तानको निर्वाचन आयोगले सन् २०२४ को फेब्रुअरी ८ मा सम्पन्न आम निर्वाचनको पूर्ण परिणाम आइतबार सार्वजनिक गरेको छ । पाकिस्तानको नेशनल एसेम्ब्ली (राष्ट्रिय सभा) का लागि घोषित निर्वाचन परिणामअनुसार स्वतन्त्र उम्मेदवारले १०१, पूर्वप्रधानमन्त्री नवाज सरिफको पाकिस्तान मुस्लिम लिगनवाजले ७५ र पूर्व विदेशमन्त्री बिलावल भुट्टो जरदारीले ५४ सिट प्राप्त गरेका छन् । निर्वाचन परिणाममा व्यापक धाँधली भएको आरोप लगाउँदै प्रर्व प्रधानमन्त्री खानको पीटीआईले आइतबार देशव्यापी विरोध प्रदर्शनको घोषणा गरेको छ । परिणाममा लामो ढिलाइपछि सैन्य प्रतिष्ठानले मतदानमा धाँधली गरेको आरोप पीटीआई नेताहरूले लगाएका हुन् । सेनाको समर्थन रहेको भनिएको पीएमएलएनले सबैभन्दा बढी सिट प्राप्त गर्ने पार्टीको रूपमा विजयको घोषणा गरेको छ । तीन पटकका पूर्वप्रधानमन्त्री नवाज सरिफले स्थापना गरेको पार्टीले सरकार गठनका लागि प्रतिद्वन्द्वी र स्वतन्त्र उम्मेदवारसँग सम्झौता गर्न बाध्य हुने देखिएको छ । पाकिस्तानी सेना प्रमुखले शनिबार चुनाव जित र हारको शून्य योगफलको प्रतिस्पर्धा नभएको भन्दै राजनीतिक ध्रुवीकरण अन्त्य गर्न आग्रह गरेका छन्। 'अराजकता र ध्रुवीकरण को राजनीतिबाट माथि उठ्न राष्ट्रलाई स्थिर हात र उपचारात्मक स्पर्शको खाँचो छ,' सेना प्रमुख जनरल सैयद असीम मुनिरलाई उद्धृत गर्दै सेनाद्वारा जारी विज्ञप्तिमा भनिएको छ । रासस"
"उदयपुरका पहाडी क्षेत्रमा जुनेलो, फापर र गहत लोप हुँदै","उदयपुर : जिल्लाका पहाडी क्षेत्रमा लामो समयदेखि परम्परागत रुपमा उत्पादन हुँदै आएका रैथाने बाली फापर तथा जुनेलो र गहत लोप हुने अवस्थामा पुगेका छन् जिल्लाका पहाडी क्षेत्र ताप्ली, उदयपुर गढी, रौतामाई तथा लिम्चुङबुङ गाउँपालिका क्षेत्रमा विगतमा परम्परागतरुपमा खेती गरिने र उत्पादन हुँदै आएको रैथाने बाली फापर, जुनेलो तथा गहत हिजो आज खेती गर्न छाडिएपछि पाउन नै छाडिएको स्थानीय बताउँछन्। रौतामाई गाउँपाालिका५ रामेटारका कृषक पदमबहादुर मगरका अनुसार आजभन्दा २०२५ वर्ष अगाडिसम्म गाउँमा गहत तथा जुनेलो राम्ररी खेती हुने गरेको थियो। पाँचदश वर्षयता आएर यसको खेती नै गर्न छाडिएपछि गाउँघरमा जुनेलो तथा गहत पाउन छाडेको उनले बताए। रौतामाई४ डांसिंटारका कृषक नेत्रप्रसाद खत्री भने, आजभन्दा १५२० वर्षअघिसम्म आफूहरुले गाउँघरमा जुनेलो थुप्रै उत्पादन गरेर बिक्रीसमेत गर्ने गरेका थियौँ, तर हिजो आज यसको खेती हुन छाडेपछि हामीलाई जुनेलो खान मन लागेमा अन्यत्र टाढा गएर किनेर ल्याउन बाध्य भएका छौँ। उदयपुरगढी४ डुम्रेका कृषक नरबहादुर घलेले भने, विगतमा हामीहरुले घरबारी जग्गामा गहत, पाखा बारीको चारैतिर जुनेलोखेती गर्ने गरेका थियौं, अब त सबै युवा जती गाउँ छाडेर अन्यत्र जान थाले, गाउँमा यस्तो कठिन खेती कसले गर्ने, बरु जग्गा बाँझै बस्न थाल्यो, यस्तो खेती गर्ने जाँगरिला मान्छे नै गाउँघरमा बस्दैनन्। गाउँघरमा रैथाने खेती गर्ने बुढापाका भइसकेका र युवा सबै गाउँ छाडेर अन्यत्र गएपछि गाउँमा यस्तो रैथाने खेती गर्ने युवाको अभावमा पनि गाउँघरमा हिजो आज जुनेलो, फापर तथा गहत जस्ता बालीको खेती नै हुन छाडेको ताप्ली४ पिपलभन्ज्याङका रामबाबु ठकुरीले बताए। उनका अनुसार आजभन्दा १५२० वर्ष अगाडिसम्म पनि ओख्ले पिपलभन्ज्याङका पाखाबारीमा जुनेलोखेती हुने गरेका कारण गाउँ नै जुनेलोमय हुने गरेको थियो। जिल्लाका पहाडी क्षेत्रका अधिकांश बारीमा विगतमा अनिवार्य रुपमा जुनेलोखेती हुने गरेको भए पनि हिजो आज हुन छाडेको छ। विगतमा गाउँका पाखाबारी तथा सुक्खाबारीमा अनिवार्य गहत तथा जुनेलो जस्ता अन्नबाली लगाएर उत्पादन गरिने भएको भए पनि हिजो आज युवाहरुले यस्तो खेती प्रति चासो नदिनु र गाउँघरबाट युवा अन्यत्र पलाएन भएपछि रैथाने बाली लोप हुँदै गएको रौतामाई गाउँपालिकाका उपाध्यक्ष भूपेन्द्र थापाले बताए। उदयपुरगढीका दनुवार बेसीका कृषक वुद्धिबहादुर तामाङका अनुसार विगतमा गाउँघरमा फापर तथा जुनेलो उत्पादन गरेर अन्यत्र बजारमा लगेर बिक्री गर्ने गरिएको भए पनि हिजो आज खेती नै हुन छाडेपछि आफैँलाई खानका लागि यस्ता अन्नबाली खोजेर पनि पाउन छाडेको छ। जिल्ला कृषि ज्ञान केन्द्रका अनुसार विगतमा जिल्लाको पहाडी क्षेत्रको गाउँघरमा उत्पादन हुने फापर, जुनेलो तथा गहत राम्रो उत्पादन हुने र कृषकले यसको बिक्रीले राम्रै फाइदा लिने गरे पनि हिजो आज यसको खेती नै हुन छाडेको छ। गाउँघरमा उत्पादन हुने अन्य रैथाने अन्नबाली कोदो, कागुनी, जौंसमेत हिजो आज बिस्तारै खेती हुन छाडेका कारण लोप हुँदै जाने अवस्थामा पुगेको रौतामाईका कृषक कृष्णबहादुर आलेमगरले बताए।"
"गौशालाको होटलमा रामेछापकी युवती मृत फेला, प्रेमी पक्राउ","काठमाडौं : काठमाडौंको गौशालामा सिराहा धनुषा होटल एन्ड लजमा शनिबार मृत फेला परेकी प्रमिला दमाईको प्रेमी पक्राउ परेका छन्। रामेछापको लिखु तामाकोसी घर भएकी प्रमिला शुक्रबार साँझ एक पुरुषसँग उक्त होटलमा आएकी थिइन्। जिल्ला प्रहरी परिसर काठमाडौंका प्रवक्ता कुमोध ढुंगेलका अनुसार गौसालाको विजयचोकमा रहेको उक्त होटलको कोठा दुई दिनसम्म नखुलेपछि होटल कर्मचारीले प्रहरीलाई खबर गरेका थिए। उनीसँगै होटलमा पुगेका एक युवक आइतबार काठमाडौंबाट पक्राउ परेको ढुंगेलले बताए। उनले भने, हामीले क्रस चेक गरिरहेका छौं। प्रारम्भिक अनुसन्धान गरिरहेका छौ। पक्राउ परेका युवक प्रमिलाका प्रेमी हुन्। उनी दोलखाका स्थानीय हुन्।' मृतक प्रमिला र युवक दुवै विवाहित हुन्। प्रमिलाको एक सन्तान र श्रीमान् गौशालामै सँगै बस्दै आएका थिए। उनीहरू २६ गते साँझ उक्त लजमा पुगेका थिए। होटलमा युवकले गलत विवरण टिपाएका थिए। मृत भेटिएकी प्रमिलाको घाटिमा डोरीले कसेर हत्या गरिएको प्रहरीले बताएको छ। युवकले प्रमिलालाई मार्ने नियतले नै लजमा पुर्याएको प्रहरीको अनुमान छ। हत्यापछि होटलको कोठामा बाहिरबाट साँचो लगाएर उनी भागेका हुन्। माघ २६ मा हत्या भएको र दुई दिनपछि घटना सार्वजनिक भएको थियो।"
भ्रष्टाचारीलाई जन्मकैद हुनुपर्छ : प्रदेश प्रमुख शेरचन,"बुटवल : लुम्बिनी प्रदेशका प्रदेश प्रमुख अमिक शेरचनले भ्रष्टाचारीलाई हत्यारालाई सरह जन्मकैदको सजाय हुनुपर्ने धारणा राखेका छन्। अख्तियार दुरुपयोग अनुसन्धान आयोगको ३३ औँ स्थापना दिवसका अवसरमा आइतबार बुटवलमा आयोजित कार्यक्रममा बोल्दै शेरचनले व्यक्तिको हत्यामा संलग्नलाई जस्तै भ्रष्टाचारीलाई पनि उस्तै प्रकृतिको सजाय हुनुपर्ने बताएका हुन्। एउटा व्यक्तिले गरेको भ्रष्टाचारमा करोडौँ नेपालीको पसिना मिसिएको हुन्छ,शेरचनले भने,अब कानुन बनाउँदा राज्यका जुनसुकै निकायका भ्रष्टाचारमा संलग्न व्यक्तिलाई हत्याराले पाउने सजाय अनुसारकै हुनुपर्ने बनाउनुपर्छ। मुलुकमा भ्रष्टाचारलाई न्युनीकरण मात्र नभई शून्यमै झार्ने गरी अभियानको थालनी हुनुपर्ने उनले विचार व्यक्त गरे। शेरचनले मुलुक संघीयतामा गएको ६ वर्ष बितिसक्दा पनि केन्द्रिकृत मानिसकता अझै जीवित रहेको उल्लेख गरे।"
शिक्षकलाई अभद्र व्यवहार गर्ने २ जना पक्राउ,"अर्घाखाँची : अर्घाखाँचीको मालारानी गाउँपालिका८ मा रहेको बालशिक्षा माध्यमिक विद्यालयका प्रधानाध्यापक राजेन्द्र पन्थीलाई हातपात गरेको आरोपमा २ जना पक्राउ परेका छन्। प्रधानाध्यापक पन्थीलाई घरबाट बिहान विद्यालय जाने क्रममा मोटरसाइकल रोकी हातपात तथा अभद्र व्यवहार गरेको आरोपमा नरेश्वर पाण्डे र हुकुम खड्कालाई पक्राउ गरेको जिल्ला प्रहरी कार्यालय अर्घाखाँचीका प्रमुख डीएसपी प्रतित सिंह राठोरले बताए। दुई जनालाई पक्राउ गरी घटनाको अनुसन्धान भइरहेको प्रहरी प्रमुख राठोरको भनाइ छ। विद्यालयमा जाने क्रममा शिक्षकलाई हातपात तथा अभद्र व्यवहार गरेको भन्दै जिल्लामा क्रियाशील शिक्षकहरूका संघ, संगठनले कडाभन्दा कडा कारबाहीको माग गरेका छन्। नेपाल शिक्षक संघ, नेपाल राष्ट्रिय शिक्षक संगठन, एकीकृत अखिल नेपाल शिक्षक संगठन, अनेशिसं, अनेशिसंगठन र प्रनेराशिसंले एक संयुक्त विज्ञप्ति जारी गरी कारबाहीको माग गरेका हुन्।"
पोर्चुगल पठाइदिने भनेर १८ लाख ठगी गर्ने महिला पक्राउ,काठमाडौं : पोर्चुगल पठाइदिन्छु भनेर १८ लाख ठगी गर्ने महिला पक्राउ परेकी छन्। पक्राउ पर्नेमा दाङको घोराही उपमहानगरपालिका१२ घर भई हाल काठमाडौंको सामाखुशीमा बस्दै आएकी ३० वर्षीया मन्जु रावत घर्ती रहेकी छन्। काठमाडौं उपत्यका अपराध अनुसन्धान कार्यालयको टोलीले उनलाई नयाँ बानेश्वरबाट पक्राउ गरेको हो। पोर्चुगलमा प्रतिष्ठित कम्पनीमा काम लगाइदिने र मासिक एक लाख ५० हजार रुपैयाँ कमाइ हुने आश्वासन दिएर १८ लाख लिएपछि उनी फरार भएकी थिइन्। पक्राउ परेकी उनलाई थप अनुसन्धानका लागि वैदेशिक रोजगार विभाग पठाइएको कार्यालयले जनाएको छ।
नुवाकोटमा निजी वन दर्ता सुरु,नुवाकोट : कटान खुलेपछि नुवाकोटमा निजी वन दर्ता सुरु भएको छ। स्थानीय तहहरूमा दर्ताका लागि निवेदन दिने क्रम बढिरहेको छ। निजी वन दर्ताको काम अब स्थानीय तहबाटै हुने डिभिजन वन कार्यालय नुवाकोटले जनाएको छ। डिभिजनल अधिकृत रोशना पोखरेलले आइतबारसम्म दुईवटा निजी वन दर्ता कार्य सकिएको जानकारी दिइन्। उनका अनुसार विदुर नपा र लिखु गापामा निजी वन दर्ता भएका हुन्। अन्य स्थानीय तहहरूमा समेत निजी वन दर्ता गर्ने प्रक्रिया सुरु भएको कार्यालयले जनाएको छ। निजी जग्गामा हुर्किएका सालको रुख काट्न वन दर्ता गरेर व्यक्तिगत र व्यावसायिक प्रयोजनका लागि उपभोग गर्न पाइने कानुनी बाटो खुला भएपछि नुवाकोटमा निजी वन दर्ता सुरु भएको हो।
रुपन्देहीमा एएनपीआर प्रणाली जडान,"भैरहवा : रुपन्देहीको रोहिणी गाउँपालिकाको कार्यालयले मुख्य बजार क्षेत्र धकधईमा अटोमेटिक नम्बर प्लेट रिकग्नाइजेसन (एएनपीआर) प्रणाली जडान गरेको छ। भैरहवापरासी सडकखण्डअन्तर्गत धकधई हुँदै गुड्ने सवारीसाधनहरूको प्रविधिको माध्यमले निगरानी र शान्ति सुरक्षा कायम राख्ने उद्देश्यले एएनपीआर प्रणाली जडान गरिएको रोहिणी गाउँपालिकाका अध्यक्ष विद्याप्रसाद यादवले बताए। जडान गरिएको प्रणालीले क्यामेराको माध्यमबाट सवारीसाधनको नम्बर प्लेट पहिचान गर्नुका साथै आवतजावत हुने सवारीसाधनको फोटो र भिडियो तथ्यांकका रुपमा सर्भरमा सेभ गर्ने गर्दछ। इलाका प्रहरी कार्यालय, धकधईसँगको सहकार्यमा क्यामेरा जडान गरिएको अध्यक्ष यादवले बताए। रोहिणी गाउँपालिका औद्योगिक क्षेत्र पनि हो। सम्भावित घटनालाई मध्यनजर गर्दै दुर्घटना न्यूनीकरण गर्न र शान्ति सुरक्षाको दृष्टिकोणले पनि यो प्रणाली महत्वपूर्ण छ, उनले भने, त्यसैले हामीले यो प्रणाली जडान गरेका हौँ।"
छोराछोरीको हत्यापछि रविनाले आत्महत्या गरेको निष्कर्षमा प्रहरी,काठमाडौं : ललितपुरको महालक्ष्मी नगरपालिका३ इमाडोलकी रविना मर्हजनले शनिबार दिउँसो आफ्नै घरको तेस्रो तलाबाट हामफालिन। लुगा उठाउन भन्दै छतमा पुगेकी उनले तेस्रो तलाबाट हाम्फालेकी हुन्। छतमा पुग्नुअघि नै उनले कोठामा खेलिरहेका २ जना छोरा र छोरीलाई सिरानीले मुख थुनेर अचेत बनाएकी प्रहरीको प्रारम्भिक अनुसन्धानले देखाएको छ। इमाडोल ओचुहाइटमा रहेको उनको घरमा प्यारालाइसिसले थलिएकी सासु मात्रै थिइन्। रविनाले सासुसँग लुगा उठाउन जान्छु भन्दै छतमा उक्लिइन्। जिल्ला प्रहरी परिसर ललितपुरका प्रवक्ता नवराज कार्कीका अनुसार छतबाट हाम्फालेको अवस्थामा भेटिएकी रविनाको घटनास्थलमै मृत्यु भएको थियो। कोठाभित्र रहेका छ वर्षीय छोरा अश्वित र २ वर्षीय छोरी रिवा अचेत अवस्थामा भेटिएका थिए। उनीहरू तीनै जनालाई उपचारका लागि किष्ट अस्पताल पुर्याइएको थियो। तर अस्पतालले उनीहरूको मृत्यु भइसकेको घोषणा गर्यो। प्रहरीका अनुसार घटनास्थलमा कुनै सुसाइड नोट तथा घटनाको प्रमाण फेला परेको छैन। बच्चाहरूको हत्या गरेर रविनाले आत्महत्या गरेको प्रहरीको अनुमान छ। प्रहरी प्रवक्ता कार्कीका अनुसार घटनाको दिन उनका श्रीमान् बिहानैदेखि घरबाहिर थिए। अनुसन्धान अधिकृतका अनुसार रविना कम बोल्ने अन्तर्मुखी खालकी थिइन। दुई बच्चाको हत्यापछि रविनाको आत्महत्याले सिँगो परिवार नै शोकमा डुबेको छ। रविनाका श्रीमानले श्रीमतीसँग केही झगडा नभएको र उनले कहिल्यै कुनै गुनासो नगर्ने गरेको बयान दिएका छन्। उनीहरूको शवलाई पोस्टमार्टमका लागि पाटन अस्पतालमा लगिएको छ।
भूमिहीनलाई निस्सा वितरण सुरु,"सिरहा : सिरहाको लहान नगरपालिकाले वडा नम्बर १५ बाट भूमिहीन दलित, सुकुम्वासी र अव्यवस्थित बसोवासीहरूलाई उपभोग गरिरहेको जग्गाको लालपूर्जा वितरण गर्न निस्सा वितरण सुरु गरेको छ। आइतबार ७७६ जनालाई लालपूर्जाका लागि नाप नक्साको निस्सा वितरण गरिएको मेयर महेश चौधरीले जानकारी दिए। जसमा १९६ जना भूमिहीन दलित, ८७ जना भूमिहीन सुकुम्वासी र ३९३ जना अव्यवस्थित बसोवासी रहेका छन्। अन्य वडामा पनि लगत संकलन कार्य भएको छ, मेयर चौधरीले भने,त्यहाँ पनि लालपूर्जाका लागि निस्सा वितरण हुनेछ। विपन्न दलितलाई जग्गाको लालपूर्जा भएपछि बसोबासका लागि घर निर्माण पनि अगाडि बढाएको उनले सुनाए। लहान नगरपालिकाले आर्थिक वर्ष २०७९०८० मा ६० जना दलित, विपन्न परिवारलाई घर निर्माण गरी हस्तान्तरण गरेका छन्। जिल्लाभरिबाट ८ हजार सुकुम्वासी र ३८ सय अव्यवस्थित बसोवासीको निवेदन परेको जिल्ला भूमि आयोगको अध्यक्ष रामअधिन यादवले बताए।"
जेसीबीको ठक्करबाट वृद्धको मृत्यु,बुटवल : प्युठानको माण्डवी गाउँपालिकामा जेसीबीले ठक्कर दिँदा एक जनाको घटनास्थलमै मृत्यु भएको छ। रा १ क ७७३ नम्बरको गाउँपालिकाकै जेसीबीले ठक्कर दिँदा स्थानीय ६४ वर्षीय ठगबहादुर घर्तीको मृत्यु भएको जिल्ला प्रहरी कार्यालय प्युठानका सूचना अधिकारी प्रहरी निरीक्षक हुमानन्द खनालले बताए। सडकमा सुतेका वृद्धलाई गाउँपालिकाको वडा नम्बर १ स्थित पिपलडाँडादेखि गणेशमावी जोड्ने सडक सफा गर्ने क्रममा जेसीबीले ठक्कर दिएको खनालले बताए।
वडाबाटै भत्ता वितरण,"अर्घाखाँची : अर्घाखाँचीको भूमिकास्थान नगरपालिका१ का वडाध्यक्ष गोपाल खनालको पहलमा वडाबाटै सामाजिक सुरक्षा भत्ता वितरण गरिएको छ। सामाजिक सुरक्षा भत्ता लिने वृद्धवृद्धा, अपांग तथा एकल महिलालाई बैंकमा गएर लामो लाइन बसेर भत्ता लिन अप्ठेरो र दुःख भएपछि वडाध्यक्ष खनालले वडा कार्यालयबाटै भत्ता दिलाएका हुन्। वडा कार्यालयमै बैंकका कर्मचारी पुगेर भत्ता वितरण गरेका हुन्। वडाबाटै भत्ता बुझ्न पाएपछि स्थानीय वृद्धवृद्धाहरु पनि खुसी भएका छन्। गाडी चढेर घण्टौ लाइनमा बसी बैंकमा पुगेर भत्ता बुझ्ने परिपाटीको अन्त्य गर्दै आफ्नै वडा कार्यालयबाट सेवा पाएपछि वृद्धवृद्धा खुसी भएका हुन्।"
सर्वोच्चको आदेशविपरीत जनयुद्ध दिवसमा गोरखाका पालिकाले धमाधम बिदा दिँदै,"गोरखा : सर्वोच्च अदालतको आदेशविपरीत गोरखाका तीन पालिकाले फागुन १ गते जनयुद्ध दिवसका दिन सार्वजनिक बिदा दिने निर्णय गरेका छन्। जिल्लाका अजीरकोट, गण्डकी र भीमसेनथापा गाउँपालिकाले फागुन १ गते सार्वजनिक बिदा दिएर जनयुद्ध दिवस मनाउने निर्णय गरेका हुन्। अजीरकोट गाउँपालिकाको आइतबार सम्पन्न ११२ औं बैठकले फागुन १ गते पालिकाअन्तर्गतका सामुदायिक विद्यालय, स्वास्थ्य संस्था, पालिकाभित्र सञ्चालित बैंक तथा वित्तीय संस्थामा सार्वजनिक बिदा दिने निर्णय गरेको जनाएको छ। सार्वजनिक सूचना जारी गरी सो पालिकाले सार्वजनिक बिदाको निर्णय गरेको जानकारी दिएको छ। त्यस्तै गण्डकी गाउँपालिकाले पनि फागुन १ गते सार्वजनिक बिदा दिने निर्णय गरेको जनाएको छ। पालिकाको वार्षिक नीति तथा कार्यक्रममा नै सो दिन सार्वजनिक बिदा दिने निर्णय गरिएको पालिका प्रमुख दिपक तिमिल्सिनाले जानकारी दिए। भीमसेन थापा गाउँपालिकाका प्रमुख लोकप्रसाद बञ्जराले पनि वार्षिक कार्यपात्रोमा सो दिनमा सार्वजनिक बिदा दिने निर्णय गरेकाले निर्णय परिवर्तन नहुने जनाएका छन्। हामीले सो दिनमा सार्वजनिक बिदा उल्लेख गरेर वार्षिक क्यालेण्डर बनाएका छौँ, बञ्जराले भने, संघ सरकारले फिर्ता लिए पनि हाम्रो पालिकाको निर्णय फिर्ता हुँदैन। गोरखाका गण्डकी, भीमसेनथापा र अजीरकोट गाउँपालिका माओवादीले जितेका गाउँपालिकाहरु हुन्। गोरखाका ११ मध्य नौ वटा गाउँपालिका माओवादीले जितेको थियो। अन्य पालिकाले भने यस विषयमा केन्द्र सरकारको निर्णयसँग बाझिने गरी कुनै निर्णय नभएको जनाएका छन्। यसअघि जनयुद्ध दिवसका अवसरमा फागुन १ गते सार्वजनिक बिदा दिने सरकारी निर्णयविरुद्ध परेको रिटमाथि शुक्रबार सुनुवाइ गर्दै न्यायाधीश आनन्दमोहन भट्टराई र महेश शर्मा पौडेलको इजलासले यस्तो आदेश दिएको थियो। जनयुद्ध शब्दमा राष्ट्रिय सहमति बनिनसकेको र संक्रमणकालीन न्यायका काममा संलग्न संस्थाको भावी काममा समेत प्रभाव पर्नसक्ने ठहर गर्दै सर्वोच्चले सरकारको सो निर्णय कार्यान्वयन नगर्न सर्वोच्च अदालतले गत पुस १३ गते आदेश दिएको हो।"
आलमविरुद्धको मुद्दामा साक्षी झिकाउन आदेश,"रौतहट : जिल्ला अदालत रौतहटले नेपाली कांग्रेसका नेता तथा पूर्वमन्त्री मोहम्मद अफ्ताव आलमविरुद्ध मुद्दामा साक्षी झिकाउन आदेश जारी गरेको छ। मुद्दा प्रक्रिया सुरू भएको करिब ४ वर्षपछि न्यायाधीश मातृकाप्रसाद आचार्यको एकल इजलासले आलमविरुद्ध मुद्दामा साक्षी झिकाउन आदेश दिएको हो। सो आदेशसँगै अब म्यादपत्र गएपछि साक्षीहरू अदालतमा उपस्थित हुनेछन् र अदालतले उनीहरूको बकपत्र लिनेछ। बकपत्र लिएपछि पुन:पेशी तोकिनेछ। आलमविरुद्धको मुद्दामा आइतबार प्रतिवादीकातर्फबाट अधिवक्ता लालबाबु राय, महमद साबिर हुसेन, मजरुल हक, अफताब आलमले बहस गरेका थिए। यस्तै, अधिवक्ता पुष्प पौडेल र जिल्ला न्यायाधिवक्ता बद्रीकुमार कार्कीले वादीका तर्फबाट बहस गरेका थिए। संविधानसभा निर्वाचनमा धाँधलीका लागि ल्याएको बम २०६४ चैत २७ गते आलमका काका शेष इद्रिसको गोठमा विष्फोट भएको थियो। सोही विष्फोटका घाइते तथा मृतकलाई इँटाभट्टामा लगेर जलाएको आरोपमा करिब १२ वर्षपछि असोज २६ गते आलम पक्राउ परेका थिए। उनीमाथि १८ कार्त्तिक २०७६ मा रौतहट जिल्ला अदालतमा 'विस्फोटक पदार्थको प्रयोग गरी ज्यान मार्ने उद्योग तथ कर्तव्य ज्यानसम्बन्धी कसुरु,मा मुद्दा दायर भएको थियो। सो मुद्दामाथि थुनछेक बहसपछि जिल्ला अदालत रौतहटले पूर्पक्षका लागि थुनामा पठाएको थियो। उनी २०७६ कार्त्तिक २९ गतेदेखि थुनामै छन्। जिल्ला अदालत रौतहटले पुर्पक्षका लागि थुनुमा पठाउने आदेश दिएपछि उनी सो आदेशविरुद्ध उच्च अदालत वीरगञ्ज पुगेका थिए। उच्च अदालतले २४ माघ २०७६ मा जिल्लाकै आदेश सदर गरिदिएको थियो। त्यसपछि उनले सर्वोच्च अदालतमा आफूलाई थुनामुक्त गरेर साधारण तारेखमा मुद्दा लड्न पाउँ भन्दै निवेदन दर्ता गराएका थिए। सर्वोच्चले पनि जिल्लाकै आदेश सदर गरिदिएपछि उनी पुर्पक्षका लागि थुनामै छन्। यमुनामाई गाउँपालिका४ का त्रिलोकप्रताप सिंहका बाबु नारायण सिंह र ओसी अख्तरकी आमा रोक्साना खातुनले आलम,उनका भाइ मोहम्मद महताब आलम,मोबिन आलम,शेख भदई र शेख सवेजविरुद्ध प्रहरीमा किटानी जाहेरी दिएका थिए। त्रिलोक र ओसीलाई इँटाभट्टामा हालेर मारेको उनीहरूको उजुरीमा उल्लेख छ। अभियोगपत्रमा आलमलाई ४५ वर्ष कैद सजायको माग गरिएको छ। मुद्दामा आलमसहित उनका भाइ मोहम्मद महताव आलम,शेख भदई,मोहम्मद मोविन आलम,शेख सेराज, बद्री सहनी, शेख फजलेहक, सगिर आलम, शेख जमुनई,गौरीशंकर साहलगायतलाई प्रतिवादी बनाइएको छ।"
फिल्मी शैलीमा नगरपालिकाको होडिङ बोर्ड चोरी गर्ने तीन पक्राउ,"झापा : भद्रपुरमा फिल्मी शैलीमा फलामे होडिङ बोर्ड चोरी गरेको आरोपमा तीन जना पक्राउ परेका छन्। आइतबार साँझ भद्रपुर नगरपालिका४ स्थित रंगियाडाँडादेखि ज्ञानेचोकसम्म सडक किनारमा नगरपालिकाले राखेको फलामे होडिङ बोर्ड चोर्दाचोर्दै उनीहरूलाई भद्रपुर नगर प्रहरीले पक्राउ गरेको हो। पक्राउ पर्नेहरूमा मेचीनगर नगरपालिका१४ का ३१ वर्षीय अमित राजवंशी, मेचीनगर १० का अन्दाजी १८ वर्षीय राजीव उराव र एक जना पिकअप चालक रहेको नगर प्रहरीका असई चन्द्र प्रधानले जानकारी दिए। उनीहरूले मे १ च ६३७६ नम्बरको पिकअप गाडी चढेर होडिङ बोर्ड चोर्न भद्रपुर आएका थिए। फिल्मी शैलीमा उनीहरूले रंगियाडाँडादेखि ज्ञानेचोकसम्मका ८ वटा होडिङ बोर्ड फलाम काट्ने ह्याक्सोले काटेर पिकअपमा हालिसकेका थिए। स्थानीयले होडिङ बोर्ड काट्दै गरेको अवस्थामा उनीहरूसँग सोधपुछ गर्दा पुरानो भइसकेको र अब नयाँ लगाउने भन्ने जवाफ फर्काएका थिए। उनीहरूमाथि शंका लागेपछि स्थानीयले तत्काल नगर प्रहरीलाई खबर गरेका थिए। नगर प्रहरी तत्काल घटनास्थल पुगेर उनीहरूलाई पिकअप र होडिङ बोर्डसहित नियन्त्रणमा लिएका थिए। नियन्त्रणमा लिएर नेपाल प्रहरीलाई बुझाउन लैजाँदै गर्दा भद्रपुर बजार पुग्दा तीनै जना पिकअपबाट ओर्लिएर भागे। उनीहरूलाई नगर प्रहरीको टोलीले खेदाउँदै पुनः नियन्त्रणमा लिएर वडा प्रहरी कार्यालय भद्रपुरलाई बुझाएको असई प्रधानले जानकारी दिए। यता वडा प्रहरी कार्यालय भद्रपुर इन्स्पेक्टर सञ्जीव बोगटीसँग आरोपी तीन जनाको नाम माग्दा आफू बाहिर रहेको र घटनाबा बारेमा अनुसन्धान भइरहेको जवाफ फर्काए। उनले घटनाको जानकारी जिल्ला प्रहरी कार्यालयका प्रवक्तासँग लिन आग्रह गरे।"
सडक विभागको क्यान्टिनमा आगलागी,काठमाडौं : नयाँ बानेश्वरस्थित सडक विभागको क्यान्टिनमा आगलागी भएको छ। आइतबार दिउँसो सवा २ बजेतिर आगलागी भएको हो। एसी सर्ट भएर आगलागी भएको हो। आगो नियन्त्रणमा लिइएको छ।
डोल्पाको मुड्केचुलाले पनि सर्वोच्चको आदेश अवज्ञा गर्यो,"डोल्पा : हिमाली जिल्ला डोल्पाको मुड्केचुला गाउँपालिकाले जनयुद्ध दिवसका दिन सार्वजनिक बिदा दिने निर्णय गरेको छ। गाउँपालिकाले सूचना जारी गरेर माघ १३ गतेको गाउँ कार्यपालिकाको निर्णयअनुसार फागुन १ गते सार्वजनिक बिदा दिन लागिएको जनाएको छ। तत्कालीन जनयुद्धको आधार इलाका रुपमा रहेको मुड्केचुला गाउँपालिकाले निकालेको सूचनामा सशस्त्र जनयुद्ध नै लोकतान्त्रिक गणतन्त्र स्थापनाको आधार भएको उल्लेख गरिएको छ। उक्त दिनमा गाउँपालिका मातहत रहेका सरकारी कार्यालय, विद्यालय लगायतका सम्पूर्ण संघ संस्थामा सार्वजनिक बिदा दिइएको अध्यक्ष दत्तबहादुर शाहीले बताए।"
ट्रकको ठक्करबाट स्कुटर चालकको मृत्यु भएपछि स्थानीयले लगाइदिए ट्रकमा आगो,"विराटनगर : विराटनगरको बरगाछीमा आइतबार बिहान ट्रकको ठक्करबाट स्कुटर चालकको मृत्यु भएको छ । विराटनगर महानगरपालिका२ र ५ को सिमानामा बिहान ९: ४५ बजेतिर दुर्घटना भएको हो । उत्तरबाट दक्षिणतर्फ जाँदै गरेको बागमती प्रदेश ०३००१ ख १४११ नम्बरको ट्रकले को ३६ प २८८९ नम्बरको स्कुटरलाई ठक्कर दिएको प्रहरीले जनाएको छ । प्रहरीका अनुसार दुर्घटनामा स्कुटर चालक सुनसरीको दुहवी नगरपालिका९ का अन्दाजी २५ वर्षीय नगेनकुमार चौधरीको मृत्यु भएको छ । गम्भीर घाइते भएका चौधरीको उपचारका लागि कोशी अस्पतालतर्फ लैजाने क्रममा बाटैमा मृत्यु भएको प्रहरीले जनाएको छ । दुर्घटनालगत्तै आक्रोसित बनेका स्थानीयले ट्रकमा आगजनी गरेका छन् । आगजनीबाट ट्रकको अगाडिको भाग पूर्ण रूपमा जलेको छ । दमकलको सहयोगमा प्रहरीले आगो नियन्त्रणमा लिएको थियो । आगजनीमा संलग्न भएको आशंकामा प्रहरीले २ जनालाई नियन्त्रणमा लिएको छ । विराटनगर४ का प्रल्हाद रायसहितलाई पक्राउ गरिएको प्रहरीले जनाएको छ । दुर्घटनापछि केहीबेर कोशी लोकमार्ग अवरुद्ध बनेको थियो । जिल्ला प्रहरी कार्यालय मोरङबाट डीएसपी छेदीलाल कामती,वडा प्रहरी कार्यालयबाट डीएसपी विजय श्रेष्ठ र जिल्ला ट्राफिक प्रहरी कार्यालयबाट इन्सपेक्टर सुमन न्यौपानेको नेतृत्वमा खटिएको संयुक्त टोलीले लोकमार्ग खुलाएको छ । अहिले लोकमार्ग सुचारु रहेको प्रहरीले जनाएको छ । प्रहरीका अनुसार घटनाका सम्बन्धमा थप अनुसन्धान भइरहेको छ ।"
कटुवा पेस्तोलसहित एकजना पक्राउ,सिरहा : सिरहा नगरपालिका७ स्थितबाट कटुवा पेस्तोल १ थानसहित औरही गाउँपालिका४ कमलपुर घर भएका २० वर्षीय सरोज कुमार यादवलाई शनिबार राति प्रहरीले पक्राउ गरेको छ । उक्त स्थानमा डेरा गरी बस्ने औरही गाउँपालिका३ का २२ वर्षीय संजित कुमार यादवसँग विवाद भएको भन्ने खबर प्राप्त हुनासाथ वडा प्रहरी कार्यालय सिरहाबाट खटिएको प्रहरीले विवादमा संलग्न सरोजलाई नियन्त्रणमा लिई तलासी उनको साथबाट उक्त पेस्तोल फेला पारी पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
ललितपुरको इमाडोलमा आमा र अचेत अवस्थामा फेला परेका दुई नाबालकको मृत्यु,काठमाडौं : ललितपुरको महालक्ष्मी नगरपालिका४ स्थित इमाडोलमा बस्ने आमा र उनका दुईजना बच्चाको मृत्यु भएको छ। जिल्ला प्रहरी परिसर ललितपुरका प्रवक्ता प्रहरी उपरीक्षक नवराज कार्कीले अचेत भेटिएका छ वर्षीय बालक र दुई वर्षीया बालिकाको शनिबार साँझ मृत्यु भएको जानकारी दिए । घरको माथिल्लो तलाबाट बच्चाकी आमा रविना महर्जन हाम फालेकी थिइन्। आमा हाम फालेपछि घरमा हेर्दा बच्चा अचेत देखिएपछि उपचारका लागि अस्पताल लगिएकामा बच्चाको मृत्यु भएको कार्कीले बताए। झर्दा झर्दै स्थानीयले देखेपछि उद्धार गरेर हुन्। गम्भीर घाइते भएकी महर्जनलाई उपचारका लागि किष्ट अस्पतालमा उपचार गर्न लगिएको थियो । उपचारको क्रममा उनको पनि मृत्यु भएको हो। घटनाको अनुसन्धान जारी रहेको प्रहरी उपरीक्षक कार्कीले बताए।
राजविराज कारागारको शौचालयमा बन्दी मृत फेला,"राजविराज : बलात्कारको आरोपमा पुर्पक्षका लागि राजविराज कारागारमा थुनामा रहेका सप्तरीको हनुमाननगर कंकालिनी नगरपालिका६ का १९ वर्षीय देबेन्द्र मण्डल आइतबार बिहान मृत अवस्थामा फेला परेका छन्। मण्डलको शव कारागारभित्र शौचालयमा झुण्डिएको अवस्थामा बिहान फेला परेको राजविराज कारागारका निमित्त प्रशासक सदानन्द दासले जानकारी दिए। १५ वर्षीया बालिकालाई गत साउन १३ गते राति अपहरण गरी बलात्कार गरेको आरोपमा मण्डल भदौ ११ गतेदेखि पुर्पक्षका लागि कारागारमा बन्दी थिए। बालिकालाई घरबाट जबरजस्ती तानेर पाँच सय मिटर पूर्व पोखरीको डिलमा लगेर बलात्कार गरेको भन्दै पीडितका अभिभावकले जिल्ला प्रहरी कार्यालय सप्तरीमा उजुरी दिएका थिए। हनुमाननगर कंकालिनी नगरपालिका६ का २३ वर्षीय देवनाथ मण्डल, २३ वर्षीय श्यामसुन्दर मण्डल र २० वर्षीया जसोधा कुमारी मण्डलले हातखुट्टा समातेपछि देबेन्द्रले बालिकाको सिउँदोमा सिन्दुर हालेर बलात्कार गरेको पीडितका बुवाले बताएका थिए। जिल्ला प्रहरी कार्यालयले मण्डललाई साउन १७ गते पक्राउ गरेको थियो। जिल्ला प्रहरी कार्यालयमा साउन १८ गते बलात्कारको उजुरी दर्ता भएकोमा सप्तरी जिल्ला अदालतमा भदौ १० गते अभियोग पत्र दायर भएको थियो। जिल्ला न्यायाधीश हर्कबहादुर क्षेत्रीको इजलासले मण्डल भदौ ११ गतेदेखि पुर्पक्षका लागि राजविराज कारागारमा थुनामा थिए। फैसला हुन बाँकी थियो। पासोमा झुण्डिएर आत्महत्या गरेका मण्डलको परिवारलाई घटना थाहा पाएलगत्तै कारागारले जानकारी दिएको र उनका परिवारका सदस्यहरु आएपछि शवको मुचुल्का गरिने निमित्त कारागार प्रशासक सदानन्द दासले बताए। कारागारमा चैतयता ६ जनाको मृत्यु कारागारमा चैतयता ६ जनाको मृत्यु भएको छ। यसअघि राजविराज कारागारका कैदी कञ्चनरुप नगरपालिका३ का ३५ वर्षीय गोरिया भनिने वीरेन्द्र कुमार मलाहाको माघ १० गते उपचारका क्रममा गजेन्द्रनारायण सिंह अस्पताल राजविराजमा मृत्यु भएको हो। सप्तरी जिल्ला अदालतको फैसला बमोजिम मलाहा ज्यान मार्ने उद्योग र डाँका कसुरमा २०७७ पुस २७ गतेदेखि कारागारमा कैदी रहेका थिए। त्यस्तै लागु औषध मुद्दामा सजाय काटिरहेका सप्तरीको तिरहुत गाउँपालिका५ का २४ वर्षीय सिन्दु भनिने सिन्धु सदाको पनि गजेन्द्रनारायण सिंह अस्पताल राजविराजमा उपचारका क्रममा चैत २८ गते मृत्यु भएको थियो। बलान विहुल गाउँपालिका३ मौवाहाका ६९ वर्षीय लक्ष्मण साह तेली भनिने धनिलाल साहको वैशाख ५ गते मृत्यु भएको थियो। कर्तव्य ज्यान मुद्दामा कैद सजाय काटिरहेका साहलाई उपचारका लागि नोबेल अस्पताल विराटनगर लैजाँदै गर्दा बाटोमा मृत्यु भएको थियो। मानव बेचबिखन ओसारपसार मुद्दामा कैद सजाय काटिरहेका महादेवा गाउँपालिका३ बथनाहाका ५४ वर्षीय मिथलेशकुमार यादवको वैशाख ७ गते राति मृत्यु भएको थियो। राजविराजस्थित अस्पतालबाट रेफर भई कोशी अस्पताल विराटनगरमा उपचारका क्रममा यादवको मृत्यु भएको थियो। मानव बेचबिखन ओसारपसार मुद्दामा अदालतबाट पाँच वर्ष कैद सजाय तोकेपछि फरार रहेका मिथलेशलाई ईलाका प्रहरी कार्यालय हनुमाननगरको टोलीले चैत ११ गते घरबाटै पक्राउ गरेको थियो। कैद भुक्तान गरिरहेका राजविराज नगरपालिका१५ मुसहर्नियाका ६५ वर्षीय नन्दी भनिने नन्दलाल मण्डलको समेत मङ्सिर ५ गते मृत्यु भएको थियो। राजविराज नगरपालिका१५ मुसहर्नियाकी २४ वर्षीया बेचनीदेवी साहको हत्या गरी शव लुकाएको आरोपमा कैदमा रहेका मण्डलको उपचारको लागि राजविराजस्थित गजेन्द्रनारायण सिंह अस्पताल लैजाँदै गर्दा बाटोमा मृत्यु भएको अस्पतालले जनाएको थियो।"
"उदयपुरका पहाडी क्षेत्रमा जुनेलो, फापर र गहत लोप हुँदै","उदयपुर : जिल्लाका पहाडी क्षेत्रमा लामो समयदेखि परम्परागत रुपमा उत्पादन हुँदै आएका रैथाने बाली फापर तथा जुनेलो र गहत लोप हुने अवस्थामा पुगेका छन् जिल्लाका पहाडी क्षेत्र ताप्ली, उदयपुर गढी, रौतामाई तथा लिम्चुङबुङ गाउँपालिका क्षेत्रमा विगतमा परम्परागतरुपमा खेती गरिने र उत्पादन हुँदै आएको रैथाने बाली फापर, जुनेलो तथा गहत हिजो आज खेती गर्न छाडिएपछि पाउन नै छाडिएको स्थानीय बताउँछन्। रौतामाई गाउँपाालिका५ रामेटारका कृषक पदमबहादुर मगरका अनुसार आजभन्दा २०२५ वर्ष अगाडिसम्म गाउँमा गहत तथा जुनेलो राम्ररी खेती हुने गरेको थियो। पाँचदश वर्षयता आएर यसको खेती नै गर्न छाडिएपछि गाउँघरमा जुनेलो तथा गहत पाउन छाडेको उनले बताए। रौतामाई४ डांसिंटारका कृषक नेत्रप्रसाद खत्री भने, आजभन्दा १५२० वर्षअघिसम्म आफूहरुले गाउँघरमा जुनेलो थुप्रै उत्पादन गरेर बिक्रीसमेत गर्ने गरेका थियौँ, तर हिजो आज यसको खेती हुन छाडेपछि हामीलाई जुनेलो खान मन लागेमा अन्यत्र टाढा गएर किनेर ल्याउन बाध्य भएका छौँ। उदयपुरगढी४ डुम्रेका कृषक नरबहादुर घलेले भने, विगतमा हामीहरुले घरबारी जग्गामा गहत, पाखा बारीको चारैतिर जुनेलोखेती गर्ने गरेका थियौं, अब त सबै युवा जती गाउँ छाडेर अन्यत्र जान थाले, गाउँमा यस्तो कठिन खेती कसले गर्ने, बरु जग्गा बाँझै बस्न थाल्यो, यस्तो खेती गर्ने जाँगरिला मान्छे नै गाउँघरमा बस्दैनन्। गाउँघरमा रैथाने खेती गर्ने बुढापाका भइसकेका र युवा सबै गाउँ छाडेर अन्यत्र गएपछि गाउँमा यस्तो रैथाने खेती गर्ने युवाको अभावमा पनि गाउँघरमा हिजो आज जुनेलो, फापर तथा गहत जस्ता बालीको खेती नै हुन छाडेको ताप्ली४ पिपलभन्ज्याङका रामबाबु ठकुरीले बताए। उनका अनुसार आजभन्दा १५२० वर्ष अगाडिसम्म पनि ओख्ले पिपलभन्ज्याङका पाखाबारीमा जुनेलोखेती हुने गरेका कारण गाउँ नै जुनेलोमय हुने गरेको थियो। जिल्लाका पहाडी क्षेत्रका अधिकांश बारीमा विगतमा अनिवार्य रुपमा जुनेलोखेती हुने गरेको भए पनि हिजो आज हुन छाडेको छ। विगतमा गाउँका पाखाबारी तथा सुक्खाबारीमा अनिवार्य गहत तथा जुनेलो जस्ता अन्नबाली लगाएर उत्पादन गरिने भएको भए पनि हिजो आज युवाहरुले यस्तो खेती प्रति चासो नदिनु र गाउँघरबाट युवा अन्यत्र पलाएन भएपछि रैथाने बाली लोप हुँदै गएको रौतामाई गाउँपालिकाका उपाध्यक्ष भूपेन्द्र थापाले बताए। उदयपुरगढीका दनुवार बेसीका कृषक वुद्धिबहादुर तामाङका अनुसार विगतमा गाउँघरमा फापर तथा जुनेलो उत्पादन गरेर अन्यत्र बजारमा लगेर बिक्री गर्ने गरिएको भए पनि हिजो आज खेती नै हुन छाडेपछि आफैँलाई खानका लागि यस्ता अन्नबाली खोजेर पनि पाउन छाडेको छ। जिल्ला कृषि ज्ञान केन्द्रका अनुसार विगतमा जिल्लाको पहाडी क्षेत्रको गाउँघरमा उत्पादन हुने फापर, जुनेलो तथा गहत राम्रो उत्पादन हुने र कृषकले यसको बिक्रीले राम्रै फाइदा लिने गरे पनि हिजो आज यसको खेती नै हुन छाडेको छ। गाउँघरमा उत्पादन हुने अन्य रैथाने अन्नबाली कोदो, कागुनी, जौंसमेत हिजो आज बिस्तारै खेती हुन छाडेका कारण लोप हुँदै जाने अवस्थामा पुगेको रौतामाईका कृषक कृष्णबहादुर आलेमगरले बताए।"
छ महिनामा १० लाखभन्दा बढी सवारीसाधन कारबाहीमा,"काठमाडौं : ट्राफिक प्रहरीले चालु आर्थिक वर्षको छ महिनामा देशभर १० लाख ५२ हजार ५५ विभिन्न सवारी साधनलाई कारबाही गरेको छ । गत साउनदेखि पुस मसान्तसम्म गरिएको कारबाहीबाट ७९ करोड ७१ लाख ४४ हजार आठ सय ५२ राजस्व सङ्कलन गरेको प्रहरी प्रधान कार्यालय नक्सालले जनाएको छ । राजस्वमध्ये काठमाडौं उपत्यकाबाट ३२ करोड ३३ लाख ७० हजार, कोशी प्रदेशबाट सात करोड ८७ लाख दुई हजार ९४३, मधेशबाट १० करोड पाँच लाख ५८ हजार ९०१, बागमतीबाट सात करोड ८८ लाख ४० हजार,गण्डकीबाट आठ करोड १८ लाख ७६ हजार छ,लुम्बिनीबाट नौ करोड ३८ लाख ६४ हजार दुई, कर्णालीबाट एक करोड ५६ लाख ४५ हजार र सुदूरपश्चिम प्रदेशबाट दुई करोड ४२ लाख ८८ हजार सङकलन भएको केन्द्रीय प्रहरी प्रवक्ता तथा प्रहरी नायब महानिरीक्षक भीमप्रसाद ढकालले राससलाई जानकारी दिए। उनका अनुसार ट्रकरट्याङकरबाट १५ करोड १९ लाख ९५ हजार चार सय, बसरमिनिबसबाट नौ करोड २० लाख पाँच, काररजिपरभ्यानबाट १८ करोड ९० लाख ७६ हजार ८०६, ट्याक्टरबाट दुई करोड ८८ लाख १६ हजार,मोटरसाइकलबाट ३१ करोड १७ लाख ३४ हजार ५४६ र टेम्पो तथा अन्यबाट दुई करोड ५३ लाख २१ हजार छ सय राजश्व सङकलन भएको हो । राजश्व रकममध्ये सबै भन्दा बढी काठमाडौँ उपत्यकामा र सबै भन्दा कम कर्णाली प्रदेशमा रहेको केन्द्रीय प्रहरी कार्यालयलको तथ्याङ्कमा उल्लेख छ । मादकपदार्थ सेवन गरेर तथा तीव्र गतीमा सवारी चलाउने, लेन अनुशासन कायम नराख्ने, क्षमताभन्दा बढी यात्रु राख्ने,जथाभावी पार्किङ गर्ने, तोकिएको भन्दा बढी भाडा लिने, आवश्यक कागजात तथा सवारी चालक अनुमति पत्र नभएकालगायतमा कारबाही गरेबापत उक्त रकम राजश्व सङकलन गरिएको प्रनाम ढकालले जानकारी दिए। उक्त अवधिमा कारबाहीमा परेका १० लाख ५२ हजार ५५ सवारी साधनमध्ये ट्रकरट्याङकर एक लाख ७० हजार ८४२ वटा, बसरमिनिबस एक लाख नौ हजार ३७७, काररजिपरभ्यान दुई लाख ६१ हजार ६३६, ट्याक्टर ४१ हजार ६४१,मोटरसाइकल चार लाख ३२ हजार ९८ र टेम्पो तथा अन्य ३६ हजार ४६१ वटा रहेका छन् । कारबाहीमा परेका सवारी साधनमध्ये सबै भन्दा बढी मोटरसाइकल रहेको प्रहरी प्रधान कार्यालय नक्सालको तथ्याङकले देखाएको छ ।"
किन गाउँसहर पसे बाँदर ?,"पोखरा महानगरपालिका१९ नम्बर वडा कार्यालयले बाँदर नियन्त्रण गर्न भन्दै हालै घर वरिपरिका रूख काट्न भन्यो। तर, उक्त कदमको आलोचनापछि मेरो रूख म काट्छु भन्ने अभियान रोकिएको छ। वडाको सूचनामा साबिक लामाचौर पुरुन्चौर क्षेत्र बाँदरबाट अति प्रभावित क्षेत्र भएको उल्लेख थियो। यो त बाँदरले दुःख दिएको एउटा प्रतिनिधि घटना मात्रै हो। यी जंगली जनावरले गाउँबस्तीदेखि सहरसम्म पसेर हैरानी दिइरहेका छन्। जंगलमा आहारा अभाव र मानिसको फेरिएको व्यवहारले गर्दा बाँदर सहरनजिक बस्न थालेको बताउँछन् वातावरणविद् डाबलराम भट्ट। सहर वरिपरि मन्दिरहरूमा खानेकुरा पाउन थाले। जंगलमा हिजोआज फलफूल भेटिँदैन। भएको पनि मान्छेले नै खाइदिन्छन्, उनी भन्छन्, सहरमा सहजै खानेकुरा पाउने भएकाले पनि बाँदरले सहर मन पराएको हो। सहरमा खाना फ्याक्ने क्रम बढेकाले पनि बाँदरलाई खानेकुरा पाउन सहज भएको भट्टको भनाइ छ। मानिसले पल्काएकै कारण बाँदर बस्तीमा छिर्ने गरेको बताउँछन् प्राणीशास्त्रका उपप्राध्यापक रामचन्द्र अधिकारी। अरू जनावरलाई संरक्षण गर्दैगर्दा बाँदर आफैं संरक्षित बनेर आए, अधिकारी भन्छन्, अर्को कारण भनेको मान्छेहरूले बाँदरलाई प्रशस्तै खानेकुरा उपलब्ध गराइदिए। जसले गर्दा उनीहरूले जंगलमा भोकै मर्नुपर्ने बाध्यता टर्यो। उनका अनुसार बाँदर अत्यन्तै अनुकूलित जनावर हो। उसले समयानुकूल आफ्नो आहारमा परिवर्तन गर्दै लगेको छ। भन्छन्, यसैले जंगली स्रोत नपाएको खण्डमा उसले घरभित्र पसेर अनाज तथा फलफूल चोरी गर्छ। सहरी क्षेत्रमा बाँदरले मागेरै पनि आफ्नो पेट पाल्ने गरेको छ। बाँदरको बानीबेहोरा र स्वभाव पनि परिवर्तन हुँदै आएको अधिकारीको ठम्याइ छ। पहिले बाँदर जंगलका कन्दमूलमै निर्भर हुन्थ्यो। मान्छेसँग टाढै रहन्थ्यो। तर, विस्तारै मान्छेका बालीमा पल्क्यो। मान्छे स्वयंले खानेकुरा दिन थालेपछि ऊ मानिससँग डराउन छोड्यो। बरु उल्टै आक्रमक रूपमा प्रस्तुत हुँदै लुटेर खान थाल्यो। समात्दै जंगलमा छाड्दै धनुषाको बटेश्वर गाउँपालिका१ नम्बर वडा कार्यालयले भारतको मथुराबाट अनुभवी टोली झिकाएर बाँदर धपाउने अभियान थालेपछि चित्रपुरका बासिन्दालाई केही राहत भएको छ। एक महिना अवधिमा करिब ५ सयवटा समातेर जंगलमा छाडिएको वडाध्यक्ष अशोककुमार महतो सुनाउँछन्। पहिले केरा, मुमफली, चनालगायत खानेकुरा दिएर बाँदरलाई लोभ्याइन्छ। त्यसपछि पिंजरा राखेर त्यसमा फलफूल दिइन्छ। भित्र पसेपछि बन्द गरी गाडीमा राखेर जंगलको सुरक्षित स्थानमा छाडिने मथुराका भुला कुसेरीको भनाइ छ। चुरेका जंगलमा शिकार गर्दा जनावर लोप हुनु र पानीको मुहान सुक्दै जानुले बाँदर, बँदेल, नीलगाई खेतबारी र बस्ती पसेको मिथिला वाइल्ड लाइफ ट्रस्टका प्रमुख देवनारायण मण्डल बताउँछन्। प्राकृतिक रूपमा चितुवा, अंजिगर, हुडार, हाइनालगायत जीवजन्तु जो यी जनावरका बच्चालाई मारेर खान्थे। तर, ती जनावर जंगलबाट लोप भयो। त्यसले उसका बच्चा हुर्कँदै ठूलो हुँदै गयो। संख्या घटेन, उनी भन्छन्, चुरेमा पानीको स्रोत पनि सुक्दै गयो। त्यसले ती जनावरहरू चुरे छोड्न बाध्य भएर तलतिर मधेसका गाउँघर र खेतबारीमा झरे। मधेस प्रदेश वन निर्देशनालयका वन संरक्षण एवं व्यवस्थापन शाखाका प्रमुख सुजितकुमार झा वन्यजन्तु बस्ती पस्नुको मुख्य कारण वन क्षेत्र घट्नु रहेको बताउँछन्। चुरे र जंगलतिर पहिलेजति खाना पाइँदैन। जहाँ किसानले खेतबारीमा फलफूलको रूख लगाएका छन्, त्यहाँ उनीहरू सिफ्ट भएर आउँछन्, उनी भन्छन्, पहिले जंगलमा हर्रो, बर्रो, आँप, अम्बालगायत फल प्रशस्त पाइन्थ्यो। तर, ती बोटबिरुवा काटिँदै गए। व्यापक वन फडानी भयो। त्यसकै प्रभाव देखिन्छ यो सबै। डिभिजन वन कार्यालय धनुषाका अधिकृत अजयकुमार मिश्रका अनुसार जंगल जति घट्छ त्यति वन्यजन्तु अन्योलमा पर्छ। सुरुमा बन मासेर पूर्वपश्चिम राजमार्ग बनाइयो। जुन हात्ती, बाघ, चितुवा, भालुलगायत सबै वन्यजन्तुको करिडोर थियो। पछि वन्यजन्तुलाई डिस्टर्ब हुने गरी जहाँतहीँ बस्ती बसाइयो, उनी भन्छन्। बाँदरले सधैं पीडित हेटौंडा१० स्थित भुटनदेवी मन्दिर आसपास बाँदरले दुःख दिन थालेको दुई दशक नाघ्यो। घरको छतमा केही राख्न पाउँदैन। कपडासमेत च्यातिदिन्छ, स्थानीय प्रीतम तामाङ भन्छन्, बाँदरको कारण हामी सधैं पीडित छौं। वडाध्यक्ष फुर्वा लामाका अनुसार बाँदर नियन्त्रण हुँदै गएको छ। दुई वर्षदेखि नियन्त्रणको काम गरिरहेको उनको भनाइ छ। तर, नगरपालिकाले बाँदर जंगलबाट गाउँ हुँदै सहर केन्द्रित हुन थालेको छ। हेटौंडा १४, १५, ९ नम्बर वडाका बासिन्दा पनि वर्षौैंदेखि पीडित छन्। विभिन्न पालिकाले अन्यत्र स्थानान्तरण गर्ने, लखेट्ने र बन्दुक पड्काएर तर्साउने काम गर्दै आएका छन्। बाँदरको संख्या मात्र बढेको र उपयोग हुन नसकेकाले संख्या नियन्त्रण हुन नसकेको वातावरणविद् भट्टको भनाइ छ। यसका लागि बाँदर उपयोग गर्ने देशहरूमा पठाउन सकिन्छ, उनी भन्छन्, बाँदरलाई आवश्यक खाद्यान्नभन्दा बढी संख्या भएको एकिन भए विकसित देशहरूमा कलिङ गर्ने (मार्ने) काम पनि गरेको देखिन्छ। बागमती प्रदेश सरकारले पशुपतिनाथ मन्दिरलगायत क्षेत्रमा ठूलो आवाज पड्काएर नियन्त्रणको प्रयास गरेको थियो। बाँदर बढी भएको केही क्षेत्रमा हामीले स्थानीय पालिकाहरूलाई बजेट दिएर नियन्त्रणको प्रयास गर्यौं, कृषि तथा पशुपन्छी विकास मन्त्रालय बागमती प्रदेशका सूचना अधिकारी अनुप अधिकारी भन्छन्, तर पछि ठूलो आवाजसँग पनि बानी परेर बाँदर डराउन छाड्यो। हाल कार्यक्षेत्रभित्र नपर्ने भएकाले थप कार्यक्रम सञ्चालन नभएको उनको भनाइ छ। महानगरमा हैरानी पोखरा महानगरपालिकामा बाँदरले खेतीबाली खाने र घरमै पसेर चिर्थोनेसम्म घटना भएका छन्। ११, १३, १६, १८, १९, २०, २१, २२, २७, २८, ३१, ३२, ३३ लगायत वडामा बाली खाएर दुःख दिएको महानगरपालिकाको कृषि महाशाखा प्रमुख मनहर कडरियाको भनाइ छ। बाँदरको समस्या धेरै भएकाले यस विषयमा राज्यले उपयुक्त निकास दिनुपर्ने माग गर्छिन् पोखरा१९ लामाचौरकी जानबी आचार्य। अन्नबाली खानेमात्र होइन बच्चा घरमा एक्लै छाड्दा कोपर्छ कि भन्ने समेत चिन्ता लाग्छ। घरभित्रको लसुन, गाँजरसमेत टोकेर फ्याक्ने गर्छ, उनी भन्छिन्। महानगरले भने प्रभावित क्षेत्रमा बाँदरले मन नपराउने खेती गर्न सुझाएको छ। बनमा भने बाँदरले मन पराउने फलफूललगायत बाली लगाउने महानगरको योजना छ। बाँदरले बाली नोक्सान गरेपछि क्षतिपूर्तिका लागि कास्कीका किसानले सर्वोच्च अदालतमा मुद्दा हालेका थिए। संरक्षणविद् डा हुम गुरुङ बस्तीसम्म आउनबाट रोक्न जंगलछेउ बाँदरले मन पराउने बाली लगाउनुपर्ने बताउँछन्। आहारा खोज्दै सहरतिर कर्णालीका सहरी क्षेत्र र राजमार्ग आसपास बाँदरले दुःख दिन थालेका छन्। तर, यसको कारणबारे खासै चासो दिएको देखिँदैन। यी जनावर विद्युत्, टेलिफोन र इन्टरनेटका तारमा चढ्ने, घरका छतमा पुग्ने, घरभित्रै पसेर खानेकुरा खाइदिने र सामान तोडफोड गरिदिने गरेका छन्। अर्कोतर्फ मानिससँग जिस्कने, आक्रमण नै गर्न खोज्ने, बालबालिका र वृद्धवृद्धालाई झम्टिने, बारीमा लगाएको तरकारी र फलफूल खाइदिने, उखेल्ने तथा सामानहरू नै खोस्नेलगायतका समस्याले मानिस त्रसित मात्र छैनन्, बाँदरको आतंकले हैरान भइरहेको अवस्था छ। यसमा मुख्य तीन कारण रहेको विज्ञहरू बताउँछन्। पहिलो, पहाडी र ग्रामीण बस्तीबाट मानिस सहर छिर्नु र त्यहाँ उत्पादन नभई जग्गा बाँझो भएकाले आहाराको अभावमा बाँदर सहर पस्न थालेका हुन्। दोस्रो, जंगलमा चितुवाको संख्या बढेर शिकार गर्न थालेपछि सुरक्षित ठाउँ खोज्दै बाँदर सहर तथा मानव बस्तीमा छिर्न थालेको विज्ञको भनाइ छ। तेस्रो, जंगलमा पाइने फलफूल मासिएको र सहरका मानिसले नै खानेकुरा दिएर पल्काउन थालेकाले पनि बाँदरले सहर मन पराउन थालेका हुन्। पहाडबाट सुविधा खोज्दै मानिसहरू सहर पसे। त्यहाँको जग्गा बाँझो भएर अन्नबाली उत्पादन नभएपछि बाँदरले चोरेर खान पाएनन्। जंगलमा पनि बाँदरले खाने फलफूल हराउँदै गए, बर्दिया राष्ट्रिय निकुञ्जका पूर्वसंरक्षण अधिकृत रमेश थापा भन्छन्, आहाराको अभाव हुन थालेपछि बाँदर पनि मानिससँगै सहरतिर पस्न थाले। उनका अनुसार परम्परागतदेखि नै बाँदर घना जंगलभन्दा पनि मानव बस्ती आसपासको जंगलमा बस्दै आएको जनावर हो। बाँदर सहर पस्नुका धेरै कारण छन् थापा भन्छन्, सहरका मान्छेले नै बाँदरलाई पल्काएका छन्, बाँदरलाई केरा, बिस्कुट र अन्य फलफूल खान दिन्छन्। खान पाइने भएपछि बाँदरलाई पनि सहर नै मन पर्न थाल्यो। अर्कोतर्फ चितुवाको मुख्य आहारा बाँदर हो। चितुवाले जंगलमा शिकार गर्न थालेपछि बाँदरहरू सुरक्षित ठाउँ खोज्दै सहर पस्न थालेको बर्दिया राष्ट्रिय निकुञ्जका संरक्षण अधिकृत पुरुषोत्तम वाग्लेको भनाइ छ। भन्छन्, चितुवाको संख्या वृद्धि भएको छ। चितुवाले आक्रमण गर्ने भएकाले पनि बाँदर सुरक्षित ठाउँ खोज्दै जंगलबाट सहर र मानव बस्तीमा पस्न थालेका हुन्। आवश्यक आहाराको व्यवस्थापन गर्न सके बाँदर जंगलमा नै फिर्ता हुने सरोकारवालाको बुझाइ छ। उनीहरूले यसका लागि जंगलमा वर, पीपल, अम्बा, चिउरीलगायत विभिन्न प्रकारका फलफूल र बिरुवा रोप्नुपर्ने बताएका छन्। कुकाठ र झाडी फडानी गुल्मीको रेसुंगा नगरपालिका१ नम्बर वडा कार्यालयले बाँदर र जंगली जनावरले सास्ती दिएको गुनासो आएपछि कुकाठ र झाडी फडानी सुरु गरेको छ। यस वर्ष आर्दश बोर्डिङदेखि २ नम्बर वडा कार्यालयको सिमानासम्म फडानी गरिएको हो। वडा कार्यालयले गत वर्ष ४५ दिन बाँदर हेरालु राखेर ३० हजार भुक्तानी गरेको थियो। त्यसबाट कुनै राम्रो प्रतिफल नआएपछि यस आर्थिक वर्ष कुकाठ, बाँस र झाडी फडानी गरी नागरिकलाई सहजता दिने उद्देश्य रहेको वडाध्यक्ष रामप्रसाद पन्थीको भनाइ छ। जसका लागि ७० हजार विनियोजन गरिएको छ। यससँगै छोराछोरीलाई विद्यालय आवतजावत र बारीमा तरकारी रोप्न थप सहज हुने अपेक्षा लिएको स्थानीयवासी सुन्तली कामी बताउँछिन्। पहिले घनघोर झाडी र रूखका कारण पारी गाउँ देख्न, छोराछोरी स्कुल पठाउन मुस्किल पथ्र्यो, उनी भन्छिन्, वडाले झाडी र कुकाठको फडानी गरेपछि बस्तीसंगै मेरो मनसमेत उज्यालो बनेको छ। झाडी र कुकाठका कारण बाँदरले हैरानी र धपाउन समेत मुस्किल परेको स्थानीय शान्ता पन्थीको भनाइ छ। जग्गासमेत बाँदरका कारण बाँझो राख्नुपर्ने अवस्था आएको स्थानीय उमाकान्त पन्थी बताउँछन्।  कृष्ण सारु मगरहेटौंडा, ललितबहादुर बुढासुर्खेत, कृष्णमणि बरालपोखरा, गोविन्द महतो जनकपुरधाम, माधव काफ्लेविराटनगर, मनोज कार्की गुल्मी यो पनि पढ्नुहोस बाँदरले पनि शोक मनाउँछन् ! बाँदरले दुःख दिएपछि ड्रागन खेती बाँदर खेदेर भोट जित्ने योजनामा उम्मेदवार ! बाँदर आतंक नियन्त्रण गर्नुपर्ने माग राख्दै ललितपुर१ का उम्मेदवार घिमिरे अनसनमा बाँदर आतंकले आजित गाउँले बस्ती छोड्दै श्रीलंकाले चीनलाई एक लाख बाँदर बेच्ने बाँदरलाई चीनतिर निकासी गरियोस् कि मार्ने अनुमति दिइयोस् : सांसद खतिवडा बाँदर नियन्त्रणको माग राख्दै धादिङका किसान आन्दोलित दिनभर मकैबारीमा बाँदर धपाउँदै वडाध्यक्ष बागमती प्रदेशसभामा बाँदर पीडितको धर्ना बाँदर धपाउन विद्युतीय झट्का दोलाखाका गाउँमा बाँदर आतंक बाँदरले मकै सखाप पार्न थालेपछि अर्घाखाँचीका किसान चिन्तामा बाँदर लखेट्न जाँदा आफैंले बोकेको बन्दुक पड्किएर एक जनाको मृत्यु बाँदर धपाउन प्रहरी परिचालन बाँदर धपाउन प्रहरी ! अन्नबाली बाँदरबाट जोगाउनै सकस बाँदर र बँदेलले सास्ती दिन थालेपछि गुल्मीमा झाडी फडानी बाँदर नियन्त्रणका लागि रुख काट्ने अभियानको विरोध"
एकान्त स्थानमा सवारी पार्किङ नगर्न ट्राफिक प्रहरीको अनुरोध,"काठमाडौं : नेपाल प्रहरीले हराएका दुई सय ५२ मोटरसाइकल फेला पारी सम्बन्धित व्यक्तिलाई हस्तान्तरण गरेको छ । विभिन्न मितिमा हराएका ती मोटरसाइकललाई चालु आर्थिक वर्षको छ महिनामा ती मोटरसाइकल हस्तान्तरण गरिएको काठमाडौँ उपत्यका ट्राफिक प्रहरी कार्यालयले जनाएको छ । कार्यालयमा प्राप्त निवेदनका आधारमा खोजी गर्ने क्रममा फेला परेका दुई सय ५२ सवारीसाधन सम्बन्धित व्यक्तिलाई जिम्मा लगाएको कार्यालयका प्रवक्ता प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। उनका अनुसार शुक्रबार मात्रै पनि १७ दुईपाङ्ग्रे सवारीसाधन खोजी गरी ट्राफिक प्रहरीले हस्तान्तरण गरेको छ । यसमा १४ वटा मोटरसाइकल र तीनवटा स्कुटर रहेका छन् । यस्तै प्रहरीले अवैधरूपमा नेपाल भित्रिएका १२ सवारीसाधन भन्सार कार्यालयमा बुझाइएको प्रवक्ता भट्टले बताए। चालु आर्थिक वर्षको हालसम्म चोरीका २० सवारीसाधनसहित चोरीमा संलग्न २४ जना व्यक्तिलाई कारबाहीका लागि विभिन्न प्रहरी परिसर तथा प्रहरी वृत्तमा पठाइएको छ । काठमाडौँ उपत्यका ट्राफिक प्रहरी कार्यालयमा प्राप्त निवेदनका आधारमा खोजी गर्ने क्रममा केही वास्तविक नम्बर प्लेटमै र केही नक्कली नम्बर प्लेट राखेको अवस्थामा काठमाडौँ उपत्यकाका बौद्ध, माछापोखरी, कालोपुल, बाफल, कालिमाटी, दरबारमार्ग, सिंहदरबार, नारायणटार, कपन, गहनापोखरी, बालाजु, बूढानीलकष्ठ, चुनदेवी, फर्पिङ र नयाँबसपार्कलगायतका स्थानमा दुईपाङ्ग्रे सवारीसाधन ट्राफिक प्रहरीले फेला पारेको थियो । आफ्नो सवारीसाधन सुरक्षित स्थानमा पार्किङ गर्ने, ह्वील लक, चेनलक, ह्यान्डिल लक, डिस्क लकलगायत सुरक्षा साइरन जडान नगर्दा चोरीका घटना बढ्ने गरेको छ । सवारीसाधन चोरी तथा हराउनबाट रोक्न विभिन्न उपाय अवलम्बन गर्नुका साथै मानिसको आवतजावत नहुने एकान्त स्थानमा पार्किङ नगर्न प्रवक्ता भट्टले सर्वसाधारणमा अनुरोध गरेका छन्। सवारीसाधन हराएमा ट्राफिक प्रहरीको हटलाइन नम्बर १०३, नेपाल प्रहरीको हटलाइन नम्बर १०० मा फोन गर्न र नजिकको प्रहरी कार्यालयमा निवेदन दिन सकिने छ । रासस"
आफैँले चलाएको विद्युतीय आरोले काटेर मृत्यु,मलेखु : आफैँले चलाएको विद्युतीय आरोले काटेर नीलकण्ठ नगरपालिका८ साघुटारका ३८ वर्षीय राजकुमार श्रेष्ठको मृत्यु भएको छ। अमरावती सामुदायिक वन गोडमेल गर्ने क्रममा दाउरा काट्न प्रयोग गरिएको विद्युतीय आरो आफ्नै शरीरमा रेटिँदा घाइते भएका श्रेष्ठको जिल्ला अस्पतालमा उपचारका क्रममा मृत्यु भएको हो। रुख काट्दा चलाएको आरो उछिट्टिएर श्रेष्ठलाई लागेको प्रत्यक्षदर्शीले बताएका छन्। जिल्ला प्रहरी कार्यालय धादिङका प्रहरी नायब उपरीक्षक सन्तुलालप्रसाद जैसवारका अनुसार आराले पेट र छातीको बायाँ भागमा काटिएको थियो। घटनाबारे थप अनुसन्धान भइरहेको प्रहरीले जनाएको छ। रासस
फर्जी कागजात बनाएर साढे ८ करोड रकम लिएर फरार भएका व्यक्ति पक्राउ,"काठमाडौं : फर्जी कागजात बनाएर साढे ८ करोड रकम लिएर फरार भएका व्यक्ति पक्राउ परेका छन्। पक्राउ पर्नेमा काभ्रेपलाञ्चोक पनौती नगरपालिका६ का ६७ वर्षीय रामभक्त थापा रहेका छन्। उनलाई नेपाल प्रहरीको केन्द्रीय अनुसन्धान ब्युरोको टोलीले कोटेश्वरबाट पक्राउ गरेको हो। उनले काभ्रे ब्रोइलर सप्लायर्स नामक प्राइभेट फर्मको फर्जी कागजातहरू तयार गरी आठ करोड ५० लाख रुपैयाँ कर्जा लिएका थिए। सो कर्जा दुरुपयोग गरी क्यापिटल मर्चेन्ट तथा फाइनान्स कम्पनी लिमिटेडलाई ९ करोड ७ लाख ६ हजार ३७८ रुपैयाँ बराबरको विगो बराबर हानी नोक्सानी पुर्याएको उजुरी परेको थियो। पुनरावेदन अदालत पाटनको २०७१ बैशाख २९ गतेको फैसलाले प्रतिवादी थापालाई बैंकिङ कसूर तथा सजाय ऐन, २०६४ को दफा १५(२)(घ) बमोजिम तीन वर्ष कैद र विगो असूल गरी विगो बमोजिम जरिवाना हुने ठहर गरेको थियो।"

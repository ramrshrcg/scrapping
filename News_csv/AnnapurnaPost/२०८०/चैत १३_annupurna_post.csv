शीर्षक,विवरण
मुस्ताङको घरपझोङमा ११ जना जुवाडे पक्राउ,"जोमसोम : मुस्ताङको घरपझोङ गाउँपालिकामा जुवातास खेल्दै गरेका ११ जना जुवाडे पक्राउ परेका छन्। मंगलबार दिउँसो ३ बजेर ५० मिनेट जाँदा घरपझोङ३ पुथाङ एअरपोर्ट बजार तल बजाज शोरुमसँगै जोडिएको होटल आशिष मःम रेष्टुरेन्टमा जुवा खेल्दै गरेको भन्ने गोप्य सूचनाका आधारमा प्रहरीले छापा मारेको थियो। त्यहाँ जुवा खेलिरहेको अवस्थामा ४ बुक तास र नगद २० हजार ७२५ रुपैयाँसहित ११ जना जुवाडे पक्राउ परेको जिल्ला प्रहरी कार्यालय मुस्ताङले जनाएको छ। जिल्ला प्रहरी कार्यालय मुस्ताङका प्रहरी निरीक्षक मिलनबहादुर विकको कमाण्डमा त्यहाँ पुगेको प्रहरी टोलीले जुवा खेल्दै गरेको अवस्थामा जुवातास खेल्नेहरूलाई रंगेहात पक्राउ गरेको जिल्ला प्रहरी कार्यालय मुस्ताङका प्रनाउ भोजराज पाण्डेले जानकारी दिए। पक्राउ पर्ने घरपझोङ३ का ४८ वर्षीय मिनबहादुर थकाली,घरपझोङ३ का ५० वर्षीय महेश थकाली, घरपझोङ३ का ४५ वर्षीय सुरेन्द्र थकाली, घरपझोङ३ का ४६ वर्षीय पुस्त थकाली, घरपझोङ३ का ५१ वर्षीय महेन्द्र थकाली,घरपझोङ३ का ६५ वर्षीय फलेन्द्र प्रसाद थकाली छन्। यसैगरी सोही जुवाखालबाट पक्राउ पर्नेमा घरपझोङ३ का ४० वर्षीय सुमन थकाली,घरपझोङ३ बस्ने २४ वर्षीय बुद्धि नेपाली,घरपझोङ३ बस्ने ३३ वर्षीय टासी गुरुङ, ३७ वर्षीय विक्मान थकाली र रामेछाप उमाकुण्ड घर भई मुस्ताङ बस्ने ४५ वर्षीय आङपासाङ शेर्पा छन्। जिल्ला प्रहरी कार्यालय मुस्ताङले जुवा खालबाट रंगेहात पक्राउ परेकाहरूलाई नियन्त्रणमा लिएर आवश्यक अनुसन्धान प्रक्रिया अघि बढाएको जनाएको छ।"
"नेपालमा लगानीका लागि उपयुक्त वातावरण छ, ढुक्क भएर लगानी गर्नुहोस् : परराष्ट्रमन्त्री श्रेष्ठ","बेइजिङ (चीन) : उपप्रधान तथा परराष्ट्रमन्त्री नारायणकाजी श्रेष्ठले नेपालमा वैदेशिक लगानीका लागि उपयुक्त वातावरण सिर्जना भएको र कानुनी एवं प्रक्रियागत सरलता कायम गरेको उल्लेख गर्दै ढुक्क भएर लगानी गर्न आह्वान गरेका छन्। चीनको बेइजिङस्थित नेपाली दूतावासले आयोजना गरेको उदाउँदो नेपाल : लगानीको सम्भावना विषयक पूर्वलगानी सम्मेनललाई सम्बोधन गर्दै उनले विश्वका लगानीकर्ताका लागि नेपालमा उपयुक्त अवसर भएको जानकारी गराएका हुन्। विश्वका ठूला बजारहरूसँग निकटता भएकाले विदेशी लगानीकर्ताका लागि नेपाल सबैभन्दा उपयुक्त देश हो, परराष्ट्रमन्त्री श्रेष्ठले भने, चीन नेपालको महत्वपूर्ण व्यापार साझेदार र प्रत्यक्ष वैदेशिक लगानी रहेको देश हो। सबैभन्दा छिटो बढ्दै गइरहेको अर्थतन्त्र, चीन र भारत नै हो, त्यसैले नेपाल लगानीका लागि उपयुक्त स्थल हो। तीन करोड जनसंख्या भएको एवं सस्तो श्रमशक्तिको उपलब्धता भएको नेपाल आफैंमा राम्रो बजार भएको उल्लेख गर्दै परराष्ट्रमन्त्री श्रेष्ठले नेपालमा लगानीको ठूलो अवसर रहेको स्पष्ट पारे। विगतका वर्षहरूमा, नेपाल चिनियाँ व्यवसायी नेताहरूका लागि लगानीको अत्यन्तै आकर्षक गन्तव्य भएको उल्लेख गर्दै उनले लगानीका लागि जलविद्युत्, पर्यटन, पूर्वाधार, सूचना प्रविधि र उत्पादनमूलक उद्योग क्षेत्रमा लगानीका लागि नेपाल सरकारले प्राथमिकता दिएको बताए। व्यापारमैत्री वातावरण स्थापना र विदेशी लगानी आकर्षित गर्नका लागि हामीले नीति, संस्था र कार्यविधि सुधार गरेका छौँ, परराष्ट्रमन्त्री श्रेष्ठले भने, लगानी सम्मेलनको प्रारम्भमा कानुनी, संस्थागत र प्रक्रियागत सुधार लगायतका महत्वपूर्ण निर्णयहरू भएका छन्। नयाँ वैदेशिक लगानी नीति लागू भएको उल्लेख गर्दै उनले लगानीसम्बन्धी धेरै कानुनी औजार बनेको र लगानीसम्बन्धी ऐनमध्ये भूमि अधिग्रहण ऐनसहित १२ वटा ऐन सम्मेलनअघि संशोधनको तयारीमा रहेको जानकारी दिए। उपप्रधानमन्त्री श्रेष्ठले भने, हामी थप नीति, नियामक, र प्रक्रियागत सुधारहरू लागू गर्न लागि परेका छौँ, सुधारको अर्को चरणमा बौद्धिक सम्पत्ति अधिकारहरू समावेश हुनेछन्। उनले चिनियाँ पर्यटकलाई नेपाल भ्रमणका लागि निःशुल्क भिसा दिइने बताउँदै नेपालले झन्झटमुक्त भिसा प्रक्रिया लागू गरेको बताए। विदेशी लगानीको स्थिति स्वदेशी उद्योगको सरह हुने कानुनी व्यवस्था गरेका छौँ, परराष्ट्रमन्त्री श्रेष्ठले भने, लिज फाइनान्सिङ, इक्विटी लगानी, संयुक्त उद्यम, वा प्रविधि हस्तान्तरण सम्झौताहरूमार्फत नयाँ व्यवसाय स्थापना गर्न सम्भव छ। उनले ऊर्जा उपलब्धताको सुधारिएको र पछिल्लो समय बढी भएको विद्युत् छिमेकी मुलुकमा निर्यात गर्न नेपालसक्षम भएको बताए। हाल नेपाल सामाजिकआर्थिक रुपान्तरणमा केन्द्रित भएको उल्लेख गर्दै परराष्ट्रमन्त्री श्रेष्ठले सन् २०२६ सम्ममा अतिकम विकसित मुलुकबाट माथि उठ्ने, सन् २०३० सम्ममा मध्यम आय भएको मुलुकमा परिणत हुने र सन् २०४५ सम्ममा कार्बन उत्सर्जनमा शून्यमा पुग्ने लक्ष्यका साथ नेपाल अगाडि बढेको बताए। ठूला लक्ष्यहरू हासिल गर्न नेपालको आन्तरिक स्रोत मात्र पर्याप्त छैन, परराष्ट्रमन्त्री श्रेष्ठले भने, स्रोतको कमीलाई पूरा गर्न हामीलाई पर्याप्त लगानी, आधुनिक प्रविधि र महत्वपूर्ण पूर्वाधार चाहिएको छ। नेपालले चीनसँगको सम्बन्धलाई उच्च प्राथमिकतामा राखेको उल्लेख गर्दै परराष्ट्रमन्त्री श्रेष्ठले पारस्परिक लाभका लागि परिष्कृत आर्थिक साझेदारीको लागि नेपाल तत्पर रहेको बताए। उनले दुई राष्ट्रको घनिष्ठ सांस्कृतिक सम्बन्ध र भौगोलिक निकटतालाई सरकार र व्यावसायिक क्षेत्रहरूसँगको संलग्नतालाई अगाडि बढाउन तत्पर रहेको उल्लेख गरे। नेपाल र चीनबीच सन् १९५५ मा द्विपक्षीय सम्बन्ध स्थापना भए पनि जनस्तरको सम्बन्ध भने सदियौँदेखि रहिआएको उल्लेख गर्दै उपप्रधानमन्त्री श्रेष्ठले भने, हाम्रा प्रचीन भौगोलिक सम्बन्ध, वैवाहिक सम्बन्ध, सांस्कृतिक समानता, आपसी बुझाइ र बुद्ध धर्मका कारण एकअर्कासँग गसिएको छ। नेपालचीनबीच समस्यामुक्त दरिलो द्विपक्षीय सम्बन्ध कायम राखिएको उल्लेख गर्दै उपप्रधानमन्त्री श्रेष्ठले एकअर्काको सम्मान र समझदारी सम्बन्धको आधार भएको स्पष्ट पारे। उनले भने, हामीले सधैँ एकअर्काको संवेदनशीलता र चासोलाई सम्मान गरेका छौँ। एक चीन नीतिप्रति नेपालको सदैव प्रतिबद्धता रहिआएको छ। नेपाल र चीनले सन् २०१७ मा बेल्ट एन्ड रोड इनिसिएटिभ कोअपरेसन को समझदारीमा हस्ताक्षर गरेर परिवर्तनकारी यात्रा सुरु गरेको स्मरण गर्दै उपप्रधानमन्त्री श्रेष्ठले भने, एक वर्षपछि, हामीले रेलवे, सडक, उड्डयन, बन्दरगाह, र पावर ग्रिडहरूमा लगानी गर्ने निर्णयका अलवा हिमालयपार बहुआयामिक आबद्धता सञ्जाल अवधारणामा रहेर पूर्वाधार विकास गर्ने निर्णय गरेका छौँ। सन् २०१९ मा राष्ट्रपति सी चिनफिङको भ्रमणका क्रममा दुई देशबीचको सम्बन्धलाई विकास र सहयोगका लागि सदास्थायी मित्रतासहितको सहयोगको रणनीतिक साझेदारीमा स्तरोन्नति गरिएको उल्लेख गर्दै उनले नेपालचीन सम्बन्ध सुदृढ तुल्याउने कार्यमा त्यसबेलादेखि उल्लेखनीय प्रगति भएको बताए। कुनै समय बाधाका रूपमा चिनिने हिमालय शृङ्खला नयाँ युगको सहकार्यको पुलमा परिणत हुनेछ, परराष्ट्रमन्त्री श्रेष्ठले भने, हामी हिमालयपार बहुआयामिक आबद्धता सञ्जाल निर्माण गर्न दृढतापूर्वक समर्पित छौँ। चीन नेपालको महत्वपूर्ण व्यापारिक साझेदार र प्रत्यक्ष वैदेशिक लगानी गर्ने सबैभन्दा ठूलो देश रहेको उल्लेख गर्दै उनले चीन आर्थिक, प्राविधिक र सामाजिक क्षेत्रमा ठूलो सफलता हासिल गर्ने राष्ट्रहरूको सबैभन्दा ठूलो उदाहरण भएको बताए। चिनियाँ कम्युनिष्ट पार्टीको दूरदर्शी नेतृत्वमा छोटो अवधिमा लाखौँ मानिसलाई गरिबीबाट बाहिर निकालेको उल्लेख गर्दै उपप्रधानमन्त्री श्रेष्ठले चिनियाँ अनुभव र विशेषज्ञताबाट नेपालले पनि सिक्न चाहेको बताए। मित्रराष्ट्र जनवादी गणतन्त्र चीनका प्रतिष्ठित व्यापारिक नेताहरूको यो उत्साहजनक भेलालाई सम्बोधन गर्न पाउँदा मलाई खुसी लागेको उल्लेख गर्दै परराष्ट्रमन्त्री श्रेष्ठले यसले विकास र नवप्रवर्तनका लागि उत्प्रेरकको रूपमा विश्वव्यापी रूपमा ख्याति कमाएको बताए। चाइना चेम्बर अफ इन्टरनेसनल कमर्स र चाइना काउन्सिल फर द प्रमोशन अफ इन्टरनेसनल ट्रेडसँगको सहकार्यमा दूतावासले आयोजना गरेकोमा नेपाली दूतावासलाई धन्यवाद दिँदै उनले यस सम्मेलनले आगामी महिना काठमाडौंमा हुन लागेको लगानी सम्मेलनलाई सफल बनाउन सहयोग गर्ने विश्वास व्यक्त गरे। शिखर सम्मेलनको मुख्य उद्देश्य साझा समृद्धिका लागि हाम्रा दुई देश र जनताबीचको सहकार्यलाई बढावा दिनु हो, परराष्ट्रमन्त्री श्रेष्ठले भने, यस्ता क्रियाकलापले व्यावसायिक समुदायहरू सामाजिकआर्थिक रूपान्तरणमा प्रमुख भूमिका खेल्नेछ। कार्यक्रममा लगानी बोर्डका प्रमुख कार्यकारी अधिकृत सुशील भट्टले नेपालमा लगानीको ठूलो सम्भावना रहेको उल्लेख गर्दै पूर्वाधार, कृषि, पर्यटन र सेवालगायत क्षेत्रमा लगानीका लागि आग्रह गरे। नेपालमा लगानीमैत्री वातावरण बनाइएको जानकारी दिँदै उनले चिनियाँ लगानीकर्तालाई नेपालमा स्वागत गर्न तयार रहेको बताए। चीनका लागि नेपाली राजदूत विष्नुपुकार श्रेष्ठले नेपालमा लगानीको वातावरण अनुकूल रहेको उल्लेख गर्दै ढुक्क भएर लगानी गर्न चिनियाँ लगानीकर्तालाई आग्रह गरे। कार्यक्रममा चिनियाँ लगानीकर्ताको सहभागिता थियो।"
बुधबार देशका यी स्थानमा हुने छ वर्षा,"काठमाडौं : बुधबार देशका कोशी, बागमती र गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका पहाडी भूभागका थोरै स्थानहरूमा तथा मधेश प्रदेश र बाँकी पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। बुधबार राति कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। कोशी, बागमती र गण्डकी प्रदेशका पहाडी भूभागका एक दुई स्थानमा मेघगर्जनचट्याङहित हल्का वर्षाको सम्भावना रहेको छ।"
कोशी प्रदेश सरकारको बैठक पहिलो पटक धनकुटामा,"धनकुटा : कोशी प्रदेश सरकारको मन्त्रिपरिषद् बैठक पहिलो पटक धनकुटामा बसेको छ। मंगलबार धनकुटास्थित मुख्यमन्त्री तथा मन्त्रिपरिषद्को सम्पर्क कार्यालयमा बैठक बसेको हो। मन्त्रिपरिषद्को बैठकले महत्वपूर्ण तीनवटा निर्णय गरेको कोशी प्रदेश सरकारका प्रवक्ता तथा आन्तरिक मामिला तथा कानुन मन्त्री शमशेर राईले बताए। मन्त्री राईले प्रदेशका सम्पूर्ण कार्यालयहरूले मायाको चिनो तथा उपहारहरू प्रदानको लागि प्रदेश भित्रै उत्पादन भएको वस्तुहरूलाई उपहार तथा चिनोका रुपमा प्रदान गर्न सबै कार्यालयहरूलाई कोशी प्रदेश सरकारको तर्फबाट पत्राचार गर्ने, किरातीहरूको धार्मिक आस्थाको केन्द्रका रुपमा रहेको खुवालुङलाई धार्मिक तथा सांस्कृतिक पर्यटकीय स्थलका रुपमा विकास गर्ने र कोशी प्रदेश सरकारको मन्त्रिपरिषद्को बैठक हरेक महिनाको एक पटक धनकुटामा बस्ने निर्णय गरेको बताए। २०७६ वैशाख २९ गते तत्कालीन मुख्यमन्त्री शेरधन राईले धनकुटामा मुख्यमन्त्रीको सम्पर्क कार्यालय स्थापना गरेका थिए। तर सम्पर्क कार्यालय स्थापना गरेको लामो समय बित्दा समेत एक पटक पनि धनकुटामा बैठक बसेको थिएन। मुख्यमन्त्रीका रुपमा कार्की नियुक्ति भएसँगै धनकुटामा मन्त्रिपरिषद्को बैठक बसेको हो।"
"अहिले वामपन्थी एकता हुन सक्दैन, पार्टीलाई बलियो बनाउनुपर्छ : ओली",काठमाडौं : नेकपा एमालेका अध्यक्ष केपी शर्मा ओलीले अहिले वामपन्थी एकता हुन नसक्ने बताएका छन्। पार्टी कार्यालय च्यासलमा मंगलबार आयोजित नेकपा एमाले बागमती प्रदेश कमिटीको दोस्रो पूर्ण बैठकमा ओलीले अहिले पार्टीलाई बलियो बनाउँदै लैजानुपर्ने भन्दै वामपन्थी एकता हुन नसक्ने दाबी गरेका हुन्। आफ्नै नेतृत्वमा कम्युनिष्ट पार्टी एकताबद्ध गरेको स्मरण गर्दै केहि मान्छेलाई सह्य नभएर त्यसलाई परित्याग गरेको उनको भनाई छ। माधव नेपाललाई लक्षित गर्दै ओलीले कम्युनिष्ट एकता अपच भएकै कारण केहि व्यक्तिले पार्टीलाई समेत फुटाएको धारणा राखे। उनले एमालेलाई मजबुद बनाउनुपर्ने अवस्थामा कांग्रेसका पछि लागेकालाई पार्टी एकताका लागि प्रणाम गर्न नसकिने स्पष्ट पारे। ओलीले नेकपा एमालेको विरुद्धमा झुटो बोलेर र बेइमानी गरेर कांग्रेसले नै गालीको कुटिर उद्योग चलाएको आरोप लगाए। कांग्रेसका महामन्त्री विश्वप्रकाश शर्मालाई लक्षित गर्दै उनले भने कांग्रेसले गालीको कुटिर उद्योग चलाइरहेको बताए। ओलीले लोकतन्त्रका नाममा पार्टीभित्र अराजक गतिविधि नगर्न नेता कार्यकर्तालाई निर्देशन दिए।
नेपाल र कोरियाबीच अन्तरदेशीय भुक्तानी प्रणालीका लागि फोनपे र जीएलएन इन्टरनेशनलबीच समझदारी,"काठमाडौं : नेपाल र कोरियाबीच अन्तरदेशीय भुक्तानी प्रणालीका लागि फोनपे र जीएलएन इन्टरनेशनलबीच समझदारी भएको छ। नेपालको सबैभन्दा ठूलो भुक्तानी सञ्चालक फोनपे र कोरियाको विश्वव्यापी भुक्तानी नेटवर्क प्रदान गर्ने कम्पनी जीएलएन इन्टरनेशनलबीच क्रसबोर्डर क्यूआर भुक्तानी प्रदान गर्ने सम्बन्धमा एमओयुमा हस्ताक्षर भएको हो। यस एमओयुका आधारमा दुई कम्पनीले नेपाल र कोरिया बीच क्रसबोर्डर क्युआर कोड भुक्तानी प्रदान गर्न आवश्यक नियामक , प्राविधिक र व्यावसायिक सम्भाव्यतामा काम गरिने लेखिएको छ। फोनपे र जीएलएन को यो सहकार्यबाट कोरियाबाट नेपाल आउने पर्यटकहरुले नेपालमा क्युआर भुक्तानी गर्न सक्नेछन्। कोरियाबाट नेपाल आउने जीएलएन प्रयोगकर्ताहरूले  ,  , , ,   र जीएलएन एप जस्ता बैंकिङ एप्स मार्फत फोनपेको १३ लाख स्टोरहरूमा रियल टाइम पेमेन्ट क्युआर भुक्तानी सेवाहरू प्रयोग गर्न सक्छन् । ""विश्वभरी क्रसबोर्डर भुक्तानी सेवा प्रदान गर्ने हाम्रो प्रतिबद्धता अनुरुप जीएलएन र फोनपेसँग यो सहयोगी यात्रामा म उत्साहित छु,"" जीएलएनका सिईओ   ले भने, ""यो पार्टनर्सिपले हाम्रो नयाँ क्षेत्रमा विस्तार गर्ने प्रतिबद्धतालाई आयम थपेको छ, तेसै परस्पर सीमाहरू बिच    प्रदान गर्ने हाम्रो मिशनलाई पनि लाई सार्थक तुलाएको छ।"" फोनपेका सिईओ दिवस कुँवरले धने ""हामी जीएलएनसँग सहकार्य गरेर हाम्रो सेवालाई कोरियाली पर्यटकहरूमा विस्तार गर्न उत्साहित छौं र हालको समयमा हाम्रो अन्तर्राष्ट्रिय विस्तार अभियानमा एक नयाँ सदस्य थप्न सफल भएका छौं। यस सहकार्यले नयाँ अवसरहरू खोल्न प्राविधिक सहयोग गर्नेछ, वित्तीय समावेशिता बढाउन तथा नेपाललाई एक सफल डिजिटल अर्थतन्त्र सिर्जना गर्नमा सहयोग पुर्याउनेछ।"""
अन्तर्राष्ट्रियस्तरमा पदक जित्ने १४ खेलाडी तथा प्रशिक्षक सम्मानित,"धनकुटा : अन्तर्राष्ट्रियस्तरमा पदक जित्ने कोशी प्रदेशका १४ जना खेलाडी तथा प्रशिक्षकलाई नगदसहित सम्मान गरिएको छ। मंगलवार धनकुटामा आयोजित एक कार्यक्रममा कोशी प्रदेश खेलकुद विकास बोर्डले अन्तर्राष्ट्रिय खेलकुदमा सहभागिता जनाएर कोशी प्रदेशकै नाम उच्च बनाउन अहम् भूमिका १४ जना खेलाडीलाई नगद पुरस्कारसहित सम्मान गरेको हो। एक महिनाअघि साउदी अरबमा सम्पन्न भएको वेष्ट एशियन फुटबल फेडेरेसन वाफ वुमन्स च्याम्पियन्सीपमा फाइनलमा पुगेको नेपाली राष्ट्रिय टोलीका उदयपुरकी सविता राना मगर, अमिशा कार्की, हिराकुमारी भूजेल, तेह्रथुमकी अनिता वस्नेत, सुनसरीकी रेखा पौडेल, सोलुखुम्बुकी रेखा पौडेल, इलामकी एन्जिला तुम्बाफो सुब्बा र प्रशिक्षक श्याम मानन्धरलाई जनही २५ हजार रुपैयाँसहित सम्मानपत्र प्रदान गरिएको थियो। त्यस्तै आइटिएफ तेक्वान्दोतर्फ ह्वार्यांग वरियर ओपन इन्टरनेशनल च्याम्पियन्सीप २०२३ मलेशियामा इस्पायरिंगतर्फ स्वर्ण र प्यार्टनतर्फ सिल्भर मेडल प्राप्त भोजपुरकी सजिना तामाङलाई नगद ५० हजार रुपैया सहित सम्मानपत्र प्रदान गरिएको थियो। त्यस्तै केही महिना अघि चीनमा सम्पन्न १९ औ एशियाली खेलकुदमा कबड्डीमा कास्यपदक हासिल गर्ने खेलाडीलालाई जनही २२ लाख रुपैयाँ प्रदान गरीएको थियो। कबड्डीतर्फ सम्मानित हुने खेलाडीहरूमा नेपाली राष्ट्रिय टोलीका क्याप्टेन मेनुका राजवंशी, मोरङकी अनुजा कुलुङ राई, इशा राई, कबड्दीकी प्रमुख प्रशिक्षक पार्वती राई छन्। यसैगरी चीनमा सम्पन्न १९ औ एसियाली खेलकुदमा कराँतेतर्फ रजत पदक दिलाउन सफल कुशल श्रेष्ठलाई पनि नगद २ लाख सहित सम्मान पत्र प्रदान गरिएको थियो। कार्यक्रमका प्रमुख अतिथि कोशी प्रदेशका मुख्यमन्त्री केदार कार्की, सामाजिक विकास मन्त्री राजेन्द्र कार्की लगायतले पुरस्कार वितरण गरेका थिए। कार्यक्रमको विषयमा प्रदेश खेलकुद विकास बोर्डका सदस्य सचिव हंसराज वाग्ले प्रकाश पारेका थिए भने स्वागत मन्तव्य धनकुटा जिल्ला खेलकुद विकास समितिका अध्यक्ष मनोज राईले राखेका थिए।"
सर्वोच्चद्वारा धिमाल र खड्कालाई थुनामुक्त गर्न आदेश,"काठमाडौँ : सर्वोच्च अदालतले मेडिकल व्यवसायी दुर्गा प्रसाईंका दुई अङ्गरक्षकलाई तत्काल थुनामुक्त गर्न आदेश गरेको छ। न्यायाधीशद्वय नहकुल सुवेदी र सुनिलकुमार पोखरेलको संयुक्त इजलासले हतियारसहित पक्राउ परेका प्रसाईंका अङ्गरक्षक रामकुमार धिमाल र दीपक खड्कालाई आज थुनामुक्त गर्न आदेश गरेको हो। आदेशमा भनिएको छ, हतियार इजाजतपत्रको शर्तबमोजिम बोकी हिँडेको कार्यलाई प्रचलित कानुनले कसुर कायम गरेको नदेखिएको हुँदा यी निवेदकलाई मुलुकी अपराध संहिता, २०७४ को दफा १३२ को कसुरमा जरुरी पक्राउ पुर्जी जारी गरी पक्राउ गरेको तथा काठमाडौँ जिल्ला अदालतबाट अनुसन्धानका लागि म्याद थप गरेको समेतको अनुसन्धान तहकिकातको कार्य कानुनसम्मत नभई निवेदकको थुना गैरकानुनी देखिन आयो। आदेशमा निवेदकलाई दिएको जरुरी पक्राउ पुर्जी, थुनुवा पुर्जी तथा म्याद थपको आदेश तथा पत्रलगायतका काम कारबाही र निर्णय उत्प्रेषणको आदेशले बदर गरी निवेदकलाई गैरकानुनी थुनाबाट आजै मुक्त गरिदिनु भनिएको छ। धिमाल र खड्कालाई प्रहरीले यही चैत ५ गते सर्वोच्च अदालत प्रवेश गर्ने क्रममा पक्राउ गरेको थियो।"
भैंसी सुत्केरी भए गाउँपालिकाले किसानलाई भत्ता दिने,"गुल्मी : मालिका गाउँपालिकाले घरमै पालेको भैंसी पहिलो बेत ब्याउँदा किसानलाई सुत्केरी भत्ता दिने भएको छ। गाउँपालिकाको पशु शाखाअन्तर्गत आर्थिक वर्ष २०८००८१ को वार्षिक स्वीकृति कार्यक्रम अनुसार पहिलो बेत ब्याउने भैंसीका धनीलाई सुत्केरी भत्ता उपलब्ध गराउन लागेको गाउँपालिकाले जनाएको छ। सुत्केरी भत्ता प्राप्त गर्न चाहने पशुपालक कृषकलाई केन्द्रित गर्दै मालिका गाउँपालिका८ कार्यालयले मंगलबार सात दिने एक सूचना जारी गरेको छ। यस आर्थिक वर्षको साउन १ गतेदेखि ब्याएका भैंसीका कृषकलाई निवेदन माग गरिएको छ। साउन १ गते यता ब्याएका भैसीपालक कृषकले निवेदन दिन सक्ने सूचनामा उल्लेख गरिएको छ। सुत्केरी भत्ता लिन चाहने कृषकले निवेदन, वडा कार्यालयको सिफारिस, भैंसीधनीको चेकको फोटोकपी, नागरिकताको प्रतिलिपि, सुत्केरी भैंसीसँगै खिचिएको फोटो लगायतका कागजात माग गरिएको छ। कार्यालयका अनुसार कृषकको घरमै जन्मेको भैंसीको पाडी पहिलो बेत घरमै ब्याएको हुनुपर्ने छ। कम्तिमा तीन जना छिमेकी साक्षी बसेर मुचुल्का गर्नुपर्ने समेत कार्यालयले जनाएको छ। वडाध्यक्ष सूर्यबहादुर घर्ती क्षेत्रीद्वारा हस्ताक्षरित सूचनामा सुत्केरी भैंसीलाई के कति भत्ता दिने भन्नेबारे केही खुलाइएको छैन।"
आयरल्यान्ड ए विरुद्ध नेपालको शानदार जित,"काठमाडौं : आयरल्यान्ड ए विरुद्धको खेलमा नेपाल ७१ रनले विजयी भएको छ। मंगलबार त्रिवि क्रिकेट मैदानमा नेपालले दिएको १९९ रनको लक्ष्य पछ्याउने क्रममा आयरल्यान्ड ए १८३ ओभरमा १२७ रन मात्र बनाएर अलआउट भएको हो। नेपालका लागि कुशल मल्ल र सोमपाल कामीले ३३ विकेट, करण केसी, कुशल भुर्तेल र विवेक यादवले ११ विकेट लिएका हुन्। आयरल्यान्डका स्टीफन डोहेनीले सर्वाधिक २६ रन बनाएका थिए। अन्य खेलाडीले उत्कृष्ट प्रदर्शन गर्न सकेनन्। नेपालले निर्धारित २० ओभरमा ७ विकेटको क्षतिमा १९८ रन बनाएको थियो। नेपालका लागि गुलशन झाले सर्वाधिक ४६ रन, कुशल मल्लले ३४ रन, कप्तान रोहित पौडेलले ३३ रन, कुशल भुर्तेलले २५ रन, अनिल शाहले १२ रन, आशिफ शेखले ११ रन, सन्दीप जोराले २१ र विवेक यादव ७ रनको योगदान गरे। जोरा अन्तिम बलमा क्याच आउट भएका थिए। आयरल्यान्ड एका लागि म्याथ्यु फोस्टरले ३ विकेट, बेन व्हाइटले २ विकेट, ग्याभिन होए र फिओन ह्यान्डले ११ विकेट लिए। सोमबार भएको खेलमा ६ विकेटले नेपाल विजयी भएको थियो। आयरल्यान्डसँगको शृंखलापछि नेपालले बरोडा र गुजरात क्रिकेट संघको टोलीसँग मार्च ३१ देखि अप्रिल ७ सम्म एसएमएस फ्रेन्डसिप कपमा प्रतिस्पर्धा गर्नेछ। आज विवेक यादव र शाह टोलीमा आउँदा दीपेन्द्रसिंह ऐरी र ललित राजवंशी बेन्चमा बसेका छन्।"
चट्याङ लागेर एकै घरका तीन घाइते,"चितवन : चितवनमा चट्याङ लागेर तीनजना घाइते भएका छन्। जिल्ला प्रहरी कार्यालयका अनुसार इच्छाकामना गाउँपालिका१ हात्तीवाङको सरलिङस्थित स्थानीय ५५ वर्षीय सोमबहादुर चेपाङको घरमा सोमबार राति ११ बजेको समयमा चट्याङ परेको हो। चट्याङबाट सोमबहादुर चेपाङका श्रीमती ५० वर्षीय सानुमाया चेपाङ, १० वर्षीय छोरी मनिषा र १२ वर्षीय छोरा रामबहादुर घाइते भएको जिल्ला प्रहरी कार्यालयका प्रवक्ता श्रीराम भण्डारीले जानकारी दिए। सानुमाया तथा मनिषा सामान्य घाइते भएका र उनीहरुको हात्तीवाङ काउले स्वास्थ्य केन्द्रमा उपचार भइरहेको प्रवक्ता भण्डारीले बताए। छोरा रामबहादुरको भने हातखुट्टा, पेट र अनुहार डढेको तथा उनको आधारभूत अस्पताल कुरिनटारमा उपचार भइरहेको उनले बताए। चट्याङबाट एककोठे कच्ची घर पनि जलेर नष्ट भएको उनले बताए।"
"कोशी प्रदेश विगठन हुँदैन, केही दिनमा एमालेकै नेतृत्वमा सरकार बन्छ : पूर्वमुख्यमन्त्री कार्की","कार्कीले भने, व्यक्ति विगठन होला, सपना विगठन होलान् तर संसद विगठन हुने अवस्था छैन, केवल सत्ताबाट बाहिरिनु परेपछि कांग्रेसको आक्रोश मात्र हो। उदयपुर : पूर्वमुख्यमन्त्री हिक्मतकुमार कार्कीले कोशी प्रदेशको नेतृत्व एमालेले गर्ने बताएका छन्। नेकपा एमाले उदयपुरको नवौं जिल्ला अधिवेशनलाई सम्बोधन गर्दै कार्कीले सर्वोच्च अदालतले विकल्प रहुन्जेलसम्म सरकार गठन गर्न सकिने व्याख्या गरेकाले विगठनको हल्लाको पछि नलाग्न आग्रह गरेका हुन्। नेकपा एमालेका स्थायी कमिटी सदस्यसमेत रहेका कार्कीले भने, न्यायालयले प्रष्ट व्याख्या गरिसकेको विषयलाई अपव्याख्या गरेर संसद विगठन हुन्छ भन्ने कुरामा कुनै सत्यता छैन। उनले केदार कार्की नेतृत्वको सरकार उपधारा ५ बमोजिम बनेपनि बहुमतको सरकार बनाउन संविधानले मार्ग प्रशस्त गरेको बताए। उनले राष्ट्रिय राजनीतिमा आएको फेरबदल सँगै सातै प्रदेशमा सरकार परिवर्तन हुने र कोशी प्रदेश एमालेकै नेतृत्वमा हुने सत्ता साझेदार दलबीच सहमति नजिक पुगेको बताए। कोशी प्रदेशको शक्ति सन्तुलनको हिसाबले पनि एमालेले पाउने हो, एमाले संसदीय दलका नेतासमेत रहेका कार्कीले भने, ढुक्क हुनुस् अबको केहि दिनमा कोशी प्रदेशको नेतृत्व एमालेले गर्छ। कार्कीले एमाले कोशी प्रदेश विगठन र मध्यावधिको पक्षमा नरहेको स्पष्ट पारे। उनले भने,व्यक्ति विगठन होला, सपना विगठन होलान् तर संसद विगठन हुने अवस्था छैन, केवल सत्ताबाट बाहिरिनु परेपछि कांग्रेसको आक्रोश मात्र हो। यो पनि पढ्नुहोस कोशी प्रदेशमा एमाले नेतृत्वको सरकार बन्छ : वरिष्ठ उपाध्यक्ष पोखरेल व्यवसायीलाई भौतिक पूर्वाधार मन्त्री महासेठको ढाडस : पैसा अभावले योजना रोकिन्न एमालेलाई कसैको बैशाखी आवश्यक पर्दैन : पूर्वमुख्यमन्त्री राई"
धनगढीका मेयर गोपाल हमालकी छोरी गोवाबाट सम्पर्कविहीन,"धनगढी : धनगढी उपमहानगरपालिकाका मेयर गोपाल हमालकी छोरी आरती हमाल सम्पर्कविहीन भएकी छन्। भारतको गोवामा बस्दै आएकी उनी सोमबादेखि बेपत्ता भएको मेयर हमालले जानकारी गराएका छन्। उनी भारतको जोरबा वाइब आस्बिन ब्रीजबाट सम्पर्कविहीन भएको मेयर हमालले बताएका छन् । छोरी बेपत्ता भएपछि मेयर हमालले खोजिका लागि आग्रह गरेका छन्। आरती ओशो साधन हुन्। उनी केही महिनादेखि ओशो ध्यान गर्न गोवा बस्दै आएकी थिइन्। 'मेरी जेठो छोरी आरती ओशो साधक हुन्। उनी केही महिनादेखि ओशो ध्यान गर्न गोवामा बस्दै आएकी थिइन । हिजोदेखि जोरबा वाईब आस्बिन ब्रीजबाट सम्पर्कबिहीन भएको उनको साथीबाट खबर आएकाले गोवा बस्नु हुने शुभचिन्तक दाजुभाइ, दिदिबहिनीहरूले खोजी कार्यमा सहयोग गरिदिन हुन विनम्र अपिल गर्दछु,'उनले सामाजिक सञ्जालमा लेखेका छन्।"
नुवाकोटको तारुकामा कृषि मोटर बाटो निर्माण,नुवाकोट : नुवाकोटको तारुकामा कृषि मोटर बाटो निर्माण गरिएको छ। किसानहरुको सुविधाका लागि मोटर बाटो निर्माण गरिएको हो। स्थानीय रत्नेडाँडाबन्चेडाँडाकदमबोटे हुँदै जैसिडाँडा जोड्ने कृषि मोटर बाटोको निर्माण गरिएको हो। तारकेश्वर गाउँपालिकाले सो कृषि सडकको मर्मत सम्भार गर्न थप १ लाख रुपैयाँ बजेट उपलब्ध गराएको छ। कृषि मोटर बाटोको निर्माणले किसानहरूलाई आफूले उत्पादन गरेका वस्तु बजार तथा उपभोक्तामाझ लैजान सजिलो भएको अध्यक्ष शिव अधिकारीले बताए।
चेतनदीप अयडीको हत्यामा संलग्न भएको आरोपमा १२ जना पक्राउ,"बाजुरा : चेतनदीप अयडीको हत्यामा संलग्न भएको आरोपमा १२ जना सोमबार पक्राउ परेका छन् । अनेरास्ववियुका केन्द्रिय सचिवालय सदस्य तथा सुदूरपश्चिम विश्वविद्यालय तत्कालीन अध्यक्ष ३२ वर्षीय अयडीको हत्यामा संलग्न भएको आरोपमा फरार १२ जना पक्राउ परेका हुन्। जिल्ला प्रहरी कार्यालय बाजुराका प्रहरी निरीक्षक दानसिंह भण्डारीका अनुसार फरार रहेका ३३ वर्षीय नर अयडी, नरेश अयडी, २५ वर्षीय मंगल अयडी, ३३ वर्षीय मोहनबहादुर अयडी, २७ वर्षीय नविन अयडी, २२ वर्षीय लोकेश अयडी, २३ वर्षीय जीवन अयडी, ३२ वर्षीय उद्धव अयडी, ३८ वर्षीया अनिता रौले अयडी, ३६ बषीया धना देवी अयडी, ४५ वर्षीय पदम बहादुर अयडी र ३२ वर्षीया ईश्वरा देवी अयडीलाई सदरमुकाम मार्तडीबाट गिरफ्तार गरिएको हो। ०७९ मंसिर ४ गते सम्पन्न प्रतिनिधि सभा र प्रदेश सभाको निर्वाचनमा त्रिवेणी नपारपालिका ७ को नाटेश्वरी आधारभुत विद्यालय दम्था मतदान केन्द्रको विवादलाई लिएर नेपाली कांग्रेसका कार्यकर्ताहरूले चेतनदिप अयडीको घरमै गएर कुटपिट गरेर हत्या गरेको पीडित पक्षको आरोप छ । घटनाका आरोपमा नर अयडीलाई अनेरास्ववियु र राष्ट्रिय युवा संघ बाजुराका युवाहरूले गिरफ्तार गरी प्रहरीलाई बुझाएको युवा संघ बाजुराका अध्यक्ष मिलन अयडीले बताए । अन्य ११ जनालाई प्रहरीले गोप्य सूचनाका आधारमा गिरफ्तार गरिएको प्रहरी निरीक्षक भण्डारीले जानकारी दिए । मंसिर ४ गते जिल्लाको त्रिवेणी नगरपालिका७ मा कुटपिटबाट ३२ वर्षीय ऐडीको हत्या गरिएको थियो । घटनामा विभत्स हत्या आरोपमा चेतनका बुबा गगने अयडीले २४ जनाविरुद्ध मुद्दा दायर गरेको छ । उनीहरुमध्ये मिति २०८० मंसिर १९ गते सर्वच्च अदालतको आदेशअनुसार शेरबहादुर अयडी, खेमराज अयडी, सागर अयडी र धनराज थापालाई पूर्वक्षका लागि जिल्ला कारागार बाजुरा पठाउन आदेश दिएको थियो। यसैगरी रुपा चौधरी, विनोद अयडी,चक्र अयडी, जुद्ध अयडी, भुपाल अयडी, र रनसिहं अयडीलाई साधारण तारिकमा रिहा गर्न आदेश दिएको थियो । त्यस्तै मिति २०८० चैत्र ८ गते जिल्ला अदालत बाजुराको आदेशमा रतन अयडीलाई साधारण तारिकमा छा्ड्न आदेश दिएको थियो भने निरज अयडीलाई तीन लाख धरौटीसहित तारिकमा छोड्न आदेश दिएको जिल्ला प्रहरी कार्यालयका सूचना अधिकारी दानसिंह भण्डारीले बताए । चैत्र १२ गते गिरफ्तार परेका १२ जनाको बाजुरा जिल्ला अदालतमा बयान सुरु भएको प्रहरी निरिक्षक भण्डारीले बताए।"
विराटनगर भन्सारका तत्कालीन अधिकृत सापकोटासहित चारजनाविरुद्ध भ्रष्टाचार मुद्दा दायर,"काठमाडौं : विराटनगर भन्सार कार्यालयका तत्कालीन भन्सार अधिकृत ताराप्रसाद सापकोटा र भन्सार अधिकृत नवकुल शर्मासमेत गरी चारजनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले तत्कालीन भन्सार अधिकृत सापकोटा,भन्सार अधिकृत नवकुल शर्मा,भन्सार एजेण्टका प्रतिनिधि सरन कुमार खरेल र देव इन्टरनेसनल प्रालिका सञ्चालक शेरबहादुर बस्नेतविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। चीनबाट आयात गरेको सामानको प्रज्ञानपत्र नम्बर एम ७२६ दर्ता गरेपछि सिस्टमबाटै डिलिट गरी अनियमितता गरेको उनीहरुमाथि आरोप छ। अख्तियारका प्रवक्ता नरहरि घिमिरेले चीनबाट आयात गरेको सामानको प्रज्ञानपत्र नम्बर दर्ता गरेपछि सिस्टमबाटै डिलिट गरी अनियमितता गरेको पुष्टि हुन आएकाले तत्कालिन भन्सार अधिकृत सापकोटासहित चारजनाविरुद्ध आरोपपत्र दायर गरेको जानकारी दिए। पैठारीकर्तालाई ८४ लाख ५५ हजार ६०५ रुपैयाँ गैरकानुनी लाभ र नेपाल सरकारको राजश्व चुहावट भइ नोक्सान भएको पुष्टि हुन आएकाले सापकोटा र शर्मालाई सोही रकम बराबरको बिगो कायम गरी आरोप पत्र दायर गरेको अख्तियारले जनाएको छ। यसैगरी भन्सार एजेण्टाका प्रतिनिधि खरेल र बस्नेतको संलग्नतामा विराटनगर भन्सार कार्यालयमा जाँचपासको लागि देव इन्टरनेसनल प्रालिले ल्याएको सामान जाँचपास गर्ने कार्यमा कानुन अनुसार वस्तुको मूल्यांकन गर्दा पेश भएको प्रज्ञापन पत्रको वस्तुको गुणस्तर फरक पारी ८४ लाख ५५ हजार ६०५ रुपैयाँ बराबरको हानीनोक्सानी गरेको अख्तियारको ठहर छ। उनीहरूबिरुद्ध पनि सोही रकम बराबरको बिगो र चुहावट रकमको दोब्बर जरिवाना माग गरिएको आरोप पत्रमा उल्लेख छ। वस्नेत र खरेलले मुख्य तत्काली भन्सार अधिकृत सापकोटा र भन्सार अधिकृत शर्मा मतियारको रुपमा काम गरेको अख्तियारको ठहर छ।"
व्यवसायीलाई भौतिक पूर्वाधार मन्त्री महासेठको ढाडस : पैसा अभावले योजना रोकिन्न,"उदयपुर : उपप्रधान एवम् भौतिक पुर्वाधार मन्त्री रघुवीर महासेठले पैसा कारण योजनाका कामहरु नरोकिने बताएका छन्। नेकपा एमाले उदयपुरको नवौँ जिल्ला अधिवेशनलाई सम्बोधन गर्दै मन्त्री महासेठले अब पैसाका कारण कुनै पनि योजनाहरु नरोकिने बताएका हुन्। राज्यको ढुकुटी रित्तिएका कारण व्यवसायीहरुले यसअघि योजनाको काम ठप्प पारेको विषय स्वीकार गर्दै उनले एमाले सरकारमा सहभागी हुन साथ मुलुकको अर्थतन्त्रमा व्यापक सुधार हुन थालेको बताए। यसअघि ठेकेदार कम्पनीले काम सम्पन्न भईसक्दा पनि भुक्तानी हुन सकेको थिएन, उपप्रधानमन्त्री महासेठले भने, वर्तमान सरकारको चासो भौतिक पुर्वाधार निर्माणमा नै भएकाले काम गर्ने कुनै पनि व्यवसायीले भुक्तानीमा अल्झन खेप्नु पर्दैन। उनले देशको आर्थिक समृद्धिका लागि अहिलेको गठबन्धन सरकार भएको स्पष्ट पारे। नेकपा एमालेका केन्द्रिय कमिटीका सचिवसमेत रहेका महासेठले एमालेका कारण देश संकटबाट जोगिएको दाबी गरे। उनले मुलुकको हितका लागि जनताको भावनाअनुसार अहिलेको सत्ता समीकरण भएको स्पष्ट पारे।"
"परराष्ट्रमन्त्री श्रेष्ठ र चिनियाँ समकक्षी यीबीच भेटवार्ता, चीनका परियोजनालाई अघि बढाइने",काठमाडौं : उपप्रधान तथा परराष्ट्रमन्त्री नारायणकाजी श्रेष्ठ र चिनियाँ समकक्षी वाङ यीबीच मंगलबार भेटवार्ता भएको छ। चीन भ्रमणमा रहेका परराष्ट्रमन्त्री श्रेष्ठ र चीनका विदेशमन्त्री वाङबीच बेइजिङमा द्विपक्षीय सम्बन्धको समीक्षा भएको परराष्ट्र मन्त्रालयले जनाएको छ। परराष्ट्र मन्त्रालयका अनुसार दुई नेताबीचको भेटमा नेपालमा चीनले अघि बढाएका परियोजना कार्यान्वयनलाई द्रुत रूपमा अघि बढाउने सहमति भएको छ। उनीहरुले द्विपक्षीय सम्बन्धको अवस्थाको मूल्याङ्कन गर्दै सम्बन्धलाई थप उचाइमा पुर्याउन मिलेर काम गर्ने प्रतिबद्धता व्यक्त गरेका छन्। बैठकमा चीन र नेपालका अन्य उच्च अधिकारीहरु समेत थिए। उपप्रधानमन्त्री एवं परराष्ट्रमन्त्री श्रेष्ठ चिनियाँ समकक्षी वाङ यीको मैत्रीपूर्ण निमन्त्रणामा चीन भ्रमणमा गएका हुन्। चीनमा रहँदा उपप्रधानमन्त्री श्रेष्ठले चिनियाँ समकक्षी तथा बेइजिङ र अन्य प्रान्तहरुमा चीनका उच्चस्तरका विभिन्न व्यक्तित्वसँग भेट गर्ने कार्यक्रम छ। नयाँ सत्ता समीकरण बनेसँगै परराष्ट्रमन्त्री श्रेष्ठ चीन गएका हुन्।
"सुदूरपश्चिममा पाठ्यपुस्तक अभाव नहुने, बाजुरामा आजदेखि वितरण सुरु","धनगढी : हरेक वर्ष पाठ्यपुस्तकको अभाव झेल्ने सुदूरपश्चिममा यसवर्ष भने समयमै पाठ्यपुस्तक वितरण सुरु भएको छ। प्रदेशको सबैभन्दा दुर्गममा रहेको बाजुरा जिल्लाका लागि मंगलबारबाट पाठ्यपुस्तक वितरण सुरु भएको हो। हरेक वर्ष पाठ्यपुस्तकको अभाव झेल्ने सुदूरपश्चिममा यसवर्ष भने शैक्षिक सत्र सुरु हुन अगावै पाठ्यपुस्तक वितरण सुरु भएको हो। बाजुराको अतिविकट कोल्टी क्षेत्रका लागि मंगलबारबाट पाठ्यपुस्तक वितरण भएका छन्। कोल्टी क्षेत्रको स्वामीकात्तिक खापर गाउँपालिकाका लागि पुस्तक व्यवसायी नरेश जंग शाहीले २५ लाख मूल्यका पुस्तक लगेका छन्। यसपालि गतवर्षको भन्दा एक महिना अगाडि नै पाठ्यपुस्तक पाएका छौं। चाहिने जति सेटमै पुस्तक पाइएका पनि छन्। यसपालि विद्यार्थीहरूले समयमै पुस्तक पाउनेछन्, शाहीले भने, जनक शिक्षाको यसपालिको योजना राम्रो लाग्यो। जनक शिक्षाले चैत १५ र १६ गते दार्चला, १७ गते बझाङ, १८ गते बैतडी, १९ गते अछाम, २० गते डोटी, २१ गते डडेलधुरा, २२,२३ र २४ गते कञ्चनपुर र चैत २५,२६ र २७ गते कैलालीका व्यवसायीलाई पाठ्यपुस्तक वितरण गर्ने योजना बनाएको छ। बाजुराकै त्रिवेणी नगरपालिकाका लागि पुस्तक व्यवसायी टेक बहादुर थापाले पनि पुस्तक लगेका छन्। गतवर्ष वैशाखको मध्यतिर पनि पुरै सेटमा पुस्तक पाइएको थिएन, यसपालि समय तालिका तोकेरै पुस्तक पाइएकाले विगतको जस्तो अभाव नहुने आशा पलाएको छ, थापाले भने। बझाङको केदार स्युगाउँपालिकाका पुस्तक व्यवसायी प्रयागराज धामी पनि पुस्तक लिन भनेर धनगढीमा रहेको जनक शिक्षा सामाग्री कम्पनी लिमिटेडको प्रदेश कार्यालय पुगेका छन्। यद्यपि बझाङका लागि भने १७ गते मात्रै पुस्तक पाइनेछ। १७ गते पुस्तक पाइए पनि त्यहाँको माग अनुसारको पुस्तकको तयारी गरेको छु। जनक शिक्षाले पर्याप्त रुपमा सेटमै पुस्तक रहेको जनाएको छ उनले भने। जनक शिक्षा सामग्री केन्द्र, सुदूरपश्चिमले यसपालि सुदूरपश्चिमका लागि १९ लाख थान पुस्तक आवश्यक रहेको अनुमान गरेको छ। गत शैक्षिक सत्रमा १७ लाख पुस्तक खपत भएका आधारमा यसवर्षको अनुमानित पुस्तकको संख्या तय गरिएको हो। यसवर्ष पुस्तक व्यवसायी र जनक शिक्षाका पदाधिकारीबीच पुस्तक वितरणमा सहजताका लागि बैठकहरू पनि भएका छन्। यसपालि हामीले १९ लाख थान पुस्तक खपतको अनुमान गरेका छौं। त्यस मध्ये ८० प्रतिशत किताब गोदाममा आइसकेका छन्। तर गोदाम कम क्षमताको भएकाले भण्डारण गर्न सकिएको छैन, जनक शिक्षा सामाग्री केन्द्र धनगढीका प्रमुख राम बहादुर कुँवरले भने। उनले केन्द्रमा पुस्तक प्रकाशित भइसके पनि गोदाम अभावका कारण सतप्रतिशत भण्डारण गर्न नसकिएको बताए। तर पनि २० प्रतिशत मात्रै पुस्तक आउन बाँकी छ। बाजुरा र बझाङका पुस्तक जाने बित्तिकै गोदाममा ठाउँ खाली भइहाल्छ। अनि बाँकी रहेका २० प्रतिशत पुस्तक पनि आइहाल्छन, कुँवरले भने। उनले यसपालि पाठ्यपुस्तकको अभाव नहुने दाबी गरे। यसपालि जनक शिक्षासँग कागजको पनि कमी छैन। गत वर्ष नै छाप्ने मेसिन थपिएका छन्। ब्यान्डिङ मेसिनको अभाव थियो, २ वटा ब्यान्डिङ मेसिन पनि थपिएका छन्। यसपालि हामीले शैक्षिक सत्र सुरु हुन अगावै तालिका बनाएर पुस्तक वितरण पनि सुरु गरिसकेका छौं कुवरले भने। यसपालि पुस्तकको अभाव हुन दिने छैन। जनक शिक्षाले यसपालि कक्षा ३ र ४ का पाठ्यपुस्तक पनि २० प्रतिशत कमिसनमा बिक्री सुरु गरेको छ। यसअघि कक्षा १ देखि ५ सम्मका पुस्तक निजी क्षेत्रलाई छपाइको जिम्मा दिइएको थियो। निजी क्षेत्रले समयमा पुस्तक छाप्न पनि सकेन। हामी निजी क्षेत्रको भर पर्ने तर उनीहरूले समयमा पुस्तक वितरण नगरेका कारण आलोचना भयो। यसपालि जनक शिक्षाले ३ र ४ को पनि पुस्तक वितरण गररहेको छ कुवरले भने। जनक शिक्षाले सामुदायिक विद्यालयका अंग्रेजी माध्यमका पुस्तक पनि पर्याप्त मात्रामा रहेका जनाएको छ। अंग्रजी माध्यमका पुस्तक पनि सेट मै आएका छन्। ऐच्छिक बाहेक अहिले पर्याप्त पुस्तक आएका छन, कुँवरले भने।"
"किसानका गोष्ठी स्टार होटलमा होइन, खेतमा, बारीमा, बगैंचामा गर्नुपर्छ : ओली","काठमाडौं : नेकपा एमालेका अध्यक्ष केपी शर्मा ओलीले गोष्ठी र सेमिनारका नाममा सरकारले खर्च गरिरहेको भन्दै असन्तुष्ट व्यक्त गरेका छन्। बागमती प्रदेश कमिटीको दोस्रो बैठकलाई सम्बोधन गर्दै ओलीले गोष्ठी र सेमिनारका नाममा धुस्नु खर्च भएको दाबी गरेका हुन्। उनले किसान सम्बन्धी गोष्ठी स्टार होटलमा नभई गाउँमा हुनुपर्ने तर्क गरे। ओलीले सरकारले किसानसँगै खेतमा, बारीमा, बगैंचामा, गोठमा गोष्ठी गर्नुपर्ने धारणा राखे। अहिले सरकारको रिपोर्ट हेर्ने हो भने, गोष्ठी र सेमिनारमा यस्तो धुस्नु खर्च भएको छ, किसान सम्बन्धी गोष्ठी हुन्छन् स्टार होटलमा । त्यो त गाउँमा हुनुपर्ने गोष्ठी हो, बुद्धिजीवी गाउँमा जानुपर्ने हो किसान त यहाँ आउँदैनन्। गाउँमा गएर बुद्धिजीवीले गोष्ठी गर्नुपर्ने, सरकारले खर्च गाउँमा गर्नुपर्ने।ओलीले भने,सरकारले खर्च गाउँमा गर्नुपर्ने, खेतमा, बारीमा, बगैंचामा, गोठमा गोष्ठी गर्नुपर्दछ। गोष्ठीका नाममा कुनै गोष्ठी सुसम्पन्न हुन्छ अर्थोक केहि पनि हुँदैन। खर्च भव्य हुन्छ,गोष्ठी सुसम्पन्न हुन्छ अर्थोक केहि पनि हुँदैन। त्यस्ता खालका कुराका अर्थ हुँदैन। ओलीले हाम्रो कार्यशैली कस्तो गरिरहेका छौं त्यसतर्फ ध्यान दिनुपर्ने बताए। पूर्वप्रधानमन्त्री ओलीले विज्ञान प्रविधिले उपलब्ध गराएका सुविधा हरेक मानिसले पाउनुपर्ने धारणा राखे। उनले पुँजीवादीहरुले मानवअधिकारको उपहार गर्ने तर्क गरे। हरेक क्षेत्रका उपलब्धी राष्ट्रका टाढाबाठाले मात्रै नभई हरेक जनताले पाउनुपर्ने धारणा राखे। पुँजीवादीहरु मान्छे मारेका मारेइ हुन्छन् तर शान्तिको मन्त्र जपिरहने गरेको ओलीको भनाई छ।"
"राजनीतिमा छट्टुहरु हावी हुन थाले, घरभित्रको फोहोर सफा गर्नैपर्छ : गगन थापा","काठमाडौं : नेपाली कांग्रेसका महामन्त्री गगन थापाले पार्टीभित्र गति र मति भएको मानिस चाहिएको बताएका छन्। मंगलबार कांग्रेस नेता नवीन्द्रराज जोशीको तेस्रो स्मृति दिवसका अवसरमा आयोजित कार्यक्रममा बोल्दै सांसद थापाले राजनीतिमा छट्टुहरु हावी हुन थालेको टिप्पणी गरेका हुन्। नेपाली कांग्रेसभित्र हामीलाई यो बेला इमान्दार पनि, सँगसँगै योग्यताका निम्ति प्रयास गर्ने मानिस चाहिएको छ। तर राजनीतिमा विस्तारै कस्तो हुन्छ भने छट्टुहरु हावी हुन थाले, छट्टुहरु कस्तो हुन्छ भने आउँछ लटरपटर पार्छ, झुक्याउँछ, रंगरोगन गर्छ जान्छ। हामीलाई छट्टुहरु चाहिएको होइन, हामीलाई गति र मति दुवै भएको मान्छे चाहिएको हो। गति छ मति छैन, मति छ गति छैन। थापाले भने,हाम्रो घरभित्र फोहोर छ, हामीले हाम्रो घरभित्र फोहोर सफा गर्नैपर्छ। कार्पेटभित्र राखेर हुँदैन। पवित्र बनाउनै पर्छ, ठिक ढंगले लय पक्रनै पर्छ। उनले धैर्यता भएको मानिस आवश्यक रहेको उल्लेख छ। आफ्नो जीवनकालमा बदलियोस् भन्ने चाहना राखेको छ। नयाँ पुस्ताले चाडोभन्दा चाडो परिवर्तन होस् भन्ने चाहेको छ। त्यसलाई चाहनालाई उत्तेजनाको राजनीति गर्नेले दुरुपयोग गर्ने गरेका छन्। त्यसलाई चेतनाको राजनीतिले पक्रनुपर्नेछ। उनले आफूलाई बदल्न चिन्तन र अध्ययन गर्नुपर्ने धारणा राखे। थापाले कांग्रेसभित्रको गुटगत प्रतिस्पर्धा र शक्ति संघर्षले कोर विषय नै हराउने गरेको दाबी गरे। उनले केहि राम्रो गरौं भन्दाभन्दै गुटका कारण कोर कुरा हराउने स्पष्ट पारे। प्रजातन्त्र र लोकतन्त्रमा विश्वास गर्छु भनेर मात्र नहुने भन्दै थापाले कहिलेकाहि शक्ति संघर्ष हुने बताए। थापाले नवीन्द्रराज जोशी लामो रेसको खेलाडी रहेको भन्दै स्मरण गरे।"
"नेप्से परिसूचक १० अंकले बढ्यो , कारोबार रकम घट्यो","काठमाडौं : नेप्से परिसूचक दोहोरो अंकले बढेको छ। अघिल्लो कारोबार दिन सोमबार नेप्से परिसूचक १७०१ अंकले घटेर २०३१५५ विन्दुमा कायम भएको थियो। नेप्से परिसूचक १०१४ अंकले बढेर २०४१७० विन्दुमा अडिएको छ। सेन्सेडिभ इण्डेक्स ०८६ अंकले बढेर ३६१६३ विन्दुमा कायम भएको हो। यसदिन ३१० कम्पनीको ६८ लाख ४२ हजार ३९२ कित्ता सेयर २ अर्ब ३५ करोड ४३ लाख ४८ हजार ५०३ रुपैयाँमा खरिदबिक्री भए। अघिल्लो दिन सोमबार २ अर्ब ४८ करोड मूल्य बराबरको सेयर कारोबार भएको थियो। दोहोरो अंकले बढेको बजारमा दुई कम्पनीको मूल्य सकारात्मक सर्किट लेभलमा कारोबा भयो। डोल्टी पावर र सर्वोत्तम सिमेन्टको सेयर मूल्य सकारात्मक सर्किट लेभलमा कारोबार भएको हो। वीन नेपाल लघुवित्त वित्तीयको ९४३ प्रतिशतले बढ्दा पिपुल्स पावरको ७७३,थ्री स्टर हाइड्रोपावरको ६७६ प्रतिशतले बढ्यो। कारोबार रकमका आधारमा शिवम सिमेन्ट शीर्षस्थानमा रह्यो। सो कम्पनीको ९ करोड ३१ लाख मूल्य बराबरको सेयर कारोबार भयो। सोनापुरको ८ करोड,जोशी हाइड्रोपावरको ८ करोड २९ लाख,गुराँस फाइनान्स ८करोड,हिमालयन रिइन्स्योरेन्सको ६ करोड मूल्य बराबरको सेयर कारोबार भयो। तीन समूहको उपसूचकबाहेक अन्यको सूचक सकारात्मक देखिएका छन्। यसदिन अनु एण्ड प्रो समूहको उपसूचक सर्वाधिक २११ प्रतिशतले बढेको छ।"
एमालेलाई कसैको बैशाखी आवश्यक पर्दैन : पूर्वमुख्यमन्त्री राई,"उदयपुर : नेकपा एमालेका स्थायी कमिटी सदस्य शेरधन राईले मिसन ८४ मा एमालेले कसैको बैशाखी र गठबन्धनमा निर्भर नरहने बताएका छन् । नेकपा एमाले उदयपुरको नवौँ जिल्ला अधिवेशनलाई सम्बोधन गर्दै राईले आगामी तीन वर्ष नेकपा एमालेको मिसन ८४ को वर्ष भएकाले यसबीचमा जनताको कामलाई तीव्रता दिने बताएका हुन् । पूर्वमुख्यमन्त्री राईले जनता बिनाको नेता र पार्टी नहुने भएकाले जनताका आवश्यकतालाई मिहीन ढंगले अध्ययन गर्दै विश्वास जित्ने बताए । उनले मुलुकको समृद्धि र अर्थतन्त्र एमालेबाहेक दलबाट सफलता नहुने भएकाले ८४ मा एमाले एकल बहुमतको सरकार बनाउने अभियानमा अहिलेदेखि नै लागि परेको बताए । कोशी प्रदेशका संस्थापक मुख्यमन्त्री समेत रहेका राईले एमाले नेतृत्वको सरकारले मुलुकको विकासमा उल्लेखिय प्रगति हासिल गरेको बताए । हिजो एमाले नेतृत्व र अहिले अन्य दलको नेतृत्वमा हुँदाको विकासको कामलाई तुलना गर्नुस् कति फरक पाउनु हुनेछ,उनले भने, सत्ताको बागडोर सम्हाल्नु ठूलो कुरा हैन, भिजनसहित योजना निर्माण गर्नु पर्दछ ।राईले यतिबेला पार्टी निर्माणको चरण र मिसन ८४ मा रहेकाले सर्वसहमत नेतृत्व चयन गर्न आग्रह गरे ।"
पासाङल्हामु मार्गमा २४ घण्टा नै सवारी सञ्चालन गराउन माग गर्दै रक्षामन्त्रीलाई ज्ञापनपत्र,"काठमाडौं : पासाङल्हामु मार्गमा २४ घण्टा नै सवारी साधन सञ्चालन गराउन माग गर्दै रक्षामन्त्रीलाई ज्ञापनपत्र बुझाइएको छ। रसुवाको गोसाइँकुण्ड गाउँपालिकाका अध्यक्ष कैसाङ नुर्पु तामाङले रक्षा मन्त्री हरि प्रसाद उप्रेती र सचिव किरणराज शर्माको ध्यानाकर्षण गराउँदै तत्काल पहल गरिदिनका लागि ज्ञापनपत्र बुझाएका हुन्। हाल राति ११ बजेदेखि बिहान ५ बजेसम्म सवारी साधन सञ्चालन गर्न रोक लगाएका कारण समस्या आएपछि ज्ञापनपत्र बुझाइएको हो। नेपाल चीन जोड्ने व्यापारिक नाका रसुवागढी सञ्चालन रहेको र नियमित सञ्चालनका लागि चीन सरकारले अन्तर्राष्ट्रिय नाकाका रुपमा घोषणा गरे भएपनि रातिको समयमा सवारी साधन सञ्चालनमा रोक लगाउँदा नाकाबाट लाभ लिन नसकेको अध्यक्ष तामाङले बताए। नेपालले लिन नसक्नुको प्रमुख कारण नेपाली सेनाले रातको ११ बजेबाट बिहान ५ बजेसम्म कुनै पनि सवारी साधनहरू आवतजावत गर्न नदिने, एम्बुलेन्सलाई पनि अग्रिम सूचना गरेपश्चात अनुमति पाउने, नाकादेखि रसुवाको सिमानासम्म १५ वटाभन्दा बढी सुरक्षा चेक जाँच भएकाले समस्या आएको ज्ञापनपत्रमा उल्लेख छ। यस्ता कारणले सो क्षेत्रका जनताले आफ्नै घरमा जान समेत सो समयमा हिँडडुल गर्न नपाउने तथा द्वन्द्वकालको जस्तै सुरक्षा चेक जाँचका कारण आन्तरिक एवंम् वाह्य पर्यटकमा नकरात्मक सन्देश गएका कारण पर्यटक आगमनमा गिरावट आएको अध्यक्ष तामाङले बताए। राजमार्गमा २४ सै घण्टा कुनै पनि किसिमका सवारी साधनहरू आवतजावतको व्यवस्था, सुरक्षा चेक पोष्टहरूको संख्या बढीमा ३ स्थान मात्र हुनुपर्ने र एकीकृत रुपमा चेक जाँचको व्यवस्था मिलाई समस्याको समाधान गर्न ज्ञापनपत्र मार्फत माग गरिएको छ।"
"गठबन्धनलाई आधार मानेर पार्टी एक हुने हल्ला चलेका छन्, तर एमाले त्यो पक्षमा छैन : वरिष्ठ उपाध्यक्ष पोखरेल","उदयपुर : नेकपा एमालेका वरिष्ठ उपाध्यक्ष ईश्वर पोखरेलले तत्काल वामपन्थी पार्टी एक हुने अवस्था नरहेको बताएका छन्। नेकपा एमाले उदयपुरको नवौँ जिल्ला अधिवेशनको उद्घाटन गर्दै पोखरेलले अहिलेको अवस्थामा पार्टी एक बनाउने पक्षमा एमाले नरहेको स्पष्ट पारेका हुन्। अहिलेको गठबन्धनलाई आधार मानेर केहिले पार्टी एक हुन्छ भन्ने हल्ला गरेका छन्, त्यस विषयमा एमालेको कुनै सोच छैन, नयाँ गठबन्धन मुलुकको हितका लागि मात्र हो त्यति बुझ्नुस्। उनले भने, व्यक्तिगत हिसाबले एकल मान्छेहरु पार्टीमा आउन सक्छन्, तर यसको मतलब पार्टी नै एक हुने हो भन्ने हैन। उनले यो गठबन्धन मुलुकको समृद्धि र हितमा रहेको बताए। समाजवादी मोर्चा र वाम गठबन्धन अहिले आवश्यकता र त्यसको अर्थ पनि छैन। पोखरेलले भने, यो गठबन्धन मुलुकको समृद्धि र हितमा हो। विगतको गठबन्धन एमालेलाई जसरी पनि सिध्याउने षडयन्त्रपूर्ण ढङ्गबाट बढेकाले नयाँ गठबन्धनको परिकल्पना गरेको हो, यो गठबन्धन राष्ट्रिय हित, स्वाभिमान, समृद्धिका लागि हो। नयाँ गठबन्धनले मुलुकमा नयाँ खालको राजनैतिक समीकरण प्रारम्भ भएको बताए। उनले अहिलेको सत्ता गठबन्धनलाई देश बनाउने सपनाहरुलाई साकार पार्न महत्वपूर्ण कामको थालनी भएको र यसलाई जोगाएर अगाडि बढ्नु सत्ता साझेदार दलहरुको आवश्यकता रहेको बताए। वरिष्ठ उपाध्यक्ष पोखरेलले आर्थिक विकास र समृद्धिको अभियान बीचैमा अलपत्र भएर लथालिङ्ग भएको अवस्थामा अहिलेको सरकार निर्माण गरिएकोले अब देशले राजनैतिक निकास पाउने र विकासले फड्को मार्ने दाबी गरे। उनले यहि गठबन्धनबाट एमालेले मिसन २०८४ को लक्ष्य हासिल गर्ने बताए। उनले नयाँ समिकरणसँगै सात वटै प्रदेश सरकारहरु फेरबदल हुने बताए। पूर्वउपप्रधानमन्त्रीसमेत रहेका पोखरेलले मुलुकको समृद्धि हासिल गर्न र नेकपा एमालेको संकल्प गरेको समृद्ध नेपाल सुखी नेपालीको लक्ष्य पूरा गर्न नयाँ समीकरणको सरकार बनेको स्पष्ट पारे। पोखरेलले नयाँ समीकरणमा को प्रधानमन्त्री कति समयका लागि बन्ने र एमालेले राम्रा मन्त्रालय किन नलिएको भन्ने भन्दापनि मुलुकलाई सकारात्मक दिशाबाट अघि बढाउन एमालेले लचकता अपनाएको बताए। उनले नयाँ समिकरणका लागि प्रधानमन्त्री आलोपालो भन्ने कहि कतै सहमति नभएको स्पष्ट पारे।"
गर्भवतीलाई निःशुल्क भिडियो एक्सरे सेवा,"डोल्पा : हिमाली जिल्ला डोल्पाको त्रिपुरासुन्दरी नगरपालिकामा गर्भवतीका लागि निःशुल्क भिडियो एक्सरे सेवाको सुरु गरिएको छ। नगरपालिका भित्रकामहिलालाई नियमित स्वास्थ्य जाँच गर्नका लागि त्रिपुराकोट स्वास्थ्य चौकीमा निःशुल्क भिडियो एक्सरे सेवा सुरु गरिएको हो। यसअघि प्रत्येक तीन महिनामा घुम्ती सेवाबाट भिडियो एक्सरे सेवा दिने गरे पनि अबदेखि भने स्वास्थ्य चौकीबाटै दैनिक रुपमा सेवा दिन सुरु गरिएको स्वास्थ्य शाखा संयोजक तुलबहादुर श्रेष्ठले जानकारी दिए। नगरपालिका र स्वास्थ्य सेवा विभागबाट भिडियो एक्सरे मेसिन उपलब्ध भएसँगै सेवालाइ पनि नियमित गरिएको उनको भनाइ छ। यसअघि गर्भवतीले स्वास्थ्य जाँच गर्नुपर्दा जिल्ला सदरमुकाम दुनै पुग्नुपर्ने बाध्यता थियो, जसले गर्दा समय र पैसा खर्च हुन्थ्यो,अब त्रिपुराकोटमै सेवा सुरु भएको छ,जसको लाभ विपन्नदेखि दुरदराजका महिलाहरूले लिइराख्नुभएको छ, श्रेष्ठले भने। अहिले भिडियो एक्सरे मेशिन सञ्चालन गर्ने तालिम लिएका स्वास्थ्यकर्मी रोजिना पहाडी र धर्मादेबी बोहोराले सेवा दिइरहेको उनले बताए।"
योजना आयोगलाई प्रधानमन्त्रीको निर्देशन : विद्यमान समस्या समाधान गर्नेगरी योजना तयार गर्नू,"काठमाडौं : प्रधानमन्त्री पुष्पकमल दाहाल प्रचण्डले उत्पादन वृद्धि र रोजगारी प्रवर्द्धन हुनेगरी नयाँ कार्यक्रम प्रस्तुत गर्न राष्ट्रिय योजना आयोगलाई निर्देशन दिएका छन्। प्रधानमन्त्री कार्यालयमा सोमबार राष्ट्रिय योजना आयोगका नवनियुक्त सदस्यहरूलाई बोलाएर प्रधानमन्त्री प्रचण्डले विद्यमान समस्या समाधान गर्नेगरी योजना तयार गर्नुपर्नेमा जोड दिएका हुन्। उत्पादन र रोजगारी न्यून हुनु देशको प्रमुख समस्या भएको उल्लेख गर्दै प्रधानमन्त्री प्रचण्डले अर्थतन्त्रको हरेक क्षेत्रमा समस्या देखापर्ने,एक क्षेत्रको समस्या समाधान गर्न खोज्दा अर्को क्षेत्रमा समस्या झन् बल्झिने अवस्थालाई सम्बोधन गर्न जरूरी रहेको बताए। प्रधानमन्त्रीले भने,'आयोगले सरकारको थिङ्क ट्याङ्कका रूपमा निर्वाह गर्नुपर्ने भूमिकालाई अझ प्रभावकारी बनाउने छ भन्ने विश्वास लिएको छु।आगामी दिनमा योजनाहरू प्रभावकारी एवं तथ्यमा आधारित हुनेछन् ।' उनले तथ्याङ्क प्रणालीलाई सुदृढ तुल्याई तथ्यमा आधारित नीति निर्माणमा ध्यान दिन दिर्नेशन दिए। नयाँ टिमले राष्ट्रिय योजना आयोगको कामकारवाहीलाई अझ प्रभावकारी ढङ्गले अघि बढाउनपर्ने उनको भनाइ छ। प्रधानमन्त्री प्रचण्डले भने,'यसबाट योजना निर्माण,अध्ययनअनुसन्धान र विकासनिर्माणका आयोजनाहरूको कार्यान्वयनलाई सहजीकरण गर्ने दिशामा गति पैदा गर्नेछ ।' उनले सोह्रौं योजनाको कार्यान्वयन अन्तिम चरणमा पुगेका योजनालाई अन्तिमरूप दिने प्रक्रिया अघि बढाउन र योजनामा प्रस्ताव गरिएका रणनीति र कार्यक्रमहरूलाई आगामी वर्षको बजेट निर्माणको क्रममा समावेश गर्न आयोगलाई सुझाव दिए। सोह्रौं योजनाले प्रमुख रूपमा देशभित्र उत्पादन र रोजगारी बढाउने दिशामा नयाँ खालका नतिजामूलक कार्यक्रमलाई अघि बढाउनुपर्नेमा जोड दिए। 'हामीले अब निर्माण गर्ने पूर्वाधारले कुन हदसम्म उत्पादन र रोजगारी बढाउन सहयोग पुर्याउँछ, त्यसको आधारमा मात्र पूर्वाधारका आयोजना छनोट गरी कार्यान्वयनमा लैजानुपर्छ,'प्रधानमन्त्रीले भने।"
मिश्रित निर्वाचन प्रणाली को दोष के हो ?,"नेपालको राजनीतिमा अस्थिर सरकार वा अस्थिर गठबन्धनको दोष सजिलैसँग सतहीरुपमा अलिकति पनि विचार नगरिकन प्रतिनिधि सभाको मिश्रित निर्वाचन प्रणालीमाथि थोपरेर आफ्नो बौद्धिकता प्रदर्शन गर्न हतारिने गरेको देखिन्छ। यसरी हतारमा झट्ट बोल्दा वा लेख्दा यसले समाजमा कस्तो दूरगामी मनोवैज्ञानिक, सामाजिक र राजनीतिक असर परिरहेको छ, त्यसबारेमा गम्भीर विचार गर्न क्षणिक पनि ध्यान नदिने अर्को गल्ति पनि सँगसँगै गरेको देखिन्छ। केही मानिसहरुका अवगुणहरु लुकाउने, केही मानिसहरुका कमजोरीहरुलाई ढाकछोप गर्ने, केही मानिसहरुका अस्थिर र विचलित मानसिकतामा पर्दा लगाउने, सहमति र सहकार्यको संस्कृतिलाई आत्मसात् नगर्ने प्रवृतिलाई चोख्याउने र केही मानिसहरुका नियोजित र गुप्त स्वार्थहरु सिद्ध गर्ने गलत प्रयत्नहरुलाई वैधानिकता दिने मतियार कुनै पनि प्रकारको निर्वाचन प्रणाली कसरी हुन सक्छ र ? अहिलेको तरल अवस्थामा देखिने र नदेखिने सबै प्रकारका षड्यन्त्रहरुबाट हामी सबै चनाखो र सजग हुनु आवश्यक छ। दोष मिश्रित निर्वाचन प्रणालीको होइन, दोष चरम अस्थिर मानसिकता र गुप्त प्रलोभनको हो। दोष मिश्रित निर्वाचन प्रणालीको होइन, दोष मिश्रित निर्वाचन प्रणालीको पवित्र उद्देश्यहरु र असल विशेषताहरु विपरीत यसको चरम दुरुपयोग गर्ने कर्ताहरु र कर्महरुको हो। संसारमा गुण नै गुण भएको र अलिकति पनि अवगुण नभएको कुनै यस्तो निर्वाचन प्रणाली छ र ? निर्वाचन प्रणालीमा भएको गुणहरुलाई अवलम्बन गर्दै र यसमा भएका कमिकमजोरी र दोषहरुलाई सुधार गर्दै अगाडि बढ्नु बुद्धिमानी हुनेछ। सबै निर्वाचन प्रणालीमा गुणहरु र दोषहरु हुन्छन्। सबै निर्वाचन प्रणालीका आआफ्नै विशेषता र उद्देश्यहरु हुन्छन्। निर्वाचन प्रणालीलाई स्वीकार गर्दा नै यसका गुणहरु, दोषहरु, विशेषताहरु र उद्देश्यहरुलाई पनि सँगसँगै स्वीकार गरिएका हुन्छन्। देशको राजनीतिमा वा गठबन्धनमा वा विभिन्न राजनीतिक दलहरुमा वा संवैधानिक प्रक्रियाहरुमा समस्या आउँदा हरेक पटक निर्वाचन प्रणाली फेर्ने हो भने यसले देशको कस्तो भविष्यको भविष्यवाणी गर्छ ? एकछिन गम्भीर भएर सोचौं। नेपालमा अहिले दुई सदनात्मक (प्रतिनिधि सभा र राष्ट्रिय सभा) संसदीय व्यवस्था रहेको छ। आजको दिनसम्म यो संवैधानिक यथार्थ हो। के प्रतिनिधि सभाबाट मिश्रित निर्वाचन प्रणाली हटाएर प्रतिनिधि सभा सदस्यको चयन प्रत्यक्ष निर्वाचन प्रणालीबाट गर्दैमा प्रतिनिधि सभामा एउटा दलको मात्रै बहुमत आउने, सरकार स्थिर हुने, गठबन्धन स्थिर हुने वा देशको राजनीतिमा वा गठबन्धनमा, संवैधानिक प्रक्रियाहरुमा समस्याहरु नआउने हुन्छ र ? यसको ग्यारेन्टी कसले गर्न सक्छ ?"
अर्थतन्त्रमा योगदान दिने श्रमिकलाई विमानस्थलमा अभद्र व्यवहार नगर्नू : गृहमन्त्री,"काठमाडौं : उपप्रधान एवं गृहमन्त्री रवि लामिछानेले श्रमिकलाई विमानस्थलमा जाँदाआउँदा गरिने अमर्यादित र अभद्र व्यवहार नगर्न निर्देशन दिएका छन्। मंगलबार बिहान अध्यागमन विभाग कार्यालयमा उनले रेमिट्यान्स पठाएर देशको अर्थतन्त्रमा योगदान दिने श्रमिकलाई अनावश्यक दुःख, कष्ट र हैरानी दिने प्रवृत्ति तत्काल सुधार्न अध्यागमनका कर्मचारीलाई आग्रह गरेका हुन्। केही खराव मान्छेका कारण धेरै इमान्दारले दोष पाउने गरेका छन्। खराबलाई बेलैमा चिनेर इमान्दारलाई प्रोत्साहित गर्नुपर्छ। सहानुभूतिसहित सकारात्मक व्यवहार गरी आजैबाट सेवाग्राहीलाई परिवर्तनको अनुभूति गराउनु होला। गृहमन्त्री लामिछानेले भने,विदेशीका लागि अध्यागमन देशको मुहार हो। मुहार नराम्रो हुँदा देशप्रति नै सकारात्मक धारणा बन्दैन। अध्यागमन सुधारका योजना ल्याउनुस्। तपाईंका योजनामा मन्त्रालयले सक्दो सहयोग गर्छ। म निर्देशन होइन सहकार्यमा विश्वास गर्छु। उनले केही खराब मान्छेका कारण धेरै इमान्दारले दोष पाउने गरेको दाबी गरे। लामिछानेले भने,केही खराब मान्छेका कारण धेरै इमान्दारले दोष पाउने गरेका छन्। खराबलाई बेलैमा चिनेर इमान्दारलाई प्रोत्साहित गर्नुपर्छ। उनले अध्यागमनलाई अन्तर्राष्ट्रिय मापदण्डअनुसार प्रविधिमैत्री बनाउनुपर्नेमा जोड दिए। जनशक्तिलाई पर्याप्त तालिम र कार्यस्थललाई स्रोतसाधन सम्पन्न बनाउन केही चुनौती भएपनि प्रयास जारी राख्नुपर्ने बताए। गृहमन्त्री लामिछानेले भने,हिजोका घटनामा कसैलाई दोषारोपण गर्न चाहान्न। भविष्यमा त्यस्ता घटना र प्रवृत्ति दोहोरिनु हुन्न्। दलीय आवद्धताका कारण कसैले संरक्षण गर्छ भन्ने नसोच्नु होला। केहि दिन अगाडि सरुवाका अध्यागमन विभागका महानिर्देशक कोशहरि निरौलाले विभागको कामकारबाही, समस्या र चुनौतिबारे जानकारी गराएका थिए।"
रेसुंगामा ५०५ जना भूमिहीनले पाए निस्सा,"गुल्मी : वषौंदेखि लालपूर्जा नभएका नागरिकको लागि गुल्मीको रेसुङ्गा नगरपालिकाले निस्सा वितरण गर्न सुरु गरेको छ । नगरभित्र रहेका भूमिहीन दलित र सुकुम्बासीलाई लालपूर्जा वितरण गर्ने लक्ष्य सहित निस्सा वितरण सुरु गरिएको हो । लालपुर्जा वितरणका लागि नगरपालिका भित्रका भूमि दलित ४८ जना, भूमि सुकुमबासी ४४ र अव्यवस्थित बसोबासी तीन सय १३ जना गरी ५०५ जनालाई निस्सा वितरण गरिएको रेसुङ्गा नगरपालिकाले जनाएको छ । लालपुर्जाको आशमा लाभग्राही रेसुङ्गा नगरपालिकाले निस्सा वितरण गरेसंगै लालपुर्जा पाउने आशमा लाभग्राही उत्साहित बनेका छन् । नगरपालिकाले झण्डै पाँच सय भूमिहीन दलित, भूमिहीन सुकुमबासी र अव्यवस्थित बसोबासीलाई निस्सा वितरण गरेको छ । वषौंदेखि लालपुर्जा नभएकाहरूको सपना नगरपालिकाले पुरा गरिदिने भएपछि उनीहरू थप उत्साहित भएका छन् । निस्सा पाएका लाभग्राहीहरूको थप अनुगमन गरेर जग्गा वितरणका लागि नापजाँच गर्ने कार्य अगाडि बढ्ने नगरप्रमुख खिलध्वज पन्थीले बताए । लामो समयसम्म सुकुम्वासीको रुपमा बस्दै आएका नागरिकले निस्सा प्राप्त गरेसँगै लालपुर्जा पाउने बाटो खुलेको छ,नगरप्रमुख पन्थीले भने,संविधानले प्रत्याभूत गरेको अधिकार बमोजिम भूमिहीन दलित र सुकु मबासीलाई लालपुर्जा वितरणका लागि नगर अगाडि बढेको छ ।' जिल्लाका १२ स्थानीय तहमा दुई हजार पाँच सय ९९ लाभग्राही भएको तथ्यांक रहेको छ । भूमिहीन दलित तीन सय आठ, भूमिहीन सुकुम्वासी दुई सय ६१ र अव्यवस्थित बसोबासी दुई हजार ३० गरी कुल दुई हजार पाँच सय ९९ लाभग्राही रहेका छन् ।"
आयरल्यान्ड एविरुद्ध नेपाल : १० ओभरमा ३ विकेट गुमाउँदै ७९ रन बनायो,"काठमाडौं : आयरल्यान्ड एविरुद्ध नेपाली राष्ट्रिय क्रिकेट टोलीले १० ओभरमा ३ विकेट गुमाएको छ। त्रिवि क्रिकेट मैदानमा मंगलबार टस जितेर ब्याटिङ गरेको नेपालले ३ विकेटको क्षतिमा ७९ रन बनाएको हो। ओपनर आशिफ शेख २५ ओभर र कुशल भुर्तेल ४३ ओभरमा आउट भए। भुर्तेलले १६ बलमा २ छक्का र २ चौकासहित २५ रन, शेखले १ छक्का र १ चौकासहित ११ रनको योगदान गरे। त्यसैगरी अनिल शाहले ११ बलमा २ चौकासहित १२ रन बनाएर पेभेलियनमा फर्किए। अहिले क्रिजमा कप्तान रोहित पौडेल र गुलशान झा छन्। सोमबार भएको खेलमा ६ विकेटले नेपाल विजयी भएको थियो। आयरल्यान्डले दिएको १२२ रनको मध्यम लक्ष्य नेपालले १६१ ओभरमा चार विकेट गुमाउँदै पूरा गरेको थियो। आयरल्यान्डसँगको शृंखलापछि नेपालले बरोडा र गुजरात क्रिकेट संघको टोलीसँग मार्च ३१ देखि अप्रिल ७ सम्म एसएमएस फ्रेन्डसिप कपमा प्रतिस्पर्धा गर्नेछ। आज विवेक यादव र शाह टोलीमा आउँदा दीपेन्द्रसिंह ऐरी र ललित राजवंशी बेन्चमा बसेका छन्।"
"अर्थमन्त्रीसँग एआईआईबीले भन्यो  नेपाल हाम्रो उच्च प्राथमिकतामा छ,लगानी बढाउँछौं","काठमाडौं : एसियाली पूर्वाधार लगानी बैंक (एआईआईबी) ले नेपाल आफ्नो उच्च प्राथमिकतामा रहेको जनाएको छ । नेपाल भ्रमणमा रहेको एआईआईबीको उच्चस्तरीय प्रतिनिधि मण्डलले अर्थमन्त्री वर्षमान पुन अनन्तसँग शिष्टाचार भेट गरेको थियो । भेटका क्रममा मन्त्री पुनले पूर्वाधार विकाससहित अन्य आयोजनामा लगानी बढाउन आग्रह गरेका थिए । जवाफमा प्रतिनिधि मण्डलको नेतृत्व गरेका एआईआईबी निर्देशक आरएमपी रथनायकेसहितले टोलीका सदस्यहरूले नेपाल बैंकको उच्च प्राथमिकतामा रहेको बताएका थिए । रथनायकेले नेपालको नीतिगत सुधार तथा विकास प्रयास सराहनीय रहेको उल्लेख गरे । उनले नेपाललाई एआईआईबीले प्राथमिकतामा राखेको भन्दै आगामी दिनमा उपलब्धताका आधारमा नेपालमा लगानी बढाउँदै लैजाने नीति लिइएको उल्लेख गरे। ५० प्रतिशत पुँजी निजी क्षेत्रको साझेदारीमा परिचालन गर्ने एआईआईबीको नीतिअनुसार नेपालको निजी क्षेत्रसँगको साझेदारीमा काम गर्न मन्त्री पुनले आग्रह गरेका थिए । रथनायेकेले बहुवर्षीय आयोजनाहरूको छनोट गरी निजी क्षेत्रसँग सहकार्य गर्न सकिने औंल्याए । मन्त्री पुनले आगामी वैशाखमा हुने तेस्रो लगानी सम्मेलनमा सहभागिताका लागि निम्ता दिए । रथनायेकेले सम्मेलनमा उच्चस्तरबाट सहभागिता जनाइने जानकारी दिए । मन्त्री पुनले नेपालसहित मध्यम आर्थिक अवस्था भएका विकासोन्मुख मुलुकका लागि सहुलियतपूर्ण कर्जाको व्यवस्था गर्न टोलीसँग आग्रह गरेका छन् । एआईआईबीको ब्याजदर तुलनात्मक रुपमा महंगो भएकाले नेपालले अपेक्षित रुपमा ऋण लिन नसकेको उनको भनाइ थियो । मन्त्री पुनले नेपाल एआईआईबीको संस्थापक सदस्य भए पनि महंगो ब्याजदरका कारण सोचेजति लाभ लिन नसकेको स्पष्ट गरे । नेपालमा पूर्वाधार विकासमा धेरै काम गर्न काँकी रहेकाले सहुलियतपूर्ण ऋण जरुरी हुने मन्त्री पुनले बताए । सरकारले पूर्वाधार विकासलाई उच्च प्राथमिकतामा राखेको भन्दै आन्तरिक श्रोतको सीमितताका कारण बाह्य श्रोत जुटाउन आवश्यक रहेको उनले स्पष्ट गरे । पुनले पूर्वाधार विकाससहित जलविद्युत,पर्यटन र सूचना प्रविधिजस्ता तुलनात्मक लाभका क्षेत्रमा लगानी गर्न टोलीलाई आग्रह गरे । जलविद्युतका लागि क्षेत्रीय बजारको सुनिश्चितता भएकाले सो क्षेत्र लगानीका लागि आकर्षक रहेको पुनले औंल्याए । प्रधानमन्त्री पुष्पकमल दाहाल प्रचण्डको भ्रमणका क्रममा भारतसँग १० हजार मेगावाट विद्युत निर्यात गर्ने सहमति भएको जानकारी दिँदै उनले बजारको समस्या नरहेको स्पष्ट गरे । यस्तै बंगलादेशसँग पनि विद्युत व्यापार सम्झौता भएको र ४० मेगावाट बिजुली छिट्टै बंगलादेश निर्यात गर्न लागिएको बताए । आगामी सन् २०२६ मा नेपालले सहश्राब्दी विकास लक्ष्य हासिल गर्नैपर्ने भन्दै उनले उक्त लक्ष्य छुन नेपालमा लगानी विविधिकरण गर्न उनको आग्रह थियो । यस्तै नेपालले विकास आयोजनामा जलवायु वित्तको परिचालन गर्ने सोच बनाइएकाले त्यसका लागि समेत सहयोग गर्न मन्त्री पुनले भने । देशभित्र र बाहिरको समेत निजी क्षेत्रलाई लगानीका लागि थप विश्वासको वातावरण निर्माण गर्न विद्यमान कानूनमा सुधार गर्र्दै लैजाने प्रतिबद्धता मन्त्री पुनको थियो । एआईआईबीको दक्षिण कोरियाली कम्पनी प्रमुख लगानीकर्ता रहेको २ सय १६ मेगावाटको निर्माणाधीन माथिल्लो त्रिशुली१ जलविद्युत आयोजनामा ४० मिलियन अमेरिकी डलर बराबरको लगानी छ । यस्तै लुम्बिनी र कर्णाली प्रदेशमा निर्माणाधीन केही विद्युत प्रसारण लाइनमा पनि एआईआईबीले लगानी गरेको छ ।"
ओमन पुर्याई जबरजस्ती वेश्यावृत्तिमा लगाएको अभियोगमा पक्राउ,काठमाडौं : ओमन पुर्याइ जबरजस्ती वेश्यावृत्तिमा लगाएको अभियोगमा पाल्पा तिनाउ गाउँपालिका५ ठेगाना भइ काठमाडौं तारकेश्वर नगरपालिका६ बस्ने ४० वर्षीय बिष्णु बहादुर रानालाई प्रहरीले पक्राउ गरेको छ । ओमनमा आकर्षक तलब हुने घरेलु काममा पठाइदिनेलगायत विभिन्न प्रलोभन देखाइ पीडितलाई २०८० भदौ २६ गते काठमाडौंबाट भिजिट भिषामा ओमनको मस्कट शहरमा पुर्याएर जबरजस्ती वेश्यावृत्तिमा लगाई शारीरिक तथा मानसिक यातना दिइराखेको अवस्थामा पीडितले आफूलाई नेपाल फिर्ता गरिदिन अनुरोध गर्दा एजेन्टहरूले २ लाख ५० हजार माग गरेकोमा पीडितको आफन्तले उक्त रकम दिइ पीडित नेपाल फर्कन सफल भएको समेत प्रारम्भिक अनुसन्धानको क्रममा खुल्न आएको छ । मानव बेचबिखन तथा ओसारपसार मुद्दामा वारदातपछि फरार रहेका रानालाई मानव बेचबिखन अनुसन्धान ब्यूरोबाट खटिएको प्रहरीले काठमाडौं बालाजुबाट पक्राउ गरेको हो । उनीमाथि उपर जिल्ला अदालत काठमाडौंबाट मानव बेचबिखन तथा ओसारपसार मुद्दामा ५ दिन म्याद थप अनुमति लिई आवश्यक अनुसन्धान गर्नुका साथै घटनामा संलग्न अन्य अभियुक्तहरूको समेत प्रहरीले खोजी गरिरहेको छ ।
राष्ट्रियसभा अध्यक्ष दाहाललाई भरतपुर महानगरले गर्यो सम्मान,"चितवन : राष्ट्रिय सभाका नवनिर्वाचित अध्यक्ष नारायणप्रसाद दाहाललाई भरतपुर महानगरपालिकामा स्वागत तथा सम्मान गरिएको छ । मंगलबार भरतपुर महानगरपालिका सभाहलमा एक कार्यक्रमका बीच अध्यक्ष दाहाललाई स्वागत तथा सम्मान गरिएको हो । फागुन २९ गते दाहाल राष्ट्रिय सभाको अध्यक्षमा निर्वाचित भएसँगै पहिलो पटक गृह जिल्ला चितवन आएका हुन्। सम्मान कार्यक्रमलाई सम्बोधन गर्दै अध्यक्ष दाहालले राष्ट्रिय सभाको गरिमालाई उचो पार्ने गरी काम गर्ने बताए। संघ, प्रदेश र स्थानीय तहलाई आवश्यक कानुन निर्माण गर्न राष्ट्रिय सभाको अध्यक्षको हैसियतले पुलको भूमिका निर्वाह गर्ने उल्लेख गरे। यस्तै भरतपुर महानगरपालिका प्रमुख रेनु दाहालले भरतपुरले प्रधानमन्त्री,राष्ट्रिय सभाको अध्यक्ष र उपप्रधान तथा गृहमन्त्री पाउनु आफैमा गर्वको विषय भएको बताइन्। इतिहासमा यस्तो अवसर विरलै मात्रमा पाइने भएकाले यो अवसर र चुनौती दुबै भएको उनको भनाइ थियो ।"
भिसा अवधि सकिए पनि नेपालमै बसिरहेका पाँचजना बंगलादेशी नागरिक पक्राउ,"काठमाडौं : प्रहरीले भिसा अवधि समाप्तपछि गैरकानुनी तवरले नेपालमा बसिरहेका पाँच बङ्गलादेशी नागरिकलाई पक्राउ गरी सार्वजनिक गरेको छ । पक्राउ पर्नेमा बङ्गलादेशको ढाका घर भइ हाल काठमाडौं सोह्रखुट्टे बस्ने २६ वर्षीय एमडी रिफत अहमद, २३ वर्षीय एमडी अब्दुल्ला, ४५ वर्षीय एमडी समुयल होडा, ३० वर्षीय अब्दुल विश्वास तथा ३६ वर्षीय एमडी मासुम मियाँ रहेका काठमाडौं उपत्यका अपराध अनुसन्धान कार्यालयका सूचना अधिकारी तथा प्रहरी उपरीक्षक नकुल पोखरेलले जानकारी दिए। भिसा अवधि समाप्तपछि गैरकानुनी तवरले बङ्गलादेशी नागरिक विभिन्न मितिमा नेपाल प्रवेश गरि गैरकानुनी ढङ्गले बसोबास गर्नाका साथै शङ्कास्पद गतिविधिमा संलग्न रहेको भन्ने सूचनाका आधारमा उनीहरूलाई सोह्रखुट्टेबाट पक्राउ गरिएको हो। पक्राउ परेकामध्ये विश्वास र मियाँलाई यही चैत ९ गते पक्राउ गरिएको थियो भने अन्य तीनजनालाई सोमबार पक्राउ गरिएको हो । उनीहरूलाई आवश्यक अनुसन्धान तथा कारबाहीका लागि अध्यागमन विभाग कालिकास्थानमा पठाइएको प्रहरीले जनाएको छ।"
स्वास्थ्य संस्थामा अनलाइन सेवा विस्तार,"रसुवा : नियमित स्वास्थ्य सेवा प्रवाह अन्तर्गत उत्तरी रसुवाको स्वास्थ्यचौकीहरूमा अनलाइन सेवा सञ्चालन गरिएको छ। आमाछोदिङ्मो गाउँपालिकाका स्वास्थ्य संस्थामा उपचारका लागि आउने सबै सेवाग्राहीको अभिलेख कम्प्युटरमा राख्ने र प्रमाणस्वरूप कम्युटरकै प्रिन्ट दिने गरिएको गाउँपालिकाका स्वास्थ्य शाखा प्रमुख निमा नुर्पु तामाङले बताए। उनका अनुसार गोल्जुङ्, थाम्बुचेत, गतलाङ्, ठूलोहाकुको स्वास्थ्यचौकी र ग्रे गाउँ तथा हाकुको पाङलिङका स्वास्थ्य इकाइ केन्द्रले कम्युटरमार्फत अनलाइन सेवा सुरू गरिसकेका छन्। जिल्ला अस्पताल धुन्चेले अनलाइन सेवा गत वर्षदेखि सुरु गरिसकेको छ। जिल्लाभरमा स्वास्थ्य संस्थामा क्रमशः लागू गराउने लक्ष्य रहेको स्वास्थ्य कार्यालयले जनाएको छ। कम्प्युटरमा विवरण राख्दा आवश्यकता हुने बित्तिकै खोज्न सहज हुनुका साथै कुन बेलामा के उपचार गरियो, कुन औषधीको प्रयोग तथा खपतको अवस्थालगायत कुरा बुझ्न चिकित्सकलाई सहज हुने बताइएको छ। जिल्लाभरका स्वास्थ्य केन्द्रहरूमा सबै विवरण कम्युटरमा राख्न स्वास्थ्यकर्मीलाई निर्देशन दिइएको स्वास्थ्य प्रमुख भीमसागर गुरागाइँले जानकारी दिए। जिल्ला अस्पाताल धुन्चेले अनलाइन सेवासहित अस्पताललाई थप व्यवस्थित र मर्यादित बनाउँदै लगिएको जनाएको छ। अस्पताल सुदृढीकरण कार्यक्रन्तर्गत इमर्जेन्सी कक्षको व्यवस्थापन, अन्तरङ्ग कक्षको शैया विस्तार, नयाँमा रूपान्तरण, शल्यक्रिया कक्षको निर्माणलगायत पूर्वाधार तयार भइसकेको रसुवा जिल्ला अस्पतालका मेडिकल सुपरिटेन्डेन्ट डा अमितकुमार शाहले बताए। सकभर बिरामीलाई बाहिर नपठाउने गरी ग्रामीण भेगमा रहेका बिरामी छिटोछरितो अस्पताल पुर्याउन एम्बुलेन्सको व्यवस्थासमेत भएको उनले जानकारी दिए।"
आगलागीबाट करोडौको क्षति,"रौतहट : गरुडा नगरपालिका४ स्थित कुशवाहा इन्टरप्राइजेजमा गएराति करिब १२ बजेतिर आगलागी भएको छ। आगलागी हुँदा गाडीको स्पेयर पार्ट र मोटरसाइकल, जिप, कारको सामानहरू जलेर नष्ट भएको इन्टरप्राइजेजका प्रोप्राइटर दिलीप कुमार कुशवाहले बताए। आगलागी हुँदा करिब ६ करोड बराबरको स्पेयर पार्ट र चार तले घरमा रहेको सामानहरू जलेर नष्ट भएको प्रोप्राइटर कुशवाहाले बताए।होलीको समयमा पुर्ख्यौली घर गएका कुशवाहाको पसल रहेको घरमा सोमबार राति अचानक आगलागी सुरु भएको स्थानीयले बताए। मोटरसाइकल पार्ट्स, घर र फर्निचरमा समेत आगलागी भएको थियो। घटनाबारे अनुसन्धान भइरहेको इलाका प्रहरी कार्यालय गरुडाले जनाएको छ।"
बागमती प्रदेशमा अनलाइन प्रणालीबाटै बाटो इजाजत पत्र पाइने,"भक्तपुर : बागमती प्रदेश सरकारले अनलाइन प्रणालीबाटै बाटो इजाजत पत्र उपलब्ध गराउने भएको छ। मंगलबार यातायात व्यवस्था सेवा कार्यालय भक्तपुरमा आयोजित कार्यक्रमकाबीच बागमती प्रदेश सरकारका श्रम, रोजगार तथा यातायात मन्त्री लक्ष्मण लम्सालले अनलाइन पटके इजाजत पत्र भुक्तानी प्रणालीको शुभारम्भ गरेका हुन्। कार्यक्रममा मन्त्री लम्सालले कार्यालयमा नगई अनलाइनमै इजाजत पत्र पाइने व्यवस्थाले सेवाग्राहीलाई सहज हुने बताए। यातायात व्यवसायी, ट्राफिक प्रहरी र सरोकारवालासँग पटक पटकको छलफलपछि पटके इजाजतलाई पारदर्शी र व्यवस्थित बनाउन अनलाइन प्रणाली सुरु गरिएको बागमती प्रदेश श्रम, रोजगार तथा यातायात मन्त्रालयले जनाएको छ।"
आयरल्यान्ड ए विरुद्ध ब्याटिङ गर्दै नेपाल,काठमाडौं : आयरल्यान्ड ए विरुद्ध नेपाली राष्ट्रिय क्रिकेट टोलीले पहिले ब्याटिङ गरिरहेको छ । त्रिवि क्रिकेट मैदानमा मंगलबार टस जितेर कप्तान रोहितकुमार पौडेलले पहिलो ब्याटिङ गर्ने निर्णय लिएका हुन् । सोमबार भएको खेलमा ६ विकेटले नेपाल विजयी भएको थियो। आयरल्यान्डले दिएको १२२ रनको मध्यम लक्ष्य नेपालले १६१ ओभरमा चार विकेट गुमाउँदै पूरा गरेको थियो। आयरल्यान्डसँगको शृंखलापछि नेपालले बरोडा र गुजरात क्रिकेट संघको टोलीसँग मार्च ३१ देखि अप्रिल ७ सम्म एसएमएस फ्रेन्डसिप कपमा प्रतिस्पर्धा गर्नेछ। विवेक यादव र अनिल शाह टोलीमा आउँदा दीपेन्द्रसिंह ऐरी र ललित राजवंशी बेन्चमा बसेका छन् ।
एमाले उपाध्यक्ष पौडेल चीन प्रस्थान,काठमाडौं : नेपाल कम्युनिष्ट पार्टी (एमाले) का उपाध्यक्ष विष्णु पौडेल चीन प्रस्थान गरेका छन्। चीनको दक्षिणी प्रान्त हाइनानको बोआओमा हुने बोआओ फोरम फर एशियाको वार्षिक सम्मेलनमा भाग लिन पौडेल आज त्यसतर्फ प्रस्थान गरेको उनको सचिवालयले जनाएको छ । सम्मेलन यही मार्च २६ देखि २९ तारिखसम्म सञ्चालन हनेछ । उपाध्यक्ष पौडेलले नेपालका तर्फबाट बिहीबार सम्मेलनमा सम्बोधन गर्नेछन्।
"कांग्रेसलाई जनताले नै सत्तामा पुर्याउँछन्, हतार नगरौं : प्रदिप पौडेल","काठमाडौं : नेपाली कांग्रेसका नेता प्रदिप पौडेलले कांग्रेसका लागि सत्ता ठूलो नभएको बताएका छन्। मंगलबार कांग्रेस नेता नवीन्द्रराज जोशीको तेस्रो स्मृति दिवसका अवसरमा आयोजित कार्यक्रममा बोल्दै नेता पौडेलले सत्तामा जान कांग्रेसले हतार गर्न नहुने बताएका हुन्। 'कांग्रेसका लागि सत्ता ठूलो कुरा होइन। पर्खेरमा बसौं। नेपाली कांग्रेसलाई यो देशले आफै सत्तामा पुर्याउँछ,'उनले भने,' त्यसका लागि हतार नगरौं।' नेता पौडेलले नयाँ गठबन्धन आफै सिद्धिने दावी गरे। उनले भने,'अहिले जुन गठबन्धन बनेको छ। यो चीरस्थायी हुँदैन। उहाँहरूले आआफूबीचमा झगडा गरेर यो गठबन्धन समाप्त गर्नुहुनेछ।' नेपाली कांग्रेस सत्तामा जाँदैगर्दा किन जाने हो ? के गर्न जाने हो? कुन कुन क्षेत्रमा कसरी काम गर्ने भन्ने विषयमा स्पष्ट हुनुपर्नेमा उनले जोड दिए। मुलुकमा देखिएका समस्याहरूलाई समाधान गर्न सके मात्रै पार्टीलाई अगाडि बढाउन सकिने बताए। उनले नेपालको लोकतन्त्रिक आन्दोलनमाथि देखिएका खतराविरुद्ध लड्न नविन्द्रराज जोशीजस्तै अटल भएर लाग्नुपर्नेमा जोड दिए। लोकतन्त्रको व्यवस्थालाई संस्थागत गर्ने सवालमा र समस्या अन्त्यका लागि कांग्रेस सदैव तयार रहने उनको भनाइ छ।"
आज यी स्थानमा मेघगर्जन र चट्याङसहित वर्षा,"काठमाडौँ : आज कोशी प्रदेशका थोरै स्थान तथा मधेस, बागमती र गण्डकी प्रदेशका एकदुई स्थानमा मेघगर्जन र चट्याङसहित हल्का वर्षाको सम्भावना रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ। मौसमविद् राजु प्राधानाङ्गले आज दिउँसो कोशी र मधेस प्रदेशलगायत देशका पहाडी भूभागमा आंशिकदेखि साधारणतया बदली र बाँकी भूभागमा आंशिक बदली हुने सम्भावना रहेको जानकारी दिए। विभागका अनुसार अहिले कोशी, मधेस र बागमती प्रदेशका केही स्थानमा मेघगर्जन र चट्याङसहित हल्का वर्षा भैरहेको छ। काठमाडौँ उपत्यकाको अहिलेको वायुको तापक्रम १५ डिग्री सेन्टिग्रेड मापन गरिएको छ भने पारदर्शिता चार किलोमिटर छ। आजको न्यूनतम तापक्रम १३ डिग्री सेन्टिग्रेड तथा अधिकतम तापक्रम २६ देखि २८ डिग्री सेन्छिग्रेडको बीचमा रहनेछ। मौसमविद् प्राधानाङ्गले भने, 'आज दिउँसोपछि काठमाडौँमा बदली भइ हल्का वर्षाको सम्भावना छ।' यसैगरी आज राति देशभर आंशिक बदली रहने छ भने कोशी, बागमती र गण्डकी प्रदेशका पहाडी भूभागका एक दुई स्थानमा मेघगर्जन र चट्याङसहित हल्का वर्षाको सम्भावना रहेको सो महाशाखाले जनाएको छ।"
कोशी प्रदेशमा एमाले नेतृत्वको सरकार बन्छ : वरिष्ठ उपाध्यक्ष पोखरेल,"उदयपुर : नेकपा एमालेका वरिष्ठ उपाध्यक्ष ईश्वर पोखरेलले कोशी प्रदेशमा एमाले नेतृत्वको सरकार बन्ने दाबी गरेका छन्। नेकपा एमाले उदयपुरका नवौं जिल्ला अधिवेशनलाई सम्बोधन गर्न सदरमुकाम गाईघाट आइपुगेको पोखरेलले मंगलबार प्रेस चौतारीले आयोजना गरेको पत्रकार भेटघाटमा संवैधानिक जटिलतालाई चिर्दै एमाले नेतृत्वको सरकार बन्ने दाबी गरेका हुन्। उनले नयाँ समीकरणसँगै सात वटै प्रदेश सरकारहरु फेरबदल हुने बताए। पुर्व उपप्रधानमन्त्रीसमेत रहेका पोखरेलले मुलुकको समृद्धि हासिल गर्न र नेकपा एमालेको संकल्प गरेको समृद्ध नेपाल सुखी नेपालीको लक्ष्य पूरा गर्न नयाँ समीकरणको सरकार बनेको स्पष्ट पारे। उनले भने, एमालेको लक्ष्य मिसन २०८४ मा बहुमतको सरकार बनाएर पूरा गर्ने हो त्यसका लागि नयाँ समीकरण बनाउन हामीले ठानेउ। नयाँ गठबन्धन मुलुकको समृद्धिका लागि सकारात्मक सन्देश रहेको बताए। पोखरेलले नयाँ समिकरणमा को प्रधानमन्त्री कति समयका लागि बन्ने र एमालेले राम्रा मन्त्रालय किन नलिएको भन्ने भन्दापनि मुलुकलाई सकारात्मक दिशाबाट अघि बढाउन एमालेले लचकता अपनाएको धारणा राखे। पोखरेलले तत्कालको परिस्थितिमा वाम गठबन्धन र समाजवादी मोर्चामा सहभागी हुने एमालेको कुनै ठोस योजना र कल्पना नरहेको बताए। उनले भने, अघिल्लो गठबन्धन एमाले सिध्याउने खेलमा रहेकाले त्यसलाई जसरी पनि तोड्नु पर्छ भन्ने हाम्रो मत थियो जुन पूरा भयो।"
"जनकपुरधाममा आज होली मनाइँदै, मधेस प्रदेशमा बिदा","धनुषा : मिथिलाञ्चलको विशिष्ट पर्व होली तराई मधेसका अन्य जिल्लामा सोमबार नै मनाइए पनि जनकपुरधामलगायत आसपासका क्षेत्रमा भने आज धुमधामका साथ मनाइँदैछ। बिहानदेखि नगरका विभिन्न स्थानमा युवायुवती एकअर्कालाई रङ्ग अबिर दली होली पर्व मनाइरहेका छन्। पन्ध्रदिने मिथिला मध्यमा परिक्रमा तथा अन्तःगृह (पञ्चकोशी) परिक्रमाको एक दिनपछि जनकपुरधाममा होली हुने भएकाले यसपालिका आज मनाउन लागिएको हो। यति मात्रै होइन जनकपुरधाममा केहीले बुधबार पनि होली मनाउने जनाइएको छ। जनकपुरधामबाहेक मधेस प्रदेशका अन्य जिल्ला तथा जनकपुरधाम अवस्थित धनुषा जिल्लाकै विभिन्न ठाउँमा सोमबार नै होली मनाइसकिएको छ। होलीको दिन मानिसले एक अर्कामाथि विभिन्न प्रकारका रङ्ग हालेर एकअर्कालाई रङ्गीन बनाउँछन्। नेपालमै जनकपुरधाममा एक विशेष प्रकारले होली मनाउने गरिन्छ। होलीका लोकगीत, सङ्गीतले आज बिहानदेखि जनकपुरधाम गुञ्जायमान भएको छ। जनकपुरधामसहित सम्पूर्ण मिथिलाञ्चलमा फागुनको आगमनदेखि नै होलीको मौसम आएको मानिन्छ। ठट्टा मजाक गर्ने छुट रहेको पाइन्छ। सबैलाई खुसी लाग्ने पारामा जिक्स्याउने प्रचलन छ। यहाँ फागू पूर्णिकाको दिन आफ्नो कुलदेवतालाई अबिर, सिन्दूर, चढाइ पूजा गरिन्छ। विभिन्न परिकार बनाई खुसियाली साथ खानेखुवाउने चलन रहेको छ। खानापछि एकअर्कालाई अँगालो मारी मायाप्रेम बाँड्ने चलन छ। दिनभरि झुन्डका झुन्ड भई घरमा गई होलीसम्बन्धी गीत गाउने, एकअर्कालाई अबिर लगाई नरिवल, सुपारी, बदाम तथा छोकडा दिई स्वागत गरिन्छ। मधेसको यो परम्पराले नै होलीको वास्तविक अर्थ झल्काउँछ। यसले एक अर्काबीचको सम्बन्ध बढाउने, माया साटासाट गर्ने र भ्रातृत्व तथा सद्भाव बढाउने अवसर दिन्छ। त्रेतायुगमा भगवान् विष्णुका परम भक्त प्रह्लादसँग होलीलाई जोडेर हेरिन्छ। हिरण्यकश्यपुका पुत्र प्रह्लादलाई आफ्नै फुपू होलिकाले आगोमा भष्म पार्न लाग्दा उनी आफैँ आगोमा भष्म भएकी थिइन् र त्यही दिनदेखि होलीका पर्व पर्दापण भएको मानिन्छ। अर्को एक प्रसङ्गअनुसार द्वापरयुगमा श्रीकृष्णलाई मार्ने उद्देश्यले दूध खुवाउन गएकी कंसकी सेना पुतना नामकी राक्षसनीलाई उल्टै कृष्णले मारिदिएकाले त्यसको शवलाई ब्रजवासीले यसै दिन जलाएर आपसमा रङ्ग र अबिर छरी खुसियाली मनाएकाले त्यसैको सम्झनामा अद्यावधिक चिरदाह गरी होली खेल्ने परम्परा चलेको भनाइ रहेको छ। यस अवसरमा मधेस प्रदेश सरकारले आज पनि सार्वजनिक बिदा दिएको गृह, सञ्चार तथा कानुन मन्त्रालयका सचिव वीरेन्द्रकुमार यादवले जनाएका छन्। रासस"
एक पटकको चार्जले तीन दिनसम्म चल्ने अनर एक्स ७ बी नेपाली बजारमा आउँदै,"काठमाडौं : ग्लोबल टेक्नोलोजी ब्रान्ड अनरको आधिकारिक वितरक सेलट्रोन नेपालले आफ्नो नयाँ बजेट स्मार्टफोन अनर एक्स ७ बी प्रवेशको घोषणा गरेको छ। लामो समयसम्म चल्ने ६००० एमएएच ब्याट्री, १०८ एमपी मेन क्यामेरा र २५६ जिबी स्टोरेज सहितको अनर एक्स ७ बी आगामी हप्तामा नेपाली बजारमा प्रवेश गर्ने तयारी कम्पनीको छ। ६००० एमएएच अल्ट्रालार्ज ब्याट्री भएको अनर एक्स ७ बिले डिएक्सओ मार्कबाट ब्याट्रीमा गोल्ड लेबल पाएको छ। जसले एक चार्जमा ३ दिनसम्म ब्याट्री चल्ने जनाएको छ। अनर एक्स ७ बी ले ११६७इन्च सेन्सरको साथ १०८ एम पी मुख्य क्यामेराको गर्व गर्दछ। अनर एक्स ७ बी ले µ मापनको पिक्सेल साइज प्राप्त गर्न  पिक्सेल बिनिङलाई समर्थन गर्दछ, जसले कम प्रकाशको चुनौतीपूर्ण अवस्थामा पनि क्यामेरालाई उज्यालो र ज्वलन्त शटहरू खिच्न सक्षम पार्छ। अगाडि भने हामी ८ एम पी सेल्फी क्यामेरा पाउन सक्छौं। ९१३ स्क्रिनटुबडी अनुपातको साथ ६८इन्च  फुल भ्यू डिस्प्ले फिचर गर्दै, अनर एक्स ७ बी ले  रिजोल्युसन र  मिलियन रंगहरूको रंग गहिराइलाई समर्थन गर्दछ, स्पष्टता र जीवन्त रंगहरूसँग दृश्यहरू प्रदान गर्दछ। मानव केन्द्रित टेक्नोलोजीमा ब्रान्डको प्रतिबद्धता प्रदान गर्दै, अनर एक्स ७ बी सर्काडियन नाइट डिस्प्ले र डायनामिक डिमिङ लगायत का सुबिधा ले आँखा लाइ आराम दिन्छ र हानि गर्दैन। यसको अर्को रोचक पक्ष यसको अडियो हो। डुअल स्पिकरलाई सपोर्ट गर्दै अनर एक्स ७ बी को भोल्युम २०० सम्म जान सक्ने भएकाले यो तपाईको खल्तीमा स्पिकर जस्तै हुने कम्पनीले जनाएको छ । अनर एक्स ७ बी मा २५६जीबी बिशाल स्टोरेज रहेको छ जसमा जसले स्थानीय रूपमा ६०,००० तस्विरहरू, २४,००० गीतहरू वा ९५०  भिडियोहरू राख्न सकिन्छ। अनर एक्स ७ बी मा    (८ जीबी८जीबी ) पनि छ, जुन  स्वामित्वको टेक्नोलोजी हो जसले फ्ल्यास मेमोरीको एक भागलाई  मा सार्न सक्छ, जसको अर्थ   लाई  मा बढाउन सकिन्। अनर एक्स ७ बी    ले सुसज्जित छ र   र    मा चल्छ। आकर्षक डिजाइन भएको, अनर एक्स ७ बी तीन रंगहरूमा उपलब्ध छ: फ्लोइङ सिल्भर, इमराल्ड ग्रीन र मिडनाइट ब्ल्याक। लन्चको मिति भने तय नभए पनि सेलट्रोन नेपालले मार्चको अन्तिम साता लन्च हुने संकेत दिएको छ । मूल्य निर्धारण पनि अझै खुलाइएको छैन तर लन्च पछि यो अफलाइन र अनलाइन दुबै च्यानलहरू मार्फत उपलब्ध हुनेछ।"
नेपालले आयरल्यान्ड ए लाई दियो १९९ रनको लक्ष्य,"काठमाडौं : नेपालले आयरल्यान्ड एलाई १९९ रनको लक्ष्य दिएको छ। त्रिवि क्रिकेट मैदानमा मंगलबार टस जितेर ब्याटिङ गरेको नेपालले निर्धारित २० ओभरमा ७ विकेटको क्षतिमा १९८ रन बनाएको हो। नेपालका लागि गुलशन झाले सर्वाधिक ४६ रन, कुशल मल्लले ३४ रन, कप्तान रोहित पौडेलले ३३ रन, कुशल भुर्तेलले २५ रन, अनिल शाहले १२ रन, आशिफ शेखले ११ रन, सन्दीप जोराले २१ र विवेक यादव ७ रनको योगदान गरे। जोरा अन्तिम बलमा क्याच आउट भएका हुन्। आयरल्यान्ड एका लागि म्याथ्यु फोस्टरले ३ विकेट, बेन व्हाइटले२ विकेट, ग्याभिन होए र फिओन ह्यान्डले ११ विकेट लिए। सोमबार भएको खेलमा ६ विकेटले नेपाल विजयी भएको थियो। आयरल्यान्डले दिएको १२२ रनको मध्यम लक्ष्य नेपालले १६१ ओभरमा चार विकेट गुमाउँदै पूरा गरेको थियो। आयरल्यान्डसँगको शृंखलापछि नेपालले बरोडा र गुजरात क्रिकेट संघको टोलीसँग मार्च ३१ देखि अप्रिल ७ सम्म एसएमएस फ्रेन्डसिप कपमा प्रतिस्पर्धा गर्नेछ। आज विवेक यादव र शाह टोलीमा आउँदा दीपेन्द्रसिंह ऐरी र ललित राजवंशी बेन्चमा बसेका छन्।"
गुल्मीमा एसईई परीक्षा दिने विद्यार्थी घटे,गुल्मी : गुल्मीमा माध्यमिक शिक्षा परीक्षा (एसईई) दिने विद्यार्थीको संख्या प्रत्येक वर्ष घट्दै जान थालेको छ। गतवर्ष गुल्मीबाट चार हजार सात सय २२ विद्यार्थी एसईई परीक्षामा सहभागी थिए। जसमध्ये यसवर्ष चार हजार ९७ विद्यार्थी परीक्षामा सहभागी हुँदैछन्। यस आर्थिक वर्षमा छ सय २५ जना विद्यार्थी संख्या घटेको शिक्षा विकास तथा समन्वय इकाई गुल्मीका प्रमुख लोकनाथ मरासिनीले जानकारी दिए। आगामी चैत १५ गतेदेखि सुरु हुने परीक्षामा जिल्लाबाट नियमित साधारण तर्फ ३ हजार ७ सय ९० जना र नियमित प्राविधिक तर्फ २ सय ९५ जना विद्यार्थी सहभागी हुने छन्। ग्रेड वृद्धितर्फ १२ जना विद्यार्थी सहभागी हुने कार्यालयलले जनाएको छ। एसईई परीक्षाका लागि गुल्मीमा २८ वटा केन्द्र तोकिएको छ। सबै परीक्षा केन्द्रमा प्रश्नपत्र र उत्तर पुस्तिका पुगिसकेका छन्। यस वर्ष जिल्लाको रुरु क्षेत्रमा रहेको एउटा परीक्षा गाभिएको छ भने रेसुङ्गा नगरपालिकामा रहेको एउटा परीक्षा केन्द्र हटाइएको छ। मंगलबार पत्रकार सम्मेलनमार्फत परीक्षाका लागि सबै तयारी पूरा भएको शिक्षा विकास तथा समन्वय इकाई गुल्मीले जनाएको छ। परीक्षालाई व्यवस्थित रुपमा सञ्चालन गर्न सबै केन्द्र प्रश्नपत्र उत्तर पुस्तिका पुगेसकेको छ। यसवर्ष एक जना दृष्टिविहीन र एक जना फरक क्षमता भएका विद्यार्थी सहभागी हुँदै छन्। विद्यार्थी संख्यामा कमी आएपछि केही विद्यालयमा रहेका परीक्षा केन्द्रहरू पनि गाभिएका छन्।
ललितपुरमा दुईजना युवाको हत्या प्रकरण : पाँचजनाविरुद्ध कर्तव्य ज्यान मुद्दामा अनुसन्धान हुने,"काठमाडौं : ललितपुर महानगरपालिका २६ ढोलाहिटीमा दुईजनाको ज्यान जानेगरी भएको घटनामा संलग्न पाँचजना आरोपितहरूलाई प्रहरीले सार्वजनिक गरेको छ। जिल्ला प्रहरी परिसर ललितपुरले बुधबार पत्रकार सम्मेलन गरी घटनामा संलग्न रहेको आरोपमा चारजनालाई सार्वजनिक गरेको हो। दुई समूहबीच विवादका क्रममा छुरा प्रहार हुँदा पूजन राई र रेबस राईको हत्या भएको थियो। सार्वजनिक हुनेमा खाजा घरका सञ्चालक खोटाङका साकेला गाउँपालिका२ का विजय राई,सोही ठाउँका सुलभ राई,भोजपुर ट्याम्केमयुङ२ का विशाल हाङ मुकारुङ र काठमाडौं गोकर्णेश्वरको छेङविहाङ राई रहेका छन्। आइतबार राति होली खेली खाजा खान ढोलाहिटीको एक खाजाघरमा गएका यु्वाहरुको दुई समूहबीच झडप हुँदा दुईजनाको मृत्यु भएको थियो।प्रहरीका अनुसार घटनामा संलग्न अर्का एकजना फरार छन्। पाँचैजनाविरुद्ध कर्तव्य ज्यान कसुरमा अनुसन्धान भइरहेको ललितपुर प्रहरी परिसरका प्रमुख शेखर खनालले जानकारी दिए। घटनामा संलग्न रहेको आरोपमा प्रहरीले अन्य ८ जनालाई पनि नियन्त्रणमा लिएको छ। पक्राउ परेका विजय राई यसअघि लागुऔषध मुद्दामा दुई वर्ष जेल बसेका व्यक्ति रहेको प्रहरी अनुसन्धानबाट खुलेको छ। उनीहरूबीच तिहारको समयमा विवाद भएको र सोही विषयलाई लिएर घटना भएको प्रहरी अनुसन्धानले देखाएको छ।"
प्रसारण लाइनको काम तीव्र,"रसुवा : जिल्लामा निर्माण भएका र निर्माणाधीन जलविद्युत् आयोजनाहरूको विद्युत् जोड्ने राष्ट्रिय प्रसारण लाइनको काम तीव्र गतिमा अघि बढेको छ। निर्धारित समयमा काम नसकेपछि प्रसारण लाइनको कामको दाता तथा नेपाल विद्युत् प्राधिकरणको टोलीले अनुगमन बढाएका थिए। जर्मनी तथा युरोपेली युनियनको टोलीले निर्माणाधीन चिलिमेत्रिशूली २२० केभी प्रसारण लाइन आयोजनाको स्थलगत अनुगमन गरेको छ। जर्मनीको आर्थिक सहायता तथा विकास मन्त्रालयकी एसिया निर्देशक गिजेला ह्याममरस्मिटको नेतृत्वमा युरोपेली युनियन, जर्मन विकास बैंक (केएफडब्लू)का प्रतिनिधि सम्मिलित टोलीले आयोजनाअन्तर्गत निर्माणाधीन प्रसारण लाइन र सबस्टेसनको अनुगमन गरी निर्माण प्रगतिको जानकारी लिएको छ। अनुगमन बढाएपछि पछिल्लो समय कामले गति लिएको हो। आमाछोदिङमो गाउँपालिकाको थम्बुचेत र नुवाकोटको किस्पाङ गाउँपालिकाको पैरेबेंसीमा चिलिमे हब र त्रिशूली थ्री बी हब सबस्टेसन निर्माण अन्तिम चरणमा छ। साथै, चिलिमे हबबाट त्रिशूली थ्री बी हब सबस्टेसनसम्म २८ किलोमिटर २२० केभी प्रसारण लाइन निर्माण अन्तिम चरणमा छ। त्रिशूली नदी र त्यसका सहायक खोलामा निर्माणाधीन तथा निर्माण हुने जलविद्युत् आयोजनाहरूको विद्युत् राष्ट्रिय प्रणालीमा जोड्न चिलिमेत्रिशूली २२० केभी प्रसारण लाइन र चिलिमे तथा त्रिशूली थ्री बी हब सबस्टेसन निर्माण गरिएको हो। अनुमानित लागत ३ करोड ९० लाख अमेरिकी डलर रहेको आयोजनामा नेपाल सरकार तथा नेपाल विद्युत् प्राधिकरणको लगानी र जर्मन विकास बैंकको अनुदान रहेको छ। युरोपेली युनियनले स्थापना गरेको युरोपेली लगानी बैंकको आयोजनामा सहुलितपूर्ण ऋण रहेको छ। टोली प्रमुख गिजेला ह्याममरस्मिट, प्राधिकरणका कार्यकारी निर्देशक कुलमान घिसिङले सबस्टेसन र प्रसारण लाइन आउँदो वैशाखको दोस्रो साताभित्र निर्माण सम्पन्न गरी सञ्चालनमा ल्याउने गरी अन्तिम चरणका कामहरू भइरहेको टोलीलाई जानकारी दिए। भौगोलिक रूपमा अत्यन्तै जोखिमयुक्त र कठिन हिमाली क्षेत्रमा टावर बनाउनु पर्ने, बाढीपहिरो, ठेकेदारको कमजोर कार्यसम्पादन, वन क्षेत्रको जग्गा प्रयोगको समस्या, स्थानीयको अबरोध, कोभिड१९ लगायतका कारणले आयोजनाको निर्माण प्रभावित हुँदै आएको छ। प्रसारण लाइन निर्माणको जिम्मा पाएको कम्पनी तथा नेपाल विद्युत् प्राधिकरणको कारण ढिलाइ भएको विज्ञहरूको गुनासो छ। प्रसारण लाइन र सबस्टेसन निर्माणका लागि २०७४ सालको कात्तिकमा ठेक्का सम्झौता भएको थियो। ठेक्का सम्झौता २०७४ पुसमा कार्यान्वयनमा आएको थियो। आयोजनामा नेपाल सरकार तथा प्राधिकरणको लगानी एवं जर्मन विकास बैंक, युरोपेली लगानी बैंकको सहुलितपूर्ण ऋण रहेको छ।"
"दुर्घटनामा एकै टोलका ५ जनाको मृत्यु, गाउँ नै शोकमा","अछाम: आइतबार चैत ११ गते पहाडको होली थियो। अछामका प्रत्येक गाउँटोलमा होलीको रौनक थियो। मेल्लेख गाउँपालिका १ ऋषिदहका लालबहादुर धामी लगायत ४ जनाले षोडशाको माडीगडामा खेलिने होली हेर्ने सल्लाह गरेका थिए। लालबहादुर धामी उनका बुवा ५५ वर्षीया रंग धामी र अन्य दुई ४५ वर्षीया प्रेम धामी,३७ वर्षीया नरबहादुर धामी बन्दै गरेको साँफे मेल्लेख सडकमा जालीमा ढुंगा भर्ने काम गर्दथे। होली हेर्न साँफेबगर नगरपालिका ४ को भण्डारी गाउँ ससुराली जाने तयारीमा थिए लालबहादुर। संगै काम गर्ने साथीहरु र षोडशा जाने ट्याक्टर फेला परेपछि उनी पनि माडिगडा पुगे। उनीहरु चारै जना ०१००२ त ४९७९ नम्बरको ट्याक्टरमा चढेर होली हेर्न माडीगडा पुगेका थिए। उनीहरुले पछिल्लो दिन कामबाट फर्कंदा सोही ट्याक्टरमा फर्किने निधो गर्दे होली खेल्नतिर लागे। पछिल्लो दिन काममा फर्किनु पर्ने भएकाले उनीहरु बिहानै त्यही ट्याक्टरमा चढेर फर्किए। नन्देगडाको सुयडा पुगेपछि खाजा खाने भन्दै रोकिए। खाजा खाएपछि ५ जना चालकसँगै अगाडि र लालबहादुर लगायत ३ जना पछाडि ढालामा बसे। गाडी चालक जनक धामीले ट्याक्टर अगाडि बढाउनै लाग्दा एक्कासी गड्याङगुडुग हुँदै सडकबाट तल खस्यो। लालबहादुरको आँखा अगाडि रात परेजस्तै भयो। उनले भने,एकछिन पछि मानिसहरुको भीड लाग्यो। आफूहरुलाई खुट्टाहात अनि अनुहारका चोट लागेको थियो। अगाडि बसेबा बुवालाई खोज्न थालें, ट्याक्टर मुनि ५ जना चेपिएको देखें। त्यो अवस्था देख्दा बुवा बाचे होलान् भन्ने लागेन। घरको आर्थिक अवस्था कमजोर भएका कारण बुवा छोरा नै मजदुरी गर्दै आइरहेको उनले बताए। दुर्घटनामा घाइते लालबहादुर र हंस धामीको बयालपाटा अस्पतालमा उपचार भइरहेको छ। अगाडि बसेका लालबहादुरका बुवा ५५ वर्षीया रंग धामी र ४५ वर्षीया प्रेम धामी,३७ वर्षीया नरबहादुर धामी,१५ वर्षीया जनक धामी र २१ वर्षीया जनक धामीको ज्यान गइसकेको थियो। मृतक १५ वर्षीया जनक साँफेबगरको होटलमा काम गर्थे। होली खेल्न र हेर्न उनी गाउँ गएका थिए। एकै वडा, एकै टोलका ५ जनाको मृत्यु भएको घाइते लालबहादुरकी श्रीमती चन्द्राकला धामीले बताइन्। उनले भनिन्, घरमा दुई पैसा बढी आउला भनेर बुवा छोरा नै मजदुरी गर्थे। खाने परिवार ठुलो छ। घरमा सहयोग हुन्छ भनेर ससुरा पनि ज्यालादारी काम गर्थे। दैवले ससुरालाई खोसेर लग्यो। श्रीमान् घाइते छन्। किरिया बस्नै मान्छेसमेत छैनन्। खान लगाउन मुस्किल छ झन् यस्तो विपत आइलाग्यो। गरिबलाई जताबाट दुख मात्र। भारतमा नोकरी गर्दै आएका लालबहादुरको परिवार एक वर्ष पहिले गाउँ फर्किएका थिए। मृतक पाँचै जनाको शव पोष्टमार्टमका लागि जिल्ला अस्पताल मंगलसेन लगिएको छ। रंगहरुको पर्व होलीको रंग मेटिन नपाउँदै मेल्लेख गाउँपालिका शोक डुबेको छ। मेल्लेखको षोडशाबाट साँफेबगरतर्फ आउँदै गरेको ०१००२ त ४९७९ नम्बरको ट्याक्टर दुर्घटना भएको जिल्ला प्रहरी प्रमुख सन्तोष पाठकले बताए। सोमबार बिहान ९ बजेर ४५ मिनेटमा ट्याक्टर एक्कासी अनियन्त्रित भइ २०० मिटर तल खसेको डीएसपी पाठकले जानकारी दिए। बयालपाटा अस्पतालमा घाइते र उनीहरुका आफन्त।"
हाम्रो पिर कसले सुनिदिने ?,"गत कात्तिक १७ गते गएको भूकम्पले हामी घरबारविहीन भयौं। घर भत्किएपछि त्रिपालमा बास बसिरहेका छौं। सरकारले अस्थायी आवासका लागि पहिलो किस्ताबापत २५ हजार रुपैयाँ दियो। तर, टिनको अस्थायी टहरा बनाउन ६०७० हजार रुपैयाँ लाग्यो। त्यो पनि ऋण गरेर बनायौं। भूकम्प गएकै ५ महिना पुग्न लागिसक्यो। तर, अहिलेसम्म दोस्रो किस्ता बापतको २५ हजार रुपैयाँ पाउन सकेका छैनौं। सरकारले आजआज, भोलिभोलि भनेर झुलाइरहेको छ। दोस्रो किस्ताको रकम कहिले पाउने भनेर कुरेर बसेका छौं। यतिबेला हामी निकै समस्यामा छौं। हाम्रो बस्ने बास गुमेको छ। कमाई गर्न कतै जान सकेका छैनौं। अहिलेसम्म भत्किएका संरचना व्यवस्थापन र अस्थायी आवास बनाउनमै समय बित्यो। स्थायी पुनर्निर्माण कहिले हुने हो केही टुंगो लागेको छैन। हिउँदको चिसो सिरेटोले निकै सतायो। टिनले चैतमै पोल्न थालिसक्यो। जेठ असारमा झन् कसरी बस्ने होला ? हावाहुरी चल्ने समय आउँदै छ। आगामी दिन झन् सकसपूर्ण हुने देखिन्छ। तर, संघीय सरकार स्थायी पुनर्निर्माणमा तदारुकता देखाउँदैन। स्थानीय सरकार भने हामी पीडितलाई नै थप पीडा थप्ने काम गरिरहेको छ। दोस्रो किस्ता भुक्तानी सिफारिसका लागिसमेत दस्तुर तोकेको छ। यसले हामीलाई निकै पीडित बनाएको छ। सिफारिसका लागि एक हजार रुपैयाँ लिन थालेको छ। धेरै पीडितसँग दस्तुर तिर्ने एक हजार पनि छैन। हामीले ऋण काढेर टहरा बनाएका छौं। रकम आउला र तिरौंला भनेका थियौं। तर, वडाध्यक्षलगायतका वडा समितिका पदाधिकारीले हामीलाई संघीय सरकारले पठाएको अनुदानमासमेत गिद्दे नजर लगाएका छन्। यो सरासर अन्याय हो। हाम्रो पीर कसले सुनिदिने ? बुझिदिने ? (पुन, नलगाड नगरपालिका३ का भूकम्पपीडित हुन्।)"
मदिरा र रिसइबीले २ युवाको हत्या,"काठमाडौं : आइतबार दिनभर उपत्यका होलीमा रंगिएको थियो। सुरक्षा व्यवस्था कडाइका साथ दिनभर होलीको रौनक चल्यो। तर, ललितपुरको ढोलाहिटीमा होलीकै रात दुई युवा मारिए। खाजाघरमा मदिरा पिएर बसेका दुई समूहबीच ग्याङफाइट हुँदा २८ वर्षीय रोबस राई र ३० वर्षीय पुजन राईको मृत्यु भएको छ। मदिराको नशामा दुई समूहबीच चक्कु हानाहान भएको थियो। जिल्ला प्रहरी परिसर ललितपुरका प्रवक्ता नरेशराज सुवेदीका अनुसार चक्कु हानाहानमा सुनसरी घर भई ललितपुरको ढोलाहिटी बस्ने २८ वर्षीय रोबस राई र पाँचथर घर भई खुमलटार बस्ने ३० वर्षीय पूजन राई मारिए। दुई समूहका युवाहरू होलीमा रङ खेलेर राति ढोलाहिटीको डी पोपिना खाजाघरमा पुगेका थिए। मृतक पुजनको समूह उक्त खाजा घरमा पहिल्यैदेखि नै मदिरा पिइरहेको थियो। केहीबेरपछि रोबसको समूह पनि त्यहीँ पुग्यो। सोही क्रममा उनीहरूबीच विवाद चर्कियो । रोवस भने सो समय त्यहाँँ थिएनन्। विवाद चर्किएपछि उनको साथीले फोन गरेर बोलाएका हुन्। प्रहरीका अनुसार उनीहरूबीच १० बजे रातितिर झगडा भएको हो। ललितपुर प्रहरी प्रवक्ता सुवेदी भन्छन्, प्रारम्भिक अनुसन्धान हेर्दा घटना आवेसप्रेरित भएको हो की भन्ने अनुमान छ। झगडाको कुनै कारण भेटिएको छैन, संलग्न भएको आरोपमा १८ जनालाई पक्राउ गरिएको छ। उनीहरूबीच सामान्य चिनजान पहिल्यैदेखि नै थियो। हत्या नै गर्नुपर्ने खालको विवाद यसअघि भएको थिएन। रोवस र पूजन फरक समूहका हुन्। विवादका क्रममा एकले हानेको छुरा रोक्ने क्रममा पूजनको तिघ्रामा लागेको थियो। रोवसलाई छातीमा छुरा प्रहार गरिएको थियो। जिल्ला प्रहरी परिसर ललितपुरका प्रमुख शेखर खनालका अनुसार मृतक पूजनको शव सुमेरु अस्पताल र रोबसको शव पाटनमा राखिएको छ। विवादका विषयमा कसैले पनि प्रहरीलाई खबर नगरेको उनको भनाइ छ । छुरा प्रहारबाट गम्भीर घाइते भएका रोवसलाई उनका साथीले स्कुटरमा राखेर पाटन अस्पताल पुयाएका थिए। अस्पताल पुयाउनासाथ उनलाई मृत घोषणा गरिएको थियो। पाटन अस्पतालमा ड्उटीमा रहेका प्रहरीले स्कुटर चालकलाई पक्राउ गरेपछि घटनाका विषयमा प्रहरीले सुइँको पाएको थियो। यसपछि घटनाका विषयमा प्रहरीले थप अनुसन्धान र खोजीनिती गरेको थियो।"
"बैतडीमा बलात्कार मुद्दा गाउँमै मिलाउने वडाध्यक्ष,कर्मचारी र शिक्षक पक्राउ","बैतडी : बैतडीको सिगास गाउँपालिकामा ४ वर्ष पहिले बलात्कार मुद्दा मिलोमतोमा मुछिएका तीनजना सोमबार पक्राउ परेका छन् । सिगास गाउँपालिका ३ वडा अध्यक्ष अमर सिंह धामी, गाउँपालिकाका कर्मचारी राजेन्द्र सिंह धामी र भुवन भास्कार माविका शिक्षक मनोज सिंह धामी पक्राउ परेका हुन् । २०७७ सालमा स्थानीय दिपक सिंह धामीमाथि १८ वर्षीया किशोरीलाई बलात्कार गरेको आरोप लागेको थियो । त्यसपछि स्थानीयहरूले थाहा पाएपछि हालका वडा अध्यक्ष अमर सिंह धामी, शिक्षक मनोज सिंह धामी, कर्मचारी राजेन्द्र सिंह धामीलगायतका स्थानीयले तमसुक बनाएर घटना मिलोमतो गरेका थिए । मिलोमतोमा संलग्न अर्का गोपाल सिंह धामीले कैद भुक्तान गरेर छुटिसकेका छन् । आरोपित दिपकले बलात्कृत भएकी किशोरीलाई सुन दिने सहमतिसहितको तमसुक बनाएका थिए । सोही तमसुकको फट्के किनारा साँची बसेका तीनजना सोमबार पुनः पक्राउ परेको जिल्ला प्रहरी कार्यालय बैतडीले जनाएको छ । सोमबार पक्राउ परेका तीनैजनालाई उच्च अदालत दिपायल कञ्चनपुरले एक महिना कैद सजाय तोकेको हो । त्यसमध्ये वडा अध्यक्ष अमर र शिक्षक मनोजले २७ दिन अनुसन्धानका क्रममा नै कारागार बसेका थिए । उनीहरूले अब ३ दिनमात्रै बस्नुपर्नेछ । यसैगरी यसअघि २५ दिन कैद भुक्तान गरेका राजेन्द्रले ५ दिन पुनः बस्नु पर्ने जिल्ला प्रहरी कार्यालय बैतडीका प्रहरी निरीक्षक खेम बिक्रम केसीले जानकारी दिए । तीनैजनाले १० हजार जरिवना पनि तिर्नुपर्नेछ । तर, बलत्कारमा संलग्न दिपक सिंह धामी भने अझै फरार छन् । स्थानीयका अनुसार तमसुक बनाएदेखि नै उनी फरार छन् । प्रहरीले मुख्य अरोपित दिपकलाई पक्राउ गर्न सकेको छैन ।"
खोजी स्थिरताको,"२००४ सालमा बनेको नेपालको वैधानिक कानुनदेखि गणना गर्दा नेपालले ७ दसकमा ७ वटा संविधान पाइसक्यो । तर मुलुकमा राजनीतिक स्थिरताको छनक छैन । व्यवस्था परिवर्तन पटकपटक भए तर मुलुक परिवर्तन अपेक्षाकृत ढंगले भएको छैन । देश छाड्नेहरूको लर्काे विमानस्थलमा दिनहुँ देखिन्छ । यो देशमा केही हुँदैन, यो देश बन्दैन भन्ने भाष्य जनजनमा पुग्नुको परिणाम नै युवाहरूको विदेश पलायन हो । २०७४ सालमा दुई ठूला कम्युनिस्ट पार्टी मिलेर चुनाव लडे र जिते पनि । त्यस पछिको वर्ष नेपालबाट विदेशिने केवल २ लाख थिए । ७९ सालमा भने झन्डै १० लाख पुग्यो । यसैले देखाउँछ कि सरकारमा भइरहेको फेरबदल र अस्थिरताकै उपज युवाहरूको विदेश पलायन हो । समानुपातिक निर्वाचन प्रणाली भएको हुँदा कुनै पनि एउटै दलले बहुमत ल्याउने सम्भावना कम छ । तर हामीले समावेशिताको जुन सिद्धान्त अंगालेका छौं, त्यसका लागि समानुपातिक प्रणाली आवश्यक भएको हो । तर, नेताका आसेपासे र परिवार वा नातापाताका लागि समानुपातिक प्रणालीको दुरूपयोग भइरहेको छ । समानुपातिक कोटाको खरिदबिक्री गरी दलहरूले यो प्रणालीकै धज्जी उडाएका छन् । प्रतिनिधि सभा पूर्ण प्रत्यक्ष निर्वाचित सांसदको सदन बनाउने हो भने कुनै एक दल विशेषको बहुमत आउने र उसले स्थिर सरकार दिने कल्पना गर्न सकिन्छ । समानुपातिक र समावेशिताको सिद्धान्तलाई भने राष्ट्रिय सभामा लागु गर्ने विकल्प हुनसक्छ । २०७४ सालको निर्वाचनपश्चात शान्तिपूर्ण निर्वाचनकै माध्यमबाट सत्ता हस्तान्तरणको जुन परिपाटी नेपालमा बसेको छ, त्योचाहिँ सकारात्मक हो, जसले स्थिरताको सन्देश दिन खोजेको छ, तर बारबार सरकारको फेरबदली र दलहरूले गरिरहेको गठबन्धनको हेराफेरीले भने नागरिक जमात वाक्क छ । सरकार प्रमुखको ध्यान देश र जनतामा भन्दा सत्ता टिकाउनमात्रै केन्द्रित हुनुपर्ने संसदीय अंक गणितको जुन समस्या छ, त्यसका लागि संविधानकै संशोधनको जरुरत देखिन्छ । निर्वाचन प्रणाली बदल्ने, निर्वाचन खर्चिलो र भडकिलो बन्न नदिन सांसदहरू कानुन निर्माणमा केन्द्रित हुने तर मन्त्री बन्न नपाउने व्यवस्था गर्न सकिन्छ । द्विसदनात्मक व्यवस्था भनेकै प्रत्यक्ष निर्वाचन लड्न नसक्ने वा नचाहने र देशलाई आवश्यक कानुन निर्माताहरूको थलोका लागि हो । राष्ट्रिय सभा यसको सिद्धान्त अनुसार थिंकट्यांक थलो बन्न सकेको छैन । प्रत्यक्ष निर्वाचन हारेपछि राष्ट्रिय सभाको सदस्य बन्ने र मन्त्री हुने जस्केलो जो भइरहेको छ । यसमा पनि राष्ट्रलाई आवश्यक भन्दा पनि पार्टी र नेताका खल्तीका व्यक्तिको प्रतिनिधित्व जो भइरहेको छ । त्यही विकृति र विसंगति अन्त्यका लागि राष्ट्रिय सभामा समानुपातिक प्रतिनिधित्वबाट समावेशिताको सिद्धान्तलाई कार्यान्वयन गर्ने एउटा विकल्प हुनसक्छ । जसका लागि संविधानकै संशोधनको जुन जरुरत छ, दलहरूले त्यो पहल कदमी लिनसक्छन् । देशलाई शान्ति र स्थिरताको लागि भनेरै संविधान सभाबाट दलहरूले लगभग सर्वसम्मतीबाट जसरी संविधान निर्माण गरे, त्यसरी नै संशोधनका खातिर दलहरू एकजुट भइदिए राष्ट्रको कल्याण अवश्यक हुन्थ्यो ।"
तल्लो हेवामा अध्यक्ष परिवारको मनोमानी,"१ अर्ब १० करोडको सम्पत्ति स्रोत खोज्न अख्तियारद्वारा सम्पत्ति शुद्धीकरणलाई पत्राचार काठमाडौं : गतिलो नियमन नहुँदा पब्लिक लिमिटेड कम्पनीमा समेत नेतृत्वकर्ता सञ्चालकको हालीमुहाली सम्भव हुँदो रहेछ। उदाहरण हो तल्लो हेवा खोला जलविद्युत् आयोजना। आयोजनाका कार्यकारी अध्यक्ष सीताराम तिमल्सिनाले सञ्चालकहरूमा आफ्नै परिवारका सदस्यलाई राखेको, आयोजनाका नाममा किनेका सस्तो जग्गाहरूको १०औं गुणा मूल्य बढाएको, अन्य सेयरधनीहरूलाई नाफा वितरण नगरेको, एकलौटी गरी कर छली गरेको अख्तियारले पाएको छ। साथै, अध्यक्ष तिमल्सिना परिवारको ७३३ प्रतिशत सेयरबापतको १ अर्ब १० करोड रुपैयाँको अख्तियारले स्रोत खोजेको छ। त्यसका लागि आवश्यक कारबाही अघि बढाउन अख्तियारले सम्पत्ति शुद्धीकरण अनुसन्धान विभागलाई निर्देशन दिएको छ। पाँचथर फिदिममा सञ्चालित २२१ मेगावाटको आयोजना निर्माणका क्रममा ठूलो अनियमितता भएको अख्तियार स्रोतबाट प्राप्त पत्रले देखाएको छ। आयोगको २०८० फागुन २९ गतेको निर्णयले विभागलाई कारबाही अघि बढाउन यही चैत ५ गते पत्रमार्फत निर्देशन दिएको हो। आयोगले सोहीबमोजिमको बेहोरा उल्लेख गर्दै राजस्व अनुसन्धान विभागलाई पनि पत्र पठाएको छ। २०६२ सालमा प्राइभेट कम्पनीमा दर्ता भएको माउन्टेन हाइड्रो नेपाल २०७३ सालमा लिमिटेडमा दर्ता भएको थियो। अख्तियारको पत्रमा भनिएको छ, आयोजनाका सञ्चालक सीताराम तिमल्सिनाले आफ्नै घरपरिवारका सदस्य छोरा सतिश तिमल्सिना समेतको नाममा आयोजना निर्माण हुने स्थानहरूमा रहेको जग्गाहरू सुरुमा सस्तोमा खरिद गरेको देखिएको छ। सोही जग्गाहरूलाई दसांै गुणा मूल्य बढाइ आयोजनाको नाममा रजिष्ट्रेसन गरेका छन्। आयोजनाका सञ्चालकहरूमा सीतारामसँगै छोराछोरी प्रल्हाद तिमल्सिना, सतिस तिमल्सिना, रीता तिमल्सिना छन्। कम्पनीको जम्मा मूल्यांकन ३ अर्ब ६६ करोड ७५ लाख रुपैयाँमा ७०:३० को कर्जा तथा स्वपुँजी अनुपात कायम गरिएको छ। परियोजनामा प्राइम कमर्सियल बैंकको अगुवाइमा अन्य ११ बैंकको सहवित्तीयकरणमा ७० प्रतिशतको हिसाबले हुन आउने २ अर्ब ५६ करोड रुपैयाँ कर्जा प्रवाह भएको छ। परियोजना निर्माणको क्रममा लागत बढ्न गई ४ अर्ब ८१ करोड ८९ लाख पुगेको अख्तियारको अनुसन्धानले देखाएको छ। त्यसमा कर्जा स्वपुँजी अनुपात ७०:३० कायम रहने गरी साविकको कर्जा २ अर्ब ५६ करोड वृद्धि भई ३ अर्ब ३१ करोड हुन पुग्यो। बाँकी ३० प्रतिशतले हुन आउन १ अर्ब ५० करोड ८९ लाख स्वपुँजी लगानी गर्नुपर्ने देखियो। उक्त लगानीको स्रोतमध्ये २६७५ प्रतिशत अन्य सेयर लगानीकर्ताको र बाँकी ७३३ प्रतिशत तिमल्सिना परिवारको रहेको अख्तियारको पत्रमा भनिएको छ। त्यसमध्ये सीताराम तिमल्सिनाको ४७८० प्रतिशत, निजको छोराहरू तिमल्सिना र प्रह्लाहद तिमल्सिनाको ८८५ र श्रीमती रीता तिमल्सिनाको ९५० प्रतिशत रहेको छ। अध्यक्ष तिमल्सिना परिवारतको ७३३ प्रतिशतले हुन आउने १ अर्ब १० करोड रुपैयाँको अख्तियारले स्रोत नभेटाएको हो। निज सीताराम तिमल्सिनाको परिवारको परियोजनामा लगानीको ७३३ प्रतिशतले हुने १ अर्थ १० करोड रुपैयाँकोे स्रोत एकिन नभएकाले उल्लेखित सम्पत्ति के कसरी के कुन स्रोतबाट आर्जन भयो र सो सम्पत्तिको स्रोत के हो ? अख्तियारको पत्रमा भनिएको छ । यस सम्बन्धमा अनुसन्धान गर्न सम्पत्ति शुद्धीकरण निवारण ऐन २०६४ आकर्षित हुने भन्दै अख्तियारले सो ऐनअनुसार कानुनबमोजिम जे, जो गर्नुपर्ने हो कारबाही गर्न र सोको जानकारी यस आयोगलाई दिने भनि सम्पत्ति शुद्धीकरण अनुसन्धान विभागलाई निर्देशन दिएको हो । अख्तियारले सोसम्बन्धी आवश्यक कारबाही अघि बढाउन विभागलाई निर्देशन पनि दिएको छ। आयोगले तालुकको मन्त्रालय ऊर्जा, जलस्रोत तथा सिँचाइ मन्त्रालयलाई जानकारी गराएको छ । साथै विद्युत् विकास विभागलाई पनि कम्पनीलाई आवश्यक कारबाही गर्न निर्देशन दिएको छ। विद्युत् विकास विभागले विद्युत् ऐन, २०४९ नियमावली, २०५० तथा अनुमतिसम्बन्धी निर्देशिका बमोजिम विद्युत् उत्पादन तथा प्रसारणको अनुमति दिइसकेपछि त्यस्ता आयोजनाको अनुगमन निरीक्षण तथा नियमन गर्नुपर्ने हुन्छ । तर, उक्त विभागले सोअनुसार अनुगमन नगरेको र सेयर सदस्यहरू ठगिनबाट रोक्न प्रभावकारी अनुगमन नियमन गर्न र कानुनविपरीत कार्य गर्नेलाई आवश्यक कारबाही गर्न ऊर्जा मन्त्रालयमार्फत विभागलाई सुझाव लेखी पठाउने भनिएको छ।"
"देशमा स्थायी गठबन्धन छैन,प्रदेश सरकारलाई नफेरौं : शेखर कोइराला","काठमाडौं : नेपाली कांग्रेसका नेता डाशेखर कोइरालाले पटकपटक प्रदेशर सरकार बन्नु र ढल्नु विकास र संघीयताको स्थायीत्वका लागि ठीक हुने बताएका छन्। मंगलबार फेसबुकमा लेख्दै नेता कोइरालाले देशमा कुनै स्थायी गठबन्धन नभएकाले संघ र प्रदेशमा एउटै गठबन्धन हुनुपर्छ भन्ने नभएको तर्क गरेका छन्। स्थायी गठबन्धन नहुँदा त्यसको असर संघ र प्रदेशमा पर्ने गरेको उल्लेख गर्दै मुलुकलाई स्थायी गठबन्धन आवश्यक रहेको औंल्याएका छन्। वर्तमान प्रदेशसभाको अंक गणित हेर्दा संघकै गठबन्धनअनुरुप प्रदेशमा पनि सरकार बनाउन खोजे कुनै प्रदेशमा संवैधानिक र कानुनी जटिलता आउने तथा कुनै प्रदेशमा मध्यावधिमा जाने देखिने बताउँदै नेता कोइरालाले मध्यावधि निर्वाचन आजको आवश्यकता र बाध्यता दुवै नभएको तर्का गरेका छन्। यसले संघीयता विरोध स्वरहरूलाई मलजल गर्ने उनको भनाइ छ। प्रदेश सरकारलाई स्थायित्व दिन छलफल जरूरी रहेको बताएका छन्। केन्द्रमा नेकपा एमाले नेतृ्त्वमा नयाँ सत्तासमीकरण बनेसँगै प्रदेश सरकारमा पनि त्यसको असर परेको छ। त्यसको शिकार प्रदेश सरकारका प्रमुखहरू हुने गरेका छन्। 'निर्वाचन भएको डेढ बर्षमै पटक(पटक प्रदेश सरकारहरु बन्नु र ढल्नु विकास र संघीयताको स्थायीत्वका लागि बेठिक हुन् । हाम्रो देशमा कुनै स्थायी गठबन्धन नभएकाले संघ र प्रदेशमा एउटै गठबन्धन हुनुपर्छ भन्ने छैन र हुनुहुँदैन । वर्तमान प्रदेश सभाका अंकगणित हेर्दा संघकै गठबन्धन अनुरुप प्रदेशमा पनि सरकार बनाउन खोजे कुनै प्रदेशमा संवैधानिक र कानूनी जटिलता आउने तथा कुनै प्रदेश मध्यावधिमा जाने देखिन्छ । मध्यावधि निर्वाचन आजको आवस्यकता र बाध्यता दुवै होइन । यसले संघीयता विरोधी स्वरलाई मलजल गर्दछ । तसर्थ हरेक विकल्पमा छलफल गरौं र हालका प्रदेश सरकारहरुलाई स्थायित्व दिऔं,'उनले सामाजिक सञ्जालमा लेखेका छन्।"
माध्यमिकी परिक्रमा : मिथिलाको महाकुम्भ,"जनकपुरधाम : टाउकोमा खानपिनका सामग्री। एक हातमा ओढ्नेओछ्याउनेसहितका लत्ताकपडा। अर्को हातमा पाल बनाउन चाहिने बाँसका डण्डी। अनि ओठमा मुस्कानसहित जय सियारामको स्तुति गरिरहेका हुन्छन्। यो दृश्य हो नेपाल र भारतको धार्मिकसांस्कृतिक धरोहर १५ दिवसीय मिथिला माध्यमिकी परिक्रमाको। जुन मिथिला क्षेत्रको महाकुम्भ पनि हो। साधुसन्त तथा भक्तजनको लावालस्करसहितको टोली विगत वर्षझैं यसपटक पनि जनकपुरधाम आइपुगेर अन्तगृह परिक्रमासँगै यात्रा सम्पन्न भएको छ। राम र सीताको पदचाप पछ्याउँदै मिथिला परिक्रमा गर्नाले पाइलापाइलामा पुण्य कमाइने जनविश्वास छ। यसमा सहभागी भए मोक्ष प्राप्ति हुने धार्मिक मान्यता रहेको राममन्दिरका महन्थ राम गिरी बताउँछन्। संस्कृतिका जानकार विष्णुमणि खनालका अनुसार यो यात्रामा १०औं लाख भक्तजन सहभागी हुने गरेका छन्। यो नेपाल र भारतको सांस्कृतिक सेतु पनि हो। यसले नेपालका धनुषा, महोत्तरी र भारतको उत्तरी बिहारका धार्मिक, ऐतिहासिक स्थानलाई समेट्छ। मिथिला परिक्रमा तीर्थस्थल भनेर स्थापित भए पनि पर्यटकीय गन्तव्यका रूपमा भने विकसित हुन सकेको छैन। जसमा पक्की बाटो, उचित व्यवस्थापन, सम्पदाको संरक्षण र प्रचारको अभाव खड्किएको छ। लाखौं साधुसन्त, गृहस्थ तथा भक्तजनले परिक्रमाका क्रममा नेपालमा १ सय ८ र भारतमा २७ गरी १ सय ३५ किलोमिटरजति भूमिको पैदल यात्रा गर्ने गरेका छन्। तर, कच्ची सडक, नदीमा क्षतिग्रस्त पुलपुलेसा तथा बिग्रेभत्केको बाटोका कारण बर्सेनि जोखिमपूर्ण यात्रा गर्नुपर्ने बाध्यता रहेको सरोकारवाला बताउँछन्। सन् १८१६ मा भएको सुगौली सन्धिले प्राचीन मिथिलालाई नेपाल र भारत गरी दुईतिर विभक्त गरे पनि दुई देशबीचको मैत्रीको प्रतीक परिक्रमाको आस्थामा भने आँच आएको छैन। मिथिला पञ्चकोशी परिक्रमा सडक पक्की बनाउने घोषणा भारतले २० वर्षअघि गरेको थियो। तर, अझै पनि उक्त बाटो पक्की बन्न सकेको छैन। तत्कालीन प्रधानमन्त्री गिरिजाप्रसाद कोइराला २०४९ सालमा भारत भ्रमणमा जाँदा दुई देशबीच परिक्रमा सडक निर्माण गर्ने सहमति भएको थियो। उक्त सहमतिअनुरूप परिक्रमा सडक निर्माण सुरु नगरिँदा पर्यटन प्रवद्र्धनसमेत हुन सकेको छैन। सडक निर्माण भए धनुषा र महोत्तरीका साबिक ८८ गाविसका साथै भारतीय मधुवनी जिल्ला जोडिनेछन्। र, दुवै देशको सांस्कृतिक तथा आर्थिक विकासमा टेवा पुग्ने जानकार बताउँछन्। परिक्रमा तीन प्रकारका परिक्रमाको आध्यात्मिक पक्ष सायद सुखको क्षणिकता प्रदर्शन गर्नु पनि हो। आमा (सृष्टि)मा समाहित नभएसम्म तृष्णा हो सुख, माया हो मिलन र बिछोड एवं यात्रा हो यो जीवन। यो चलिरहन्छ, मिथिला परिक्रमाको प्रचलनजस्तै। परिक्रमा भन्नु नै यात्रा आफैंमा एउटा गन्तव्य हो भन्ने कुरा स्वीकार गर्नु हो। परिक्रमा तीन प्रकारका छन् ः बृहत्, मध्य र अन्तरगृह। बृहत् परिक्रमा तत्कालीन मिथिला राज्य अर्थात् उत्तरमा हिमालय पर्वतको फेदीबाट सुरु भई पूर्वकोशी, दक्षिण गंगा, पश्चिमगण्डकी हुँदै सुरु भएकै ठाउँमा आएर टुंगिन्छ। यसरी हरिहर क्षेत्रबाट प्रारम्भ भई गण्डकी नदी किनारा हुँदै हिमालय क्षेत्र, कोसी नदी भएर पुनः हरिहर क्षेत्रमा समापन हुने बृहत् परिक्रमाको चर्चा मिथिला महात्ममा पाइन्छ। हिजोआज व्यस्तताका कारण साधुसन्तबाहेक अरूले यो परिक्रमा गर्न छाडेका छन्। जनकपुरधामस्थित रत्नसागर स्थानका तत्कालीन महन्थ बाबानारायण दासले करिब डेढ सय वर्षअघि साधुसन्तलाई लिएर वनको बाटो भई माध्यमिकी परिक्रमालाई मिथिला महात्मको निर्देशानुसार फेरि सुरुवात गरेको बताइन्छ। त्यसलाई करिब ५० वर्षपछि सीताकुण्डका महन्थ परमहंस शियालालशरणले साधुसन्तसहित बाजागाजाका साथ परिक्रमा गरेका कथन पाइन्छ। परिक्रमाको महत्व बढाउने तथा वैष्णव सम्प्रदायको प्रवद्र्धनमा महन्थ परमहंसको योगदान मानिन्छ। माध्यमिकी परिक्रमा करिब ६० वर्षदेखि मिथिला महात्मको कथावाचन मुख्य पण्डित रामदुलारी शरणले गरे। उनको निधनपछि मिथिला महात्मको कथावाचन उनका शिष्य शिया राघव शरणले गरिरहे। आममानिस मध्यपरिक्रमाप्रति बढी आकर्षित छन्। सर्वप्रथम मिथिला महात्म्यमा वर्णन गरिएको मध्यपरिक्रमाको सुरुआत १८औं शताब्दीभन्दा केही पहिले भएको हुनुपर्छ भन्ने इतिहासविद््को कथन छ। आधुनिक जनकपुरलाई पुनः चिनाउने महात्मा सुरकिशोरले परिक्रमा मार्ग पत्ता लगाएपछि सीतामढी मठका सीताप्रसाद र बराही मठका सुरदास साधुले मध्यपरिक्रमा आरम्भ गरेको बताइन्छ। २०औं शताब्दीको प्रारम्भतिर जनकपुरधामका रामानन्दी वैष्णव साधुले पाँच दिनमा पूरा हुने परिक्रमालाई १५ दिने बनाए। यस कार्यमा साधु प्रेमलता, सीतामढीका साधु सिद्धबाबा र जनकपुरधामका सन्त वैदेही शरणको भूमिका उल्लेखनीय मानिन्छ। पहिलापहिला साधुसन्तको मात्र सहभागिता रहने परिक्रमाले बिस्तारै जनसाधारणको ध्यान पनि आकृष्ट गयो। जसको फलस्वरूप यसमा गृहस्थहरूसमेत सहभागी हुन थालेका छन्। यो महोत्सवमा धनुषा, कचुरी गाउँको मिथिलाविहारी मठबाट रामजानकीको डोला जनकपुरधामको रत्नसागर हुँदै जानकी मन्दिर पुयाइन्छ। त्यहाँबाट जानकीको डोला र जनकपुरका अरू मन्दिरबाट ल्याइएका डोलासमेत समावेश गरी परिक्रमायात्रा आरम्भ हुन्छ। माध्यमिकी परिक्रमाका लागि धनुषाको मिथिला विहारी नगरपालिकाको ठेरा कचुरीबाट मिथिला बिहारीको डोला तथा जनकपुरधामको अग्निकुण्डस्थित सुन्दर सदनबाट किशोरीजीको डोला नै मुख्य आकर्षण हो। डोलामा सीतारामको प्रतिमा राखिएको हुन्छ। डोलाका पछिपछि ढोल, पिपही आदिको बादन, नरनारीको सहभागिता, भजनकिर्तन आदिले मिथिलाका मौलिक सांस्कृतिक भक्तिमय छटाले जो कोही पनि सहजै मोहित हुन सक्छन्। यस्तै झाँकीका साथ भक्तजनको विशाल समूहले १५ दिनसम्म मिथिलाको तत्कालीन राजधानीक्षेत्रको चारैतिर रहेका धार्मिक स्थलको परिक्रमा गर्छ। नेपाल र भारत दुवै मुलुकका धार्मिक, सांस्कृतिक एवं आपसी सद्भावको प्रतीक बनेको परिक्रमा यात्राको नेपालमा ११ तथा भारतमा ४ गरी जम्मा १५ प्रमुख स्थान छन्। परिक्रमा प्रारम्भको दुई स्थान कल्याणनेश्वर र गिरिजा स्थान भारतमा र नेपालमा महोत्तरीको मठिहानी, जलेश्वर, धुब्रकुण्ड, कञ्चनवन, क्षिरेश्वरनाथ तथा धनुषाको पर्वता, धनुषाधाम, औरहीमा विश्राम गर्दै अन्त्यका भारतीय क्षेत्रको करुणा र विशौल हुँदै जनकपुरधाममा अन्तगृह घुम्ने गर्छन् परिक्रमावासीले। यो धर्मयात्राबाट सतकर्म, पाप तथा अन्य कष्टबाट मुक्ति पाउनुको साथै मनोबाञ्छित फल प्राप्त हुने जनविश्वास रहँदै आएको छ। जहाँ छन् बिसौनी यात्राको पहिलो बिसौनी हो हनुमान नगर। जनकपुरधामबाट दुई किलोमिटर दक्षिणमा पर्ने यो ठाउँमा हनुमान, राम र जानकीका मूर्ति भएको १६० वर्षअघि स्थापित मन्दिर छ। दोस्रो दिनको मेला लाग्ने कलना गाउँ, कल्याणेश्वर भारत, उत्तर बिहारको बासोपट्टी र उमागांव बीचमा छ यो प्रसिद्ध स्थान। कल्याणेश्वरमा धार्मिक संकल्प धारण गर्ने गरिन्छ। भव्य पोखरी र विश्रामस्थलसमेत रहेको कल्याणेश्वर मन्दिर आकर्षक छ। भविष्यवेत्ता भनेर कहलिएका सिद्ध परमहंसबाबा ११० वर्ष बसेको ठाउँ पनि हो यो। गिरिजास्थान मिथिला परिक्रमा गर्ने यात्रीको तेस्रो विश्रामस्थल हो। गिरिजास्थान (फूलहर) पनि भारतमै पर्छ। स्थानीय तहमा फूलहर नामले चिनिने यो ठाउँ सीताले फूल टिपेर गिरिजा भगवतीको पूजा गर्ने गरेको र त्यही क्रममा रामसँग पहिलोपटक देखादेख भएको ठाउँ हो भन्ने जनविश्वास छ। गौरीशंकर, जानकी, गिरिजा भगवती र गणेशका मूर्तिहरू तथा कष्टहरिणी र सरसमिर नामँका पोखरी भएको ठाउँबाट जमुनी नदी बगेको छ। चौथो दिन भक्तजन नेपालको मटिहानी आइपुग्छन्। महोत्तरी जिल्लामा पर्ने मटिहानी पुरातात्विक महŒवका १२ वटा मन्दिर र आठवटा पोखरी भएको एउटा घना बस्ती हो। नेपालमा संस्कृतको पढाइ हुने ठाउँका रूपमा समेत परिचित मटिहानीमा एउटा पुरानो संस्कृत महाविद्यालय र मठ छन्। जहाँ यात्रीलाई खुबै सेवासत्कार गरिन्छ। परिक्रमाका यात्री पाँचौं दिन जलेश्वर महादेवको दर्शन गर्न महोत्तरीको सदरमुकाम जलेश्वर आइपुग्छन्। छैटौं दिन पञ्चमी तिथिमा परिक्रमा यात्रा जलेश्वरबाट उत्तरतर्फ मडईमा पुगेर टुंगिन्छ। जहाँ मुनेश्वर महादेवको मन्दिर र दुई आकर्षक पोखरी छन्। यसदिन यहाँ लाग्ने मेलामा स्थानीयवासी पनि ठूलो संख्यामा सहभागी हुने गर्छन्। परिक्रमाको सातौं दिन यात्रीले विश्राम गर्ने ठाउँ ध्रुवकुण्डमा ध्रुवजीको मन्दिर छ। मन्दिरको नाममा रहेको १५ बिघा जमिनको आम्दानी मेलामा खर्च गर्ने चलन छ। कञ्चनवन यात्रीको आठौं दिनको गन्तव्य कञ्चनवन हरिणिमणि र हरिपुरनजिकै पर्छ। यहाँ सीतारामको मन्दिर छ। परिक्रमाको गहिरो सम्बन्ध फागु पर्वसँग पनि छ। प्रेम र भाइचारा अभिवृद्धि गर्ने सांस्कृतिक पर्व फागु यहाँ मज्जाले मनाइन्छ। हो हो किनकाके हाथ अबिर झोरी किनकाके हाथ कनक पिचकारी, रामजीकेँ हाथ कनक पिचकारी, सियाजीकेँ हाथ अबिर झोरी यीलगायत कर्णप्रिय फागु गीत र जोगिराले परिक्रमा यात्रा मनोरम हुन्छ नै। कञ्चनवनमा फागुको बेग्लै मज्जा हुन्छ। लामा लामा दाह्रीजुँगा भएका बाबाजी, साधुसन्त, नरनारी, गृहस्थ, परिक्रमावासी तथा स्थानीय रंगबिरंगी रंग अबिरमा रंगिएका हुन्छन्। यसरी हर्षोल्लासमय बातावरण फागुको रंग चढ्दै जान्छ। पर्वता, कञ्चनवनबाट नवौं दिनको यात्रा सुरु गर्ने भक्तजनहरू बीचमा पर्ने क्षिरेश्वरनाथ महादेवको दर्शन एवं जलाईद नदीमा स्नान गरेर बास बस्न पर्वता आइपुग्छन्। ढल्केबरबाट जनकपुर जाने कच्ची बाटोमा पर्ने पर्वतामा हनुमानको मन्दिर छ। यात्रीहरू १०औं दिन धनुषाधाम पुग्छन्। सीताजीसँग स्वयम्बर हुनुअघि भगवान रामले भाँचेको धनुको एउटा टुक्रो खसेको विश्वास गरिएको यो ठाउँ धनुष दर्शनका लागि प्रख्यात छ। विवाहपञ्चमी र रामनवमीका बेला पनि ठूलो मेला लाग्ने धनुषाधाममा बाँणगंगा नदी र उत्तरपट्टि करीब ५०० विगाहामा फैलिएको नयाँ वन क्षेत्रले यो ठाउँलाई रमणीय बनाएको छ। यात्रीहरू ११औं दिन सतोखर पुग्छन्। राममन्दिर र पोखरी भएको ठाउँमा असारसाउनतिर हुने बोलबम र झ्ुला पर्व पनि राम्रोसँग मनाइन्छ। १२औं दिन यात्रुहरू औरही पुग्छन्। जनकपुरजयनगर रेल्वेको तेस्रो बिसौनी वैदेहीनजिकै रहेको औरहीमा भक्तजन विमला खोलामा स्नान गरी रामजानकी मन्दिरमा दर्शन गर्छन्। १३औं दिन परिक्रमा यात्रा फेरि भारत भूमि प्रवेश गर्छ र यात्री करुणामा पुगेर विश्राम गर्दछन्। रामजानकीको मन्दिर रहेको यस ठाउँमा करुणा नामकै पोखरी छ। भारतकै विशौल परिक्रमा यात्रीको १४औं दिनको गन्तव्य हो। यहाँ विश्वामित्रको मन्दिर छ र कमला नदी यहीँबाट बग्दछ। परिक्रमा यात्राको अन्तिम १५औं दिन (फागुन पूर्णिमा) सहभागी भक्तजन जनकपुरधाम आइपुग्छन्। यहाँका विभिन्न तीर्थस्थलको दर्शन गर्दै अन्तरगृही परिक्रमामा सामेल हुन्छन्। यहीँबाट मिथिलामध्य परिक्रमाको विसर्जन हुन्छ। जसमा राजा जनकले आफ्नो राजधानीको चार कुनामा स्थापना गरेका चारवटा महादेवपीठ पूर्वको कल्यानेश्वर (हाल भारतमा), दक्षिणको जलेश्वरनाथ (जलेश्वर, महोत्तरी), पश्चिमको क्षिरेश्वरनाथ (महेन्द्रनगर, धनुषा) र उत्तरको सतोखर (धनुषा) पर्छन्। अन्तिम अर्थात् १५औं दिन फेरि जनकपुर आइपुगेर जनकपुरको पाँच कोश दूरीको परिक्रमा गरेपछि यात्रा सम्पत्र हुन्छ। जसलाई अन्तरगृही वा पञ्चकोशी परिक्रमा भनिन्छ। अन्तरगृह परिक्रमाको सीमाक्षेत्र जनकपुर नगरपालिका भित्र पर्छ। यहाँ चोक चोकमा समत जलाएको हुन्छ। त्यही धूलोलाई स्पर्श र प्रणाम गर्दै परिक्रमा प्रारम्भ गरिन्छ। यसैक्रममा रङ्गअवीर खेलिसकेपछि मिथिलामा धुरखेल अर्थात् जे जीए से खेले फागु जे मरए से लेखा लए भन्दै धूलो छ्यापेर रमाइलो गर्ने चलन छ। जनकपुरमा परिक्रमा सकिएपछि फागु खेलिन्छ, यो निर्विवाद छ। सर्वाधिकले १५ दिनमा, त्यसभन्दा कम ५ दिन र २४ घण्टामा समेत परिक्रमा घुम्ने गर्छन्। परिक्रमाका सहभागीका लागि गाउँगाउँमा श्रद्धालुले खानपिनका साथै सेवासत्कारको व्यवस्था गरेका हुन्छन्। यसमा सहभागी भक्तजनले निर्वाह गर्ने धार्मिक मूल्यमान्यता पनि हुन्छ। मिथिलावासीका साथै नेपाल र भारतका विभित्र प्रान्तबाट पनि भक्तजन आउँछन। यो उत्सवलाई मिथिलावासी खेतीपाती धान भिœयाउने काम सकेर रमाइलो, धर्मकर्म तथा भ्रमण गर्ने मौकाका रूपमा पनि लिन्छन्। परिक्रमाको आर्थिक महŒव पनि छ। जसले कृषि पेसा र बजारलाई पनि एकीकृत गर्छ। तर, त्योभन्दा माथि छ, जनकले जोतेको दृष्टान्तको महात्म्य। मिथिला परिक्रमाको क्रममा डोला उठ्दा वा बस्दा हरेकपटक गुञ्जिने गर्छः जय जय हो किशोरीजी ! मोटा पर मोटरी जय सियाराम। किशोरीजी अर्थात् मिथिलाकी छोरीसीता। राजर्षि जनककी राजकुमारी भएर जनकपुरको दरबारमा हुर्केकी सीता वास्तवमा समग्र मिथिलाकै छोरी हुन्। उनी पृथ्वी स्वरुपा हुन्। राजा स्वयं किसान भएर हलो जोत्ने क्रियाको प्रसंगले सीताको जन्मको महात्म्यलाई झ्नै महान बनाएको छ। शासकलाई माटोसँग जोड्ने यो कथामा अन्तरनिहित अर्थराजनीतिको सन्देश बिर्सनेहरू विस्तारै इतिहासका पानामा बिलाउँदै जान्छन्। तर, जनजीवनसँग जोडिएका पात्र हजारौं वर्षसम्म पनि जनजिब्रोमा झुन्डी नै राख्छन्। कसरी गरिन्छ समापन ? दिनरात नभनी जनकपुरधाम आउने साधुसन्तसहित महन्तले बिभिन्न स्थानमा दिनभर विश्राम गर्ने, मध्य रातमा नगरको परिक्रमा गरी परिक्रमाको विधिवत् समापन गर्ने गर्छन्। उनीहरू कुवा, नदी, तलाउमा स्नानध्यान गरी चोखो भई नियमनिष्ठाका साथ बस्ने र परिक्रमा अवधिमा कुनै स्त्रीसँग सम्बन्ध राख्न नहुने, मदिरा तथा मासु खान नहुने मान्यतालाई कायम राख्दै परिक्रममा सहभागी हुन्छन्। साधुसन्त तथा महात्माहरूले जनकपुरधामका ऐतिहासिक बाह्रबिघा, तिरहुतिया गाछीमा पण्डाल, तथा बिभिन्न कुट्टी, छाउनी तथा ओडारको सहारामा बसी परिक्रमा गर्ने गर्छन्। परिक्रमा यात्रीले रात्रिकालीन विश्रामका लागि पराल, भाँडाकुँडा, टायरगाडा, दाउरा, चामल, दाललगायत उपभोग्य वस्तु लिएरै हिँड्ने गरेका छन्। डोलाको पछिपछि परम्परागत बाजागाजा, झाँकी किर्तनसहितका मौलिक पहिरनमा लाखौं नरनारीहरू हरेक वर्ष सहभागिता जनाउँछन्। लावालस्कर सहितको टोलीले मिथिलाका चारै स्थानमा रहेका धार्मिक स्थलको परिक्रमा गर्ने गर्छ। जसलाई १५ दिने माध्यमिकी परिक्रम वा मध्यमा परिक्रमा भनिन्छ। यो परिक्रमा जनकपुरधामको हनुमानगढीबाट कल्याणेश्वर हँुदै फुलहर, मठिहानी, जलेश्वर, मडई, ध्रुवकुण्ड, कञ्चनवन, क्षिरेश्वरनाथ (पर्वत्ता), धनुषाधाम, सतोषर (मिथिलेश्वरनाथ), औरही, करुणा, बिषौल र फेरि कल्याणेश्वर हुँदै फागु पूणर््ािमाको दिन जनकपुर फर्कन्छ र नगरको पाँचकोशे अन्तरगृह परिक्रमा गरी समाप्त हुन्छ। माध्यमिकी परिक्रमा यात्राका नेपालका धनुषा र महोत्तरीमा १३ तथा भारतमा २ गरी १५ विश्रामस्थल छन्। मिथिला महात्मयमा विश्रामस्थलका पौराणिक एवं धार्मिक महत्वबारे बेग्लाबेग्लै रूपमा चर्चा गरिएको स्थलप्रति भक्तजनमा अटुट विश्वास पाइन्छ। मिथिला महात्म्यअनुसार १८औं शताब्दीदेखि धार्मिक यात्रा माध्यमिकी परिक्रमामा भारतका आयोध्या, मथुरा, हरिद्धार, दरभंगहा, सीतामढी, बैजनाथ धामका साधुहरू उल्लेख्य रूपमा सहभागी हुने गर्छन्। महाशिवरात्री तिथिदेखि १५ दिनभित्र जनकपुर पुगी होली खेलेर फागुन पूर्णिमामा समापन हुन्छ। प्राचीन मिथिलाको राजधानी जनकपुरधामको चारै कुनामा स्थापना भएका चार शिवालय कल्याणेश्वर, जलेश्वर, क्षीरेश्वर र सप्तेश्वरनाथलाई आधार मानी परिक्रमा गरिन्छ। यसलाई मिथिलाञ्चल क्षेत्रकै महाकुम्भ भनेर पनि चिनिने गरिन्छ। तर, मिथिला महात्मयमा माध्यमिकी परिक्रमा गर्न नसक्नेहरूले छोटो दूरीको अन्तगृह परिक्रमा गर्नुपर्ने उल्लेख छ। अन्तगृह परिक्रमाको सीमा क्षेत्र जनकपुरधाम उपमहानगरपालिका भित्र पर्छ। मिथिला महात्म्यमा हरिहर क्षेत्रबाट प्रारम्भ भई गण्डकी नदीको किनार हँुदै हिमालय क्षेत्र, कोसी नदी भएर पुनः हरिहर क्षेत्रमा समापन हुने बृहत् परिक्रमाको चर्चा गरिएको छ। भारतको पटना स्थित गंगा नदीको तटमा हरिहर क्षेत्र अवस्थित छ। केही दशकयता माध्यमिकी परिक्रमाको क्षेत्र र अवधि विस्तारित भए पनि जनकपुरस्थित रत्नसागर स्थानका स्वः महन्त बाबा नारायण दासजीले करिब डेढ सय वर्षपूर्वदेखि दुई सय सम्म साधुसन्तलाई लिएर वनको बाटो भएर माध्यमिकी परिक्रमालाई मिथिला महात्मयको निर्देशअनुसार पुनःआरम्भ गरेको बताइन्छ। त्यसलाई ५० वर्षपछि सीताकुण्डका महन्त परमहंस सियालाल शरणले ५ सय साधुसहित बाजागाजासहित परिक्रमा गरेका थिए।"
महामुर्ख बने सभामुख मण्डल,"जनकपुरधाम : जनकपुरधाममा एउटा यस्तो महोत्सव हुन्छ, जहाँ महामुर्ख बन्न तछाड मछाड हुन्छ। जो सबैंका सामुन्ने बिना कुनै संकोच म महामुर्ख हुँ भनेर भन्न र स्विकार्न सक्छन्, उनै व्यक्ति उपाधि विजेता हुन्छन्। जनकपुरधाममा हुने एउटा सम्मेलन, जहाँ सबैभन्दा ठूलो मुर्ख अर्थात महामुर्खको उपाधि लिन तँछाडमछाड हुन्छ। त्यो महामुर्खको उपाधि लिन सामान्य व्यक्ति मात्र नभई समाजमा विद्वान् कहलिएका राजनीतिज्ञ, बुद्धिजीवी, लेखक, साहित्यकार, कलाकार, पत्रकार नेताहरूबीच प्रतिस्पर्धा हुन्छ। प्रतिस्पर्धामा उत्रनेमध्ये एकजनाले महामुर्खको उपाधि पाउँछन्। अन्य प्रतिस्पर्धीहरूले विभिन्न शीर्षकमा मुर्ख को उपाधि पाउँछन्। यसैबीच महामुर्ख सम्मेलन २०८० मा मधेस प्रदेशका सभामुख महामुर्ख भएका छन्। जनकपुरधामस्थित मिथिला नाट्यकला परिषद् (मिनाप)ले प्रत्येक वर्ष आयोजना गर्ने व्यङग्यात्मक संस्कृतिक कार्यक्रम महामुर्ख सम्मेलनमा सभामुख रामचन्द्र मण्डलसहित १३ जनालाई अन्य उपाधि प्रदान गरिएको छ। मैथिली तथा भोजपुरी भाषा साहित्यमा रुचि राख्ने सभामुख मण्डललाई यस वर्षको महामुर्खको उपाधिबाट सम्मान गरिएको छ। मधेसका अर्थ मन्त्रालयका सचिव शिवाचन्द्र शिवाकोटिलाई पटमुर्खको उपाधि र मुर्ख महामण्डलेश्वरको उपाधि कथाकार प्रेम विदेह ललनलाई प्रदान गरिएको छ। सदाबहार मुर्खको उपाधि प्रधानाध्यापक महावीर दास, वैशाखानन्दनको उपाधि अभियानी दिनेश पुर्वे, साहित्यकार नित्यानन्द मण्डललाई खेसारीलाल, दाता परिवार शुभाषचन्द्र साहलाई स्थायी मुर्ख, ग्रामीण परवाहास्थित युवा नाट्य परिषद्लाई र्निविकल्प मुर्ख र महोत्तरी पिपरा नगरपालिकाकी उपप्रमुख बन्दना पाण्डेलाई दिलतोरियाको उपाधि प्रदान गरिएको छ।"
म्याग्दीको चिमखोलामा डुबेर किशोरको मृत्यु,बेनी : म्याग्दीको रघुगंगा गाउँपालिका७ चिमखोलामा पौडी खेल्ने क्रममा सोमबार एक जना किशोरको ज्यान गएको छ । चिमखोलाको कुकुर भुक्ने स्थित बगर खोलामा पौडी खेल्ने क्रममा डुबेर रघुगंगा गाउँपालिका१ का १८ वर्षीय दिपक पुर्जाको मृत्यु भएको जिल्ला प्रहरी कार्यालय म्याग्दीले जनाएको छ । प्रहरी निरीक्षक कुमार गुरुङले सँगै गएका साथीहरुले उद्दार गरेर बेनी अस्पताल ल्याइएका पुर्जालाई चिकित्सकले मृत घोषणा गरेका बताए । पुर्जा अन्य ५ जना साथीहरुसँगै पौडी खेल्न गएका थिए । मृतकको शव बेनी अस्पतालको शव गृहमा राखिएको र घटनाको थप अनुसन्धान जारी रहेको प्रहरी निरीक्षक गुरुङले बताए ।
आजबाटै मृगौलाको हेरचाह,"सामान्य अवस्थामा शरीरका दुवै मृगौला ढाडको बीचमा मेरुदण्डको दुवैतिर मुठीजत्रो सिमीको गेडाको आकारमा रहेको १५० ग्रामको नभइ नहुने उत्र्सजक अंग हो। दुईमध्ये एउटाले मात्र काम गर्दा पनि मानिस स्वस्थ रहन सक्छ। एउटा मृगौलामा करिब १३ लाख नेफ्रोन हुन्छन् जसले पिसाब बनाउने क्षमता राख्छ। ४० वर्ष नाघेपछि नेफ्रोनको संख्यामा वार्षिक १ प्रतिशतका दरले ह्रास हुन्छ तर अन्य नेफ्रोनले कार्य वृद्धि गरी जीउबाट निकाल्नुपर्ने पानी, लवण र फोहोर त्यही मात्रामा र त्यही दरमा निकालिरहन्छन्। मानिसको उमेर बढ्दै जाँदा मृगौलाको कार्य क्षमता पनि घट्दै गई स्वस्थ मानिस ९० वर्ष पुग्दा मृगौलाले क्षमताको ५० प्रतिशत जति मात्र काम गरे पनि स्वस्थ नै मानिन्छ। मृगौलाको काम हामीले खाएको खानेकुराबाट शरीरले चाहिएको कुरा अवशोषित गरी बाँकी रहेका अनावश्यक पदार्थ रगतमा रहन्छन्। उक्त रगतलाई छानेर रगत सफा गर्ने र तिनलाई पिसाबको रूपमा मुत्रथैलीमा पठाई पिसाबमार्फत बाहिर फ्याँक्ने प्रमुख काम मृगौलाको हो। शरीरमा अनावश्यक नुन, पानी, पोटासियम, क्याल्सियम र अन्य आयनलाई थुप्रन नदिई सन्तुलनमा राख्छ। अम्ल र क्षारको मात्रा नियन्त्रण गर्छ। प्रोटिनबाट बन्ने सल्फ्युरिक र फोस्फोरिक एसिड निस्कासन गर्ने अंग एकमात्र मृगौला हो। रगतको रातो रक्तकोष बनाउने हर्मोन एरिथ्रोपोइटीन ९० प्रतिशत मृगौला र १० प्रतिशत कलेजोले बनाउँछ। मृगौलाले भिटामिन डी को सक्रिय रूप क्याल्सीट्रोल बनाउँछ र क्याल्सियम तथा फोस्फेटको नियन्त्रण गर्छ। आन्द्रामा क्याल्सियम संयोजन प्रोटिन बनाई क्याल्सियमको अवशोषण वा खपत बढाउँछ। लामो उपवासमा बसेको बेला एमिनोएसिडबाट चिनी बनाउने, रक्तचाप सन्तुलित राख्ने पनि गर्छ। किन बिग्रन्छ ? मृगौलाको कार्यक्षमता ५० प्रतिशतभन्दा बढी घट्न थालेपछि मात्र स्वास्थ्य समस्या पैदा हुन थाल्छ। जन्मँदै मृगौलामा पानीका फोका भएको तथा उक्त फोकाहरूको संख्या र आकार बढ्दै गए खराबी सुरु भएको वयस्क अवस्थामा नै थाहा हुन सक्छ। अन्य कारणमा वंशानुगत, मोटोपना, धुम्रपान, पचास वर्ष नाघेका व्यक्ति तथा संक्रमण पर्छन्। विश्व स्वास्थ्य संगठनको आँकडा अनुसार विश्वमा हरेक १० जनामा एकजनामा मृगौलासम्बन्धी कुनै न कुनै समस्या देखा पर्ने गरेको छ। नेपालमा हाल पीडित हुनेको संख्या वार्षिक २५००३००० का दरले बढ्दैछ। हाल करिब २९ लाख व्यक्ति कुनै न कुनै रूपका मृगौला रोगबाट पीडित छन्। तीमध्ये हरेक वर्ष २५ हजारको समस्या गम्भीर हुँदै जाने र २५०० को मृगौला विफल हुने गरेको अनुमान छ। लक्षण सामान्यतया मृगौला खराब हुँदा खानामा रुची घट्दै जाने, चाँडै थकाइ लाग्ने, राति बढी (दुईपटक भन्दा बढी) पिसाब हुने, पिसाब गर्दा पोल्ने, रातो, गाढा वा फिँजयुक्त हुने, पिसाबको मात्रा घट्दै जाने, वाकवाक लाग्ने, जिउ चिलाउने, बिहान उठ्दा मुख फुल्ने र सुन्निँदै जाने, गोरो मानिस कालो हुँदै जाने लक्षण देखा पर्छन्। यस्ता लक्षण अन्य रोगमा पनि देखिने भएकाले यकिन गर्न रगत परीक्षण गरी युरिया र क्रेटिनाइन बढे नबढेको हेर्नुपर्छ। शरीरमा रोग बढाउने रोगका उपनामले चिनिने मृगौला रोगहरूबाट मृगौलाको क्षति अन्तिम अवस्थामा पुग्दा उपचार नभए मुटुमा र हड्डीमा भिटामिन डी र क्याल्सियमको कमीले हड्डी दुख्ने, सुन्निने र नरम हुन्छ। करङ, कम्मर र अन्य स्थानका हड्डी भाँच्चिने सम्भावना रहन्छ। तर हाम्रो बिडम्बना मृगौला असफल भएको मृगौलाको कार्य क्षमता ७० प्रतिशतभन्दा बढी नष्ट हुँदा पनि थाहा पाउन र अनुभव गर्न सकिँदैन। रोगको लक्षण नदेखिँदै उपचार खोज्ने कुरा पनि भएन जसका लागि नियमित जाँच नै आवश्यक छ। मृगौलाको कार्यक्षमता ५० प्रतिशतबाट घटेर १० प्रतिशतसम्म झरेको अवस्थालाई क्रमश: प्रारम्भिक, मध्यम र अन्तिम चरणको खराबीको रूपमा लिइन्छ। सामान्य व्यक्तिभन्दा मृगौला रोगीमा मधुमेह उच्चरक्तचाप र मुटु तथा रक्तनलीसम्बन्धी समस्या गाँसिएमा मृत्यु हुने सम्भावना १० गुणा बढी हुन्छ। त्यसैले मृगौला बेकम्मा हुनुभन्दा पहिले नै हृदयाघातबाट व्यक्तिको मृत्यु हुने सम्भावना रहन्छ। मृगौला बेकम्मा हुनेमा ४४ प्रतिशत मधुमेह र २८ प्रतिशत उच्चरक्तचापको कारणले देखिएको छ। व्यवस्थापन मृगौलाले २०३० प्रतिशतसम्म मात्र काम गरिरहेको बेला लक्षणहरू देखिन्छन्। तथापि त्यसबेला थप बिग्रन नदिन उपचार मात्र गर्न सकिन्छ, रोग निको भने पार्न सकिँदैन। यदि मृगौलाको कार्यक्षमता १० प्रतिशतभन्दा पनि कम हुन्छ भने नियमित रूपमा रगत सफा गर्ने हेमोडायलाइसीस, हेमोफिल्ट्रेसन र पेरीटोनियल डाइलाइसीस वा स्वस्थ मृगौला राख्ने प्रत्यारोपण जस्ता सघन र ठूला उपचारको आवश्यकता पर्छ। प्रत्यारोपण कि डायलाइसिस ? मृगौला प्रत्यारोपण गर्नु भनेको आफन्तको स्वस्थ मृगौला झिकेर बिरामीको शरीरमा राख्नु हो। प्रत्यारोपण गरिएको व्यक्तिको स्वास्थ्य र जीवनयापनको गुणस्तर डायलाइसीसको भरमा बाँच्नेको भन्दा राम्रो हुन्छ। डायलाइसीस उपचार बाँचुन्जेल गराइरहनु पर्ने, धेरै खर्च लाग्ने र सबै स्थानमा सेवा उपलव्ध नहुनाले प्रत्यारोपणलाई नै सजिलो र भरपर्दो मानिन्छ। हप्तामा २३ पटकसम्म डायलाइसीस गर्नु उपयुक्त हुन्छ। मृगौला प्रत्यारोपण तुलनात्मक सबैभन्दा बढी गुणस्तरीय जीवन प्रदान गर्ने, सस्तो लोकप्रिय र उत्तम उपचारको विधि भएको छ। प्रत्यारोपण गर्न आवश्यक मृगौलाको कमी अहिले विश्वले भोगिरहेको छ। मृगौलाको आंशिक समस्या पूर्ति गर्न मृतव्यक्तिको मृगौला प्रत्यारोपण सबैजसो देशले अपनाएका छन्। नयाँ उपलव्धीनुसार म्याच नखाएको मृगौलाको पनि विशेष उपचार (एन्टीबडी हटाउने, हल्का रेडिएसन दिने, नयाँ मोनोक्लोनल एन्टीबडी थप्ने) गरी अस्वीकार गर्ने दर ५ प्रतिशत भन्दा कम बनाइन्छ। बुढाथोकी नेपाल चिकित्सक संघका उपाध्यक्ष हुन्।"
कल्याणकारी राज्यका जटिलता,"नेपालमा लोककल्याणकारी राज्य नहुनुमा कारकमध्ये राजनीतिक उथलपुथल र सुशासनका चुनौतीको विरासत हो। आधुनिक समाजमा लोककल्याणकारी राज्यको अवधारणा सामाजिक न्याय र समानताको आधारशिला हो। ऐक्यबध्दता र करुणाको सिध्दान्तमा आधारित लोककल्याणकारी राज्यले अत्यावश्यक सेवा र समर्थन प्रणालीहरू प्रदान गरेर सबै नागरिकको कल्याण सुनिश्चित गर्ने लक्ष्य राख्छ। स्वास्थ्य सेवा र शिक्षादेखि लिएर सामाजिक सुरक्षा र बेरोजगारी भत्तासम्म, थप समावेशी र समतामूलक समाज निर्माणमा लोककल्याणकारी राज्यले निर्णायक भूमिका खेल्छ। यस लेखले लोककल्याणकारी राज्यका जटिलताहरू, यसको ऐतिहासिक विकास, मुख्य घटकहरू, चुनौतीहरू र समसामयिक शासनमा यसको स्थायी महत्वको बारेमा चर्चा गरिएको छ। ऐतिहासिक विकास : लोककल्याणकारी राज्यको अवधारणा १९औं शताब्दीको उत्तराद्र्ध र २०औं शताब्दीको प्रारम्भमा औद्योगीकरणको उदय र सामाजिक सुधारका आन्दोलनहरूको उदयबाट प्रादुर्भाव भएको मान्न सकिन्छ। तीव्र सहरीकरण र औद्योगिक पुँजीवादले बढेको स्पष्ट असमानता र सामाजिक अन्यायको प्रतिक्रियामा सरकारहरूले कमजोर जनसंख्याको रक्षा गर्न हस्तक्षेपको आवश्यकतालाई स्वीकार गर्न थाले। जर्मनीमा ओटो भोन बिस्मार्क र संयुक्त राज्य अमेरिकामा फ्रयांकलिन डी रुजवेल्ट जस्ता अग्रगामी व्यक्तित्वहरूले आधुनिक कल्याणकारी राज्यको जग बसाल्दै नागरिकलाई आधारभूत सुरक्षा र समर्थन प्रदान गर्ने उद्देश्यले ग्राउन्डब्रेकिङ सामाजिक नीतिहरू लागू गरे। जनसाधारणका आधारभूत आवश्यकताहरू र राज्यको दायित्व लोककल्याणकारी राज्यले विभिन्न सामाजिक आवश्यकता र चुनौतीहरूलाई सम्बोधन गर्न डिजाइन गरिएका विभिन्न नीति र कार्यक्रमलाई समेट्छ। यी आधारभूत आवश्यकता समावेश छन् : स्वास्थ्य सेवा : स्वास्थ्य सेवामा विश्वव्यापी पहुँच लोककल्याणकारी राज्यको एक आधारभूत पक्ष हो, सबै नागरिकहरूले उनीहरूको सामाजिक आर्थिक स्थितिलाई ध्यान नदिई आवश्यक चिकित्सा सेवामा पहुँच सुनिश्चित गर्छ। लोककल्याणकारी राज्यले नि:शुल्क स्वस्थ्य सेवाको ग्यारेण्टी गर्छ। यसको विपरीत नेपालमा स्वास्थ्य सेवामा दिनप्रतिदिन महंगो भइरहको छ, जो जनसाधारणको पहुँचभन्दा परको अवस्था छ। शिक्षा : समान अवसर र सामाजिक गतिशीलता प्रवद्र्धन गर्न जनसाधारणलाई तिनीहरूको पूर्ण क्षमतावान् बनाउन प्रारम्भिक बाल्यकालदेखि उच्च शिक्षासम्म नि:शुल्क र पहुँचयोग्य शिक्षाको प्रावधान महत्वपूर्ण छ। यसको विपरीत नेपालमा शिक्षा दिनप्रतिदिन महंगो भइरहको छ जो जनसाधारणको पहुँचभन्दा परको अवस्था छ। सामाजिक सुरक्षा : निवृत्तिभरण, अपांगता लाभहरू र बेरोजगारी बीमा सहित सामाजिक सुरक्षा कार्यक्रमहरूले गरिबी न्युनीकरण र आर्थिक सुरक्षा, आवश्यकता र सेवानिवृत्तिको समयमा व्यक्तिहरूलाई आर्थिक सहयोग प्रदान गर्छ। बढ्दो भ्रष्टाचारले गर्दा यसको विपरीत नेपालमा सामाजिक सुरक्षा कागजमा मात्र सीमित छन्। राज्यद्वारा दिनुपर्ने सामाजिक सुरक्षा जनसाधारणको पहुँचभन्दा परको अवस्था छ। आवास : घरबारविहीनता र आवास किफायती समस्याहरू सम्बोधन गर्ने आवास नीतिहरूको साथ सबै नागरिकहरूका लागि सम्मानलोक जीवन अवस्था सुनिश्चित गर्न किफायती र पर्याप्त आवास आवश्यक छ। जनविरोधी मापदण्ड तेस्र्याएर घरबार भएकाहरूलाई उठिबास गर्नु लोककल्याणकारी राज्यको विपरीत अवस्था हो। यस्तो अवस्था नेपालमा तिव्ररूपमा अघि बढ्दै छ। सामाजिक सहायता : कल्याणकारी कार्यक्रमहरूले आर्थिक कठिनाइको सामना गरिरहेका व्यक्ति र परिवारहरूलाई अस्थायी आर्थिक सहायता र सामाजिक सहयोग प्रदान गर्छ। गरिबी निवारण गर्न र सामाजिक समावेशीकरणलाई बढावा दिन मद्दत गर्छ। नेपालमा सामाजिक न्यायलाई लत्याएर समावेशीकरणलाई राजनीतिकरण गरिएको छ। नेपालमा लोककल्याणकारी राज्यको अवधारणा र दृष्टिकोणको अभाव आधुनिक बिकसित समाजहरूमा लोककल्याणकारी राज्यको अवधारणा सामाजिक न्याय र समतामूलक शासनको आधारभूत स्तम्भको रूपमा खडा छ। बिडम्बना के छ भने नेपालमा राजनीतिक बहस र शासन पद्धतिबाट सार्वजनिक कल्याणकारी राज्यको विचार र कार्यान्वयन धेरै हदसम्म अनुपस्थित छ। नेपालमा लोककल्याणकारी राज्य नहुनुमा प्रमुख कारकहरूमध्ये राजनीतिक उथलपुथल र सुशासनका चुनौतीहरूको विरासत हो। २०४७ सालमा भएको परिवर्तन पश्चात सत्तामा आएका राजनीतिक दलहरू र नेताहरूले भ्रष्टाचारलाई प्राथमिकता दिएर गरेका अदूरदर्शी निर्णयहरूका साथै दस वर्ष लामो माओवादी विद्रोह र दशकौंको राजनीतिक अस्थिरताले कल्याणकारी नीतिहरूको विकासमा बाधा पुर्याएको छ। एकपछि अर्को गर्दै आएका सरकारहरूको ध्यान प्राय: दीर्घकालीन सामाजिक कल्याणकारी रणनीतिहरूमा भन्दा पनि राजनीतिक शक्तिलाई सुदृढ गर्ने र तत्काल संकट व्यवस्थापनमा केन्द्रित भएको छ। यसबाहेक नेपालको सामाजिकआर्थिक परिदृश्यले लोककल्याणकारी राज्यको स्थापनालाई थप जटिल बनाउने अनौठो चुनौतीहरू प्रस्तुत गरेको छ। देशले उच्च स्तरको गरिबी, असमानता र धेरै ग्रामीण क्षेत्रहरूमा आधारभूत पूर्वाधारको अभावको सामना गरिरहेको छ। राज्यले नेपालको विविध जातीय, भाषिक र सांस्कृतिक संरचनाको सम्मान नगरिँदा कल्याणकारी नीतिहरूको निर्माणमा जटिलताको अर्काे तह थपेको छ। देशको विषम लोकसंख्यालाई विभिन्न सामाजिकसांस्कृतिक सन्दर्भहरू समेट्ने र विभिन्न समुदायहरूको विशिष्ट आवश्यकताहरूलाई सम्बोधन गर्ने सूक्ष्म दृष्टिकोणहरू आवश्यक पर्छ। तर शासनको पक्षपातपूर्ण दृष्टिकोणले गर्दा सामाजिक कल्याणका लागि राष्ट्रिय दृष्टिकोणको निर्माण हुन सकेन र सार्वजनिक कल्याणकारी राज्य स्थापना गर्ने प्रयासहरूलाई थप कमजोर बनाउँदै लगेको छ। यी चुनौतीहरूको बाबजुद नेपालमा सामाजिक कल्याणका मुद्दाहरूलाई सम्बोधन गर्न छिटपुट प्रयासहरू भएका छन्। विभिन्न सरकारी पहल र गैरसरकारी संस्थाहरूले गरिबी निवारण, शिक्षा, स्वास्थ्य सेवा र सामाजिक सुरक्षाका लागि लक्षित कार्यक्रमहरू कार्यान्वयन गरेका छन्। यद्यपि, यी प्रयासहरू व्यवहारमा प्राय: पक्षपातपूर्ण देखियो। कमजोर समन्वय र सामाजिक असमानता र वञ्चितताका मूल कारणहरूलाई सम्बोधन गर्न अपर्याप्त देखियो। अन्त्यमा, नेपालमा लोककल्याणकारी राज्यको अवधारणा र दृष्टिकोणको अभावले ऐतिहासिक, राजनीतिक, आर्थिक र सामाजिकसांस्कृतिक कारकहरूको जटिल अन्तत्र्रियालाई प्रतिबिम्बित गर्छ। सामाजिक कल्याणका मुद्दाहरू सम्बोधन गर्न छिटपुट प्रयासहरू भए तापनि देशले बृहत् र दिगो कल्याण प्रणालीको स्थापनामा बाधा पुर्याउने प्रणालीगत चुनौतीहरूसँग जुधिरहेको छ। नेपालले लोकतान्त्रिक सुदृढीकरण र सामाजिकआर्थिक विकासतर्फको यात्रालाई निरन्तरता दिँदा सबै नागरिकका लागि समानता, सामाजिक न्याय र समावेशी विकासलाई प्रवद्र्धन गर्ने लोककल्याणकारी राज्यको स्थापनालाई प्राथमिकतामा राख्न नीति निर्माताहरूको अत्यावश्यकता छ।"
मोक्षधाम बन्यो सिर्जनाको संगमस्थल,"काभ्रे : पनौतीको कुशादेवी दारिमबोटस्थित आदित्य मोक्षधाम सोमबार काव्यमय बन्यो। मोक्षधामको शान्त एवं रमणीय वातावरणमा गुन्जिएका कविताले त्यहाँको माहोललाई झनै रोमाञ्चक बनायो। कार्यक्रममा एकातर्फ नेपालका वरिष्ठ कविहरू कविता वाचन गर्दै थिए भने अर्कोतर्फ वरिष्ठ कलाकार नरेन्द्रबहादुर श्रेष्ठले जरामा जीवन खोज्दै थिए। विभिन्न वनस्पतिका जरामा कुदेर कलाकार श्रेष्ठले तयार पारेका ५२ कलाकृति प्रदर्शनीमा राखिएका थिए। प्रदर्शनीले मोक्षधाममा आयोजित काव्य गोष्ठीमा पुगेका साहित्य एवं कलाअनुरागीको ध्यान आकृष्ट पारेको थियो। काव्य माहोलकाबीच नेकपा एमालेका अध्यक्ष तथा पूर्वप्रधानमन्त्री केपी शर्मा ओली र ॐ आदि बाल गुरुको उपस्थितिले कार्यक्रममा छुट्टै रौनक थपेको थियो। कार्यक्रममा राजनीतिज्ञ, कवि, साहित्यकार, समाजसेवीलगायत तीन दर्जन बढी साहित्यप्रेमीले विभिन्न शीर्षकमा प्रस्तुत गरेका कविता कुञ्जले राष्ट्रियताको भाव झल्काएका थिए। कार्यक्रममा नेकपा एमालेका अध्यक्ष ओलीले ॐ आदि बाल गुरुको प्रतिभाबारे खुलेर प्रशंसा गरे। उनले ॐ आदि बाल गुरु को हुन् भन्ने पत्ता लगाउन विज्ञानलाई समेत चुनौती रहेको बताए। मानव जीवनमा ज्ञानको स्रोत वा गुरु केही वा कुनै न कुनै हुन्छ, उनले भने, गुरु आदित्यको ज्ञानको स्रोतबारे अति आश्चर्य रहने अलौकिक शक्ति छ। त्यसबारे खोजी गर्नुपर्ने चुनौती विज्ञान क्षेत्रलाई छ। गुरु बिनाको मान्छे नहुने भन्दै ओलीले बाल गुरुमा केही शारीरिक अशक्तता भए पनि अद्भूत क्षमता रहेको बताए। विभिन्न भाषामा लेखेका उहाँका हरेक भनाइहरू गुरु वचनका रूपमा छन्। आश्चर्य यो हो कि यस्तो अलौकिक क्षमता कहाँबाट आयो ? उनले भने, विद्वान्हरूको स्तरमा लेखिएका उहाँका शब्द चयन अति उत्कृष्ट र महत्वपूर्ण छन्। कुनै गुरु र विद्यालय शिक्षा नभई यो ज्ञान कहाँबाट प्राप्त भयो, वैज्ञानिकहरूले खोज अनुसन्धान गर्नु जरुरी छ। काव्य गोष्ठीमा अन्नपूर्ण मिडिया नेटवर्कका अध्यक्ष क्याप्टेन रामेवर थापाले मोक्षधाममा मुख्य स्तम्भ निर्माणको काम ८० प्रतिशत सम्पन्न हुने क्रममा रहेको बताए। विश्वको आठौं आश्चर्यको रूपमा परिकल्पित र सिर्जना भएको गुरु आदित्य मोक्षधाममा निर्माण हुने १०८ वटा संरचना र मोक्षधामको काम भइरहेको छ, उनले भने, अहिले एउटा स्तम्भ बन्दै गरेको छ। यसको निर्माणमा गुरु आदित्यबाट सिक्दै बनाउँदै गरिरहेका छौं। मोक्षधाम आएर अवलोकन गर्न र सुझाव दिन उनले सरोकारवालाहरूलाई अपिल गरेका छन्। त्यस अवसरमा नेकपा एमालेका नेता तथा साहित्यकार प्रदीप ज्ञवालीले एक्लो परेवा शीर्षकको कविता वाचन गरे। कार्यक्रममा एमाले नेता तथा पूर्वउपप्रधानमन्त्री ईश्वर पोखरेल, पूर्वअर्थमन्त्री विष्णु पौडेल, पूर्वसञ्चारमन्त्री गोकुल बास्कोटा, पूर्वमन्त्री रेशम लामा, ॐ आदि फाउन्डेसनका अध्यक्ष उपेन्द्र महतो, धुलिखेल नगरपालिका मेयर अशोककुमार ब्यन्जु, पनौती नगरपालिका मेयर रामशरण भण्डारी, पनौती नगरपालिका पूर्वमेयर भीम न्यौपाने लगायतको उपस्थिति थियो। गत वर्ष फागुन १६ देखि १८ गतेसम्म पनौती दारिमबोट ॐ आदि मोक्षधाममा विश्वकै नमुना आध्यात्मिक तीर्थस्थल बनाउन महाअनुष्ठान भएको थियो। आदिचन्द्र योगी बालयोगी आदित्यको परिकल्पनामा आदित्य मोक्षधाम निर्माणका लागि महाअनुष्ठान भएको थियो। बालगुरु ॐ आदित्यबाट कविहरू प्रभावित कार्यक्रममा सहभागी कवि तथा साहित्यकारहरू बालगुरू ॐ आदित्यको प्रतिभाबाट प्रभावित भएका छन्। कवि गीता कार्कीले आध्यात्मिक बाल गुरुले लिएको विश्व शान्ति राष्ट्र निर्माण गर्ने योजनाको आधार भूमि आदि धाम पुगेर कवि वाचन गर्न पाउँदा छुट्टै अनुभूति भएको बताइन्। यस्तो अर्थपूर्ण कार्यले धार्मिक सांस्कृतिक पर्यटन क्षेत्रमा थप सहयोग पुग्ने देखिन्छ। यहाँ ॐ आदि मोक्षधामको रमणीय वातावरणमा कविहरूको प्रस्तुतिले थप ऊर्जा मिलेको छ, उनले भनिन्। साहित्यकार ज्ञानु अधिकारीले अध्यात्म र धार्मिक आस्थाको विषयलाई थप अध्ययन गनुपर्ने धारणा राखिन्। ॐ आदित्य तेस्रो मोक्षधाम काव्य गोष्ठीबारे आफ्नो कलाकृति जरामा जीवनको अर्थ खोजी रहेका वरिष्ठ साहित्यकार नरेन्द्रबहादुर श्रेष्ठले भने, मैले हरेक जरामा जीवनको अर्थ खोज्न जराको वास्तविक स्वरूपलाई कुनै परिवर्तन गरेको छैन, केवल संयोजन र संकलन मात्रै गरेको हुँ। यी ५२ ओटा संकलित जराको छुट्टाछुट्टै अर्थ र जीवन भेटिन्छ। जीवनको अर्थ केवल जन्म अनि बाँचुन्जेल काम मात्रै नभएको उनको भनाइ छ। श्रेष्ठको जरामा अर्थ खोज्दै कला सोमबारदेखि चैत १८ गतेसम्म आदि मोक्षधाममा प्रदर्शनीमा राखिनेछ।"
पीडितको रकम फिर्ता गर्न प्रशासनको निर्देशन,"जाजरकोट : जाजरकोटको नलगाड नगरपालिका३ ले भूकम्पपीडितबाट दोस्रो किस्ता भुक्तानी सिफारिसका लागि दस्तुर नलिन जिल्ला प्रशासन कार्यालयले निर्देशन दिएको छ। वडा समितिले निर्णय नै गरेर प्रतिलाभग्राही एक हजार रुपैयाँ दस्तुर लिन थालेको समाचार आइतबार अन्नपूर्ण पोस्ट् दैनिकमा प्रकाशित भएपछि प्रशासन कार्यालयले जिल्लाका सातवटै स्थानीय तहलाई पत्राचार गरी कुनै पनि बाहनामा शुल्क नलिन र लिएको भए सम्बन्धित व्यक्तिलाई फिर्ता गर्न निर्देशन दिएको हो। भूकम्पबाट सिर्जना भएको मानवीय संकटको विषम् परिस्थितिमा पीडित नागरिकका लागि पनर्लाभका सेवाहरू प्रदान गर्दा शल्कदस्तर वा अन्य कनै नगदजिन्सी सहयोग लिनमाग गर्ने कार्य अमानवीय र गैरकाननी भएको भन्दै जिल्ला प्रशासन कार्यालय जाजरकोटले सबै पालिकालाई सचेत गराएको प्रशासकीय अधिकृत हरिश्चन्द्र शर्माले जानकारी दिए। अस्थायी आवास अनदान रकम वितरण गर्दा पयाउनपर्ने विधि र प्रक्रिया कार्यविधिले स्पष्ट रूपमा व्याख्या गरे पनि विभिन्न प्रपञ्च रचेर रकम संकलन गर्न खोज्न द:खद भएको बताउँदै प्रशासकीय अधिकृत शर्माले जिल्लाका सबै स्थानीय तहलाई आइतबारै पत्राचार गरिएको बताए। नलगाड नगरपालिकाको ३ नम्बर वडा कार्यालयले भूकम्पपीडितबाट एउटा टहरा बराबर एक हजार रुपैयाँ वडामा बुझाउनु पर्ने निर्णय गरेपछि लाभग्राही मारमा परेका थिए। अस्थायी आवासका लागि टहरा निर्माण गर्न सरकारले ५० हजार रुपैयाँ दिने निर्णय गरेको थियो। दुई किस्तामा दिइने उक्त रकममध्ये दोस्रो किस्ता लिन वडामा एक हजार रुपैयाँ तिर्नुपर्ने भएपछि पीडितहरू मर्कामा परेका थिए। नलगाड ३ का वडाध्यक्ष कौसीबहादुर विष्टले वडाका विद्यालय, स्वास्थ संस्थालगायत भौतिक संरचना पुनर्निर्माणका लागि प्रतिटहरा एक हजार रुपैयाँ रकम संकलन गर्ने निर्णय गरेको बताए। वडाध्यक्ष विष्टका अनुसार वडाले ३८ जनाबाट रकम संकलन गरी दोस्रो किस्ता भुक्तानीका लागि सिफारिस गरेको थियो। सो वडामा ६ सय ७४ लाभग्राही छन्। नगलगाड नगरपालिकामा ८ हजार ९७ र जिल्लाभर ४२ हजार ५ सय २४ लाभग्राही छन्। त्यसमध्ये ३७ हजार ४ सय ३४ ले पहिलो किस्ता रकम पाइसकेका छन्। अहिलेसम्म २९ हजार ५ सय २९ अस्थायी आवास बनिसकेको भए पनि उनीहरूले पाउनुपर्ने दोस्रो किस्तावापतको रकम भने पाउन सकेका छैनन्। विपद् पोर्टलमा इन्टी हुन नसक्दा दोस्रो किस्ता रोकिएको हो। हालसम्म जिल्लाभर करिब १० हजार लाभग्राहीको मात्र विपद पोर्टलमा इन्ट्री भएको स्थानीय प्रशासनले जनाएको छ।"
खोजी स्थिरताको,"२००४ सालमा बनेको नेपालको वैधानिक कानुनदेखि गणना गर्दा नेपालले ७ दसकमा ७ वटा संविधान पाइसक्यो । तर मुलुकमा राजनीतिक स्थिरताको छनक छैन । व्यवस्था परिवर्तन पटकपटक भए तर मुलुक परिवर्तन अपेक्षाकृत ढंगले भएको छैन । देश छाड्नेहरूको लर्काे विमानस्थलमा दिनहुँ देखिन्छ । यो देशमा केही हुँदैन, यो देश बन्दैन भन्ने भाष्य जनजनमा पुग्नुको परिणाम नै युवाहरूको विदेश पलायन हो । २०७४ सालमा दुई ठूला कम्युनिस्ट पार्टी मिलेर चुनाव लडे र जिते पनि । त्यस पछिको वर्ष नेपालबाट विदेशिने केवल २ लाख थिए । ७९ सालमा भने झन्डै १० लाख पुग्यो । यसैले देखाउँछ कि सरकारमा भइरहेको फेरबदल र अस्थिरताकै उपज युवाहरूको विदेश पलायन हो । समानुपातिक निर्वाचन प्रणाली भएको हुँदा कुनै पनि एउटै दलले बहुमत ल्याउने सम्भावना कम छ । तर हामीले समावेशिताको जुन सिद्धान्त अंगालेका छौं, त्यसका लागि समानुपातिक प्रणाली आवश्यक भएको हो । तर, नेताका आसेपासे र परिवार वा नातापाताका लागि समानुपातिक प्रणालीको दुरूपयोग भइरहेको छ । समानुपातिक कोटाको खरिदबिक्री गरी दलहरूले यो प्रणालीकै धज्जी उडाएका छन् । प्रतिनिधि सभा पूर्ण प्रत्यक्ष निर्वाचित सांसदको सदन बनाउने हो भने कुनै एक दल विशेषको बहुमत आउने र उसले स्थिर सरकार दिने कल्पना गर्न सकिन्छ । समानुपातिक र समावेशिताको सिद्धान्तलाई भने राष्ट्रिय सभामा लागु गर्ने विकल्प हुनसक्छ । २०७४ सालको निर्वाचनपश्चात शान्तिपूर्ण निर्वाचनकै माध्यमबाट सत्ता हस्तान्तरणको जुन परिपाटी नेपालमा बसेको छ, त्योचाहिँ सकारात्मक हो, जसले स्थिरताको सन्देश दिन खोजेको छ, तर बारबार सरकारको फेरबदली र दलहरूले गरिरहेको गठबन्धनको हेराफेरीले भने नागरिक जमात वाक्क छ । सरकार प्रमुखको ध्यान देश र जनतामा भन्दा सत्ता टिकाउनमात्रै केन्द्रित हुनुपर्ने संसदीय अंक गणितको जुन समस्या छ, त्यसका लागि संविधानकै संशोधनको जरुरत देखिन्छ । निर्वाचन प्रणाली बदल्ने, निर्वाचन खर्चिलो र भडकिलो बन्न नदिन सांसदहरू कानुन निर्माणमा केन्द्रित हुने तर मन्त्री बन्न नपाउने व्यवस्था गर्न सकिन्छ । द्विसदनात्मक व्यवस्था भनेकै प्रत्यक्ष निर्वाचन लड्न नसक्ने वा नचाहने र देशलाई आवश्यक कानुन निर्माताहरूको थलोका लागि हो । राष्ट्रिय सभा यसको सिद्धान्त अनुसार थिंकट्यांक थलो बन्न सकेको छैन । प्रत्यक्ष निर्वाचन हारेपछि राष्ट्रिय सभाको सदस्य बन्ने र मन्त्री हुने जस्केलो जो भइरहेको छ । यसमा पनि राष्ट्रलाई आवश्यक भन्दा पनि पार्टी र नेताका खल्तीका व्यक्तिको प्रतिनिधित्व जो भइरहेको छ । त्यही विकृति र विसंगति अन्त्यका लागि राष्ट्रिय सभामा समानुपातिक प्रतिनिधित्वबाट समावेशिताको सिद्धान्तलाई कार्यान्वयन गर्ने एउटा विकल्प हुनसक्छ । जसका लागि संविधानकै संशोधनको जुन जरुरत छ, दलहरूले त्यो पहल कदमी लिनसक्छन् । देशलाई शान्ति र स्थिरताको लागि भनेरै संविधान सभाबाट दलहरूले लगभग सर्वसम्मतीबाट जसरी संविधान निर्माण गरे, त्यसरी नै संशोधनका खातिर दलहरू एकजुट भइदिए राष्ट्रको कल्याण अवश्यक हुन्थ्यो ।"
माध्यमिकी परिक्रमा : मिथिलाको महाकुम्भ,"जनकपुरधाम : टाउकोमा खानपिनका सामग्री। एक हातमा ओढ्नेओछ्याउनेसहितका लत्ताकपडा। अर्को हातमा पाल बनाउन चाहिने बाँसका डण्डी। अनि ओठमा मुस्कानसहित जय सियारामको स्तुति गरिरहेका हुन्छन्। यो दृश्य हो नेपाल र भारतको धार्मिकसांस्कृतिक धरोहर १५ दिवसीय मिथिला माध्यमिकी परिक्रमाको। जुन मिथिला क्षेत्रको महाकुम्भ पनि हो। साधुसन्त तथा भक्तजनको लावालस्करसहितको टोली विगत वर्षझैं यसपटक पनि जनकपुरधाम आइपुगेर अन्तगृह परिक्रमासँगै यात्रा सम्पन्न भएको छ। राम र सीताको पदचाप पछ्याउँदै मिथिला परिक्रमा गर्नाले पाइलापाइलामा पुण्य कमाइने जनविश्वास छ। यसमा सहभागी भए मोक्ष प्राप्ति हुने धार्मिक मान्यता रहेको राममन्दिरका महन्थ राम गिरी बताउँछन्। संस्कृतिका जानकार विष्णुमणि खनालका अनुसार यो यात्रामा १०औं लाख भक्तजन सहभागी हुने गरेका छन्। यो नेपाल र भारतको सांस्कृतिक सेतु पनि हो। यसले नेपालका धनुषा, महोत्तरी र भारतको उत्तरी बिहारका धार्मिक, ऐतिहासिक स्थानलाई समेट्छ। मिथिला परिक्रमा तीर्थस्थल भनेर स्थापित भए पनि पर्यटकीय गन्तव्यका रूपमा भने विकसित हुन सकेको छैन। जसमा पक्की बाटो, उचित व्यवस्थापन, सम्पदाको संरक्षण र प्रचारको अभाव खड्किएको छ। लाखौं साधुसन्त, गृहस्थ तथा भक्तजनले परिक्रमाका क्रममा नेपालमा १ सय ८ र भारतमा २७ गरी १ सय ३५ किलोमिटरजति भूमिको पैदल यात्रा गर्ने गरेका छन्। तर, कच्ची सडक, नदीमा क्षतिग्रस्त पुलपुलेसा तथा बिग्रेभत्केको बाटोका कारण बर्सेनि जोखिमपूर्ण यात्रा गर्नुपर्ने बाध्यता रहेको सरोकारवाला बताउँछन्। सन् १८१६ मा भएको सुगौली सन्धिले प्राचीन मिथिलालाई नेपाल र भारत गरी दुईतिर विभक्त गरे पनि दुई देशबीचको मैत्रीको प्रतीक परिक्रमाको आस्थामा भने आँच आएको छैन। मिथिला पञ्चकोशी परिक्रमा सडक पक्की बनाउने घोषणा भारतले २० वर्षअघि गरेको थियो। तर, अझै पनि उक्त बाटो पक्की बन्न सकेको छैन। तत्कालीन प्रधानमन्त्री गिरिजाप्रसाद कोइराला २०४९ सालमा भारत भ्रमणमा जाँदा दुई देशबीच परिक्रमा सडक निर्माण गर्ने सहमति भएको थियो। उक्त सहमतिअनुरूप परिक्रमा सडक निर्माण सुरु नगरिँदा पर्यटन प्रवद्र्धनसमेत हुन सकेको छैन। सडक निर्माण भए धनुषा र महोत्तरीका साबिक ८८ गाविसका साथै भारतीय मधुवनी जिल्ला जोडिनेछन्। र, दुवै देशको सांस्कृतिक तथा आर्थिक विकासमा टेवा पुग्ने जानकार बताउँछन्। परिक्रमा तीन प्रकारका परिक्रमाको आध्यात्मिक पक्ष सायद सुखको क्षणिकता प्रदर्शन गर्नु पनि हो। आमा (सृष्टि)मा समाहित नभएसम्म तृष्णा हो सुख, माया हो मिलन र बिछोड एवं यात्रा हो यो जीवन। यो चलिरहन्छ, मिथिला परिक्रमाको प्रचलनजस्तै। परिक्रमा भन्नु नै यात्रा आफैंमा एउटा गन्तव्य हो भन्ने कुरा स्वीकार गर्नु हो। परिक्रमा तीन प्रकारका छन् ः बृहत्, मध्य र अन्तरगृह। बृहत् परिक्रमा तत्कालीन मिथिला राज्य अर्थात् उत्तरमा हिमालय पर्वतको फेदीबाट सुरु भई पूर्वकोशी, दक्षिण गंगा, पश्चिमगण्डकी हुँदै सुरु भएकै ठाउँमा आएर टुंगिन्छ। यसरी हरिहर क्षेत्रबाट प्रारम्भ भई गण्डकी नदी किनारा हुँदै हिमालय क्षेत्र, कोसी नदी भएर पुनः हरिहर क्षेत्रमा समापन हुने बृहत् परिक्रमाको चर्चा मिथिला महात्ममा पाइन्छ। हिजोआज व्यस्तताका कारण साधुसन्तबाहेक अरूले यो परिक्रमा गर्न छाडेका छन्। जनकपुरधामस्थित रत्नसागर स्थानका तत्कालीन महन्थ बाबानारायण दासले करिब डेढ सय वर्षअघि साधुसन्तलाई लिएर वनको बाटो भई माध्यमिकी परिक्रमालाई मिथिला महात्मको निर्देशानुसार फेरि सुरुवात गरेको बताइन्छ। त्यसलाई करिब ५० वर्षपछि सीताकुण्डका महन्थ परमहंस शियालालशरणले साधुसन्तसहित बाजागाजाका साथ परिक्रमा गरेका कथन पाइन्छ। परिक्रमाको महत्व बढाउने तथा वैष्णव सम्प्रदायको प्रवद्र्धनमा महन्थ परमहंसको योगदान मानिन्छ। माध्यमिकी परिक्रमा करिब ६० वर्षदेखि मिथिला महात्मको कथावाचन मुख्य पण्डित रामदुलारी शरणले गरे। उनको निधनपछि मिथिला महात्मको कथावाचन उनका शिष्य शिया राघव शरणले गरिरहे। आममानिस मध्यपरिक्रमाप्रति बढी आकर्षित छन्। सर्वप्रथम मिथिला महात्म्यमा वर्णन गरिएको मध्यपरिक्रमाको सुरुआत १८औं शताब्दीभन्दा केही पहिले भएको हुनुपर्छ भन्ने इतिहासविद््को कथन छ। आधुनिक जनकपुरलाई पुनः चिनाउने महात्मा सुरकिशोरले परिक्रमा मार्ग पत्ता लगाएपछि सीतामढी मठका सीताप्रसाद र बराही मठका सुरदास साधुले मध्यपरिक्रमा आरम्भ गरेको बताइन्छ। २०औं शताब्दीको प्रारम्भतिर जनकपुरधामका रामानन्दी वैष्णव साधुले पाँच दिनमा पूरा हुने परिक्रमालाई १५ दिने बनाए। यस कार्यमा साधु प्रेमलता, सीतामढीका साधु सिद्धबाबा र जनकपुरधामका सन्त वैदेही शरणको भूमिका उल्लेखनीय मानिन्छ। पहिलापहिला साधुसन्तको मात्र सहभागिता रहने परिक्रमाले बिस्तारै जनसाधारणको ध्यान पनि आकृष्ट गयो। जसको फलस्वरूप यसमा गृहस्थहरूसमेत सहभागी हुन थालेका छन्। यो महोत्सवमा धनुषा, कचुरी गाउँको मिथिलाविहारी मठबाट रामजानकीको डोला जनकपुरधामको रत्नसागर हुँदै जानकी मन्दिर पुयाइन्छ। त्यहाँबाट जानकीको डोला र जनकपुरका अरू मन्दिरबाट ल्याइएका डोलासमेत समावेश गरी परिक्रमायात्रा आरम्भ हुन्छ। माध्यमिकी परिक्रमाका लागि धनुषाको मिथिला विहारी नगरपालिकाको ठेरा कचुरीबाट मिथिला बिहारीको डोला तथा जनकपुरधामको अग्निकुण्डस्थित सुन्दर सदनबाट किशोरीजीको डोला नै मुख्य आकर्षण हो। डोलामा सीतारामको प्रतिमा राखिएको हुन्छ। डोलाका पछिपछि ढोल, पिपही आदिको बादन, नरनारीको सहभागिता, भजनकिर्तन आदिले मिथिलाका मौलिक सांस्कृतिक भक्तिमय छटाले जो कोही पनि सहजै मोहित हुन सक्छन्। यस्तै झाँकीका साथ भक्तजनको विशाल समूहले १५ दिनसम्म मिथिलाको तत्कालीन राजधानीक्षेत्रको चारैतिर रहेका धार्मिक स्थलको परिक्रमा गर्छ। नेपाल र भारत दुवै मुलुकका धार्मिक, सांस्कृतिक एवं आपसी सद्भावको प्रतीक बनेको परिक्रमा यात्राको नेपालमा ११ तथा भारतमा ४ गरी जम्मा १५ प्रमुख स्थान छन्। परिक्रमा प्रारम्भको दुई स्थान कल्याणनेश्वर र गिरिजा स्थान भारतमा र नेपालमा महोत्तरीको मठिहानी, जलेश्वर, धुब्रकुण्ड, कञ्चनवन, क्षिरेश्वरनाथ तथा धनुषाको पर्वता, धनुषाधाम, औरहीमा विश्राम गर्दै अन्त्यका भारतीय क्षेत्रको करुणा र विशौल हुँदै जनकपुरधाममा अन्तगृह घुम्ने गर्छन् परिक्रमावासीले। यो धर्मयात्राबाट सतकर्म, पाप तथा अन्य कष्टबाट मुक्ति पाउनुको साथै मनोबाञ्छित फल प्राप्त हुने जनविश्वास रहँदै आएको छ। जहाँ छन् बिसौनी यात्राको पहिलो बिसौनी हो हनुमान नगर। जनकपुरधामबाट दुई किलोमिटर दक्षिणमा पर्ने यो ठाउँमा हनुमान, राम र जानकीका मूर्ति भएको १६० वर्षअघि स्थापित मन्दिर छ। दोस्रो दिनको मेला लाग्ने कलना गाउँ, कल्याणेश्वर भारत, उत्तर बिहारको बासोपट्टी र उमागांव बीचमा छ यो प्रसिद्ध स्थान। कल्याणेश्वरमा धार्मिक संकल्प धारण गर्ने गरिन्छ। भव्य पोखरी र विश्रामस्थलसमेत रहेको कल्याणेश्वर मन्दिर आकर्षक छ। भविष्यवेत्ता भनेर कहलिएका सिद्ध परमहंसबाबा ११० वर्ष बसेको ठाउँ पनि हो यो। गिरिजास्थान मिथिला परिक्रमा गर्ने यात्रीको तेस्रो विश्रामस्थल हो। गिरिजास्थान (फूलहर) पनि भारतमै पर्छ। स्थानीय तहमा फूलहर नामले चिनिने यो ठाउँ सीताले फूल टिपेर गिरिजा भगवतीको पूजा गर्ने गरेको र त्यही क्रममा रामसँग पहिलोपटक देखादेख भएको ठाउँ हो भन्ने जनविश्वास छ। गौरीशंकर, जानकी, गिरिजा भगवती र गणेशका मूर्तिहरू तथा कष्टहरिणी र सरसमिर नामँका पोखरी भएको ठाउँबाट जमुनी नदी बगेको छ। चौथो दिन भक्तजन नेपालको मटिहानी आइपुग्छन्। महोत्तरी जिल्लामा पर्ने मटिहानी पुरातात्विक महŒवका १२ वटा मन्दिर र आठवटा पोखरी भएको एउटा घना बस्ती हो। नेपालमा संस्कृतको पढाइ हुने ठाउँका रूपमा समेत परिचित मटिहानीमा एउटा पुरानो संस्कृत महाविद्यालय र मठ छन्। जहाँ यात्रीलाई खुबै सेवासत्कार गरिन्छ। परिक्रमाका यात्री पाँचौं दिन जलेश्वर महादेवको दर्शन गर्न महोत्तरीको सदरमुकाम जलेश्वर आइपुग्छन्। छैटौं दिन पञ्चमी तिथिमा परिक्रमा यात्रा जलेश्वरबाट उत्तरतर्फ मडईमा पुगेर टुंगिन्छ। जहाँ मुनेश्वर महादेवको मन्दिर र दुई आकर्षक पोखरी छन्। यसदिन यहाँ लाग्ने मेलामा स्थानीयवासी पनि ठूलो संख्यामा सहभागी हुने गर्छन्। परिक्रमाको सातौं दिन यात्रीले विश्राम गर्ने ठाउँ ध्रुवकुण्डमा ध्रुवजीको मन्दिर छ। मन्दिरको नाममा रहेको १५ बिघा जमिनको आम्दानी मेलामा खर्च गर्ने चलन छ। कञ्चनवन यात्रीको आठौं दिनको गन्तव्य कञ्चनवन हरिणिमणि र हरिपुरनजिकै पर्छ। यहाँ सीतारामको मन्दिर छ। परिक्रमाको गहिरो सम्बन्ध फागु पर्वसँग पनि छ। प्रेम र भाइचारा अभिवृद्धि गर्ने सांस्कृतिक पर्व फागु यहाँ मज्जाले मनाइन्छ। हो हो किनकाके हाथ अबिर झोरी किनकाके हाथ कनक पिचकारी, रामजीकेँ हाथ कनक पिचकारी, सियाजीकेँ हाथ अबिर झोरी यीलगायत कर्णप्रिय फागु गीत र जोगिराले परिक्रमा यात्रा मनोरम हुन्छ नै। कञ्चनवनमा फागुको बेग्लै मज्जा हुन्छ। लामा लामा दाह्रीजुँगा भएका बाबाजी, साधुसन्त, नरनारी, गृहस्थ, परिक्रमावासी तथा स्थानीय रंगबिरंगी रंग अबिरमा रंगिएका हुन्छन्। यसरी हर्षोल्लासमय बातावरण फागुको रंग चढ्दै जान्छ। पर्वता, कञ्चनवनबाट नवौं दिनको यात्रा सुरु गर्ने भक्तजनहरू बीचमा पर्ने क्षिरेश्वरनाथ महादेवको दर्शन एवं जलाईद नदीमा स्नान गरेर बास बस्न पर्वता आइपुग्छन्। ढल्केबरबाट जनकपुर जाने कच्ची बाटोमा पर्ने पर्वतामा हनुमानको मन्दिर छ। यात्रीहरू १०औं दिन धनुषाधाम पुग्छन्। सीताजीसँग स्वयम्बर हुनुअघि भगवान रामले भाँचेको धनुको एउटा टुक्रो खसेको विश्वास गरिएको यो ठाउँ धनुष दर्शनका लागि प्रख्यात छ। विवाहपञ्चमी र रामनवमीका बेला पनि ठूलो मेला लाग्ने धनुषाधाममा बाँणगंगा नदी र उत्तरपट्टि करीब ५०० विगाहामा फैलिएको नयाँ वन क्षेत्रले यो ठाउँलाई रमणीय बनाएको छ। यात्रीहरू ११औं दिन सतोखर पुग्छन्। राममन्दिर र पोखरी भएको ठाउँमा असारसाउनतिर हुने बोलबम र झ्ुला पर्व पनि राम्रोसँग मनाइन्छ। १२औं दिन यात्रुहरू औरही पुग्छन्। जनकपुरजयनगर रेल्वेको तेस्रो बिसौनी वैदेहीनजिकै रहेको औरहीमा भक्तजन विमला खोलामा स्नान गरी रामजानकी मन्दिरमा दर्शन गर्छन्। १३औं दिन परिक्रमा यात्रा फेरि भारत भूमि प्रवेश गर्छ र यात्री करुणामा पुगेर विश्राम गर्दछन्। रामजानकीको मन्दिर रहेको यस ठाउँमा करुणा नामकै पोखरी छ। भारतकै विशौल परिक्रमा यात्रीको १४औं दिनको गन्तव्य हो। यहाँ विश्वामित्रको मन्दिर छ र कमला नदी यहीँबाट बग्दछ। परिक्रमा यात्राको अन्तिम १५औं दिन (फागुन पूर्णिमा) सहभागी भक्तजन जनकपुरधाम आइपुग्छन्। यहाँका विभिन्न तीर्थस्थलको दर्शन गर्दै अन्तरगृही परिक्रमामा सामेल हुन्छन्। यहीँबाट मिथिलामध्य परिक्रमाको विसर्जन हुन्छ। जसमा राजा जनकले आफ्नो राजधानीको चार कुनामा स्थापना गरेका चारवटा महादेवपीठ पूर्वको कल्यानेश्वर (हाल भारतमा), दक्षिणको जलेश्वरनाथ (जलेश्वर, महोत्तरी), पश्चिमको क्षिरेश्वरनाथ (महेन्द्रनगर, धनुषा) र उत्तरको सतोखर (धनुषा) पर्छन्। अन्तिम अर्थात् १५औं दिन फेरि जनकपुर आइपुगेर जनकपुरको पाँच कोश दूरीको परिक्रमा गरेपछि यात्रा सम्पत्र हुन्छ। जसलाई अन्तरगृही वा पञ्चकोशी परिक्रमा भनिन्छ। अन्तरगृह परिक्रमाको सीमाक्षेत्र जनकपुर नगरपालिका भित्र पर्छ। यहाँ चोक चोकमा समत जलाएको हुन्छ। त्यही धूलोलाई स्पर्श र प्रणाम गर्दै परिक्रमा प्रारम्भ गरिन्छ। यसैक्रममा रङ्गअवीर खेलिसकेपछि मिथिलामा धुरखेल अर्थात् जे जीए से खेले फागु जे मरए से लेखा लए भन्दै धूलो छ्यापेर रमाइलो गर्ने चलन छ। जनकपुरमा परिक्रमा सकिएपछि फागु खेलिन्छ, यो निर्विवाद छ। सर्वाधिकले १५ दिनमा, त्यसभन्दा कम ५ दिन र २४ घण्टामा समेत परिक्रमा घुम्ने गर्छन्। परिक्रमाका सहभागीका लागि गाउँगाउँमा श्रद्धालुले खानपिनका साथै सेवासत्कारको व्यवस्था गरेका हुन्छन्। यसमा सहभागी भक्तजनले निर्वाह गर्ने धार्मिक मूल्यमान्यता पनि हुन्छ। मिथिलावासीका साथै नेपाल र भारतका विभित्र प्रान्तबाट पनि भक्तजन आउँछन। यो उत्सवलाई मिथिलावासी खेतीपाती धान भिœयाउने काम सकेर रमाइलो, धर्मकर्म तथा भ्रमण गर्ने मौकाका रूपमा पनि लिन्छन्। परिक्रमाको आर्थिक महŒव पनि छ। जसले कृषि पेसा र बजारलाई पनि एकीकृत गर्छ। तर, त्योभन्दा माथि छ, जनकले जोतेको दृष्टान्तको महात्म्य। मिथिला परिक्रमाको क्रममा डोला उठ्दा वा बस्दा हरेकपटक गुञ्जिने गर्छः जय जय हो किशोरीजी ! मोटा पर मोटरी जय सियाराम। किशोरीजी अर्थात् मिथिलाकी छोरीसीता। राजर्षि जनककी राजकुमारी भएर जनकपुरको दरबारमा हुर्केकी सीता वास्तवमा समग्र मिथिलाकै छोरी हुन्। उनी पृथ्वी स्वरुपा हुन्। राजा स्वयं किसान भएर हलो जोत्ने क्रियाको प्रसंगले सीताको जन्मको महात्म्यलाई झ्नै महान बनाएको छ। शासकलाई माटोसँग जोड्ने यो कथामा अन्तरनिहित अर्थराजनीतिको सन्देश बिर्सनेहरू विस्तारै इतिहासका पानामा बिलाउँदै जान्छन्। तर, जनजीवनसँग जोडिएका पात्र हजारौं वर्षसम्म पनि जनजिब्रोमा झुन्डी नै राख्छन्। कसरी गरिन्छ समापन ? दिनरात नभनी जनकपुरधाम आउने साधुसन्तसहित महन्तले बिभिन्न स्थानमा दिनभर विश्राम गर्ने, मध्य रातमा नगरको परिक्रमा गरी परिक्रमाको विधिवत् समापन गर्ने गर्छन्। उनीहरू कुवा, नदी, तलाउमा स्नानध्यान गरी चोखो भई नियमनिष्ठाका साथ बस्ने र परिक्रमा अवधिमा कुनै स्त्रीसँग सम्बन्ध राख्न नहुने, मदिरा तथा मासु खान नहुने मान्यतालाई कायम राख्दै परिक्रममा सहभागी हुन्छन्। साधुसन्त तथा महात्माहरूले जनकपुरधामका ऐतिहासिक बाह्रबिघा, तिरहुतिया गाछीमा पण्डाल, तथा बिभिन्न कुट्टी, छाउनी तथा ओडारको सहारामा बसी परिक्रमा गर्ने गर्छन्। परिक्रमा यात्रीले रात्रिकालीन विश्रामका लागि पराल, भाँडाकुँडा, टायरगाडा, दाउरा, चामल, दाललगायत उपभोग्य वस्तु लिएरै हिँड्ने गरेका छन्। डोलाको पछिपछि परम्परागत बाजागाजा, झाँकी किर्तनसहितका मौलिक पहिरनमा लाखौं नरनारीहरू हरेक वर्ष सहभागिता जनाउँछन्। लावालस्कर सहितको टोलीले मिथिलाका चारै स्थानमा रहेका धार्मिक स्थलको परिक्रमा गर्ने गर्छ। जसलाई १५ दिने माध्यमिकी परिक्रम वा मध्यमा परिक्रमा भनिन्छ। यो परिक्रमा जनकपुरधामको हनुमानगढीबाट कल्याणेश्वर हँुदै फुलहर, मठिहानी, जलेश्वर, मडई, ध्रुवकुण्ड, कञ्चनवन, क्षिरेश्वरनाथ (पर्वत्ता), धनुषाधाम, सतोषर (मिथिलेश्वरनाथ), औरही, करुणा, बिषौल र फेरि कल्याणेश्वर हुँदै फागु पूणर््ािमाको दिन जनकपुर फर्कन्छ र नगरको पाँचकोशे अन्तरगृह परिक्रमा गरी समाप्त हुन्छ। माध्यमिकी परिक्रमा यात्राका नेपालका धनुषा र महोत्तरीमा १३ तथा भारतमा २ गरी १५ विश्रामस्थल छन्। मिथिला महात्मयमा विश्रामस्थलका पौराणिक एवं धार्मिक महत्वबारे बेग्लाबेग्लै रूपमा चर्चा गरिएको स्थलप्रति भक्तजनमा अटुट विश्वास पाइन्छ। मिथिला महात्म्यअनुसार १८औं शताब्दीदेखि धार्मिक यात्रा माध्यमिकी परिक्रमामा भारतका आयोध्या, मथुरा, हरिद्धार, दरभंगहा, सीतामढी, बैजनाथ धामका साधुहरू उल्लेख्य रूपमा सहभागी हुने गर्छन्। महाशिवरात्री तिथिदेखि १५ दिनभित्र जनकपुर पुगी होली खेलेर फागुन पूर्णिमामा समापन हुन्छ। प्राचीन मिथिलाको राजधानी जनकपुरधामको चारै कुनामा स्थापना भएका चार शिवालय कल्याणेश्वर, जलेश्वर, क्षीरेश्वर र सप्तेश्वरनाथलाई आधार मानी परिक्रमा गरिन्छ। यसलाई मिथिलाञ्चल क्षेत्रकै महाकुम्भ भनेर पनि चिनिने गरिन्छ। तर, मिथिला महात्मयमा माध्यमिकी परिक्रमा गर्न नसक्नेहरूले छोटो दूरीको अन्तगृह परिक्रमा गर्नुपर्ने उल्लेख छ। अन्तगृह परिक्रमाको सीमा क्षेत्र जनकपुरधाम उपमहानगरपालिका भित्र पर्छ। मिथिला महात्म्यमा हरिहर क्षेत्रबाट प्रारम्भ भई गण्डकी नदीको किनार हँुदै हिमालय क्षेत्र, कोसी नदी भएर पुनः हरिहर क्षेत्रमा समापन हुने बृहत् परिक्रमाको चर्चा गरिएको छ। भारतको पटना स्थित गंगा नदीको तटमा हरिहर क्षेत्र अवस्थित छ। केही दशकयता माध्यमिकी परिक्रमाको क्षेत्र र अवधि विस्तारित भए पनि जनकपुरस्थित रत्नसागर स्थानका स्वः महन्त बाबा नारायण दासजीले करिब डेढ सय वर्षपूर्वदेखि दुई सय सम्म साधुसन्तलाई लिएर वनको बाटो भएर माध्यमिकी परिक्रमालाई मिथिला महात्मयको निर्देशअनुसार पुनःआरम्भ गरेको बताइन्छ। त्यसलाई ५० वर्षपछि सीताकुण्डका महन्त परमहंस सियालाल शरणले ५ सय साधुसहित बाजागाजासहित परिक्रमा गरेका थिए।"
तल्लो हेवामा अध्यक्ष परिवारको मनोमानी,"१ अर्ब १० करोडको सम्पत्ति स्रोत खोज्न अख्तियारद्वारा सम्पत्ति शुद्धीकरणलाई पत्राचार काठमाडौं : गतिलो नियमन नहुँदा पब्लिक लिमिटेड कम्पनीमा समेत नेतृत्वकर्ता सञ्चालकको हालीमुहाली सम्भव हुँदो रहेछ। उदाहरण हो तल्लो हेवा खोला जलविद्युत् आयोजना। आयोजनाका कार्यकारी अध्यक्ष सीताराम तिमल्सिनाले सञ्चालकहरूमा आफ्नै परिवारका सदस्यलाई राखेको, आयोजनाका नाममा किनेका सस्तो जग्गाहरूको १०औं गुणा मूल्य बढाएको, अन्य सेयरधनीहरूलाई नाफा वितरण नगरेको, एकलौटी गरी कर छली गरेको अख्तियारले पाएको छ। साथै, अध्यक्ष तिमल्सिना परिवारको ७३३ प्रतिशत सेयरबापतको १ अर्ब १० करोड रुपैयाँको अख्तियारले स्रोत खोजेको छ। त्यसका लागि आवश्यक कारबाही अघि बढाउन अख्तियारले सम्पत्ति शुद्धीकरण अनुसन्धान विभागलाई निर्देशन दिएको छ। पाँचथर फिदिममा सञ्चालित २२१ मेगावाटको आयोजना निर्माणका क्रममा ठूलो अनियमितता भएको अख्तियार स्रोतबाट प्राप्त पत्रले देखाएको छ। आयोगको २०८० फागुन २९ गतेको निर्णयले विभागलाई कारबाही अघि बढाउन यही चैत ५ गते पत्रमार्फत निर्देशन दिएको हो। आयोगले सोहीबमोजिमको बेहोरा उल्लेख गर्दै राजस्व अनुसन्धान विभागलाई पनि पत्र पठाएको छ। २०६२ सालमा प्राइभेट कम्पनीमा दर्ता भएको माउन्टेन हाइड्रो नेपाल २०७३ सालमा लिमिटेडमा दर्ता भएको थियो। अख्तियारको पत्रमा भनिएको छ, आयोजनाका सञ्चालक सीताराम तिमल्सिनाले आफ्नै घरपरिवारका सदस्य छोरा सतिश तिमल्सिना समेतको नाममा आयोजना निर्माण हुने स्थानहरूमा रहेको जग्गाहरू सुरुमा सस्तोमा खरिद गरेको देखिएको छ। सोही जग्गाहरूलाई दसांै गुणा मूल्य बढाइ आयोजनाको नाममा रजिष्ट्रेसन गरेका छन्। आयोजनाका सञ्चालकहरूमा सीतारामसँगै छोराछोरी प्रल्हाद तिमल्सिना, सतिस तिमल्सिना, रीता तिमल्सिना छन्। कम्पनीको जम्मा मूल्यांकन ३ अर्ब ६६ करोड ७५ लाख रुपैयाँमा ७०:३० को कर्जा तथा स्वपुँजी अनुपात कायम गरिएको छ। परियोजनामा प्राइम कमर्सियल बैंकको अगुवाइमा अन्य ११ बैंकको सहवित्तीयकरणमा ७० प्रतिशतको हिसाबले हुन आउने २ अर्ब ५६ करोड रुपैयाँ कर्जा प्रवाह भएको छ। परियोजना निर्माणको क्रममा लागत बढ्न गई ४ अर्ब ८१ करोड ८९ लाख पुगेको अख्तियारको अनुसन्धानले देखाएको छ। त्यसमा कर्जा स्वपुँजी अनुपात ७०:३० कायम रहने गरी साविकको कर्जा २ अर्ब ५६ करोड वृद्धि भई ३ अर्ब ३१ करोड हुन पुग्यो। बाँकी ३० प्रतिशतले हुन आउन १ अर्ब ५० करोड ८९ लाख स्वपुँजी लगानी गर्नुपर्ने देखियो। उक्त लगानीको स्रोतमध्ये २६७५ प्रतिशत अन्य सेयर लगानीकर्ताको र बाँकी ७३३ प्रतिशत तिमल्सिना परिवारको रहेको अख्तियारको पत्रमा भनिएको छ। त्यसमध्ये सीताराम तिमल्सिनाको ४७८० प्रतिशत, निजको छोराहरू तिमल्सिना र प्रह्लाहद तिमल्सिनाको ८८५ र श्रीमती रीता तिमल्सिनाको ९५० प्रतिशत रहेको छ। अध्यक्ष तिमल्सिना परिवारतको ७३३ प्रतिशतले हुन आउने १ अर्ब १० करोड रुपैयाँको अख्तियारले स्रोत नभेटाएको हो। निज सीताराम तिमल्सिनाको परिवारको परियोजनामा लगानीको ७३३ प्रतिशतले हुने १ अर्थ १० करोड रुपैयाँकोे स्रोत एकिन नभएकाले उल्लेखित सम्पत्ति के कसरी के कुन स्रोतबाट आर्जन भयो र सो सम्पत्तिको स्रोत के हो ? अख्तियारको पत्रमा भनिएको छ । यस सम्बन्धमा अनुसन्धान गर्न सम्पत्ति शुद्धीकरण निवारण ऐन २०६४ आकर्षित हुने भन्दै अख्तियारले सो ऐनअनुसार कानुनबमोजिम जे, जो गर्नुपर्ने हो कारबाही गर्न र सोको जानकारी यस आयोगलाई दिने भनि सम्पत्ति शुद्धीकरण अनुसन्धान विभागलाई निर्देशन दिएको हो । अख्तियारले सोसम्बन्धी आवश्यक कारबाही अघि बढाउन विभागलाई निर्देशन पनि दिएको छ। आयोगले तालुकको मन्त्रालय ऊर्जा, जलस्रोत तथा सिँचाइ मन्त्रालयलाई जानकारी गराएको छ । साथै विद्युत् विकास विभागलाई पनि कम्पनीलाई आवश्यक कारबाही गर्न निर्देशन दिएको छ। विद्युत् विकास विभागले विद्युत् ऐन, २०४९ नियमावली, २०५० तथा अनुमतिसम्बन्धी निर्देशिका बमोजिम विद्युत् उत्पादन तथा प्रसारणको अनुमति दिइसकेपछि त्यस्ता आयोजनाको अनुगमन निरीक्षण तथा नियमन गर्नुपर्ने हुन्छ । तर, उक्त विभागले सोअनुसार अनुगमन नगरेको र सेयर सदस्यहरू ठगिनबाट रोक्न प्रभावकारी अनुगमन नियमन गर्न र कानुनविपरीत कार्य गर्नेलाई आवश्यक कारबाही गर्न ऊर्जा मन्त्रालयमार्फत विभागलाई सुझाव लेखी पठाउने भनिएको छ।"
हाम्रो पिर कसले सुनिदिने ?,"गत कात्तिक १७ गते गएको भूकम्पले हामी घरबारविहीन भयौं। घर भत्किएपछि त्रिपालमा बास बसिरहेका छौं। सरकारले अस्थायी आवासका लागि पहिलो किस्ताबापत २५ हजार रुपैयाँ दियो। तर, टिनको अस्थायी टहरा बनाउन ६०७० हजार रुपैयाँ लाग्यो। त्यो पनि ऋण गरेर बनायौं। भूकम्प गएकै ५ महिना पुग्न लागिसक्यो। तर, अहिलेसम्म दोस्रो किस्ता बापतको २५ हजार रुपैयाँ पाउन सकेका छैनौं। सरकारले आजआज, भोलिभोलि भनेर झुलाइरहेको छ। दोस्रो किस्ताको रकम कहिले पाउने भनेर कुरेर बसेका छौं। यतिबेला हामी निकै समस्यामा छौं। हाम्रो बस्ने बास गुमेको छ। कमाई गर्न कतै जान सकेका छैनौं। अहिलेसम्म भत्किएका संरचना व्यवस्थापन र अस्थायी आवास बनाउनमै समय बित्यो। स्थायी पुनर्निर्माण कहिले हुने हो केही टुंगो लागेको छैन। हिउँदको चिसो सिरेटोले निकै सतायो। टिनले चैतमै पोल्न थालिसक्यो। जेठ असारमा झन् कसरी बस्ने होला ? हावाहुरी चल्ने समय आउँदै छ। आगामी दिन झन् सकसपूर्ण हुने देखिन्छ। तर, संघीय सरकार स्थायी पुनर्निर्माणमा तदारुकता देखाउँदैन। स्थानीय सरकार भने हामी पीडितलाई नै थप पीडा थप्ने काम गरिरहेको छ। दोस्रो किस्ता भुक्तानी सिफारिसका लागिसमेत दस्तुर तोकेको छ। यसले हामीलाई निकै पीडित बनाएको छ। सिफारिसका लागि एक हजार रुपैयाँ लिन थालेको छ। धेरै पीडितसँग दस्तुर तिर्ने एक हजार पनि छैन। हामीले ऋण काढेर टहरा बनाएका छौं। रकम आउला र तिरौंला भनेका थियौं। तर, वडाध्यक्षलगायतका वडा समितिका पदाधिकारीले हामीलाई संघीय सरकारले पठाएको अनुदानमासमेत गिद्दे नजर लगाएका छन्। यो सरासर अन्याय हो। हाम्रो पीर कसले सुनिदिने ? बुझिदिने ? (पुन, नलगाड नगरपालिका३ का भूकम्पपीडित हुन्।)"
मोक्षधाम बन्यो सिर्जनाको संगमस्थल,"काभ्रे : पनौतीको कुशादेवी दारिमबोटस्थित आदित्य मोक्षधाम सोमबार काव्यमय बन्यो। मोक्षधामको शान्त एवं रमणीय वातावरणमा गुन्जिएका कविताले त्यहाँको माहोललाई झनै रोमाञ्चक बनायो। कार्यक्रममा एकातर्फ नेपालका वरिष्ठ कविहरू कविता वाचन गर्दै थिए भने अर्कोतर्फ वरिष्ठ कलाकार नरेन्द्रबहादुर श्रेष्ठले जरामा जीवन खोज्दै थिए। विभिन्न वनस्पतिका जरामा कुदेर कलाकार श्रेष्ठले तयार पारेका ५२ कलाकृति प्रदर्शनीमा राखिएका थिए। प्रदर्शनीले मोक्षधाममा आयोजित काव्य गोष्ठीमा पुगेका साहित्य एवं कलाअनुरागीको ध्यान आकृष्ट पारेको थियो। काव्य माहोलकाबीच नेकपा एमालेका अध्यक्ष तथा पूर्वप्रधानमन्त्री केपी शर्मा ओली र ॐ आदि बाल गुरुको उपस्थितिले कार्यक्रममा छुट्टै रौनक थपेको थियो। कार्यक्रममा राजनीतिज्ञ, कवि, साहित्यकार, समाजसेवीलगायत तीन दर्जन बढी साहित्यप्रेमीले विभिन्न शीर्षकमा प्रस्तुत गरेका कविता कुञ्जले राष्ट्रियताको भाव झल्काएका थिए। कार्यक्रममा नेकपा एमालेका अध्यक्ष ओलीले ॐ आदि बाल गुरुको प्रतिभाबारे खुलेर प्रशंसा गरे। उनले ॐ आदि बाल गुरु को हुन् भन्ने पत्ता लगाउन विज्ञानलाई समेत चुनौती रहेको बताए। मानव जीवनमा ज्ञानको स्रोत वा गुरु केही वा कुनै न कुनै हुन्छ, उनले भने, गुरु आदित्यको ज्ञानको स्रोतबारे अति आश्चर्य रहने अलौकिक शक्ति छ। त्यसबारे खोजी गर्नुपर्ने चुनौती विज्ञान क्षेत्रलाई छ। गुरु बिनाको मान्छे नहुने भन्दै ओलीले बाल गुरुमा केही शारीरिक अशक्तता भए पनि अद्भूत क्षमता रहेको बताए। विभिन्न भाषामा लेखेका उहाँका हरेक भनाइहरू गुरु वचनका रूपमा छन्। आश्चर्य यो हो कि यस्तो अलौकिक क्षमता कहाँबाट आयो ? उनले भने, विद्वान्हरूको स्तरमा लेखिएका उहाँका शब्द चयन अति उत्कृष्ट र महत्वपूर्ण छन्। कुनै गुरु र विद्यालय शिक्षा नभई यो ज्ञान कहाँबाट प्राप्त भयो, वैज्ञानिकहरूले खोज अनुसन्धान गर्नु जरुरी छ। काव्य गोष्ठीमा अन्नपूर्ण मिडिया नेटवर्कका अध्यक्ष क्याप्टेन रामेवर थापाले मोक्षधाममा मुख्य स्तम्भ निर्माणको काम ८० प्रतिशत सम्पन्न हुने क्रममा रहेको बताए। विश्वको आठौं आश्चर्यको रूपमा परिकल्पित र सिर्जना भएको गुरु आदित्य मोक्षधाममा निर्माण हुने १०८ वटा संरचना र मोक्षधामको काम भइरहेको छ, उनले भने, अहिले एउटा स्तम्भ बन्दै गरेको छ। यसको निर्माणमा गुरु आदित्यबाट सिक्दै बनाउँदै गरिरहेका छौं। मोक्षधाम आएर अवलोकन गर्न र सुझाव दिन उनले सरोकारवालाहरूलाई अपिल गरेका छन्। त्यस अवसरमा नेकपा एमालेका नेता तथा साहित्यकार प्रदीप ज्ञवालीले एक्लो परेवा शीर्षकको कविता वाचन गरे। कार्यक्रममा एमाले नेता तथा पूर्वउपप्रधानमन्त्री ईश्वर पोखरेल, पूर्वअर्थमन्त्री विष्णु पौडेल, पूर्वसञ्चारमन्त्री गोकुल बास्कोटा, पूर्वमन्त्री रेशम लामा, ॐ आदि फाउन्डेसनका अध्यक्ष उपेन्द्र महतो, धुलिखेल नगरपालिका मेयर अशोककुमार ब्यन्जु, पनौती नगरपालिका मेयर रामशरण भण्डारी, पनौती नगरपालिका पूर्वमेयर भीम न्यौपाने लगायतको उपस्थिति थियो। गत वर्ष फागुन १६ देखि १८ गतेसम्म पनौती दारिमबोट ॐ आदि मोक्षधाममा विश्वकै नमुना आध्यात्मिक तीर्थस्थल बनाउन महाअनुष्ठान भएको थियो। आदिचन्द्र योगी बालयोगी आदित्यको परिकल्पनामा आदित्य मोक्षधाम निर्माणका लागि महाअनुष्ठान भएको थियो। बालगुरु ॐ आदित्यबाट कविहरू प्रभावित कार्यक्रममा सहभागी कवि तथा साहित्यकारहरू बालगुरू ॐ आदित्यको प्रतिभाबाट प्रभावित भएका छन्। कवि गीता कार्कीले आध्यात्मिक बाल गुरुले लिएको विश्व शान्ति राष्ट्र निर्माण गर्ने योजनाको आधार भूमि आदि धाम पुगेर कवि वाचन गर्न पाउँदा छुट्टै अनुभूति भएको बताइन्। यस्तो अर्थपूर्ण कार्यले धार्मिक सांस्कृतिक पर्यटन क्षेत्रमा थप सहयोग पुग्ने देखिन्छ। यहाँ ॐ आदि मोक्षधामको रमणीय वातावरणमा कविहरूको प्रस्तुतिले थप ऊर्जा मिलेको छ, उनले भनिन्। साहित्यकार ज्ञानु अधिकारीले अध्यात्म र धार्मिक आस्थाको विषयलाई थप अध्ययन गनुपर्ने धारणा राखिन्। ॐ आदित्य तेस्रो मोक्षधाम काव्य गोष्ठीबारे आफ्नो कलाकृति जरामा जीवनको अर्थ खोजी रहेका वरिष्ठ साहित्यकार नरेन्द्रबहादुर श्रेष्ठले भने, मैले हरेक जरामा जीवनको अर्थ खोज्न जराको वास्तविक स्वरूपलाई कुनै परिवर्तन गरेको छैन, केवल संयोजन र संकलन मात्रै गरेको हुँ। यी ५२ ओटा संकलित जराको छुट्टाछुट्टै अर्थ र जीवन भेटिन्छ। जीवनको अर्थ केवल जन्म अनि बाँचुन्जेल काम मात्रै नभएको उनको भनाइ छ। श्रेष्ठको जरामा अर्थ खोज्दै कला सोमबारदेखि चैत १८ गतेसम्म आदि मोक्षधाममा प्रदर्शनीमा राखिनेछ।"
पीडितको रकम फिर्ता गर्न प्रशासनको निर्देशन,"जाजरकोट : जाजरकोटको नलगाड नगरपालिका३ ले भूकम्पपीडितबाट दोस्रो किस्ता भुक्तानी सिफारिसका लागि दस्तुर नलिन जिल्ला प्रशासन कार्यालयले निर्देशन दिएको छ। वडा समितिले निर्णय नै गरेर प्रतिलाभग्राही एक हजार रुपैयाँ दस्तुर लिन थालेको समाचार आइतबार अन्नपूर्ण पोस्ट् दैनिकमा प्रकाशित भएपछि प्रशासन कार्यालयले जिल्लाका सातवटै स्थानीय तहलाई पत्राचार गरी कुनै पनि बाहनामा शुल्क नलिन र लिएको भए सम्बन्धित व्यक्तिलाई फिर्ता गर्न निर्देशन दिएको हो। भूकम्पबाट सिर्जना भएको मानवीय संकटको विषम् परिस्थितिमा पीडित नागरिकका लागि पनर्लाभका सेवाहरू प्रदान गर्दा शल्कदस्तर वा अन्य कनै नगदजिन्सी सहयोग लिनमाग गर्ने कार्य अमानवीय र गैरकाननी भएको भन्दै जिल्ला प्रशासन कार्यालय जाजरकोटले सबै पालिकालाई सचेत गराएको प्रशासकीय अधिकृत हरिश्चन्द्र शर्माले जानकारी दिए। अस्थायी आवास अनदान रकम वितरण गर्दा पयाउनपर्ने विधि र प्रक्रिया कार्यविधिले स्पष्ट रूपमा व्याख्या गरे पनि विभिन्न प्रपञ्च रचेर रकम संकलन गर्न खोज्न द:खद भएको बताउँदै प्रशासकीय अधिकृत शर्माले जिल्लाका सबै स्थानीय तहलाई आइतबारै पत्राचार गरिएको बताए। नलगाड नगरपालिकाको ३ नम्बर वडा कार्यालयले भूकम्पपीडितबाट एउटा टहरा बराबर एक हजार रुपैयाँ वडामा बुझाउनु पर्ने निर्णय गरेपछि लाभग्राही मारमा परेका थिए। अस्थायी आवासका लागि टहरा निर्माण गर्न सरकारले ५० हजार रुपैयाँ दिने निर्णय गरेको थियो। दुई किस्तामा दिइने उक्त रकममध्ये दोस्रो किस्ता लिन वडामा एक हजार रुपैयाँ तिर्नुपर्ने भएपछि पीडितहरू मर्कामा परेका थिए। नलगाड ३ का वडाध्यक्ष कौसीबहादुर विष्टले वडाका विद्यालय, स्वास्थ संस्थालगायत भौतिक संरचना पुनर्निर्माणका लागि प्रतिटहरा एक हजार रुपैयाँ रकम संकलन गर्ने निर्णय गरेको बताए। वडाध्यक्ष विष्टका अनुसार वडाले ३८ जनाबाट रकम संकलन गरी दोस्रो किस्ता भुक्तानीका लागि सिफारिस गरेको थियो। सो वडामा ६ सय ७४ लाभग्राही छन्। नगलगाड नगरपालिकामा ८ हजार ९७ र जिल्लाभर ४२ हजार ५ सय २४ लाभग्राही छन्। त्यसमध्ये ३७ हजार ४ सय ३४ ले पहिलो किस्ता रकम पाइसकेका छन्। अहिलेसम्म २९ हजार ५ सय २९ अस्थायी आवास बनिसकेको भए पनि उनीहरूले पाउनुपर्ने दोस्रो किस्तावापतको रकम भने पाउन सकेका छैनन्। विपद् पोर्टलमा इन्टी हुन नसक्दा दोस्रो किस्ता रोकिएको हो। हालसम्म जिल्लाभर करिब १० हजार लाभग्राहीको मात्र विपद पोर्टलमा इन्ट्री भएको स्थानीय प्रशासनले जनाएको छ।"
"किसानका गोष्ठी स्टार होटलमा होइन, खेतमा, बारीमा, बगैंचामा गर्नुपर्छ : ओली","काठमाडौं : नेकपा एमालेका अध्यक्ष केपी शर्मा ओलीले गोष्ठी र सेमिनारका नाममा सरकारले खर्च गरिरहेको भन्दै असन्तुष्ट व्यक्त गरेका छन्। बागमती प्रदेश कमिटीको दोस्रो बैठकलाई सम्बोधन गर्दै ओलीले गोष्ठी र सेमिनारका नाममा धुस्नु खर्च भएको दाबी गरेका हुन्। उनले किसान सम्बन्धी गोष्ठी स्टार होटलमा नभई गाउँमा हुनुपर्ने तर्क गरे। ओलीले सरकारले किसानसँगै खेतमा, बारीमा, बगैंचामा, गोठमा गोष्ठी गर्नुपर्ने धारणा राखे। अहिले सरकारको रिपोर्ट हेर्ने हो भने, गोष्ठी र सेमिनारमा यस्तो धुस्नु खर्च भएको छ, किसान सम्बन्धी गोष्ठी हुन्छन् स्टार होटलमा । त्यो त गाउँमा हुनुपर्ने गोष्ठी हो, बुद्धिजीवी गाउँमा जानुपर्ने हो किसान त यहाँ आउँदैनन्। गाउँमा गएर बुद्धिजीवीले गोष्ठी गर्नुपर्ने, सरकारले खर्च गाउँमा गर्नुपर्ने।ओलीले भने,सरकारले खर्च गाउँमा गर्नुपर्ने, खेतमा, बारीमा, बगैंचामा, गोठमा गोष्ठी गर्नुपर्दछ। गोष्ठीका नाममा कुनै गोष्ठी सुसम्पन्न हुन्छ अर्थोक केहि पनि हुँदैन। खर्च भव्य हुन्छ,गोष्ठी सुसम्पन्न हुन्छ अर्थोक केहि पनि हुँदैन। त्यस्ता खालका कुराका अर्थ हुँदैन। ओलीले हाम्रो कार्यशैली कस्तो गरिरहेका छौं त्यसतर्फ ध्यान दिनुपर्ने बताए। पूर्वप्रधानमन्त्री ओलीले विज्ञान प्रविधिले उपलब्ध गराएका सुविधा हरेक मानिसले पाउनुपर्ने धारणा राखे। उनले पुँजीवादीहरुले मानवअधिकारको उपहार गर्ने तर्क गरे। हरेक क्षेत्रका उपलब्धी राष्ट्रका टाढाबाठाले मात्रै नभई हरेक जनताले पाउनुपर्ने धारणा राखे। पुँजीवादीहरु मान्छे मारेका मारेइ हुन्छन् तर शान्तिको मन्त्र जपिरहने गरेको ओलीको भनाई छ।"
"राजनीतिमा छट्टुहरु हावी हुन थाले, घरभित्रको फोहोर सफा गर्नैपर्छ : गगन थापा","काठमाडौं : नेपाली कांग्रेसका महामन्त्री गगन थापाले पार्टीभित्र गति र मति भएको मानिस चाहिएको बताएका छन्। मंगलबार कांग्रेस नेता नवीन्द्रराज जोशीको तेस्रो स्मृति दिवसका अवसरमा आयोजित कार्यक्रममा बोल्दै सांसद थापाले राजनीतिमा छट्टुहरु हावी हुन थालेको टिप्पणी गरेका हुन्। नेपाली कांग्रेसभित्र हामीलाई यो बेला इमान्दार पनि, सँगसँगै योग्यताका निम्ति प्रयास गर्ने मानिस चाहिएको छ। तर राजनीतिमा विस्तारै कस्तो हुन्छ भने छट्टुहरु हावी हुन थाले, छट्टुहरु कस्तो हुन्छ भने आउँछ लटरपटर पार्छ, झुक्याउँछ, रंगरोगन गर्छ जान्छ। हामीलाई छट्टुहरु चाहिएको होइन, हामीलाई गति र मति दुवै भएको मान्छे चाहिएको हो। गति छ मति छैन, मति छ गति छैन। थापाले भने,हाम्रो घरभित्र फोहोर छ, हामीले हाम्रो घरभित्र फोहोर सफा गर्नैपर्छ। कार्पेटभित्र राखेर हुँदैन। पवित्र बनाउनै पर्छ, ठिक ढंगले लय पक्रनै पर्छ। उनले धैर्यता भएको मानिस आवश्यक रहेको उल्लेख छ। आफ्नो जीवनकालमा बदलियोस् भन्ने चाहना राखेको छ। नयाँ पुस्ताले चाडोभन्दा चाडो परिवर्तन होस् भन्ने चाहेको छ। त्यसलाई चाहनालाई उत्तेजनाको राजनीति गर्नेले दुरुपयोग गर्ने गरेका छन्। त्यसलाई चेतनाको राजनीतिले पक्रनुपर्नेछ। उनले आफूलाई बदल्न चिन्तन र अध्ययन गर्नुपर्ने धारणा राखे। थापाले कांग्रेसभित्रको गुटगत प्रतिस्पर्धा र शक्ति संघर्षले कोर विषय नै हराउने गरेको दाबी गरे। उनले केहि राम्रो गरौं भन्दाभन्दै गुटका कारण कोर कुरा हराउने स्पष्ट पारे। प्रजातन्त्र र लोकतन्त्रमा विश्वास गर्छु भनेर मात्र नहुने भन्दै थापाले कहिलेकाहि शक्ति संघर्ष हुने बताए। थापाले नवीन्द्रराज जोशी लामो रेसको खेलाडी रहेको भन्दै स्मरण गरे।"
कोशी प्रदेशमा एमाले नेतृत्वको सरकार बन्छ : वरिष्ठ उपाध्यक्ष पोखरेल,"उदयपुर : नेकपा एमालेका वरिष्ठ उपाध्यक्ष ईश्वर पोखरेलले कोशी प्रदेशमा एमाले नेतृत्वको सरकार बन्ने दाबी गरेका छन्। नेकपा एमाले उदयपुरका नवौं जिल्ला अधिवेशनलाई सम्बोधन गर्न सदरमुकाम गाईघाट आइपुगेको पोखरेलले मंगलबार प्रेस चौतारीले आयोजना गरेको पत्रकार भेटघाटमा संवैधानिक जटिलतालाई चिर्दै एमाले नेतृत्वको सरकार बन्ने दाबी गरेका हुन्। उनले नयाँ समीकरणसँगै सात वटै प्रदेश सरकारहरु फेरबदल हुने बताए। पुर्व उपप्रधानमन्त्रीसमेत रहेका पोखरेलले मुलुकको समृद्धि हासिल गर्न र नेकपा एमालेको संकल्प गरेको समृद्ध नेपाल सुखी नेपालीको लक्ष्य पूरा गर्न नयाँ समीकरणको सरकार बनेको स्पष्ट पारे। उनले भने, एमालेको लक्ष्य मिसन २०८४ मा बहुमतको सरकार बनाएर पूरा गर्ने हो त्यसका लागि नयाँ समीकरण बनाउन हामीले ठानेउ। नयाँ गठबन्धन मुलुकको समृद्धिका लागि सकारात्मक सन्देश रहेको बताए। पोखरेलले नयाँ समिकरणमा को प्रधानमन्त्री कति समयका लागि बन्ने र एमालेले राम्रा मन्त्रालय किन नलिएको भन्ने भन्दापनि मुलुकलाई सकारात्मक दिशाबाट अघि बढाउन एमालेले लचकता अपनाएको धारणा राखे। पोखरेलले तत्कालको परिस्थितिमा वाम गठबन्धन र समाजवादी मोर्चामा सहभागी हुने एमालेको कुनै ठोस योजना र कल्पना नरहेको बताए। उनले भने, अघिल्लो गठबन्धन एमाले सिध्याउने खेलमा रहेकाले त्यसलाई जसरी पनि तोड्नु पर्छ भन्ने हाम्रो मत थियो जुन पूरा भयो।"
"परराष्ट्रमन्त्री श्रेष्ठ र चिनियाँ समकक्षी यीबीच भेटवार्ता, चीनका परियोजनालाई अघि बढाइने",काठमाडौं : उपप्रधान तथा परराष्ट्रमन्त्री नारायणकाजी श्रेष्ठ र चिनियाँ समकक्षी वाङ यीबीच मंगलबार भेटवार्ता भएको छ। चीन भ्रमणमा रहेका परराष्ट्रमन्त्री श्रेष्ठ र चीनका विदेशमन्त्री वाङबीच बेइजिङमा द्विपक्षीय सम्बन्धको समीक्षा भएको परराष्ट्र मन्त्रालयले जनाएको छ। परराष्ट्र मन्त्रालयका अनुसार दुई नेताबीचको भेटमा नेपालमा चीनले अघि बढाएका परियोजना कार्यान्वयनलाई द्रुत रूपमा अघि बढाउने सहमति भएको छ। उनीहरुले द्विपक्षीय सम्बन्धको अवस्थाको मूल्याङ्कन गर्दै सम्बन्धलाई थप उचाइमा पुर्याउन मिलेर काम गर्ने प्रतिबद्धता व्यक्त गरेका छन्। बैठकमा चीन र नेपालका अन्य उच्च अधिकारीहरु समेत थिए। उपप्रधानमन्त्री एवं परराष्ट्रमन्त्री श्रेष्ठ चिनियाँ समकक्षी वाङ यीको मैत्रीपूर्ण निमन्त्रणामा चीन भ्रमणमा गएका हुन्। चीनमा रहँदा उपप्रधानमन्त्री श्रेष्ठले चिनियाँ समकक्षी तथा बेइजिङ र अन्य प्रान्तहरुमा चीनका उच्चस्तरका विभिन्न व्यक्तित्वसँग भेट गर्ने कार्यक्रम छ। नयाँ सत्ता समीकरण बनेसँगै परराष्ट्रमन्त्री श्रेष्ठ चीन गएका हुन्।
"कांग्रेसलाई जनताले नै सत्तामा पुर्याउँछन्, हतार नगरौं : प्रदिप पौडेल","काठमाडौं : नेपाली कांग्रेसका नेता प्रदिप पौडेलले कांग्रेसका लागि सत्ता ठूलो नभएको बताएका छन्। मंगलबार कांग्रेस नेता नवीन्द्रराज जोशीको तेस्रो स्मृति दिवसका अवसरमा आयोजित कार्यक्रममा बोल्दै नेता पौडेलले सत्तामा जान कांग्रेसले हतार गर्न नहुने बताएका हुन्। 'कांग्रेसका लागि सत्ता ठूलो कुरा होइन। पर्खेरमा बसौं। नेपाली कांग्रेसलाई यो देशले आफै सत्तामा पुर्याउँछ,'उनले भने,' त्यसका लागि हतार नगरौं।' नेता पौडेलले नयाँ गठबन्धन आफै सिद्धिने दावी गरे। उनले भने,'अहिले जुन गठबन्धन बनेको छ। यो चीरस्थायी हुँदैन। उहाँहरूले आआफूबीचमा झगडा गरेर यो गठबन्धन समाप्त गर्नुहुनेछ।' नेपाली कांग्रेस सत्तामा जाँदैगर्दा किन जाने हो ? के गर्न जाने हो? कुन कुन क्षेत्रमा कसरी काम गर्ने भन्ने विषयमा स्पष्ट हुनुपर्नेमा उनले जोड दिए। मुलुकमा देखिएका समस्याहरूलाई समाधान गर्न सके मात्रै पार्टीलाई अगाडि बढाउन सकिने बताए। उनले नेपालको लोकतन्त्रिक आन्दोलनमाथि देखिएका खतराविरुद्ध लड्न नविन्द्रराज जोशीजस्तै अटल भएर लाग्नुपर्नेमा जोड दिए। लोकतन्त्रको व्यवस्थालाई संस्थागत गर्ने सवालमा र समस्या अन्त्यका लागि कांग्रेस सदैव तयार रहने उनको भनाइ छ।"
"अहिले वामपन्थी एकता हुन सक्दैन, पार्टीलाई बलियो बनाउनुपर्छ : ओली",काठमाडौं : नेकपा एमालेका अध्यक्ष केपी शर्मा ओलीले अहिले वामपन्थी एकता हुन नसक्ने बताएका छन्। पार्टी कार्यालय च्यासलमा मंगलबार आयोजित नेकपा एमाले बागमती प्रदेश कमिटीको दोस्रो पूर्ण बैठकमा ओलीले अहिले पार्टीलाई बलियो बनाउँदै लैजानुपर्ने भन्दै वामपन्थी एकता हुन नसक्ने दाबी गरेका हुन्। आफ्नै नेतृत्वमा कम्युनिष्ट पार्टी एकताबद्ध गरेको स्मरण गर्दै केहि मान्छेलाई सह्य नभएर त्यसलाई परित्याग गरेको उनको भनाई छ। माधव नेपाललाई लक्षित गर्दै ओलीले कम्युनिष्ट एकता अपच भएकै कारण केहि व्यक्तिले पार्टीलाई समेत फुटाएको धारणा राखे। उनले एमालेलाई मजबुद बनाउनुपर्ने अवस्थामा कांग्रेसका पछि लागेकालाई पार्टी एकताका लागि प्रणाम गर्न नसकिने स्पष्ट पारे। ओलीले नेकपा एमालेको विरुद्धमा झुटो बोलेर र बेइमानी गरेर कांग्रेसले नै गालीको कुटिर उद्योग चलाएको आरोप लगाए। कांग्रेसका महामन्त्री विश्वप्रकाश शर्मालाई लक्षित गर्दै उनले भने कांग्रेसले गालीको कुटिर उद्योग चलाइरहेको बताए। ओलीले लोकतन्त्रका नाममा पार्टीभित्र अराजक गतिविधि नगर्न नेता कार्यकर्तालाई निर्देशन दिए।
व्यवसायीलाई भौतिक पूर्वाधार मन्त्री महासेठको ढाडस : पैसा अभावले योजना रोकिन्न,"उदयपुर : उपप्रधान एवम् भौतिक पुर्वाधार मन्त्री रघुवीर महासेठले पैसा कारण योजनाका कामहरु नरोकिने बताएका छन्। नेकपा एमाले उदयपुरको नवौँ जिल्ला अधिवेशनलाई सम्बोधन गर्दै मन्त्री महासेठले अब पैसाका कारण कुनै पनि योजनाहरु नरोकिने बताएका हुन्। राज्यको ढुकुटी रित्तिएका कारण व्यवसायीहरुले यसअघि योजनाको काम ठप्प पारेको विषय स्वीकार गर्दै उनले एमाले सरकारमा सहभागी हुन साथ मुलुकको अर्थतन्त्रमा व्यापक सुधार हुन थालेको बताए। यसअघि ठेकेदार कम्पनीले काम सम्पन्न भईसक्दा पनि भुक्तानी हुन सकेको थिएन, उपप्रधानमन्त्री महासेठले भने, वर्तमान सरकारको चासो भौतिक पुर्वाधार निर्माणमा नै भएकाले काम गर्ने कुनै पनि व्यवसायीले भुक्तानीमा अल्झन खेप्नु पर्दैन। उनले देशको आर्थिक समृद्धिका लागि अहिलेको गठबन्धन सरकार भएको स्पष्ट पारे। नेकपा एमालेका केन्द्रिय कमिटीका सचिवसमेत रहेका महासेठले एमालेका कारण देश संकटबाट जोगिएको दाबी गरे। उनले मुलुकको हितका लागि जनताको भावनाअनुसार अहिलेको सत्ता समीकरण भएको स्पष्ट पारे।"
"नेप्से परिसूचक १० अंकले बढ्यो , कारोबार रकम घट्यो","काठमाडौं : नेप्से परिसूचक दोहोरो अंकले बढेको छ। अघिल्लो कारोबार दिन सोमबार नेप्से परिसूचक १७०१ अंकले घटेर २०३१५५ विन्दुमा कायम भएको थियो। नेप्से परिसूचक १०१४ अंकले बढेर २०४१७० विन्दुमा अडिएको छ। सेन्सेडिभ इण्डेक्स ०८६ अंकले बढेर ३६१६३ विन्दुमा कायम भएको हो। यसदिन ३१० कम्पनीको ६८ लाख ४२ हजार ३९२ कित्ता सेयर २ अर्ब ३५ करोड ४३ लाख ४८ हजार ५०३ रुपैयाँमा खरिदबिक्री भए। अघिल्लो दिन सोमबार २ अर्ब ४८ करोड मूल्य बराबरको सेयर कारोबार भएको थियो। दोहोरो अंकले बढेको बजारमा दुई कम्पनीको मूल्य सकारात्मक सर्किट लेभलमा कारोबा भयो। डोल्टी पावर र सर्वोत्तम सिमेन्टको सेयर मूल्य सकारात्मक सर्किट लेभलमा कारोबार भएको हो। वीन नेपाल लघुवित्त वित्तीयको ९४३ प्रतिशतले बढ्दा पिपुल्स पावरको ७७३,थ्री स्टर हाइड्रोपावरको ६७६ प्रतिशतले बढ्यो। कारोबार रकमका आधारमा शिवम सिमेन्ट शीर्षस्थानमा रह्यो। सो कम्पनीको ९ करोड ३१ लाख मूल्य बराबरको सेयर कारोबार भयो। सोनापुरको ८ करोड,जोशी हाइड्रोपावरको ८ करोड २९ लाख,गुराँस फाइनान्स ८करोड,हिमालयन रिइन्स्योरेन्सको ६ करोड मूल्य बराबरको सेयर कारोबार भयो। तीन समूहको उपसूचकबाहेक अन्यको सूचक सकारात्मक देखिएका छन्। यसदिन अनु एण्ड प्रो समूहको उपसूचक सर्वाधिक २११ प्रतिशतले बढेको छ।"
मिश्रित निर्वाचन प्रणाली को दोष के हो ?,"नेपालको राजनीतिमा अस्थिर सरकार वा अस्थिर गठबन्धनको दोष सजिलैसँग सतहीरुपमा अलिकति पनि विचार नगरिकन प्रतिनिधि सभाको मिश्रित निर्वाचन प्रणालीमाथि थोपरेर आफ्नो बौद्धिकता प्रदर्शन गर्न हतारिने गरेको देखिन्छ। यसरी हतारमा झट्ट बोल्दा वा लेख्दा यसले समाजमा कस्तो दूरगामी मनोवैज्ञानिक, सामाजिक र राजनीतिक असर परिरहेको छ, त्यसबारेमा गम्भीर विचार गर्न क्षणिक पनि ध्यान नदिने अर्को गल्ति पनि सँगसँगै गरेको देखिन्छ। केही मानिसहरुका अवगुणहरु लुकाउने, केही मानिसहरुका कमजोरीहरुलाई ढाकछोप गर्ने, केही मानिसहरुका अस्थिर र विचलित मानसिकतामा पर्दा लगाउने, सहमति र सहकार्यको संस्कृतिलाई आत्मसात् नगर्ने प्रवृतिलाई चोख्याउने र केही मानिसहरुका नियोजित र गुप्त स्वार्थहरु सिद्ध गर्ने गलत प्रयत्नहरुलाई वैधानिकता दिने मतियार कुनै पनि प्रकारको निर्वाचन प्रणाली कसरी हुन सक्छ र ? अहिलेको तरल अवस्थामा देखिने र नदेखिने सबै प्रकारका षड्यन्त्रहरुबाट हामी सबै चनाखो र सजग हुनु आवश्यक छ। दोष मिश्रित निर्वाचन प्रणालीको होइन, दोष चरम अस्थिर मानसिकता र गुप्त प्रलोभनको हो। दोष मिश्रित निर्वाचन प्रणालीको होइन, दोष मिश्रित निर्वाचन प्रणालीको पवित्र उद्देश्यहरु र असल विशेषताहरु विपरीत यसको चरम दुरुपयोग गर्ने कर्ताहरु र कर्महरुको हो। संसारमा गुण नै गुण भएको र अलिकति पनि अवगुण नभएको कुनै यस्तो निर्वाचन प्रणाली छ र ? निर्वाचन प्रणालीमा भएको गुणहरुलाई अवलम्बन गर्दै र यसमा भएका कमिकमजोरी र दोषहरुलाई सुधार गर्दै अगाडि बढ्नु बुद्धिमानी हुनेछ। सबै निर्वाचन प्रणालीमा गुणहरु र दोषहरु हुन्छन्। सबै निर्वाचन प्रणालीका आआफ्नै विशेषता र उद्देश्यहरु हुन्छन्। निर्वाचन प्रणालीलाई स्वीकार गर्दा नै यसका गुणहरु, दोषहरु, विशेषताहरु र उद्देश्यहरुलाई पनि सँगसँगै स्वीकार गरिएका हुन्छन्। देशको राजनीतिमा वा गठबन्धनमा वा विभिन्न राजनीतिक दलहरुमा वा संवैधानिक प्रक्रियाहरुमा समस्या आउँदा हरेक पटक निर्वाचन प्रणाली फेर्ने हो भने यसले देशको कस्तो भविष्यको भविष्यवाणी गर्छ ? एकछिन गम्भीर भएर सोचौं। नेपालमा अहिले दुई सदनात्मक (प्रतिनिधि सभा र राष्ट्रिय सभा) संसदीय व्यवस्था रहेको छ। आजको दिनसम्म यो संवैधानिक यथार्थ हो। के प्रतिनिधि सभाबाट मिश्रित निर्वाचन प्रणाली हटाएर प्रतिनिधि सभा सदस्यको चयन प्रत्यक्ष निर्वाचन प्रणालीबाट गर्दैमा प्रतिनिधि सभामा एउटा दलको मात्रै बहुमत आउने, सरकार स्थिर हुने, गठबन्धन स्थिर हुने वा देशको राजनीतिमा वा गठबन्धनमा, संवैधानिक प्रक्रियाहरुमा समस्याहरु नआउने हुन्छ र ? यसको ग्यारेन्टी कसले गर्न सक्छ ?"
एमालेलाई कसैको बैशाखी आवश्यक पर्दैन : पूर्वमुख्यमन्त्री राई,उदयपुर : नेकपा एमालेका स्थायी कमिटी सदस्य शेरधन राईले मिसन ८४ मा एमालेले कसैको बैशाखी र गठबन्धनमा निर्भर नरहने बताएका छन् । नेकपा एमाले उदयपुरको नवौँ जिल्ला अधिवेशनलाई सम्बोधन गर्दै राईले आगामी तीन वर्ष नेकपा एमालेको मिसन ८४ को वर्ष भएकाले यसबीचमा जनताको कामलाई तीव्रता दिने बताएका हुन् । पूर्वमुख्यमन्त्री राईले जनता बिनाको नेता र पार्टी नहुने भएकाले जनताका आवश्यकतालाई मिहीन ढंगले अध्ययन गर्दै विश्वास जित्ने बताए । उनले मुलुकको समृद्धि र अर्थतन्त्र एमालेबाहेक दलबाट सफलता नहुने भएकाले ८४ मा एमाले एकल बहुमतको सरकार बनाउने अभियानमा अहिलेदेखि नै लागि परेको बताए । कोशी प्रदेशका संस्थापक मुख्यमन्त्री समेत रहेका राईले एमाले नेतृत्वको सरकारले मुलुकको विकासमा उल्लेखिय प्रगति हासिल गरेको बताए ।
"अर्थमन्त्रीसँग एआईआईबीले भन्यो  नेपाल हाम्रो उच्च प्राथमिकतामा छ,लगानी बढाउँछौं","काठमाडौं : एसियाली पूर्वाधार लगानी बैंक (एआईआईबी) ले नेपाल आफ्नो उच्च प्राथमिकतामा रहेको जनाएको छ । नेपाल भ्रमणमा रहेको एआईआईबीको उच्चस्तरीय प्रतिनिधि मण्डलले अर्थमन्त्री वर्षमान पुन अनन्तसँग शिष्टाचार भेट गरेको थियो । भेटका क्रममा मन्त्री पुनले पूर्वाधार विकाससहित अन्य आयोजनामा लगानी बढाउन आग्रह गरेका थिए । जवाफमा प्रतिनिधि मण्डलको नेतृत्व गरेका एआईआईबी निर्देशक आरएमपी रथनायकेसहितले टोलीका सदस्यहरूले नेपाल बैंकको उच्च प्राथमिकतामा रहेको बताएका थिए । रथनायकेले नेपालको नीतिगत सुधार तथा विकास प्रयास सराहनीय रहेको उल्लेख गरे । उनले नेपाललाई एआईआईबीले प्राथमिकतामा राखेको भन्दै आगामी दिनमा उपलब्धताका आधारमा नेपालमा लगानी बढाउँदै लैजाने नीति लिइएको उल्लेख गरे। ५० प्रतिशत पुँजी निजी क्षेत्रको साझेदारीमा परिचालन गर्ने एआईआईबीको नीतिअनुसार नेपालको निजी क्षेत्रसँगको साझेदारीमा काम गर्न मन्त्री पुनले आग्रह गरेका थिए । रथनायेकेले बहुवर्षीय आयोजनाहरूको छनोट गरी निजी क्षेत्रसँग सहकार्य गर्न सकिने औंल्याए । मन्त्री पुनले आगामी वैशाखमा हुने तेस्रो लगानी सम्मेलनमा सहभागिताका लागि निम्ता दिए । रथनायेकेले सम्मेलनमा उच्चस्तरबाट सहभागिता जनाइने जानकारी दिए । मन्त्री पुनले नेपालसहित मध्यम आर्थिक अवस्था भएका विकासोन्मुख मुलुकका लागि सहुलियतपूर्ण कर्जाको व्यवस्था गर्न टोलीसँग आग्रह गरेका छन् । एआईआईबीको ब्याजदर तुलनात्मक रुपमा महंगो भएकाले नेपालले अपेक्षित रुपमा ऋण लिन नसकेको उनको भनाइ थियो । मन्त्री पुनले नेपाल एआईआईबीको संस्थापक सदस्य भए पनि महंगो ब्याजदरका कारण सोचेजति लाभ लिन नसकेको स्पष्ट गरे । नेपालमा पूर्वाधार विकासमा धेरै काम गर्न काँकी रहेकाले सहुलियतपूर्ण ऋण जरुरी हुने मन्त्री पुनले बताए । सरकारले पूर्वाधार विकासलाई उच्च प्राथमिकतामा राखेको भन्दै आन्तरिक श्रोतको सीमितताका कारण बाह्य श्रोत जुटाउन आवश्यक रहेको उनले स्पष्ट गरे । पुनले पूर्वाधार विकाससहित जलविद्युत,पर्यटन र सूचना प्रविधिजस्ता तुलनात्मक लाभका क्षेत्रमा लगानी गर्न टोलीलाई आग्रह गरे । जलविद्युतका लागि क्षेत्रीय बजारको सुनिश्चितता भएकाले सो क्षेत्र लगानीका लागि आकर्षक रहेको पुनले औंल्याए । प्रधानमन्त्री पुष्पकमल दाहाल प्रचण्डको भ्रमणका क्रममा भारतसँग १० हजार मेगावाट विद्युत निर्यात गर्ने सहमति भएको जानकारी दिँदै उनले बजारको समस्या नरहेको स्पष्ट गरे । यस्तै बंगलादेशसँग पनि विद्युत व्यापार सम्झौता भएको र ४० मेगावाट बिजुली छिट्टै बंगलादेश निर्यात गर्न लागिएको बताए । आगामी सन् २०२६ मा नेपालले सहश्राब्दी विकास लक्ष्य हासिल गर्नैपर्ने भन्दै उनले उक्त लक्ष्य छुन नेपालमा लगानी विविधिकरण गर्न उनको आग्रह थियो । यस्तै नेपालले विकास आयोजनामा जलवायु वित्तको परिचालन गर्ने सोच बनाइएकाले त्यसका लागि समेत सहयोग गर्न मन्त्री पुनले भने । देशभित्र र बाहिरको समेत निजी क्षेत्रलाई लगानीका लागि थप विश्वासको वातावरण निर्माण गर्न विद्यमान कानूनमा सुधार गर्र्दै लैजाने प्रतिबद्धता मन्त्री पुनको थियो । एआईआईबीको दक्षिण कोरियाली कम्पनी प्रमुख लगानीकर्ता रहेको २ सय १६ मेगावाटको निर्माणाधीन माथिल्लो त्रिशुली१ जलविद्युत आयोजनामा ४० मिलियन अमेरिकी डलर बराबरको लगानी छ । यस्तै लुम्बिनी र कर्णाली प्रदेशमा निर्माणाधीन केही विद्युत प्रसारण लाइनमा पनि एआईआईबीले लगानी गरेको छ ।"
"गठबन्धनलाई आधार मानेर पार्टी एक हुने हल्ला चलेका छन्, तर एमाले त्यो पक्षमा छैन : वरिष्ठ उपाध्यक्ष पोखरेल","उदयपुर : नेकपा एमालेका वरिष्ठ उपाध्यक्ष ईश्वर पोखरेलले तत्काल वामपन्थी पार्टी एक हुने अवस्था नरहेको बताएका छन्। नेकपा एमाले उदयपुरको नवौँ जिल्ला अधिवेशनको उद्घाटन गर्दै पोखरेलले अहिलेको अवस्थामा पार्टी एक बनाउने पक्षमा एमाले नरहेको स्पष्ट पारेका हुन्। अहिलेको गठबन्धनलाई आधार मानेर केहिले पार्टी एक हुन्छ भन्ने हल्ला गरेका छन्, त्यस विषयमा एमालेको कुनै सोच छैन, नयाँ गठबन्धन मुलुकको हितका लागि मात्र हो त्यति बुझ्नुस्। उनले भने, व्यक्तिगत हिसाबले एकल मान्छेहरु पार्टीमा आउन सक्छन्, तर यसको मतलब पार्टी नै एक हुने हो भन्ने हैन। उनले यो गठबन्धन मुलुकको समृद्धि र हितमा रहेको बताए। समाजवादी मोर्चा र वाम गठबन्धन अहिले आवश्यकता र त्यसको अर्थ पनि छैन। पोखरेलले भने, यो गठबन्धन मुलुकको समृद्धि र हितमा हो। विगतको गठबन्धन एमालेलाई जसरी पनि सिध्याउने षडयन्त्रपूर्ण ढङ्गबाट बढेकाले नयाँ गठबन्धनको परिकल्पना गरेको हो, यो गठबन्धन राष्ट्रिय हित, स्वाभिमान, समृद्धिका लागि हो। नयाँ गठबन्धनले मुलुकमा नयाँ खालको राजनैतिक समीकरण प्रारम्भ भएको बताए। उनले अहिलेको सत्ता गठबन्धनलाई देश बनाउने सपनाहरुलाई साकार पार्न महत्वपूर्ण कामको थालनी भएको र यसलाई जोगाएर अगाडि बढ्नु सत्ता साझेदार दलहरुको आवश्यकता रहेको बताए। वरिष्ठ उपाध्यक्ष पोखरेलले आर्थिक विकास र समृद्धिको अभियान बीचैमा अलपत्र भएर लथालिङ्ग भएको अवस्थामा अहिलेको सरकार निर्माण गरिएकोले अब देशले राजनैतिक निकास पाउने र विकासले फड्को मार्ने दाबी गरे। उनले यहि गठबन्धनबाट एमालेले मिसन २०८४ को लक्ष्य हासिल गर्ने बताए। उनले नयाँ समिकरणसँगै सात वटै प्रदेश सरकारहरु फेरबदल हुने बताए। पूर्वउपप्रधानमन्त्रीसमेत रहेका पोखरेलले मुलुकको समृद्धि हासिल गर्न र नेकपा एमालेको संकल्प गरेको समृद्ध नेपाल सुखी नेपालीको लक्ष्य पूरा गर्न नयाँ समीकरणको सरकार बनेको स्पष्ट पारे। पोखरेलले नयाँ समीकरणमा को प्रधानमन्त्री कति समयका लागि बन्ने र एमालेले राम्रा मन्त्रालय किन नलिएको भन्ने भन्दापनि मुलुकलाई सकारात्मक दिशाबाट अघि बढाउन एमालेले लचकता अपनाएको बताए। उनले नयाँ समिकरणका लागि प्रधानमन्त्री आलोपालो भन्ने कहि कतै सहमति नभएको स्पष्ट पारे।"
कोशी प्रदेश सरकारको बैठक पहिलो पटक धनकुटामा,"धनकुटा : कोशी प्रदेश सरकारको मन्त्रिपरिषद् बैठक पहिलो पटक धनकुटामा बसेको छ। मंगलबार धनकुटास्थित मुख्यमन्त्री तथा मन्त्रिपरिषद्को सम्पर्क कार्यालयमा बैठक बसेको हो। मन्त्रिपरिषद्को बैठकले महत्वपूर्ण तीनवटा निर्णय गरेको कोशी प्रदेश सरकारका प्रवक्ता तथा आन्तरिक मामिला तथा कानुन मन्त्री शमशेर राईले बताए। मन्त्री राईले प्रदेशका सम्पूर्ण कार्यालयहरूले मायाको चिनो तथा उपहारहरू प्रदानको लागि प्रदेश भित्रै उत्पादन भएको वस्तुहरूलाई उपहार तथा चिनोका रुपमा प्रदान गर्न सबै कार्यालयहरूलाई कोशी प्रदेश सरकारको तर्फबाट पत्राचार गर्ने, किरातीहरूको धार्मिक आस्थाको केन्द्रका रुपमा रहेको खुवालुङलाई धार्मिक तथा सांस्कृतिक पर्यटकीय स्थलका रुपमा विकास गर्ने र कोशी प्रदेश सरकारको मन्त्रिपरिषद्को बैठक हरेक महिनाको एक पटक धनकुटामा बस्ने निर्णय गरेको बताए। २०७६ वैशाख २९ गते तत्कालीन मुख्यमन्त्री शेरधन राईले धनकुटामा मुख्यमन्त्रीको सम्पर्क कार्यालय स्थापना गरेका थिए। तर सम्पर्क कार्यालय स्थापना गरेको लामो समय बित्दा समेत एक पटक पनि धनकुटामा बैठक बसेको थिएन। मुख्यमन्त्रीका रुपमा कार्की नियुक्ति भएसँगै धनकुटामा मन्त्रिपरिषद्को बैठक बसेको हो।"
चेतनदीप अयडीको हत्यामा संलग्न भएको आरोपमा १२ जना पक्राउ,"बाजुरा : चेतनदीप अयडीको हत्यामा संलग्न भएको आरोपमा १२ जना सोमबार पक्राउ परेका छन् । अनेरास्ववियुका केन्द्रिय सचिवालय सदस्य तथा सुदूरपश्चिम विश्वविद्यालय तत्कालीन अध्यक्ष ३२ वर्षीय अयडीको हत्यामा संलग्न भएको आरोपमा फरार १२ जना पक्राउ परेका हुन्। ०७९ मंसिर ४ गते सम्पन्न प्रतिनिधि सभा र प्रदेश सभाको निर्वाचनमा त्रिवेणी नपारपालिका ७ को नाटेश्वरी आधारभुत विद्यालय दम्था मतदान केन्द्रको विवादलाई लिएर नेपाली कांग्रेसका कार्यकर्ताहरूले चेतनदिप अयडीको घरमै गएर कुटपिट गरेर हत्या गरेको पीडित पक्षको आरोप छ । घटनाका आरोपमा नर अयडीलाई अनेरास्ववियु र राष्ट्रिय युवा संघ बाजुराका युवाहरूले गिरफ्तार गरी प्रहरीलाई बुझाएको युवा संघ बाजुराका अध्यक्ष मिलन अयडीले बताए । अन्य ११ जनालाई प्रहरीले गोप्य सूचनाका आधारमा गिरफ्तार गरिएको प्रहरी निरीक्षक भण्डारीले जानकारी दिए । मंसिर ४ गते जिल्लाको त्रिवेणी नगरपालिका७ मा कुटपिटबाट ३२ वर्षीय ऐडीको हत्या गरिएको थियो । घटनामा विभत्स हत्या आरोपमा चेतनका बुबा गगने अयडीले २४ जनाविरुद्ध मुद्दा दायर गरेको छ । उनीहरुमध्ये मिति २०८० मंसिर १९ गते सर्वच्च अदालतको आदेशअनुसार शेरबहादुर अयडी, खेमराज अयडी, सागर अयडी र धनराज थापालाई पूर्वक्षका लागि जिल्ला कारागार बाजुरा पठाउन आदेश दिएको थियो। यसैगरी रुपा चौधरी, विनोद अयडी,चक्र अयडी, जुद्ध अयडी, भुपाल अयडी, र रनसिहं अयडीलाई साधारण तारिकमा रिहा गर्न आदेश दिएको थियो । त्यस्तै मिति २०८० चैत्र ८ गते जिल्ला अदालत बाजुराको आदेशमा रतन अयडीलाई साधारण तारिकमा छा्ड्न आदेश दिएको थियो भने निरज अयडीलाई तीन लाख धरौटीसहित तारिकमा छोड्न आदेश दिएको जिल्ला प्रहरी कार्यालयका सूचना अधिकारी दानसिंह भण्डारीले बताए । चैत्र १२ गते गिरफ्तार परेका १२ जनाको बाजुरा जिल्ला अदालतमा बयान सुरु भएको प्रहरी निरिक्षक भण्डारीले बताए।"
योजना आयोगलाई प्रधानमन्त्रीको निर्देशन : विद्यमान समस्या समाधान गर्नेगरी योजना तयार गर्नू,"काठमाडौं : प्रधानमन्त्री पुष्पकमल दाहाल प्रचण्डले उत्पादन वृद्धि र रोजगारी प्रवर्द्धन हुनेगरी नयाँ कार्यक्रम प्रस्तुत गर्न राष्ट्रिय योजना आयोगलाई निर्देशन दिएका छन्। प्रधानमन्त्री कार्यालयमा सोमबार राष्ट्रिय योजना आयोगका नवनियुक्त सदस्यहरूलाई बोलाएर प्रधानमन्त्री प्रचण्डले विद्यमान समस्या समाधान गर्नेगरी योजना तयार गर्नुपर्नेमा जोड दिएका हुन्। उत्पादन र रोजगारी न्यून हुनु देशको प्रमुख समस्या भएको उल्लेख गर्दै प्रधानमन्त्री प्रचण्डले अर्थतन्त्रको हरेक क्षेत्रमा समस्या देखापर्ने,एक क्षेत्रको समस्या समाधान गर्न खोज्दा अर्को क्षेत्रमा समस्या झन् बल्झिने अवस्थालाई सम्बोधन गर्न जरूरी रहेको बताए। प्रधानमन्त्रीले भने,'आयोगले सरकारको थिङ्क ट्याङ्कका रूपमा निर्वाह गर्नुपर्ने भूमिकालाई अझ प्रभावकारी बनाउने छ भन्ने विश्वास लिएको छु।आगामी दिनमा योजनाहरू प्रभावकारी एवं तथ्यमा आधारित हुनेछन् ।' उनले तथ्याङ्क प्रणालीलाई सुदृढ तुल्याई तथ्यमा आधारित नीति निर्माणमा ध्यान दिन दिर्नेशन दिए। नयाँ टिमले राष्ट्रिय योजना आयोगको कामकारवाहीलाई अझ प्रभावकारी ढङ्गले अघि बढाउनपर्ने उनको भनाइ छ। प्रधानमन्त्री प्रचण्डले भने,'यसबाट योजना निर्माण,अध्ययनअनुसन्धान र विकासनिर्माणका आयोजनाहरूको कार्यान्वयनलाई सहजीकरण गर्ने दिशामा गति पैदा गर्नेछ ।' उनले सोह्रौं योजनाको कार्यान्वयन अन्तिम चरणमा पुगेका योजनालाई अन्तिमरूप दिने प्रक्रिया अघि बढाउन र योजनामा प्रस्ताव गरिएका रणनीति र कार्यक्रमहरूलाई आगामी वर्षको बजेट निर्माणको क्रममा समावेश गर्न आयोगलाई सुझाव दिए। सोह्रौं योजनाले प्रमुख रूपमा देशभित्र उत्पादन र रोजगारी बढाउने दिशामा नयाँ खालका नतिजामूलक कार्यक्रमलाई अघि बढाउनुपर्नेमा जोड दिए। 'हामीले अब निर्माण गर्ने पूर्वाधारले कुन हदसम्म उत्पादन र रोजगारी बढाउन सहयोग पुर्याउँछ, त्यसको आधारमा मात्र पूर्वाधारका आयोजना छनोट गरी कार्यान्वयनमा लैजानुपर्छ,'प्रधानमन्त्रीले भने।"
अर्थतन्त्रमा योगदान दिने श्रमिकलाई विमानस्थलमा अभद्र व्यवहार नगर्नू : गृहमन्त्री,"काठमाडौं : उपप्रधान एवं गृहमन्त्री रवि लामिछानेले श्रमिकलाई विमानस्थलमा जाँदाआउँदा गरिने अमर्यादित र अभद्र व्यवहार नगर्न निर्देशन दिएका छन्। मंगलबार बिहान अध्यागमन विभाग कार्यालयमा उनले रेमिट्यान्स पठाएर देशको अर्थतन्त्रमा योगदान दिने श्रमिकलाई अनावश्यक दुःख, कष्ट र हैरानी दिने प्रवृत्ति तत्काल सुधार्न अध्यागमनका कर्मचारीलाई आग्रह गरेका हुन्। सहानुभूतिसहित सकारात्मक व्यवहार गरी आजैबाट सेवाग्राहीलाई परिवर्तनको अनुभूति गराउनु होला। गृहमन्त्री लामिछानेले भने,विदेशीका लागि अध्यागमन देशको मुहार हो। मुहार नराम्रो हुँदा देशप्रति नै सकारात्मक धारणा बन्दैन। अध्यागमन सुधारका योजना ल्याउनुस्। तपाईंका योजनामा मन्त्रालयले सक्दो सहयोग गर्छ। म निर्देशन होइन सहकार्यमा विश्वास गर्छु। उनले केही खराब मान्छेका कारण धेरै इमान्दारले दोष पाउने गरेको दाबी गरे। लामिछानेले भने,केही खराब मान्छेका कारण धेरै इमान्दारले दोष पाउने गरेका छन्। खराबलाई बेलैमा चिनेर इमान्दारलाई प्रोत्साहित गर्नुपर्छ। उनले अध्यागमनलाई अन्तर्राष्ट्रिय मापदण्डअनुसार प्रविधिमैत्री बनाउनुपर्नेमा जोड दिए। जनशक्तिलाई पर्याप्त तालिम र कार्यस्थललाई स्रोतसाधन सम्पन्न बनाउन केही चुनौती भएपनि प्रयास जारी राख्नुपर्ने बताए। गृहमन्त्री लामिछानेले भने,हिजोका घटनामा कसैलाई दोषारोपण गर्न चाहान्न। भविष्यमा त्यस्ता घटना र प्रवृत्ति दोहोरिनु हुन्न्। दलीय आवद्धताका कारण कसैले संरक्षण गर्छ भन्ने नसोच्नु होला। केहि दिन अगाडि सरुवाका अध्यागमन विभागका महानिर्देशक कोशहरि निरौलाले विभागको कामकारबाही, समस्या र चुनौतिबारे जानकारी गराएका थिए।"
"कोशी प्रदेश विगठन हुँदैन, केही दिनमा एमालेकै नेतृत्वमा सरकार बन्छ : पूर्वमुख्यमन्त्री कार्की","कार्कीले भने, व्यक्ति विगठन होला, सपना विगठन होलान् तर संसद विगठन हुने अवस्था छैन, केवल सत्ताबाट बाहिरिनु परेपछि कांग्रेसको आक्रोश मात्र हो। उदयपुर : पूर्वमुख्यमन्त्री हिक्मतकुमार कार्कीले कोशी प्रदेशको नेतृत्व एमालेले गर्ने बताएका छन्। नेकपा एमाले उदयपुरको नवौं जिल्ला अधिवेशनलाई सम्बोधन गर्दै कार्कीले सर्वोच्च अदालतले विकल्प रहुन्जेलसम्म सरकार गठन गर्न सकिने व्याख्या गरेकाले विगठनको हल्लाको पछि नलाग्न आग्रह गरेका हुन्। नेकपा एमालेका स्थायी कमिटी सदस्यसमेत रहेका कार्कीले भने, न्यायालयले प्रष्ट व्याख्या गरिसकेको विषयलाई अपव्याख्या गरेर संसद विगठन हुन्छ भन्ने कुरामा कुनै सत्यता छैन। उनले केदार कार्की नेतृत्वको सरकार उपधारा ५ बमोजिम बनेपनि बहुमतको सरकार बनाउन संविधानले मार्ग प्रशस्त गरेको बताए। उनले राष्ट्रिय राजनीतिमा आएको फेरबदल सँगै सातै प्रदेशमा सरकार परिवर्तन हुने र कोशी प्रदेश एमालेकै नेतृत्वमा हुने सत्ता साझेदार दलबीच सहमति नजिक पुगेको बताए। कोशी प्रदेशको शक्ति सन्तुलनको हिसाबले पनि एमालेले पाउने हो, एमाले संसदीय दलका नेतासमेत रहेका कार्कीले भने, ढुक्क हुनुस् अबको केहि दिनमा कोशी प्रदेशको नेतृत्व एमालेले गर्छ। कार्कीले एमाले कोशी प्रदेश विगठन र मध्यावधिको पक्षमा नरहेको स्पष्ट पारे। उनले भने,व्यक्ति विगठन होला, सपना विगठन होलान् तर संसद विगठन हुने अवस्था छैन, केवल सत्ताबाट बाहिरिनु परेपछि कांग्रेसको आक्रोश मात्र हो।"
एमाले उपाध्यक्ष पौडेल चीन प्रस्थान,काठमाडौं : नेपाल कम्युनिष्ट पार्टी (एमाले) का उपाध्यक्ष विष्णु पौडेल चीन प्रस्थान गरेका छन्। चीनको दक्षिणी प्रान्त हाइनानको बोआओमा हुने बोआओ फोरम फर एशियाको वार्षिक सम्मेलनमा भाग लिन पौडेल आज त्यसतर्फ प्रस्थान गरेको उनको सचिवालयले जनाएको छ । सम्मेलन यही मार्च २६ देखि २९ तारिखसम्म सञ्चालन हनेछ । उपाध्यक्ष पौडेलले नेपालका तर्फबाट बिहीबार सम्मेलनमा सम्बोधन गर्नेछन्।
"देशमा स्थायी गठबन्धन छैन,प्रदेश सरकारलाई नफेरौं : शेखर कोइराला","काठमाडौं : नेपाली कांग्रेसका नेता डाशेखर कोइरालाले पटकपटक प्रदेशर सरकार बन्नु र ढल्नु विकास र संघीयताको स्थायीत्वका लागि ठीक हुने बताएका छन्। मंगलबार फेसबुकमा लेख्दै नेता कोइरालाले देशमा कुनै स्थायी गठबन्धन नभएकाले संघ र प्रदेशमा एउटै गठबन्धन हुनुपर्छ भन्ने नभएको तर्क गरेका छन्। स्थायी गठबन्धन नहुँदा त्यसको असर संघ र प्रदेशमा पर्ने गरेको उल्लेख गर्दै मुलुकलाई स्थायी गठबन्धन आवश्यक रहेको औंल्याएका छन्। वर्तमान प्रदेशसभाको अंक गणित हेर्दा संघकै गठबन्धनअनुरुप प्रदेशमा पनि सरकार बनाउन खोजे कुनै प्रदेशमा संवैधानिक र कानुनी जटिलता आउने तथा कुनै प्रदेशमा मध्यावधिमा जाने देखिने बताउँदै नेता कोइरालाले मध्यावधि निर्वाचन आजको आवश्यकता र बाध्यता दुवै नभएको तर्का गरेका छन्। यसले संघीयता विरोध स्वरहरूलाई मलजल गर्ने उनको भनाइ छ। प्रदेश सरकारलाई स्थायित्व दिन छलफल जरूरी रहेको बताएका छन्। केन्द्रमा नेकपा एमाले नेतृ्त्वमा नयाँ सत्तासमीकरण बनेसँगै प्रदेश सरकारमा पनि त्यसको असर परेको छ। त्यसको शिकार प्रदेश सरकारका प्रमुखहरू हुने गरेका छन्। 'निर्वाचन भएको डेढ बर्षमै पटक(पटक प्रदेश सरकारहरु बन्नु र ढल्नु विकास र संघीयताको स्थायीत्वका लागि बेठिक हुन् । हाम्रो देशमा कुनै स्थायी गठबन्धन नभएकाले संघ र प्रदेशमा एउटै गठबन्धन हुनुपर्छ भन्ने छैन र हुनुहुँदैन । वर्तमान प्रदेश सभाका अंकगणित हेर्दा संघकै गठबन्धन अनुरुप प्रदेशमा पनि सरकार बनाउन खोजे कुनै प्रदेशमा संवैधानिक र कानूनी जटिलता आउने तथा कुनै प्रदेश मध्यावधिमा जाने देखिन्छ । मध्यावधि निर्वाचन आजको आवस्यकता र बाध्यता दुवै होइन । यसले संघीयता विरोधी स्वरलाई मलजल गर्दछ । तसर्थ हरेक विकल्पमा छलफल गरौं र हालका प्रदेश सरकारहरुलाई स्थायित्व दिऔं,'उनले सामाजिक सञ्जालमा लेखेका छन्।"
बुधबार देशका यी स्थानमा हुने छ वर्षा,"काठमाडौं : बुधबार देशका कोशी, बागमती र गण्डकी प्रदेशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका पहाडी भूभागका थोरै स्थानहरूमा तथा मधेश प्रदेश र बाँकी पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। कोशी, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। बुधबार राति कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि साधारणतया बदली रही बाँकी भूभागमा आंशिक बदलीदेखि मौसम मुख्यतया सफा रहने छ। कोशी, बागमती र गण्डकी प्रदेशका पहाडी भूभागका एक दुई स्थानमा मेघगर्जनचट्याङहित हल्का वर्षाको सम्भावना रहेको छ।"
धनगढीका मेयर गोपाल हमालकी छोरी गोवाबाट सम्पर्कविहीन,"धनगढी : धनगढी उपमहानगरपालिकाका मेयर गोपाल हमालकी छोरी आरती हमाल सम्पर्कविहीन भएकी छन्। भारतको गोवामा बस्दै आएकी उनी सोमबादेखि बेपत्ता भएको मेयर हमालले जानकारी गराएका छन्। उनी भारतको जोरबा वाइब आस्बिन ब्रीजबाट सम्पर्कविहीन भएको मेयर हमालले बताएका छन् । छोरी बेपत्ता भएपछि मेयर हमालले खोजिका लागि आग्रह गरेका छन्। आरती ओशो साधन हुन्। उनी केही महिनादेखि ओशो ध्यान गर्न गोवा बस्दै आएकी थिइन्। 'मेरी जेठो छोरी आरती ओशो साधक हुन्। उनी केही महिनादेखि ओशो ध्यान गर्न गोवामा बस्दै आएकी थिइन । हिजोदेखि जोरबा वाईब आस्बिन ब्रीजबाट सम्पर्कबिहीन भएको उनको साथीबाट खबर आएकाले गोवा बस्नु हुने शुभचिन्तक दाजुभाइ, दिदिबहिनीहरूले खोजी कार्यमा सहयोग गरिदिन हुन विनम्र अपिल गर्दछु,'उनले सामाजिक सञ्जालमा लेखेका छन्।"
बागमती प्रदेशमा अनलाइन प्रणालीबाटै बाटो इजाजत पत्र पाइने,"भक्तपुर : बागमती प्रदेश सरकारले अनलाइन प्रणालीबाटै बाटो इजाजत पत्र उपलब्ध गराउने भएको छ। मंगलबार यातायात व्यवस्था सेवा कार्यालय भक्तपुरमा आयोजित कार्यक्रमकाबीच बागमती प्रदेश सरकारका श्रम, रोजगार तथा यातायात मन्त्री लक्ष्मण लम्सालले अनलाइन पटके इजाजत पत्र भुक्तानी प्रणालीको शुभारम्भ गरेका हुन्। कार्यक्रममा मन्त्री लम्सालले कार्यालयमा नगई अनलाइनमै इजाजत पत्र पाइने व्यवस्थाले सेवाग्राहीलाई सहज हुने बताए। यातायात व्यवसायी, ट्राफिक प्रहरी र सरोकारवालासँग पटक पटकको छलफलपछि पटके इजाजतलाई पारदर्शी र व्यवस्थित बनाउन अनलाइन प्रणाली सुरु गरिएको बागमती प्रदेश श्रम, रोजगार तथा यातायात मन्त्रालयले जनाएको छ।"
आज यी स्थानमा मेघगर्जन र चट्याङसहित वर्षा,"काठमाडौँ : आज कोशी प्रदेशका थोरै स्थान तथा मधेस, बागमती र गण्डकी प्रदेशका एकदुई स्थानमा मेघगर्जन र चट्याङसहित हल्का वर्षाको सम्भावना रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ। मौसमविद् राजु प्राधानाङ्गले आज दिउँसो कोशी र मधेस प्रदेशलगायत देशका पहाडी भूभागमा आंशिकदेखि साधारणतया बदली र बाँकी भूभागमा आंशिक बदली हुने सम्भावना रहेको जानकारी दिए। विभागका अनुसार अहिले कोशी, मधेस र बागमती प्रदेशका केही स्थानमा मेघगर्जन र चट्याङसहित हल्का वर्षा भैरहेको छ। काठमाडौँ उपत्यकाको अहिलेको वायुको तापक्रम १५ डिग्री सेन्टिग्रेड मापन गरिएको छ भने पारदर्शिता चार किलोमिटर छ। आजको न्यूनतम तापक्रम १३ डिग्री सेन्टिग्रेड तथा अधिकतम तापक्रम २६ देखि २८ डिग्री सेन्छिग्रेडको बीचमा रहनेछ। मौसमविद् प्राधानाङ्गले भने, 'आज दिउँसोपछि काठमाडौँमा बदली भइ हल्का वर्षाको सम्भावना छ।' यसैगरी आज राति देशभर आंशिक बदली रहने छ भने कोशी, बागमती र गण्डकी प्रदेशका पहाडी भूभागका एक दुई स्थानमा मेघगर्जन र चट्याङसहित हल्का वर्षाको सम्भावना रहेको सो महाशाखाले जनाएको छ।"
राष्ट्रियसभा अध्यक्ष दाहाललाई भरतपुर महानगरले गर्यो सम्मान,"चितवन : राष्ट्रिय सभाका नवनिर्वाचित अध्यक्ष नारायणप्रसाद दाहाललाई भरतपुर महानगरपालिकामा स्वागत तथा सम्मान गरिएको छ । मंगलबार भरतपुर महानगरपालिका सभाहलमा एक कार्यक्रमका बीच अध्यक्ष दाहाललाई स्वागत तथा सम्मान गरिएको हो । फागुन २९ गते दाहाल राष्ट्रिय सभाको अध्यक्षमा निर्वाचित भएसँगै पहिलो पटक गृह जिल्ला चितवन आएका हुन्। सम्मान कार्यक्रमलाई सम्बोधन गर्दै अध्यक्ष दाहालले राष्ट्रिय सभाको गरिमालाई उचो पार्ने गरी काम गर्ने बताए। संघ, प्रदेश र स्थानीय तहलाई आवश्यक कानुन निर्माण गर्न राष्ट्रिय सभाको अध्यक्षको हैसियतले पुलको भूमिका निर्वाह गर्ने उल्लेख गरे। यस्तै भरतपुर महानगरपालिका प्रमुख रेनु दाहालले भरतपुरले प्रधानमन्त्री,राष्ट्रिय सभाको अध्यक्ष र उपप्रधान तथा गृहमन्त्री पाउनु आफैमा गर्वको विषय भएको बताइन्। इतिहासमा यस्तो अवसर विरलै मात्रमा पाइने भएकाले यो अवसर र चुनौती दुबै भएको उनको भनाइ थियो ।"
पासाङल्हामु मार्गमा २४ घण्टा नै सवारी सञ्चालन गराउन माग गर्दै रक्षामन्त्रीलाई ज्ञापनपत्र,"काठमाडौं : पासाङल्हामु मार्गमा २४ घण्टा नै सवारी साधन सञ्चालन गराउन माग गर्दै रक्षामन्त्रीलाई ज्ञापनपत्र बुझाइएको छ। रसुवाको गोसाइँकुण्ड गाउँपालिकाका अध्यक्ष कैसाङ नुर्पु तामाङले रक्षा मन्त्री हरि प्रसाद उप्रेती र सचिव किरणराज शर्माको ध्यानाकर्षण गराउँदै तत्काल पहल गरिदिनका लागि ज्ञापनपत्र बुझाएका हुन्। हाल राति ११ बजेदेखि बिहान ५ बजेसम्म सवारी साधन सञ्चालन गर्न रोक लगाएका कारण समस्या आएपछि ज्ञापनपत्र बुझाइएको हो। नेपाल चीन जोड्ने व्यापारिक नाका रसुवागढी सञ्चालन रहेको र नियमित सञ्चालनका लागि चीन सरकारले अन्तर्राष्ट्रिय नाकाका रुपमा घोषणा गरे भएपनि रातिको समयमा सवारी साधन सञ्चालनमा रोक लगाउँदा नाकाबाट लाभ लिन नसकेको अध्यक्ष तामाङले बताए। नेपालले लिन नसक्नुको प्रमुख कारण नेपाली सेनाले रातको ११ बजेबाट बिहान ५ बजेसम्म कुनै पनि सवारी साधनहरू आवतजावत गर्न नदिने, एम्बुलेन्सलाई पनि अग्रिम सूचना गरेपश्चात अनुमति पाउने, नाकादेखि रसुवाको सिमानासम्म १५ वटाभन्दा बढी सुरक्षा चेक जाँच भएकाले समस्या आएको ज्ञापनपत्रमा उल्लेख छ। यस्ता कारणले सो क्षेत्रका जनताले आफ्नै घरमा जान समेत सो समयमा हिँडडुल गर्न नपाउने तथा द्वन्द्वकालको जस्तै सुरक्षा चेक जाँचका कारण आन्तरिक एवंम् वाह्य पर्यटकमा नकरात्मक सन्देश गएका कारण पर्यटक आगमनमा गिरावट आएको अध्यक्ष तामाङले बताए। राजमार्गमा २४ सै घण्टा कुनै पनि किसिमका सवारी साधनहरू आवतजावतको व्यवस्था, सुरक्षा चेक पोष्टहरूको संख्या बढीमा ३ स्थान मात्र हुनुपर्ने र एकीकृत रुपमा चेक जाँचको व्यवस्था मिलाई समस्याको समाधान गर्न ज्ञापनपत्र मार्फत माग गरिएको छ।"
गुल्मीमा एसईई परीक्षा दिने विद्यार्थी घटे,गुल्मी : गुल्मीमा माध्यमिक शिक्षा परीक्षा (एसईई) दिने विद्यार्थीको संख्या प्रत्येक वर्ष घट्दै जान थालेको छ। गतवर्ष गुल्मीबाट चार हजार सात सय २२ विद्यार्थी एसईई परीक्षामा सहभागी थिए। जसमध्ये यसवर्ष चार हजार ९७ विद्यार्थी परीक्षामा सहभागी हुँदैछन्। यस आर्थिक वर्षमा छ सय २५ जना विद्यार्थी संख्या घटेको शिक्षा विकास तथा समन्वय इकाई गुल्मीका प्रमुख लोकनाथ मरासिनीले जानकारी दिए। आगामी चैत १५ गतेदेखि सुरु हुने परीक्षामा जिल्लाबाट नियमित साधारण तर्फ ३ हजार ७ सय ९० जना र नियमित प्राविधिक तर्फ २ सय ९५ जना विद्यार्थी सहभागी हुने छन्। ग्रेड वृद्धितर्फ १२ जना विद्यार्थी सहभागी हुने कार्यालयलले जनाएको छ। एसईई परीक्षाका लागि गुल्मीमा २८ वटा केन्द्र तोकिएको छ। सबै परीक्षा केन्द्रमा प्रश्नपत्र र उत्तर पुस्तिका पुगिसकेका छन्। यस वर्ष जिल्लाको रुरु क्षेत्रमा रहेको एउटा परीक्षा गाभिएको छ भने रेसुङ्गा नगरपालिकामा रहेको एउटा परीक्षा केन्द्र हटाइएको छ। मंगलबार पत्रकार सम्मेलनमार्फत परीक्षाका लागि सबै तयारी पूरा भएको शिक्षा विकास तथा समन्वय इकाई गुल्मीले जनाएको छ। परीक्षालाई व्यवस्थित रुपमा सञ्चालन गर्न सबै केन्द्र प्रश्नपत्र उत्तर पुस्तिका पुगेसकेको छ। यसवर्ष एक जना दृष्टिविहीन र एक जना फरक क्षमता भएका विद्यार्थी सहभागी हुँदै छन्। विद्यार्थी संख्यामा कमी आएपछि केही विद्यालयमा रहेका परीक्षा केन्द्रहरू पनि गाभिएका छन्।
ओमन पुर्याई जबरजस्ती वेश्यावृत्तिमा लगाएको अभियोगमा पक्राउ,काठमाडौं : ओमन पुर्याइ जबरजस्ती वेश्यावृत्तिमा लगाएको अभियोगमा पाल्पा तिनाउ गाउँपालिका५ ठेगाना भइ काठमाडौं तारकेश्वर नगरपालिका६ बस्ने ४० वर्षीय बिष्णु बहादुर रानालाई प्रहरीले पक्राउ गरेको छ । ओमनमा आकर्षक तलब हुने घरेलु काममा पठाइदिनेलगायत विभिन्न प्रलोभन देखाइ पीडितलाई २०८० भदौ २६ गते काठमाडौंबाट भिजिट भिषामा ओमनको मस्कट शहरमा पुर्याएर जबरजस्ती वेश्यावृत्तिमा लगाई शारीरिक तथा मानसिक यातना दिइराखेको अवस्थामा पीडितले आफूलाई नेपाल फिर्ता गरिदिन अनुरोध गर्दा एजेन्टहरूले २ लाख ५० हजार माग गरेकोमा पीडितको आफन्तले उक्त रकम दिइ पीडित नेपाल फर्कन सफल भएको समेत प्रारम्भिक अनुसन्धानको क्रममा खुल्न आएको छ । मानव बेचबिखन तथा ओसारपसार मुद्दामा वारदातपछि फरार रहेका रानालाई मानव बेचबिखन अनुसन्धान ब्यूरोबाट खटिएको प्रहरीले काठमाडौं बालाजुबाट पक्राउ गरेको हो । उनीमाथि उपर जिल्ला अदालत काठमाडौंबाट मानव बेचबिखन तथा ओसारपसार मुद्दामा ५ दिन म्याद थप अनुमति लिई आवश्यक अनुसन्धान गर्नुका साथै घटनामा संलग्न अन्य अभियुक्तहरूको समेत प्रहरीले खोजी गरिरहेको छ ।
मुस्ताङको घरपझोङमा ११ जना जुवाडे पक्राउ,"जोमसोम : मुस्ताङको घरपझोङ गाउँपालिकामा जुवातास खेल्दै गरेका ११ जना जुवाडे पक्राउ परेका छन्। मंगलबार दिउँसो ३ बजेर ५० मिनेट जाँदा घरपझोङ३ पुथाङ एअरपोर्ट बजार तल बजाज शोरुमसँगै जोडिएको होटल आशिष मःम रेष्टुरेन्टमा जुवा खेल्दै गरेको भन्ने गोप्य सूचनाका आधारमा प्रहरीले छापा मारेको थियो। त्यहाँ जुवा खेलिरहेको अवस्थामा ४ बुक तास र नगद २० हजार ७२५ रुपैयाँसहित ११ जना जुवाडे पक्राउ परेको जिल्ला प्रहरी कार्यालय मुस्ताङले जनाएको छ। जिल्ला प्रहरी कार्यालय मुस्ताङका प्रहरी निरीक्षक मिलनबहादुर विकको कमाण्डमा त्यहाँ पुगेको प्रहरी टोलीले जुवा खेल्दै गरेको अवस्थामा जुवातास खेल्नेहरूलाई रंगेहात पक्राउ गरेको जिल्ला प्रहरी कार्यालय मुस्ताङका प्रनाउ भोजराज पाण्डेले जानकारी दिए। पक्राउ पर्ने घरपझोङ३ का ४८ वर्षीय मिनबहादुर थकाली,घरपझोङ३ का ५० वर्षीय महेश थकाली, घरपझोङ३ का ४५ वर्षीय सुरेन्द्र थकाली, घरपझोङ३ का ४६ वर्षीय पुस्त थकाली, घरपझोङ३ का ५१ वर्षीय महेन्द्र थकाली,घरपझोङ३ का ६५ वर्षीय फलेन्द्र प्रसाद थकाली छन्। यसैगरी सोही जुवाखालबाट पक्राउ पर्नेमा घरपझोङ३ का ४० वर्षीय सुमन थकाली,घरपझोङ३ बस्ने २४ वर्षीय बुद्धि नेपाली,घरपझोङ३ बस्ने ३३ वर्षीय टासी गुरुङ, ३७ वर्षीय विक्मान थकाली र रामेछाप उमाकुण्ड घर भई मुस्ताङ बस्ने ४५ वर्षीय आङपासाङ शेर्पा छन्। जिल्ला प्रहरी कार्यालय मुस्ताङले जुवा खालबाट रंगेहात पक्राउ परेकाहरूलाई नियन्त्रणमा लिएर आवश्यक अनुसन्धान प्रक्रिया अघि बढाएको जनाएको छ।"
"जनकपुरधाममा आज होली मनाइँदै, मधेस प्रदेशमा बिदा","धनुषा : मिथिलाञ्चलको विशिष्ट पर्व होली तराई मधेसका अन्य जिल्लामा सोमबार नै मनाइए पनि जनकपुरधामलगायत आसपासका क्षेत्रमा भने आज धुमधामका साथ मनाइँदैछ। बिहानदेखि नगरका विभिन्न स्थानमा युवायुवती एकअर्कालाई रङ्ग अबिर दली होली पर्व मनाइरहेका छन्। पन्ध्रदिने मिथिला मध्यमा परिक्रमा तथा अन्तःगृह (पञ्चकोशी) परिक्रमाको एक दिनपछि जनकपुरधाममा होली हुने भएकाले यसपालिका आज मनाउन लागिएको हो। यति मात्रै होइन जनकपुरधाममा केहीले बुधबार पनि होली मनाउने जनाइएको छ। जनकपुरधामबाहेक मधेस प्रदेशका अन्य जिल्ला तथा जनकपुरधाम अवस्थित धनुषा जिल्लाकै विभिन्न ठाउँमा सोमबार नै होली मनाइसकिएको छ। होलीको दिन मानिसले एक अर्कामाथि विभिन्न प्रकारका रङ्ग हालेर एकअर्कालाई रङ्गीन बनाउँछन्। नेपालमै जनकपुरधाममा एक विशेष प्रकारले होली मनाउने गरिन्छ। होलीका लोकगीत, सङ्गीतले आज बिहानदेखि जनकपुरधाम गुञ्जायमान भएको छ। जनकपुरधामसहित सम्पूर्ण मिथिलाञ्चलमा फागुनको आगमनदेखि नै होलीको मौसम आएको मानिन्छ। ठट्टा मजाक गर्ने छुट रहेको पाइन्छ। सबैलाई खुसी लाग्ने पारामा जिक्स्याउने प्रचलन छ। यहाँ फागू पूर्णिकाको दिन आफ्नो कुलदेवतालाई अबिर, सिन्दूर, चढाइ पूजा गरिन्छ। विभिन्न परिकार बनाई खुसियाली साथ खानेखुवाउने चलन रहेको छ। खानापछि एकअर्कालाई अँगालो मारी मायाप्रेम बाँड्ने चलन छ। दिनभरि झुन्डका झुन्ड भई घरमा गई होलीसम्बन्धी गीत गाउने, एकअर्कालाई अबिर लगाई नरिवल, सुपारी, बदाम तथा छोकडा दिई स्वागत गरिन्छ। मधेसको यो परम्पराले नै होलीको वास्तविक अर्थ झल्काउँछ। यसले एक अर्काबीचको सम्बन्ध बढाउने, माया साटासाट गर्ने र भ्रातृत्व तथा सद्भाव बढाउने अवसर दिन्छ। त्रेतायुगमा भगवान् विष्णुका परम भक्त प्रह्लादसँग होलीलाई जोडेर हेरिन्छ। हिरण्यकश्यपुका पुत्र प्रह्लादलाई आफ्नै फुपू होलिकाले आगोमा भष्म पार्न लाग्दा उनी आफैँ आगोमा भष्म भएकी थिइन् र त्यही दिनदेखि होलीका पर्व पर्दापण भएको मानिन्छ। अर्को एक प्रसङ्गअनुसार द्वापरयुगमा श्रीकृष्णलाई मार्ने उद्देश्यले दूध खुवाउन गएकी कंसकी सेना पुतना नामकी राक्षसनीलाई उल्टै कृष्णले मारिदिएकाले त्यसको शवलाई ब्रजवासीले यसै दिन जलाएर आपसमा रङ्ग र अबिर छरी खुसियाली मनाएकाले त्यसैको सम्झनामा अद्यावधिक चिरदाह गरी होली खेल्ने परम्परा चलेको भनाइ रहेको छ। यस अवसरमा मधेस प्रदेश सरकारले आज पनि सार्वजनिक बिदा दिएको गृह, सञ्चार तथा कानुन मन्त्रालयका सचिव वीरेन्द्रकुमार यादवले जनाएका छन्। रासस"
नुवाकोटको तारुकामा कृषि मोटर बाटो निर्माण,नुवाकोट : नुवाकोटको तारुकामा कृषि मोटर बाटो निर्माण गरिएको छ। किसानहरुको सुविधाका लागि मोटर बाटो निर्माण गरिएको हो। स्थानीय रत्नेडाँडाबन्चेडाँडाकदमबोटे हुँदै जैसिडाँडा जोड्ने कृषि मोटर बाटोको निर्माण गरिएको हो। तारकेश्वर गाउँपालिकाले सो कृषि सडकको मर्मत सम्भार गर्न थप १ लाख रुपैयाँ बजेट उपलब्ध गराएको छ। कृषि मोटर बाटोको निर्माणले किसानहरूलाई आफूले उत्पादन गरेका वस्तु बजार तथा उपभोक्तामाझ लैजान सजिलो भएको अध्यक्ष शिव अधिकारीले बताए।
गर्भवतीलाई निःशुल्क भिडियो एक्सरे सेवा,"डोल्पा : हिमाली जिल्ला डोल्पाको त्रिपुरासुन्दरी नगरपालिकामा गर्भवतीका लागि निःशुल्क भिडियो एक्सरे सेवाको सुरु गरिएको छ। नगरपालिका भित्रकामहिलालाई नियमित स्वास्थ्य जाँच गर्नका लागि त्रिपुराकोट स्वास्थ्य चौकीमा निःशुल्क भिडियो एक्सरे सेवा सुरु गरिएको हो। यसअघि प्रत्येक तीन महिनामा घुम्ती सेवाबाट भिडियो एक्सरे सेवा दिने गरे पनि अबदेखि भने स्वास्थ्य चौकीबाटै दैनिक रुपमा सेवा दिन सुरु गरिएको स्वास्थ्य शाखा संयोजक तुलबहादुर श्रेष्ठले जानकारी दिए। नगरपालिका र स्वास्थ्य सेवा विभागबाट भिडियो एक्सरे मेसिन उपलब्ध भएसँगै सेवालाइ पनि नियमित गरिएको उनको भनाइ छ। यसअघि गर्भवतीले स्वास्थ्य जाँच गर्नुपर्दा जिल्ला सदरमुकाम दुनै पुग्नुपर्ने बाध्यता थियो, जसले गर्दा समय र पैसा खर्च हुन्थ्यो,अब त्रिपुराकोटमै सेवा सुरु भएको छ,जसको लाभ विपन्नदेखि दुरदराजका महिलाहरूले लिइराख्नुभएको छ, श्रेष्ठले भने। अहिले भिडियो एक्सरे मेशिन सञ्चालन गर्ने तालिम लिएका स्वास्थ्यकर्मी रोजिना पहाडी र धर्मादेबी बोहोराले सेवा दिइरहेको उनले बताए।"
चट्याङ लागेर एकै घरका तीन घाइते,"चितवन : चितवनमा चट्याङ लागेर तीनजना घाइते भएका छन्। जिल्ला प्रहरी कार्यालयका अनुसार इच्छाकामना गाउँपालिका१ हात्तीवाङको सरलिङस्थित स्थानीय ५५ वर्षीय सोमबहादुर चेपाङको घरमा सोमबार राति ११ बजेको समयमा चट्याङ परेको हो। चट्याङबाट सोमबहादुर चेपाङका श्रीमती ५० वर्षीय सानुमाया चेपाङ, १० वर्षीय छोरी मनिषा र १२ वर्षीय छोरा रामबहादुर घाइते भएको जिल्ला प्रहरी कार्यालयका प्रवक्ता श्रीराम भण्डारीले जानकारी दिए। सानुमाया तथा मनिषा सामान्य घाइते भएका र उनीहरुको हात्तीवाङ काउले स्वास्थ्य केन्द्रमा उपचार भइरहेको प्रवक्ता भण्डारीले बताए। छोरा रामबहादुरको भने हातखुट्टा, पेट र अनुहार डढेको तथा उनको आधारभूत अस्पताल कुरिनटारमा उपचार भइरहेको उनले बताए। चट्याङबाट एककोठे कच्ची घर पनि जलेर नष्ट भएको उनले बताए।"
भैंसी सुत्केरी भए गाउँपालिकाले किसानलाई भत्ता दिने,"गुल्मी : मालिका गाउँपालिकाले घरमै पालेको भैंसी पहिलो बेत ब्याउँदा किसानलाई सुत्केरी भत्ता दिने भएको छ। गाउँपालिकाको पशु शाखाअन्तर्गत आर्थिक वर्ष २०८००८१ को वार्षिक स्वीकृति कार्यक्रम अनुसार पहिलो बेत ब्याउने भैंसीका धनीलाई सुत्केरी भत्ता उपलब्ध गराउन लागेको गाउँपालिकाले जनाएको छ। सुत्केरी भत्ता प्राप्त गर्न चाहने पशुपालक कृषकलाई केन्द्रित गर्दै मालिका गाउँपालिका८ कार्यालयले मंगलबार सात दिने एक सूचना जारी गरेको छ। यस आर्थिक वर्षको साउन १ गतेदेखि ब्याएका भैंसीका कृषकलाई निवेदन माग गरिएको छ। साउन १ गते यता ब्याएका भैसीपालक कृषकले निवेदन दिन सक्ने सूचनामा उल्लेख गरिएको छ। सुत्केरी भत्ता लिन चाहने कृषकले निवेदन, वडा कार्यालयको सिफारिस, भैंसीधनीको चेकको फोटोकपी, नागरिकताको प्रतिलिपि, सुत्केरी भैंसीसँगै खिचिएको फोटो लगायतका कागजात माग गरिएको छ। कार्यालयका अनुसार कृषकको घरमै जन्मेको भैंसीको पाडी पहिलो बेत घरमै ब्याएको हुनुपर्ने छ। कम्तिमा तीन जना छिमेकी साक्षी बसेर मुचुल्का गर्नुपर्ने समेत कार्यालयले जनाएको छ। वडाध्यक्ष सूर्यबहादुर घर्ती क्षेत्रीद्वारा हस्ताक्षरित सूचनामा सुत्केरी भैंसीलाई के कति भत्ता दिने भन्नेबारे केही खुलाइएको छैन।"
विराटनगर भन्सारका तत्कालीन अधिकृत सापकोटासहित चारजनाविरुद्ध भ्रष्टाचार मुद्दा दायर,"काठमाडौं : विराटनगर भन्सार कार्यालयका तत्कालीन भन्सार अधिकृत ताराप्रसाद सापकोटा र भन्सार अधिकृत नवकुल शर्मासमेत गरी चारजनाविरुद्ध भ्रष्टाचार मुद्दा दायर भएको छ। अख्तियार दुरूपयोग अनुसन्धान आयोगले तत्कालीन भन्सार अधिकृत सापकोटा,भन्सार अधिकृत नवकुल शर्मा,भन्सार एजेण्टका प्रतिनिधि सरन कुमार खरेल र देव इन्टरनेसनल प्रालिका सञ्चालक शेरबहादुर बस्नेतविरुद्ध आज विशेष अदालत काठमाडौंमा भ्रष्टाचार मुद्दा दायर गरेको हो। चीनबाट आयात गरेको सामानको प्रज्ञानपत्र नम्बर एम ७२६ दर्ता गरेपछि सिस्टमबाटै डिलिट गरी अनियमितता गरेको उनीहरुमाथि आरोप छ। अख्तियारका प्रवक्ता नरहरि घिमिरेले चीनबाट आयात गरेको सामानको प्रज्ञानपत्र नम्बर दर्ता गरेपछि सिस्टमबाटै डिलिट गरी अनियमितता गरेको पुष्टि हुन आएकाले तत्कालिन भन्सार अधिकृत सापकोटासहित चारजनाविरुद्ध आरोपपत्र दायर गरेको जानकारी दिए। पैठारीकर्तालाई ८४ लाख ५५ हजार ६०५ रुपैयाँ गैरकानुनी लाभ र नेपाल सरकारको राजश्व चुहावट भइ नोक्सान भएको पुष्टि हुन आएकाले सापकोटा र शर्मालाई सोही रकम बराबरको बिगो कायम गरी आरोप पत्र दायर गरेको अख्तियारले जनाएको छ। यसैगरी भन्सार एजेण्टाका प्रतिनिधि खरेल र बस्नेतको संलग्नतामा विराटनगर भन्सार कार्यालयमा जाँचपासको लागि देव इन्टरनेसनल प्रालिले ल्याएको सामान जाँचपास गर्ने कार्यमा कानुन अनुसार वस्तुको मूल्यांकन गर्दा पेश भएको प्रज्ञापन पत्रको वस्तुको गुणस्तर फरक पारी ८४ लाख ५५ हजार ६०५ रुपैयाँ बराबरको हानीनोक्सानी गरेको अख्तियारको ठहर छ। उनीहरूबिरुद्ध पनि सोही रकम बराबरको बिगो र चुहावट रकमको दोब्बर जरिवाना माग गरिएको आरोप पत्रमा उल्लेख छ। वस्नेत र खरेलले मुख्य तत्काली भन्सार अधिकृत सापकोटा र भन्सार अधिकृत शर्मा मतियारको रुपमा काम गरेको अख्तियारको ठहर छ।"
भिसा अवधि सकिए पनि नेपालमै बसिरहेका पाँचजना बंगलादेशी नागरिक पक्राउ,"काठमाडौं : प्रहरीले भिसा अवधि समाप्तपछि गैरकानुनी तवरले नेपालमा बसिरहेका पाँच बङ्गलादेशी नागरिकलाई पक्राउ गरी सार्वजनिक गरेको छ । पक्राउ पर्नेमा बङ्गलादेशको ढाका घर भइ हाल काठमाडौं सोह्रखुट्टे बस्ने २६ वर्षीय एमडी रिफत अहमद, २३ वर्षीय एमडी अब्दुल्ला, ४५ वर्षीय एमडी समुयल होडा, ३० वर्षीय अब्दुल विश्वास तथा ३६ वर्षीय एमडी मासुम मियाँ रहेका काठमाडौं उपत्यका अपराध अनुसन्धान कार्यालयका सूचना अधिकारी तथा प्रहरी उपरीक्षक नकुल पोखरेलले जानकारी दिए। भिसा अवधि समाप्तपछि गैरकानुनी तवरले बङ्गलादेशी नागरिक विभिन्न मितिमा नेपाल प्रवेश गरि गैरकानुनी ढङ्गले बसोबास गर्नाका साथै शङ्कास्पद गतिविधिमा संलग्न रहेको भन्ने सूचनाका आधारमा उनीहरूलाई सोह्रखुट्टेबाट पक्राउ गरिएको हो। पक्राउ परेकामध्ये विश्वास र मियाँलाई यही चैत ९ गते पक्राउ गरिएको थियो भने अन्य तीनजनालाई सोमबार पक्राउ गरिएको हो । उनीहरूलाई आवश्यक अनुसन्धान तथा कारबाहीका लागि अध्यागमन विभाग कालिकास्थानमा पठाइएको प्रहरीले जनाएको छ।"
ललितपुरमा दुईजना युवाको हत्या प्रकरण : पाँचजनाविरुद्ध कर्तव्य ज्यान मुद्दामा अनुसन्धान हुने,"काठमाडौं : ललितपुर महानगरपालिका २६ ढोलाहिटीमा दुईजनाको ज्यान जानेगरी भएको घटनामा संलग्न पाँचजना आरोपितहरूलाई प्रहरीले सार्वजनिक गरेको छ। जिल्ला प्रहरी परिसर ललितपुरले बुधबार पत्रकार सम्मेलन गरी घटनामा संलग्न रहेको आरोपमा चारजनालाई सार्वजनिक गरेको हो। दुई समूहबीच विवादका क्रममा छुरा प्रहार हुँदा पूजन राई र रेबस राईको हत्या भएको थियो। सार्वजनिक हुनेमा खाजा घरका सञ्चालक खोटाङका साकेला गाउँपालिका२ का विजय राई,सोही ठाउँका सुलभ राई,भोजपुर ट्याम्केमयुङ२ का विशाल हाङ मुकारुङ र काठमाडौं गोकर्णेश्वरको छेङविहाङ राई रहेका छन्। आइतबार राति होली खेली खाजा खान ढोलाहिटीको एक खाजाघरमा गएका यु्वाहरुको दुई समूहबीच झडप हुँदा दुईजनाको मृत्यु भएको थियो।प्रहरीका अनुसार घटनामा संलग्न अर्का एकजना फरार छन्। पाँचैजनाविरुद्ध कर्तव्य ज्यान कसुरमा अनुसन्धान भइरहेको ललितपुर प्रहरी परिसरका प्रमुख शेखर खनालले जानकारी दिए। घटनामा संलग्न रहेको आरोपमा प्रहरीले अन्य ८ जनालाई पनि नियन्त्रणमा लिएको छ। पक्राउ परेका विजय राई यसअघि लागुऔषध मुद्दामा दुई वर्ष जेल बसेका व्यक्ति रहेको प्रहरी अनुसन्धानबाट खुलेको छ। उनीहरूबीच तिहारको समयमा विवाद भएको र सोही विषयलाई लिएर घटना भएको प्रहरी अनुसन्धानले देखाएको छ।"
आगलागीबाट करोडौको क्षति,"रौतहट : गरुडा नगरपालिका४ स्थित कुशवाहा इन्टरप्राइजेजमा गएराति करिब १२ बजेतिर आगलागी भएको छ। आगलागी हुँदा गाडीको स्पेयर पार्ट र मोटरसाइकल, जिप, कारको सामानहरू जलेर नष्ट भएको इन्टरप्राइजेजका प्रोप्राइटर दिलीप कुमार कुशवाहले बताए। आगलागी हुँदा करिब ६ करोड बराबरको स्पेयर पार्ट र चार तले घरमा रहेको सामानहरू जलेर नष्ट भएको प्रोप्राइटर कुशवाहाले बताए।होलीको समयमा पुर्ख्यौली घर गएका कुशवाहाको पसल रहेको घरमा सोमबार राति अचानक आगलागी सुरु भएको स्थानीयले बताए। मोटरसाइकल पार्ट्स, घर र फर्निचरमा समेत आगलागी भएको थियो। घटनाबारे अनुसन्धान भइरहेको इलाका प्रहरी कार्यालय गरुडाले जनाएको छ।"
सर्वोच्चद्वारा धिमाल र खड्कालाई थुनामुक्त गर्न आदेश,"काठमाडौँ : सर्वोच्च अदालतले मेडिकल व्यवसायी दुर्गा प्रसाईंका दुई अङ्गरक्षकलाई तत्काल थुनामुक्त गर्न आदेश गरेको छ। न्यायाधीशद्वय नहकुल सुवेदी र सुनिलकुमार पोखरेलको संयुक्त इजलासले हतियारसहित पक्राउ परेका प्रसाईंका अङ्गरक्षक रामकुमार धिमाल र दीपक खड्कालाई आज थुनामुक्त गर्न आदेश गरेको हो। आदेशमा भनिएको छ, हतियार इजाजतपत्रको शर्तबमोजिम बोकी हिँडेको कार्यलाई प्रचलित कानुनले कसुर कायम गरेको नदेखिएको हुँदा यी निवेदकलाई मुलुकी अपराध संहिता, २०७४ को दफा १३२ को कसुरमा जरुरी पक्राउ पुर्जी जारी गरी पक्राउ गरेको तथा काठमाडौँ जिल्ला अदालतबाट अनुसन्धानका लागि म्याद थप गरेको समेतको अनुसन्धान तहकिकातको कार्य कानुनसम्मत नभई निवेदकको थुना गैरकानुनी देखिन आयो। आदेशमा निवेदकलाई दिएको जरुरी पक्राउ पुर्जी, थुनुवा पुर्जी तथा म्याद थपको आदेश तथा पत्रलगायतका काम कारबाही र निर्णय उत्प्रेषणको आदेशले बदर गरी निवेदकलाई गैरकानुनी थुनाबाट आजै मुक्त गरिदिनु भनिएको छ। धिमाल र खड्कालाई प्रहरीले यही चैत ५ गते सर्वोच्च अदालत प्रवेश गर्ने क्रममा पक्राउ गरेको थियो।"
"नेपालमा लगानीका लागि उपयुक्त वातावरण छ, ढुक्क भएर लगानी गर्नुहोस् : परराष्ट्रमन्त्री श्रेष्ठ","बेइजिङ (चीन) : उपप्रधान तथा परराष्ट्रमन्त्री नारायणकाजी श्रेष्ठले नेपालमा वैदेशिक लगानीका लागि उपयुक्त वातावरण सिर्जना भएको र कानुनी एवं प्रक्रियागत सरलता कायम गरेको उल्लेख गर्दै ढुक्क भएर लगानी गर्न आह्वान गरेका छन्। चीनको बेइजिङस्थित नेपाली दूतावासले आयोजना गरेको उदाउँदो नेपाल : लगानीको सम्भावना विषयक पूर्वलगानी सम्मेनललाई सम्बोधन गर्दै उनले विश्वका लगानीकर्ताका लागि नेपालमा उपयुक्त अवसर भएको जानकारी गराएका हुन्। विश्वका ठूला बजारहरूसँग निकटता भएकाले विदेशी लगानीकर्ताका लागि नेपाल सबैभन्दा उपयुक्त देश हो, परराष्ट्रमन्त्री श्रेष्ठले भने, चीन नेपालको महत्वपूर्ण व्यापार साझेदार र प्रत्यक्ष वैदेशिक लगानी रहेको देश हो। सबैभन्दा छिटो बढ्दै गइरहेको अर्थतन्त्र, चीन र भारत नै हो, त्यसैले नेपाल लगानीका लागि उपयुक्त स्थल हो। तीन करोड जनसंख्या भएको एवं सस्तो श्रमशक्तिको उपलब्धता भएको नेपाल आफैंमा राम्रो बजार भएको उल्लेख गर्दै परराष्ट्रमन्त्री श्रेष्ठले नेपालमा लगानीको ठूलो अवसर रहेको स्पष्ट पारे। विगतका वर्षहरूमा, नेपाल चिनियाँ व्यवसायी नेताहरूका लागि लगानीको अत्यन्तै आकर्षक गन्तव्य भएको उल्लेख गर्दै उनले लगानीका लागि जलविद्युत्, पर्यटन, पूर्वाधार, सूचना प्रविधि र उत्पादनमूलक उद्योग क्षेत्रमा लगानीका लागि नेपाल सरकारले प्राथमिकता दिएको बताए। व्यापारमैत्री वातावरण स्थापना र विदेशी लगानी आकर्षित गर्नका लागि हामीले नीति, संस्था र कार्यविधि सुधार गरेका छौँ, परराष्ट्रमन्त्री श्रेष्ठले भने, लगानी सम्मेलनको प्रारम्भमा कानुनी, संस्थागत र प्रक्रियागत सुधार लगायतका महत्वपूर्ण निर्णयहरू भएका छन्। नयाँ वैदेशिक लगानी नीति लागू भएको उल्लेख गर्दै उनले लगानीसम्बन्धी धेरै कानुनी औजार बनेको र लगानीसम्बन्धी ऐनमध्ये भूमि अधिग्रहण ऐनसहित १२ वटा ऐन सम्मेलनअघि संशोधनको तयारीमा रहेको जानकारी दिए। उपप्रधानमन्त्री श्रेष्ठले भने, हामी थप नीति, नियामक, र प्रक्रियागत सुधारहरू लागू गर्न लागि परेका छौँ, सुधारको अर्को चरणमा बौद्धिक सम्पत्ति अधिकारहरू समावेश हुनेछन्। उनले चिनियाँ पर्यटकलाई नेपाल भ्रमणका लागि निःशुल्क भिसा दिइने बताउँदै नेपालले झन्झटमुक्त भिसा प्रक्रिया लागू गरेको बताए। विदेशी लगानीको स्थिति स्वदेशी उद्योगको सरह हुने कानुनी व्यवस्था गरेका छौँ, परराष्ट्रमन्त्री श्रेष्ठले भने, लिज फाइनान्सिङ, इक्विटी लगानी, संयुक्त उद्यम, वा प्रविधि हस्तान्तरण सम्झौताहरूमार्फत नयाँ व्यवसाय स्थापना गर्न सम्भव छ। उनले ऊर्जा उपलब्धताको सुधारिएको र पछिल्लो समय बढी भएको विद्युत् छिमेकी मुलुकमा निर्यात गर्न नेपालसक्षम भएको बताए। हाल नेपाल सामाजिकआर्थिक रुपान्तरणमा केन्द्रित भएको उल्लेख गर्दै परराष्ट्रमन्त्री श्रेष्ठले सन् २०२६ सम्ममा अतिकम विकसित मुलुकबाट माथि उठ्ने, सन् २०३० सम्ममा मध्यम आय भएको मुलुकमा परिणत हुने र सन् २०४५ सम्ममा कार्बन उत्सर्जनमा शून्यमा पुग्ने लक्ष्यका साथ नेपाल अगाडि बढेको बताए। ठूला लक्ष्यहरू हासिल गर्न नेपालको आन्तरिक स्रोत मात्र पर्याप्त छैन, परराष्ट्रमन्त्री श्रेष्ठले भने, स्रोतको कमीलाई पूरा गर्न हामीलाई पर्याप्त लगानी, आधुनिक प्रविधि र महत्वपूर्ण पूर्वाधार चाहिएको छ। नेपालले चीनसँगको सम्बन्धलाई उच्च प्राथमिकतामा राखेको उल्लेख गर्दै परराष्ट्रमन्त्री श्रेष्ठले पारस्परिक लाभका लागि परिष्कृत आर्थिक साझेदारीको लागि नेपाल तत्पर रहेको बताए। उनले दुई राष्ट्रको घनिष्ठ सांस्कृतिक सम्बन्ध र भौगोलिक निकटतालाई सरकार र व्यावसायिक क्षेत्रहरूसँगको संलग्नतालाई अगाडि बढाउन तत्पर रहेको उल्लेख गरे। नेपाल र चीनबीच सन् १९५५ मा द्विपक्षीय सम्बन्ध स्थापना भए पनि जनस्तरको सम्बन्ध भने सदियौँदेखि रहिआएको उल्लेख गर्दै उपप्रधानमन्त्री श्रेष्ठले भने, हाम्रा प्रचीन भौगोलिक सम्बन्ध, वैवाहिक सम्बन्ध, सांस्कृतिक समानता, आपसी बुझाइ र बुद्ध धर्मका कारण एकअर्कासँग गसिएको छ। नेपालचीनबीच समस्यामुक्त दरिलो द्विपक्षीय सम्बन्ध कायम राखिएको उल्लेख गर्दै उपप्रधानमन्त्री श्रेष्ठले एकअर्काको सम्मान र समझदारी सम्बन्धको आधार भएको स्पष्ट पारे। उनले भने, हामीले सधैँ एकअर्काको संवेदनशीलता र चासोलाई सम्मान गरेका छौँ। एक चीन नीतिप्रति नेपालको सदैव प्रतिबद्धता रहिआएको छ। नेपाल र चीनले सन् २०१७ मा बेल्ट एन्ड रोड इनिसिएटिभ कोअपरेसन को समझदारीमा हस्ताक्षर गरेर परिवर्तनकारी यात्रा सुरु गरेको स्मरण गर्दै उपप्रधानमन्त्री श्रेष्ठले भने, एक वर्षपछि, हामीले रेलवे, सडक, उड्डयन, बन्दरगाह, र पावर ग्रिडहरूमा लगानी गर्ने निर्णयका अलवा हिमालयपार बहुआयामिक आबद्धता सञ्जाल अवधारणामा रहेर पूर्वाधार विकास गर्ने निर्णय गरेका छौँ। सन् २०१९ मा राष्ट्रपति सी चिनफिङको भ्रमणका क्रममा दुई देशबीचको सम्बन्धलाई विकास र सहयोगका लागि सदास्थायी मित्रतासहितको सहयोगको रणनीतिक साझेदारीमा स्तरोन्नति गरिएको उल्लेख गर्दै उनले नेपालचीन सम्बन्ध सुदृढ तुल्याउने कार्यमा त्यसबेलादेखि उल्लेखनीय प्रगति भएको बताए। कुनै समय बाधाका रूपमा चिनिने हिमालय शृङ्खला नयाँ युगको सहकार्यको पुलमा परिणत हुनेछ, परराष्ट्रमन्त्री श्रेष्ठले भने, हामी हिमालयपार बहुआयामिक आबद्धता सञ्जाल निर्माण गर्न दृढतापूर्वक समर्पित छौँ। चीन नेपालको महत्वपूर्ण व्यापारिक साझेदार र प्रत्यक्ष वैदेशिक लगानी गर्ने सबैभन्दा ठूलो देश रहेको उल्लेख गर्दै उनले चीन आर्थिक, प्राविधिक र सामाजिक क्षेत्रमा ठूलो सफलता हासिल गर्ने राष्ट्रहरूको सबैभन्दा ठूलो उदाहरण भएको बताए। चिनियाँ कम्युनिष्ट पार्टीको दूरदर्शी नेतृत्वमा छोटो अवधिमा लाखौँ मानिसलाई गरिबीबाट बाहिर निकालेको उल्लेख गर्दै उपप्रधानमन्त्री श्रेष्ठले चिनियाँ अनुभव र विशेषज्ञताबाट नेपालले पनि सिक्न चाहेको बताए। मित्रराष्ट्र जनवादी गणतन्त्र चीनका प्रतिष्ठित व्यापारिक नेताहरूको यो उत्साहजनक भेलालाई सम्बोधन गर्न पाउँदा मलाई खुसी लागेको उल्लेख गर्दै परराष्ट्रमन्त्री श्रेष्ठले यसले विकास र नवप्रवर्तनका लागि उत्प्रेरकको रूपमा विश्वव्यापी रूपमा ख्याति कमाएको बताए। चाइना चेम्बर अफ इन्टरनेसनल कमर्स र चाइना काउन्सिल फर द प्रमोशन अफ इन्टरनेसनल ट्रेडसँगको सहकार्यमा दूतावासले आयोजना गरेकोमा नेपाली दूतावासलाई धन्यवाद दिँदै उनले यस सम्मेलनले आगामी महिना काठमाडौंमा हुन लागेको लगानी सम्मेलनलाई सफल बनाउन सहयोग गर्ने विश्वास व्यक्त गरे। शिखर सम्मेलनको मुख्य उद्देश्य साझा समृद्धिका लागि हाम्रा दुई देश र जनताबीचको सहकार्यलाई बढावा दिनु हो, परराष्ट्रमन्त्री श्रेष्ठले भने, यस्ता क्रियाकलापले व्यावसायिक समुदायहरू सामाजिकआर्थिक रूपान्तरणमा प्रमुख भूमिका खेल्नेछ। कार्यक्रममा लगानी बोर्डका प्रमुख कार्यकारी अधिकृत सुशील भट्टले नेपालमा लगानीको ठूलो सम्भावना रहेको उल्लेख गर्दै पूर्वाधार, कृषि, पर्यटन र सेवालगायत क्षेत्रमा लगानीका लागि आग्रह गरे। नेपालमा लगानीमैत्री वातावरण बनाइएको जानकारी दिँदै उनले चिनियाँ लगानीकर्तालाई नेपालमा स्वागत गर्न तयार रहेको बताए। चीनका लागि नेपाली राजदूत विष्नुपुकार श्रेष्ठले नेपालमा लगानीको वातावरण अनुकूल रहेको उल्लेख गर्दै ढुक्क भएर लगानी गर्न चिनियाँ लगानीकर्तालाई आग्रह गरे। कार्यक्रममा चिनियाँ लगानीकर्ताको सहभागिता थियो।"
"बैतडीमा बलात्कार मुद्दा गाउँमै मिलाउने वडाध्यक्ष,कर्मचारी र शिक्षक पक्राउ","बैतडी : बैतडीको सिगास गाउँपालिकामा ४ वर्ष पहिले बलात्कार मुद्दा मिलोमतोमा मुछिएका तीनजना सोमबार पक्राउ परेका छन् । सिगास गाउँपालिका ३ वडा अध्यक्ष अमर सिंह धामी, गाउँपालिकाका कर्मचारी राजेन्द्र सिंह धामी र भुवन भास्कार माविका शिक्षक मनोज सिंह धामी पक्राउ परेका हुन् । २०७७ सालमा स्थानीय दिपक सिंह धामीमाथि १८ वर्षीया किशोरीलाई बलात्कार गरेको आरोप लागेको थियो । त्यसपछि स्थानीयहरूले थाहा पाएपछि हालका वडा अध्यक्ष अमर सिंह धामी, शिक्षक मनोज सिंह धामी, कर्मचारी राजेन्द्र सिंह धामीलगायतका स्थानीयले तमसुक बनाएर घटना मिलोमतो गरेका थिए । मिलोमतोमा संलग्न अर्का गोपाल सिंह धामीले कैद भुक्तान गरेर छुटिसकेका छन् । आरोपित दिपकले बलात्कृत भएकी किशोरीलाई सुन दिने सहमतिसहितको तमसुक बनाएका थिए । सोही तमसुकको फट्के किनारा साँची बसेका तीनजना सोमबार पुनः पक्राउ परेको जिल्ला प्रहरी कार्यालय बैतडीले जनाएको छ । सोमबार पक्राउ परेका तीनैजनालाई उच्च अदालत दिपायल कञ्चनपुरले एक महिना कैद सजाय तोकेको हो । त्यसमध्ये वडा अध्यक्ष अमर र शिक्षक मनोजले २७ दिन अनुसन्धानका क्रममा नै कारागार बसेका थिए । उनीहरूले अब ३ दिनमात्रै बस्नुपर्नेछ । यसैगरी यसअघि २५ दिन कैद भुक्तान गरेका राजेन्द्रले ५ दिन पुनः बस्नु पर्ने जिल्ला प्रहरी कार्यालय बैतडीका प्रहरी निरीक्षक खेम बिक्रम केसीले जानकारी दिए । तीनैजनाले १० हजार जरिवना पनि तिर्नुपर्नेछ । तर, बलत्कारमा संलग्न दिपक सिंह धामी भने अझै फरार छन् । स्थानीयका अनुसार तमसुक बनाएदेखि नै उनी फरार छन् । प्रहरीले मुख्य अरोपित दिपकलाई पक्राउ गर्न सकेको छैन ।"
महामुर्ख बने सभामुख मण्डल,"जनकपुरधाम : जनकपुरधाममा एउटा यस्तो महोत्सव हुन्छ, जहाँ महामुर्ख बन्न तछाड मछाड हुन्छ। जो सबैंका सामुन्ने बिना कुनै संकोच म महामुर्ख हुँ भनेर भन्न र स्विकार्न सक्छन्, उनै व्यक्ति उपाधि विजेता हुन्छन्। जनकपुरधाममा हुने एउटा सम्मेलन, जहाँ सबैभन्दा ठूलो मुर्ख अर्थात महामुर्खको उपाधि लिन तँछाडमछाड हुन्छ। त्यो महामुर्खको उपाधि लिन सामान्य व्यक्ति मात्र नभई समाजमा विद्वान् कहलिएका राजनीतिज्ञ, बुद्धिजीवी, लेखक, साहित्यकार, कलाकार, पत्रकार नेताहरूबीच प्रतिस्पर्धा हुन्छ। प्रतिस्पर्धामा उत्रनेमध्ये एकजनाले महामुर्खको उपाधि पाउँछन्। अन्य प्रतिस्पर्धीहरूले विभिन्न शीर्षकमा मुर्ख को उपाधि पाउँछन्। यसैबीच महामुर्ख सम्मेलन २०८० मा मधेस प्रदेशका सभामुख महामुर्ख भएका छन्। जनकपुरधामस्थित मिथिला नाट्यकला परिषद् (मिनाप)ले प्रत्येक वर्ष आयोजना गर्ने व्यङग्यात्मक संस्कृतिक कार्यक्रम महामुर्ख सम्मेलनमा सभामुख रामचन्द्र मण्डलसहित १३ जनालाई अन्य उपाधि प्रदान गरिएको छ। मैथिली तथा भोजपुरी भाषा साहित्यमा रुचि राख्ने सभामुख मण्डललाई यस वर्षको महामुर्खको उपाधिबाट सम्मान गरिएको छ। मधेसका अर्थ मन्त्रालयका सचिव शिवाचन्द्र शिवाकोटिलाई पटमुर्खको उपाधि र मुर्ख महामण्डलेश्वरको उपाधि कथाकार प्रेम विदेह ललनलाई प्रदान गरिएको छ। सदाबहार मुर्खको उपाधि प्रधानाध्यापक महावीर दास, वैशाखानन्दनको उपाधि अभियानी दिनेश पुर्वे, साहित्यकार नित्यानन्द मण्डललाई खेसारीलाल, दाता परिवार शुभाषचन्द्र साहलाई स्थायी मुर्ख, ग्रामीण परवाहास्थित युवा नाट्य परिषद्लाई र्निविकल्प मुर्ख र महोत्तरी पिपरा नगरपालिकाकी उपप्रमुख बन्दना पाण्डेलाई दिलतोरियाको उपाधि प्रदान गरिएको छ।"
तल्लो हेवामा अध्यक्ष परिवारको मनोमानी,"१ अर्ब १० करोडको सम्पत्ति स्रोत खोज्न अख्तियारद्वारा सम्पत्ति शुद्धीकरणलाई पत्राचार काठमाडौं : गतिलो नियमन नहुँदा पब्लिक लिमिटेड कम्पनीमा समेत नेतृत्वकर्ता सञ्चालकको हालीमुहाली सम्भव हुँदो रहेछ। उदाहरण हो तल्लो हेवा खोला जलविद्युत् आयोजना। आयोजनाका कार्यकारी अध्यक्ष सीताराम तिमल्सिनाले सञ्चालकहरूमा आफ्नै परिवारका सदस्यलाई राखेको, आयोजनाका नाममा किनेका सस्तो जग्गाहरूको १०औं गुणा मूल्य बढाएको, अन्य सेयरधनीहरूलाई नाफा वितरण नगरेको, एकलौटी गरी कर छली गरेको अख्तियारले पाएको छ। साथै, अध्यक्ष तिमल्सिना परिवारको ७३३ प्रतिशत सेयरबापतको १ अर्ब १० करोड रुपैयाँको अख्तियारले स्रोत खोजेको छ। त्यसका लागि आवश्यक कारबाही अघि बढाउन अख्तियारले सम्पत्ति शुद्धीकरण अनुसन्धान विभागलाई निर्देशन दिएको छ। पाँचथर फिदिममा सञ्चालित २२१ मेगावाटको आयोजना निर्माणका क्रममा ठूलो अनियमितता भएको अख्तियार स्रोतबाट प्राप्त पत्रले देखाएको छ। आयोगको २०८० फागुन २९ गतेको निर्णयले विभागलाई कारबाही अघि बढाउन यही चैत ५ गते पत्रमार्फत निर्देशन दिएको हो। आयोगले सोहीबमोजिमको बेहोरा उल्लेख गर्दै राजस्व अनुसन्धान विभागलाई पनि पत्र पठाएको छ। २०६२ सालमा प्राइभेट कम्पनीमा दर्ता भएको माउन्टेन हाइड्रो नेपाल २०७३ सालमा लिमिटेडमा दर्ता भएको थियो। अख्तियारको पत्रमा भनिएको छ, आयोजनाका सञ्चालक सीताराम तिमल्सिनाले आफ्नै घरपरिवारका सदस्य छोरा सतिश तिमल्सिना समेतको नाममा आयोजना निर्माण हुने स्थानहरूमा रहेको जग्गाहरू सुरुमा सस्तोमा खरिद गरेको देखिएको छ। सोही जग्गाहरूलाई दसांै गुणा मूल्य बढाइ आयोजनाको नाममा रजिष्ट्रेसन गरेका छन्। आयोजनाका सञ्चालकहरूमा सीतारामसँगै छोराछोरी प्रल्हाद तिमल्सिना, सतिस तिमल्सिना, रीता तिमल्सिना छन्। कम्पनीको जम्मा मूल्यांकन ३ अर्ब ६६ करोड ७५ लाख रुपैयाँमा ७०:३० को कर्जा तथा स्वपुँजी अनुपात कायम गरिएको छ। परियोजनामा प्राइम कमर्सियल बैंकको अगुवाइमा अन्य ११ बैंकको सहवित्तीयकरणमा ७० प्रतिशतको हिसाबले हुन आउने २ अर्ब ५६ करोड रुपैयाँ कर्जा प्रवाह भएको छ। परियोजना निर्माणको क्रममा लागत बढ्न गई ४ अर्ब ८१ करोड ८९ लाख पुगेको अख्तियारको अनुसन्धानले देखाएको छ। त्यसमा कर्जा स्वपुँजी अनुपात ७०:३० कायम रहने गरी साविकको कर्जा २ अर्ब ५६ करोड वृद्धि भई ३ अर्ब ३१ करोड हुन पुग्यो। बाँकी ३० प्रतिशतले हुन आउन १ अर्ब ५० करोड ८९ लाख स्वपुँजी लगानी गर्नुपर्ने देखियो। उक्त लगानीको स्रोतमध्ये २६७५ प्रतिशत अन्य सेयर लगानीकर्ताको र बाँकी ७३३ प्रतिशत तिमल्सिना परिवारको रहेको अख्तियारको पत्रमा भनिएको छ। त्यसमध्ये सीताराम तिमल्सिनाको ४७८० प्रतिशत, निजको छोराहरू तिमल्सिना र प्रह्लाहद तिमल्सिनाको ८८५ र श्रीमती रीता तिमल्सिनाको ९५० प्रतिशत रहेको छ। अध्यक्ष तिमल्सिना परिवारतको ७३३ प्रतिशतले हुन आउने १ अर्ब १० करोड रुपैयाँको अख्तियारले स्रोत नभेटाएको हो। निज सीताराम तिमल्सिनाको परिवारको परियोजनामा लगानीको ७३३ प्रतिशतले हुने १ अर्थ १० करोड रुपैयाँकोे स्रोत एकिन नभएकाले उल्लेखित सम्पत्ति के कसरी के कुन स्रोतबाट आर्जन भयो र सो सम्पत्तिको स्रोत के हो ? अख्तियारको पत्रमा भनिएको छ । यस सम्बन्धमा अनुसन्धान गर्न सम्पत्ति शुद्धीकरण निवारण ऐन २०६४ आकर्षित हुने भन्दै अख्तियारले सो ऐनअनुसार कानुनबमोजिम जे, जो गर्नुपर्ने हो कारबाही गर्न र सोको जानकारी यस आयोगलाई दिने भनि सम्पत्ति शुद्धीकरण अनुसन्धान विभागलाई निर्देशन दिएको हो । अख्तियारले सोसम्बन्धी आवश्यक कारबाही अघि बढाउन विभागलाई निर्देशन पनि दिएको छ। आयोगले तालुकको मन्त्रालय ऊर्जा, जलस्रोत तथा सिँचाइ मन्त्रालयलाई जानकारी गराएको छ । साथै विद्युत् विकास विभागलाई पनि कम्पनीलाई आवश्यक कारबाही गर्न निर्देशन दिएको छ। विद्युत् विकास विभागले विद्युत् ऐन, २०४९ नियमावली, २०५० तथा अनुमतिसम्बन्धी निर्देशिका बमोजिम विद्युत् उत्पादन तथा प्रसारणको अनुमति दिइसकेपछि त्यस्ता आयोजनाको अनुगमन निरीक्षण तथा नियमन गर्नुपर्ने हुन्छ । तर, उक्त विभागले सोअनुसार अनुगमन नगरेको र सेयर सदस्यहरू ठगिनबाट रोक्न प्रभावकारी अनुगमन नियमन गर्न र कानुनविपरीत कार्य गर्नेलाई आवश्यक कारबाही गर्न ऊर्जा मन्त्रालयमार्फत विभागलाई सुझाव लेखी पठाउने भनिएको छ।"
मोक्षधाम बन्यो सिर्जनाको संगमस्थल,"काभ्रे : पनौतीको कुशादेवी दारिमबोटस्थित आदित्य मोक्षधाम सोमबार काव्यमय बन्यो। मोक्षधामको शान्त एवं रमणीय वातावरणमा गुन्जिएका कविताले त्यहाँको माहोललाई झनै रोमाञ्चक बनायो। कार्यक्रममा एकातर्फ नेपालका वरिष्ठ कविहरू कविता वाचन गर्दै थिए भने अर्कोतर्फ वरिष्ठ कलाकार नरेन्द्रबहादुर श्रेष्ठले जरामा जीवन खोज्दै थिए। विभिन्न वनस्पतिका जरामा कुदेर कलाकार श्रेष्ठले तयार पारेका ५२ कलाकृति प्रदर्शनीमा राखिएका थिए। प्रदर्शनीले मोक्षधाममा आयोजित काव्य गोष्ठीमा पुगेका साहित्य एवं कलाअनुरागीको ध्यान आकृष्ट पारेको थियो। काव्य माहोलकाबीच नेकपा एमालेका अध्यक्ष तथा पूर्वप्रधानमन्त्री केपी शर्मा ओली र ॐ आदि बाल गुरुको उपस्थितिले कार्यक्रममा छुट्टै रौनक थपेको थियो। कार्यक्रममा राजनीतिज्ञ, कवि, साहित्यकार, समाजसेवीलगायत तीन दर्जन बढी साहित्यप्रेमीले विभिन्न शीर्षकमा प्रस्तुत गरेका कविता कुञ्जले राष्ट्रियताको भाव झल्काएका थिए। कार्यक्रममा नेकपा एमालेका अध्यक्ष ओलीले ॐ आदि बाल गुरुको प्रतिभाबारे खुलेर प्रशंसा गरे। उनले ॐ आदि बाल गुरु को हुन् भन्ने पत्ता लगाउन विज्ञानलाई समेत चुनौती रहेको बताए। मानव जीवनमा ज्ञानको स्रोत वा गुरु केही वा कुनै न कुनै हुन्छ, उनले भने, गुरु आदित्यको ज्ञानको स्रोतबारे अति आश्चर्य रहने अलौकिक शक्ति छ। त्यसबारे खोजी गर्नुपर्ने चुनौती विज्ञान क्षेत्रलाई छ। गुरु बिनाको मान्छे नहुने भन्दै ओलीले बाल गुरुमा केही शारीरिक अशक्तता भए पनि अद्भूत क्षमता रहेको बताए। विभिन्न भाषामा लेखेका उहाँका हरेक भनाइहरू गुरु वचनका रूपमा छन्। आश्चर्य यो हो कि यस्तो अलौकिक क्षमता कहाँबाट आयो ? उनले भने, विद्वान्हरूको स्तरमा लेखिएका उहाँका शब्द चयन अति उत्कृष्ट र महत्वपूर्ण छन्। कुनै गुरु र विद्यालय शिक्षा नभई यो ज्ञान कहाँबाट प्राप्त भयो, वैज्ञानिकहरूले खोज अनुसन्धान गर्नु जरुरी छ। काव्य गोष्ठीमा अन्नपूर्ण मिडिया नेटवर्कका अध्यक्ष क्याप्टेन रामेवर थापाले मोक्षधाममा मुख्य स्तम्भ निर्माणको काम ८० प्रतिशत सम्पन्न हुने क्रममा रहेको बताए। विश्वको आठौं आश्चर्यको रूपमा परिकल्पित र सिर्जना भएको गुरु आदित्य मोक्षधाममा निर्माण हुने १०८ वटा संरचना र मोक्षधामको काम भइरहेको छ, उनले भने, अहिले एउटा स्तम्भ बन्दै गरेको छ। यसको निर्माणमा गुरु आदित्यबाट सिक्दै बनाउँदै गरिरहेका छौं। मोक्षधाम आएर अवलोकन गर्न र सुझाव दिन उनले सरोकारवालाहरूलाई अपिल गरेका छन्। त्यस अवसरमा नेकपा एमालेका नेता तथा साहित्यकार प्रदीप ज्ञवालीले एक्लो परेवा शीर्षकको कविता वाचन गरे। कार्यक्रममा एमाले नेता तथा पूर्वउपप्रधानमन्त्री ईश्वर पोखरेल, पूर्वअर्थमन्त्री विष्णु पौडेल, पूर्वसञ्चारमन्त्री गोकुल बास्कोटा, पूर्वमन्त्री रेशम लामा, ॐ आदि फाउन्डेसनका अध्यक्ष उपेन्द्र महतो, धुलिखेल नगरपालिका मेयर अशोककुमार ब्यन्जु, पनौती नगरपालिका मेयर रामशरण भण्डारी, पनौती नगरपालिका पूर्वमेयर भीम न्यौपाने लगायतको उपस्थिति थियो। गत वर्ष फागुन १६ देखि १८ गतेसम्म पनौती दारिमबोट ॐ आदि मोक्षधाममा विश्वकै नमुना आध्यात्मिक तीर्थस्थल बनाउन महाअनुष्ठान भएको थियो। आदिचन्द्र योगी बालयोगी आदित्यको परिकल्पनामा आदित्य मोक्षधाम निर्माणका लागि महाअनुष्ठान भएको थियो। बालगुरु ॐ आदित्यबाट कविहरू प्रभावित कार्यक्रममा सहभागी कवि तथा साहित्यकारहरू बालगुरू ॐ आदित्यको प्रतिभाबाट प्रभावित भएका छन्। कवि गीता कार्कीले आध्यात्मिक बाल गुरुले लिएको विश्व शान्ति राष्ट्र निर्माण गर्ने योजनाको आधार भूमि आदि धाम पुगेर कवि वाचन गर्न पाउँदा छुट्टै अनुभूति भएको बताइन्। यस्तो अर्थपूर्ण कार्यले धार्मिक सांस्कृतिक पर्यटन क्षेत्रमा थप सहयोग पुग्ने देखिन्छ। यहाँ ॐ आदि मोक्षधामको रमणीय वातावरणमा कविहरूको प्रस्तुतिले थप ऊर्जा मिलेको छ, उनले भनिन्। साहित्यकार ज्ञानु अधिकारीले अध्यात्म र धार्मिक आस्थाको विषयलाई थप अध्ययन गनुपर्ने धारणा राखिन्। ॐ आदित्य तेस्रो मोक्षधाम काव्य गोष्ठीबारे आफ्नो कलाकृति जरामा जीवनको अर्थ खोजी रहेका वरिष्ठ साहित्यकार नरेन्द्रबहादुर श्रेष्ठले भने, मैले हरेक जरामा जीवनको अर्थ खोज्न जराको वास्तविक स्वरूपलाई कुनै परिवर्तन गरेको छैन, केवल संयोजन र संकलन मात्रै गरेको हुँ। यी ५२ ओटा संकलित जराको छुट्टाछुट्टै अर्थ र जीवन भेटिन्छ। जीवनको अर्थ केवल जन्म अनि बाँचुन्जेल काम मात्रै नभएको उनको भनाइ छ। श्रेष्ठको जरामा अर्थ खोज्दै कला सोमबारदेखि चैत १८ गतेसम्म आदि मोक्षधाममा प्रदर्शनीमा राखिनेछ।"
"दुर्घटनामा एकै टोलका ५ जनाको मृत्यु, गाउँ नै शोकमा","अछाम: आइतबार चैत ११ गते पहाडको होली थियो। अछामका प्रत्येक गाउँटोलमा होलीको रौनक थियो। मेल्लेख गाउँपालिका १ ऋषिदहका लालबहादुर धामी लगायत ४ जनाले षोडशाको माडीगडामा खेलिने होली हेर्ने सल्लाह गरेका थिए। लालबहादुर धामी उनका बुवा ५५ वर्षीया रंग धामी र अन्य दुई ४५ वर्षीया प्रेम धामी,३७ वर्षीया नरबहादुर धामी बन्दै गरेको साँफे मेल्लेख सडकमा जालीमा ढुंगा भर्ने काम गर्दथे। होली हेर्न साँफेबगर नगरपालिका ४ को भण्डारी गाउँ ससुराली जाने तयारीमा थिए लालबहादुर। संगै काम गर्ने साथीहरु र षोडशा जाने ट्याक्टर फेला परेपछि उनी पनि माडिगडा पुगे। उनीहरु चारै जना ०१००२ त ४९७९ नम्बरको ट्याक्टरमा चढेर होली हेर्न माडीगडा पुगेका थिए। उनीहरुले पछिल्लो दिन कामबाट फर्कंदा सोही ट्याक्टरमा फर्किने निधो गर्दे होली खेल्नतिर लागे। पछिल्लो दिन काममा फर्किनु पर्ने भएकाले उनीहरु बिहानै त्यही ट्याक्टरमा चढेर फर्किए। नन्देगडाको सुयडा पुगेपछि खाजा खाने भन्दै रोकिए। खाजा खाएपछि ५ जना चालकसँगै अगाडि र लालबहादुर लगायत ३ जना पछाडि ढालामा बसे। गाडी चालक जनक धामीले ट्याक्टर अगाडि बढाउनै लाग्दा एक्कासी गड्याङगुडुग हुँदै सडकबाट तल खस्यो। लालबहादुरको आँखा अगाडि रात परेजस्तै भयो। उनले भने,एकछिन पछि मानिसहरुको भीड लाग्यो। आफूहरुलाई खुट्टाहात अनि अनुहारका चोट लागेको थियो। अगाडि बसेबा बुवालाई खोज्न थालें, ट्याक्टर मुनि ५ जना चेपिएको देखें। त्यो अवस्था देख्दा बुवा बाचे होलान् भन्ने लागेन। घरको आर्थिक अवस्था कमजोर भएका कारण बुवा छोरा नै मजदुरी गर्दै आइरहेको उनले बताए। दुर्घटनामा घाइते लालबहादुर र हंस धामीको बयालपाटा अस्पतालमा उपचार भइरहेको छ। अगाडि बसेका लालबहादुरका बुवा ५५ वर्षीया रंग धामी र ४५ वर्षीया प्रेम धामी,३७ वर्षीया नरबहादुर धामी,१५ वर्षीया जनक धामी र २१ वर्षीया जनक धामीको ज्यान गइसकेको थियो। मृतक १५ वर्षीया जनक साँफेबगरको होटलमा काम गर्थे। होली खेल्न र हेर्न उनी गाउँ गएका थिए। एकै वडा, एकै टोलका ५ जनाको मृत्यु भएको घाइते लालबहादुरकी श्रीमती चन्द्राकला धामीले बताइन्। उनले भनिन्, घरमा दुई पैसा बढी आउला भनेर बुवा छोरा नै मजदुरी गर्थे। खाने परिवार ठुलो छ। घरमा सहयोग हुन्छ भनेर ससुरा पनि ज्यालादारी काम गर्थे। दैवले ससुरालाई खोसेर लग्यो। श्रीमान् घाइते छन्। किरिया बस्नै मान्छेसमेत छैनन्। खान लगाउन मुस्किल छ झन् यस्तो विपत आइलाग्यो। गरिबलाई जताबाट दुख मात्र। भारतमा नोकरी गर्दै आएका लालबहादुरको परिवार एक वर्ष पहिले गाउँ फर्किएका थिए। मृतक पाँचै जनाको शव पोष्टमार्टमका लागि जिल्ला अस्पताल मंगलसेन लगिएको छ। रंगहरुको पर्व होलीको रंग मेटिन नपाउँदै मेल्लेख गाउँपालिका शोक डुबेको छ। मेल्लेखको षोडशाबाट साँफेबगरतर्फ आउँदै गरेको ०१००२ त ४९७९ नम्बरको ट्याक्टर दुर्घटना भएको जिल्ला प्रहरी प्रमुख सन्तोष पाठकले बताए। सोमबार बिहान ९ बजेर ४५ मिनेटमा ट्याक्टर एक्कासी अनियन्त्रित भइ २०० मिटर तल खसेको डीएसपी पाठकले जानकारी दिए। बयालपाटा अस्पतालमा घाइते र उनीहरुका आफन्त।"
पीडितको रकम फिर्ता गर्न प्रशासनको निर्देशन,"जाजरकोट : जाजरकोटको नलगाड नगरपालिका३ ले भूकम्पपीडितबाट दोस्रो किस्ता भुक्तानी सिफारिसका लागि दस्तुर नलिन जिल्ला प्रशासन कार्यालयले निर्देशन दिएको छ। वडा समितिले निर्णय नै गरेर प्रतिलाभग्राही एक हजार रुपैयाँ दस्तुर लिन थालेको समाचार आइतबार अन्नपूर्ण पोस्ट् दैनिकमा प्रकाशित भएपछि प्रशासन कार्यालयले जिल्लाका सातवटै स्थानीय तहलाई पत्राचार गरी कुनै पनि बाहनामा शुल्क नलिन र लिएको भए सम्बन्धित व्यक्तिलाई फिर्ता गर्न निर्देशन दिएको हो। भूकम्पबाट सिर्जना भएको मानवीय संकटको विषम् परिस्थितिमा पीडित नागरिकका लागि पनर्लाभका सेवाहरू प्रदान गर्दा शल्कदस्तर वा अन्य कनै नगदजिन्सी सहयोग लिनमाग गर्ने कार्य अमानवीय र गैरकाननी भएको भन्दै जिल्ला प्रशासन कार्यालय जाजरकोटले सबै पालिकालाई सचेत गराएको प्रशासकीय अधिकृत हरिश्चन्द्र शर्माले जानकारी दिए। अस्थायी आवास अनदान रकम वितरण गर्दा पयाउनपर्ने विधि र प्रक्रिया कार्यविधिले स्पष्ट रूपमा व्याख्या गरे पनि विभिन्न प्रपञ्च रचेर रकम संकलन गर्न खोज्न द:खद भएको बताउँदै प्रशासकीय अधिकृत शर्माले जिल्लाका सबै स्थानीय तहलाई आइतबारै पत्राचार गरिएको बताए। नलगाड नगरपालिकाको ३ नम्बर वडा कार्यालयले भूकम्पपीडितबाट एउटा टहरा बराबर एक हजार रुपैयाँ वडामा बुझाउनु पर्ने निर्णय गरेपछि लाभग्राही मारमा परेका थिए। अस्थायी आवासका लागि टहरा निर्माण गर्न सरकारले ५० हजार रुपैयाँ दिने निर्णय गरेको थियो। दुई किस्तामा दिइने उक्त रकममध्ये दोस्रो किस्ता लिन वडामा एक हजार रुपैयाँ तिर्नुपर्ने भएपछि पीडितहरू मर्कामा परेका थिए। नलगाड ३ का वडाध्यक्ष कौसीबहादुर विष्टले वडाका विद्यालय, स्वास्थ संस्थालगायत भौतिक संरचना पुनर्निर्माणका लागि प्रतिटहरा एक हजार रुपैयाँ रकम संकलन गर्ने निर्णय गरेको बताए। वडाध्यक्ष विष्टका अनुसार वडाले ३८ जनाबाट रकम संकलन गरी दोस्रो किस्ता भुक्तानीका लागि सिफारिस गरेको थियो। सो वडामा ६ सय ७४ लाभग्राही छन्। नगलगाड नगरपालिकामा ८ हजार ९७ र जिल्लाभर ४२ हजार ५ सय २४ लाभग्राही छन्। त्यसमध्ये ३७ हजार ४ सय ३४ ले पहिलो किस्ता रकम पाइसकेका छन्। अहिलेसम्म २९ हजार ५ सय २९ अस्थायी आवास बनिसकेको भए पनि उनीहरूले पाउनुपर्ने दोस्रो किस्तावापतको रकम भने पाउन सकेका छैनन्। विपद् पोर्टलमा इन्टी हुन नसक्दा दोस्रो किस्ता रोकिएको हो। हालसम्म जिल्लाभर करिब १० हजार लाभग्राहीको मात्र विपद पोर्टलमा इन्ट्री भएको स्थानीय प्रशासनले जनाएको छ।"
म्याग्दीको चिमखोलामा डुबेर किशोरको मृत्यु,बेनी : म्याग्दीको रघुगंगा गाउँपालिका७ चिमखोलामा पौडी खेल्ने क्रममा सोमबार एक जना किशोरको ज्यान गएको छ । चिमखोलाको कुकुर भुक्ने स्थित बगर खोलामा पौडी खेल्ने क्रममा डुबेर रघुगंगा गाउँपालिका१ का १८ वर्षीय दिपक पुर्जाको मृत्यु भएको जिल्ला प्रहरी कार्यालय म्याग्दीले जनाएको छ । प्रहरी निरीक्षक कुमार गुरुङले सँगै गएका साथीहरुले उद्दार गरेर बेनी अस्पताल ल्याइएका पुर्जालाई चिकित्सकले मृत घोषणा गरेका बताए । पुर्जा अन्य ५ जना साथीहरुसँगै पौडी खेल्न गएका थिए । मृतकको शव बेनी अस्पतालको शव गृहमा राखिएको र घटनाको थप अनुसन्धान जारी रहेको प्रहरी निरीक्षक गुरुङले बताए ।
मदिरा र रिसइबीले २ युवाको हत्या,"काठमाडौं : आइतबार दिनभर उपत्यका होलीमा रंगिएको थियो। सुरक्षा व्यवस्था कडाइका साथ दिनभर होलीको रौनक चल्यो। तर, ललितपुरको ढोलाहिटीमा होलीकै रात दुई युवा मारिए। खाजाघरमा मदिरा पिएर बसेका दुई समूहबीच ग्याङफाइट हुँदा २८ वर्षीय रोबस राई र ३० वर्षीय पुजन राईको मृत्यु भएको छ। मदिराको नशामा दुई समूहबीच चक्कु हानाहान भएको थियो। जिल्ला प्रहरी परिसर ललितपुरका प्रवक्ता नरेशराज सुवेदीका अनुसार चक्कु हानाहानमा सुनसरी घर भई ललितपुरको ढोलाहिटी बस्ने २८ वर्षीय रोबस राई र पाँचथर घर भई खुमलटार बस्ने ३० वर्षीय पूजन राई मारिए। दुई समूहका युवाहरू होलीमा रङ खेलेर राति ढोलाहिटीको डी पोपिना खाजाघरमा पुगेका थिए। मृतक पुजनको समूह उक्त खाजा घरमा पहिल्यैदेखि नै मदिरा पिइरहेको थियो। केहीबेरपछि रोबसको समूह पनि त्यहीँ पुग्यो। सोही क्रममा उनीहरूबीच विवाद चर्कियो । रोवस भने सो समय त्यहाँँ थिएनन्। विवाद चर्किएपछि उनको साथीले फोन गरेर बोलाएका हुन्। प्रहरीका अनुसार उनीहरूबीच १० बजे रातितिर झगडा भएको हो। ललितपुर प्रहरी प्रवक्ता सुवेदी भन्छन्, प्रारम्भिक अनुसन्धान हेर्दा घटना आवेसप्रेरित भएको हो की भन्ने अनुमान छ। झगडाको कुनै कारण भेटिएको छैन, संलग्न भएको आरोपमा १८ जनालाई पक्राउ गरिएको छ। उनीहरूबीच सामान्य चिनजान पहिल्यैदेखि नै थियो। हत्या नै गर्नुपर्ने खालको विवाद यसअघि भएको थिएन। रोवस र पूजन फरक समूहका हुन्। विवादका क्रममा एकले हानेको छुरा रोक्ने क्रममा पूजनको तिघ्रामा लागेको थियो। रोवसलाई छातीमा छुरा प्रहार गरिएको थियो। जिल्ला प्रहरी परिसर ललितपुरका प्रमुख शेखर खनालका अनुसार मृतक पूजनको शव सुमेरु अस्पताल र रोबसको शव पाटनमा राखिएको छ। विवादका विषयमा कसैले पनि प्रहरीलाई खबर नगरेको उनको भनाइ छ । छुरा प्रहारबाट गम्भीर घाइते भएका रोवसलाई उनका साथीले स्कुटरमा राखेर पाटन अस्पताल पुयाएका थिए। अस्पताल पुयाउनासाथ उनलाई मृत घोषणा गरिएको थियो। पाटन अस्पतालमा ड्उटीमा रहेका प्रहरीले स्कुटर चालकलाई पक्राउ गरेपछि घटनाका विषयमा प्रहरीले सुइँको पाएको थियो। यसपछि घटनाका विषयमा प्रहरीले थप अनुसन्धान र खोजीनिती गरेको थियो।"
माध्यमिकी परिक्रमा : मिथिलाको महाकुम्भ,"जनकपुरधाम : टाउकोमा खानपिनका सामग्री। एक हातमा ओढ्नेओछ्याउनेसहितका लत्ताकपडा। अर्को हातमा पाल बनाउन चाहिने बाँसका डण्डी। अनि ओठमा मुस्कानसहित जय सियारामको स्तुति गरिरहेका हुन्छन्। यो दृश्य हो नेपाल र भारतको धार्मिकसांस्कृतिक धरोहर १५ दिवसीय मिथिला माध्यमिकी परिक्रमाको। जुन मिथिला क्षेत्रको महाकुम्भ पनि हो। साधुसन्त तथा भक्तजनको लावालस्करसहितको टोली विगत वर्षझैं यसपटक पनि जनकपुरधाम आइपुगेर अन्तगृह परिक्रमासँगै यात्रा सम्पन्न भएको छ। राम र सीताको पदचाप पछ्याउँदै मिथिला परिक्रमा गर्नाले पाइलापाइलामा पुण्य कमाइने जनविश्वास छ। यसमा सहभागी भए मोक्ष प्राप्ति हुने धार्मिक मान्यता रहेको राममन्दिरका महन्थ राम गिरी बताउँछन्। संस्कृतिका जानकार विष्णुमणि खनालका अनुसार यो यात्रामा १०औं लाख भक्तजन सहभागी हुने गरेका छन्। यो नेपाल र भारतको सांस्कृतिक सेतु पनि हो। यसले नेपालका धनुषा, महोत्तरी र भारतको उत्तरी बिहारका धार्मिक, ऐतिहासिक स्थानलाई समेट्छ। मिथिला परिक्रमा तीर्थस्थल भनेर स्थापित भए पनि पर्यटकीय गन्तव्यका रूपमा भने विकसित हुन सकेको छैन। जसमा पक्की बाटो, उचित व्यवस्थापन, सम्पदाको संरक्षण र प्रचारको अभाव खड्किएको छ। लाखौं साधुसन्त, गृहस्थ तथा भक्तजनले परिक्रमाका क्रममा नेपालमा १ सय ८ र भारतमा २७ गरी १ सय ३५ किलोमिटरजति भूमिको पैदल यात्रा गर्ने गरेका छन्। तर, कच्ची सडक, नदीमा क्षतिग्रस्त पुलपुलेसा तथा बिग्रेभत्केको बाटोका कारण बर्सेनि जोखिमपूर्ण यात्रा गर्नुपर्ने बाध्यता रहेको सरोकारवाला बताउँछन्। सन् १८१६ मा भएको सुगौली सन्धिले प्राचीन मिथिलालाई नेपाल र भारत गरी दुईतिर विभक्त गरे पनि दुई देशबीचको मैत्रीको प्रतीक परिक्रमाको आस्थामा भने आँच आएको छैन। मिथिला पञ्चकोशी परिक्रमा सडक पक्की बनाउने घोषणा भारतले २० वर्षअघि गरेको थियो। तर, अझै पनि उक्त बाटो पक्की बन्न सकेको छैन। तत्कालीन प्रधानमन्त्री गिरिजाप्रसाद कोइराला २०४९ सालमा भारत भ्रमणमा जाँदा दुई देशबीच परिक्रमा सडक निर्माण गर्ने सहमति भएको थियो। उक्त सहमतिअनुरूप परिक्रमा सडक निर्माण सुरु नगरिँदा पर्यटन प्रवद्र्धनसमेत हुन सकेको छैन। सडक निर्माण भए धनुषा र महोत्तरीका साबिक ८८ गाविसका साथै भारतीय मधुवनी जिल्ला जोडिनेछन्। र, दुवै देशको सांस्कृतिक तथा आर्थिक विकासमा टेवा पुग्ने जानकार बताउँछन्। परिक्रमा तीन प्रकारका परिक्रमाको आध्यात्मिक पक्ष सायद सुखको क्षणिकता प्रदर्शन गर्नु पनि हो। आमा (सृष्टि)मा समाहित नभएसम्म तृष्णा हो सुख, माया हो मिलन र बिछोड एवं यात्रा हो यो जीवन। यो चलिरहन्छ, मिथिला परिक्रमाको प्रचलनजस्तै। परिक्रमा भन्नु नै यात्रा आफैंमा एउटा गन्तव्य हो भन्ने कुरा स्वीकार गर्नु हो। परिक्रमा तीन प्रकारका छन् ः बृहत्, मध्य र अन्तरगृह। बृहत् परिक्रमा तत्कालीन मिथिला राज्य अर्थात् उत्तरमा हिमालय पर्वतको फेदीबाट सुरु भई पूर्वकोशी, दक्षिण गंगा, पश्चिमगण्डकी हुँदै सुरु भएकै ठाउँमा आएर टुंगिन्छ। यसरी हरिहर क्षेत्रबाट प्रारम्भ भई गण्डकी नदी किनारा हुँदै हिमालय क्षेत्र, कोसी नदी भएर पुनः हरिहर क्षेत्रमा समापन हुने बृहत् परिक्रमाको चर्चा मिथिला महात्ममा पाइन्छ। हिजोआज व्यस्तताका कारण साधुसन्तबाहेक अरूले यो परिक्रमा गर्न छाडेका छन्। जनकपुरधामस्थित रत्नसागर स्थानका तत्कालीन महन्थ बाबानारायण दासले करिब डेढ सय वर्षअघि साधुसन्तलाई लिएर वनको बाटो भई माध्यमिकी परिक्रमालाई मिथिला महात्मको निर्देशानुसार फेरि सुरुवात गरेको बताइन्छ। त्यसलाई करिब ५० वर्षपछि सीताकुण्डका महन्थ परमहंस शियालालशरणले साधुसन्तसहित बाजागाजाका साथ परिक्रमा गरेका कथन पाइन्छ। परिक्रमाको महत्व बढाउने तथा वैष्णव सम्प्रदायको प्रवद्र्धनमा महन्थ परमहंसको योगदान मानिन्छ। माध्यमिकी परिक्रमा करिब ६० वर्षदेखि मिथिला महात्मको कथावाचन मुख्य पण्डित रामदुलारी शरणले गरे। उनको निधनपछि मिथिला महात्मको कथावाचन उनका शिष्य शिया राघव शरणले गरिरहे। आममानिस मध्यपरिक्रमाप्रति बढी आकर्षित छन्। सर्वप्रथम मिथिला महात्म्यमा वर्णन गरिएको मध्यपरिक्रमाको सुरुआत १८औं शताब्दीभन्दा केही पहिले भएको हुनुपर्छ भन्ने इतिहासविद््को कथन छ। आधुनिक जनकपुरलाई पुनः चिनाउने महात्मा सुरकिशोरले परिक्रमा मार्ग पत्ता लगाएपछि सीतामढी मठका सीताप्रसाद र बराही मठका सुरदास साधुले मध्यपरिक्रमा आरम्भ गरेको बताइन्छ। २०औं शताब्दीको प्रारम्भतिर जनकपुरधामका रामानन्दी वैष्णव साधुले पाँच दिनमा पूरा हुने परिक्रमालाई १५ दिने बनाए। यस कार्यमा साधु प्रेमलता, सीतामढीका साधु सिद्धबाबा र जनकपुरधामका सन्त वैदेही शरणको भूमिका उल्लेखनीय मानिन्छ। पहिलापहिला साधुसन्तको मात्र सहभागिता रहने परिक्रमाले बिस्तारै जनसाधारणको ध्यान पनि आकृष्ट गयो। जसको फलस्वरूप यसमा गृहस्थहरूसमेत सहभागी हुन थालेका छन्। यो महोत्सवमा धनुषा, कचुरी गाउँको मिथिलाविहारी मठबाट रामजानकीको डोला जनकपुरधामको रत्नसागर हुँदै जानकी मन्दिर पुयाइन्छ। त्यहाँबाट जानकीको डोला र जनकपुरका अरू मन्दिरबाट ल्याइएका डोलासमेत समावेश गरी परिक्रमायात्रा आरम्भ हुन्छ। माध्यमिकी परिक्रमाका लागि धनुषाको मिथिला विहारी नगरपालिकाको ठेरा कचुरीबाट मिथिला बिहारीको डोला तथा जनकपुरधामको अग्निकुण्डस्थित सुन्दर सदनबाट किशोरीजीको डोला नै मुख्य आकर्षण हो। डोलामा सीतारामको प्रतिमा राखिएको हुन्छ। डोलाका पछिपछि ढोल, पिपही आदिको बादन, नरनारीको सहभागिता, भजनकिर्तन आदिले मिथिलाका मौलिक सांस्कृतिक भक्तिमय छटाले जो कोही पनि सहजै मोहित हुन सक्छन्। यस्तै झाँकीका साथ भक्तजनको विशाल समूहले १५ दिनसम्म मिथिलाको तत्कालीन राजधानीक्षेत्रको चारैतिर रहेका धार्मिक स्थलको परिक्रमा गर्छ। नेपाल र भारत दुवै मुलुकका धार्मिक, सांस्कृतिक एवं आपसी सद्भावको प्रतीक बनेको परिक्रमा यात्राको नेपालमा ११ तथा भारतमा ४ गरी जम्मा १५ प्रमुख स्थान छन्। परिक्रमा प्रारम्भको दुई स्थान कल्याणनेश्वर र गिरिजा स्थान भारतमा र नेपालमा महोत्तरीको मठिहानी, जलेश्वर, धुब्रकुण्ड, कञ्चनवन, क्षिरेश्वरनाथ तथा धनुषाको पर्वता, धनुषाधाम, औरहीमा विश्राम गर्दै अन्त्यका भारतीय क्षेत्रको करुणा र विशौल हुँदै जनकपुरधाममा अन्तगृह घुम्ने गर्छन् परिक्रमावासीले। यो धर्मयात्राबाट सतकर्म, पाप तथा अन्य कष्टबाट मुक्ति पाउनुको साथै मनोबाञ्छित फल प्राप्त हुने जनविश्वास रहँदै आएको छ। जहाँ छन् बिसौनी यात्राको पहिलो बिसौनी हो हनुमान नगर। जनकपुरधामबाट दुई किलोमिटर दक्षिणमा पर्ने यो ठाउँमा हनुमान, राम र जानकीका मूर्ति भएको १६० वर्षअघि स्थापित मन्दिर छ। दोस्रो दिनको मेला लाग्ने कलना गाउँ, कल्याणेश्वर भारत, उत्तर बिहारको बासोपट्टी र उमागांव बीचमा छ यो प्रसिद्ध स्थान। कल्याणेश्वरमा धार्मिक संकल्प धारण गर्ने गरिन्छ। भव्य पोखरी र विश्रामस्थलसमेत रहेको कल्याणेश्वर मन्दिर आकर्षक छ। भविष्यवेत्ता भनेर कहलिएका सिद्ध परमहंसबाबा ११० वर्ष बसेको ठाउँ पनि हो यो। गिरिजास्थान मिथिला परिक्रमा गर्ने यात्रीको तेस्रो विश्रामस्थल हो। गिरिजास्थान (फूलहर) पनि भारतमै पर्छ। स्थानीय तहमा फूलहर नामले चिनिने यो ठाउँ सीताले फूल टिपेर गिरिजा भगवतीको पूजा गर्ने गरेको र त्यही क्रममा रामसँग पहिलोपटक देखादेख भएको ठाउँ हो भन्ने जनविश्वास छ। गौरीशंकर, जानकी, गिरिजा भगवती र गणेशका मूर्तिहरू तथा कष्टहरिणी र सरसमिर नामँका पोखरी भएको ठाउँबाट जमुनी नदी बगेको छ। चौथो दिन भक्तजन नेपालको मटिहानी आइपुग्छन्। महोत्तरी जिल्लामा पर्ने मटिहानी पुरातात्विक महŒवका १२ वटा मन्दिर र आठवटा पोखरी भएको एउटा घना बस्ती हो। नेपालमा संस्कृतको पढाइ हुने ठाउँका रूपमा समेत परिचित मटिहानीमा एउटा पुरानो संस्कृत महाविद्यालय र मठ छन्। जहाँ यात्रीलाई खुबै सेवासत्कार गरिन्छ। परिक्रमाका यात्री पाँचौं दिन जलेश्वर महादेवको दर्शन गर्न महोत्तरीको सदरमुकाम जलेश्वर आइपुग्छन्। छैटौं दिन पञ्चमी तिथिमा परिक्रमा यात्रा जलेश्वरबाट उत्तरतर्फ मडईमा पुगेर टुंगिन्छ। जहाँ मुनेश्वर महादेवको मन्दिर र दुई आकर्षक पोखरी छन्। यसदिन यहाँ लाग्ने मेलामा स्थानीयवासी पनि ठूलो संख्यामा सहभागी हुने गर्छन्। परिक्रमाको सातौं दिन यात्रीले विश्राम गर्ने ठाउँ ध्रुवकुण्डमा ध्रुवजीको मन्दिर छ। मन्दिरको नाममा रहेको १५ बिघा जमिनको आम्दानी मेलामा खर्च गर्ने चलन छ। कञ्चनवन यात्रीको आठौं दिनको गन्तव्य कञ्चनवन हरिणिमणि र हरिपुरनजिकै पर्छ। यहाँ सीतारामको मन्दिर छ। परिक्रमाको गहिरो सम्बन्ध फागु पर्वसँग पनि छ। प्रेम र भाइचारा अभिवृद्धि गर्ने सांस्कृतिक पर्व फागु यहाँ मज्जाले मनाइन्छ। हो हो किनकाके हाथ अबिर झोरी किनकाके हाथ कनक पिचकारी, रामजीकेँ हाथ कनक पिचकारी, सियाजीकेँ हाथ अबिर झोरी यीलगायत कर्णप्रिय फागु गीत र जोगिराले परिक्रमा यात्रा मनोरम हुन्छ नै। कञ्चनवनमा फागुको बेग्लै मज्जा हुन्छ। लामा लामा दाह्रीजुँगा भएका बाबाजी, साधुसन्त, नरनारी, गृहस्थ, परिक्रमावासी तथा स्थानीय रंगबिरंगी रंग अबिरमा रंगिएका हुन्छन्। यसरी हर्षोल्लासमय बातावरण फागुको रंग चढ्दै जान्छ। पर्वता, कञ्चनवनबाट नवौं दिनको यात्रा सुरु गर्ने भक्तजनहरू बीचमा पर्ने क्षिरेश्वरनाथ महादेवको दर्शन एवं जलाईद नदीमा स्नान गरेर बास बस्न पर्वता आइपुग्छन्। ढल्केबरबाट जनकपुर जाने कच्ची बाटोमा पर्ने पर्वतामा हनुमानको मन्दिर छ। यात्रीहरू १०औं दिन धनुषाधाम पुग्छन्। सीताजीसँग स्वयम्बर हुनुअघि भगवान रामले भाँचेको धनुको एउटा टुक्रो खसेको विश्वास गरिएको यो ठाउँ धनुष दर्शनका लागि प्रख्यात छ। विवाहपञ्चमी र रामनवमीका बेला पनि ठूलो मेला लाग्ने धनुषाधाममा बाँणगंगा नदी र उत्तरपट्टि करीब ५०० विगाहामा फैलिएको नयाँ वन क्षेत्रले यो ठाउँलाई रमणीय बनाएको छ। यात्रीहरू ११औं दिन सतोखर पुग्छन्। राममन्दिर र पोखरी भएको ठाउँमा असारसाउनतिर हुने बोलबम र झ्ुला पर्व पनि राम्रोसँग मनाइन्छ। १२औं दिन यात्रुहरू औरही पुग्छन्। जनकपुरजयनगर रेल्वेको तेस्रो बिसौनी वैदेहीनजिकै रहेको औरहीमा भक्तजन विमला खोलामा स्नान गरी रामजानकी मन्दिरमा दर्शन गर्छन्। १३औं दिन परिक्रमा यात्रा फेरि भारत भूमि प्रवेश गर्छ र यात्री करुणामा पुगेर विश्राम गर्दछन्। रामजानकीको मन्दिर रहेको यस ठाउँमा करुणा नामकै पोखरी छ। भारतकै विशौल परिक्रमा यात्रीको १४औं दिनको गन्तव्य हो। यहाँ विश्वामित्रको मन्दिर छ र कमला नदी यहीँबाट बग्दछ। परिक्रमा यात्राको अन्तिम १५औं दिन (फागुन पूर्णिमा) सहभागी भक्तजन जनकपुरधाम आइपुग्छन्। यहाँका विभिन्न तीर्थस्थलको दर्शन गर्दै अन्तरगृही परिक्रमामा सामेल हुन्छन्। यहीँबाट मिथिलामध्य परिक्रमाको विसर्जन हुन्छ। जसमा राजा जनकले आफ्नो राजधानीको चार कुनामा स्थापना गरेका चारवटा महादेवपीठ पूर्वको कल्यानेश्वर (हाल भारतमा), दक्षिणको जलेश्वरनाथ (जलेश्वर, महोत्तरी), पश्चिमको क्षिरेश्वरनाथ (महेन्द्रनगर, धनुषा) र उत्तरको सतोखर (धनुषा) पर्छन्। अन्तिम अर्थात् १५औं दिन फेरि जनकपुर आइपुगेर जनकपुरको पाँच कोश दूरीको परिक्रमा गरेपछि यात्रा सम्पत्र हुन्छ। जसलाई अन्तरगृही वा पञ्चकोशी परिक्रमा भनिन्छ। अन्तरगृह परिक्रमाको सीमाक्षेत्र जनकपुर नगरपालिका भित्र पर्छ। यहाँ चोक चोकमा समत जलाएको हुन्छ। त्यही धूलोलाई स्पर्श र प्रणाम गर्दै परिक्रमा प्रारम्भ गरिन्छ। यसैक्रममा रङ्गअवीर खेलिसकेपछि मिथिलामा धुरखेल अर्थात् जे जीए से खेले फागु जे मरए से लेखा लए भन्दै धूलो छ्यापेर रमाइलो गर्ने चलन छ। जनकपुरमा परिक्रमा सकिएपछि फागु खेलिन्छ, यो निर्विवाद छ। सर्वाधिकले १५ दिनमा, त्यसभन्दा कम ५ दिन र २४ घण्टामा समेत परिक्रमा घुम्ने गर्छन्। परिक्रमाका सहभागीका लागि गाउँगाउँमा श्रद्धालुले खानपिनका साथै सेवासत्कारको व्यवस्था गरेका हुन्छन्। यसमा सहभागी भक्तजनले निर्वाह गर्ने धार्मिक मूल्यमान्यता पनि हुन्छ। मिथिलावासीका साथै नेपाल र भारतका विभित्र प्रान्तबाट पनि भक्तजन आउँछन। यो उत्सवलाई मिथिलावासी खेतीपाती धान भिœयाउने काम सकेर रमाइलो, धर्मकर्म तथा भ्रमण गर्ने मौकाका रूपमा पनि लिन्छन्। परिक्रमाको आर्थिक महŒव पनि छ। जसले कृषि पेसा र बजारलाई पनि एकीकृत गर्छ। तर, त्योभन्दा माथि छ, जनकले जोतेको दृष्टान्तको महात्म्य। मिथिला परिक्रमाको क्रममा डोला उठ्दा वा बस्दा हरेकपटक गुञ्जिने गर्छः जय जय हो किशोरीजी ! मोटा पर मोटरी जय सियाराम। किशोरीजी अर्थात् मिथिलाकी छोरीसीता। राजर्षि जनककी राजकुमारी भएर जनकपुरको दरबारमा हुर्केकी सीता वास्तवमा समग्र मिथिलाकै छोरी हुन्। उनी पृथ्वी स्वरुपा हुन्। राजा स्वयं किसान भएर हलो जोत्ने क्रियाको प्रसंगले सीताको जन्मको महात्म्यलाई झ्नै महान बनाएको छ। शासकलाई माटोसँग जोड्ने यो कथामा अन्तरनिहित अर्थराजनीतिको सन्देश बिर्सनेहरू विस्तारै इतिहासका पानामा बिलाउँदै जान्छन्। तर, जनजीवनसँग जोडिएका पात्र हजारौं वर्षसम्म पनि जनजिब्रोमा झुन्डी नै राख्छन्। कसरी गरिन्छ समापन ? दिनरात नभनी जनकपुरधाम आउने साधुसन्तसहित महन्तले बिभिन्न स्थानमा दिनभर विश्राम गर्ने, मध्य रातमा नगरको परिक्रमा गरी परिक्रमाको विधिवत् समापन गर्ने गर्छन्। उनीहरू कुवा, नदी, तलाउमा स्नानध्यान गरी चोखो भई नियमनिष्ठाका साथ बस्ने र परिक्रमा अवधिमा कुनै स्त्रीसँग सम्बन्ध राख्न नहुने, मदिरा तथा मासु खान नहुने मान्यतालाई कायम राख्दै परिक्रममा सहभागी हुन्छन्। साधुसन्त तथा महात्माहरूले जनकपुरधामका ऐतिहासिक बाह्रबिघा, तिरहुतिया गाछीमा पण्डाल, तथा बिभिन्न कुट्टी, छाउनी तथा ओडारको सहारामा बसी परिक्रमा गर्ने गर्छन्। परिक्रमा यात्रीले रात्रिकालीन विश्रामका लागि पराल, भाँडाकुँडा, टायरगाडा, दाउरा, चामल, दाललगायत उपभोग्य वस्तु लिएरै हिँड्ने गरेका छन्। डोलाको पछिपछि परम्परागत बाजागाजा, झाँकी किर्तनसहितका मौलिक पहिरनमा लाखौं नरनारीहरू हरेक वर्ष सहभागिता जनाउँछन्। लावालस्कर सहितको टोलीले मिथिलाका चारै स्थानमा रहेका धार्मिक स्थलको परिक्रमा गर्ने गर्छ। जसलाई १५ दिने माध्यमिकी परिक्रम वा मध्यमा परिक्रमा भनिन्छ। यो परिक्रमा जनकपुरधामको हनुमानगढीबाट कल्याणेश्वर हँुदै फुलहर, मठिहानी, जलेश्वर, मडई, ध्रुवकुण्ड, कञ्चनवन, क्षिरेश्वरनाथ (पर्वत्ता), धनुषाधाम, सतोषर (मिथिलेश्वरनाथ), औरही, करुणा, बिषौल र फेरि कल्याणेश्वर हुँदै फागु पूणर््ािमाको दिन जनकपुर फर्कन्छ र नगरको पाँचकोशे अन्तरगृह परिक्रमा गरी समाप्त हुन्छ। माध्यमिकी परिक्रमा यात्राका नेपालका धनुषा र महोत्तरीमा १३ तथा भारतमा २ गरी १५ विश्रामस्थल छन्। मिथिला महात्मयमा विश्रामस्थलका पौराणिक एवं धार्मिक महत्वबारे बेग्लाबेग्लै रूपमा चर्चा गरिएको स्थलप्रति भक्तजनमा अटुट विश्वास पाइन्छ। मिथिला महात्म्यअनुसार १८औं शताब्दीदेखि धार्मिक यात्रा माध्यमिकी परिक्रमामा भारतका आयोध्या, मथुरा, हरिद्धार, दरभंगहा, सीतामढी, बैजनाथ धामका साधुहरू उल्लेख्य रूपमा सहभागी हुने गर्छन्। महाशिवरात्री तिथिदेखि १५ दिनभित्र जनकपुर पुगी होली खेलेर फागुन पूर्णिमामा समापन हुन्छ। प्राचीन मिथिलाको राजधानी जनकपुरधामको चारै कुनामा स्थापना भएका चार शिवालय कल्याणेश्वर, जलेश्वर, क्षीरेश्वर र सप्तेश्वरनाथलाई आधार मानी परिक्रमा गरिन्छ। यसलाई मिथिलाञ्चल क्षेत्रकै महाकुम्भ भनेर पनि चिनिने गरिन्छ। तर, मिथिला महात्मयमा माध्यमिकी परिक्रमा गर्न नसक्नेहरूले छोटो दूरीको अन्तगृह परिक्रमा गर्नुपर्ने उल्लेख छ। अन्तगृह परिक्रमाको सीमा क्षेत्र जनकपुरधाम उपमहानगरपालिका भित्र पर्छ। मिथिला महात्म्यमा हरिहर क्षेत्रबाट प्रारम्भ भई गण्डकी नदीको किनार हँुदै हिमालय क्षेत्र, कोसी नदी भएर पुनः हरिहर क्षेत्रमा समापन हुने बृहत् परिक्रमाको चर्चा गरिएको छ। भारतको पटना स्थित गंगा नदीको तटमा हरिहर क्षेत्र अवस्थित छ। केही दशकयता माध्यमिकी परिक्रमाको क्षेत्र र अवधि विस्तारित भए पनि जनकपुरस्थित रत्नसागर स्थानका स्वः महन्त बाबा नारायण दासजीले करिब डेढ सय वर्षपूर्वदेखि दुई सय सम्म साधुसन्तलाई लिएर वनको बाटो भएर माध्यमिकी परिक्रमालाई मिथिला महात्मयको निर्देशअनुसार पुनःआरम्भ गरेको बताइन्छ। त्यसलाई ५० वर्षपछि सीताकुण्डका महन्त परमहंस सियालाल शरणले ५ सय साधुसहित बाजागाजासहित परिक्रमा गरेका थिए।"
रेसुंगामा ५०५ जना भूमिहीनले पाए निस्सा,"गुल्मी : वषौंदेखि लालपूर्जा नभएका नागरिकको लागि गुल्मीको रेसुङ्गा नगरपालिकाले निस्सा वितरण गर्न सुरु गरेको छ । नगरभित्र रहेका भूमिहीन दलित र सुकुम्बासीलाई लालपूर्जा वितरण गर्ने लक्ष्य सहित निस्सा वितरण सुरु गरिएको हो । लालपुर्जा वितरणका लागि नगरपालिका भित्रका भूमि दलित ४८ जना, भूमि सुकुमबासी ४४ र अव्यवस्थित बसोबासी तीन सय १३ जना गरी ५०५ जनालाई निस्सा वितरण गरिएको रेसुङ्गा नगरपालिकाले जनाएको छ । लालपुर्जाको आशमा लाभग्राही रेसुङ्गा नगरपालिकाले निस्सा वितरण गरेसंगै लालपुर्जा पाउने आशमा लाभग्राही उत्साहित बनेका छन् । नगरपालिकाले झण्डै पाँच सय भूमिहीन दलित, भूमिहीन सुकुमबासी र अव्यवस्थित बसोबासीलाई निस्सा वितरण गरेको छ । वषौंदेखि लालपुर्जा नभएकाहरूको सपना नगरपालिकाले पुरा गरिदिने भएपछि उनीहरू थप उत्साहित भएका छन् । निस्सा पाएका लाभग्राहीहरूको थप अनुगमन गरेर जग्गा वितरणका लागि नापजाँच गर्ने कार्य अगाडि बढ्ने नगरप्रमुख खिलध्वज पन्थीले बताए । लामो समयसम्म सुकुम्वासीको रुपमा बस्दै आएका नागरिकले निस्सा प्राप्त गरेसँगै लालपुर्जा पाउने बाटो खुलेको छ,नगरप्रमुख पन्थीले भने,संविधानले प्रत्याभूत गरेको अधिकार बमोजिम भूमिहीन दलित र सुकु मबासीलाई लालपुर्जा वितरणका लागि नगर अगाडि बढेको छ ।' जिल्लाका १२ स्थानीय तहमा दुई हजार पाँच सय ९९ लाभग्राही भएको तथ्यांक रहेको छ । भूमिहीन दलित तीन सय आठ, भूमिहीन सुकुम्वासी दुई सय ६१ र अव्यवस्थित बसोबासी दुई हजार ३० गरी कुल दुई हजार पाँच सय ९९ लाभग्राही रहेका छन् ।"

शीर्षक,विवरण
"बझाङमा जीप दुर्घटना हुँदा एक जनाको मृत्यु, २ घाइते",बझाङ : जिल्लाको तल्कोट गाउँपालिकाको साइलाबगडमा जीप दुर्घटना हुँदा एक जनाको मृत्यु् भएको छ दुई जना घाइते भएका छन्। जिल्लाको तलकोट गाउँपालिका१ की १९ वर्षीया सुस्मिता कठायतको मृत्यु भएको हो। उपचारका लागि जिल्ला अस्पताल पुर्याइएको र चिकित्सक मृत घोषणा गरेको प्रहरीले जनाएको छ। दुर्घटनामा परेर तल्कोट३ का चालक २३ वर्षीय राजेश कडाल र मष्टा ५ का सहचालक १७ वर्षीय कमल कठायतको जिल्ला अस्पतालमा उपचार भइरहेको छ। जिल्ला प्रहरी कार्यालय बझाङका प्रहरी नायव उपरीक्षक भरतबहादुर शाहका अनुसार तलकोटबाट चैनपुर आउने क्रममा से १ ज ८६८ नम्बरको जीप बिहीबार साँझ अनियन्त्रित भएर सडकबाट ७० फिट तल खसेको थियो।
पेट्रोलियम पदार्थको मूल्य वृद्धि,"काठमाडौं : पेट्रोलियम पदार्थको मूल्य वृद्धि भएको छ। नेपाल आयल निगमको सञ्चालक समितिको बैठकले पेट्रोल, डिजेल र मट्टितेलमा २२ रुपैयाँ वृद्धि गरेको हो। भारतले मूल्य बढाएर नयाँ सूची पठाएपछि नेपालमा पनि पेट्रोलियम पदार्थको मूल्य वृद्धि भएको हो। यससँगै काठमाडौंमा पेट्रोलको मूल्य १७२ र डिजेल र मट्टितेलको मूल्य १६० रुपैयाँ पुगेको छ। खाना पकाउने एलपी ग्यासको मूल्य भने यथावत राखिएको छ। नयाँ मूल्यूची आज राति १२ बजेदेखि लागू हुनेछ।"
"दाङमा महिला प्रहरीमाथि गोली प्रहार, गोली हान्ने प्रहरी नै",दाङ : दाङमा महिला प्रहरीमाथि गोली प्रहार भएको छ। घोराही बजारमा महिला प्रहरीमाथि गोली प्रहार भएको हो। गोली लागेकी महिला प्रहरीको अवस्था गम्भीर छ। गोली हानेको अभियोगमा दाङको लमहीबाट एक जनालाई प्रहरीले नियन्त्रणमा लिएको छ। नियन्त्रणमा लिएका व्यक्ति पनि प्रहरी रहेको र उनी बाँकेमा कार्यरत रहेको प्रहरीले बताएको छ। घटनाको थप विवरण आउन बाँकी छ।
छानविन समिति बनाएर भंगहाका सुकुम्बासीको समस्या सम्बोधन गर्न प्रधानमन्त्रीको निर्देशन,"काठमाडौं : महोत्तरीको भंगहा नगरपालिका४ स्थित थारु टोल बनराको सुकुम्बासी बस्तीलाई न्याय दिलाउन सरकारले छानविन समिति बनाउने भएको छ। सुकुम्बासीकोतर्फ बाट पीडित कैलाश चौधरीले बुझाएको ज्ञापनपत्र बुझ्दै प्रधानमन्त्री पुष्पकमल दाहालले सत्यतथ्य छानविन गर्न समिति गठन गर्न मातहतमा निकायलाई निर्देशन दिए। सुकुम्बासीहरुले २०११ सालदेखि बसोबास गर्दै आएको र जोतकोर गर्दै ४५ विघा जग्गा २०५४ सालमा सकुम्बासी समस्या समाधान गर्न बनेको आयोगका पदाधिकारीहरूले चलखेल गरेर गैर सुकुम्बासीको नाममा लालपूर्जा बनाइदिएका थिए। त्यही प्रकरणमा जाँचबुझ गर्न सरकारले छानविन टोली गर्न गर्ने तयारी गरेको हो। पीडितहरूले सरकारसँग चारबुँदे माग राखेका छन्। गैरकानुनी रूपमा जारी गरिएको लालपुर्जा तुरुन्त खारेज गर्नुपर्ने, जग्गा हिनामिनाबारे उच्चस्तरीय न्यायिक छानबिन समिति गठन गरी दोषीलाई कारबाही गरिनुपर्ने, जग्गा प्राप्त गर्नेहरूविरुद्ध जाँचबुझ गरी कारबाही गरिनुपर्ने र बनराका साबिक स्थानीयवासीका नाममा घरजग्गा गर्नुपर्ने उनीहरूको माग छ । यस बारे अन्नपूर्णले निरन्तर खोजीका समाचार प्रकाशन गर्दै आएको छ। २५ वर्षदेखि न्याय माग गर्दै आन्दोलित सुकुम्बासीहरुको समस्या कुनै निकायले नसुनेपछि प्रधानमन्त्रीसँग गुहार माग्नका लागि पीडितहरु दोस्रो पटक काठमाडौं आएका हुन्। ६ महिनाअघि माइतीघरमा आन्दोलन गर्न आएका उनीहरू उपप्रधान तथा गृहमन्त्रीलाई ज्ञापन पत्र बुझाएर फर्केका थिए।"
पाँच जना पूर्वप्रधानमन्त्री पढेको आदर्श मावि ९५औं वर्षमा प्रवेश,"विराटनगर : विराटनगरको शैक्षिक उन्नयनमा महत्वपूर्ण योगदान पुर्याइरहेको आदर्श माध्यमिक विद्यालय बिहीबारबाट ९५औं वर्षमा प्रवेश गरेको छ। यो विद्यालयमा पढेका ५ जना मुलुकको प्रधानमन्त्री भइसकेका छन्। पूर्वप्रधानमन्त्रीहरू स्वः गिरिजाप्रसाद कोइराला, नगेन्द्रप्रसाद रिजाल, मनमोहन अधिकारी, सूर्यबहादुर थापा र कीर्तिनिधि विष्टले यही विद्यालयमा अध्ययन गरेका थिए। साथै, कांग्रेस नेता डा शेखर कोइरालादेखि डा भोला रिजाल, डा वीरेन्द्रकुमार विष्टलगायतले यही विद्यालयमा पढेका थिए। आदर्श माविमा अध्ययन गरेका कैयौं व्यक्तिहरूले विभिन्न क्षेत्रमा विशिष्ट स्थान हासिल गरिसकेका छन्। पिताजी कृष्णप्रसाद कोइरालाले विक्रम संवत १९८६ मा स्थापना गरेको विद्यालयले ९५ औं वार्षिकोत्सव मनाएको छ। विराटनगर महानगरपालिकाका मेयर नागेश कोइरालाको प्रमुख आतिथ्यता तथा विद्यालय व्यवस्थापन समितिका अध्यक्ष विकास पराजुलीको अध्यक्षतामा वार्षिकोत्सव मनाएको हो। वार्षिकोत्सवको अवसरमा विद्यालयले वर्ष शिक्षकका रुपमा भगिरथ पोखरेललाई सम्मान गरेको छ। पोखरेललाई उत्कृष्ट शिक्षकका रुपमा सम्मान गरिएको हो। विद्यालयले पर्वतकुमार श्रेष्ठ, लालबहादुर गुरुङ, अजित चापागाईं, प्रवेश दुलालसहित विभिन्न संकायका संयोजकहरुलाई पनि सम्मान गरेको छ। सफाई कर्मचारी रिंकी मरिक र अम्बिका कुमारीलाई पनि विद्यालयले सम्मान प्रदान गरेको छ। उनीहरुलाई मेयर कोइराला र विद्यालय व्यवस्थापन समितिका अध्यक्ष पराजुलीले दोसल्ला ओढाएर सम्मानपत्र प्रदान गरेका थिए। विद्यालयमा अध्ययन गर्ने उत्कृष्ट विद्यार्थीहरुलाई पनि सम्मान गरिएको थियो। वार्षिकोत्सव समारोहलाई सम्बोधन गर्दै मेयर कोइरालाले नेपालको शैक्षिक विकासमा आदर्श माविको योगदान महत्वपूर्ण रहेको बताए। ५ जना पूर्वप्रधानमन्त्रीलगायतका विभिन्न क्षेत्रमा विशिष्ट स्थान हासिल गरेका व्यक्तिहरुले अध्ययन गरेकाले पनि आदर्श विद्यालयको गरिमा उच्च रहेको उनको भनाइ छ। आदर्श माविले प्राविधिक शिक्षालाई प्राथमिकता राखेको छ। अन्य सामुदायिक विद्यालयले पनि प्राविधिक शिक्षामा जोड दिनुपर्ने धारणा कोइरालाको छ। प्राविधिक शिक्षा बिना अब रोजगारी पाउने अवस्था छैन, उनले भने, विद्यालयस्तरदेखि नै स्वरोजगारमूलक र व्यवहारिक शिक्षा दिनु जरुरी छ। विद्यालय तहदेखि नै प्राविधिक, सीपमुलक र व्यवहारिक शिक्षामा जोड दिएमा उत्पादित जनशक्तिको श्रम बिक्ने उनले बताए। हरेक वर्ष नेपाली श्रमबजारमा ५ लाखभन्दा बढी जनशक्ति आउने गरेका छन्, मेयर कोइरालाले भने, त्यसमध्ये थोरैले मात्रै स्वदेशमा रोजगारी पाउने गरेका छन्। वार्षिकोत्सवका अवसरमा विद्यालयका प्रधानाध्यापक सन्तोष पोखरेलले प्रगति प्रतिवेदन प्रस्तुत गरेका थिए। विद्यालयलले कक्षा १ देखि १२ सम्मका अतिरिक्त १८ र २४ महिने कम्प्युटर तालिमलगायत विभिन्न प्राविधिक तथा सीपमूलक शिक्षा प्रदान गरिरहेको जानकारी प्रअ पोखरेलले दिए। उनले २०८० सालमा सामुदायिक विद्यालयतर्फ प्राविधिक शिक्षामा नेपालभरिमै सर्वोत्कृष्ट भएर आदर्श माविले पुरस्कार प्राप्त गरेको बताए। आदर्श माविले समावेशी शिक्षालाई पनि समावेश गरेको पोखरेलको भनाइ छ। विद्यालयमा हाल ३ हजार ४ सय ७४ जना विद्यार्थी अध्ययनरत छन्।"
"गोली लागेकी महिला प्रहरीको मृत्यु, हत्या आरोपमा श्रीमान् पक्राउ (अपडेट)",दाङ : दाङमा गोली हानेर महिला प्रहरीको हत्या भएको छ। वडा प्रहरी कार्यालय घोराहीमा कार्यरत प्रहरी जवान धनमाया थापालाई उनकै श्रीमान प्रहरी हवल्दार यमबहादुर झाक्रीले गोली हानेर हत्या गरेको जिल्ला प्रहरी कार्यालय दाङले जनाएको छ। उनका श्रीमानले घोराहीको दामोदर चोकमा ड्युटीमा रहेको अवस्थामा गोली चलाएका थिए। गोली हानेर भाग्दै गरेका झाक्रीलाई लमही अर्जुनखोलाबाट पक्राउ गरेको दाङ प्रहरी प्रमुख राम बहदुर केसीले जानकारी दिए। झाक्री नेपालगञ्ज तालिम केन्द्रमा कार्यरत प्रहरी रहेको बुझिएको छ। घटनाको थप अनुसन्धान भइरहेको प्रहरीले बताएको छ।
लुम्बिनी प्रादेशिक अस्पतालमा क्याथ ल्याब सुरु,बुटवल : लुम्बिनी प्रादेशिक अस्पताल बुटवलमा क्याथ ल्याब सेवा सुरु गरिएको छ। मुटुको परीक्षण गरिने उक्त ल्याब सेवा बिहीबारदेखि सुरु गरिएको अस्पतालका मेडिकल सुपरिटेन्डेन्ट डासुदर्शन थापाले जानकारी दिए। सेवा सुरु भएको पहिलो दिन गुल्मीका ७५ र ७२ वर्षीय एकएक जना महिला पुरुषलाई सेवा दिइएको छ। विशेषज्ञ चिकित्सक नहुँदा उक्त सेवा विगत डेढ वर्षदेखि सञ्चालनमा आउन सकेको थिएन। मेसु थापाका अनुसार करिब ६ करोड मूल्य बराबरका मेशिन र अन्य उपकरणहरू जडान गरिएको छ। क्याथ ल्याब सेवा सञ्चालनका लागि डाअर्जुन बुढाथोकी र डारोशन घिमिरे करारमा आएका छन्। शल्यक्रियाविना नै मुटुका समस्याहरू क्याथ ल्याबबाट हेर्न सकिने चिकित्सकले बताएका छन्। खुम्चिँदै जान थालेको मुटुको भल्भ पनि घटाउन सकिने छ।
पूर्वभूमिसुधार मन्त्रीहरू चन्द्रदेव जोशी र डम्बर श्रेष्ठले पाए सफाई,"काठमाडौं : ललिता निवास जग्गा प्रकरणमा पूर्व भूमिसुधार मन्त्रीहरू चन्द्रदेव जोशी र डम्बर श्रेष्ठले सफाई पाएका छन्। विशेष अदालतका न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासले जोशी र श्रेष्ठलाई सफाई दिएको हो। त्यस्तै नेपाली कांग्रेसका नेता एवं पूर्व उपप्रधानमन्त्रीसमेत रहेका विजय गच्छदारले पनि सफाई पाएका छन्। आरोप दाबी पुष्टि हुन नसक्ने भन्दै उनीहरूलाई सफाइ दिइएको हो।"
"फोहोर टिप्ने बहानामा काठमाडौंमा एक करोड बराबरको चोरी, पाँच भारतीय पक्राउ","काठमाडौं : फोहोर टिप्ने बहानामा काठमाडौंको विभिन्न स्थानमा करिब एक करोड बराबरको चोरी भएको छ। चोरीमा संलग्न भएका पाँच जना भारतीय नागरिक पक्राउ परेका छन्। पक्राउ पर्नेमा भारतको समस्तीपुरका २६ वर्षीय विकास पोदार, वेगुसरा जिल्लाका २८ वर्षीय जितेन्द्र पोदार, बैशाली जिल्लाका २७ वर्षीय भाईलाल पोदार, समस्तीपुर जिल्लाका ४० वर्षीय संजय पोदार र समस्तिपुर जिल्लाका ५० वर्षीया मञ्जु देवी पोदार रहेका छन्। उनीहरूले काठमाडौंको गोकणेश्वर नगरपालिका४ माकलवारीस्थित दिलमाया आले मगरको घरबाट ६५ लाख, काठमाडौं महानगरपालिका१० स्थित दिनेश घिमिरेको घरबाट सुन तथा नगद गरी २५ लाख र गोकणेश्वर नगरपालिका३ गीता राईको घरबाट सुन तथा चाँदीका गरगहना तथा नगद ४ लाख १० हजार रुपैयाँ चोरी गरेका थिए। काठमाडौं उपत्यका अपराध अनुसन्धान कार्यालयको टोलीले धनमाल चोरी गरी फरार रहेको घटनामा संलग्न रहेको आरोपमा २६ वर्षीय विकास पोदारलाई काठमाडौंको जडिबुटीबाट पक्राउ गरेको थियो। उनलाई सोधपुछ गर्ने क्रममा अन्य चार जनाको पनि नाम भनेपछि बाँकीलाई पनि पक्राउ गरिएको हो। उनीहरूको साथबाट सुनका विभिन्न गरगहना गरी अन्दाजी ३१९४ तोला र विभिन्न कम्पनीका पाँच थान मोबाइल बरामद गरिएको छ। पक्राउ परेकालाई थप अनुसन्धान गर्नका लागि प्रहरी वृत बौद्ध पठाइएको छ।"
"अमेरिका पठाउन भारतीय माफियाको सेल्टर काठमाडौंमा, डंकी अप्रेसनबाट खुल्यो राज","काठमाडौं : भारतीय माफियाले नेपालमा सेल्टर बनाएरै अमेरिका पठाउने ठगी धन्धा गरिरहेको पाइएको छ। काठमाडौंको रातो पुलस्थित एक घरबाट प्रहरीले बन्धक बनाइएका ११ जनालाई उद्धार गरेको छ भने ९ जनालाई नियन्त्रमा लिएको छ। अवैधरूपमा अमेरिका जान भन्दै भारतीय माफियाहरूले उनीहरूलाई नेपालमा बन्धक बनाएको सूचना प्रहरीले पाएको काठमाडौं प्रहरी परिसरका एसएसपी भुपेन्द्र खत्रीले बताए। गौशाला वृत्त र काठमाडौं परिसरको संयुक्त टोलीले 'डंकी अप्रेशन'मार्फत् उक्त घरमा छापा मारेको थियो। प्रहरीले उक्त घरबाट ११ जनालाई उद्धार गर्नुका साथै नक्कली काजगाज, स्ट्याम्प, ल्यापटप, घडीलगायतका सामान बरामद गरेको छ। एसएसपी खत्रीका अनुसार 'ग्रिन क्रोमा'को माध्यमबाट बन्धक बनाइएकाहरूलाई मेक्सिको र ब्राजिलमा रहेको गलत प्रेजेन्टेशन उनीहरूका आफन्तलाई दिने गरेका थिए। त्यसैका लागि घडीमा पनि सोही देशको समय सेट गरिएको उनले बताए। भारतीय माफियाहरूले अमेरिका पठाइदिने प्रलोभनमा पारेर नयाँ दिल्ली, दुई र कतारलगायत देशबाट ट्रान्जिट बनाएर काठमाडौंमा बन्धक बनाएर राख्ने गरेको अनुसन्धानबाट खुलेको प्रहरीको भनाइ छ। काठमाडौं आएपछि केही दिन होटलमा राखेर पीडितहरूलाई उक्त घरमा ल्याउने गरिएको अनुसन्धानबाट खुलेको छ। अमेरिका जान पीडितहरूले ४५ लाख भारतीय रुपैयाँसम्म तिरेको बताइएको छ। त्यसबाहेक काठमाडौं ल्याएर ३ हजार डलर र पासपोर्टलगायतका मोबाइलहरू जफत गरी यातना दिने गरेको पाइएको एसएसपी खत्रीले बताए। पीडितहरूको पासपोर्टमा नक्कली स्ट्याम्पमार्फत् विभिन्न ठाउँमा पुगेको 'अराइभल र डीपार्चर'का छाप लगाएर सामाजिक सञ्जालमा भन्न लगाउने गरेको अनुसन्धानबाट खुलेको छ। माफियाहरूले पीडितलाई शारीरिक र मानसिक यातना दिने र भारतमा रहेका उनीहरूका आफन्तको ज्यान लिनेसम्मका धम्की दिई कोठामै बन्धक बनाइएको प्रहरीको अनुसन्धानबाट खुलेको हो। उद्धार गरिनेमा पञ्जाबका गुरिन्दर सिंह, भुपेन्द्र सिंह, मानवीर सिंह, जगदीप सिंह, गुरपीत सिंह, कुलदीप सिंह, राकेश कुमार, गुरुपित सिंह, हरयाणाका सुवास कुवर, प्रतिक र आशिष कुमार छन्। घटनामा संलग्न नेपालका लागि मुख्य एजेण्ट मध्य प्रदेशका इन्दु सिंह यादव, लुदियानाका निपुन गुप्ता, नयाँ दिल्लीका चरणजित सिंह, पञ्जाबका अशोक कुमार, महिपालपुरका अब्दुल राहिम, पञ्जाबका मनिष कुमार मल्होत्रा, मध्य प्रदेशका रवि मेवाडे, राजस्थानका रामचन्द्र शर्मा र एक जना नेपाली रहेको प्रहरीले जानकारी दिएको छ। पीडितहरू हप्ता दिन अघिदेखि त्यहाँ बन्धन बनाइएका थिए। पीडितहरूले विश्वासका आधारमा प्रलोभनमा परेको प्रहरीलाई बताएका छन्। यसअघि दुई तीन लट आएर पनि त्यहाँबाट अन्यत्र लगिएको प्रहरीले जानकारी दिएको छ। एसएसपी खत्रीका अनुसार दुई तीन महिनादेखि उक्त घर भाडा दिइएको पाइएको छ। तर माफियाहरूको उद्देश्य अमेरिका पठाउनेभन्दा पनि ठगी गर्ने उद्देश्यमात्र देखिएको अनुसन्धानबाट खुलेको छ।"
झापामा विषालु सर्पको टोकाइबाट एक महिलाको मृत्यु,झापा : झापाको कचनकवलमा विषालु सर्प कोब्राको डसाइबाट एक महिलाको मृत्यु भएको छ। मृत्यु हुनेमा कचनकवल गाउँपालिका१ निवासी ओमबहादुर दाहालकी श्रीमती अन्दाजी ६५ वर्षीया टिकामाया दाहाल रहेकी जिल्ला प्रहरी कार्यालय झापाले जनाएको छ। बिहीबार बिहान करिब साढे ११ बजेको समयमा आफ्नै खेतमा काम गरिरहेका बेला सर्पले दायाँ खुट्टामा डसेको थियो। घाइते भएकी उनलाई उपचारका लागि सर्पदंश उपचार केन्द्र बनियानी लगिएको थियो। उपचार केन्द्रमा पुर्याउँदासम्म उनको शरीरमा विष फैलिसकेको थियो। उनको शरीरमा अक्सिजनको मात्र पनि कम भइसकेको थियो। त्यहाँका चिकित्सकले उनलाई बचाउन १० वटा एन्टी स्नेक भेनम प्रयोग गरेका थिए। स्वास्थ्य अवस्था झन् गम्भीर बन्दै गएपछि केन्द्रमा भ्यान्टिलेर नहुँदा उनलाई थप उपचारका लागि बिर्तामोडस्थित बीएण्डसी अस्पताल रेर्फर गरिएको थियो। उनको उपचारका क्रममा बीएण्डसी अस्पतालमा दिउँसो १ बजेर ४० मिनेटमा मृत्यु भएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए।
रसिया पठाइदिने भन्दै रकम ठगी गर्ने पक्राउ,"काठमाडौं : वैदेशिक रोजगारीका लागि रसिया पठाइदिने भन्दै रकम ठगी गरेको आरोपमा एकजना पक्राउ परेका छन्। पक्राउ पर्नेमा उदयपुरका ३० वर्षीय मिलन तामाङ रहेको प्रहरीले जनाएको छ। उनले गणेश बीसीसमेत दुईजनालाई वैदेशिक रोजगारीका लागि रसिया पठाइदिने र त्यसका लागि प्रतिव्यक्ति पाँच लाख रुपैयाँ लाग्ने, त्यहाँ पुगेपछि कन्ट्रक्सनमा लेवर काम लगाइदिने भन्दै आश्वसन दिइ रकम ठगी गरेको आरोप उनीमाथि छ। पीडितहरूबाट १ लाख ६५ हजार रकम लिइ तामाङ सम्पर्कविहीन भएपछि उनीविरुद्ध उजुरी परेको थियो। सोही उजुरीका आधारमा खोजतलासका क्रममा तामाङलाई प्रहरीले काठमाडौंको सामाखुसीबाट नियन्त्रणमा लिएको उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले जानकारी दिए। उनलाई थप अनुन्धान र कारवाहीका लागि वैदेशिक रोजगार विभाग पठाइएको छ।"
कांग्रेस महामन्त्रीद्वयले पेस गरे राजनीतिक र सांगठनिक प्रतिवेदन,"काठमाडौं : नेपाली कांग्रेसको केन्द्रीय समिति बैठकमा महासमितिको बैठकमा प्रस्तुत हुने मूल नीतिगत प्रस्ताव पेस गरिएको छ। पार्टी कार्यालय सानेपामा बिहीबार बसेको बैठकमा उपसभापति पूर्णबहादुर खड्काले महासमितिको बैठकमा प्रस्तुत हुने आर्थिक, सामाजिक, धार्मिक, साँस्कृतिक तथा राजनीतिक विषय समेटिएको करिब ६४ पृष्ठको नीतिगत प्रस्ताव संक्षिप्तरूपमा प्रस्तुत गरे। बैठकमा महामन्त्री विश्वप्रकाश शर्माले समसामयिक राजनीतिक विषयको प्रतिवेदन पेस गरेका छन् भने महमन्त्री गगनकुमार थापाले ४५ पेजको सांगठनिक प्रतिवेदन पेस गरेको प्रचार विभाग प्रमुख मीनबहादुर विश्वकर्माले जानकारी दिए। महामन्त्री थापाको प्रतिवेदनमा पार्टीभित्र इमानदारितापूर्वक आत्मसमीक्षा,आत्मनिरीक्षण र आत्मसंकल्प गर्नुपर्नेमा जोड दिइएको छ। त्यस्तै बैठकमा अर्थमन्त्रीले मुलुकको अर्थतन्त्रका विर स्वास्थ्यमन्त्रीले मन्त्रालयले गरेका कामका बारेमा जानकारी गराएका थिए। कांग्रेस बैठक शुक्रबार पनि बस्ने विश्वकर्माले बताए।"
एमाले केन्द्रीय कमिटी बैठक फागुन ८ देखि १० गतेसम्म गर्ने निर्णय,"काठमाडौं : नेकपा एमालेको केन्द्रीय कमिटी बैठक फागुन ८ गते बोलाइएको छ। बिहीबार पार्टी कार्यालयमा बसेको सचिवालय बैठकले फागुन ८ देखि १० गतेसम्म केन्द्रीय कमिटी बैठक बोलाउने निर्णय गरेको हो। पार्टी महासचिव शंकर पोखरेलले पार्टी कार्यालय च्यासलमै केन्द्रीय कमिटी बोलाइएको बताए। केन्द्रीय कमिटी बैठकका एजेण्डाका विषयमा समेत सचिवालय बैठकमा छलफल भएको महासचिव पोखरेलले बताए। उनका अनुसार वर्तमान राजनीतिक स्थिति र संगठनको सुदृढीकरणलगायतका विषयमा केन्द्रीय कमिटी बैठकमा छलफल हुनेछ। त्यस्तै मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका विषयमा पनि बृहत् छलफल गरिने उनले बताए। त्यस्तै एमालेले आफ्नै पार्टी कार्यालय स्थापना गर्ने निर्णयसमेत गरेको छ। त्यसका लागि नेता कार्यकर्ताबाट एक सय रुपैयाँ सहयोग अभियाना सञ्चालन गर्ने निर्णय भएको महासचिव पोखरेलले बताए। त्यस्तै पार्टीको प्रचार तथा प्रकाशन विभागमा तीन जना मनोनीत भएका छन्। मनोनीत हुनेमा मणिराज बास्तोला, माधव नेपाल र इन्द्रा आचार्य छन्।"
ललिता निवास जग्गा प्रकरणमा पूर्वसचिवहरू दीप बस्न्यात र छविराज पन्त दोषी ठहर,"काठमाडौं : ललित निवास प्रकरणमा पूर्व सचिवहरू दीप बस्न्यात र छविराज पन्तलगायत दोषी ठहर भएका छन्। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले उनीहरूलाई दोषी ठहर गरेको हो। उनीहरूलाई ८० लाख ४८ हजार जरिवाना र दुई वर्ष कैद सजाय सुनाएको छ।"
चालक र सहचालकको स्वास्थ्य परीक्षण,नुवाकोट : सवारी दुर्घटना न्यूनीकरणका लागि नुवाकोटमा चालक र सहचालकको स्वास्थ्य परीक्षण गरिएको छ। दुर्घटना न्यूनीकरण गरी यात्रुको सुरक्षालाई बलियो बनाउन जिल्ला ट्राफिक प्रहरी कार्यालय नुवाकोटले चालक तथा सहचालकको सडकमै स्वास्थ्य परीक्षण गरेको हो। विदुरस्थित जिल्ला ट्राफिक प्रहरी कार्यालय नुवाकोटको परिसरमा स्वास्थ्यकमीहरूले एक सय जना चालक तथा सहचालकको स्वास्थ्य परीक्षण गरेका छन्। अधिकांश दुर्घटना पुराना सवारी साधन र चालकको कमजोरीका कारण हुने गरेकाले चालकलाई सडकमै रोकेर स्वास्थ्य परीक्षण गर्ने अभियान सुरु गरिएको जिल्ला ट्राफिक प्रहरी कार्यालय नुवाकोटले जनाएको छ।
"माओवादीले भारतमा प्रदेश स्तारीय कमिटी बनाउने, पार्टीको नाम तत्काल नफेर्ने","काठमाडौं : नेकपा माओवादी केन्द्रको नाम तत्काल नफेरिने भएको छ। चुनाव चिह्न पनि तत्काल नफेर्ने निर्णय माओवादीको विधान सम्मेलनले गरेको हो। समूहगत छलफलका क्रममा पार्टीको नाम र चुनाव चिह्नसमेत फेर्ने सुझाव आएको थियो। पार्टी अध्यक्ष पुष्पकमल दाहालले नाम र चुनाव चिह्नका विषयमा कुनै खास समयमा निर्णय गरिने बताएका थिए। धेरै कम्युनिष्ट पार्टीबीच एकता हुने अवस्थामा नाम फेर्न सकिने उनको भनाइ थियो। पार्टी प्रवक्ता अग्नि सापकोटाले पनि आवश्यकताअनुसार नाम र चुनाव चिह्नबारे सोच्न सकिने बताए। त्यस्तै माओवादीले प्रत्यक्ष निर्वाचन प्राणालीबाट ११ जना पदाधिकारी र १९९ केन्द्रीय समिति चयन गर्ने निर्णय भएको छ। प्रवक्ता सापकोटाले अबदेखि माथिल्लो तहदेखि तल्लो तहसम्म समितिहरू बनाउँदै लैजाने बताए। विधान सम्मेलन महाधिवेशनका लागि राम्रो आधार बनेको उनले बताए। महाधिवेशनको मिति तय नभए पनि एक वर्षभित्र गर्ने तयारी भएको प्रवक्ता सापकोटाले बताए। त्यस्तै माओवादीले भारत, मध्य पूर्व र बाँकी विश्वमा प्रदेश स्तरीय कमिटी बनाउने निर्णय गरेको छ। वाम एकताको विषयमा समाजवादी मोर्चाको माध्यमबाट आधार तयार गरिँदै लग्ने प्रवक्ता सापकोटाले बताए। उनले माओवादीले तराईको हुलाकी राजमार्ग केन्द्रीय अभियान सञ्चालन गर्ने र सुद्धीकरण अभियानसमेत सँगै लाने बताए।"
आईएमएस ग्रुप र सबको फोनबीच मोबाइल एक्सचेन्जका लागि सहकार्य,"काठमाडौं : 'आईएमएस' र 'सबको फोन'ले 'आईएमएस सबको फोन एक्सचेन्ज'को घोषणा गरेका छन्। नेपालमा सामसङ फोनको राष्ट्रिय वितरक आईएमएस र नेपाली बजारमा स्थानीय रूपमा नवीकरण गरिएका मोबाइल फोनहरू तयार गर्ने अग्रणी कम्पनी सबको फोनले आईएमएस सबको फोन एक्सचेन्जको सुरुवातका लागि साझेदारीको घोषणा गरेका हुन्। विभिन्न ब्रान्डका मोबाइल प्रयोगकर्तालाई आफूले प्रयोग गरेको फोन साटेर सामसङ स्मार्टफोनमा अपग्रेड गर्न सजिलो विकल्प प्रदान गर्ने उद्देश्यले यो मोबाइल एक्सचेन्ज सुविधा सुरु गरिएको हो। यो एक्सचेन्ज सुविधा अन्तर्गत ग्राहकले आफूले प्रयोग गरेका जुनसुकै ब्राण्डका मोबाइललाई नयाँ सामसङ स्मार्टफोनसँग साट्न सक्नेछन्। आइएमएस सबको फोन एक्सचेन्ज सुविधा अन्तर्गत प्रदान गरिने वेबमा आधारित प्रणालीको प्रयोग गरी ग्राहकहरूले आफूले प्रयोग गरिको फोनको विवरण भरी १ मिनेटमा फोनको मूल्य प्राप्त गरी नयाँ सामसङ स्मार्टफोनमा सजिलै अपग्रेड गर्न सक्नेछन्। यस्तो एक्सचेन्ज सुविधा प्राप्त गर्नका लागि ग्राहकले आफूले प्रयोग गरेको मोबाइलको भ्याट बिल र परिचय खुल्ने सरकारी परिचयपत्र अनिवार्य उपलब्ध गराई स्वघोषणा फारम भर्नुपर्नेछ। प्रथम चरणका लागि यो सुविधा हाल सामसङ को आधिकारिक आईएमएस स्मार्ट आउटलेटहरू र काठमाडौंमा रहेका अधिकृत बिक्रेतामा मात्र उपलब्ध गराइएको छ। सबको फोनका संस्थापक उत्तम काफ्लेले यस सहकार्यप्रति उत्साह व्यक्त गर्दै आइएमएस र सबको फोनबीचको यस साझेदारीले मोबाइल प्रयोगकर्तालाई मोबाइल एक्सचेन्ज सहज र छिटो बनाउँदै उचित मूल्य प्रदान गर्ने लक्ष्य राखेको बताए। 'एक पटक प्रयोग गरिएका फोनहरूलाई  गरी पुनः प्रयोग गर्न सके विद्युतीय फोहोरको () समस्याहरूलाई समेत सम्बोधन गर्न सकिन्छ। हामीले सुरु गरेको यस प्रयासले नेपालमा वातावरण र पुनः प्रयोगप्रति जिम्मेवार र सामाजिक उत्तरदायी उद्यमशीलताको प्रतिनिधित्व गर्नेछ,' उनले भने। आईएमएस ग्रुपका अध्यक्ष एवम् प्रमुख कार्यकारी अधिकृत दिकेश मलहोत्राले सबको फोनसँगको सहकार्यले नेपालमा मोबाइल एक्सचेन्जलाई सहज बनाउनेछ भन्नेमा विश्वस्त रहेको बताए। यो सुविधाको कार्यान्वयन पहिलो चरणमा काठमाडौंका आउटलेटहरूमा केन्द्रित हुने र विस्तारै एक्सचेन्ज सुविधा नेपालभर उपलब्ध गराउने योजना रहेको बताए। सबको फोनको प्रविधिसँग आइएमएसको विशेषज्ञतालाई संयोजन गरेर आफ्ना ग्राहकहरूलाई प्रयोगमा आइसकेका फोनहरूको उचित मूल्य प्रदान गरी सामसङ स्मार्टफोनमा अपग्रेड गर्न सजिलो र सुविधाजनक बनाउने आइएमएसको योजना रहेको छ।"
सवारी दुर्घटनाको कारण खोज्न सर्वपक्षीय बैठक,"बुटवल : लुम्बिनी प्रदेशमा सवारी दुर्घटना हुने क्रम नरोकिएपछि लुम्बिनी प्रदेशको उद्योग तथा यातायात व्यवस्था मन्त्रालयले बैठकको आह्वान गरेको छ। सवारी दुर्घटनाको कारण र यसको रोकथामको उपाय खोज्नका लागि फागुन १४ गते सर्वपक्षीय बैठक आह्वान गरिएको उद्योग तथा यातायात व्यवस्था मन्त्री सरोज थापाले जानकारी दिए। बैठकमा लुम्बिनी प्रदेशका प्रहरी प्रमुख, प्रदेश ट्राफिक प्रमुख, १२ वटै जिल्लाका प्रमुख जिल्ला अधिकारी, यातायात व्यवसायी र यातायात सम्बद्ध सबै मजदुर संघसंस्थाबाट प्रतिनिधित्व हुने उनले बताए। सडक दुर्घटनाप्रति प्रदेश सरकारको गम्भीर ध्यानाकर्षण भएको छ, मन्त्री थापाले भने,संयुक्त बैठकपछि दुर्घटना न्यूनीकरण गर्न विशेष निर्णय लिनेछौँ। पछिल्लो समय लुम्बिनी प्रदेशमा सवारी दुर्घटना हुने क्रम रोकिएको छैन। मंगलबार बिहान महेन्द्रनगरबाट काठमाडौं छुटेको रात्रि बस कपिलवस्तुमा दुर्घटना हुँदा घटनास्थलमै १० जनाको ज्यान गएको छ। त्यसको अघिल्लो दिन पाल्पामा जीप दुर्घटना हुँदा १० जनाकै ज्यान गएको थियो। सडक दुर्घटना रोक्नका लागि सरकारले चासो नदेखाएको भन्दै नागरिकहरूले आलोचना गरेका थिए। लुम्बिनी प्रदेशका राजमार्गहरू पछिल्लो समय मृत्युमार्ग बनिरहेका छन्। पछिल्लो पाँच वर्षमा सवारी दुर्घटनामा परी लुम्बिनी प्रदेशका १२ जिल्लाका २ हजार ८ सय ३७ जना नागरिकले अकालमै ज्यान गुमाएका छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार लुम्बिनी प्रदेशमा साना ठूला गरी झन्डै साढे पाँच वर्षको अवधिमा ५ हजार १० भन्दा बढी सवारीसाधन दुर्घटनामा परेका छन्। ५ हजार ५ सय ५५ जना गम्भीर र ३ हजार ५ सय २ जना मानिस सामान्य घाइते भएका छन्।"
स्करपियो दुर्घटनामा चालकको मृत्यु,"ओखलढुंगा: जिल्लाको मोलुङ गाउँपालिका५ को ओखरबोटस्थित भित्री सडकमा स्करपियो दुर्घटना हुँदा चालकको मृत्यु भएको छ। बा २०च ४८६२ नम्बरको स्कारपियो आज दिउँसो १ बजे दुर्घटना हुँदा मोरङको पथरीका २६ वर्षीय गणेश रसाइलीको मृत्यु भएको हो। दुर्घटनामा अन्य ५ जना घाइते भएका छन्। घाइते हुनेमा तेह्रथुमको मेन्छयाम गाउँपालिका५ का ३२ वर्षीय यज्ञप्रसाद निरौला, भक्तपुरको सल्लाघारीका ३८ वर्षीय मित्रलाल भुर्तेल, सिन्धुलीका ४५ वर्षीय सन्देश कार्की, मोलुङ गाउँपालिका५ बस्नेत ४० वर्षीय कुमार कार्की र सुनसरीको रामधुनी नगरपालिका४ का ३२ वर्षीय अर्जुन दाहाल रहेका छन्। घाइतेमध्ये मित्रलाल भुर्तेल, सन्देश कार्की र कुमार कार्की गम्भीर छन्। उनीहरूलाई हेलिकोप्टरबाट थप उपचारका लागि काठमाडौंको हेम्स अस्पताल पठाइएको प्रहरीले जनाएको छ। आयु मोलुङ हाइड्रोपावर कम्पनीका कर्मचारी लिएर प्राप्चाबाट खोलाखर्क जाँदै गरेको स्करपियो दुर्घटनामा परेको हो।"
"प्रत्यक्ष निर्वाचनबाटै पदाधिकारी चयन गर्ने माओवादी विधान सम्मेलनको निष्कर्ष, केन्द्रीय समितिको आकार घटाइयो",काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले विधान अधिवेशन अत्यन्त सभ्य भएको र यसले पार्टी निर्माणमा सहयोग पुग्ने बताएका छन्। माओवादी केन्द्रको प्रथम विधान अधिवेशनमा समूहगत छलफलबाट सुझाव संकलनपछि सम्बोधन गर्दै अध्यक्ष प्रचण्डले प्राप्त सुझावका आधारमा ओजपूर्ण बनाउने विश्वास दिलाए। उनले आगामी महाधिवेशनदेखि जनवादको आधारमा प्रत्यक्ष निर्वाचन प्रणालीबाट समिति निर्माण गर्ने र समितिबाट प्रत्यक्ष निर्वाचनको विधिबाट नै पदाधिकारी चयन गर्ने निष्कर्षमा पुगेको बताए। आमरूपमा पार्टी समिति सानो बनाउनुपर्ने सबैको सुझाव आएको उल्लेख गर्दै अध्यक्ष प्रचण्डले आगामी अधिवेशनबाट १९९ सदस्यीय केन्द्रीय समिति बनाइने निष्कर्ष सुनाए। आगामी अधिवेशनपछि ११ जनाको केन्द्रीय कार्यालय बनाउने र त्यसैलाई प्रभावकारी बनाइने उनले जानकारी दिए। योग्यता र कार्याअवधिको व्यवस्था नियमावली बनाएर जाँदा उचित हुने उल्लेख गर्दै अध्यक्ष प्रचण्डले प्रत्येक दुई वर्षमा सदस्यता नवीकरण गरिने बताए। प्रदेशलाई बलियो बनाउने विषयलाई उच्च प्राथमिकतामा राख्नेगरी विधान बनाइने बताउँदै त्यसैले संघीयता र समानुपातिक व्यवस्थालाई प्रभावकारी बनाइने अध्यक्षले जानकारी दिए। नाम र चुनाव चिह्नका विषयमा कुनै खास समयमा निर्णय गरिने उल्लेख गर्दै उनले धेरै कम्युनिष्ट पार्टीबीच एकता हुने अवस्थामा नाम फेर्न सकिने तर अहिले यथावत राख्ने बताए। उनले मोर्चालाई वैचारिक तालिमसहित स्वायतता दिने र जनवर्गीय संगठनलाई पनि विस्तार गरिने बताए। स्थायी समितिको बैठकबाट कार्यविभाज गरेर जानकारी दिइने उनको भनाइ थियो।
भाटभटेनीका सञ्चालक मीनबहादुर गुरुङलाई २ वर्ष कैद ८० लाख जरिवाना,"काठमाडौं : ललिता निवास जग्गा प्रकरणमा भाटभटेनी सुपरमार्केटका सञ्चालक मीनबहादुर गुरुङलाई दोषी ठहर भएका छन्। विशेष अदालतका न्यायाधीशहरू डा खुसीप्रसाद थारु, रामबहादुर थापा र रितेन्द्र थापाको इजलासले गुरुङलाई दोषी ठहर गरेको हो। अदालतले गुरुङलाई २ वर्ष कैद ८० लाख रुपैयाँ जरिवाना सुनाएको छ।"
ललिता निवास जग्गा प्रकरणमा रामकुमार सुवेदी र शोभाकान्त ढकाल दोषी ठहर,"काठमाडौं : ललिता निवास जग्गा प्रकरणमा रामकुमार सुवेदी र शोभाकान्त ढकाल दोषी ठहर भएका छन्। ललिता निवासको जग्गा व्यक्तिको नाममा ल्याउन भूमिका खेलेको भन्दै सुवेदी र ढकालसहितका कर्मचारीहरूलाई विशेष अदालतले दोषी ठहर गरेको हो। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले उनीहरूलाई दोषी ठहर गरेको हो।"
देश परिवर्तनका लागि जनक्रान्तिका योद्धाहरूको ठूलो भूमिका छ : सभामुख घिमिरे,"उदयपुर : प्रतिनिधिसभाका सभामुख देवराज घिमिरेले मुलुक परिवर्तनका लागि जनक्रान्तिका योद्धाहरूको ठूलो भूमिका रहेको बताएका छन्। २००७ सालका जनक्रान्तिका योद्धा जनकवि स्वर्गीय गम्भीरबहादुर थापाको शतवार्षिकीका अवसरमा उदयपुरको त्रियुगा नगरपालिका ६ जलजलेमा निर्माण गरिएको शालिक बिहीबार अनावरण गर्दै उनले ऐतिहासिक योद्धा नेपालका गहना भएकाले सधैं सम्मान गर्नुपर्ने बताए। उनले राणाशासन अन्त्यका लागि स्वर्गीय थापाले गरेको योगदान, त्याग, तपस्या सबै हाम्रा लागि प्रेरणाका स्रोत भएकाले स्वामित्व ग्रहण गर्नुपर्ने धारणा व्यक्त गरे। उनले भने, योद्धाहरू आफ्नो ज्यानको वाजी थापेर यदि लडाइँ नलडिदिएको भए हामी अहिलेको व्यवस्था र अवस्थाको अनुभूति नै गर्न पाउने थिएनौं, त्यसैले उहाँहरू हाम्रा लागि सधैं सम्मानित र प्रेरणाका स्रोत हुनुहुन्छ। नेपालमा उत्पादन नभएसम्म नुन नखाने, लुगा नलगाई विराटनगरस्थित जुटिमलबाट उत्पादित बोरा लगाएर हिँड्ने साधकी जीवन व्यतीत गर्दै आएका स्वर्गीय थापाको चर्चा गर्दै उनले देशलाई धनी र आत्मनिर्भर बनाउन उनको योगदान अविस्मरणीय रहेको बताए। घिमिरेले पछिल्लो समय व्यवस्था विरुद्ध वितृष्णाको वातावरण बनाउन प्रतिगामीहरू चलखेल गरिरहेकाले राजनीतिक दलहरू एकताबद्ध हुन जरुरी रहेको बताए। उनले मुलुकलाई समृद्धिको बाटोमा अग्रसर गराउन राजनीतिक दलहरूबीच एकता आवश्यक रहेको बताए। राष्ट्रिय समृद्धिका लागि राष्ट्रिय सहमति हुन जरुरी छ, उनले भने, अर्थतन्त्र बलियो बनाउने, गतिका साथ राष्ट्र निर्माणका कार्यमा अघि बढ्न, साझा सवालमा सहमति गरेर नै अघि बढ्नुपर्छ। सभामुख घिमिरेले देशकै प्रतिष्ठित उदयपुर सिमेन्ट उद्योग धरासय बन्दै गएको प्रति दुःख व्यक्त गर्दै उद्योग बचाउन सदनमा भूमिका निर्वाह गर्ने बताए। थापा नेपालको एक ऐतिहासिक योद्धा भएकाले उनका नाममा जलजलेमा स्मृति पार्क बनाई शालिक राखिएको गम्भीर प्रतिष्ठानका सदस्य भागवत राउतले बताए। पार्कभित्र उनका दैनिकी र सम्झनायोग्य सामग्री, बोटबिरुवाहरू लगाइएको उनले बताए। शालिक अनावरण मुल समारोह समितिका संयोजक शंकरबहादुर थापाले जनक्रान्तिका नायक स्वर्गीय थापा उदयपुरको मात्र नभई देशकै गहना भएकाले राज्यले नै सम्मान गर्नु पर्ने माग गरे। जनक्रान्तिका योद्धा थापाका नाममा हुलाक टिकट २००७ सालको ऐतिहासिक जनक्रान्तिका योद्धा गम्भीरबहादुर थापाका नाममा नेपाल सरकारले हुलाक टिकट प्रचलनमा ल्याएको छ। स्वर्गीय थापाको शतवार्षिकीका अवसरमा हुलाक सेवा विभागको अनुमतिमा प्रकाशन गरिएको टिकट बिहीबार प्रतिनिधिसभाका सभामुख देवराज घिमिरेले उदयपुरमा आयोजित कार्यक्रममा संस्मरणात्मक आवरणको टाँचा लगाउँदै प्रचलनमा ल्याएका हुन्। सभामुख घिमिरेले टाँचा लगाएसँगै टिकट प्रचलनमा आएको जिल्ला हुलाक कार्यालयका प्रमुख हरिलाल खत्रीले बताए। उनको तस्बिरसहितको टिकट स्वदेश तथा विदेशका विभिन्न निकायहरूबाट प्रचलनमा ल्याइने उनले बताए।"
ललिता निवास जग्गा प्रकरणमा विजय गच्छदारले पाए सफाई,"काठमाडौं : ललिता निवास जग्गा प्रकरणमा नेपाली कांग्रेसका नेता एवं पूर्व उपप्रधानमन्त्री विजय कुमार गच्छदारले सफाइ पाएका छन्। विशेष अदालतका न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासले गच्छदारलाई सफाइ दिएका हुन्। गच्छदारमाथि लगाइएको आरोप दाबी पुष्टि हुन नसक्ने अदालतको ठहर छ। मन्त्रिपरिषद्बाट सामूहिकरूपमा गरेका नीतिगत निर्णयहरू आयोगको क्षेत्रअधिकारभित्र नपर्ने देखिएको भनी आयोग स्वयंले दाबी गरेको भन्दै मन्त्रालयबाट कुनै एकल निर्णय गरेको बादीदाबी नरहेको तथा मन्त्रिपरिषद्को मिति २०६६।१२।२९ को सामूहिक निर्णयमा हस्ताक्षर गर्ने कुनै एक जना मन्त्रीलाई मात्र मुद्दा दायर गर्ने क्षेत्राधिकार पुग्ने भन्न नमिल्ने फैसलामा भनिएको छ। प्रतिवादी दीप बस्न्यातले तयार गरेको मिति २०६६।१२।१९ को प्रस्ताव प्रधानमन्त्रीको निर्देशनमा नेपाल सरकार (कार्यासम्पादन) नियमावली २०६४को नियम २१ अनुसूचि १ को खण्ड ४२ बमोजिम पेस भएको देखिएको हुँदा नियमावली बमोजिम सो प्रस्ताव पेस गर्न स्वीकृत गरेको आधारमा मात्र बदनियत पुष्टि हुने प्रमाणको अभावमा मन्त्रालयको नीतिगत निर्णय सम्मको जिम्मेवारीमा रहेका प्रतिवादी विजयकुमार गच्छादार उपरको दाबी पुग्न नसक्ने र मन्त्रिपरिषद्को मिति २०६७।०१।३१ को निर्णयका लागि प्रतिवादी छविराज पन्तले पेस गरेको मिति २०६७।०१।२७ को प्रस्ताव स्वीकृत गरेको आधारमा मात्र सामूहिक निर्णयको हस्ताक्षरकर्ता रहेका मन्त्रालयबाट कुनै एकल निर्णय गरेको पुष्टि हुने प्रमाणको अभावमा मन्त्रालयको नीतिगत निर्णयसम्मको जिम्मेवारीमा रहेका प्रतिवादी डम्बर श्रेष्ठ उपरको आरोपदाबी पुग्न नसकी प्रतिवादीहरू विजयकुमार गच्छादार र प्रतिवादी डम्बर श्रेष्ठले आरोपित कसूबाट सफाइ पाउने अदालतको ठहर छ।"
कोरियन भाषा परीक्षा फागुन ७ गतेदेखि,"काठमाडौं : ईपीएस कोरिया शाखाले कोरियन भाषा परीक्षा यही फागुन ७ गतेदेखि सञ्चालन हुने जनाएको छ । परीक्षा राष्ट्रिय व्यावसायिक प्रशिक्षण प्रतिष्ठान,भैँसेपाटीमा परीक्षा सञ्चालन हुनेछ । परीक्षा एक दिनमा पाँच सिफ्टमा सञ्चालन गरिनेछ भने एक दिनमा एक हजार परीक्षार्थीले सहभागिता जनाउन सक्ने गरी व्यवस्था मिलाइएको ईपीएस कोरिया शाखाका निर्देशक मैयाँ कँडेलले राससलाई जानकारी दिए । उनले भने,'शनिबार पनि परीक्षा दिने गरी व्यवस्था गरेका छौँ,पहिलो सिफ्टमा करिब ४७ हजारले कोरियन भाषा परीक्षा दिन सक्नेछन्।' परीक्षा हुने अघिल्लो दिन आफ्नो सिफ्टअनुसार ईपीएस शाखा, कार्यालय ग्वार्कोमा बायोमेट्रिक रजिस्ट्रेशन फिङ्गर प्रिन्ट दर्ताका लागि उपस्थित हुनुपर्नेछ । परीक्षाका दिन परीक्षा केन्द्र भैँसेपाटीमा बायोमेट्रिक भेरिफाइ हुनेछ । परीक्षा समयभन्दा एक घण्टा अगाडि परीक्षा हलमा ओरेन्टेसनसुरु हुने र निर्धारित समयमा उपस्थित नभएमा परीक्षामा सहभागी नगराइने निर्देशक कडेलले बताए । परीक्षामा मोबाइल फोन, स्मार्टवाचलगायतका कुनै पनि विद्युतीय सञ्चारका साधनहरू लैजान निषेध गरिएको छ । यसैगरी परीक्षामा अवाञ्छित गतिविधि गरेको भेटिएमा परीक्षा रद्द गर्नुका साथै चार वर्षसम्मका लागि परीक्षामा समावेश हुन निषेध गरिनेछ । सन् २०२३ का लागि कोरियाको उत्पादनमूलक क्षेत्रतर्फ एक लाख ६४ हजार सात सय १६ जनाले आवेदन दिएका जनाइएको छ ।"
यस्तो छ ललिता निवास जग्गा प्रकरणमा विशेष अदालतको फैसला (पूर्ण पाठसहित),"काठमाडौं : ललिता निवासको जग्गा हिनामिनासम्बन्धी मुद्दामा विशेष अदालतले १२ जनालाई दोषी ठहर गरेको छ। बिहीबार अदालतको आदेश सार्वजनिक गर्दै प्रवक्ता धनबहादुर कार्कीले रामकुमार सुवेदी र शोभाकान्त ढकालसहित १२ जनालाई दोषी ठहर गरेको जानकारी दिए। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले ललिता निवासको जग्गा प्रकरणमा उनीहरूलाई दोषी ठहर गरेको हो। त्यस्तै कलाधर देउजा, सुरेन्द्रमान कपाली, युक्तप्रसाद श्रेष्ठ, जगतप्रसाद पुडासैनी पनि रहेका छन्। उनीहरूलाई २ वर्ष कैद सजाय तोकिएको छ। त्यस्तै ९ करोड रुपैयाँ जरिवाना १२ जनाले दामासाहीले तिर्ने फैसला भएको छ। त्यस्तै अदालतले अख्तियार दुरुपयोग अनुसन्धान आयोगका पूर्वआयुक्त तथा तत्कालीन भौतिक योजना सचिव दीप बस्न्यात र तत्कालीन भूमिसुधार सचिव छविराज पन्त दोषी ठहर गरेको छ। उनीहरूलाई दुई वर्ष कैद, ८० लाख जरिवाना र बिगो असुल गर्ने फैसला गरेको छ। अदालतले पूर्वउपप्रधानमन्त्री विजयकुमार गच्छदार र पूर्वमन्त्री डम्बर श्रेष्ठलाई सफाइ दिएको छ। त्यस्तै राजीनामा वा बकसपत्रबाट ६५ जनाको नाममा दर्ता भएको जग्गा जफत हुने ठहर गरेको प्रवक्ता कार्कीले बताए। ललिता निवासको ११३ रोपनी सरकारी जग्गा हिनामिना प्रकरणमा अख्तियारले चार मन्त्री र तीन पूर्वसचिवसहित ११० जनालाई बिगो र जरिवाना तथा ६५ जनालाई जग्गा जफत गर्ने प्रयोजनका लागि मुद्दा दायर गरेको थियो।"
आर्थिक समृद्धिका लागि राजनीतिक दलहरूबीच सहकार्य आवश्यक : सभामुख,"काठमाडौं : प्रतिनिधिसभाका सभामुख देवराज घिमिरेले मुलुकलाई समृद्धिको दिशातर्फ अघि बढाउन राष्ट्रिय सहमति हुनुपर्ने बताएका छन्। बिहीबार विराटनगर बिमानस्थलमा सञ्चारकर्मीसँग कुरा गर्दै सभामुख घिमिरेले व्यवस्थाप्रति बढेको वितृष्णा अन्त्य गर्न,राष्ट्र निर्माण र आर्थिक समृद्धिका लागि राजनीतिक दलहरूबीच छलफल र सहकार्य हुनुपर्नेमा जोड दिएका हुन्। उनले केहिको चाहनाका आधारमा व्यवस्था नै परिवर्तन हुने स्थिति नभएको र जनतामा देखिएको निराशा अन्त्यका लागि राजनीतिक दलहरू र नागरिक एकतावद्ध हुनुपर्ने बताए। सभामुख घिमिरेले भर्खरै सुरु भएको संसदको हिउँदे अधिवेशनलाई विगतको अनुभवका आधारमा गतिशिल बनाएर लैजानुपर्ने धारणा राखे। उनले सरकारले चालू अधिवेशनमा सरकारले करिब ६१ वटा विधेयक ल्याउने तयारी गरेकाले यसपटक धेरै कानुन निर्माण हुन सक्ने जिकिर गरे।"
पुँजीबजार र यसको सैद्धान्तिक पक्ष,"पुँजीबजारको शाब्दिक अर्थ पुँजी र बजारसँग सम्बन्धित छ। पुँजी भन्नाले धन, दौलत, सम्पत्ति, पैसालगायतका नगद, जिन्सी वा कबुलियत गरिएको कुनै स्वामित्वसमेतलाई बुझिन्छ। खरिद वा बिक्रीको माध्यमद्वारा वस्तु तथा सेवाको स्वामित्व हस्तान्तरण हुने प्रणाली नै बजार हो। पुँजीबजारमा मुलतः पुँजीको स्वामित्व हस्तान्तरण हुने गर्दछ। यसका लागि हरेक देशमा पुँजीबजारको व्यवस्था गरिएको हुन्छ। ठूलाठूला कम्पनीलाई ठूलाठूला परियोजना, व्यापार र व्यवसाय सञ्चालन गर्न धेरै पैसाको आवश्यकता पर्दछ जुन पैसा कुनै एक व्यक्तिसँग लिन सम्भव हुदैन। पुँजीबजारको माध्यमबाट कम्पनीहरूले छरिएर रहेको ससाना पुँजीलाई एकीकृत गरी पुँजी संकलन गर्छन। आम व्यक्तिले त्यस्ता कम्पनीको धितोपत्रमा लगानी गर्छन् र कम्पनीलाई पनि आफ्नो व्यापार, व्यवसाय वा परियोजना सञ्चालन गर्न वा नयाँ व्यापार, व्यवसाय वा परियोजना थप गर्नको लागि सहजै पैसा प्राप्त हुन्छ। लगानीकर्तालाई त्यस कम्पनीबाट कम्पनीको हिस्सा (अंश) प्राप्त हुन्छ जसलाई सेयर भनिन्छ। यदि त्यस्तो कम्पनीले आगामी दिनमा राम्रो मुनाफा हासिल गरेमा लगानीकर्ताले प्रतिफल प्राप्त गर्दै जान्छन् भने यदि त्यो कम्पनी घाटामा गएमा त्यसको जोखिम (घाटा) लगानीकर्ता आफैंले व्यहोर्नुपर्ने हुन्छ। कम्पनीले आफ्नो धितोपत्रलाई धितोपत्रको दोस्रो बजारमा सूचीकृत गरेपछि लगानीकर्ताले त्यस कम्पनीको सेयरलाई दोस्रो बजार मार्फत खरिदबिक्री गर्छन्। माग र आपूर्तिको आधारमा सेयरको मूल्य निर्धारण हुन्छ। लगानीकर्ताले दोस्रो बजारबाट पुँजीगत लाभ (क्यापिटन गेन) समेत प्राप्त गर्ने अवसर हुन्छ भने सेयर (पुँजी)लाई बिक्री गरेर तरलता (नगद)मा तुरुन्त बदल्न सक्दछन्। कुनै पनि देश विकास र अर्थतन्त्रको विस्तारको लागि पुँजीबजारभन्दा अर्को उत्तम विकल्प छैन। पुँजीबजारले देशको आर्थिक विकास र औद्योगीकरणका लागि आवश्यक पर्ने पुँजी (पैसा) उद्यमी वा उद्योगीको हातमा पुर्याउने सबैभन्दा प्रभावकारी माध्यमको रूपमा काम गर्दछ। पुँजीबजार आफैंमा उत्पादक क्षेत्र हो भने त्योभन्दा बढी यसले अन्य क्षेत्रका उद्योग र उद्योगीलाई पुँजी उपलब्ध गराएर थप उत्पादकत्व बढाउन योगदान गर्दछ। तसर्थ देशको दु्रततर विकासमा पुँजीबजारको भूमिकालाई नजर अन्दाज गर्नै मिल्दैन। पुँजीबजारलाई अर्थतन्त्रको ऐना हो वा ब्यारोमिटर हो भनी उपनाम दिने गर्दछौं। किनकि यसले अर्थतन्त्रको अवस्था देखाउने र सबैभन्दा छिटो र सजिलै देख्न सकिने सूचक हो। आज पुँजीबजारबाट पुँजी उठाउने विश्वका प्रायः सबै ठूला कम्पनीहरू छन् र तिनका मालिकहरू विश्वमा धनाढ्यको सूचीका पुँजीबजारकै कारणले देखिरहन्छन्। विश्वमा पुँजीबजारको विकासक्रमलाई हेर्ने हो भने सन् १६०२ मा आम्स्टरडम स्टक एक्सचेन्ज, नेदरल्यान्डमा स्थापना भई सन् १६०६ मा एक डचको धितोपत्र जारी गरेर धितोपत्र बजारको सुरु भएको विश्व इतिहास पाइन्छ। विश्वका १० पुराना स्टक एक्सचेन्जको कुरा गर्ने हो भने नेदरल्यान्डपछि फ्रान्स (सन् १७२४), अमेरिका (सन् १७९०), बेलायत (सन् १८०१), इटाली (सन् १८०८), जर्मनी (सन् १८२०), स्पेन (सन् १८१३), क्यानडा (सन् १८६१), अस्ट्रेलिया (सन् १८७२), भारत (सन् १८७५) रहेका छन्। नेपालमा सन् १९३७ मा सर्वप्रथम विराटनगर जुट मिल्सले सेयर जारी गरी सर्वसाधारणबाट पुँजी संकलन गरेको इतिहास पाइन्छ। यद्यपि नेपाल स्टक एक्सचेन्जको स्थापना भने सन् १९९३ मा भएको हो। यो २०३३ साल असार २२ गते सेक्युरिटी खरिद बिक्री केन्द्रको रूपमा स्थापना भएको भए पनि २०३८ सालदेखि मात्र विधिवत् रूपमा दोस्रो बजारमा धितोपत्रको कारोबार सुरु भएको पाइन्छ। धितोपत्र कारोबारसम्बन्धी छुट्टै ऐनको आवश्यकता महसुस गरी धितोपत्र कारोबार ऐन २०४९ जारी भई त्यसको पहिलो संशोधनपश्चात् २०५० साल जेठ १३ गते सेक्यरिटी एक्सचेन्ज सेन्टर स्थापना भएको थियो। त्यसैको नाम परिवर्तन भई हालको नेपाल स्टक एक्सचेन्ज लि भएको पाइन्छ। २०५० साल पुस २९ गते देखि नेप्सेले सेयर खरिद बिक्री सुरु गरेको थियो। यसरी धितोपत्रहरूको कारोबार हुँदै जाँदा धितोपत्र कारोबारमा नियामक निकायको आवश्यकता महसुस भई धितोपत्र कारोबार ऐन २०४९ (पहिलो संशोधन) अनुसार धितोपत्र बोर्डको स्थापना २०५० साल जेठ २५ गते भएको हो। यसले बजार नियमन, अनुगमन, बजार विकास र विस्तार गर्न महत्त्वपूर्ण भूमिका निर्वाह गर्नुका साथै धितोपत्र बजारसम्बन्धी नीति, थिति, विधि र प्रविधिसम्बन्धी कुराको सिर्जना गरी आफू मातहत निकायमार्फत त्यसलाई कार्यान्वयन गराउने मुख्य भूमिका रहन्छ। नेपालमा पुँजीबजारको संगठानात्मक विकास र औपचारिक रूपमा दोस्रो बजारको कारोबारको सुरु यसरी भएको पाइन्छ। पुँजीबजारको सैद्धान्तिक पक्ष पुँजीबजारका सैद्धान्तिक पक्षमा विभिन्न दृष्टिकोणहरू रहेका छन्। यसले अन्यत्र दुनियाँभरका आर्थिक, राजनीतिक तथा सामाजिक प्रणालीमा पनि प्रभाव पुर्याउँछ। धितोपत्र बजारका केही मुख्य सैद्धान्तिक पक्षहरू निम्नलिखित छन् : पुँजीवादको सिद्धान्त पुँजीवाद उत्पादन प्रणाली र स्रोतहरूको स्वामित्वमा आधारित एक प्रणाली हो, जसमा व्यापार व्यवसायबाट नाफा निकाल्ने उद्देश्य राखिन्छ। यो आर्थिक प्रणालीमा आधारित छ, जहाँ उत्पादनका माध्यमहरूको निजी स्वामित्व रहेको हुन्छ र जसको उद्देश्य पुँजी सञ्चय गर्नु हो। पुँजीवादले बजार स्वतन्त्रतालाई आधारभूत सिद्धान्तको रूपमा प्रस्ताव गर्दछ। यसले आपूर्ति र मागको आधारमा वस्तुको मूल्य निर्धारण गर्दछ। प्रतिस्पर्धी उत्पादकहरूबीच यो आर्थिक प्रणालीको एक प्रमुख पक्ष हो। धितोपत्र बजारको प्रमुख पक्षमा पुँजीवाद छ। यसमा व्यक्तिहरूको स्वामित्वमा पुँजी रहन्छ र उनीहरूले त्यसमा लगानी गर्छन्। यसले समग्र वित्तीय प्रणालीमा प्रभाव पार्दछ। यसको परिणामस्वरूप अर्थतन्त्रमा धितोपत्र बजारको विकास भइरहेको पाइन्छ। विश्वमा केही मुट्ठीभरका धनाढ्यहरूमा विश्वकै सम्पत्ति एकीकृत हुँदै जानु र उनीहरूको सम्पत्ति वृद्धि हुँदै जानुको मुख्य आधार नै पुँजीबजार हो। कुशल बजार परिकल्पनाको सिद्धान्त कुशल बजार परिकल्पना लगानीको एक यस्तो सिद्धान्त हो जसले वित्तीय साधनहरूको मूल्य सबै बजार सूचनाहरूका लागि उपलब्ध हुन्छन् भन्ने कुरा बताउँछ। त्यसैले लगानीकर्ताले लगानी गर्दा विश्लेषण गरेर समय र अवस्थाअनुसार फरकफरक बजार रणनीति अपनाउने गर्छन्। कुशल बजार परिकल्पनाले यो तर्क गर्दछ कि बजारहरू कुशल छन्, लगानीकर्ताले लगानी गरेर नाफा कमाउन कुनै ठाउँ छोड्दैन किनकि सबै कुरा पहिलेनै उचित र सही मूल्यमा चल्दछ भन्ने तर्क गर्दछ। यसले यो संकेत पनि गर्छ कि बजारमा नोक्सान हुने आशा थोरै हुन्छ र कुशल लगानीकर्ताले विभिन्न सूचकांकको आधारमा बजारबाट प्रतिफल लिन सक्दछन्। जोखिम र लाभको सिद्धान्त लक्ष्यभन्दा उपलब्धि भिन्न हुन सक्ने अवस्था वा लक्ष्यभन्दा प्रतिकूल उपलब्धि हुन सक्ने सम्भावनालाई जोखिम भनिन्छ। यो अपेक्षित नतिजाभन्दा फरक परिणाम उत्पन्न हुन सक्ने परिस्थिति हो। जोखिमले लगानीसँग सम्बन्धित प्रतिफलको अनिश्चितता वा परिवर्तनशीलतालाई जनाउँछ। यो विभिन्न रूपमा प्रकट हुन सक्छ। कुनै व्यापार, व्यवसाय आदिबाट आर्जन भएको धन सम्पत्तिलाई लाभ भनिन्छ। आफूसँग भएको रकमलाई भविष्यमा लाभ प्राप्तिको लागि कुनै क्षेत्रमा लगानी गरिन्छ र लगानीबाट सामान्यतया सम्पत्ति सिर्जना हुने गर्दछ। धितोपत्र बजारमा लगानी गर्दा लगानीको जोखिम र लाभको सम्बन्ध प्रबल हुन्छ। उच्च लाभको अवसरसँग उच्च जोखिम पनि रहेको हुन्छ। उच्च लाभले धितोपत्र बजारमा जोखिमपूर्ण लगानी गर्न प्रेरित गरिराखेको पाइन्छ। लाभले एक निश्चित अवधिमा कुनै लगानीमा उत्पन्न नाफालाई बुझाउँछ। सार्वजनिक स्वामित्वको सिद्धान्त सार्वजनिक स्वामित्व भनेको सामाजिक, आर्थिक वा राजनीतिक प्रक्रियामार्फत पाएको एक प्रकारको स्वामित्व हो। संस्थागत वा गैरसंस्थागत रूपमा वस्तु, सेवा वा सम्पत्तिको सुरक्षा गरी सार्वजनिक समृद्धि हासिल गर्न यसको प्रयोग गरिएको हुन्छ। जिम्मेवार निकाय वा व्यक्ति वा संघसंस्थाले धितोपत्र बजारको माध्यमबाट सार्वजनिक स्वामित्वका क्षेत्रमा लगानी बढाउने पक्षमा वकालत गरेको देखिन्छन्। यसले वित्तीय समानता ल्याउन तथा सार्वजनिक उपयोगका क्षेत्रमा लगानी जुटाई समृद्धिको लक्ष्य पूरा गर्न मद्दत गर्दछ। जस्तै यातायात, विद्युत्, स्वास्थ्य, शिक्षा तथा अन्य पूर्वाधारका क्षेत्रमा लगानी गरी सार्वजनिक स्वामित्वलाई सुदृढ बनाउन पुँजीबजारले मद्दत गर्दछ। सामाजिक न्यायको सिद्धान्त सामाजिक न्याय भनेको समाजका सबै व्यक्तिका स्वतन्त्रता, अधिकार र अवसरहरूमा समान पहँुचको संरक्षणको सुनिश्चितता हुनु हो। सामाजिक न्यायले समाजका पछाडि परेका व्यक्तिहरूको समान पहुँच र सहभागिताका लागि विशेष ध्यान दिनुपर्ने कुरालाई समेत महत्व दिएको छ। सामाजिक न्यायले व्यक्तिलाई आर्थिक समानतातिर डोर्याउन मद्दत गर्दछ। धितोपत्र बजारमा सामाजिक न्याय प्राप्त गर्नका लागि सबैको लागि लगानीको अवसर प्रदान गर्नु, लगानीमा पहुँचको संरक्षण सुनिश्चितता गर्नु, पछाडि परेका व्यक्ति, वर्ग, समूहलाई विशेषाधिकार दिई लगानी गर्न प्रोत्साहन गर्नुले सामाजिक न्यायलाई प्रवद्र्धन गर्दछ। जस्तै प्राथमिक निष्कासनमा वैदेशिक रोजगारीमा गएका सर्वसाधारण नागरिकलाई छुट्ट्याइएको सेयर, आयोजना प्रभावित स्थानीय सर्वसाधारणलाई छुट्ट्याइएको सेयर, धितोपत्र जारी गर्ने कम्पनीका कर्मचारीलाई छुट्ट्याइएको सेयर र सामूहिक लगानी कोषका लागि छुट्ट्याइएको सेयर आदि। उपयोगिताको सिद्धान्त कुनै वस्तुको उपभोग गरिसकेपछि त्यसबाट सन्तुष्टि प्राप्त हुन्छ। त्यसैले त्यो वस्तुको सन्तुष्टि दिने गुण हो। अर्थशास्त्रमा हरेक वस्तुमा उपयोगिता भएको मानिन्छ। जुन वस्तुमा उपयोगिता हुन्छ बजारमा त्यसको माग उच्च हुन्छ। धितोपत्रको मूल्यमा पनि माग र आपूर्तिमार्फत मूल्य निर्धारण हुन्छ जहाँ उक्त धितोपत्र प्राप्त गर्न तिर्ने मुल्यमा उपयोगिताको सैद्धान्तिक अर्थ रहन्छ। यस सिद्धान्तको आधारमा धितोपत्रको मूल्य फरक समय र परिवेशमा फरकफरक किसिमले तय गर्दछ जुन लगानीकर्ताको आवश्यकता र उपयोगितामा भर पर्दछ। बजारमा कुनै सेयरको मूल्य उच्च हुनु र न्यून हुनुमा लगानीकर्ताले प्राप्त गर्ने लगानी उपयोगितामा समेत केही हदसम्म भर पर्ने देखिन्छ। बजार संरचनाको सिद्धान्त बजार संरचनाअन्तर्गत वस्तु तथा सेवाहरूको उत्पादन, वितरण तथा उपभोग पर्दछ। देशको आर्थिक विकास र नागरिकको आर्थिक कल्याण बारेको अध्ययन पनि यस सिद्धान्तमा समावेश गरिन्छ। धितोपत्र बजारको संरचना र नीति, थिति, विधि र प्रविधिमा आधारित भई धितोपत्रको सिर्जना हुन्छ। जसरी वस्तु तथा सेवाको मूल्य निर्धारण माग र आपूर्तिको आधारमा बजारले निर्धारण गर्दछ त्यसैगरी धितोपत्रको मूल्य पनि धितोपत्र बजारमा लगानीकर्ताको माग र आपूर्तिको आधारमा निर्धारण हुने गर्दछ। त्यसैले यसलाई बजार संरचनाको सिद्धान्तअन्र्तगत व्याख्या र विश्लेषण गर्ने गरिन्छ। निर्णय विज्ञानको सिद्धान्त निर्णय विज्ञानले निर्णयहरूमा अन्तरनिहित वैज्ञानिक विवेक र मूल्य निर्णयमा स्पष्ट गर्न मद्धत गर्दछ। कुनै व्यापार व्यवसाय वृद्धिको प्रयासमा निर्णय विज्ञानको सिद्धान्तले सहयोग गर्दछ। पुँजीबजारमा लगानीकर्ताहरूले कसरी निर्णय लिन्छन्, जोखिम व्यवस्थापन कसरी गर्छन् र लगानी पोर्टफोलियोको कसरी अनुकूलन गर्छन भन्ने कुरामा निर्णय विज्ञान सिद्धान्तलाई पुँजीबजारमा लागू गर्न सकिन्छ। यो एक अन्तर विषयको क्षेत्र हो जसले मनोविज्ञान, अर्थशास्त्र, गणित र अन्य विषयहरू अध्ययन गर्नका लागि व्यक्ति र संस्थाहरूले यसलाई छनोट गर्छन्। मूलतः निर्णय विज्ञानले लगानीकर्ताको व्यवहार र बजार सञ्चालनको व्याख्या र भविष्यवाणी गर्न मद्दत गर्दछ। अर्थशास्त्रको सिद्धान्त धितोपत्रको मूल्य र प्रवृत्तिका प्रभावलाई अर्थशास्त्रका सिद्धान्तहरूको आधारमा वर्गीकरण, विश्लेषण, व्याख्या आदि गरिन्छ। यसले आपूर्ति र मागको परिपूरकता, आर्थिक प्रवृत्तिहरू र अन्य अर्थशास्त्रीय प्रयोगको प्रभावलाई खोज्दछ। पुँजीबजार देशको वित्तीय प्रणालीको आवश्यक घटक हो, जहाँ व्यक्ति र संस्थाहरूले स्टक, बन्ड र अन्य लगानीका उपकरणहरू किन्न र बेच्न सक्छन्। पुँजीबजारलाई बुझेर, विश्लेषण गरेर लगानी गर्न अर्थशास्त्रको सिद्धान्तले महत्त्वपूर्ण भूमिका खेल्दछ। पूर्ण ज्ञान र शिक्षाको सिद्धान्त धितोपत्र कारोबारमा महत्त्वपूर्ण तथा पहिलो सर्त भनेको धितोपत्र बजारमा लगानी गर्नुअघि व्यक्तिलाई त्यो बजारको पूर्ण ज्ञान हुनु पर्दछ। लगानीकर्तासँग वित्तीय बजारको कार्य प्रणाली, लगानीका प्रकारहरू र लगानी गर्नका लागि उपलब्ध विकल्पहरूको ज्ञान हुनु पर्दछ। धितोपत्र बजारमा लगानी गर्दा जोखिम व्यवस्थापन एकदमै महत्त्वपूर्ण हुन्छ। लगानीकर्ताले आफ्नो वित्तीय लक्ष्य, आवश्यकता र जोखिम सहनशीलताका आधारमा लगानीका लागि सही समय, सही धितोपत्र, सही सीमाको छनोट गर्न सक्नुपर्ने कुरा यो सिद्धान्तले बताउँछ। लगानीकर्ताले आफ्नो लगानी पोर्टफोलियोलाई विविधीकरण गर्नु पर्दछ। सबै पैसा एकै ठाउँमा नभई धेरै प्रकारका धितोपत्रहरू तथा लगानीका उपकरणहरूमा लगानी गर्ने प्रयास गर्नु पर्दछ ताकि लगानीमा ठूलो घाटाको प्रभाव कम होस्। अतः यसरी, पुँजीबजारमा यसका विभिन्न सिद्धान्तहरूमार्फत समृद्धिको लक्ष्य हासिल गर्न सहयोग पुग्दछ। लगानीकर्तालाई सफलता प्राप्त गर्न यी आधारभूत सैद्धान्तिक कुराहरू महत्त्वपूर्ण हुन्छन्। यद्यपि धितोपत्रमा लगानी गर्दा बजार, परिस्थिति, मनोविज्ञानअनुसार बजारमा मूल्य फरकफरक हुन सक्छ। त्यसैले व्यक्ति स्वयम् लगानीको लागि निपुर्ण नहुन्जेल वित्तीय जानकारको सल्लाह लिएर लगानी गर्दा जोखिमलाई न्यूनीकरण गर्न मद्दत पुग्दछ। गुरागाईं पुँजीबजारका जानकार हुन्।"
मृत्यु भइसकेका व्यक्तिको पेन्सन बुझेको आरोपमा बैंकका कार्यालय सहयोगी पक्राउ,काठमाडौं : मृत्यु भइसकेका व्यक्तिको पेन्सन झिकेर ठगी गरेको आरोपमा राष्ट्रिय बाणिज्य बैंकका कार्यालय सहयोगी पक्राउ परेका छन्। वाणिज्य बैंकको महाराजगञ्ज शाखाका कार्यालय सहयोगी पूण्यप्रसाद अधिकारी पक्राउ परेका हुन्। उनले मृत्यु भइसकेका व्यक्तिको आफैले पेन्सन बुझेको भेटिएको प्रहरीले जनाएको छ। जिल्ला प्रहरी परिसर काठमाडौंका प्रमुख भुपेन्द्र खत्रीका अनुसार अधिकारीले मृत्यु भइसकेका ८ जनाको पेन्सन आफैं बुझेर लाखौं रकम ठगी गरेको खुल्न आएकाले पक्राउ गरिएको जानकारी दिए। रामेछापको लिखु तामाकोशी गाउँपालिकाका अधिकारीमाथि थप अनुसन्धान भइरहेको प्रहरीले जनाएको छ।
कर्णालीको जर्सी राखेपमा दर्ता,"सुर्खेत : कर्णालीले तयार पारेको खेल पोसाक दर्ता भएको छ। कर्णाली प्रदेश खेलकुद विकास परिषदले तयार गरेको जर्सी र पोसाक दर्ता भएको हो। हालै सार्वजनिक गरिएको खेलाडीको जर्सी र पोसाक राष्ट्रिय खेलकुद परिषद (राखेप)मा दर्ता भएको छ। कर्णाली प्रदेश खेलकुद विकास परिषदका सदस्यसचिव विश्वामित्र संज्यालले बुधबार राष्ट्रिय खेलकुद परिषदका सदस्यसचिव टंकलाल घिसिङको उपस्थितिमा कर्णालीको खेल पोसाक दर्ता गराएका हुन्। राखेपमा दर्ता भएसँगै अब कर्णालीको जर्सी र पोसाकसँग मिल्दोजुल्दो रंग र आकृतिमा जर्सी र पोसाक अरूले प्रयोग गर्न पाउने छैनन्। यो जर्सी र पोसाक अब कर्णालीका खेलाडीले देशभित्र आयोजना हुने सबै प्रकारका खेल प्रतियोगितामा लगाउने छन्। कर्णालीको पहिचान झल्किने गरी तयार भएको जर्सी र पोसाकमा अब कर्णालीका खेलाडीलाई देख्न सकिने छ। कर्णालीको खेल जर्सी रातो र निलो गरी दुईवटा रंगको छ। यस्तै मार्चपासमा प्रयोग हुने पोसाक भने एउटा रंगको मात्र रहेको छ। खेलाडीको जर्सीमा नेपालको झण्डा, परिषद्को लोगो, नेपालको सबैभन्दा लामो कर्णाली नदी, कर्णालीमा पाइने बहुमूल्य जडिबुटी यार्सागुम्बा, कर्णालीकै हिमाल, दैलेखको पञ्चदेवल, मुगुको राराताल, सुर्खेतको काँक्रेविहार र कर्णालीको हिमाली क्षेत्रमा पाइने दुर्लभ वन्यजन्तु याकको आकृति राखिएको छ। यस्तै मार्चपासमा प्रयोग हुने पोसाक अन्तर्गत टोपी र सुटमा नेपालको झण्डा, परिषदको लोगोसहित कर्णाली झल्किने चिह्न र आकृती राखिएको छ। यो पोसाक कर्णालीमै उत्पादन हुने अल्लो र भाँगोको रेसाबाट तयार पारिएको हो। परिषदका सदस्यसचिव संज्यालले कर्णाली प्रदेशले दर्ता गराएको खेल पोसाक अब कर्णालीका खेलाडीले राष्ट्रिय स्तरका प्रतियोगिता र अन्तरप्रदेश स्तरीय प्रतियोगितामा लगाउने जानकारी दिए। उनले भने,आजसम्म कर्णालीको आफ्नै पहिचान दिने जर्सी थिएन, अब कर्णालीका खेलाडीहरु राष्ट्रिय स्तरका प्रतियोगितामा प्रदेशको पहिचान झल्किने पोसाकमा देखिने छन्। यस्तै राष्ट्रिय खेलकुद परिषदका सदस्यसचिव टंकलाल घिसिङले राखेपको इतिहासमा पहिलो पटक कर्णालीले खेल पोसाक दर्ता गरेको भन्दै प्रशंसा गरे। उनले भने,राखेपको इतिहासमा यो नयाँ काम भएको छ, कर्णालीले पोसाक दर्ता गरेर खेल पोसाकको महत्वलाई स्थगित गर्यो। यो खेल पोसाकले कर्णालीको पहिचानलाई समेटेको भन्दै उनले यसले खेलाडीको मनोवलसमेत उच्च हुने विश्वास व्यक्त गरे। कर्णालीले आफूले तयार पारेको खेल जर्सी र पोसाक दर्ता गर्नका लागि राखेपमा प्रस्ताव गरेको थियो। उक्त प्रस्तावलाई राखेपले स्वीकार गर्दै कर्णालीको खेल पोसाक दर्ता गरेको हो।"
"मुस्ताङको लोघेकरका ६ विद्यालयमा ४६ विद्यार्थी, १५ कर्मचारी","जोमसोम : मुस्ताङको लोघेकर दामोदरकुण्ड गाउँपालिकाअन्तर्गतका ८ वटा सामुदायिक विद्यालयमध्ये ६ वटा सामुदायिक विद्यालयमा विद्यार्थी संख्या ज्यादै न्यून छ। भौगोलिक रुपले विकट स्थानमा रहेको सो पालिकाका ६ वटा सामुदायिक विद्यालयमा शिक्षक, बालविकास सहजकर्ता र कार्यालय सहयोगी गरी १५ जना जनशक्ति कार्यरत छन्। पालिकाअन्तर्गत कुनै विद्यालयमा बढीमा १३ जना विद्यार्थी छन् भने कुनै विद्यालयमा जम्मा २ जना मात्र विद्यार्थी रहेको पाइएको छ। भौगोलिक विकटताका कारण विद्यालय मर्ज गरी पठनपाठन सञ्चालन गर्न नसक्ने अवस्था रहँदा ती विद्यालयको शैक्षिक गुणस्तर उकास्न समेत समस्या पर्ने गरेको छ। ६ वटा सामुदायिक विद्यालयमा प्रत्येकमा (एकएक) जना गरी ६ शिक्षक, ३ जना बालविकास सहजकर्ता र ६ जना कार्यालय सहयोगी कार्यरत रहेको गाउँपालिकाकी शिक्षा शाखाकी प्राविधिक सहायक सुकदेवी गर्बुजाले जानकारी दिइन्। उनका अनुसार पालिकाअन्तर्गत चराङ आधारभूतमा बालविकास तहमा ५ जना र विद्यालय तहमा ४ जना, मराङ आधारभूतमा बालविकास तहमा ५ जना र विद्यालय तहमा ७ जना, ढाक्मर आधारभूतमा बालविकास तहमा ४ जना र विद्यालय तहमा ९ जना र शालिग्राम आधारभूतमा बालविकास तहमा ३ जना र विद्यालय तहमा १ जना विद्यार्थी छन्। यसैगरी यारा आधारभूत विद्यालयमा ५ जना र घारा आधारभूत विद्यालयमा ३ जना विद्यार्थी छन्। शिक्षा सहायक गर्बुजाकाले लोघेकरका ६ सामुदायिक विद्यालयमा पढ्ने ४६ जना विद्यार्थीका लागि शिक्षक, बालविकास सहजकर्ता र कार्यालय सहयोगीका लागि वार्षिक ५२ लाख ७६ हजार सरकारी कोषको रकम खर्च हुने बताइन्। उनका अनुसार ६ जना शिक्षकको वार्षिक खर्च ३३ लाख ८ हजार, बालविकास सहजकर्ताको वार्षिक खर्च ७ लाख ८ हजार र कार्यालय सहयोगीको वार्षिक खर्च १२ लाख ६० हजार रहेको छ।"
लिग २ को पहिलो खेलमा नेपाल नामिबियासँग पराजित,"काठमाडौं : आइसीसी क्रिकेट विश्वकप लिग २ को पहिलो खेलमा नेपाल नामिबियासँग पराजित भएको छ। टियु क्रिकेट मैदानमा बिहीबार भएको खेलमा नेपाल ४ विकेटले पराजित भएको हो। नेपालले दिएको १३३ रनको लक्ष्य नामिबियाले ३३१ ओभरमा पूरा गरेको थियो। नामिबियाका लागि जेन फ्रलिंकले सर्वाधिक ३४ रन बनाए। त्यस्तै मिचेल भान लिंगेनले २३, निकोलास डेभिनले १५ र जेन निकोलले ३५ रन बनाए भने जेजे स्मिथ १७ रनमा अविजित रहे। नेपालका लागि सोमपाल कामीले ३ र ललित राजबंशीले २ विकेट लिए। यसअघि टस हारेर ब्याटिङको निम्तो पाएको नेपालले ४११ ओभरमा अलआउट हुँदै सामान्य लक्ष्य प्रस्तुत गरेको थियो। नेपालका लागि भीम सार्कीले सर्वाधिक ४४ रन बनाए। त्यसैगरी गुलशन झाले २१ रन, कुशल मल्ल १५ रन, करण केसीले १६ रन बनाए। कुशल भुर्तेल पहिलो बलमै आउट भए भने अन्य खेलाडीले दोहोरो अंक जोड्न सकेनन्। नामिबियाका लागि जेरार्ड एरास्मसले सर्वाधिक ५ विकेट, रुबेन ट्रम्पलम्यान र ज्याक ब्रेसलले २२ विकेट र निकोल लोफ्टिइटनले १ विकेट लिन सफल भए।"
नेपालले नामिबियालाई दियो १३३ रनको झिनो लक्ष्य,"काठमाडौं : आइसीसी क्रिकेट विश्वकप लिग२ अन्तर्गत नेपालले नामिबियालाई १३३ रनको लक्ष्य दिएको छ। बिहीबार त्रिवि क्रिकेट मैदानमा टस हारेर ब्याटिङ गरेको नेपालले ४११ ओभरमा सबै विकेट गुमाएर १३२ रन बनाएको हो। नेपालका लागि भीम सार्कीले सर्वाधिक ४४ रन बनाए। त्यसैगरी गुलशन झाले २१ रन, कुशल मल्ल १५ रन, करण केसीले १६ रन बनाए। कुशल भुर्तेल पहिलो बलमै आउट भए भने अन्य खेलाडीले दोहोरो अंक जोड्न सकेनन्। नामिबियाका लागि जेरार्ड एरास्मसले सर्वाधिक ५ विकेट, रुबेन ट्रम्पलम्यान र ज्याक ब्रेसलले २२ विकेट र निकोल लोफ्टिइटनले १ विकेट लिन सफल भए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
माओवादी विधान अधिवेशन : समूहगत सुझावमाथि आज प्रचण्डले जवाफ दिने,"काठमाडौं : नेकपा (माओवादी केन्द्र)का पार्टी अध्यक्ष पुष्पकमल दाहाल प्रचण्डले समूहगत सुझावमाथि आज जवाफ दिँदैछन्। प्रथम विधान अधिवेशनको तेस्रो दिन आज समूहगत छलफलबाट प्राप्त सुझाव दिन बाँकी ७ नेताको प्रस्तुत पछि अध्यक्ष प्रचण्डले जवाफ दिने कार्यतालिका छ। प्रचण्डले पेश गरेको विधान मस्यौंदामाथि समूहगत सुझाव समूह नेताले प्रस्तुत गरिरहेका छन्। बुधबार १३ समूहबाट मस्यौंदा विधानमाथि सुझाव प्रस्तुत भइसकेका छन् । मंगलबारदेखि काठमाडौँको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो । २० वटै समूहबाट प्राप्त सुझावका आधारमा विधानलाई अन्तिम रूप दिइने माओवादीले जनाएको छ । सुझाव पेश गर्ने क्रममा नेताहरुले महाधिवेशन प्रतिनिधि पार्टी समिति सदस्यबाट निर्वाचित भएर आउनुपर्ने र सहिद,वेपत्ता र घाइतेका सदस्याका प्रतिनिधिलाई महाधिवेशनमा परिवेक्षकका रुपमा राख्नुपर्ने सुझाव दिएका छन्। प्रस्तावनालाई छरितो बनाउनुपर्ने,पार्टी र निर्वाचन चिह्न फेर्न सुझाव आएको भन्दै सङ्गठनात्मक सिद्धान्तलाई छोटो बनाउनुपर्ने र पार्टी सदस्य दिँदा सरल बनाउनुपर्ने उनीहरुको सु्झाव छ।"
"१४ अंकले घटेर सेयर बजार बन्द,कति भयो कारोबार ?","काठमाडौं : साताको अन्तिम सेयर कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १४४६ अंकले घटेर २०६२०३ विन्दुमा कायम भएको हो। अघिल्लो कारोबार दिन बुधबार नेप्से परिसूचक ५९१ प्रतिशतले बढेको थियो। नेप्से घटेसँगै बुधबारको तुलनामा कारोबार रकम पनि घटेको छ। यसदिन ३०५ कम्पनीको १ करोड १४ लाख ७ हजार २६४ कित्ता सेयर ३ अर्ब ८६ करोड ९१ लाख १८ हजार ७४१ रुपैयाँमा खरिदबिक्री भए। बुधबार ४ अर्ब २५ करोड मूल्यको सेयर कारोबार भएको थियो। आज दुईवटा कम्पनीको मात्रै सेयर सकारात्मक सर्किट लेभलमा कारोबार भएको छ। बोटलर्स नेपाल र समाज लघुवित्तीय वित्तको सेयर १० प्रतिशतले बढेको हो। २२ करोड बढि मूल्यको सेयर कारोबार गरी हिमालयन रिइन्स्योरेन्स अग्रस्थानमा रह्यो। सगरमाथा जलविद्युतको ११ करोड बराबर मूल्यको सेयर कारोबार हुँदा जोशी हाइड्रोपावरको १० करोड,एनआईसी एसिया बैंक र हिमालयन ऊर्जा विकासको ८ करोड मूल्य बढिको सेयर कारोबार भयो। १३ वटा उपसमूहमध्ये १२ वटाको सूचक नकारात्मक देखिएका छन्। मनु एन्ड प्रोबाहेक १२ वटा उपसमूहको सूचक घटेको हो। कारोबारमा आएका कम्पनीमध्ये ७९ को मूल्य बढ्दा १६३ को मूल्य घट्यो।"
सिंगटीको हकप्रदमा आवेदन खुला,काठमाडौं : सिंगटी हाइड्रो इनर्जीको हकप्रद सेयरमा आवेदन खुला भएको छ। कम्पनीले जारी गरेको शतप्रतिशत हकप्रदमा बुधबारदेखि आवेदन खुलेको हो। कम्पनीले १:१ अनुपातमा १ करोड ४५ लाख कित्ता सेयर बिक्री खुला गरेको हो। अर्थात् प्रतिकित्ता १ सय रुपैयाँका दरले १ अर्ब ४५ करोड रुपैयाँबराबरको हकप्रद सेयर निष्कासन हुँदैछ। हकप्रदमा फागुन २२ गतेसम्म आवेदन दिन पाइनेछ। यसको निष्कासन तथा बिक्री प्रबन्ध कुमारी क्यापिटल हो। हकप्रदलाई रेटिङ एजेन्सी केयर नेपालले केयर एनपी डबल रेटिङ प्रदान गरेको छ। यसले वित्तीय दायित्व पूरा गर्ने क्षमता मध्यम जोखिम रहेको संकेत गर्दछ। हाल कम्पनीको चुक्ता पुँजी १ अर्ब ४५ करोड रुपैयाँ रहेकामा हकप्रद सेयर जारी भएपछि २ अर्ब ९० करोड रुपैयाँ पुग्नेछ।
जापानलाई उछिन्दै जर्मनी बन्यो विश्वको तेस्रो ठूलो अर्थतन्त्र,"जापानले विश्वको तेस्रो ठूलो अर्थतन्त्रको हैसियत गुमाएको छ । सन् २०२३ का लागि उसको कूल गार्हस्थ्य उत्पादन ५९१४८ ट्रिलियन येन (४२१ ट्रिलियन अमेरिकी डलर) रहेको छ । जापानलाई जर्मनीले उछिनेको छ अर्थात् जर्मनीको अर्थव्यवस्थाको आकारभन्दा जापानको अर्थव्यवस्था कम भएको छ । सन् २०२३ मा जर्मनीको कूल गार्हस्थ उत्पादन कूल ४४६ ट्रिलियन डलर कायम भएको छ । जापानको अर्थतन्त्रमा गत वर्षको तेस्रो र चौथो त्रैमासिक अवधिमा लगातारको सङ्कुचन देखाएको बिहीबार सार्वजनिक सरकारी तथ्याङ्कले यहाँको आर्थिक मन्दीलाई सङ्केत गरेको छ । कमजोर खर्चका कारण अक्टोबरडिसेम्बरको अवधिमा अर्थतन्त्र ०४ प्रतिशतको दरले खुम्चिएको तथ्याङ्कले देखाएको छ । जापानमा उत्पादित वस्तु तथा सेवाको कूल मूल्य वास्तविक कुल गार्हस्थ उत्पादन (जिडिपी) अघिल्लो त्रैमासिकको तुलनामा ०१ प्रतिशतले घटेको सरकारको प्रारम्भिक तथ्याङ्कले देखाएको छ । क्याबिनेट कार्यालयका अनुसार दोस्रो त्रैमासिकको तुलनामा सन् २०२३ को तेस्रो त्रैमासिकमा ०८ प्रतिशतले कमी आएको हो । जापानको कूल गार्हस्थ उत्पादनको आधाभन्दा बढी हिस्सा ओगटेको निजी उपभोग अक्टोबरडिसेम्बर अवधिमा ०२ प्रतिशतले घटेको छ, जुन लगातार नौ महिनाको गिरावट हो । व्यावसायिक लगानी पनि ०१ प्रतिशतले खुम्चिएको छ । कूल गार्हस्थ्य उत्पादनमा नकारात्मक प्रभाव पार्ने आयात १७ प्रतिशतले बढेको छ भने निर्यात २६ प्रतिशतले बढेको छ । बिहीबारको तथ्याङ्कले सन् २०२३ मा जापानको कूल गार्हस्थ उत्पादन (जीडीपी) १९ प्रतिशतले वृद्धि भई नाममात्रको हिसाबले ५७ प्रतिशतले वृद्धि भएको देखाएको छ । रासस"
सुझावमा उठेका प्रश्नको जवाफ दिँदै अध्यक्ष प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले विधान सम्मेलनमा उठेका प्रश्नहरूको जवाफ दिन थालेका छन्। कमलादीस्थित प्रज्ञा भवनमा भइरहेको विधान सम्मेलनको अन्तिम दिन बिहीबार अध्यक्ष दाहालले २० वटा समूहले प्रस्तुत गरेका सुझावमा उठेका प्रश्नहरूको जवाफ दिन थालेका हुन्। विधान सम्मेलनमा प्रत्यक्ष निर्वाचन प्रक्रियाबाट पदाधिकारी चयनसहित पार्टीको चुनाव चिन्ह र नामसमेत फेर्नुपर्ने सुझाव आएको छ। विधान सम्मेलनमा नेता युवराज दुलालले चुनाव चिह्न फेर्नुपर्ने, जनवादी केन्द्रीयता मात्रै राख्नु राम्रो हुने तथा विचारको स्वतन्त्रता र कामकारबाहीमा एकरूपतामा राख्नेलगायत सुझाव प्रस्तुत गरेका थिए। उनले समान पदमा २ कार्यकाल मात्र राख्ने व्यवस्था गर्नुपर्ने उनको सुझाव थियो। त्यस्तै राजकाजी गुरूङले जनप्रतिनिधि चयन गर्दा पार्टी कमिटीबाट निर्वाचित हुने प्रावधान राख्नुपर्ने सुझाव दिएका थिए। कृष्णध्वज खड्काले पार्टीलाई वैकल्पिक केन्द्रीय सदस्यको व्यवस्था र केन्द्रीय समितिको विधान परिवर्तन गर्न नपाउनेगरी व्यवस्था गर्नुपर्ने सुझाव पेस गरेका थिए। त्यस्तै सुमन देवकोटाले कार्यकर्ताको सूचक निर्माण गर्नुपर्ने र सम्पत्ती सार्वजनिक गर्नुपर्ने सुझाव आफ्नो समूहको रहेको जानकारी गराए। संघीयताको मर्मअनुसार विधान तयार गरिनुपर्ने उल्लेख गर्दै विभागहरु प्नि विधानमा नै उल्लेख गर्नुपर्ने सुझाव पेस गरेका थिए।"
पाल्पामा गोरु बोकेको ट्रकसहित तीनजना पक्राउ,"तानसेन : पाल्पा तिनाउ गाउँपालिका२ स्थित बेलबासदोभान कच्ची सडक खण्डहुँदै सिद्दार्थ राजमार्गतर्फ आउँदै गरेको ट्रकबाट १८ वटा गोरुसहित तस्करलाई नियन्त्रणमा लिएको छ । लु १ ख ८३४० नम्बरको ट्रकमा राखिएका १८ वटा गोरुलाई प्रहरी चौकी दोभानबाट खटिएको प्रहरी टोलीले नियन्त्रणमा लिएको हो । शंकास्पद लागि ट्रक रोकेर चेकजाँच गर्दा एउटा गोरु मरेको र १७ वटा सकुशल रहेको अवस्थामा प्रहरीले फेला पारेको जिल्ला प्रहरी कार्यालयका प्रहरी नायव उपरीक्षक सुगन्ध श्रेष्ठले जानकारी दिए । प्रहरीले गोरुसँगै ट्रक, ट्रक चालक बझाङ थलारा गाउँपालिका३ घर भई हाल कैलालीको बेबाणी गाउँपालिका७ बस्ने २७ वर्षीय बिशालबहादुर धामी,कपिलवस्तुको शिवराज नगरपालिका७ का २४ वर्षीय राधेश्याम रैदास, सोही ठाउँका १९ वर्षीय सद्दाम हुसेनलाई नियन्त्रणमा लिएको छ । उनीहरुलाई नियन्त्रणमा लिई थप अनुसन्धान तथा आवश्यक कारवाहीका लागि भन्सार कार्यालय भैरहवा पठाइएको प्रहरी नायव उपरीक्षक श्रेष्ठले जानकारी दिए ।"
उदयपुरमा विभिन्न मुद्दाका चारजना पक्राउ,उदयपुर : जिल्ला प्रहरी कार्यालय उदयपुरले फरकफरक मुद्दाका चारजनालाई पक्राउ गरेको छ । होटलमा यौनजन्य क्रियाकलाप गराएको आरोपमा त्रियुगा नगरपालिका १३ का ४५ वर्षीय दशरथ चौधरी पक्राउ परेका हुन्। आफैले सञ्चालन गरेको मनीषा होटलमा महिलालाई विभिन्न प्रलोभनमा पारी यौनजन्य क्रियाकलाप गराउने गरेको विशेष सूचनाको आधारमा पक्राउ परेको प्रहरीले जनाएको छ। पक्राउ परेका चौधरीलाई मानवबेचबिखन मुद्दामा पाँच दिनको म्याद थपगरी अनुसन्धान सुरू गरिएको उदयपुरका प्रहरी प्रमुख एसपी रमेश थापाले जानकारी दिए। त्यसैगरी विभिन्न संघसंस्था तथा सरकारी कार्यालयमा चन्दा माग्दै हिँडेको आरोपमा प्युठानको मान्डकी गाउँपालिका १ त्रिमका ५० वर्षीय बसन्तराज अधिकारी र नवलपरासीको बुलिङ्गटार गाउँपालिका ३ बस्ने ४९ वर्षीय हरिहर बस्ताकोटी पक्राउ परेका छन् । चन्दा माग्दा नदिएपछि धम्कीपूर्ण व्यवहार गर्ने गरेको विशेष सूचनाका आधारमा उनीहरूलाई त्रियुगा नगरपालिका १० बाट पक्राउ गरिएको हो । उनीहरुलाई अभद्र व्यवहार मुद्दामा पाँच दिनको म्याद थप गरी अनुसन्धान सुरु गरिएको छ। प्रहरीले फरार प्रतिवादी पक्राउ अभियानअन्तर्गत बिहीबार जिल्ला अदालतबाट वन मुद्दामा २० दिन कैद र २३ हजार ६ सय जरिवाना तोकिएका त्रियुगा नगरपालिका १२ सोनापुरका ४० वर्षिय कुशेश्वर चौधरीलाई पक्राउ गरिएको सूचना अधिकारी डीएसपी हरिनन्दन चौधरीले जानकारी दिए । उनलाई फैसला कार्यान्वयनको लागि जिल्ला अदालतमार्फत् कारागार चलान गरिएको छ।
माओवादीको चुनाव चिह्न फेर्न र जनप्रतिनिधि चयन गर्दा पार्टीभित्र निर्वाचित हुनुपर्ने सुझाव पेश,"काठमाडौं : नेकपा(माओवादी केन्द्र)को प्रथम विधान अधिवेशनमा समूहगत छलफलबाट सुझाव सङ्कलन गर्ने कार्य सकिएको छ। पार्टी अध्यक्ष पुष्पकमल दाहाल प्रचण्डले फागुन १ गते प्रस्तुत गरेको विधान मस्यौंदामाथि बाँकी सात समूहसमूहबाट सुझाव प्रस्तुत गरेका हुन्। मंगलबारदेखि काठमाडौँको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो। बुधबार १३ समूहबाट मस्यौंदा विधानमाथि सुझाव प्रस्तुत भइसकेको थियो। आज विधानमाथि सुझाव प्रस्तुत गर्दै कमला नहर्कीले पार्टीलाई श्रम र उत्पादनमा सहभागी गराउने, रूपान्तरणको नयाँ अभियान थालनी गनुपर्ने र समावेशी क्लष्टरबाट खसआर्यलाई हटाउनुप लगायतका सुझाव प्रस्तुत गरे। प्रेम बयकले विधानको प्रस्तावना छोटो हुनुपर्ने एवं जनउत्तरदायी पार्टी बनाउनेगरी पार्टी निर्माण गर्नुपर्ने सुझाव प्रस्तुत गरे। उनले सङ्गठनात्मक सिद्धान्त छोटो हुनुपर्ने र मानार्थ सदस्य थप्नुपर्ने सुझाव प्रस्तुत गरे। युवराज दुलालले चुनाव चिह्न फेर्नुपर्ने, जनवादी केन्द्रीयता मात्रै राख्नु राम्रो हुने तथा विचारको स्वतन्त्रता र कामकार्वाहीमा एकरूपतामा राखौँ भन्ने सुझाव प्रस्तुत गरे। उनले समान पदमा २ कार्यकाल मात्र राख्ने व्यवस्था गर्नुपर्नेमा आफ्नो समूहको जोड रहेको उल्लेख गरे। राजकाजी गुरूङले विधानको भाषा उत्कृष्ट हुनुपर्ने उल्लेख गर्दै विधान पालना गर्ने सामूहिक प्रतिबद्धता स्पष्ट आउनुपर्ने सुझाव पेश गरे। उनले जनप्रतिनिधि चयन गर्दा पार्टी कमिटीबाट निर्वाचित हुने प्रावधान राख्नुपर्ने सुझाव पेश गरे। रामदीप आचार्यले पार्टीलाई प्रवलीकरण हो वा पुनर्निर्माण गर्ने हो यसलाई स्पष्ट पारे। उनले निर्वाचनका लागि ठूला लेयरहरू हटाउनुपर्ने सुझाव दिए। कृष्णध्वज खड्काले पार्टीलाई वैकल्पिक केन्द्रीय सदस्यको व्यवस्था र केन्द्रीय समितिको विधान परिवर्तन गर्न नपाउने गरी व्यवस्था गर्नुपर्ने सुझाव पेश गरे। आयोगलाई प्रभावकारी तुल्याउनुपर्ने सुझाव प्राप्त भएको उल्लेख गर्दै उनले विषयगत दक्षता भएकालाई समेटेर संगठित गर्नुपर्ने व्यवस्था गनुपर्ने उल्लेख गरे। सुमन देवकोटाले कार्यकर्ताको सूचक निर्माण गर्नुपर्ने र सम्पत्ती सार्वजनिक गर्नुपर्ने सुझाव आफ्नो समूहको रहेको जानकारी गराए। संघीयताको मर्मअनुसार विधान तयार गरिनुपर्ने उल्लेख गर्दै विभागहरु प्नि विधानमा नै उल्लेख गर्नुपर्ने सुझाव पेश गरे। अध्यक्ष प्रचण्डले केहि समयपश्चात सुझावमाथि जवाफ दिनेछन्।"
बैंककमा प्रदूषण बढेपछि घरबाटै काम गर्न अपील,"थाइल्याण्डको राजधानी बैंककमा बिहीबार धुवाँको बाक्लो तह फैलिएपछि हानिकारक वायु प्रदूषणबाट बच्न बैंकक शहरका कर्मचारीहरूलाई घरबाट काम गर्न भनिएको छ । करिब एक करोड १० लाख जनसङ्ख्या रहेको यस शहरमा कामदारहरूलाई प्रदूषणबाट बच्नका लागि शहरका अधिकारीहरूले कम्तीमा शुक्रबारसम्म सकेसम्म घरबाट नै आफ्नो सेवा प्रवाह गराई सहयोग गर्न त्यहाँका सरकारी अर्धसरकारी, निजी कार्यालय संघसंस्था र रोजगारदाताहरूसँग आग्रह गरेका छन् । वायु निगरानी गर्ने वेबसाइट आईक्यूएयरले बिहीबार बिहान बैंककलाई विश्वका १० सबैभन्दा प्रदूषित शहरको सूचीमा राखेको छ । आईक्यूएयरका अनुसार सबैभन्दा खतरनाक पीएम २५ कणको स्तर विश्व स्वास्थ्य संगठनको वार्षिक दिशानिर्देशभन्दा १५ गुणा बढी थियो । बैंककका गभर्नर चाडचार्ट सिटिपन्टले बुधबार अबेर राति शहरका आफ्ना सबै कर्मचारीले बिहीबार र शुक्रबार घरबाटै काम गर्ने बताएका छन् भने शहरका अन्य सेवा प्रदायी संघसंस्थाहरूलाई पनि सहयोगका लागि आग्रह गरेका छन्। उनले भने, 'वायु प्रदुषणका कारण ६० हजारभन्दा बढी मानिस प्रभावित भएका छन् । त्यसैले सरकारी कार्यालय र निजी क्षेत्र गरी करिब १५१ कम्पनी र संस्थाहरूको बीएमए नेटवर्कसँग सहयोगको लागि अनुरोध गर्दछु।' चाडचार्टका अनुसार बैंककका ५० जिल्लामध्ये कम्तीमा २० जिल्लामा पीएम २५ कणको अस्वस्थकर स्तर हुने अनुमान गरिएको छ र शान्त मौसमका कारण यो समस्या लम्बिने जनाइने बताइएको छ। थाइल्याण्डमा शहर वरपरका किसानहरूले वर्षको प्रारम्भिक महिनाहरूमा मल र न्यानोका लागि खेतबारीमा नल पराल जलाउँदा निस्किने धुवाँले औद्योगिक उत्सर्जन र वाहनबाट निस्किने धुवाँमा हावाको गुणस्तर नियमित रूपमा घट्ने गर्छ । राजधानी बैङ्कक र उत्तरी शहर च्याङ माई गत वर्ष कैयौं दिनसम्म विश्वको सबैभन्दा प्रदूषित शहरको सूचीमा परेका थिए । प्रदूषणका कारण थाइल्याण्डमा सन् २०२३ मा कम्तीमा २० लाख मानिसलाई उपचारको आवश्यकता परेको थियो । गत अगस्टमा पदभार ग्रहण गरेको प्रधानमन्त्री श्रेता थाभिसिनको सरकारले वायु प्रदूषणको सामना गर्न राष्ट्रिय एजेन्डा बनाउने वाचा गरेको थियो र उनको क्याबिनेटले गत महिना स्वच्छ वायु ऐनको मस्यौदा अनुमोदन गरेको थियो । तर यो समस्या कायमै छ र गत महिना च्याङ माईको अदालतले सरकारलाई ९० दिनभित्र वायु प्रदूषण नियन्त्रणका लागि तत्काल योजना ल्याउन आदेश दिएको थियो । रासस"
काठमाडौं विश्वविद्यालयमा भारतनेपाल उच्च शिक्षा शिखर सम्मेलन सुरू,"काभ्रे : काभ्रेको धुलिखेलमा रहेको काठमाडौं विश्वविद्यालयको आयोजनामा उत्तर क्षेत्रीय अन्तर्राष्ट्रिय उपकूलपति सभा तथा भारतनेपाल उच्च शिक्षा शिखर सम्मेलन प्रधानमन्त्री पुष्पकमल दाहाल 'प्रचण्ड'ले उदघाटन गरेसँगै सुरु भएको छ। उक्त सम्मेलन शनिबारसम्म चल्नेछ । बुधबार विश्वविद्यालयको परिसरमा पत्रकार सम्मेलनलाई सम्बोधन गर्दै भारतीय विश्वविद्यालय संघका अध्यक्ष प्राडा जीडी शर्माले भारतभन्दा पहिलो पटक आयोजना गर्न लागिएको यस बृहत् प्राज्ञिक सम्मेलनले सामूहिक उन्नयनको बाटो पहिल्याउने बताए । काठमाडौं विश्वविद्यालयका उपकूलपति प्राडा भोला थापाले यस किसिमको बृहत्तर प्राज्ञिक कार्यक्रम आयोजना गर्न पाउनु नेपालको समग्र उच्च शिक्षा क्षेत्रमा कोशेढुङ्गा सावित हुने बताए । सम्मेलनमा भारतीय विश्वविद्यालय संघको आयोजना तथा काठमाडौं विश्वविद्यालयको तत्वावधानमा आयोजित कार्यक्रममा नेपाल,भारत,बाङ्लादेश,मलेसिया, थाइल्यान्डलगायत देशका विश्वविद्यालयका उपकूलपति तथा शिक्षाविद्हरुको उपस्थिति रहनेछ । यसैगरी कार्यक्रममा भारतीय विश्वविद्यालय संघका उपाध्यक्ष एवं क्षत्रपति साहुजी महाराज विश्विविद्यालय कानपुरका उपकूलपति विनय कुमार पाठक,अखिल भारतीय तकनीकी शिक्षा परिषदका अध्यक्ष डा अभय जेरे, राष्ट्रिय मूल्यांकन एवं प्रत्यायन परिषद वेङ्गलुरुका निर्देशक प्रा गणेशन कन्नविराम, भारतीय कृषि अनुसन्धान परिषदका निर्देशक डा आर सी अग्रवाल, भारतीय विश्वविद्यालय संघकी महासचिव डा पंकज मित्तल तथा काठमाडौं विश्वविद्यालयका उपकूलपति प्रा डा भोला थापाले सम्बोधन गर्ने विश्व विद्यालयका प्रवक्ता एकु माया पुनले जानकारी दिइन्। कार्यक्रममा हालसम्म भारतसहित दक्षिणपूर्वी एसियाली क्षेत्र,युरोप,अफ्रिका र अष्ट्रेलियाका विभिन्न विश्वविद्यालयका २ सय ३७ जनाको सहभागिता रहेका छन् । विश्वले उच्चशिक्षाको क्षेत्रमा भोगिरहेको समकालीन मुद्दा भूमण्डलीकरण र उच्च शिक्षाको अन्तर्राष्ट्रियकरण मूलविषय रहेको उक्त सभामा उच्च शिक्षाको अन्तर्राष्ट्रियकरण, अन्तरविश्वविद्यालय सहकार्य, वैश्विक उच्च शिक्षा नीति आदि विषयमा छलफल हुने पुनले बताइन् । सम्मेलनले नेपालका विद्यालय, कलेज र विश्वविद्यालयका विद्यार्थीलाई करिब १०० भारतीय विश्वविद्यालयका प्राध्यापकहरूसँग प्रत्यक्ष अन्तरक्रिया गर्ने र ती विश्वविद्यालयहरूले उपलब्ध गराएको अवसरहरू बुझ्ने अवसर प्रदान गर्ने जनाएका छन् । १०० भारतीय विश्वविद्यालयहरूले लगभग ५००० शैक्षिक र व्यावसायिक कार्यक्रमहरू,आविष्कारहरू, र उत्कृष्ट अभ्यासहरू प्रदर्शन गर्नेछन् । दुबै देशका प्राध्यापक र विद्यार्थीहरूले पारस्परिक अनुसन्धान सहयोग,प्राध्यापक र विद्यार्थी आदानप्रदान, ट्विनिङ कार्यक्रमहरू, संयुक्त र दोहोरो डिग्री आदिमा अन्तरक्रिया र विचार विमर्श गर्ने अवसर पाउनेछन् र गुणस्तरीय उच्च शिक्षा प्रदान गर्नका लागि आफ्ना आविष्कारहरू र उत्कृष्ट अभ्यासहरू प्रदर्शन गर्ने अवसर पाउनेछन् । शिखर सम्मेलनले दुवै देशका विश्वविद्यालयबीचको सहकार्य र ज्ञान आदानप्रदानलाई बढावा दिनुका साथै भारत र नेपालबीचको शैक्षिक सम्बन्धलाई थप सुदृढ बनाउनेछ ।"
मुगुका किसानलाई स्याउका बिरुवा लगाउन चटारो,"मुगुः स्याउका नयाँ बिरुवा लगाउनका लागि खाडल खन्न र पुराना बिरुवालाई काँटछाँट गर्न यहाँका कृषकलाई चटारो छ। जिल्लाका छाँयानाथ रारा नगरपालिका,खत्याड र सोरु गाउँपालिकामा चालु आर्थिक वर्षमा ८३ हेक्टर जमिनमा नयाँ बिरुवा लगाइने छ। प्रधानमन्त्री कृषि आधुनिकीकरण परियोजना कार्यान्वयन इकाई मुगुमार्फत ६० हेक्टर र कृषि कार्यालयमार्फत २३ हेक्टर जमिनमा कृषकले बिरुवा लगाउन तथा काँटछाँटको काम सुरु गरेका परियोजना कार्यान्वयन इकाई मुगुका प्रमुख तेजबिक्रम मल्लले बताए। इकाईले प्रत्येक किसानलाई ५० प्रतिशत अनुदानमा स्याउका बिरुवा वितरण गर्नुका साथै प्रत्येक खाडलको १०५ देखि १२२ रुपैयाँसम्म र बिरुवामा मल हालेवापत ५० रुपैयाँ उपलब्ध गराउने भएको छ। कृषि कार्यालयले भने स्याउका बिरुवा निःशुल्क वितरण गर्ने छ।"
धरानका ६ वर्षीय बालक इलामबाट बेपत्ता,धरान : धरान उपमहानगरपालिका८ का ६ वर्षीय निर्भिक तामाङ बेपत्ता भएका छन्। इलामको रोड गाउँपालिका२ स्थित मावली घरमा विवाह खान गएका उनी माघ २५ गतेदेखि बेपत्ता भएको परिवारले बताएको छ। माघ २५ गते निर्भिकलाई काकी हजुरआमा पर्ने दिलमाया तामाङले पसलमा नातिलाई चकलेट खुवाउन लान्छु भनेर लगेको र बेपत्ता पारेको निर्भिककी फुपु लक्ष्मी तामाङले आरोप लगाइन्। उनले निर्भिकको खोजी गरिदिन र बेपत्ता बनाउनेलाई कारबाही गर्न माग गरेकी छन्। निर्भिककी आमा सम्झनाले पनि काकी दिलमायाले नातीलाई चकलेट किनिदिन्छु भनेर लगेको घरमा नल्याएको बताइन्। उनले छोराको खोजी गरिदिन सबैमा आग्रह गरिन्। निर्भिक धरानको युरिका बोर्डिङ स्कुलमा एलकेजीमा अध्ययन गर्दै थिए। निर्भिक बेपत्ता भएपछि तामाङ परिवार चिन्तामा रहेको छ। इलामका प्रहरी प्रमुख बासुदेव खतिवडाले बेपत्ता भएका निर्भिकको खोजी गर्न तालिम प्राप्त कुकुर र जिल्लाभरी प्रहरी परिचालन गरिएको बताए। उनले निर्भिकलाई पसल लैजाने दिलमायालाई अनुसन्धानको दाहेरामा ल्याएर सोधपुछ गरिरहेको जानकारी दिए।
"अरुण भ्यालीको हकप्रद फागुन १७ देखि, रिडीको १८ गते","काठमाडौं : अरुण भ्याली हाइड्रोपावरको शतप्रतिशत हकप्रदमा फागुन १७ गतेदेखि आवेदन दिन पाइने भएको छ। कम्पनीले जारी गर्ने १ बराबर १ अनुपातको १ करोड ८६ लाख ७९ हजार ६ सय २६ कित्ता हकप्रद सेयरमा आवेदन दिने म्याद एक सूचनामार्फत जानकारी गराइएको हो। हकप्रदमा चैत ७ गतेसम्म आवेदन दिन पाइनेछ। कम्पनीले १ सय रुपैयाँ प्रतिकित्ता मूल्यमा १ अर्ब ८६ करोड ७९ लाख ६२ हजार ६ सय रुपैयाँबराबरको हकप्रद सेयर निष्कासन गर्दैछ। जसका लागि माघ १५ गते बुक क्लोज भइसकेको छ। अरुण भ्यालीको हकप्रद बिक्री प्रबन्धक मुक्तिनाथ क्यापिटल हो। हकप्रदमा मेरो सेयर, मुक्तिनाथ क्यापिटल, अरुण भ्यालीको केन्द्रीय कार्यालय तथा मुक्तिनाथ विकास बैंक र ग्लोबल आईएमई बैंकको तोकिएको शाखा कार्यालयबाट आवेदन दिन सकिनेछ। अरुण भ्यालीको चुक्ता पुँजी १ अर्ब ८६ करोड ७९ लाख ६२ हजार ६ सय रुपैयाँ छ। हकप्रद जारीपछि पुँजी दोब्बर हुनेछ। कम्पनीले हकप्रद सेयर जारीबाट प्राप्त रकममध्ये ९३ करोड ३९ लाख ८१ हजार ३ सय रुपैयाँ ३० मेगावाटको लिखु खोला जलविद्युत् आयोजना निर्माणको लागि आवश्यक पर्ने स्वपुँजीको लागि पीके हाइड्रोपावर प्रालिको संस्थापक सेयरमा लगानी गर्ने जानकारी गराएको छ। बाँकी रकम हाल सञ्चालनमा रहेको काबेली१ क्यास्केड जलविद्युत् आयोजनाको निर्माण गर्दा बैंकहरूबाट लिएको ऋण भुक्तानी गर्न प्रयोग हुने बताइएको छ। यता रिडी पावर कम्पनीले फागुन १८ गतेदेखि ५० प्रतिशत हकप्रद सेयर जारी गर्ने भएको छ। कम्पनीले १००ः५० अनुपातमा ७७ लाख ४४ हजार ५ सय ६ कित्ता हकप्रद सेयर जारी गर्न लागेको हो। कम्पनीले प्रतिकित्ता १ सय रुपैयाँ दरका ७७ करोड ४४ लाख ५० हजार ६ सय रुपैयाँबराबरको हकप्रद सेयर जारी गर्नेछ। हकप्रदका लागि माघ २२ गते बुक क्लोज भइसकेको छ। रिडीको हकप्रदमा सेयरमा लगानीकर्ताले चैत ८ गतेसम्म आवेदन दिन सक्नेछन्। रिडीको हकप्रदको बिक्री प्रबन्धकको काम मुक्तिनाथ क्यापिटलले गरिरहेको छ।"
"नामिबियाविरुद्ध नेपालको खराब सुरुवात, पहिलो बलमै भुर्तेल आउट","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले खराब सुरुवात गरेको छ। टस हारेर ब्याटिङ गरेको नेपालको पहिलो बलमै विकेट गएको हो। नामिबियाका रुबेन ट्रम्पलम्यानको बलमा नेपालका ओपनर कुशल भुर्तेल आउट भएका हुन्। भुर्तेललाई जेजे स्मिटले क्याच आउट गरे। अहिले क्रिजमा आसिफ शेख र अनिल साह छन्। साहले क्यानडाविरुद्धको खेलमा उत्कृष्ट प्रदर्शन गरेका थिए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
सिन्धुलीमा कोरियानेपाल मोडेल डेरी भिलेज,"काठमाडौं : दुग्धजन्य प्रयोजनका गाईबस्तुको आनुवंशिक सुधार र उन्नत डेरी अभ्यासमार्फत नेपालको डेरी क्षेत्रको सुधार सिन्धुलीको कमलामाई नगरपालिकाबाट सुरुवात भएको छ। दैनिक औसत ३० लिटर दूध दिने होल्स्टिन गाईबाट किसानले लाभ लिन थालेका छन्। यसको पहिलो अवसर पाएकी छन् कमलामाई ५ की गुणकुमारी घिमिरेले। गत माघ २३ गते होल्स्टिन गाईबाट बाच्छी गाम्सा जन्मिएको थियो। फागुन १ गते आयोजित उपहार प्रदान समारोहमार्फत घिमिरेबाट सोही नगरपालिकाकी उमा सुवेदीलाई ६ महिनापछि लैजाने गरी उपहार प्रदान गरिएको छ। सिन्धुलीमा स्थापित नेपालकै अग्रणी कोरियानेपाल मोडेल डेरी भिलेजमा नमुना किसान बन्ने तालिम पाएका ५१ साना घरेलु कृषकमध्ये गुणकुमारी पनि एक हुन्। दक्षिण कोरियाबाट १३ महिनाअघि (२०७९ पुस) मा नेपाललाई १ सय उच्च आनुवंशिक गुणको बाच्छी र ८ प्रजनन साँढे उपहारस्वरूप प्रदान गरिएको थियो। यसको अवसर सिन्धुलीको कमलामाई नगरपालिकाका महिला किसानले पाएका थिए। यहाँ ८० होल्स्टिन बाच्छी ५१ घरधुरीका महिलालाई उपहारस्वरूप दिइएको थियो। हाल, मोडेल डेरी भिलेजमा ६७ अन्य होल्स्टिन बाच्छी ब्याउने भएका छन्। यी गाईको दूध उत्पादन औसतमा दैनिक ३० लिटरभन्दा बढी हुने अनुमान गरिएको छ। सिन्धुलीमा कोरियानेपाल मोडेल डेरी भिलेजको औपचारिक उद्घाटन सोमबार भएको छ। कोरियानेपाल कूटनीतिक सम्बन्धको ५०औं वर्षगाँठको उपलक्ष्यमा औपचारिक उद्घाटन गरिएको हो। नेपालका लागि कोरियाका राजदूत ताएयोङ पार्क र कृषि तथा पशुपक्षी विकास मन्त्रालयका सचिव डा रेवतीरमण पौडेलले उद्घाटन गरेका हुन्। यस्तै, नेपालका लागि कोरियाका राजदूत पार्कले यो वर्ष दक्षिण कोरिया र नेपालबीच कूटनीतिक सम्बन्ध स्थापना भएको ५० वर्ष पुगेको अवस्थामा यी बाच्छी ल्याइनु दुई देशबीचको चिरस्थायी मित्रताको प्रतीक बनेको बताए।"
आकर्षक कमाइले साउदीमा नेपाली नर्सको संख्या बढ्दो,"साउदी : साउदी अरेबियामा नेपाली नर्सको माग र संख्या बढ्दै गइरहेको छ। आकर्षक सेवा, सुविधा र पारिश्रमिकका कारण नेपाली नर्सहरूको रोजाइमा साउदी पर्न थालेको हो। नेपाली दूतावासका अनुसार साउदीमा ३ सय ५२ नेपाली नर्सको मागपत्र प्रमाणीकरण गरिएको छ। नर्सको लागि मासिक तलब ३ हजार रियाल र ५ सय खाना खर्च उपलब्ध गराउनुपर्ने नियम छ। त्यसअनुसार नर्सले मासिक १ लाख २० हजार बढी नेपाली रुपैयाँ कमाई गर्छन्। नेपाली नर्सहरू साउदीको सुलेमान हबिब हस्पिटल, मोउवास्त हस्पिटल, जर्मन हस्पिटल, ओजान किल्निङ, दर अल सिहा, राफा मेडिकल, अल रायन प्लेटेनिकलगायतका अस्पतालमा काम गरिरहेका छन्। राजदूत नवराज सुवेदीका अनुसार नेपालबाट विशेषज्ञ नर्स र टेक्निसीयन नर्स गरी दुई किसिमका नर्स साउदी आइरहेका छन्। र, दुवै किसिमका नर्सको माग बढ्दो रहेको राजदूत सुवेदीले जानकारी दिए। साउदीका धेरैजसो स्वास्थ संस्थाले नर्सहरूलाई सेवा, सुबिधा दिए पनि बिदाको हकमा भने केही स्वास्थ संस्थामा समस्या हुने गरेको छ। वार्षिक बिदा, काम लगाउने कम्पनी र काम गर्ने व्यक्तिबीचको सम्झौता भने स्पष्ट गरेर मात्रै साउदीमा आउन राजदूत सुवेदीले सुझाव दिए। बिगतमा युरोप, अमेरिका, अस्ट्रेलिया, जापानलगायतका देशहरू नेपाली नर्सको रोजाइमा पर्ने गर्थे। तर, साउदीको सुलेमान हस्पिटल, जर्मन हस्पिटल तथा ओजोन मेडिकल ग्रुपमा कार्यरत मुस्कान शर्मा, रमिला तामाङ, शान्ति परियारहरू साउदीको काम र दाम दुवैबाट सन्तुष्ट भएको बताउँछन्। यहाँ आउनुअघि सम्बन्धित हस्पिटलको डिपार्ट अनुसारकोे टेनिङ र पर्याप्त जानकारी दिइने भएकाले काम गर्न सजिलो हुने गरेको उनीहरू बताउँछन्। नेपाली नर्सहरू २ वर्षको कन्ट्रयाक्टमा आउने भएकाले लागत शुल्कसमेत लाग्दैन। साउदी अरेबिया नर्सका लागि तलब सुविधादेखि सुरक्षाका दृष्टिकोणले धेरै राम्रो रहेको उनीहरू बताउँछन्। नर्सका लागि यो देश उत्कृष्ट गन्तव्य हो, एक जना नर्सले भनिन, ओभरटाइम मासिक डेढ लाखदेखि २ लाख रुपैयाँ सजिलै कमाई हुन्छ। मनास्लु इन्टरनेसनल सर्भिसेसका सञ्चालक बालकृष्ण श्रेष्ठ साउदीमा नर्स पेसामा जानेलाई निःशुल्क पठाउने गरिएको बताउँछन। तर, त्यसका लागि नेपाल सरकार, श्रम मन्त्रालय, वैदेशिक रोजगार विभागबाट भने स्वीकृति लिनुपर्छ। साउदीमा प्रवीणता तह नर्सिङ गरेका नर्सले पनि कम्तीमा १ लाख २० हजार रुपैयाँ न्यूनतम पारिश्रमिक पाउँछन्। ओभरटाइम गर्दा थप कमाई हुने, वर्षमा ३० दिन सञ्चित बिदा पाउने र बिदा नलिएमा त्यसबापत पारिश्रमिक पाउने गरेको श्रेष्ठले जानकारी दिए। साउदीमा नर्स र डाक्टरका लागि रोजगारीको धेरै अवसर रहेकोले कूटनीतिक पहलमार्फत सरकारले यी क्षेत्रका कामदार भित्र्याउनुपर्ने श्रेष्ठ बताउँछन्। साउदीमा काम गर्ने नर्स बाहिरी देशका धेरै छन्। यहाँ नर्सको उत्पादन थोरै हुन्छ। अर्कोतिर साउदीकै नर्सका लागि हस्पिटलले सेवा सुविधा पनि धेरै दिनुपर्छ। जानकारहरूका अनुसार साउदीका नर्सका लागि मासिक २०२५ हजार रियालसम्म तलब दिनुपर्छ। साउदीमा नर्सिङ अध्ययन गर्न धेरै नै महँगो भएकाले थोरैले मात्र यो विषय पढ्ने गर्छन्। त्यसैकारण साउदी सरकारले बाहिरबाट नर्सिङ जनशक्ति भिœयाउने नीति लिएको जानकारहरू बताउँछन्। नेपालबाट काम गर्न आउने नर्सका लागि आधारभूत तलब एक लाख २० हजार रुपैयाँ हुन जान्छ। ओभरटाइमसमेत गर्न पाइयो भने १ लाख ५०६० हजार सम्म कमाइ हुन्छ। तलबमा कुनै किसिमको कर लाग्दैन। स्वास्थ्य बीमा पनि कम्पनीअनुसार राम्रो ग्रेडको गरिएको पाइन्छ। जसले गर्दा बचत अवस्था धेरै राम्रो हुन्छ। नर्स कामका लागि साउदीमा पनि छुट्टै लाइसेन्स परीक्षा पास गर्नुपर्छ र नेपालको नर्सले काम गर्न त पाउँछन् तर अस्थायी रूपमा मात्रै। नियमअनुसार एमओएच परीक्षा पास गरेपछि भने खुला रूपमा काम गर्न पाउने नियम छ।"
सोलुखुम्बुमा महिलाको शव फेला,"सोलुखुम्बु : सोलुखुम्बुमा एक महिलाको शव फेला परेको छ । प्रहरी निरीक्षक अनिल मिश्रले ओखलढुङ्गा खिजिदेम्बा गाउँपालिका६ की अन्दाजी ३५ वर्षीया प्रेमा तामाङको शव बारीमा भेटिएको थियो । 'मङ्गलबार बेलुका महिलाको शव भेटियो भन्ने खबर आएपछि पत्ताले प्रहरी चौकीबाट खटिएको प्रहरी टोली सो स्थानमा पुगेको थियो', उनले भने, 'मृतक महिलाको शरीरमा कपडा छैन, उनको केहि दिनअघि मृत्यु भएको हुनसक्ने प्रारम्भिक अनुमान छ ।' शवको पोष्टमार्टमका लागि जिल्ला अस्पताल फाप्लुमा ल्याइएको उनले बताए। घटनाबारे अनुसन्धान सुरु गरिएको जिल्ला प्रहरी कार्यालय सोलुखुम्बुले जनाएको छ । केही दिनअघि सोलुदुधकुण्ड नगरपालिका८ केरुङ खोला किनारमा महिलाको कपडा र केही नगद समेत फेलापरेपछि स्थानीयले प्रहरीलाई खबर गरेका थिए । सो खबर लगत्तै प्रहरी टोलीले अनुसन्धान अघि बढाएको थियो । कपडा कसको हो भन्नेबारे प्रहरीको अनुसन्धान जारी रहँदा ती महिलाको शव बेवारिसे अवस्थामा भेटिएको हो । रासस"
"नामिबियाविरुद्ध संकटमा नेपाल, पाचौं विकेट गुम्यो","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले पाचौं विकेट गुमाएको छ। टस हारेर ब्याटिङ गरेको नेपालले नामिबियाविरुद्ध खराब प्रदर्शन गरेको हो। १९ ओभरको पाँचौ बलमा कुशल मल्ल आउट भएका हुन्। जेरार्ड एरास्मसको बलमा टांगेनी लुंगामेनी मल्ललाई आउट गराएका हुन्। मल्लले १ छक्का र १ चौकासहित १५ रन बनाएर आउट भए। त्यस अगाडि नामिबियाका ज्याक ब्रेसलको नेपालका कप्तान रोहित पौडेललाई आउट गराएका थिए। पौडेलले १३ बलमा १ रन बनाएर आउट भए। त्यस अगाडि ब्रेसलकै बलमा जेजे स्मिटले ओपनर आशिफ शेखलाई क्याच आउट गराएका थिए। शेखले ११ बलमा १ चौका मात्रै प्रहार गरेर बाहिरिए। त्यस अगाडि नामिबियाका रुबेन ट्रम्पलम्यानले अनिल साहलाई आउट गराएका थिए। साहले ६ बलमा १ चौकासहित ८ रन बनाएर बाहिरिए। त्यसैगरी ट्रम्पलम्यान कै पहिलो बलमा नेपालका ओपनर कुशल भुर्तेल जेजे स्मिटको हातबाट समातिएका थिए। नेपालले २१ ओभरको समाप्तिमा ६८ रन बनाएर खेलिरहेको छ। अहिले भीम सार्की र सोमपाल कामी क्रिजमा छन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
नेपालले छैटौं विकेट गुमायो,"काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले छैटौं विकेट गुमाएको छ। त्रिवि क्रिकेट मैदानमा टस हारेर ब्याटिङ गरेको नेपालले नामिबियाविरुद्ध खराब प्रदर्शन गरेको हो। २१ ओभरको चौथो बलमा सोमपाल कामी आउट भएका हुन्। जेरार्ड एरास्मसको बलमा कामीलाई जान फ्रिलिंकले क्याच आउट गराए। यस अगाडि कुशल मल्ल, कप्तान रोहित पौडेल, आशिफ शेख, अनिल साह, कुशल भुर्तेल आउट भएका थिए। नेपालले २४ ओभरको समाप्तिमा ८३ रन बनाएर खेलिरहेको छ। अहिले भीम सार्की र गुलसन झा क्रिजमा छन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
"आइसीसी क्रिकेट विश्वकप लिग२ : नामिबियाले फिल्डिङ रोज्यो, नेपालले ब्याटिङ गर्ने","काठमाडौं : आइसीसी क्रिकेट विश्वकप लिग२ अन्तर्गत नेपालविरुद्धको खेलमा नामिबियाले टस जितेर बलिङ गर्ने भएको छ। सन् २०२४२७ सिजनको पहिलो सिरिज त्रिवि अन्तर्राष्ट्रिय क्रिकेट मैदानमा आजबाट सुरु हुने खेलमा नामिबियाका कप्तान जेराल्ड इरास्मसले नेपाललाई ब्याटिङ गर्ने निम्तो दिएका हुन्। बिहान ९:३० बजेबाट खेल सुरु हुन खेलमा नेपालले आज विकेटकिपर ब्याटर अनिल शाह र आसिफ शेख दुवैलाई खेलाउने भएको छ। साहले क्यानडाविरुद्धको खेलमा उत्कृष्ट प्रदर्शन गरेका थिए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिने छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालले शनिबार नेदरल्यान्ड्ससँग खेल्नेछ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
"नेपाललाई दोस्रो झड्का, अनिल शाह आउट","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले खराब सुरुवात गरेको छ। टस हारेर ब्याटिङ गरेको नेपालको दोस्रो विकेट गएको हो। नामिबियाका रुबेन ट्रम्पलम्यानले अनिल साहलाई आउट गराएका हुन्। साहले ६ बलमा १ चौकासहित ८ रन बनाएर बाहिरिए। त्यस अगाडि ट्रम्पलम्यानकै पहिलो बलमै नेपालका कुशल भुर्तेल जेजे स्मिटको हातबाट समातिए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
"मोरङमा आमाछोरीमाथि खुकुरी प्रहार, पेस्तोलसहित एकजना पक्राउ","विराटनगर : मोरङको केराबारीमा आमा छोरीमाथि बिहीबार बिहान खुकुरी प्रहार भएको छ । खुकुरी प्रहारबाट केराबारी गाउँपालिका९ भलुवाईकी अन्दाजी ५० वर्षीया जमुनादेवी राई र उनकी छोरी २५ वर्षीया रेणुका राई घाइते भएका छन् । खुकुरी प्रहारबाट दुवैजनाको टाउको,अनुहारलगायत शरीरका विभिन्न भागमा चोट लागेको छ । अवस्था मध्यम रहेका उनीहरुलाई उपचारका लागि विराटनगरको विराट नर्सिङ होममा भर्ना गरिएको छ । आमाछोरीमाथि लेटाङ नगरपालिका१ का अन्दाजी ५२ वर्षीय नीरकुमार राईले बिहान ९:३० बजेतिर खुकुरी प्रहार गरेको मोरङ प्रहरी प्रमुख एसपी दीपक पोखरेलले बताए । उनका अनुसार खुकुरी हान्ने नीरकुमार जमुनादेवीका भान्जा हुन् । नीरकुमारकी श्रीमतीले दोस्रो बिहे गरेको विषयलाई लिएर दुई पक्षबीच विवाद हुँदा घटना भएको प्रहरीको प्रारम्भिक अनुसन्धानबाट खुलेको छ । नीरकुमारसँग सम्बन्ध विच्छेद गरेर श्रीमतीले दोस्रो बिहे गरिछन् । आफूबाट अलग बनाएर श्रीमतीको दोस्रो बिहे गराइदिएको आरोप उनले माइजूलाई लगाउँदै आएको खुलेको छ, प्रहरी स्रोतले भन्यो, माइजूलाई आक्रमण गर्नका लागि नीरकुमार खुकुरी र पेस्तोल बोकेर घरमै पुगेका थिए । घरमै पुगेर पेस्तोल ताक्दै खुकुरीले प्रहार गरेको पाइयो । पेस्तोल भने प्रहार नगरेको प्रहरीको भनाइ छ । प्रहरीका अनुसार सुरुमा उनले माइजू जमुनादेवीलाई खुकुरीले हानेका थिए । त्यसपछि छुट्याउन गएकी रेणुकालाई पनि प्रहार गरिएको प्रहरीले जनाएको छ । खुकुरी प्रहार हुन थालेपछि जमुनादेवीका परिवारले प्रतिकार गरेका थिए । प्रतिकारबाट नीरकुमारसमेत घाइते भएको प्रहरीको भनाइ छ । अनुहारमा चोट लागेका उनलाई हतियारसहित नियन्त्रणमा लिएर प्रहरीले उपचारका लागि नगर अस्पताल बेलबारीमा भर्ना गरेको छ । प्रहरी नियन्त्रणमा उपचार गराइरहेका उनी बोल्न सक्ने अवस्थामा छैनन् । माइजू र बहिनी (माइजूकी छोरी) लाई खुकुरी हानेका आरोपीको साथबाट एउटा सक्कली र अर्को नक्कली पेस्तोलसमेत फेला परेको छ । एसपी पोखरेलका अनुसार नीरकुमारको साथबाट अटोमेटिक पेस्तोल र म्याग्जिनसहित ४ राउण्ड गोली बरामद भएको छ । मेड इन चाइना लेखेको नक्कली पेस्तोलसमेत फेला परेको उनले बताए । सक्कली र नक्कली पेस्तोल तथा घटनामा प्रयोग गरिएको खुकुरीसहित नीरकुमारलाई प्रहरीले नियन्त्रणमा लिएको हो । इलाका प्रहरी कार्यालय बेलबारीबाट इन्सपेक्टर तेजबहादुर दाहाल नेतृत्वको टोली घटनास्थलमा पुगेको छ । प्रहरीले घटनाका सम्बन्धमा थप अनुसन्धान अघि बढाएको छ।"
प्रहरीले कारबाही नगरी छाडेका युवकको समूहले फेरि भित्रायो भन्सार छलेर कपडा,"झापा : वडा प्रहरी कार्यालय भद्रपुरले तस्करीका सामानसहित पक्राउ परेका एक युवक (लाइनमेन)लाई कारबाही नगरी छाडेको भोलिपल्ट त्यही समूहले प्रहरीलाई चुनौती दिँदै फेरि भन्सार छलेर सामान भित्राएको पाइएको छ । वडा प्रहरी कार्यालयबाट खटिएको सादा पोशाकमा खटिएको प्रहरी टोलीले बुधबार साँझ ७ बजेतिर भद्रपुर नगरपालिका ५ स्थित राई बस्ती नजिकैबाट लत्ताकपडा बरामद गरेको हो । नेपाल भारत सीमा पिलर ९९ बाट भन्सार छलेर ल्याएको चार पोका कपडा घरभित्र भित्र्याउनै लाग्दा प्रहरीले बरामद गरेको जिल्ला प्रहरी कार्यालय झापाले जनाएको छ । बरामद गरिएका ३० थान साडी ,१६ थान झुल, ४९० पिस राधेराधे लेखिएको गम्छा, ४१ थान पण्डाल र पर्दाको कपडा गरी अन्दाजी ७० हजार मुल्य बराबरको सामान रहेको प्रहरीले जनाएको छ । बरामद गरिएका लत्ताकपडा भद्रपुर भन्सार कार्यालय बुझाउने तयारी भइरहेको जनाइएको छ । सादा पोशाकको प्रहरी टोलीले मंगलबार साँझ अन्दाजी ७ बजेतिर त्यही नाकाबाट भन्सार छलेर सामान ओसार्ने भद्रपुर नगरपालिका ५ का एक्का भन्ने आकाश कामतीलाई पक्राउ गरेको थियो। लाइन मेन कामतीको समूहले ५० हजार मूल्य बराबरको एसियन पेन्ट्सको १६ कार्टुन इनामेल,थ्रीनर र प्राइमर भन्सार छलेर भित्र्याउन लाग्दा प्रहरीले सामानसहित कामतीलाई पक्राउ गरेको थियो। तर,वडा प्रहरी कार्यालय भद्रपुरका इन्स्पेक्टर सञ्जीव बोगटीले दबाब र प्रभावमा परेर सामानसहित पक्राउ परेका कामतीलाई राति नै छाडिदिएका थिए। पक्राउ परेका मान्छेलाई आइन्दा यस्तो गल्ती नदोहोर्याउने सर्तमा मंगलबार राति आफन्तजनलाई बोलाएर जिम्मा लगाएको वडा प्रहरीका इन्स्पेक्टर बोगटीले बताएका थिए । तर,इन्स्पेक्टर बोगटीले छाडेको कामती समूहले उल्टै इन्स्पेक्टरलाई चुनौती दिँदै भोलिपल्टै फेरि सामान तस्करीको माध्यमबाट नेपाल भित्रायो । भद्रपुर५ स्थित ९९ पिलर आसपास दोभान नाकाबाट भन्सार छलेर ठूलो मात्रामा सरसामान नेपाल भित्रिरहेको छ ।"
खारेज गरिए निमार्ण कार्यदल,"कालीकोट : जिल्लाका दुई स्थानीय तहमा गठन गरिएको निमार्ण कार्यदल खारेज गरिएको छ। युवा लक्षित रोजगार कार्यक्रम सृजना गर्ने उद्देश्यले सञ्चालनमा ल्याएको पलाँता निमार्ण कार्यदल र रास्कोट श्रमरोजगार बैंक अहिले खारेज गरिएको हो। रास्कोट नगरपालिका र पलाँता गाउँपालिकाले युवालाई विदेश जानबाट रोक्न युवा लक्षित कार्यक्रम लागु गरेको भए पनि अहिलेको सरकारले निर्माण कार्यदल खारेज गरेको छ। पलाँता गाउँपालिकाले आफ्नो क्षेत्रको विकासका लागि पलाँता विकास निमार्ण कार्यदल नाम दिएर दुई सय ६० जनाभन्दा बढीको दस्ता निमार्ण गरेको थियो। यता भौतिक पुर्वाधार विकास निर्माण हुने, उता युवाले रोजगार पाउने मनसायले पलाँता विकास निमार्ण कार्यदलको गठन गरी अपूरा आयोजना पूरा गरेको थियो। पहिलो सरकारको पालामा पलाँताले गरेको राम्रो अभ्यास देखेर रास्कोट नगरपालिका पनि त्यसैमा लोभिंदै युवा दस्ता खडा गरेको थियो। त्यतिबेला रास्कोट नगरपालिकाले श्रमको सञ्चितीकरण गर्ने र आफ्नो नगरपालिकाको विकाससंगै आबवश्यक परेमा अन्य ठाउँमा पनि श्रम बेच्ने उद्देश्यले रास्कोट श्रम रोजगार बैंक नामाकरण गरी दुई सय ६० जना २० वर्ष पूरा भएका युवा र ४५ वर्ष नकटेका युवालाई रोजगारी दिएपछि नागरिकहरुले खुलेरै जनप्रतिनिधिहरुको प्रशंसा गरेका थिए। नगरको हरेक विकासमा ती युवाहरुको समुहलाई जिम्मा दिने र खपत हुन नसकेको युवा समुहलाई अन्य गाउँपालिका तथा नगरपालिकामा सञ्चालन हुने विकासे काममा परिचालन गर्ने उद्देश्यले रास्कोट श्रम रोजगार बैंकको गठन गरेको तत्कालीन नगरपालिका प्रमुख कासिचन्द बरालले बताए। उनले अघिल्लो सरकारको कार्यकाल सकिएसँगै रास्कोट र पलाँताका विकासे युवा समुह खारेज गरेको सुन्दा दुख लागेको बताए। पहिलो सरकारले गठन गरेका बेरोजगार युवाको समुहलाई दोस्रो आउने सरकारले निरन्तरता दिनु पर्नेमा उल्टै खारेज गर्नु भनेको व्यक्तिगत इगो मात्र भएको टिप्पणी गरे। २०७९ सालमा निर्वाचित सरकारले अघिल्लो सरकारका पाला निमार्ण भएका कामलाई निरन्तरता नदिएका कारण दुवै पालिकामा गठन भएका पलाँता विकास निमार्ण कार्यदल र श्रम रोजगार बैंक स्वत खारेज भएका छन्। तत्कालीन नगर प्रमुख बरालले कार्यविधि बनाएर उनीहरुको बिमासहित ५० वर्ष उमेर पुगेमा पेन्सेनसहित बिदाई गर्ने भनिएको भए पनि वर्तमान सरकारलाई मन नपरेको गुनासो गरे। वर्तमान सरकारले भने कुनै कार्यविधि नभएकाले स्वत खारेज भएको दाबी गर्दै आएको छ। वर्तमान नगर प्रमुख धर्मराज शाहीले अघिल्लो सरकारको नेतृत्वसँगै श्रमरोजगार बैंक पनि स्वत बिदाइ भएको बताए। पलाँता गाउँपालिका निर्वतमान अध्यक्ष लक्षमणबहादुर बम र बहालवाला अध्यक्ष विष्णुबहादुर रोकायाको पहिलादेखिको द्वन्द्वका कारणले पलाँता विकास निमार्ण कार्यदलले पनि निरन्तरता नपाएको बताए। रास्कोट नगरपालिकामा कार्यरत निमित्त प्रमुख प्रशासकीय अधिकृत जवान सिंह बमले कोरोना महामारी र आर्थिक संकटले गर्दा पनि श्रमरोजगार बैंकले काम नपाउँदा सदस्य आफैं रोजागारीका लागि भारत जान थालेपछि खारेज भएजस्तो भएको सुनाए। उनले भने, ' खारेज भएको छैन। कुनै पनि सदस्य गाउँमा नभएकाले श्रम रोजगार बैक खाली भएको हो।'"
उच्च शिक्षाका लागि नेपालबाट हुने गरेको आर्थिक बहाव रोक्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले उच्च शिक्षा आर्जनका लागि नेपालबाट हुने आर्थिक बहाव रोक्नुपर्ने बताएका छन्। भारतीय विश्वविद्यालय सङ्घ(एआइयु)उत्तर क्षेत्रका उपकुलपतिहरुको बैठक एवं नेपालभारत उच्च शिक्षा शिखर सम्मेलनको उद्घाटन समारोहलाई आज सम्बोधन गर्दै प्रधानमन्त्री प्रचण्डले बहुसङ्ख्यक युवा र उनीहरुसँग सम्बन्धित स्रोतहरु स्वदेशमै राख्न पहल गर्नुपर्नेमा जोड दिए। 'शिक्षाका लागि नेपालजस्ता मुलुकबाट ठूलो आर्थिक बहाव हुने गरेको छ । यो प्रवृत्ति अब उल्टो हुनुपर्छ', प्रधानमन्त्री प्रचण्डले भने, 'हामीले विश्वव्यापी रूपमा अवसर खोज्नेहरुका लागि अनुकूल हुने वातावरण सिर्जना गर्नुपर्छ ।' उनले उच्च शिक्षाको अन्तर्राष्ट्रियकरण बारेमा पुनः मूल्याङ्कन गर्नुपर्ने आवश्यकता औंल्याए। विश्वव्यापी शक्तिहरुले ल्याएका चुनौतिहरुसँग शैक्षिक क्षेत्रले सङ्घर्ष गरिरहनु परेको उल्लेख गर्दै प्रधानमन्त्री प्रचण्डले उच्च शिक्षा र सीपका लागि ठूलो स्रोत लगाएका कारण उत्तरका विश्वविद्यालयमा विद्यार्थी र विद्वानहरु आकर्षित हुने पछिल्लो समयको प्रवृति देखिएको बताए। 'उच्च शिक्षाको सन्तुलन विश्वव्यापीरुपमा उत्तरतिर झुकेको देखिन्छ,' प्रधानमन्त्रीले भने, 'महँगो बजेटका कारण अन्तर्राष्ट्रिय विद्यार्थीहरूलाई उत्तरका शैक्षिक प्रणालीहरूले आकर्षित गरे पनि यो अवस्था लामो समयसम्म उस्तै नरहन सक्छ ।'"
संकटमा हिमाली रैथाने बाली,"सुर्खेत : जुम्लाको कनकासुन्दरी गाउँपालिकाका किसान हर्कराज बुढाले रैथाने बालीको खेती गर्न छाडेको एक दशक भयो। परिश्रमअनुसार उब्जनी नहुने, हुर्कनै समय लाग्ने, रोग र किराबाट जोगाउनै मुस्किल भएपछि उनले परम्परादेखि लगाउँदै आएका अन्नबालीको खेती गर्न छाडेका हुन्। पहिला त राम्रै फल्थ्यो, उनी सम्झन्छन्, फापर, उवा, चिनो र कागुनो अचेल पहिलाको जस्तो फल्दैन, दुःखअनुसार उब्जनी नहुँदा स्थानीय जातका अन्नबाली लगाउन छोडिसक्यौं। उनका अनुसार केही वर्षअघिसम्म स्थानीय जातका बालीको खेती राम्रै हुन्थ्यो। तर पछिल्ला वर्षमा ती बालीको उत्पादन क्रमशः घट्दो छ। उत्पादन घट्दै गएपछि स्थानीयले कतिपय रैथाने बालीको खेती नै गर्न छाडेका छन्। हिजोआज कतिपय स्थानीय जातका रैथाने बालीको बिउ नै नपाउने अवस्था आएको उनले सुनाए। उनी भन्छन्, पहिला त पाखामा छरिदिए पुथ्यो, त्यही फलेको बालीले छाक टाथ्र्यौं। तर अचेल पहिलाको जस्तो उब्जनी हुँदैन, उब्जनी नहुने बाली किन लगाउनु ? धेरै उत्पादन हुने आसमा हाइब्रिड जातका बालीको खेती गर्न थालेको उनले सुनाए। जुम्लाकै तातोपानी गाउँपालिकाका किसान जयप्रसाद गौतमले पछिल्लो समय मार्सी धानको उत्पादन घट्दै गएको सुनाए। नयाँनयाँ रोग र किराको प्रकोपले मार्सी धानको उत्पादन सोचेअनुसार नहुँदा विस्तारै यसको खेती घटाउँदै गएको उनको भनाइ छ। उनका अनुसार वर्षांैदेखि स्थानीयले खेती गर्दै आएको जुम्ली मार्सीको खेतीमा पछिल्लो समय रोगले सताउन थालेको हो। गौतम भन्छन्, बर्सेनि नयाँ रोगले पाक्ने बेलामा मार्सी धान खेतमै नष्ट हुन्छ, पहिलाको जस्तो उत्पादन नै हुँदैन। रोगले सताउने र उब्जनी हुन छाडेपछि मार्सीको साटो नयाँ जातका धान लगाउन थालेका छौं, अब सबैले खेती गर्न छाडेपछि रैथाने मार्सी नै लोप हुन्छ जस्तो भयो। कर्णालीका हिमाली जिल्ला जुम्ला, हुम्ला, मुगु, डोल्पा र कालीकोटमा रैथाने जातका बालीको खेती घट्दो छ। उत्पादनमा आएको ह्रासका कारण स्थानीयले खेती गर्न छाडेपछि कतिपय रैथाने बालीको अस्तित्व नै संकटमा परेको हो। चिसो र हिमाली हावापानीमा फल्ने चिनो, कागुनो, उवा, फापर, मार्से, जुम्ली मार्सी, कोदो, सिमी र जौलगायत बाली संकटमा पर्न थालेका छन्। जलवायु परिवर्तनका कारण हिमाली क्षेत्रमा हिउँ समयमै पर्दैन, वातावरणविद् सञ्जित कँडेल भन्छन्, पहिलाको तुलनामा हिउँ कम पर्ने गरेको, हिउँ पर्न छाडेपछि विस्तारै हिमाली क्षेत्रको तापक्रम पनि वृद्धि हुँदै जाँदा त्यहाँका बालीलाई अनुकूल वातावरण भएन। ती बालीमा रोग र किराको प्रकोप पनि बढ्न थाल्यो, यसले उत्पादन घट्ने नै भयो। रैथाने बाली लोप हुने अवस्थामा पुग्दा स्थानीय किसानको जीविकोपार्जनमा नै समस्या उत्पन्न हुन थालेको छ। तर स्थानीय किसान भने के कारणले रैथाने बालीको उत्पादन घट्यो भन्ने विषयमा जानकार छैनन्। बरु उत्पादन बढी हुने बालीको खोजीमा किसान भौंतारिने गरेका छन्। मुगुको खत्याड गाउँपालिकाका किसान वीरबहादुर खत्री भन्छन्, हिउँ र पानी नपर्दा छरेको बाली पनि सपिँ्रदैन, पहिला अन्न फल्ने पाखाहरू अचेल बाँझै छन्। पुस्तौंदेखि लगाउँदै आएका बालीको उत्पादन राम्रो नहुँदा हामीलाई छाक टार्न कठिन हुन्छ, यहाँको हावापानीसँग सुहाउँदो नयाँ बालीहरू केही भए सरकारले दिए हुन्थ्यो। उनका अनुसार रैथाने बाली फल्न छाडे पनि जिल्लामा विगतमा नफल्ने कतिपय बाली र फलफूल भने अचेल फल्न थालेका छन्। कर्णाली प्रदेश सरकारले रैथाने बालीको संरक्षणका लागि पहल भइरहेको जनाएको छ। प्रदेश सरकारका अनुसार रैथाने बालीको अस्तित्व जोगाउन सूचीकृत गरिएको छ।"
"नामिबियाविरुद्ध नेपालले गुमायो चौथो विकेट, १ रन बनाएर रोहित पौडेल आउट","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले चौथो विकेट गुमाएको छ। टस हारेर ब्याटिङ गरेको नेपालले नामिबियाविरुद्ध खराब प्रदर्शन गरेको हो। नौं ओभरको तेस्रो बलमा नामिबियाका ज्याक ब्रेसलको नेपालका कप्तान रोहित पौडेललाई आउट गराएका हुन्। पौडेलले १३ बलमा १ रन बनाएर आउट भए। त्यस अगाडि ब्रेसलकै बलमा जेजे स्मिटले ओपनर आशिफ शेखलाई क्याच आउट गराएका थिए। शेखले ११ बलमा १ चौका मात्रै प्रहार गरेर बाहिरिए। त्यस अगाडि नामिबियाका रुबेन ट्रम्पलम्यानले अनिल साहलाई आउट गराएका थिए। साहले ६ बलमा १ चौकासहित ८ रन बनाएर बाहिरिए। त्यसैगरी ट्रम्पलम्यान कै पहिलो बलमा नेपालका ओपनर कुशल भुर्तेल जेजे स्मिटको हातबाट समातिएका थिए। नेपालले १० ओभरको समाप्तिमा २५ रन बनाएर खेलिरहेको छ। अहिले भीम सार्की र कुशल मल्ल क्रिजमा छन्। हालसम्म नेपाली खेलाडीले दोहोरो अंक जोड्न सकेका छैनन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
"नेपालको खराब सुरुवात, तीन विकेटको क्षतिमा १३ रन मात्र","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले तेस्रो विकेट गुमाएको छ। टस हारेर ब्याटिङ गरेको नेपालले ३५ ओभरमै तेस्रो विकेट गुमाएको हो। नामिबियाका ज्याक ब्रेसलको तेस्रो ओभरको ५ औं बलमा जेजे स्मिटले ओपनर आशिफ शेखलाई क्याच आउट गराएका हुन्। शेखले ११ बलमा १ चौका मात्रै प्रहार गरेर बाहिरिए। त्यस अगाडि नामिबियाका रुबेन ट्रम्पलम्यानले अनिल साहलाई आउट गराएका हुन्। साहले ६ बलमा १ चौकासहित ८ रन बनाएर बाहिरिए। त्यसैगरी ट्रम्पलम्यान कै पहिलो बलमा नेपालका ओपनर कुशल भुर्तेल जेजे स्मिटको हातबाट समातिएका थिए। नेपालले पाँचौ ओभरको समाप्तिमा १५ रन बनाएर खेलिरहेको छ। अहिले रोहित पौडेल र भीम सार्की क्रिजमा छन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
त्रिभुवन विमानस्थलबाट झण्डै १ करोड विदेशी मुद्रासहित २ पाकिस्तानी नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट झण्डै एक करोड विदेशी मुद्रासहित दुई जना पाकिस्तानी नागरिकलाई पक्राउ परेका छन्। फ्लाई दुबई एयरलाइन्समार्फत नेपाल आएका पाकिस्तानी नागरिक ३१ वर्षीय येसीन अहमद र ४८ वर्षीय मोहम्मद अदनान लखानीलाई डेनमार्कको ५ लाख रकमसहित प्रहरीले नियन्त्रणमा लिएको हो। उक्त विदेशी रकम ९५ लाख ४३ हजार नेपाली रुपैयाँभन्दा बढी हुन्छ। अन्तर्राष्ट्रिय उडान तर्फको आगमन गेटमा शंका लागि चेकजाँच गर्द उनीहरुको साथमा रकम भेटिएको प्रहरीले जनाएको छ। उनीहरूलाई थप अनुसन्धानका लागि प्रहरी बृत्त गौशलामा राखिएको छ।
कपिलवस्तुमा बस दुर्घटना : मृतक १० जना सबैको सनाखत,"कपिलवस्तु : पूर्वपश्चिम राजमार्गको शिवराज नगरपालिका १ सुरही पुल नजिकै भएको बस दुर्घटनामा मृत्यु भएका १० जनाकै पहिचान खुलेको छ । जिल्ला प्रहरी कार्यालय कपिलवस्तुका अनुसार दुर्घटनामा एक दम्पत्तीसहित १० जनाको सनाखत भएको हो। कन्चनपुर जिल्ला पुर्नवास नगरपालिका वडा नं ९ का ८१ वर्षीय विसन दत्त भट्ट र उनकी श्रमती ६० वर्षीय विमला देवी भट्टको दुर्घटनामा परी मृत्यु भएको प्रहरीले जनाएको छ । प्रहरीका अनुसार, भारत उत्तर प्रदेशका ५५ वर्षीय सकिल मुसलमान,रौतहटका पहुरानी नगरपालिका वडा नं३ बस्ने नारायण बहादुर भण्डारी,सल्यान सेमीखाल ३ का ४१ वर्षीय अर्जुन कुमार योगी,कन्चनपुरको भिमदत्त नगरपालिका ४ का १९ वर्षीय उमेश भण्डारी, २७ वर्षीय संजु थापा,२१ वर्षीय खगेश्वरी खाती, १८ वर्षीय सुदीप भट्ट र महेन्द्रनगर नगरपालिका १ का २६ वर्षीय राहुल राम कामीको मृत्यु भएको प्रहरी उपरीक्षक नवरत्न पौडेलले बताए । दुर्घटनामा ३० जना घाइते भएका छन्। उनीहरूको विभिन्न अस्पतालमा उपचार भइरहेको छ। महेन्द्रनगबाट काठमाडौं जाँदै गरेको सुपप्र०२००१ ख ००९८ नम्बरको बुधबार बस राति १ बजे दुर्घटना भएको थियो । सडकबाट करीब १ मिटर तल बस खसेको र खबर पाए लगत्तै नेपाल प्रहरी र सशस्त्र प्रहरी उद्दारमा जुटेको थियो । दुर्घटनामा घाइते गाडी चालक कंचनपुर जिल्ला भीमदत्त नगरपालिका वडा नं ४ का ४० वर्षीय पूर्णबहादुर चन्दको बुटवलमा उपचार भइहेको प्रहरीले जनाएको छ । तीव्र गतिमा रहेको गाडी ब्रेक फेल भइ दुर्घटना भएको हुनसक्ने गाडीमा सवार यात्रुहरूको भनाइ रहेको प्रहरी उपरीक्षक नवरत्न पौडेलले बताए । घटनाबारे अनुसन्धान भइरहेको छ।"
साना किसानका साझा सबाल,"नेपालमा पहिलो पटक विश्व सामाजिक मञ्च अर्को विश्व सम्भव छ भन्ने नाराका साथ बिहीबारदेखि पाँच दिन काठमाडांैमा आयोजना हुँदै छ। यसका उद्देश्य विश्वव्यापीकरणका कारण सिर्जित समस्याबाट माथि उठेर वैकल्पिक भविष्यको सचेतना तथा सम्भावनाको शक्तिका लागि अभिप्रेरित गर्नेलगायत छन्। जलवायु परिवर्तनका कारण उत्पन्न समस्या, असमानता, खाद्य असुरक्षा, भविष्यको अनिश्चितताविरुद्ध दिगोपनालगायत विषयमा पनि अभिप्रेरित गर्ने उद्देश्य छ। जहाँ आत्मसम्मान, समानता, सहअस्तित्व प्राप्तिको कुरा पनि उठ्नेछ। यो विश्वभर भएका सामाजिक अभियान तथा गतिविधिको सिकाइ आदानप्रदान गर्ने मञ्च हो। यहाँ विभिन्न क्षेत्रमा भएका समस्याको उजागर गरी समीक्षा गरिनेछ। यसले विश्वको सामाजिक आन्दोलन एवं अभियानलाई सशक्तीकरण गर्न योगदान पुर्याएको ठम्याइँ छ। विश्वभरका नागरिक समाजको आधिकारिक धारणालाई घोषणापत्रमार्फत अन्तर्राष्ट्रियकरण गर्न सन् २००१ देखि विश्वव्यापी, क्षेत्रीय र राष्ट्रिय मञ्च आयोजना हुँदै आएका छन्। ब्राजिलको पोटो एलोग्रेमा सुरुवात भएको मञ्च दुई दर्जन वर्षपछि नेपालमा आयोजना गरिएको हो। यो यस्तो थलो हो जहाँ मानवअधिकार प्राप्त गर्न नसकेका, आवाजविहीन, पेटभरि खान नपाएका, शोषित पीडित र हिंसाको सिकार बन्न बाध्य नागरिकले आफ्ना पीडा सुनाउनेछन्। पहुँचबाट वञ्चित भई कुनै स्थान, अवसर, सहारा नपाएका निराश मानव जातिले आफ्ना व्यथा भन्नेछन्। त्यसपछि समाधानको विकल्प खोजी गरिनेछ। बाँच्न पाउनु, खान पाउनु, लगाउन पाउनु हाम्रो नैसर्गिक अधिकार हो। तर, नेपालमा वर्षभरि खेतीपाती गरेर पनि खाद्य असुरक्षामा परेको परिवारको संख्या ५५ प्रतिशत छ। युवा जति विदेश पलायन हुने र ५५६० वर्षभन्दा बढी उमेरसमूहको सहभागितामा सञ्चालित कृषि प्रणालीले कहिलेसम्म निरन्तरता पाउला ? किसानले खेती गर्न छाडे कस्तो अवस्था आउला ? किसानले आफ्ना लागि मात्र उत्पादन गरे भने खेती नगर्नेहरूले के खालान् ? स्थानीय बिउ सबै नष्ट भएका छन्। विदेशबाट बिउ नआउने हो भने हाम्रो माटोमा के उम्रन्छ होला ? विदेशीले खाद्य पदार्थ नपठाएको खण्डमा हामी के खान्छौं होला ? कृषि भूमि गैरकृषिमा प्रयोग भइरहेका छन्। कृषिभूमि नै छैन भने बालीबिरुवा कहाँ उम्रन्छ होला ? यस्ता प्रश्नको उत्तर खोज्न ढिला भइसकेको छ। राष्ट्रिय कृषक समूह महासंघले यिनै प्रश्नको जवाफ खोज्न र भावी रणनीति तयार गर्न किसान अधिकारप्रति समर्पित रही अभियान चलाउँदै आएको छ। जुन सार्थक पनि बन्दै गएको छ। सिमान्त, भूमिहीन, महिला र साना किसानलाई लक्ष्य गरी महासंघले सञ्चालन गरेको यात्राको समीक्षा र अभियानलाई सशक्त बनाउन साना किसान मञ्चको आयोजना गर्न लागिएको छ। यस मञ्चका मुख्य मुद्दा आर्थिक असमानता र आर्थिक न्यायलगायत छन्। यस्तै श्रम, आप्रवासन, बाध्यकारी श्रम, दासत्व र बेचबिखन, जातीयतालगायत पनि मुद्दा छन्। यस वर्षको विश्व सामाजिक मञ्चले १३ वटा विषयवस्तुलाई आधार बनाएको छ। यी आधारलाई हेर्दा नेपालजस्तो ६२ प्रतिशत कृषक परिवार रहेको र जीविकोपार्जनको मुख्य बाटो नै कृषि रहेको भए तापनि आफ्नै उत्पादनबाट भएको आम्दानीले वर्षभर परिवारलाई खान पुग्ने परिवार ४५ प्रतिशत हुनु कृषिप्रधान देशका लागि लज्जास्पद विषय हो। कुल कृषक परिवारको ७० प्रतिशतभन्दा बढी साना, सिमान्त किसानले पारिवारिक खेती प्रणाली अवलम्बन गरी ८० प्रतिशतभन्दा बढीले स्वस्थ उत्पादन गर्दै आएका छन्। २९ प्रतिशत घरपरिवारसँग जमिन छैन। जो अर्काको जमिन जोतेर, कृषि श्रमिक बनेर अर्काको जमिनमा खेती लगाएर पेट पाल्न बाध्य छन्। जोसँग जमिन छ, उसले माटो छुँँदैन। जो माटोमा श्रम गर्छ उसँग जमिन छैन। उत्पादन सामग्रीलगायतमा राज्यको सहयोग, सम्मान र पहिचान छैन। यस्तो अवस्थामा आयोजना हुन लागेको विश्व सामाजिक मञ्चले तयार गरेका १३ विषयवस्तुले साना किसानको हालको अवस्थालाई प्रतिनिधित्व गरेको देखिन्छ। अवसर र पहँुचबाट वञ्चित साना किसानको आवाजका रूपमा भूमिहीन, सिमान्त, महिला र साना किसानको अधिकारप्रति समर्पित रही १२ वर्षदेखि महासंघले अभियान छेड्दै आएको छ। विश्व सामाजिक मञ्चलाई आफ्ना अनुभव, सिकाइ आदानप्रदान गर्न र नेपाली सिमान्त एवं साना किसानको अवस्थालाई विश्वसामु परिचित गराउन महासंघले अवसरको रूपमा लिएको छ। यसरी सामाजिक सुरक्षा र आत्मसम्मानको आवाज भन्ने मूल नाराका साथ साना किसान मञ्चको आयोजना गर्न लागिएको छ। देशभरिबाट पाँच सय जनाभन्दा बढी वास्तविक किसानको उपस्थिति रहनेछ। उनीहरूको अवस्थाको पहिचान दिँदै नेपाली कृषिलाई सुल्टो बाटोतर्फ हिँडाउन आवाजमाथि आवाज थप्दै महासंघले संस्थागत रूपमा खेलेको भूमिकालाई विश्वसामु पुयाउने समय विश्व सामाजिक मञ्च हुनेछ भन्ने अपेक्षा छ। उक्त अवसरमा समय सान्दर्भिक अन्तक्र्रिया, किसान मार्च, किसान सम्मेलनजस्ता कार्य गरिनेछ। घोषणपत्रमार्फत नेपाली किसानको अवस्था राज्यको व्यवस्था र नेपाली किसानको अपेक्षाजस्ता कुरा उजागर गरी विश्वसामु वास्तविक चित्रण सार्वजनिक गर्ने योजना महासंघको छ। (बस्नेत, राष्ट्रिय कृषक समूह महासंघ नेपालका अध्यक्ष हुन्।)"
चलचित्रमा सेन्सरसिप अनुचित,"नेपाल सरकारको सञ्चार तथा सूचना प्रविधि मन्त्रालयअन्तर्गतको चलचित्र जाँच समितिले छलफलमा ल्याएको चलचित्र जाँचसम्बन्धी कार्यविधि २०८० को मस्यौदा आपत्तिजनक छ। यसले चलचित्र निर्माणको कलात्मक र रचनात्मक पक्षमा अनुचित प्रतिबन्ध लगाएको छ। त्यस्ता कडा दिशानिर्देशहरूले चलचित्रहरूको अन्तर्निहित सौन्दर्य, तिनीहरूको सांस्कृतिक समृद्धि र रचनात्मक गुणहरूमा सम्झौता गर्न बाध्य पार्छ। विश्वभर चलचित्र सेन्सरसिपसम्बन्धी सांस्कृतिक संवेदनशीलता, कानुनी अवधारणाहरू र चलचित्रको कलात्मक स्वतन्त्रतालाई सामाजिक मान्यताहरूसँग सन्तुलनमा राख्ने फराकिला ढाँचाहरू छन्। जस्तोः अमेरिका अमेरिकासँग मोसन पिक्चर एसोसिएसनले सामग्रीमा आधारित मूल्यांकन प्रदान गर्ने विकेन्द्रीकृत प्रणाली छ। पहिलो रूपमा अभिव्यक्ति स्वतन्त्रतालाई सुरक्षित गर्छ र यहाँ कडा सेन्सरसिप दुर्लभ छ। उद्योगले सरकारी हस्तक्षेपबाट बच्न आत्मनियमन अभ्यास गर्छ। बेलायत ब्रिटिस बोर्ड अफ फिल्म क्लासिफिकेसनले चलचित्रहरूको वर्गीकरण र मूल्यांकन गर्छ। चीन प्रेस, प्रकाशन, रेडियो, फिल्म र टेलिभिजनको राज्य प्रशासनले चीनमा चलचित्रहरू नियमन गर्छ। कडा सेन्सरसिपले राजनीतिकरूपमा संवेदनशील, यौनिक रूपमा स्पष्ट र सरकारी मूल्यमान्यताविरुद्ध जाने सामग्री नियन्त्रण गर्छ। भारत केन्द्रीय फिल्म प्रमाणीकरण बोर्डले भारतमा फिल्म सेन्सरसिपको निरीक्षण गर्छ। यसले राष्ट्रिय सुरक्षा, अश्लीलता र धार्मिक भावनाहरूसँग सम्बन्धित सम्भावित मुद्दाहरूका लागि चलचित्रहरूको समीक्षा गर्छ। (प्याकुरेल, नेपाली चलचित्रकर्मीहरूको अन्तर्राष्ट्रिय सञ्जालका अध्यक्ष हुन्।)"
मध्यपूर्वमा अल्झिएको अमेरिका,"दोस्रो विश्वयुद्धपछि मध्यपूर्वसम्बन्धी अमेरिकी विदेश नीति तीन स्वार्थमा केन्द्रित थियो। खाडीबाट तेलको निर्वाध प्रवाह, इजरायलको अस्तित्व र सुरक्षाको ग्यारेन्टी अनि तत्कालीन सोभियत संघको प्रभावको न्यूनीकरण। इजरायलसँग र अन्य अरब राष्ट्रबीचको सम्बन्धलाई सामान्यीकरण गर्न कूटनीतिक पहल, इजरायल र प्यालेस्टाइनबीचको शान्ति वार्ताको मध्यस्थकर्ता र आवश्यकताअनुसारको सैन्य हस्तक्षेप उसले अख्तियार गरेका तत्कालीन रणनीति थिए। सद्दाम हुसेनको इराकी सेनाले सन १९९० अगस्टमा कुबेतमा आक्रमण गरेपछि अमेरिकी नेतृत्वको अन्तर्राष्ट्रिय गठबन्धनले इराकी सेनालाई सय घण्टाभित्र कुबेतबाट लखेटेको थियो। खाडी राष्ट्र कुबेत, साउदी अरब, यूएई, कतार र बहराइनले इराकविरुद्धको सैन्य कारबाहीको सराह्रना गरे। उनीहरूले अमेरिकालाई कमजोर राष्ट्रहरूको पक्षमा उभिने महाशक्तिका रूपमा हेर्न थाले। शीतयुद्धको समाप्तिलगत्तै खाडी राष्ट्रहरूको मन जित्नु अमेरिकाले प्राप्त गरेको महŒवपूर्ण भूराजनीतिक सफलता थियो। न्युयोर्कस्थित विश्व व्यापार केन्द्रका दुई गगनचुम्बी भवनमा सन् २००१ सेप्टेम्बर ११ मा आतंककारी हमला भयो। सोभियत संघको पतनपछि एकध्रुवीय विश्वको नेतृत्व गरिरहेकै बेला आफ्नै भूमिमा हमला भएपछि अमेरिका मध्यपूर्वकेन्द्रित आतंकवादविरुद्धको अन्तहीन युद्धमा होमियो। तालिवान सरकारले अलकायदाका नेता तथा त्यसको सञ्जाललाई आश्रय दिएको भन्दै ७ अक्टोबर २००१ मा अफगानिस्तानमा अमेरिकाले आक्रमण गयो। जैविक, आणविक तथा रासायनिक हतियारको विकास तथा आतंकवादी संगठनलाई सहयोग गरेको भन्दै २२ अक्टोबर २००२ मा इराकमा हमला गयो। अलकायदालाई परास्त नगर्दै अर्को आतंककारी संगठन आइसिस जन्मियो र अमेरिका मध्यपूर्वमा अल्झिरहन बाध्य भयो। दोस्रो विश्वयुद्धपछि चार दशकभन्दा बढी समय नर्थ एट्लान्टिक क्षेत्रमा केन्द्रित भूराजनीति सेप्टेम्बर ११ पछि मध्यपूर्वतिर सयो। प्रशान्त महासागरीय क्षेत्रमा चीनले उदाउँदो शक्तिका रूपमा प्रभाव बढाइरहँदा अमेरिकी शक्ति त्यसतर्फ केन्द्रित हुन विलम्ब भइरहेको महसुस बुस प्रशासनदेखि नै गर्न थालिएको थियो। तत्कालीन अमेरिकी राष्ट्रपति जर्ज डब्लू बुसले विदेश नीतिमा एसिया प्रशान्त क्षेत्रलाई प्राथमिकतामा राखेका थिए। उनीपछि राष्ट्रपति बराक ओबामाले पिभोट एसियाको अवधारणा ल्याए। बुस र ओवामा प्रशासन नीतिगत प्राथमिकता एसिया केन्द्रित भए पनि व्यावहारिक रूपमा मध्यपूर्व केन्द्रित नै थिए। अप्रत्याशित रूपमा राष्ट्रपति बनेका डोनाल्ड ट्रम्पले भने इन्डो प्यासिफिक रणनीति मात्रै अघि सारेनन् मध्यपूर्वबाट सेना फिर्ता बोलाउन सुरु गरे। इजरायल र अन्य अरब राष्ट्रबीचको सम्बन्धलाई सामान्यीकरण गर्न अब्राहम एकर्ड सम्झौतालाई अघि सारे। संयुक्त अरब इमरेट्स (यूएई) र बहराइनले २०२० सेप्टेम्बरमा, सुडान र मोरक्कोले २०२० कै अक्टोबर र डिसेम्बरमा उक्त सम्झौतामा हस्ताक्षर गरे। वाइडेन प्रशासनले पनि ट्रम्प कार्यकालकै नीतिलाई निरन्तरता दिँदै अन्य अरबी तथा इस्लाम बाहुल्य राष्ट्रहरू र इजरायलबीचको सम्बन्ध सुधारमा जोड दियो। मध्यपूर्वमा इरान र साउदी अरबको क्षेत्रीय शक्ति बन्ने भन्ने प्रतिस्पर्धा छ। सिया बाहुल्य इरान र सुन्नी बाहुल्य साउदीबीचको लामो समयदेखिको दुश्मनीबीच अमेरिकी नेतृत्वको पश्चिमा गठबन्धन, महाशक्तिका रूपमा अस्ताउँदो रूस र उदाउँदो चीनबीचको प्रभुत्वको शक्तिसंघर्ष जारी छ। क्षेत्रीय हेजीमोनीको महŒवाकांक्षा बोकेको इरान अमेरिकी सेनामुक्त मध्यपूर्व चाहन्छ। अमेरिका र उसका गठबन्धनसँग सीधै युद्ध नगरे पनि लेवनानमा हिजबुल्लाह, यमनमा हुथी, बहराइनमा सराया अल अस्तार ब्रिगेड सिरियामा जायनावियुन, इराकमा कताइव हिजबुल्लाह र गाजामा हमासजस्ता मिलिसियालाई सहयोग गरिरहेको छ। यी मिलिसियाको सञ्जाललाई इरानले अमेरिकी हेजिमोनीविरुद्धको एक्सिस अफ रेजिस्टान्स (प्रतिरोधको धुरी)को नाम दिएको छ। ती मिलिसियामार्फत मध्यपूर्वमा रहेका अमेरिकी सैन्य आधारमा प्रोक्सी युद्ध गर्छ। अमेरिकी सेना २०२१ जुलाईमा फिर्ता भएलगत्तै तालिबानले अफगानिस्तानको सत्ता कब्जा गरेपछि अमेरिकी नेतृत्वको पश्चिमा गठबन्धनभित्र मनुमटावमात्र भएन अन्तर्राष्ट्रिय रूपमा अमेरिकी महाशक्तिको स्खलन भएको आकलन गरियो। अफगानिस्तानबाट सेना फिर्तीमध्ये पूर्वमा अमेरिकी भूमिका र प्राथमिकतामा बदलावको औपचारिक संकेत र सन्देश थियो। उसले सोहीअनुरूप आफ्नो नीति परिवर्तन गर्यो। तर २४ फेब्रुअरी २०२२ मा रूसले युक्रेनमा आक्रमण गरेपछि भने नयाँ नीतिमा पुनरावलोकन गर्न बाध्य भयो। मध्यपूर्वमा अमेरिकाको कमजोर उपस्थितिको फाइदा चीन, इरान र रूसले नउठाऊन् भनेर वासिङ्टनले आफ्नो सक्रियता पुनः बढायो। २०२२ जुलाईमा अमेरिकी राष्ट्रपति जो बाइडेनले मध्यपूर्वको भ्रमण गरे। खाडी राष्ट्रहरूको सहयोग परिषद् (जीसीसी)लाई सम्बोधन गर्दै आफ्ना साझेदार राष्ट्रहरूको सुरक्षाका लागि मध्यपूर्वमा अमेरिकाको बलियो र सक्रिय उपस्थिति रहने वचनबद्धता व्यक्त गरे। वाइडेन प्रशासनले मध्यपूर्वका अमेरिकी साझेदार राष्ट्रहरूबीच एकीकृत हवाई तथा मिसाइल प्रतिरक्षा प्रणाली स्थापनाको प्रस्ताव गयो। तर, वाइडेनले ह्वाइट हाउस प्रवेश गर्नासाथ ट्रम्प कार्यकालमा भएको हतियार किनबेचको सम्झौता स्थगन र पत्रकार जमाल खासोगीको हत्यामा साउदी राजकुमार मोहम्मद विन सलमानको हात रहेको प्रतिवेदन सार्वजनिक गरे। तब चिसिएको अमेरिकीसाउदी सम्बन्धमा सुधार हुन सकेन। युक्रेन युद्धले ल्याएको ऊर्जा संकट टार्न बढी परिमाणमा तेल उत्पादन गरिदिन वाइडेनले गरेको प्रस्ताव साउदी राजकुमारले अस्वीकार गरे। राजकुमार विन सलमानको इगोले वासिङ्टनरियाद दूरी बढिरहँदा बेइजिङसँग कम हुन गयो। परिस्थितिको लाभ उठाउँदै बेइजिङले रियादसँगको दूरी मात्र छोट्ट्याएन एकअर्काका कट्टर प्रतिद्वन्द्वी इरान र साउदीबीचको दूरी घटाउन पहल गयो। चिनियाँ मध्यस्थतामा २०२३ मार्च १० मा इरान र साउदीबीच कूटनीतिक सम्बन्ध पुनस्र्थापना गर्ने गरी भएको शान्तिसम्झौता वासिङ्टनलाई बेइजिङले दिएको अप्रत्याशित झड्का थियो। चिसिएको सम्बन्धलाई सुधार गर्ने क्रममा गत सेप्टेम्बरमा साउदी र अमेरिकाबीच सुरक्षा सन्धिका सम्बन्धमा वार्ता सुरु भएको थियो। त्यस सम्बन्धमा आफ्नो देशको सुरक्षाको ग्यारेन्टी रियादको माग छ भने इजरायलसँगको सम्बन्धको सामान्यीकरण वासिङ्टनको। उक्त सुरक्षा सन्धिको मोडालिटीमा पेन्टागनले गृहकार्य गरिरहेकै बेला गत अक्टोबर ७ मा हमासले इजरायलमा आक्रमण गयो। अमेरिकी र इजरायली खुफिया एजेन्सीलाई चक्मा दिँदै जल, स्थल र हवाईबाट गरिएको उक्त आक्रमणमा १४ सय इजरायली मारिए। सयौं संख्यामा बन्धक बनाइए। हमासका प्रवक्ताले इजरायलमाथिको हमला उसँग सम्बन्ध स्थापना गरेका र गर्दै गरेका इस्लामिक राष्ट्रका लागि सन्देश भन्दै प्रतिक्रिया दिए। हमासलाई इरानद्वारा संरक्षित, पालित र पोषित संगठन मानिन्छ। एक्सिस अफ रेजिस्टान्सभित्रको समूहले गरेको आक्रमणमा सहयोगी राष्ट्र इरानको प्रत्यक्ष या अप्रत्यक्ष हात रहने कुराको अनुमान गर्न कुनै कठिनाइ भएन। सेप्टेम्वर ७ को बदलास्वरूप हमासलाई सिध्याउने लक्ष्यसहित इजरायली सेनाले गरेको जवाफी कार्बाहीमा अमेरिका पर्खालझैं इजरायलको पक्षमा उभिएको छ। अमेरिकी सहयोग र समर्थनमा इजरायलले गाजामाथि गरेको आक्रमण रोक्न दबाब दिन एक्सिस अफ रेजिस्टान्स ग्रुपका मिलिसियाले सिरिया र इराकमा रहेका अमेरिकी सुरक्षा क्याम्पमा मिसाइल र ड्रोन आक्रमण गरिरहेका छन्। पछिल्लो ड्रोन हमलाबाट जोर्डनमा कार्यरत तिना अमेरिकी सैनिकको मृत्यु भएको छ। गाजा युद्धको रापले लाल समुद्र तातेको छ। हिन्द महासागर र भूमध्य सागर जोड्ने विश्व अर्थतन्त्रको धमनी मानिने लाल समुद्र्र यमनको हुथी विद्रोही समूहको मिसाइल आक्रमण र अमेरिकी तथा बेलायती प्रत्याक्रणको अखडा बनेको छ। रूस, चीन र इरानबीचको साझेदारी र सहकार्यलाई अमेरिकी नेतृत्वको विश्व व्यवस्थालाई खल्बल्याउने एक्सिस अफ डिस अर्डरको समूह भनेर वासिङ्टन संस्थापनले भन्ने गरेको छ। बुस राष्ट्रपति हुँदा उत्तर कोरिया, इरान र इराकको समूहलाई एक्सिस अफ इभिल अर्थात् दुष्टहरूको धुरी भन्ने गर्थे। मध्यपूर्वको हालको द्वन्द्वमा पनि अमेरिकी नेतृत्वको पश्चिमा गठबन्धन र उसले भन्ने गरेको एक्सिस अफ डिसअर्डरबीचको शक्ति संघर्ष छ। गाजामा जारी युद्धलाई इजरायलले प्यालेस्टाइनमाथि गरेको ज्यादतीको संज्ञा दिएर इरान खाडी मुलुकलाई इजरायल र अमेरिकाविरुद्ध भड्काउन चाहन्छ। युद्धको अवधि र परिधि लम्ब्याएर अस्तव्यस्तता कायम गरी मध्यपूर्वमा अमेरिकी प्रभुत्वको अन्त्य गरी इरान आफ्नो प्रभुत्व कायम गर्न चाहन्छ। मध्यपूर्वमा युद्ध लम्बिएर बृहत् रूप लिए अमेरिकाले युक्रेनलाई दिँदै गरेको सैन्य सहयोग र अन्य स्रोत त्यतातिर डाइभर्ट हँंदा युक्रेन युद्धमा आफूलाई लाभ हुने रूसी राष्ट्रपति भ्लादिमिर पुटिनको ठम्याइँ छ। इन्डोप्यासिफिक क्षेत्रमा मजबुत उपस्थिति बनाउन हतार गरिरहेको अमेरिका मध्यपूर्वमै लामो समय अल्झिरहोस् भन्ने बेइजिङ चाहन्छ। रूस, चीन र इरानको स्वार्थलाई राम्ररी बुझेको अमेरिकाले सावधानीपूर्वक इजरायललाई सघाउने, अन्य अरब राष्ट्रलाई फकाउने र इरानलाई तर्साउने रणनीति प्रयोग गरिरहेको छ। शीतयुद्धको अन्तपछि विश्व भूराजनीतिक चेसबोर्डको एकल खेलाडी बनेको अमेरिकाले लगभग तीन दशक आफूले चाहेअनुसार गोटी चाल्न सक्थ्यो। तर, अबको परिस्थिति त्यस्तो छैन। चीन उसलाई चेक दिने महाशक्तिका रूपमा उदाइसकेको छ। चीनले आफूलाई कन्टेन्ट गर्न हतारिएको अमेरिकालाई रूस र इरानको सहयोगमा मध्यपूर्वमा नै अल्झाउन प्रयत्न गर्नेछ। अमेरिका मध्यपूर्वमा अल्झिरहन्छ या निस्केर इन्डोप्यासिफिकमा केन्द्रित हुन्छ ? हाल जारी गाजा युद्धको परिणाम र त्यसको क्षेत्रीय असरमा केही हदसम्म निर्भर रहनेछ।"
माओवादीको नाम र चुनाव चिह्न फेर्न सुझाव,"काठमाडौं : माओवादीका नेताकार्यकर्ताले पार्टीको नाम र चुनाव चिह्न फेर्न सुझाव दिएका छन्। उनीहरूले जनजिब्रोमा झुन्डिने पार्टीको नाम र सबैले थाहा पाउने खालको चुनाव चिह्न राख्नुपर्ने सुझाव दिएका हुन्। पार्टीको जारी विधान सम्मेलनमा समूहगत छलफलका निष्कर्ष सुनाउँदै नेताहरूले पार्टीको नाम र चुनाव चिह्नबारे प्रश्न उठाएका हुन्। पार्टी अध्यक्ष पुष्पकमल दाहाल प्रचण्डले पेस गरेको विधान मस्यौदामाथि छलफलका लागि २० वटा समूह बनाइएका छन्। तीमध्ये १३ वटा समूहका नेताहरूले बुधबार निष्कर्ष सुनाए। यस्तै, अधिकांश नेताकार्यकर्ताले पार्टीभित्रका खाओवादीका कारण पार्टी र संगठन अघि बढ्न नसकेको भन्दै उनीहरूलाई तह लगाउन सांस्कृतिक रूपान्तरण अभियान चलाउनुपर्ने पनि बताए। राजनीतिक परिवर्तनलाई संस्थागत गर्दै सामाजिक न्याय, सुशासन र विकासका मुद्दामा पार्टी केन्द्रित हुनुपर्ने पनि उनीहरूको सुझाव थियो। पार्टीभित्रैका भ्रष्टाचारी, मिटरब्याजी, क्रसर माफिया र स्वार्थी समूहलाई अधिवेशन प्रतिनिधिहरूले खाओवादीको संज्ञा दिएका थिए। केन्द्रीय सदस्य सरल सहयात्रीले पार्टीको नाम र चुनाव चिह्न फेर्नुपर्ने सुझाव दिए। उनले पार्टीको महाधिवेशनको मिति पनि तोक्नुपर्ने माग गरे। अर्का केन्द्रीय सदस्य भवानी खड्काले पार्टीमा माफिया, दलाल, पुँजीपति वर्गको घुसपैठ भएको बताइन्। जसविरुद्ध लड्नु पर्ने थियो। उनीहरू नै हावी भएपछि पार्टीमा एक किसिमले क्यान्सर नै लाग्यो, खड्काले भनिन्, अब माओवादी सकिने कि सच्चिने ? भन्ने प्रश्न आयो। माओवादीको भेषमा रहेका खाओवादीहरूको छानबिन गरी कारबाही गर्ने व्यवस्था विधानमा ल्याउनुपर्छ। विधान सम्मेलनले माओवादीलाई चुस्तदुरुस्त बनाउनुपर्ने केन्द्रीय सदस्य राजु खड्काले सुझाव दिए। विधानले नै पार्टी जीवनमा मुख्य असर पार्दछ, खड्काले भने, पार्टीले लिएको विचारको आधार विधान बनाउनुपर्छ। पार्टी निर्माणको आधार, बाटो र भविष्य निर्धाण गर्न महत्वपूर्ण भूमिका खेल्नुपर्छ। संगठनको जीवन नै विधान भएको उल्लेख गर्दै खड्काले भने, शान्तिकालमा आएपछि माओवादीको चरित्रमाथि नै प्रश्न उठेको छ। समयानुकूल फिट खाने विधान बन्नुपर्ने र त्यसकै आधारमा पार्टी संगठन चलाउनुपर्ने उनको भनाइ थियो। नेतृ खड्काका अनुसार माओवादीले वर्गीय राजनीति र विचार छोड्यो। त्यसैले ओरालो लाग्यो। फेरि माओवादीले आफैंलाई आफैंले चिन्नुपर्ने बेला आएको छ। त्यो खाले विधान चाहिन्छ। त्यसमा केन्द्रीय सदस्य इन्दु शर्मा थप्छिन्, सिद्धान्त नाप्ने कसी व्यवहार हो। माओवादी व्यवहारमा स्खलित भयो। पार्टीमा जुँगाको लडाइँ देखियो। अधिवेशन प्रतिनिधि दिलीपकुमार प्रजापतिले जातीय छुवाछूतलाई गम्भीर अपराधका रूपमा पार्टीले लिनुपर्ने बताए। अर्का प्रतिनिधि पर्शुराम रम्तेलले पार्टी एकता, आन्तरिक मूल्यांकन र मनोनयनलाई व्यवस्थित गर्नुपर्ने र छुवाछूतलाई गम्भीर रूपमा लिने व्यवस्था गर्नुपर्ने सुझाव दिए। पार्टीको चुनाव चिह्न् परिवर्तन गर्नुपर्ने सुझाव समूहमा आएको रम्तेलले जानकारी दिए। त्यस्तै अर्का नेता वामदेव क्षेत्रीले विधानलाई छरितो बनाउन सुझाव दिए। प्रदेश र स्थानीय पार्टी समितिलाई कार्यकारी बनाउने गरी विधानमा व्यवस्था हुनुपर्ने उनको भनाइ थियो। पार्टीका सदस्यभन्दा पनि पार्टी शुभचिन्तकको अध्यक्षमा अनुशासन समिति बनाएर शक्तिशाली बनाउनुपर्छ, उनले भने। वैज्ञानिक समाजवादमा जाने गरी प्रस्तावना लेखिनुपर्नेमा प्रतिनिधि झक्कुप्रसाद सुवेदीले जोड दिए। उनले पनि जातीय छुवाछूत गम्भीर रूपमा लिनुपर्ने व्यवस्था गर्नुपर्ने सुझाव दिए। हालसम्म १३ समूहले विधानमाथि सुझाव पेस गरिसकेका छन्। मंगलबारदेखि काठमाडौंमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो।"
आइसीसी क्रिकेट विश्वकप लिग२ : आज नामिबियासँग प्रतिस्पर्धा गर्दै नेपाल,"काठमाडौं : आइसीसी क्रिकेट विश्वकप लिग२ अन्तर्गत नेपालले आज नामिबियासँग प्रतिस्पर्धा गर्ने भएको छ। २०२४२७ सिजनको पहिलो सिरिज त्रिवि अन्तर्राष्ट्रिय क्रिकेट मैदानमा खेल बिहान ९:३० बजेबाट खेल सुरु हुन लागेको हो। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिनेछ। कप्तान रोहित पौडेलले गत सन् २०१९ मा लिग २ को सुरुवात खराब भए पनि त्यो दोहोर्याउने छुट आफूहरूलाई नभएको बताउँछन्। '२०१९ मा सोचेजस्तो सुरुवात भएको थिएन। तर अहिले सुरुवात नै उत्कृष्ट बनाउनुपर्छ। हाम्रो तयारी पनि राम्रो छ। हामी उत्साहित छौं। आशा गरौं राम्रो हुन्छ,' उनले भने। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया आफूहरूको लागि ठूलो चुनौती हुने पौडेलले बताए। नामिबियापनि नेपाललाई पराजित गरेर सुख सुरुवात गर्ने लक्ष्य लिएको छ। नेपालले शनिबार नेदरल्यान्ड्ससँग खेल्नेछ। नेपालको टोली : रोहित पौडेल, आसिफ शेख, देव खनाल, अनिल शाह, कुशल भुर्तेल, कुशल मल्ल, आरिफ शेख, पवन सर्राफ, भीम सार्की, दीपेन्द्र सिंह ऐरी, गुलशन झा, सोमपाल कामी, करण केसी, ललित राजवंशी, सूर्य तामाङ नामिबियाको टोली : जेरार्ड एरास्मस (कप्तान), जेन ग्रिन (विकेटकिपर), जेजे स्मिट (उपकप्तान), माइकल भान लिंगेन, निकोल लोफ्टिइटन, सन फौसी, बेन शिकोंगो, जान फ्रिलिंक, रुबेन ट्रम्पलम्यान, निको डाभीन, टांगेनी लुंगामेनी, ज्याक ब्रेसल, बर्नार्ड स्कोल्ज, जेपी कोट्जे, मलान क्रुगर"
ललिता निवास जग्गा प्रकरणको फैसला आज,"काठमाडौं : विशेष अदालतले ललिता निवासको जग्गा प्रकरणमा बिहीबार फैसला सुनाउने भएको छ। हिजै फैसला सुनाउने तयारी गरे पनि नभ्याइएपछि हेर्दाहेर्दैमा राखिएको विशेष अदालतका प्रवक्ता धनबहादुर कार्कीले बताए। फैसला सुनाउने तयारी बुधबार नै थियो। तर, अबेर हुने देखिएपछि हेर्दाहेर्दैमा राखिएको हो। अब आज फैसला सुनाइन्छ, प्रवक्ता कार्कीले बताए। अख्तियार दुरुपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको छ। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिवाना र १० वर्षसम्म जेल सजाय माग गरेको छ । राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ।"
"महेन्द्रनगरबाट काठमाडौं जाँदै गरेको बस कपिलवस्तुमा दुर्घटना : १० जनाको मृत्यु, ३० घाइते",कपिलवस्तु : कपिलवस्तुको शिवराज नगरपालिका१ सुरही पुल नजिकै बस दुर्घटना हुँदा १० जनाको मृत्यु भएको छ । महेन्द्रनगरबाट काठमाडौं जाँदै गरेको सुनौलो महाकाली यातायातद्वारा सञ्चालित सु प प्र०२००१ ख ००९८ नम्बरको बस आज विहान सडकबाट दुई सय मिटर तल खसेको थियो । दुर्घटनामा १० जनाको घटनास्थलमै मृत्यु भएको जिल्ला प्रहरी कार्यालय कपिलवस्तुले जनाएको छ । मृतकको विवरण (पहिचान) आइसकेको छैन । कार्यालयका प्रहरी निरीक्षक नवरत्न पौडेलका अनुसार दुर्घटनामा ३० जना घाइते भएका ती मध्ये नौ जनालाई बुटवल रिफर गरिएको छ । अन्यको सञ्जीवनी र आधारभूत अस्पतालमा उपचार भइरहेको छ । रासस
भूकम्पपीडित महिला र बालबालिका त्रिपालमा असुरक्षित,"जाजरकोट : भूकम्पले घर भत्किएपछि परिवार घरनजिकैको त्रिपालमा बस्दै आएको थियो। त्यसदिन उनका श्रीमान् घरमा थिएनन्। कामको सिलसिलामा बाहिर गएका थिए। सोही मौका छोपेर नलगाड नगरपालिका७ की २१ वर्षीया एक महिला बलात्कृत भइन्। गत कात्तिक २६ गते त्रिपालमा सुतिरहेकी उनी मध्यरातमा बलात्कृत भएकी हुन्। उनलाई बलात्कार गरेको आरोपमा स्थानीय गोपाल बादीलाई भोलिपल्टै प्रहरीले पक्राउ गरेको थियो। जबर्जस्ती करणी गरेको अभियोगमा प्रहरीले जिल्ला अदालतमा मुद्दा दर्ता गरेपछि उनी पुर्पक्षका लागि जिल्ला कारागारमा थुनामा छन्। छेडागाड नगरपालिका५ की १३ वर्षीया एक बालिका गत मंसिर २३ गते बलात्कारको सिकार भइन्। गोठालो गएका बेला जंगलमा उनी दिउँसै बलात्कृत भएकी थिइन्। जबरजस्ती गरेको अभियोगमा छेडागाड नगरपालिका४ का २२ वर्षीय दीपक बुढा पक्राउ परेका छन्। उनी अहिले पुर्पक्षका लागि थुनामा छन्। यो घटनापछि जिल्ला अस्पतालको एकद्धार संकट व्यवस्थापन केन्द्र (ओसीएमसी) ले बालिकालाई मनोपरामर्श सेवा दिइरहेको छ। जाजरकोटकै शिवालय गाउँपालिका५ की १७ वर्षीया एक बालिका आफन्तबाटै बलात्कृत भइन्। ७१ वर्षीय हजुरबुवा नाता पर्ने ज्येष्ठ नागरिकबाट पटकपटक बलात्कृत हुँदै आएकी ती बालिकाको पेटमा १५ हप्ताको गर्भसमेत रहेको थियो। राम्रोसँग बोल्न नसक्ने सुस्त मनस्थितिकी ती बालिकाको गर्भपतन गरिएको छ। उनी अहिले स्वास्थ्यकर्मीको निगरानीमा छिन्। ओसीएमसीका मनोपरामर्शकर्ताले नियमित परामर्श सेवा दिइरहेका छन्। जबरजस्ती करणी गरेको अभियोगमा ७१ वर्षीय ज्येष्ठ नागरिकलाई गत कात्तिक ३० गते पक्राउ गरी पुर्पक्षका लागि कारागार चलान गरिएको जिल्ला प्रहरी प्रमुख डीएसपी सन्तोष रोका मगरले जानकारी दिए। उनीविरुद्ध जवरजस्ती करणी मुद्दा जिल्ला अदालतमा दर्ता भइसकेको छ। बारेकोट गाउँपालिका४ की ३० वर्षीया महिला स्थानीय धामीबाट बलात्कृत भइन्। सञ्चो नभएपछि झारफुकका लागि धामीकहाँ गएकी महिलालाई धामीले भोलिपल्ट बोलाएका थिए। भोलिपल्ट धामीको घर (अस्थायी टहरामा) जाँदा उनी बलात्कृत भइन्। गत मंसिर १७ गते भएको उक्त घटना गाउँमै मिलाउन निकै कोसिस गरियो। गाउँमा नमिलेपछि प्रहरीमा उजुरी पयो। प्रहरीले गत मंसिर २४ गते स्थानीय ५२ वर्षका जसे तिरुवालाई पक्राउ गरी जबर्जस्ती करणी मुद्दा दर्ता गरेको थियो। अहिले उनी पुर्पक्षका लागि थुनामा छन्। यी केही प्रतिनिधिमूलक घटना मात्रै हुन्। जाजरकोटमा भूकम्पपछि यस्ता घटना बढ्दै गएका छन्। प्रहरीका अनुसार जिल्लामा भूकम्पपछि आठवटा जबरजस्ती करणीका मुद्दा र सातवटा घरेलु हिंसाका घटना दर्ता भएका छन्। जिल्ला अस्पतालमा रहेको ओसीएमसीका अनुसार भूकम्पपछि ११ वटा जबरजस्ती करणी, ३ वटा यौन दुव्र्यवहार, १० वटा कुटपिट, २४ वटा खान लगाउन नदिएको (स्रोतसाधनबाट बञ्चित गरेको) र १६ वटा मानसिक हिंसाका घटना दर्ता भएका छन्। शारीरिक तथा मानसिक हिंसा, यौन दुव्र्यवहार र जबर्जस्ती करणीमा परेका महिला तथा बालबालिकाहरूको सहायताका लागि स्थापना भएको ओसीएमसीमा भूकम्पपछि आउनेको संख्या बढ्दै गएको मनोपरामर्शकर्ता प्रमिला आरसीले जानकारी दिइन्। ओसीएमसीमा आउने पीडितलाई परामर्श सेवा, उपचारको व्यवस्था, आतेजाते यातायात खर्चलगायतका सेवा उपलब्ध गराइरहेका छौं, उनले भनिन्। भूकम्पपछि महिला तथा बालबालिका थप असुरक्षित हुँदै गएको अधिकारकर्मी शोभा सिंहले बताइन्। भूकम्पपछि संरक्षणको पाटो कमजोर हुँदा बालबालिका र महिलाहरू शारीरिक तथा मानसिक हिंसाको सिकारमा परेका छन्, उनले भनिन्, भूकम्पले आर्थिक सामाजिक अवस्थासँगै जनजीविकाका क्षेत्रमासमेत गम्भीर असर पारेको छ। त्यसको पत्यक्ष प्रभाव महिला र बालबालिकाको सुरक्षामा समेत परेको छ। यस विषयमा सरोकारवाला निकाय गम्भीर हुन जरुरी छ। अरू बेलाभन्दा विपद् र त्यसपछिको अवस्थामा जबर्जस्ती करणी, यौनदुव्र्यवहार, घरेलु हिंसा, लुटपाटलगायतका घटना घटन सक्ने भन्दै सुरक्षाकर्मीलाई चनाखो रहन निर्देशन दिइएको जिल्ला प्रहरी प्रमुख रोकामगरले जानकारी दिए। उनले जबर्जस्ती करणी र घरेलु हिंसाका घटना बढ्दै जान थालेपछि प्रहरीलाई गस्तीमा पठाउने गरिएको बताए। भौगोलिक विकटता, प्रहरी युनिट र दरबन्दीको अभावलगायतका कारण समस्या भएको उनले बताए।"
बाँसबारी जग्गा प्रकरणमा ठूलालाई चैन नहोस्,"चीनको सहयोगमा स्थापित बाँसबारी छाला जुत्ता कारखाना इतिहास भइसक्यो । सरकारले जुत्ता बेच्न नसक्नु र घाटा खानु उसकै कमजोरी थियो । त्यसमाथि छिमेकी राष्ट्रले लगाएको गुनको चिनोसमेत बाँकी नराखिनु कूटनीतिक दृष्टिबाट पनि भूल हो । अझ सरकारी स्वामित्वको संस्थाको निजीकरण र त्यसको सम्पत्तिको हिनामिनासमेत हुनु अति लज्जास्पद कुरा हो । त्यही प्रकरणमा औद्योगिक घरानाका अरुण चौधरी पक्राउ त परे तर तुरुन्तै थुनामुक्त भइहाले । झन् यसमाथि हडपेको सरकारी जमिन फिर्ता गर्ने वचनकै भरमा उनलाई उन्मुक्ति हुने चलखेल डरलाग्दो छ । ४० को दशककै बाँसबारी छालाजुत्ता कारखानाको १० रोपनी चौधरी ग्रुपले च्याम्पियन फुटवेयरका नाममा लिन सफल भएको देखिन्छ । घाटामा गएको संस्थालाई उकास्ने र उत्पादन विविधीकरण गर्ने भनेर बाँसबारीको जमिन दिँदै २५ सय कित्ता सेयर लिएको भए पनि त्यसभित्र बदनियत थियो भन्ने प्रस्ट देखिन्छ । एक त कौडीको मूल्यझै निर्धारण गरिएको जमिन उक्त ग्रुपलाई नै बेच्ने तारतम्य त्यसै मिलेको थिएन, तत्कालीन राजपरिवारसँगको निकटताको फाइदा चौधरी समूहले उठाएको थियो । त्यसमाथि जे उद्देश्यले जमिन लिएको थियो, त्यसअनुसार पनि उसले उत्पादन गरेन । अझ बदमासी त थप जमिन पनि सस्तोमा लियो । तर पछि च्याम्पियन फुटवेयरमा भएको बाँसबारी छाला जुत्ता कारखाना सेयर सरकारी स्वामित्वमा पुग्दैन पुगेन । जमिन चौधरीकै र सेयर स्वामित्व सबै पनि उसैको । जुत्ता उद्योग नखोली त्यहाँ पछि चाँदवाग स्कुल र पछिल्लो समय रेसिडेन्सी चलाइयो । सबै पोल खुलेर अरुण चौधरी र बाँसबारीका तत्कालीन अध्यक्ष अजितनारायणसिंह थापा समातिँदा सरकारी जमिन फिर्ता हुने विश्वास जाग्नु र त्यो प्रक्रिया सुरु भएको मानिनु स्वाभाविकै थियो । तर जग्गा फिर्ता गरेकै भरमा उनीहरूलाई उन्मुक्ति दिइनु भनेको देशमा दण्डहीनतालाई संस्थागत गर्न मलजल गर्नु हो । यस्तो कार्यबाट कानुनी राजको उपहासमात्रै हुँदैन, अराजकतासमेत मौलाउँछ । भ्रष्टाचारले जरो गाड्छ । चाहे जतिसुकै ठूलो औद्योगिक घरानाका सदस्य किन नहोउन्, सर्वसाधारण नागरिकलाई जुन कानुन लाग्छ, त्यही उनीहरूलाई पनि लाग्छ र लाग्नुपर्छ । यस्ता महाभ्रष्टाचारमा संलग्नलाई छुट दिएर सरकारले सानालाई ऐन र ठूलालाई चैन उखान चरितार्थ नगरोस् ।"
कपिलवस्तु बस दुर्घटना : मृतक १० मध्ये १ जनाको सनाखत,कपिलवस्तु : पूर्व पश्चिम राजमार्गको शिवराज नगरपालिका१ सुरही पुल नजिकै भएको बस दुर्घटनामा मृत्यु भएका १० जनामध्ये १ जनाको मात्रै पहिचान खुलेको छ । जिल्ला प्रहरी कार्यालय कपिलवस्तुका अनुसार दुर्घटनामा मृत्यु हुनेहरुमा रौतहत पहुरानी नगरपालिका वडा नं ३ बस्ने नारायण बहादुर भण्डारी रहेका छन् । मृतक बाँकी ९ जनाको अझै पहिचान खुल्न नसकेको प्रहरीले जनाएको छ । दुर्घटनामा परी ३० जना घाइते भएका छन् । घाइतेमध्ये ९ जनालाई थप उपचारका लागि बुटवल पठाइएको छ। बाँकी घाइतेहरुको चन्द्रौटा स्थित विभिन्न स्वास्थ्य संस्थाहरुमा उपचार भइरहेको छ । महेन्द्रनगबाट काठमाडौं जाँदै गरेको सुपप्र०२००१ ख ००९८ नम्बरको बस राती १ बजे दुर्घटना भएको थियो । सडकबाट करीब १ मिटर तल बस खसेको र खबर पाए लगत्तै नेपाल प्रहरी र शशस्त्र प्रहरी उद्धार कार्यमा जुटेको थियो ।
"रित्तिँदै कर्णालीका विद्यालय, छैनन् विद्यार्थी","वीरेन्द्रनगर : कर्णाली प्रदेशका सामुदायिक विद्यालयले भौतिक पूर्वाधारसँगै अन्य सेवासुविधाको अभाव झेल्दै आएको छ। तर, पछिलो समय कर्णालीका सामुदायिक विद्यालय रित्तिन थालेका छन्। निजी विद्यालयप्रतिको आकर्षण, गरिबी, बेरोजगारीलगायतका समस्यासँगै विद्यालय जाने उमेरका युवा विदेश जान थालेपछि कर्णालीका सामुदायिक विद्यालय विद्यार्थी अभावले रित्तिन थालेका हुन्। कर्णालीको राजधानी सुर्खेतको मुटुमा रहेको बालमन्दिर प्राविमा ४० जना विद्यार्थी छन्। जुन विद्यालयमा कक्षा १ देखि कक्षा ५ सम्म सञ्चालन भइरहेको छ। यो विद्यालयले विद्यार्थी अभाव झेलिरहँदा यसको नजिकैका निजी विद्यालयहरूमा भने विद्यार्थीको संख्या खचाखच छ। विद्यालयकी शिक्षिका शान्ता खत्रीले पछिल्लो समय विद्यार्थी संख्या घट्दै गएको बताइन्। हाम्रो विद्यालयमा बालविकासदेखि कक्षा ५ सम्म जम्मा एक सय विद्यार्थी छन्। भर्ना भएका सबै विद्यार्थी पनि विद्यालय आउँदैनन्। पहिले विद्यार्थीको भीड हुन्थ्यो। पछिल्ला वर्षमा भर्ना हुने विद्यार्थीको संख्या अत्यन्तै न्यून छ, उनले भनिन्। सुर्खेतकै सिम्ता गाउँपालिकाको नेपाल राष्ट्रिय आधारभूत विद्यालय खरेलामा जम्मा १३ विद्यार्थी छन्। जिल्ला शिक्षा विकास तथा समन्वय एकाइ सुर्खेतका प्रमुख महेशदत्त देवकोटाले जिल्लामा २५ जनाभन्दा कम विद्यार्थी भएका विद्यालय ४५ वटा रहेको जानकारी दिए। उनका अनुसार सिम्ताकै उपल्लो खालीको प्राविमा जम्मा ५ जना विद्यार्थी छन्। गुर्भाकोटको जनसेवा प्रावि पिङडाँडामा ६ जना अध्ययनरत छन्। यस्तै भगवती प्रावि नडेकोटमा ८, लेकबेंसी नगरपालिकाको खाँडादेवी प्रावि गोधजुरेमा ८, वीरेन्द्रनगर नगरपालिकाकै मनकामना प्रावि काँफलटाकुरामा ८ र शिव प्रावि ज्याल्सेखोलामा १३ जना विद्यार्थी छन्। सामुदायिक विद्यालयलाई निःशुल्क माध्यमिक शिक्षा नीति लिएर शुल्क उठाउन बन्देज लगाएको छ। तर, निजी विद्यालयले जति शुल्क लिए पनि केही बोल्दैनन्। सामुदायिक विद्यालयमा न शिक्षक दिन्छ, न कर्मचारी दिन्छ, न अन्य व्यवस्थापन खर्च नै दिन्छ। जसका कारण सामुदायिक विद्यालयमा विषयअनुसार शिक्षक नै व्यवस्थापन गर्न समस्या छ। गोविन्द कोइराला, अध्यक्ष, सामुदायिक विद्यालय व्यवस्थापन समिति महासंघ कर्णाली प्रदेश यसैगरी सुर्खेतकै सिम्ता गाउँपालिकाको नेरा प्रावि सिमलगैरामा २५, चन्द्र सेवामा १९, नेरा आविमा १६, पञ्चपुरीको शिवधाम गुरुकुल विद्यालयमा १२, चौकुने गाउँपालिकाको कर्णाली आवि जामुनेमा २०, नवज्योति आवि वेतनमा १४, राष्ट्रिय प्रावि बिजौरामा १४, धचोक प्राविमा २२, गुर्भाकोट नगरपालिकाको नेरा प्रावि पिपलचौतारामा २२, जडिचुलाको विद्यालयमा १६, गंगारवि प्राविमा १२ नेरा प्रावि अवसुर्मामा १३, चौउज्योति प्राविमा ९, नेरा प्रभात आविमा १०, गुर्भाकोटकै प्रावि कोलडाँडामा १० जना विद्यार्थी छन्। यस्तै बराहताल गाउँपालिकाको नेरा प्रावि मंग्राहमा १०, जनज्योति प्रावि जामिरेमा १५, भैरव प्रावि काफलगैरामा १२, लेकबेशी नगरपालिकाको सानो खल्टाकुरामा १३ र जनकल्याण आधारभूत विद्यालयमा २२ जना विद्यार्थी छन्। यी विद्यालय नभएर रित्तिन थालेका विद्यालयका प्रतिनिधि उदाहरण मात्र हुन्। सुर्खेतलगायत कर्णालीका १० वटै जिल्लाहरूमा सञ्चालनमा रहेका सयौं विद्यालयहरू विद्यार्थी नपाउँदा रित्तै छन्। कर्णाली प्रदेश सरकारको सामाजिक विकास मन्त्रालयको तथ्यांकअनुसार कर्णाली प्रदेशमा ३० जनाभन्दा कम विद्यार्थी भएका विद्यालयको संख्या ८ सय ६९ छ। सामाजिक विकास मन्त्रालयको शिक्षा महाशाखाका अधिकृत बलवीर सुनारका अनुसार कर्णालीका सयौं विद्यालयमा विद्यार्थी संख्या अत्यन्तै न्यून छ। कर्णालीमा जम्मा ३ हजार २६ सामुदायिक विद्यालय छन्। जसमा ४५ जनाभन्दा कम विद्यार्थी संख्या भएका विद्यालय १ हजार १ सय ५२ वटा छन्। संस्थागत विद्यालय कर्णालीमा २ सय १७ छ। जम्मा विद्यार्थी संख्या कर्णालीमा ५ लाख ९५ हजार ५ सय ९९ छ। जसमा छात्र २ लाख ९९ हजार ८ सय ६४ र छात्रा २ लाख ९५ हजार ७ सय ३५ छन्। कर्णालीमा सामुदायिक २५, आंगिक १८ र निजी १७ गरी ६० वटा क्याम्पस छन्। त्रिभुवन विश्वविद्यालयअन्तर्गत ४४ क्याम्पस छन् भने, मध्यपश्चिम विश्वविद्यालयअन्तर्गत १५ वटा छन्। जुन क्याम्पसहरूमा सामुदायिकमा ६ हजार ५ सय ७३, आंगिकमा ५ हजार ५ सय ९६ र निजीमा १ हजार ८ सय ५१ गरी जम्मा विद्यार्थी संख्या १४ हजार २० जना रहेको छ। प्राविधिक विद्यालय १ सय ६२ वटा छन्। बालविकास केन्द्र ३ हजार ३ सय ७० वटा छन्। बालविकास केन्द्रमा विद्यार्थी संख्या ४२ हजार ९ सय ६१ छ। नेपालमा ४ सय २२ वटा नमुना विद्यालयहरू छन्। कर्णालीमा नमुना विद्यालयको संख्या ३७ वटा मात्रै छ। कर्णालीमा २ सय ४८ वटा सामुदायिक सिकाइ केन्द्र सञ्चालनमा छन्। किन रित्तिए विद्यालय ? कर्णालीमा सरकारी विद्यालय रित्तिनुको प्रमुख कारण गरिबी, बेरोजगारी र अन्य जोखिमका कारण ग्रामीण भेगका बालबालिकाहरू विद्यालय नै नजानू हो। राष्ट्रिय जनगणना २०७८ अनुसार कर्णालीका ५ देखि १२ वर्ष उमेरका १८ हजार ५ सय ४३ बालबालिका विद्यालय नै जाँदैनन्। जसमा ८ हजार ९ सय ९५ बालिका र ९ हजार ६ सय ६ बालक छन्। यसले पनि सरकारी विद्यालयमा जाने बालबालिकाहरू विभिन्न कारण विद्यालय जानबाट बन्चित रहेको देखाउँछ। आर्थिक हिसाबले निकै कमजोर परिवारहरूका बालबालिकाहरू नै बढीजसो सरकारी विद्यालयमा पढ्छन्। सम्पन्न परिवार बालबालिका निजी विद्यालयमा नै पढ्छन्। पछिल्लो समय दैनिक मजदुरी गरेर गुजरा चलाउने परिवारहरूले पनि सकिनसकी बालबालिकाहरूलाई निजी स्कुलमै पढाउने प्रचलन बढिरहेको छ। जनचेतनाको अभाव, भौगोलिक विकटता, अशिक्षा, सामुदायिक शिक्षामा नीतिगत अस्पष्टता, फितलो अनुगमन प्रालि, समन्वयको अभाव, चरम राजनीतिक हस्तक्षेप, दोहोरो नीति, शिक्षकमा विविधता, शैक्षिक व्यवस्थापनमा अन्योलताजस्ता समस्याले सामुदायिक शिक्षा तहसनहस बन्ने अवस्थामा छ। बलवीर सुनार, अधिकृत, सामाजिक विकास मन्त्रालय, कर्णाली प्रदेश झन्डै २० वर्ष कर्णालीको शिक्षा क्षेत्रमा रहेर सामाजिक सेवामा सक्रिय अभियन्ता आत्मराम भट्टराईले भन्छन्, कर्णालीका सरकारी विद्यालयमा विद्यार्थी संख्या अत्यन्त न्यून हुनुका धेरै कारणहरू छन्। पहिलो कारण त कर्णालीमा जन्मदर कम छ। ग्रामीण क्षेत्रबाट सहर बसाइँसराइ गर्ने दर धेरै छ। काम वा रोजगारीको सिलसिलामा बालबच्चासहित कालापहाड जाने समस्या पनि उस्तै छ। सरकारी विद्यालयमा पढाउने शिक्षककै छोराछोरीहरू निजी स्कुलमा भर्ना गरिनु, अभिभावकको अंग्रेजी मोहका कारण सकेसम्म निजी विद्यालयमै छोराछोरी भर्ना गर्नु, निजीको तुलनामा सरकारी विद्यालयमा विद्यार्थीको हेरचाह, गृहकार्य परीक्षण सुधार, शिक्षण सिकाइ क्रियाकलाप, अतिरिक्त क्रियाकलाप, विद्यालयको अन्य व्यवस्थापकीय अवस्थाले पनि सरकारी विद्यालयमा विद्यार्थी अभावको समस्या बढिरहेको छ। यस्तै सामुदायिक विद्यालयमा चरम राजनीतिक हस्तक्षेपका कारण जनमानसमा सामुदायिक विद्यालयप्रतिको नकारात्मक कारणले पनि विद्यार्थी संख्या घट्दै गएको उनी बताउँछन्। यसैगरी शिक्षकमा उत्प्रेणाको कमी, शिक्षकप्रति राज्यले गर्ने व्यवहार, पदोन्नति तथा सेवा सुविधाको अभाव, झन्झटिलो सरुवा, विद्यालय व्यवस्थापन समितिमा रहने मान्छेहरू पनि विद्यालयको सुधारभन्दा आफ्नो राजनीतिक स्वार्थ पूरा गर्न लाग्ने समस्या, तिनै तहका सरकारबाट शिक्षालाई न्यून प्राथमिकता, फरक क्षमता भएका बालबालिकाहरूका लागि अनुपयुक्त विद्यालयजस्ता कारणले पनि दिनानुदिन सरकारी विद्यालय रित्तिन थालेको सरोकारवाला बताउँछन्। सामुदायिक विद्यालय व्यवस्थापन समिति महासंघ कर्णाली प्रदेशका अध्यक्ष गोविन्द कोइरालाले राज्यकै त्रुटिका कारण सामुदायिक विद्यालय रित्तिने अवस्थामा पुगेको बताए। सामुदायिक विद्यालयलाई निःशुल्क माध्यमिक शिक्षा नीति लिएर शुल्क उठाउन बन्देज लगाएको छ। तर, निजी विद्यालयले जति शुल्क लिए पनि केही बोल्दैन। सामुदायिक विद्यालयमा न शिक्षक दिन्छ, न कर्मचारी दिन्छ, न अन्य व्यवस्थापन खर्च नै दिन्छ। जसका कारण सामुदायिक विद्यालयमा विषयअनुसार शिक्षक नै व्यवस्थापन गर्न समस्या छ, उनी भन्छन्। एउटै पनि शिक्षक दरबन्दी नभएका विद्यालयको संख्या ४० प्रतिशत रहेको सामाजिक विकास मन्त्रालयको तथ्यांक छ। सामुदायिक विद्यालयमा एक शिक्षकले निर्धारित अनुपातभन्दा दोब्बर विद्यार्थी पढाउनुपर्ने बाध्यता छ। आधारभूत तहमा कतिपय विद्यालयमा एक शिक्षकले ७० जनासम्म पढाइरहेका छन्। नियमावलीअनुसार एक शिक्षकले ४५ विद्यार्थी मात्रै पढाउनुपर्छ। गाउँमा अस्पताल छैन। यातायात सेवा छैन। रोजगारी छैन। जसका कारण मानिसहरू धमाधम विदेश पलायन भइरहेका छन्। सुर्खेतको जननमुना माध्यामिक विद्यालयका व्यवस्थापन समितिका अध्यक्षसमेत रहेका कोइरालाले भने, रोजगारीका लागि मानिस विदेश जान्छन्। उनीहरूले आफ्नो परिवारलाई सहरतिरै राख्छन्। विदेशमा भएको कमाइले अंग्रेजी मोहले निजी विद्यालयमा छोरा छोरी भर्ना गर्छन्। अनि कसरी सामुदायिक विद्यालयमा विद्यार्थी हुन्छन ?, उनी प्रश्न गर्छन्, कुनै निजी बोर्डिङ स्कुलको सञ्चालक नै शिक्षामन्त्री बन्छ। उसले कसको हितमा नीति बनाउँछ। यसबाट नै प्रष्ट हुन्छ। उनले कतिपय सहरी क्षेत्रका विद्यालयले निजीभन्दा राम्रो व्यवस्थापन गरेर धान्न नसक्ने विद्यार्थी पनि रहेको बताए। यदि संविधानअनुसार माध्यमिक तह अनिवार्य र निःशुल्क शिक्षा भनेपछि राज्यले त्यसअनुसार सामुदायिक विद्यालयमा लगानी गर्नु आवश्यक छ। त्यसरी लगानी नभए विद्यालयहरू धमाधम बन्द हुने अवस्था नआउला भन्न सकिन्न, उनी भन्छन्। शिक्षाको अवस्था नाजुक कर्णाली प्रदेशका धेरै विद्यालयहरूमा विद्यार्थी संख्या न्यून छ। विद्यालयमा भर्ना भएका विद्यार्थीहरूसमेत नटिक्ने समस्या छ। अर्थात् विद्यालय छाड्ने दर पनि धेरै छ। प्रदेश सरकारको सामाजिक विकास मन्त्रालयको तथ्यांकअनुसार कक्षा १ मा भर्ना भएका एक सय विद्यार्थीमा कक्षा ५ सम्म पुग्दा ८० जना मात्र हुन्छन्। हरेक तहमा २० प्रतिशतका दरले विद्यालय ड्रपआउट भइरहेको छ। कर्णालीमा सामुदायिक विद्यालयमा विद्यार्थी भर्नादर न्यून हुनु, विद्यालयमा विद्यार्थी निरन्तरता नहुनु, पढ्दा पढ्दै विद्यालय छाड्नु र समग्र विद्यालय शिक्षामा देखिएका समस्याहरू धेरै छन्। जनचेतनाको अभाव, भौगोलिक विकटता, अशिक्षा, सामुदायिक शिक्षामा नीतिगत अस्पष्टता, फितलो अनुगमन प्रालि, समन्वयको अभाव, चरम राजनीतिक हष्तक्षेप, दोहोरो नीति, शिक्षकमा विविधता, शैक्षिक व्यवस्थापनमा अन्योलता जस्ता समस्याले सामुदायिक शिक्षा तहसनहस बन्ने अवस्थामा छ, सामाजिक विकास मन्त्रालयका अधिकृत सुनार भन्छन्। सामुदायिक शिक्षामा पर्याप्त जनशक्तिको पनि अभाव छ। प्राथमिक तहमा कर्णालीमा २ हजार ९ सय ३१ विद्यालयमा हुनुपर्ने दरबन्दी ८ हजार ७ सय ९३ हो। तर, ८ हजार १ सय ४९ मात्रै छ। ६ सय ४४ दरबन्दी अभाव छ। यस्तै निम्नमाध्यमिक तहमा १ हजार १ सय ४० विद्यालयमा ४ हजार ५ सय ६० दरबन्दी आवश्यक पर्नेमा १ हजार ८ सय ६१ मात्र छ। निमावि तहमा मात्र २ हजार ६ सय ९९ दरबन्दी अभाव छ। यस्तै मावि तहका ६ सय ५ विद्यालयमा ३ हजार २५ दरबन्दी हुनुपर्नेमा १ हजार २ सय ७६ मात्र छ। मावि तहमा १ हजार ७ सय ४९ दरबन्दी अभाव छ। यस्तै उच्च शिक्षाका २ सय ६९ विद्यालयमा १ हजार ३६ दरबन्दी हुनुपर्नेमा ५ सय ७९ दरबन्दी मात्र छ। उच्चमाविमा ४ सय ५७ शिक्षक दरबन्दी अभाव छ। यसरी सबै तहमा जम्मा ५ हजार ५ सय ४९ शिक्षक दरबन्दी अभाव छ। हाल कर्णालीमा सबै प्रकारका शिक्षकहरू जम्मा १८ हजार ९ सय ४६ जना कार्यरत छन्। आधा पढेर परीक्षा दिन्छन् विद्यार्थी कर्णालीको अर्को समस्या हो, आधा पढेर परीक्षा दिनुपर्ने बाध्यता। कर्णालीका कालीकोट, जुम्ला, मुगु, हुम्ला, डोप्लालगायतका जिल्लाहरूमा विभिन्न कारण वर्षमा आधा दिन पनि विद्यालय सञ्चालन हुँदैनन्। हिउँदमा जोडा त वर्षायाममा बाढी पहिरोका कारण पनि विद्यालयमा नियमित पढाइ हुँदैन्। अर्को समस्या विषयअनुसारका शिक्षक दरबन्दी पनि नहुँदा परिक्षा दिने बेलासम्म पनि प्रायः आधा पढाइ मात्र हुने समस्या छ। एसईई परीक्षा आउन दुई महिनामात्रै बाँकी छ। कर्णाली प्रदेशका सहरबजारमा खचाखच विद्यार्थी छन्। ट्युसन नपढी राम्रो नतिजा ल्याउन सम्भव नहुने भएकाले विद्यार्थीहरू सहर केन्द्रित छन्। सक्नेले सहरमै पढ्ने, नसक्नेले गाउँमा पढेर भए पनि सहरमा ट्युसन पढ्ने चलन छ। मुगुबाट सुर्खेत एसईईको तयारीका लागि आएका नवीन रावलले भने, हाम्रो विद्यालयमा सबै विषयको आधा मात्र पढाइ भएको छ। त्यसैले थप स्वअध्यायन र तयारी कक्षाका लागि सुर्खेत झरेको छु, उनले भने, यो हाम्रो रहर होइन, बाध्यता हो। स्कुलमा राम्रोसँग पढाइ नै हुँदैन। पढाइ नियमित नहुँदा कोर्स पनि सकिएन्। त्यसैले मैले घरमा सल्लाह गरेर सुर्खेतमा भाडामा बसी एसईई तयारी गरिरहेको छु। कर्णालीका दुर्गम जिल्लाका अधिकांश सामुदायिक विद्यालयमा पाठ्यक्रमअनुसार पूरा पढाइ सकिँदैन। त्यसैले विद्यार्थी ट्युसनमा महँगो शुल्क तिर्न बाध्य छन्। डोल्पाकी लक्ष्मी शाहीले भनिन्, सक्ने त नेपालगन्ज सुर्खेत गएर तयारी कक्षा लिन्छन्। नसक्नेले आफ्नै जिल्ला सदरमुकाम आएर पनि तयारी कक्षा लिन्छन्। हामीले मुख्य गरी अंग्रेजी, गणित र विज्ञान विषयको अतिरिक्त कक्षा अनिवार्य नै हो। एसईईमा राम्रो अंक ल्याएर आफूले चाहेको उच्च शिक्षा पढ्न हाम्रा लागि ट्युसनकलाश अनिवार्य बनेको छ। हाम्रो गाउँका अधिकांश विद्यार्थीहरू तयारी कक्षाका लागि सहर गइसकेका छन्।"
गण्डकी प्रदेशमा भोलि सार्वजनिक बिदा,"कास्की : गण्डकी प्रदेश सरकार स्थापना दिवसका अवसरमा यही फागुन ४ गते शुक्रबार प्रदेशभर सार्वजनिक बिदा हुने भएको छ । मुख्यमन्त्री तथा मन्त्रिपरिषद्को कार्यालयले सूचना जारी गरी शुक्रबार प्रदेशभरका सबै सरकारी कार्यालय, शैक्षिक संस्था र सार्वजनिक संस्थानमामा बिदा दिइएको जनाएको छ । प्रदेश सरकार मन्त्रिपरिषद्को निर्णयानुसार प्रदेश राजपत्रमा बिदासम्बन्धी सूचना प्रकाशित भइसकेको मुख्यमन्त्री तथा मन्त्रिपरिषद्को कार्यालयका उपसचिव एवं प्रवक्ता प्रवीण ढकालले जानकारी दिए। नयाँ संविधान जारी भएपछि विसं २०७४ मङ्सिरमा पहिलोपटक प्रदेशसभाको निर्वाचन भएर प्रदेश सरकार गठन भई प्रथम मुख्यमन्त्री पृथ्वीसुब्बा गुरुङले पदभार ग्रहण गरेको दिनलाई सरकारको स्थापना दिवसका रुपमा बर्सेनि मनाउँदै आइएको छ । स्थापना दिवसमा प्रदेश सरकारले प्रभातफेरी, दीपावली तथा स्थापना दिवस समारोहलगायतका कार्यक्रम गर्दै आएको छ। रासस"
बाँसबारी जग्गा प्रकरणमा ठूलालाई चैन नहोस्,"चीनको सहयोगमा स्थापित बाँसबारी छाला जुत्ता कारखाना इतिहास भइसक्यो । सरकारले जुत्ता बेच्न नसक्नु र घाटा खानु उसकै कमजोरी थियो । त्यसमाथि छिमेकी राष्ट्रले लगाएको गुनको चिनोसमेत बाँकी नराखिनु कूटनीतिक दृष्टिबाट पनि भूल हो । अझ सरकारी स्वामित्वको संस्थाको निजीकरण र त्यसको सम्पत्तिको हिनामिनासमेत हुनु अति लज्जास्पद कुरा हो । त्यही प्रकरणमा औद्योगिक घरानाका अरुण चौधरी पक्राउ त परे तर तुरुन्तै थुनामुक्त भइहाले । झन् यसमाथि हडपेको सरकारी जमिन फिर्ता गर्ने वचनकै भरमा उनलाई उन्मुक्ति हुने चलखेल डरलाग्दो छ । ४० को दशककै बाँसबारी छालाजुत्ता कारखानाको १० रोपनी चौधरी ग्रुपले च्याम्पियन फुटवेयरका नाममा लिन सफल भएको देखिन्छ । घाटामा गएको संस्थालाई उकास्ने र उत्पादन विविधीकरण गर्ने भनेर बाँसबारीको जमिन दिँदै २५ सय कित्ता सेयर लिएको भए पनि त्यसभित्र बदनियत थियो भन्ने प्रस्ट देखिन्छ । एक त कौडीको मूल्यझै निर्धारण गरिएको जमिन उक्त ग्रुपलाई नै बेच्ने तारतम्य त्यसै मिलेको थिएन, तत्कालीन राजपरिवारसँगको निकटताको फाइदा चौधरी समूहले उठाएको थियो । त्यसमाथि जे उद्देश्यले जमिन लिएको थियो, त्यसअनुसार पनि उसले उत्पादन गरेन । अझ बदमासी त थप जमिन पनि सस्तोमा लियो । तर पछि च्याम्पियन फुटवेयरमा भएको बाँसबारी छाला जुत्ता कारखाना सेयर सरकारी स्वामित्वमा पुग्दैन पुगेन । जमिन चौधरीकै र सेयर स्वामित्व सबै पनि उसैको । जुत्ता उद्योग नखोली त्यहाँ पछि चाँदवाग स्कुल र पछिल्लो समय रेसिडेन्सी चलाइयो । सबै पोल खुलेर अरुण चौधरी र बाँसबारीका तत्कालीन अध्यक्ष अजितनारायणसिंह थापा समातिँदा सरकारी जमिन फिर्ता हुने विश्वास जाग्नु र त्यो प्रक्रिया सुरु भएको मानिनु स्वाभाविकै थियो । तर जग्गा फिर्ता गरेकै भरमा उनीहरूलाई उन्मुक्ति दिइनु भनेको देशमा दण्डहीनतालाई संस्थागत गर्न मलजल गर्नु हो । यस्तो कार्यबाट कानुनी राजको उपहासमात्रै हुँदैन, अराजकतासमेत मौलाउँछ । भ्रष्टाचारले जरो गाड्छ । चाहे जतिसुकै ठूलो औद्योगिक घरानाका सदस्य किन नहोउन्, सर्वसाधारण नागरिकलाई जुन कानुन लाग्छ, त्यही उनीहरूलाई पनि लाग्छ र लाग्नुपर्छ । यस्ता महाभ्रष्टाचारमा संलग्नलाई छुट दिएर सरकारले सानालाई ऐन र ठूलालाई चैन उखान चरितार्थ नगरोस् ।"
माओवादीको नाम र चुनाव चिह्न फेर्न सुझाव,"काठमाडौं : माओवादीका नेताकार्यकर्ताले पार्टीको नाम र चुनाव चिह्न फेर्न सुझाव दिएका छन्। उनीहरूले जनजिब्रोमा झुन्डिने पार्टीको नाम र सबैले थाहा पाउने खालको चुनाव चिह्न राख्नुपर्ने सुझाव दिएका हुन्। पार्टीको जारी विधान सम्मेलनमा समूहगत छलफलका निष्कर्ष सुनाउँदै नेताहरूले पार्टीको नाम र चुनाव चिह्नबारे प्रश्न उठाएका हुन्। पार्टी अध्यक्ष पुष्पकमल दाहाल प्रचण्डले पेस गरेको विधान मस्यौदामाथि छलफलका लागि २० वटा समूह बनाइएका छन्। तीमध्ये १३ वटा समूहका नेताहरूले बुधबार निष्कर्ष सुनाए। यस्तै, अधिकांश नेताकार्यकर्ताले पार्टीभित्रका खाओवादीका कारण पार्टी र संगठन अघि बढ्न नसकेको भन्दै उनीहरूलाई तह लगाउन सांस्कृतिक रूपान्तरण अभियान चलाउनुपर्ने पनि बताए। राजनीतिक परिवर्तनलाई संस्थागत गर्दै सामाजिक न्याय, सुशासन र विकासका मुद्दामा पार्टी केन्द्रित हुनुपर्ने पनि उनीहरूको सुझाव थियो। पार्टीभित्रैका भ्रष्टाचारी, मिटरब्याजी, क्रसर माफिया र स्वार्थी समूहलाई अधिवेशन प्रतिनिधिहरूले खाओवादीको संज्ञा दिएका थिए। केन्द्रीय सदस्य सरल सहयात्रीले पार्टीको नाम र चुनाव चिह्न फेर्नुपर्ने सुझाव दिए। उनले पार्टीको महाधिवेशनको मिति पनि तोक्नुपर्ने माग गरे। अर्का केन्द्रीय सदस्य भवानी खड्काले पार्टीमा माफिया, दलाल, पुँजीपति वर्गको घुसपैठ भएको बताइन्। जसविरुद्ध लड्नु पर्ने थियो। उनीहरू नै हावी भएपछि पार्टीमा एक किसिमले क्यान्सर नै लाग्यो, खड्काले भनिन्, अब माओवादी सकिने कि सच्चिने ? भन्ने प्रश्न आयो। माओवादीको भेषमा रहेका खाओवादीहरूको छानबिन गरी कारबाही गर्ने व्यवस्था विधानमा ल्याउनुपर्छ। विधान सम्मेलनले माओवादीलाई चुस्तदुरुस्त बनाउनुपर्ने केन्द्रीय सदस्य राजु खड्काले सुझाव दिए। विधानले नै पार्टी जीवनमा मुख्य असर पार्दछ, खड्काले भने, पार्टीले लिएको विचारको आधार विधान बनाउनुपर्छ। पार्टी निर्माणको आधार, बाटो र भविष्य निर्धाण गर्न महत्वपूर्ण भूमिका खेल्नुपर्छ। संगठनको जीवन नै विधान भएको उल्लेख गर्दै खड्काले भने, शान्तिकालमा आएपछि माओवादीको चरित्रमाथि नै प्रश्न उठेको छ। समयानुकूल फिट खाने विधान बन्नुपर्ने र त्यसकै आधारमा पार्टी संगठन चलाउनुपर्ने उनको भनाइ थियो। नेतृ खड्काका अनुसार माओवादीले वर्गीय राजनीति र विचार छोड्यो। त्यसैले ओरालो लाग्यो। फेरि माओवादीले आफैंलाई आफैंले चिन्नुपर्ने बेला आएको छ। त्यो खाले विधान चाहिन्छ। त्यसमा केन्द्रीय सदस्य इन्दु शर्मा थप्छिन्, सिद्धान्त नाप्ने कसी व्यवहार हो। माओवादी व्यवहारमा स्खलित भयो। पार्टीमा जुँगाको लडाइँ देखियो। अधिवेशन प्रतिनिधि दिलीपकुमार प्रजापतिले जातीय छुवाछूतलाई गम्भीर अपराधका रूपमा पार्टीले लिनुपर्ने बताए। अर्का प्रतिनिधि पर्शुराम रम्तेलले पार्टी एकता, आन्तरिक मूल्यांकन र मनोनयनलाई व्यवस्थित गर्नुपर्ने र छुवाछूतलाई गम्भीर रूपमा लिने व्यवस्था गर्नुपर्ने सुझाव दिए। पार्टीको चुनाव चिह्न् परिवर्तन गर्नुपर्ने सुझाव समूहमा आएको रम्तेलले जानकारी दिए। त्यस्तै अर्का नेता वामदेव क्षेत्रीले विधानलाई छरितो बनाउन सुझाव दिए। प्रदेश र स्थानीय पार्टी समितिलाई कार्यकारी बनाउने गरी विधानमा व्यवस्था हुनुपर्ने उनको भनाइ थियो। पार्टीका सदस्यभन्दा पनि पार्टी शुभचिन्तकको अध्यक्षमा अनुशासन समिति बनाएर शक्तिशाली बनाउनुपर्छ, उनले भने। वैज्ञानिक समाजवादमा जाने गरी प्रस्तावना लेखिनुपर्नेमा प्रतिनिधि झक्कुप्रसाद सुवेदीले जोड दिए। उनले पनि जातीय छुवाछूत गम्भीर रूपमा लिनुपर्ने व्यवस्था गर्नुपर्ने सुझाव दिए। हालसम्म १३ समूहले विधानमाथि सुझाव पेस गरिसकेका छन्। मंगलबारदेखि काठमाडौंमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो।"
आकर्षक कमाइले साउदीमा नेपाली नर्सको संख्या बढ्दो,"साउदी : साउदी अरेबियामा नेपाली नर्सको माग र संख्या बढ्दै गइरहेको छ। आकर्षक सेवा, सुविधा र पारिश्रमिकका कारण नेपाली नर्सहरूको रोजाइमा साउदी पर्न थालेको हो। नेपाली दूतावासका अनुसार साउदीमा ३ सय ५२ नेपाली नर्सको मागपत्र प्रमाणीकरण गरिएको छ। नर्सको लागि मासिक तलब ३ हजार रियाल र ५ सय खाना खर्च उपलब्ध गराउनुपर्ने नियम छ। त्यसअनुसार नर्सले मासिक १ लाख २० हजार बढी नेपाली रुपैयाँ कमाई गर्छन्। नेपाली नर्सहरू साउदीको सुलेमान हबिब हस्पिटल, मोउवास्त हस्पिटल, जर्मन हस्पिटल, ओजान किल्निङ, दर अल सिहा, राफा मेडिकल, अल रायन प्लेटेनिकलगायतका अस्पतालमा काम गरिरहेका छन्। राजदूत नवराज सुवेदीका अनुसार नेपालबाट विशेषज्ञ नर्स र टेक्निसीयन नर्स गरी दुई किसिमका नर्स साउदी आइरहेका छन्। र, दुवै किसिमका नर्सको माग बढ्दो रहेको राजदूत सुवेदीले जानकारी दिए। साउदीका धेरैजसो स्वास्थ संस्थाले नर्सहरूलाई सेवा, सुबिधा दिए पनि बिदाको हकमा भने केही स्वास्थ संस्थामा समस्या हुने गरेको छ। वार्षिक बिदा, काम लगाउने कम्पनी र काम गर्ने व्यक्तिबीचको सम्झौता भने स्पष्ट गरेर मात्रै साउदीमा आउन राजदूत सुवेदीले सुझाव दिए। बिगतमा युरोप, अमेरिका, अस्ट्रेलिया, जापानलगायतका देशहरू नेपाली नर्सको रोजाइमा पर्ने गर्थे। तर, साउदीको सुलेमान हस्पिटल, जर्मन हस्पिटल तथा ओजोन मेडिकल ग्रुपमा कार्यरत मुस्कान शर्मा, रमिला तामाङ, शान्ति परियारहरू साउदीको काम र दाम दुवैबाट सन्तुष्ट भएको बताउँछन्। यहाँ आउनुअघि सम्बन्धित हस्पिटलको डिपार्ट अनुसारकोे टेनिङ र पर्याप्त जानकारी दिइने भएकाले काम गर्न सजिलो हुने गरेको उनीहरू बताउँछन्। नेपाली नर्सहरू २ वर्षको कन्ट्रयाक्टमा आउने भएकाले लागत शुल्कसमेत लाग्दैन। साउदी अरेबिया नर्सका लागि तलब सुविधादेखि सुरक्षाका दृष्टिकोणले धेरै राम्रो रहेको उनीहरू बताउँछन्। नर्सका लागि यो देश उत्कृष्ट गन्तव्य हो, एक जना नर्सले भनिन, ओभरटाइम मासिक डेढ लाखदेखि २ लाख रुपैयाँ सजिलै कमाई हुन्छ। मनास्लु इन्टरनेसनल सर्भिसेसका सञ्चालक बालकृष्ण श्रेष्ठ साउदीमा नर्स पेसामा जानेलाई निःशुल्क पठाउने गरिएको बताउँछन। तर, त्यसका लागि नेपाल सरकार, श्रम मन्त्रालय, वैदेशिक रोजगार विभागबाट भने स्वीकृति लिनुपर्छ। साउदीमा प्रवीणता तह नर्सिङ गरेका नर्सले पनि कम्तीमा १ लाख २० हजार रुपैयाँ न्यूनतम पारिश्रमिक पाउँछन्। ओभरटाइम गर्दा थप कमाई हुने, वर्षमा ३० दिन सञ्चित बिदा पाउने र बिदा नलिएमा त्यसबापत पारिश्रमिक पाउने गरेको श्रेष्ठले जानकारी दिए। साउदीमा नर्स र डाक्टरका लागि रोजगारीको धेरै अवसर रहेकोले कूटनीतिक पहलमार्फत सरकारले यी क्षेत्रका कामदार भित्र्याउनुपर्ने श्रेष्ठ बताउँछन्। साउदीमा काम गर्ने नर्स बाहिरी देशका धेरै छन्। यहाँ नर्सको उत्पादन थोरै हुन्छ। अर्कोतिर साउदीकै नर्सका लागि हस्पिटलले सेवा सुविधा पनि धेरै दिनुपर्छ। जानकारहरूका अनुसार साउदीका नर्सका लागि मासिक २०२५ हजार रियालसम्म तलब दिनुपर्छ। साउदीमा नर्सिङ अध्ययन गर्न धेरै नै महँगो भएकाले थोरैले मात्र यो विषय पढ्ने गर्छन्। त्यसैकारण साउदी सरकारले बाहिरबाट नर्सिङ जनशक्ति भिœयाउने नीति लिएको जानकारहरू बताउँछन्। नेपालबाट काम गर्न आउने नर्सका लागि आधारभूत तलब एक लाख २० हजार रुपैयाँ हुन जान्छ। ओभरटाइमसमेत गर्न पाइयो भने १ लाख ५०६० हजार सम्म कमाइ हुन्छ। तलबमा कुनै किसिमको कर लाग्दैन। स्वास्थ्य बीमा पनि कम्पनीअनुसार राम्रो ग्रेडको गरिएको पाइन्छ। जसले गर्दा बचत अवस्था धेरै राम्रो हुन्छ। नर्स कामका लागि साउदीमा पनि छुट्टै लाइसेन्स परीक्षा पास गर्नुपर्छ र नेपालको नर्सले काम गर्न त पाउँछन् तर अस्थायी रूपमा मात्रै। नियमअनुसार एमओएच परीक्षा पास गरेपछि भने खुला रूपमा काम गर्न पाउने नियम छ।"
ललिता निवास जग्गा प्रकरणको फैसला आज,"काठमाडौं : विशेष अदालतले ललिता निवासको जग्गा प्रकरणमा बिहीबार फैसला सुनाउने भएको छ। हिजै फैसला सुनाउने तयारी गरे पनि नभ्याइएपछि हेर्दाहेर्दैमा राखिएको विशेष अदालतका प्रवक्ता धनबहादुर कार्कीले बताए। फैसला सुनाउने तयारी बुधबार नै थियो। तर, अबेर हुने देखिएपछि हेर्दाहेर्दैमा राखिएको हो। अब आज फैसला सुनाइन्छ, प्रवक्ता कार्कीले बताए। अख्तियार दुरुपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको छ। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिवाना र १० वर्षसम्म जेल सजाय माग गरेको छ । राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ।"
सिन्धुलीमा कोरियानेपाल मोडेल डेरी भिलेज,"काठमाडौं : दुग्धजन्य प्रयोजनका गाईबस्तुको आनुवंशिक सुधार र उन्नत डेरी अभ्यासमार्फत नेपालको डेरी क्षेत्रको सुधार सिन्धुलीको कमलामाई नगरपालिकाबाट सुरुवात भएको छ। दैनिक औसत ३० लिटर दूध दिने होल्स्टिन गाईबाट किसानले लाभ लिन थालेका छन्। यसको पहिलो अवसर पाएकी छन् कमलामाई ५ की गुणकुमारी घिमिरेले। गत माघ २३ गते होल्स्टिन गाईबाट बाच्छी गाम्सा जन्मिएको थियो। फागुन १ गते आयोजित उपहार प्रदान समारोहमार्फत घिमिरेबाट सोही नगरपालिकाकी उमा सुवेदीलाई ६ महिनापछि लैजाने गरी उपहार प्रदान गरिएको छ। सिन्धुलीमा स्थापित नेपालकै अग्रणी कोरियानेपाल मोडेल डेरी भिलेजमा नमुना किसान बन्ने तालिम पाएका ५१ साना घरेलु कृषकमध्ये गुणकुमारी पनि एक हुन्। दक्षिण कोरियाबाट १३ महिनाअघि (२०७९ पुस) मा नेपाललाई १ सय उच्च आनुवंशिक गुणको बाच्छी र ८ प्रजनन साँढे उपहारस्वरूप प्रदान गरिएको थियो। यसको अवसर सिन्धुलीको कमलामाई नगरपालिकाका महिला किसानले पाएका थिए। यहाँ ८० होल्स्टिन बाच्छी ५१ घरधुरीका महिलालाई उपहारस्वरूप दिइएको थियो। हाल, मोडेल डेरी भिलेजमा ६७ अन्य होल्स्टिन बाच्छी ब्याउने भएका छन्। यी गाईको दूध उत्पादन औसतमा दैनिक ३० लिटरभन्दा बढी हुने अनुमान गरिएको छ। सिन्धुलीमा कोरियानेपाल मोडेल डेरी भिलेजको औपचारिक उद्घाटन सोमबार भएको छ। कोरियानेपाल कूटनीतिक सम्बन्धको ५०औं वर्षगाँठको उपलक्ष्यमा औपचारिक उद्घाटन गरिएको हो। नेपालका लागि कोरियाका राजदूत ताएयोङ पार्क र कृषि तथा पशुपक्षी विकास मन्त्रालयका सचिव डा रेवतीरमण पौडेलले उद्घाटन गरेका हुन्। यस्तै, नेपालका लागि कोरियाका राजदूत पार्कले यो वर्ष दक्षिण कोरिया र नेपालबीच कूटनीतिक सम्बन्ध स्थापना भएको ५० वर्ष पुगेको अवस्थामा यी बाच्छी ल्याइनु दुई देशबीचको चिरस्थायी मित्रताको प्रतीक बनेको बताए।"
संकटमा हिमाली रैथाने बाली,"सुर्खेत : जुम्लाको कनकासुन्दरी गाउँपालिकाका किसान हर्कराज बुढाले रैथाने बालीको खेती गर्न छाडेको एक दशक भयो। परिश्रमअनुसार उब्जनी नहुने, हुर्कनै समय लाग्ने, रोग र किराबाट जोगाउनै मुस्किल भएपछि उनले परम्परादेखि लगाउँदै आएका अन्नबालीको खेती गर्न छाडेका हुन्। पहिला त राम्रै फल्थ्यो, उनी सम्झन्छन्, फापर, उवा, चिनो र कागुनो अचेल पहिलाको जस्तो फल्दैन, दुःखअनुसार उब्जनी नहुँदा स्थानीय जातका अन्नबाली लगाउन छोडिसक्यौं। उनका अनुसार केही वर्षअघिसम्म स्थानीय जातका बालीको खेती राम्रै हुन्थ्यो। तर पछिल्ला वर्षमा ती बालीको उत्पादन क्रमशः घट्दो छ। उत्पादन घट्दै गएपछि स्थानीयले कतिपय रैथाने बालीको खेती नै गर्न छाडेका छन्। हिजोआज कतिपय स्थानीय जातका रैथाने बालीको बिउ नै नपाउने अवस्था आएको उनले सुनाए। उनी भन्छन्, पहिला त पाखामा छरिदिए पुथ्यो, त्यही फलेको बालीले छाक टाथ्र्यौं। तर अचेल पहिलाको जस्तो उब्जनी हुँदैन, उब्जनी नहुने बाली किन लगाउनु ? धेरै उत्पादन हुने आसमा हाइब्रिड जातका बालीको खेती गर्न थालेको उनले सुनाए। जुम्लाकै तातोपानी गाउँपालिकाका किसान जयप्रसाद गौतमले पछिल्लो समय मार्सी धानको उत्पादन घट्दै गएको सुनाए। नयाँनयाँ रोग र किराको प्रकोपले मार्सी धानको उत्पादन सोचेअनुसार नहुँदा विस्तारै यसको खेती घटाउँदै गएको उनको भनाइ छ। उनका अनुसार वर्षांैदेखि स्थानीयले खेती गर्दै आएको जुम्ली मार्सीको खेतीमा पछिल्लो समय रोगले सताउन थालेको हो। गौतम भन्छन्, बर्सेनि नयाँ रोगले पाक्ने बेलामा मार्सी धान खेतमै नष्ट हुन्छ, पहिलाको जस्तो उत्पादन नै हुँदैन। रोगले सताउने र उब्जनी हुन छाडेपछि मार्सीको साटो नयाँ जातका धान लगाउन थालेका छौं, अब सबैले खेती गर्न छाडेपछि रैथाने मार्सी नै लोप हुन्छ जस्तो भयो। कर्णालीका हिमाली जिल्ला जुम्ला, हुम्ला, मुगु, डोल्पा र कालीकोटमा रैथाने जातका बालीको खेती घट्दो छ। उत्पादनमा आएको ह्रासका कारण स्थानीयले खेती गर्न छाडेपछि कतिपय रैथाने बालीको अस्तित्व नै संकटमा परेको हो। चिसो र हिमाली हावापानीमा फल्ने चिनो, कागुनो, उवा, फापर, मार्से, जुम्ली मार्सी, कोदो, सिमी र जौलगायत बाली संकटमा पर्न थालेका छन्। जलवायु परिवर्तनका कारण हिमाली क्षेत्रमा हिउँ समयमै पर्दैन, वातावरणविद् सञ्जित कँडेल भन्छन्, पहिलाको तुलनामा हिउँ कम पर्ने गरेको, हिउँ पर्न छाडेपछि विस्तारै हिमाली क्षेत्रको तापक्रम पनि वृद्धि हुँदै जाँदा त्यहाँका बालीलाई अनुकूल वातावरण भएन। ती बालीमा रोग र किराको प्रकोप पनि बढ्न थाल्यो, यसले उत्पादन घट्ने नै भयो। रैथाने बाली लोप हुने अवस्थामा पुग्दा स्थानीय किसानको जीविकोपार्जनमा नै समस्या उत्पन्न हुन थालेको छ। तर स्थानीय किसान भने के कारणले रैथाने बालीको उत्पादन घट्यो भन्ने विषयमा जानकार छैनन्। बरु उत्पादन बढी हुने बालीको खोजीमा किसान भौंतारिने गरेका छन्। मुगुको खत्याड गाउँपालिकाका किसान वीरबहादुर खत्री भन्छन्, हिउँ र पानी नपर्दा छरेको बाली पनि सपिँ्रदैन, पहिला अन्न फल्ने पाखाहरू अचेल बाँझै छन्। पुस्तौंदेखि लगाउँदै आएका बालीको उत्पादन राम्रो नहुँदा हामीलाई छाक टार्न कठिन हुन्छ, यहाँको हावापानीसँग सुहाउँदो नयाँ बालीहरू केही भए सरकारले दिए हुन्थ्यो। उनका अनुसार रैथाने बाली फल्न छाडे पनि जिल्लामा विगतमा नफल्ने कतिपय बाली र फलफूल भने अचेल फल्न थालेका छन्। कर्णाली प्रदेश सरकारले रैथाने बालीको संरक्षणका लागि पहल भइरहेको जनाएको छ। प्रदेश सरकारका अनुसार रैथाने बालीको अस्तित्व जोगाउन सूचीकृत गरिएको छ।"
मध्यपूर्वमा अल्झिएको अमेरिका,"दोस्रो विश्वयुद्धपछि मध्यपूर्वसम्बन्धी अमेरिकी विदेश नीति तीन स्वार्थमा केन्द्रित थियो। खाडीबाट तेलको निर्वाध प्रवाह, इजरायलको अस्तित्व र सुरक्षाको ग्यारेन्टी अनि तत्कालीन सोभियत संघको प्रभावको न्यूनीकरण। इजरायलसँग र अन्य अरब राष्ट्रबीचको सम्बन्धलाई सामान्यीकरण गर्न कूटनीतिक पहल, इजरायल र प्यालेस्टाइनबीचको शान्ति वार्ताको मध्यस्थकर्ता र आवश्यकताअनुसारको सैन्य हस्तक्षेप उसले अख्तियार गरेका तत्कालीन रणनीति थिए। सद्दाम हुसेनको इराकी सेनाले सन १९९० अगस्टमा कुबेतमा आक्रमण गरेपछि अमेरिकी नेतृत्वको अन्तर्राष्ट्रिय गठबन्धनले इराकी सेनालाई सय घण्टाभित्र कुबेतबाट लखेटेको थियो। खाडी राष्ट्र कुबेत, साउदी अरब, यूएई, कतार र बहराइनले इराकविरुद्धको सैन्य कारबाहीको सराह्रना गरे। उनीहरूले अमेरिकालाई कमजोर राष्ट्रहरूको पक्षमा उभिने महाशक्तिका रूपमा हेर्न थाले। शीतयुद्धको समाप्तिलगत्तै खाडी राष्ट्रहरूको मन जित्नु अमेरिकाले प्राप्त गरेको महŒवपूर्ण भूराजनीतिक सफलता थियो। न्युयोर्कस्थित विश्व व्यापार केन्द्रका दुई गगनचुम्बी भवनमा सन् २००१ सेप्टेम्बर ११ मा आतंककारी हमला भयो। सोभियत संघको पतनपछि एकध्रुवीय विश्वको नेतृत्व गरिरहेकै बेला आफ्नै भूमिमा हमला भएपछि अमेरिका मध्यपूर्वकेन्द्रित आतंकवादविरुद्धको अन्तहीन युद्धमा होमियो। तालिवान सरकारले अलकायदाका नेता तथा त्यसको सञ्जाललाई आश्रय दिएको भन्दै ७ अक्टोबर २००१ मा अफगानिस्तानमा अमेरिकाले आक्रमण गयो। जैविक, आणविक तथा रासायनिक हतियारको विकास तथा आतंकवादी संगठनलाई सहयोग गरेको भन्दै २२ अक्टोबर २००२ मा इराकमा हमला गयो। अलकायदालाई परास्त नगर्दै अर्को आतंककारी संगठन आइसिस जन्मियो र अमेरिका मध्यपूर्वमा अल्झिरहन बाध्य भयो। दोस्रो विश्वयुद्धपछि चार दशकभन्दा बढी समय नर्थ एट्लान्टिक क्षेत्रमा केन्द्रित भूराजनीति सेप्टेम्बर ११ पछि मध्यपूर्वतिर सयो। प्रशान्त महासागरीय क्षेत्रमा चीनले उदाउँदो शक्तिका रूपमा प्रभाव बढाइरहँदा अमेरिकी शक्ति त्यसतर्फ केन्द्रित हुन विलम्ब भइरहेको महसुस बुस प्रशासनदेखि नै गर्न थालिएको थियो। तत्कालीन अमेरिकी राष्ट्रपति जर्ज डब्लू बुसले विदेश नीतिमा एसिया प्रशान्त क्षेत्रलाई प्राथमिकतामा राखेका थिए। उनीपछि राष्ट्रपति बराक ओबामाले पिभोट एसियाको अवधारणा ल्याए। बुस र ओवामा प्रशासन नीतिगत प्राथमिकता एसिया केन्द्रित भए पनि व्यावहारिक रूपमा मध्यपूर्व केन्द्रित नै थिए। अप्रत्याशित रूपमा राष्ट्रपति बनेका डोनाल्ड ट्रम्पले भने इन्डो प्यासिफिक रणनीति मात्रै अघि सारेनन् मध्यपूर्वबाट सेना फिर्ता बोलाउन सुरु गरे। इजरायल र अन्य अरब राष्ट्रबीचको सम्बन्धलाई सामान्यीकरण गर्न अब्राहम एकर्ड सम्झौतालाई अघि सारे। संयुक्त अरब इमरेट्स (यूएई) र बहराइनले २०२० सेप्टेम्बरमा, सुडान र मोरक्कोले २०२० कै अक्टोबर र डिसेम्बरमा उक्त सम्झौतामा हस्ताक्षर गरे। वाइडेन प्रशासनले पनि ट्रम्प कार्यकालकै नीतिलाई निरन्तरता दिँदै अन्य अरबी तथा इस्लाम बाहुल्य राष्ट्रहरू र इजरायलबीचको सम्बन्ध सुधारमा जोड दियो। मध्यपूर्वमा इरान र साउदी अरबको क्षेत्रीय शक्ति बन्ने भन्ने प्रतिस्पर्धा छ। सिया बाहुल्य इरान र सुन्नी बाहुल्य साउदीबीचको लामो समयदेखिको दुश्मनीबीच अमेरिकी नेतृत्वको पश्चिमा गठबन्धन, महाशक्तिका रूपमा अस्ताउँदो रूस र उदाउँदो चीनबीचको प्रभुत्वको शक्तिसंघर्ष जारी छ। क्षेत्रीय हेजीमोनीको महŒवाकांक्षा बोकेको इरान अमेरिकी सेनामुक्त मध्यपूर्व चाहन्छ। अमेरिका र उसका गठबन्धनसँग सीधै युद्ध नगरे पनि लेवनानमा हिजबुल्लाह, यमनमा हुथी, बहराइनमा सराया अल अस्तार ब्रिगेड सिरियामा जायनावियुन, इराकमा कताइव हिजबुल्लाह र गाजामा हमासजस्ता मिलिसियालाई सहयोग गरिरहेको छ। यी मिलिसियाको सञ्जाललाई इरानले अमेरिकी हेजिमोनीविरुद्धको एक्सिस अफ रेजिस्टान्स (प्रतिरोधको धुरी)को नाम दिएको छ। ती मिलिसियामार्फत मध्यपूर्वमा रहेका अमेरिकी सैन्य आधारमा प्रोक्सी युद्ध गर्छ। अमेरिकी सेना २०२१ जुलाईमा फिर्ता भएलगत्तै तालिबानले अफगानिस्तानको सत्ता कब्जा गरेपछि अमेरिकी नेतृत्वको पश्चिमा गठबन्धनभित्र मनुमटावमात्र भएन अन्तर्राष्ट्रिय रूपमा अमेरिकी महाशक्तिको स्खलन भएको आकलन गरियो। अफगानिस्तानबाट सेना फिर्तीमध्ये पूर्वमा अमेरिकी भूमिका र प्राथमिकतामा बदलावको औपचारिक संकेत र सन्देश थियो। उसले सोहीअनुरूप आफ्नो नीति परिवर्तन गर्यो। तर २४ फेब्रुअरी २०२२ मा रूसले युक्रेनमा आक्रमण गरेपछि भने नयाँ नीतिमा पुनरावलोकन गर्न बाध्य भयो। मध्यपूर्वमा अमेरिकाको कमजोर उपस्थितिको फाइदा चीन, इरान र रूसले नउठाऊन् भनेर वासिङ्टनले आफ्नो सक्रियता पुनः बढायो। २०२२ जुलाईमा अमेरिकी राष्ट्रपति जो बाइडेनले मध्यपूर्वको भ्रमण गरे। खाडी राष्ट्रहरूको सहयोग परिषद् (जीसीसी)लाई सम्बोधन गर्दै आफ्ना साझेदार राष्ट्रहरूको सुरक्षाका लागि मध्यपूर्वमा अमेरिकाको बलियो र सक्रिय उपस्थिति रहने वचनबद्धता व्यक्त गरे। वाइडेन प्रशासनले मध्यपूर्वका अमेरिकी साझेदार राष्ट्रहरूबीच एकीकृत हवाई तथा मिसाइल प्रतिरक्षा प्रणाली स्थापनाको प्रस्ताव गयो। तर, वाइडेनले ह्वाइट हाउस प्रवेश गर्नासाथ ट्रम्प कार्यकालमा भएको हतियार किनबेचको सम्झौता स्थगन र पत्रकार जमाल खासोगीको हत्यामा साउदी राजकुमार मोहम्मद विन सलमानको हात रहेको प्रतिवेदन सार्वजनिक गरे। तब चिसिएको अमेरिकीसाउदी सम्बन्धमा सुधार हुन सकेन। युक्रेन युद्धले ल्याएको ऊर्जा संकट टार्न बढी परिमाणमा तेल उत्पादन गरिदिन वाइडेनले गरेको प्रस्ताव साउदी राजकुमारले अस्वीकार गरे। राजकुमार विन सलमानको इगोले वासिङ्टनरियाद दूरी बढिरहँदा बेइजिङसँग कम हुन गयो। परिस्थितिको लाभ उठाउँदै बेइजिङले रियादसँगको दूरी मात्र छोट्ट्याएन एकअर्काका कट्टर प्रतिद्वन्द्वी इरान र साउदीबीचको दूरी घटाउन पहल गयो। चिनियाँ मध्यस्थतामा २०२३ मार्च १० मा इरान र साउदीबीच कूटनीतिक सम्बन्ध पुनस्र्थापना गर्ने गरी भएको शान्तिसम्झौता वासिङ्टनलाई बेइजिङले दिएको अप्रत्याशित झड्का थियो। चिसिएको सम्बन्धलाई सुधार गर्ने क्रममा गत सेप्टेम्बरमा साउदी र अमेरिकाबीच सुरक्षा सन्धिका सम्बन्धमा वार्ता सुरु भएको थियो। त्यस सम्बन्धमा आफ्नो देशको सुरक्षाको ग्यारेन्टी रियादको माग छ भने इजरायलसँगको सम्बन्धको सामान्यीकरण वासिङ्टनको। उक्त सुरक्षा सन्धिको मोडालिटीमा पेन्टागनले गृहकार्य गरिरहेकै बेला गत अक्टोबर ७ मा हमासले इजरायलमा आक्रमण गयो। अमेरिकी र इजरायली खुफिया एजेन्सीलाई चक्मा दिँदै जल, स्थल र हवाईबाट गरिएको उक्त आक्रमणमा १४ सय इजरायली मारिए। सयौं संख्यामा बन्धक बनाइए। हमासका प्रवक्ताले इजरायलमाथिको हमला उसँग सम्बन्ध स्थापना गरेका र गर्दै गरेका इस्लामिक राष्ट्रका लागि सन्देश भन्दै प्रतिक्रिया दिए। हमासलाई इरानद्वारा संरक्षित, पालित र पोषित संगठन मानिन्छ। एक्सिस अफ रेजिस्टान्सभित्रको समूहले गरेको आक्रमणमा सहयोगी राष्ट्र इरानको प्रत्यक्ष या अप्रत्यक्ष हात रहने कुराको अनुमान गर्न कुनै कठिनाइ भएन। सेप्टेम्वर ७ को बदलास्वरूप हमासलाई सिध्याउने लक्ष्यसहित इजरायली सेनाले गरेको जवाफी कार्बाहीमा अमेरिका पर्खालझैं इजरायलको पक्षमा उभिएको छ। अमेरिकी सहयोग र समर्थनमा इजरायलले गाजामाथि गरेको आक्रमण रोक्न दबाब दिन एक्सिस अफ रेजिस्टान्स ग्रुपका मिलिसियाले सिरिया र इराकमा रहेका अमेरिकी सुरक्षा क्याम्पमा मिसाइल र ड्रोन आक्रमण गरिरहेका छन्। पछिल्लो ड्रोन हमलाबाट जोर्डनमा कार्यरत तिना अमेरिकी सैनिकको मृत्यु भएको छ। गाजा युद्धको रापले लाल समुद्र तातेको छ। हिन्द महासागर र भूमध्य सागर जोड्ने विश्व अर्थतन्त्रको धमनी मानिने लाल समुद्र्र यमनको हुथी विद्रोही समूहको मिसाइल आक्रमण र अमेरिकी तथा बेलायती प्रत्याक्रणको अखडा बनेको छ। रूस, चीन र इरानबीचको साझेदारी र सहकार्यलाई अमेरिकी नेतृत्वको विश्व व्यवस्थालाई खल्बल्याउने एक्सिस अफ डिस अर्डरको समूह भनेर वासिङ्टन संस्थापनले भन्ने गरेको छ। बुस राष्ट्रपति हुँदा उत्तर कोरिया, इरान र इराकको समूहलाई एक्सिस अफ इभिल अर्थात् दुष्टहरूको धुरी भन्ने गर्थे। मध्यपूर्वको हालको द्वन्द्वमा पनि अमेरिकी नेतृत्वको पश्चिमा गठबन्धन र उसले भन्ने गरेको एक्सिस अफ डिसअर्डरबीचको शक्ति संघर्ष छ। गाजामा जारी युद्धलाई इजरायलले प्यालेस्टाइनमाथि गरेको ज्यादतीको संज्ञा दिएर इरान खाडी मुलुकलाई इजरायल र अमेरिकाविरुद्ध भड्काउन चाहन्छ। युद्धको अवधि र परिधि लम्ब्याएर अस्तव्यस्तता कायम गरी मध्यपूर्वमा अमेरिकी प्रभुत्वको अन्त्य गरी इरान आफ्नो प्रभुत्व कायम गर्न चाहन्छ। मध्यपूर्वमा युद्ध लम्बिएर बृहत् रूप लिए अमेरिकाले युक्रेनलाई दिँदै गरेको सैन्य सहयोग र अन्य स्रोत त्यतातिर डाइभर्ट हँंदा युक्रेन युद्धमा आफूलाई लाभ हुने रूसी राष्ट्रपति भ्लादिमिर पुटिनको ठम्याइँ छ। इन्डोप्यासिफिक क्षेत्रमा मजबुत उपस्थिति बनाउन हतार गरिरहेको अमेरिका मध्यपूर्वमै लामो समय अल्झिरहोस् भन्ने बेइजिङ चाहन्छ। रूस, चीन र इरानको स्वार्थलाई राम्ररी बुझेको अमेरिकाले सावधानीपूर्वक इजरायललाई सघाउने, अन्य अरब राष्ट्रलाई फकाउने र इरानलाई तर्साउने रणनीति प्रयोग गरिरहेको छ। शीतयुद्धको अन्तपछि विश्व भूराजनीतिक चेसबोर्डको एकल खेलाडी बनेको अमेरिकाले लगभग तीन दशक आफूले चाहेअनुसार गोटी चाल्न सक्थ्यो। तर, अबको परिस्थिति त्यस्तो छैन। चीन उसलाई चेक दिने महाशक्तिका रूपमा उदाइसकेको छ। चीनले आफूलाई कन्टेन्ट गर्न हतारिएको अमेरिकालाई रूस र इरानको सहयोगमा मध्यपूर्वमा नै अल्झाउन प्रयत्न गर्नेछ। अमेरिका मध्यपूर्वमा अल्झिरहन्छ या निस्केर इन्डोप्यासिफिकमा केन्द्रित हुन्छ ? हाल जारी गाजा युद्धको परिणाम र त्यसको क्षेत्रीय असरमा केही हदसम्म निर्भर रहनेछ।"
ललिता निवास जग्गा प्रकरणमा रामकुमार सुवेदी र शोभाकान्त ढकाल दोषी ठहर,"काठमाडौं : ललिता निवास जग्गा प्रकरणमा रामकुमार सुवेदी र शोभाकान्त ढकाल दोषी ठहर भएका छन्। ललिता निवासको जग्गा व्यक्तिको नाममा ल्याउन भूमिका खेलेको भन्दै सुवेदी र ढकालसहितका कर्मचारीहरूलाई विशेष अदालतले दोषी ठहर गरेको हो। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले उनीहरूलाई दोषी ठहर गरेको हो।"
"माओवादीले भारतमा प्रदेश स्तारीय कमिटी बनाउने, पार्टीको नाम तत्काल नफेर्ने","काठमाडौं : नेकपा माओवादी केन्द्रको नाम तत्काल नफेरिने भएको छ। चुनाव चिह्न पनि तत्काल नफेर्ने निर्णय माओवादीको विधान सम्मेलनले गरेको हो। समूहगत छलफलका क्रममा पार्टीको नाम र चुनाव चिह्नसमेत फेर्ने सुझाव आएको थियो। पार्टी अध्यक्ष पुष्पकमल दाहालले नाम र चुनाव चिह्नका विषयमा कुनै खास समयमा निर्णय गरिने बताएका थिए। धेरै कम्युनिष्ट पार्टीबीच एकता हुने अवस्थामा नाम फेर्न सकिने उनको भनाइ थियो। पार्टी प्रवक्ता अग्नि सापकोटाले पनि आवश्यकताअनुसार नाम र चुनाव चिह्नबारे सोच्न सकिने बताए। त्यस्तै माओवादीले प्रत्यक्ष निर्वाचन प्राणालीबाट ११ जना पदाधिकारी र १९९ केन्द्रीय समिति चयन गर्ने निर्णय भएको छ। प्रवक्ता सापकोटाले अबदेखि माथिल्लो तहदेखि तल्लो तहसम्म समितिहरू बनाउँदै लैजाने बताए। विधान सम्मेलन महाधिवेशनका लागि राम्रो आधार बनेको उनले बताए। महाधिवेशनको मिति तय नभए पनि एक वर्षभित्र गर्ने तयारी भएको प्रवक्ता सापकोटाले बताए। त्यस्तै माओवादीले भारत, मध्य पूर्व र बाँकी विश्वमा प्रदेश स्तरीय कमिटी बनाउने निर्णय गरेको छ। वाम एकताको विषयमा समाजवादी मोर्चाको माध्यमबाट आधार तयार गरिँदै लग्ने प्रवक्ता सापकोटाले बताए। उनले माओवादीले तराईको हुलाकी राजमार्ग केन्द्रीय अभियान सञ्चालन गर्ने र सुद्धीकरण अभियानसमेत सँगै लाने बताए।"
पूर्वभूमिसुधार मन्त्रीहरू चन्द्रदेव जोशी र डम्बर श्रेष्ठले पाए सफाई,"काठमाडौं : ललिता निवास जग्गा प्रकरणमा पूर्व भूमिसुधार मन्त्रीहरू चन्द्रदेव जोशी र डम्बर श्रेष्ठले सफाई पाएका छन्। विशेष अदालतका न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासले जोशी र श्रेष्ठलाई सफाई दिएको हो। त्यस्तै नेपाली कांग्रेसका नेता एवं पूर्व उपप्रधानमन्त्रीसमेत रहेका विजय गच्छदारले पनि सफाई पाएका छन्। आरोप दाबी पुष्टि हुन नसक्ने भन्दै उनीहरूलाई सफाइ दिइएको हो।"
उच्च शिक्षाका लागि नेपालबाट हुने गरेको आर्थिक बहाव रोक्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले उच्च शिक्षा आर्जनका लागि नेपालबाट हुने आर्थिक बहाव रोक्नुपर्ने बताएका छन्। भारतीय विश्वविद्यालय सङ्घ(एआइयु)उत्तर क्षेत्रका उपकुलपतिहरुको बैठक एवं नेपालभारत उच्च शिक्षा शिखर सम्मेलनको उद्घाटन समारोहलाई आज सम्बोधन गर्दै प्रधानमन्त्री प्रचण्डले बहुसङ्ख्यक युवा र उनीहरुसँग सम्बन्धित स्रोतहरु स्वदेशमै राख्न पहल गर्नुपर्नेमा जोड दिए। 'शिक्षाका लागि नेपालजस्ता मुलुकबाट ठूलो आर्थिक बहाव हुने गरेको छ । यो प्रवृत्ति अब उल्टो हुनुपर्छ', प्रधानमन्त्री प्रचण्डले भने, 'हामीले विश्वव्यापी रूपमा अवसर खोज्नेहरुका लागि अनुकूल हुने वातावरण सिर्जना गर्नुपर्छ ।' उनले उच्च शिक्षाको अन्तर्राष्ट्रियकरण बारेमा पुनः मूल्याङ्कन गर्नुपर्ने आवश्यकता औंल्याए। विश्वव्यापी शक्तिहरुले ल्याएका चुनौतिहरुसँग शैक्षिक क्षेत्रले सङ्घर्ष गरिरहनु परेको उल्लेख गर्दै प्रधानमन्त्री प्रचण्डले उच्च शिक्षा र सीपका लागि ठूलो स्रोत लगाएका कारण उत्तरका विश्वविद्यालयमा विद्यार्थी र विद्वानहरु आकर्षित हुने पछिल्लो समयको प्रवृति देखिएको बताए। 'उच्च शिक्षाको सन्तुलन विश्वव्यापीरुपमा उत्तरतिर झुकेको देखिन्छ,' प्रधानमन्त्रीले भने, 'महँगो बजेटका कारण अन्तर्राष्ट्रिय विद्यार्थीहरूलाई उत्तरका शैक्षिक प्रणालीहरूले आकर्षित गरे पनि यो अवस्था लामो समयसम्म उस्तै नरहन सक्छ ।'"
एमाले केन्द्रीय कमिटी बैठक फागुन ८ देखि १० गतेसम्म गर्ने निर्णय,"काठमाडौं : नेकपा एमालेको केन्द्रीय कमिटी बैठक फागुन ८ गते बोलाइएको छ। बिहीबार पार्टी कार्यालयमा बसेको सचिवालय बैठकले फागुन ८ देखि १० गतेसम्म केन्द्रीय कमिटी बैठक बोलाउने निर्णय गरेको हो। पार्टी महासचिव शंकर पोखरेलले पार्टी कार्यालय च्यासलमै केन्द्रीय कमिटी बोलाइएको बताए। केन्द्रीय कमिटी बैठकका एजेण्डाका विषयमा समेत सचिवालय बैठकमा छलफल भएको महासचिव पोखरेलले बताए। उनका अनुसार वर्तमान राजनीतिक स्थिति र संगठनको सुदृढीकरणलगायतका विषयमा केन्द्रीय कमिटी बैठकमा छलफल हुनेछ। त्यस्तै मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका विषयमा पनि बृहत् छलफल गरिने उनले बताए। त्यस्तै एमालेले आफ्नै पार्टी कार्यालय स्थापना गर्ने निर्णयसमेत गरेको छ। त्यसका लागि नेता कार्यकर्ताबाट एक सय रुपैयाँ सहयोग अभियाना सञ्चालन गर्ने निर्णय भएको महासचिव पोखरेलले बताए। त्यस्तै पार्टीको प्रचार तथा प्रकाशन विभागमा तीन जना मनोनीत भएका छन्। मनोनीत हुनेमा मणिराज बास्तोला, माधव नेपाल र इन्द्रा आचार्य छन्।"
देश परिवर्तनका लागि जनक्रान्तिका योद्धाहरूको ठूलो भूमिका छ : सभामुख घिमिरे,"उदयपुर : प्रतिनिधिसभाका सभामुख देवराज घिमिरेले मुलुक परिवर्तनका लागि जनक्रान्तिका योद्धाहरूको ठूलो भूमिका रहेको बताएका छन्। २००७ सालका जनक्रान्तिका योद्धा जनकवि स्वर्गीय गम्भीरबहादुर थापाको शतवार्षिकीका अवसरमा उदयपुरको त्रियुगा नगरपालिका ६ जलजलेमा निर्माण गरिएको शालिक बिहीबार अनावरण गर्दै उनले ऐतिहासिक योद्धा नेपालका गहना भएकाले सधैं सम्मान गर्नुपर्ने बताए। उनले राणाशासन अन्त्यका लागि स्वर्गीय थापाले गरेको योगदान, त्याग, तपस्या सबै हाम्रा लागि प्रेरणाका स्रोत भएकाले स्वामित्व ग्रहण गर्नुपर्ने धारणा व्यक्त गरे। उनले भने, योद्धाहरू आफ्नो ज्यानको वाजी थापेर यदि लडाइँ नलडिदिएको भए हामी अहिलेको व्यवस्था र अवस्थाको अनुभूति नै गर्न पाउने थिएनौं, त्यसैले उहाँहरू हाम्रा लागि सधैं सम्मानित र प्रेरणाका स्रोत हुनुहुन्छ। नेपालमा उत्पादन नभएसम्म नुन नखाने, लुगा नलगाई विराटनगरस्थित जुटिमलबाट उत्पादित बोरा लगाएर हिँड्ने साधकी जीवन व्यतीत गर्दै आएका स्वर्गीय थापाको चर्चा गर्दै उनले देशलाई धनी र आत्मनिर्भर बनाउन उनको योगदान अविस्मरणीय रहेको बताए। घिमिरेले पछिल्लो समय व्यवस्था विरुद्ध वितृष्णाको वातावरण बनाउन प्रतिगामीहरू चलखेल गरिरहेकाले राजनीतिक दलहरू एकताबद्ध हुन जरुरी रहेको बताए। उनले मुलुकलाई समृद्धिको बाटोमा अग्रसर गराउन राजनीतिक दलहरूबीच एकता आवश्यक रहेको बताए। राष्ट्रिय समृद्धिका लागि राष्ट्रिय सहमति हुन जरुरी छ, उनले भने, अर्थतन्त्र बलियो बनाउने, गतिका साथ राष्ट्र निर्माणका कार्यमा अघि बढ्न, साझा सवालमा सहमति गरेर नै अघि बढ्नुपर्छ। सभामुख घिमिरेले देशकै प्रतिष्ठित उदयपुर सिमेन्ट उद्योग धरासय बन्दै गएको प्रति दुःख व्यक्त गर्दै उद्योग बचाउन सदनमा भूमिका निर्वाह गर्ने बताए। थापा नेपालको एक ऐतिहासिक योद्धा भएकाले उनका नाममा जलजलेमा स्मृति पार्क बनाई शालिक राखिएको गम्भीर प्रतिष्ठानका सदस्य भागवत राउतले बताए। पार्कभित्र उनका दैनिकी र सम्झनायोग्य सामग्री, बोटबिरुवाहरू लगाइएको उनले बताए। शालिक अनावरण मुल समारोह समितिका संयोजक शंकरबहादुर थापाले जनक्रान्तिका नायक स्वर्गीय थापा उदयपुरको मात्र नभई देशकै गहना भएकाले राज्यले नै सम्मान गर्नु पर्ने माग गरे। जनक्रान्तिका योद्धा थापाका नाममा हुलाक टिकट २००७ सालको ऐतिहासिक जनक्रान्तिका योद्धा गम्भीरबहादुर थापाका नाममा नेपाल सरकारले हुलाक टिकट प्रचलनमा ल्याएको छ। स्वर्गीय थापाको शतवार्षिकीका अवसरमा हुलाक सेवा विभागको अनुमतिमा प्रकाशन गरिएको टिकट बिहीबार प्रतिनिधिसभाका सभामुख देवराज घिमिरेले उदयपुरमा आयोजित कार्यक्रममा संस्मरणात्मक आवरणको टाँचा लगाउँदै प्रचलनमा ल्याएका हुन्। सभामुख घिमिरेले टाँचा लगाएसँगै टिकट प्रचलनमा आएको जिल्ला हुलाक कार्यालयका प्रमुख हरिलाल खत्रीले बताए। उनको तस्बिरसहितको टिकट स्वदेश तथा विदेशका विभिन्न निकायहरूबाट प्रचलनमा ल्याइने उनले बताए।"
कांग्रेस महामन्त्रीद्वयले पेस गरे राजनीतिक र सांगठनिक प्रतिवेदन,"काठमाडौं : नेपाली कांग्रेसको केन्द्रीय समिति बैठकमा महासमितिको बैठकमा प्रस्तुत हुने मूल नीतिगत प्रस्ताव पेस गरिएको छ। पार्टी कार्यालय सानेपामा बिहीबार बसेको बैठकमा उपसभापति पूर्णबहादुर खड्काले महासमितिको बैठकमा प्रस्तुत हुने आर्थिक, सामाजिक, धार्मिक, साँस्कृतिक तथा राजनीतिक विषय समेटिएको करिब ६४ पृष्ठको नीतिगत प्रस्ताव संक्षिप्तरूपमा प्रस्तुत गरे। बैठकमा महामन्त्री विश्वप्रकाश शर्माले समसामयिक राजनीतिक विषयको प्रतिवेदन पेस गरेका छन् भने महमन्त्री गगनकुमार थापाले ४५ पेजको सांगठनिक प्रतिवेदन पेस गरेको प्रचार विभाग प्रमुख मीनबहादुर विश्वकर्माले जानकारी दिए। महामन्त्री थापाको प्रतिवेदनमा पार्टीभित्र इमानदारितापूर्वक आत्मसमीक्षा,आत्मनिरीक्षण र आत्मसंकल्प गर्नुपर्नेमा जोड दिइएको छ। त्यस्तै बैठकमा अर्थमन्त्रीले मुलुकको अर्थतन्त्रका विर स्वास्थ्यमन्त्रीले मन्त्रालयले गरेका कामका बारेमा जानकारी गराएका थिए। कांग्रेस बैठक शुक्रबार पनि बस्ने विश्वकर्माले बताए।"
माओवादी विधान अधिवेशन : समूहगत सुझावमाथि आज प्रचण्डले जवाफ दिने,"काठमाडौं : नेकपा (माओवादी केन्द्र)का पार्टी अध्यक्ष पुष्पकमल दाहाल प्रचण्डले समूहगत सुझावमाथि आज जवाफ दिँदैछन्। प्रथम विधान अधिवेशनको तेस्रो दिन आज समूहगत छलफलबाट प्राप्त सुझाव दिन बाँकी ७ नेताको प्रस्तुत पछि अध्यक्ष प्रचण्डले जवाफ दिने कार्यतालिका छ। प्रचण्डले पेश गरेको विधान मस्यौंदामाथि समूहगत सुझाव समूह नेताले प्रस्तुत गरिरहेका छन्। बुधबार १३ समूहबाट मस्यौंदा विधानमाथि सुझाव प्रस्तुत भइसकेका छन् । मंगलबारदेखि काठमाडौँको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो । २० वटै समूहबाट प्राप्त सुझावका आधारमा विधानलाई अन्तिम रूप दिइने माओवादीले जनाएको छ । सुझाव पेश गर्ने क्रममा नेताहरुले महाधिवेशन प्रतिनिधि पार्टी समिति सदस्यबाट निर्वाचित भएर आउनुपर्ने र सहिद,वेपत्ता र घाइतेका सदस्याका प्रतिनिधिलाई महाधिवेशनमा परिवेक्षकका रुपमा राख्नुपर्ने सुझाव दिएका छन्। प्रस्तावनालाई छरितो बनाउनुपर्ने,पार्टी र निर्वाचन चिह्न फेर्न सुझाव आएको भन्दै सङ्गठनात्मक सिद्धान्तलाई छोटो बनाउनुपर्ने र पार्टी सदस्य दिँदा सरल बनाउनुपर्ने उनीहरुको सु्झाव छ।"
छानविन समिति बनाएर भंगहाका सुकुम्बासीको समस्या सम्बोधन गर्न प्रधानमन्त्रीको निर्देशन,"काठमाडौं : महोत्तरीको भंगहा नगरपालिका४ स्थित थारु टोल बनराको सुकुम्बासी बस्तीलाई न्याय दिलाउन सरकारले छानविन समिति बनाउने भएको छ। सुकुम्बासीकोतर्फ बाट पीडित कैलाश चौधरीले बुझाएको ज्ञापनपत्र बुझ्दै प्रधानमन्त्री पुष्पकमल दाहालले सत्यतथ्य छानविन गर्न समिति गठन गर्न मातहतमा निकायलाई निर्देशन दिए। सुकुम्बासीहरुले २०११ सालदेखि बसोबास गर्दै आएको र जोतकोर गर्दै ४५ विघा जग्गा २०५४ सालमा सकुम्बासी समस्या समाधान गर्न बनेको आयोगका पदाधिकारीहरूले चलखेल गरेर गैर सुकुम्बासीको नाममा लालपूर्जा बनाइदिएका थिए। त्यही प्रकरणमा जाँचबुझ गर्न सरकारले छानविन टोली गर्न गर्ने तयारी गरेको हो। पीडितहरूले सरकारसँग चारबुँदे माग राखेका छन्। गैरकानुनी रूपमा जारी गरिएको लालपुर्जा तुरुन्त खारेज गर्नुपर्ने, जग्गा हिनामिनाबारे उच्चस्तरीय न्यायिक छानबिन समिति गठन गरी दोषीलाई कारबाही गरिनुपर्ने, जग्गा प्राप्त गर्नेहरूविरुद्ध जाँचबुझ गरी कारबाही गरिनुपर्ने र बनराका साबिक स्थानीयवासीका नाममा घरजग्गा गर्नुपर्ने उनीहरूको माग छ । यस बारे अन्नपूर्णले निरन्तर खोजीका समाचार प्रकाशन गर्दै आएको छ। २५ वर्षदेखि न्याय माग गर्दै आन्दोलित सुकुम्बासीहरुको समस्या कुनै निकायले नसुनेपछि प्रधानमन्त्रीसँग गुहार माग्नका लागि पीडितहरु दोस्रो पटक काठमाडौं आएका हुन्। ६ महिनाअघि माइतीघरमा आन्दोलन गर्न आएका उनीहरू उपप्रधान तथा गृहमन्त्रीलाई ज्ञापन पत्र बुझाएर फर्केका थिए।"
यस्तो छ ललिता निवास जग्गा प्रकरणमा विशेष अदालतको फैसला (पूर्ण पाठसहित),"काठमाडौं : ललिता निवासको जग्गा हिनामिनासम्बन्धी मुद्दामा विशेष अदालतले १२ जनालाई दोषी ठहर गरेको छ। बिहीबार अदालतको आदेश सार्वजनिक गर्दै प्रवक्ता धनबहादुर कार्कीले रामकुमार सुवेदी र शोभाकान्त ढकालसहित १२ जनालाई दोषी ठहर गरेको जानकारी दिए। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले ललिता निवासको जग्गा प्रकरणमा उनीहरूलाई दोषी ठहर गरेको हो। त्यस्तै कलाधर देउजा, सुरेन्द्रमान कपाली, युक्तप्रसाद श्रेष्ठ, जगतप्रसाद पुडासैनी पनि रहेका छन्। उनीहरूलाई २ वर्ष कैद सजाय तोकिएको छ। त्यस्तै ९ करोड रुपैयाँ जरिवाना १२ जनाले दामासाहीले तिर्ने फैसला भएको छ। त्यस्तै अदालतले अख्तियार दुरुपयोग अनुसन्धान आयोगका पूर्वआयुक्त तथा तत्कालीन भौतिक योजना सचिव दीप बस्न्यात र तत्कालीन भूमिसुधार सचिव छविराज पन्त दोषी ठहर गरेको छ। उनीहरूलाई दुई वर्ष कैद, ८० लाख जरिवाना र बिगो असुल गर्ने फैसला गरेको छ। अदालतले पूर्वउपप्रधानमन्त्री विजयकुमार गच्छदार र पूर्वमन्त्री डम्बर श्रेष्ठलाई सफाइ दिएको छ। त्यस्तै राजीनामा वा बकसपत्रबाट ६५ जनाको नाममा दर्ता भएको जग्गा जफत हुने ठहर गरेको प्रवक्ता कार्कीले बताए। ललिता निवासको ११३ रोपनी सरकारी जग्गा हिनामिना प्रकरणमा अख्तियारले चार मन्त्री र तीन पूर्वसचिवसहित ११० जनालाई बिगो र जरिवाना तथा ६५ जनालाई जग्गा जफत गर्ने प्रयोजनका लागि मुद्दा दायर गरेको थियो।"
"प्रत्यक्ष निर्वाचनबाटै पदाधिकारी चयन गर्ने माओवादी विधान सम्मेलनको निष्कर्ष, केन्द्रीय समितिको आकार घटाइयो",काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले विधान अधिवेशन अत्यन्त सभ्य भएको र यसले पार्टी निर्माणमा सहयोग पुग्ने बताएका छन्। माओवादी केन्द्रको प्रथम विधान अधिवेशनमा समूहगत छलफलबाट सुझाव संकलनपछि सम्बोधन गर्दै अध्यक्ष प्रचण्डले प्राप्त सुझावका आधारमा ओजपूर्ण बनाउने विश्वास दिलाए। उनले आगामी महाधिवेशनदेखि जनवादको आधारमा प्रत्यक्ष निर्वाचन प्रणालीबाट समिति निर्माण गर्ने र समितिबाट प्रत्यक्ष निर्वाचनको विधिबाट नै पदाधिकारी चयन गर्ने निष्कर्षमा पुगेको बताए। आमरूपमा पार्टी समिति सानो बनाउनुपर्ने सबैको सुझाव आएको उल्लेख गर्दै अध्यक्ष प्रचण्डले आगामी अधिवेशनबाट १९९ सदस्यीय केन्द्रीय समिति बनाइने निष्कर्ष सुनाए। आगामी अधिवेशनपछि ११ जनाको केन्द्रीय कार्यालय बनाउने र त्यसैलाई प्रभावकारी बनाइने उनले जानकारी दिए। योग्यता र कार्याअवधिको व्यवस्था नियमावली बनाएर जाँदा उचित हुने उल्लेख गर्दै अध्यक्ष प्रचण्डले प्रत्येक दुई वर्षमा सदस्यता नवीकरण गरिने बताए। प्रदेशलाई बलियो बनाउने विषयलाई उच्च प्राथमिकतामा राख्नेगरी विधान बनाइने बताउँदै त्यसैले संघीयता र समानुपातिक व्यवस्थालाई प्रभावकारी बनाइने अध्यक्षले जानकारी दिए। नाम र चुनाव चिह्नका विषयमा कुनै खास समयमा निर्णय गरिने उल्लेख गर्दै उनले धेरै कम्युनिष्ट पार्टीबीच एकता हुने अवस्थामा नाम फेर्न सकिने तर अहिले यथावत राख्ने बताए। उनले मोर्चालाई वैचारिक तालिमसहित स्वायतता दिने र जनवर्गीय संगठनलाई पनि विस्तार गरिने बताए। स्थायी समितिको बैठकबाट कार्यविभाज गरेर जानकारी दिइने उनको भनाइ थियो।
भाटभटेनीका सञ्चालक मीनबहादुर गुरुङलाई २ वर्ष कैद ८० लाख जरिवाना,"काठमाडौं : ललिता निवास जग्गा प्रकरणमा भाटभटेनी सुपरमार्केटका सञ्चालक मीनबहादुर गुरुङलाई दोषी ठहर भएका छन्। विशेष अदालतका न्यायाधीशहरू डा खुसीप्रसाद थारु, रामबहादुर थापा र रितेन्द्र थापाको इजलासले गुरुङलाई दोषी ठहर गरेको हो। अदालतले गुरुङलाई २ वर्ष कैद ८० लाख रुपैयाँ जरिवाना सुनाएको छ।"
पाँच जना पूर्वप्रधानमन्त्री पढेको आदर्श मावि ९५औं वर्षमा प्रवेश,"विराटनगर : विराटनगरको शैक्षिक उन्नयनमा महत्वपूर्ण योगदान पुर्याइरहेको आदर्श माध्यमिक विद्यालय बिहीबारबाट ९५औं वर्षमा प्रवेश गरेको छ। पिताजी कृष्णप्रसाद कोइरालाले विक्रम संवत १९८६ मा स्थापना गरेको विद्यालयले ९५ औं वार्षिकोत्सव मनाएको छ। विराटनगर महानगरपालिकाका मेयर नागेश कोइरालाको प्रमुख आतिथ्यता तथा विद्यालय व्यवस्थापन समितिका अध्यक्ष विकास पराजुलीको अध्यक्षतामा वार्षिकोत्सव मनाएको हो। वार्षिकोत्सवको अवसरमा विद्यालयले वर्ष शिक्षकका रुपमा भगिरथ पोखरेललाई सम्मान गरेको छ। पोखरेललाई उत्कृष्ट शिक्षकका रुपमा सम्मान गरिएको हो। विद्यालयले पर्वतकुमार श्रेष्ठ, लालबहादुर गुरुङ, अजित चापागाईं, प्रवेश दुलालसहित विभिन्न संकायका संयोजकहरुलाई पनि सम्मान गरेको छ। सफाई कर्मचारी रिंकी मरिक र अम्बिका कुमारीलाई पनि विद्यालयले सम्मान प्रदान गरेको छ। उनीहरुलाई मेयर कोइराला र विद्यालय व्यवस्थापन समितिका अध्यक्ष पराजुलीले दोसल्ला ओढाएर सम्मानपत्र प्रदान गरेका थिए। विद्यालयमा अध्ययन गर्ने उत्कृष्ट विद्यार्थीहरुलाई पनि सम्मान गरिएको थियो। वार्षिकोत्सव समारोहलाई सम्बोधन गर्दै मेयर कोइरालाले नेपालको शैक्षिक विकासमा आदर्श माविको योगदान महत्वपूर्ण रहेको बताए। ५ जना पूर्वप्रधानमन्त्रीलगायतका विभिन्न क्षेत्रमा विशिष्ट स्थान हासिल गरेका व्यक्तिहरुले अध्ययन गरेकाले पनि आदर्श विद्यालयको गरिमा उच्च रहेको उनको भनाइ छ। आदर्श माविले प्राविधिक शिक्षालाई प्राथमिकता राखेको छ। अन्य सामुदायिक विद्यालयले पनि प्राविधिक शिक्षामा जोड दिनुपर्ने धारणा कोइरालाको छ। प्राविधिक शिक्षा बिना अब रोजगारी पाउने अवस्था छैन, उनले भने, विद्यालयस्तरदेखि नै स्वरोजगारमूलक र व्यवहारिक शिक्षा दिनु जरुरी छ। विद्यालय तहदेखि नै प्राविधिक, सीपमुलक र व्यवहारिक शिक्षामा जोड दिएमा उत्पादित जनशक्तिको श्रम बिक्ने उनले बताए। हरेक वर्ष नेपाली श्रमबजारमा ५ लाखभन्दा बढी जनशक्ति आउने गरेका छन्, मेयर कोइरालाले भने, त्यसमध्ये थोरैले मात्रै स्वदेशमा रोजगारी पाउने गरेका छन्। वार्षिकोत्सवका अवसरमा विद्यालयका प्रधानाध्यापक सन्तोष पोखरेलले प्रगति प्रतिवेदन प्रस्तुत गरेका थिए। विद्यालयलले कक्षा १ देखि १२ सम्मका अतिरिक्त १८ र २४ महिने कम्प्युटर तालिमलगायत विभिन्न प्राविधिक तथा सीपमूलक शिक्षा प्रदान गरिरहेको जानकारी प्रअ पोखरेलले दिए। उनले २०८० सालमा सामुदायिक विद्यालयतर्फ प्राविधिक शिक्षामा नेपालभरिमै सर्वोत्कृष्ट भएर आदर्श माविले पुरस्कार प्राप्त गरेको बताए। आदर्श माविले समावेशी शिक्षालाई पनि समावेश गरेको पोखरेलको भनाइ छ। विद्यालयमा हाल ३ हजार ४ सय ७४ जना विद्यार्थी अध्ययनरत छन्।"
सुझावमा उठेका प्रश्नको जवाफ दिँदै अध्यक्ष प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले विधान सम्मेलनमा उठेका प्रश्नहरूको जवाफ दिन थालेका छन्। कमलादीस्थित प्रज्ञा भवनमा भइरहेको विधान सम्मेलनको अन्तिम दिन बिहीबार अध्यक्ष दाहालले २० वटा समूहले प्रस्तुत गरेका सुझावमा उठेका प्रश्नहरूको जवाफ दिन थालेका हुन्। विधान सम्मेलनमा प्रत्यक्ष निर्वाचन प्रक्रियाबाट पदाधिकारी चयनसहित पार्टीको चुनाव चिन्ह र नामसमेत फेर्नुपर्ने सुझाव आएको छ। विधान सम्मेलनमा नेता युवराज दुलालले चुनाव चिह्न फेर्नुपर्ने, जनवादी केन्द्रीयता मात्रै राख्नु राम्रो हुने तथा विचारको स्वतन्त्रता र कामकारबाहीमा एकरूपतामा राख्नेलगायत सुझाव प्रस्तुत गरेका थिए। उनले समान पदमा २ कार्यकाल मात्र राख्ने व्यवस्था गर्नुपर्ने उनको सुझाव थियो। त्यस्तै राजकाजी गुरूङले जनप्रतिनिधि चयन गर्दा पार्टी कमिटीबाट निर्वाचित हुने प्रावधान राख्नुपर्ने सुझाव दिएका थिए। कृष्णध्वज खड्काले पार्टीलाई वैकल्पिक केन्द्रीय सदस्यको व्यवस्था र केन्द्रीय समितिको विधान परिवर्तन गर्न नपाउनेगरी व्यवस्था गर्नुपर्ने सुझाव पेस गरेका थिए। त्यस्तै सुमन देवकोटाले कार्यकर्ताको सूचक निर्माण गर्नुपर्ने र सम्पत्ती सार्वजनिक गर्नुपर्ने सुझाव आफ्नो समूहको रहेको जानकारी गराए। संघीयताको मर्मअनुसार विधान तयार गरिनुपर्ने उल्लेख गर्दै विभागहरु प्नि विधानमा नै उल्लेख गर्नुपर्ने सुझाव पेस गरेका थिए।"
ललिता निवास जग्गा प्रकरणमा विजय गच्छदारले पाए सफाई,"काठमाडौं : ललिता निवास जग्गा प्रकरणमा नेपाली कांग्रेसका नेता एवं पूर्व उपप्रधानमन्त्री विजय कुमार गच्छदारले सफाइ पाएका छन्। विशेष अदालतका न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासले गच्छदारलाई सफाइ दिएका हुन्। गच्छदारमाथि लगाइएको आरोप दाबी पुष्टि हुन नसक्ने अदालतको ठहर छ। मन्त्रिपरिषद्बाट सामूहिकरूपमा गरेका नीतिगत निर्णयहरू आयोगको क्षेत्रअधिकारभित्र नपर्ने देखिएको भनी आयोग स्वयंले दाबी गरेको भन्दै मन्त्रालयबाट कुनै एकल निर्णय गरेको बादीदाबी नरहेको तथा मन्त्रिपरिषद्को मिति २०६६।१२।२९ को सामूहिक निर्णयमा हस्ताक्षर गर्ने कुनै एक जना मन्त्रीलाई मात्र मुद्दा दायर गर्ने क्षेत्राधिकार पुग्ने भन्न नमिल्ने फैसलामा भनिएको छ। प्रतिवादी दीप बस्न्यातले तयार गरेको मिति २०६६।१२।१९ को प्रस्ताव प्रधानमन्त्रीको निर्देशनमा नेपाल सरकार (कार्यासम्पादन) नियमावली २०६४को नियम २१ अनुसूचि १ को खण्ड ४२ बमोजिम पेस भएको देखिएको हुँदा नियमावली बमोजिम सो प्रस्ताव पेस गर्न स्वीकृत गरेको आधारमा मात्र बदनियत पुष्टि हुने प्रमाणको अभावमा मन्त्रालयको नीतिगत निर्णय सम्मको जिम्मेवारीमा रहेका प्रतिवादी विजयकुमार गच्छादार उपरको दाबी पुग्न नसक्ने र मन्त्रिपरिषद्को मिति २०६७।०१।३१ को निर्णयका लागि प्रतिवादी छविराज पन्तले पेस गरेको मिति २०६७।०१।२७ को प्रस्ताव स्वीकृत गरेको आधारमा मात्र सामूहिक निर्णयको हस्ताक्षरकर्ता रहेका मन्त्रालयबाट कुनै एकल निर्णय गरेको पुष्टि हुने प्रमाणको अभावमा मन्त्रालयको नीतिगत निर्णयसम्मको जिम्मेवारीमा रहेका प्रतिवादी डम्बर श्रेष्ठ उपरको आरोपदाबी पुग्न नसकी प्रतिवादीहरू विजयकुमार गच्छादार र प्रतिवादी डम्बर श्रेष्ठले आरोपित कसूबाट सफाइ पाउने अदालतको ठहर छ।"
माओवादीको चुनाव चिह्न फेर्न र जनप्रतिनिधि चयन गर्दा पार्टीभित्र निर्वाचित हुनुपर्ने सुझाव पेश,"काठमाडौं : नेकपा(माओवादी केन्द्र)को प्रथम विधान अधिवेशनमा समूहगत छलफलबाट सुझाव सङ्कलन गर्ने कार्य सकिएको छ। पार्टी अध्यक्ष पुष्पकमल दाहाल प्रचण्डले फागुन १ गते प्रस्तुत गरेको विधान मस्यौंदामाथि बाँकी सात समूहसमूहबाट सुझाव प्रस्तुत गरेका हुन्। मंगलबारदेखि काठमाडौँको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो। बुधबार १३ समूहबाट मस्यौंदा विधानमाथि सुझाव प्रस्तुत भइसकेको थियो। आज विधानमाथि सुझाव प्रस्तुत गर्दै कमला नहर्कीले पार्टीलाई श्रम र उत्पादनमा सहभागी गराउने, रूपान्तरणको नयाँ अभियान थालनी गनुपर्ने र समावेशी क्लष्टरबाट खसआर्यलाई हटाउनुप लगायतका सुझाव प्रस्तुत गरे। प्रेम बयकले विधानको प्रस्तावना छोटो हुनुपर्ने एवं जनउत्तरदायी पार्टी बनाउनेगरी पार्टी निर्माण गर्नुपर्ने सुझाव प्रस्तुत गरे। उनले सङ्गठनात्मक सिद्धान्त छोटो हुनुपर्ने र मानार्थ सदस्य थप्नुपर्ने सुझाव प्रस्तुत गरे। युवराज दुलालले चुनाव चिह्न फेर्नुपर्ने, जनवादी केन्द्रीयता मात्रै राख्नु राम्रो हुने तथा विचारको स्वतन्त्रता र कामकार्वाहीमा एकरूपतामा राखौँ भन्ने सुझाव प्रस्तुत गरे। उनले समान पदमा २ कार्यकाल मात्र राख्ने व्यवस्था गर्नुपर्नेमा आफ्नो समूहको जोड रहेको उल्लेख गरे। राजकाजी गुरूङले विधानको भाषा उत्कृष्ट हुनुपर्ने उल्लेख गर्दै विधान पालना गर्ने सामूहिक प्रतिबद्धता स्पष्ट आउनुपर्ने सुझाव पेश गरे। उनले जनप्रतिनिधि चयन गर्दा पार्टी कमिटीबाट निर्वाचित हुने प्रावधान राख्नुपर्ने सुझाव पेश गरे। रामदीप आचार्यले पार्टीलाई प्रवलीकरण हो वा पुनर्निर्माण गर्ने हो यसलाई स्पष्ट पारे। उनले निर्वाचनका लागि ठूला लेयरहरू हटाउनुपर्ने सुझाव दिए। कृष्णध्वज खड्काले पार्टीलाई वैकल्पिक केन्द्रीय सदस्यको व्यवस्था र केन्द्रीय समितिको विधान परिवर्तन गर्न नपाउने गरी व्यवस्था गर्नुपर्ने सुझाव पेश गरे। आयोगलाई प्रभावकारी तुल्याउनुपर्ने सुझाव प्राप्त भएको उल्लेख गर्दै उनले विषयगत दक्षता भएकालाई समेटेर संगठित गर्नुपर्ने व्यवस्था गनुपर्ने उल्लेख गरे। सुमन देवकोटाले कार्यकर्ताको सूचक निर्माण गर्नुपर्ने र सम्पत्ती सार्वजनिक गर्नुपर्ने सुझाव आफ्नो समूहको रहेको जानकारी गराए। संघीयताको मर्मअनुसार विधान तयार गरिनुपर्ने उल्लेख गर्दै विभागहरु प्नि विधानमा नै उल्लेख गर्नुपर्ने सुझाव पेश गरे। अध्यक्ष प्रचण्डले केहि समयपश्चात सुझावमाथि जवाफ दिनेछन्।"
ललिता निवास जग्गा प्रकरणमा पूर्वसचिवहरू दीप बस्न्यात र छविराज पन्त दोषी ठहर,"काठमाडौं : ललित निवास प्रकरणमा पूर्व सचिवहरू दीप बस्न्यात र छविराज पन्तलगायत दोषी ठहर भएका छन्। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले उनीहरूलाई दोषी ठहर गरेको हो। उनीहरूलाई ८० लाख ४८ हजार जरिवाना र दुई वर्ष कैद सजाय सुनाएको छ।"
ललिता निवास जग्गा प्रकरणको फैसला आज,"काठमाडौं : विशेष अदालतले ललिता निवासको जग्गा प्रकरणमा बिहीबार फैसला सुनाउने भएको छ। हिजै फैसला सुनाउने तयारी गरे पनि नभ्याइएपछि हेर्दाहेर्दैमा राखिएको विशेष अदालतका प्रवक्ता धनबहादुर कार्कीले बताए। फैसला सुनाउने तयारी बुधबार नै थियो। तर, अबेर हुने देखिएपछि हेर्दाहेर्दैमा राखिएको हो। अब आज फैसला सुनाइन्छ, प्रवक्ता कार्कीले बताए। अख्तियार दुरुपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको छ। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिवाना र १० वर्षसम्म जेल सजाय माग गरेको छ । राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ।"
आर्थिक समृद्धिका लागि राजनीतिक दलहरूबीच सहकार्य आवश्यक : सभामुख,"काठमाडौं : प्रतिनिधिसभाका सभामुख देवराज घिमिरेले मुलुकलाई समृद्धिको दिशातर्फ अघि बढाउन राष्ट्रिय सहमति हुनुपर्ने बताएका छन्। बिहीबार विराटनगर बिमानस्थलमा सञ्चारकर्मीसँग कुरा गर्दै सभामुख घिमिरेले व्यवस्थाप्रति बढेको वितृष्णा अन्त्य गर्न,राष्ट्र निर्माण र आर्थिक समृद्धिका लागि राजनीतिक दलहरूबीच छलफल र सहकार्य हुनुपर्नेमा जोड दिएका हुन्। उनले केहिको चाहनाका आधारमा व्यवस्था नै परिवर्तन हुने स्थिति नभएको र जनतामा देखिएको निराशा अन्त्यका लागि राजनीतिक दलहरू र नागरिक एकतावद्ध हुनुपर्ने बताए। सभामुख घिमिरेले भर्खरै सुरु भएको संसदको हिउँदे अधिवेशनलाई विगतको अनुभवका आधारमा गतिशिल बनाएर लैजानुपर्ने धारणा राखे। उनले सरकारले चालू अधिवेशनमा सरकारले करिब ६१ वटा विधेयक ल्याउने तयारी गरेकाले यसपटक धेरै कानुन निर्माण हुन सक्ने जिकिर गरे।"
माओवादीको नाम र चुनाव चिह्न फेर्न सुझाव,"काठमाडौं : माओवादीका नेताकार्यकर्ताले पार्टीको नाम र चुनाव चिह्न फेर्न सुझाव दिएका छन्। उनीहरूले जनजिब्रोमा झुन्डिने पार्टीको नाम र सबैले थाहा पाउने खालको चुनाव चिह्न राख्नुपर्ने सुझाव दिएका हुन्। पार्टीको जारी विधान सम्मेलनमा समूहगत छलफलका निष्कर्ष सुनाउँदै नेताहरूले पार्टीको नाम र चुनाव चिह्नबारे प्रश्न उठाएका हुन्। पार्टी अध्यक्ष पुष्पकमल दाहाल प्रचण्डले पेस गरेको विधान मस्यौदामाथि छलफलका लागि २० वटा समूह बनाइएका छन्। तीमध्ये १३ वटा समूहका नेताहरूले बुधबार निष्कर्ष सुनाए। यस्तै, अधिकांश नेताकार्यकर्ताले पार्टीभित्रका खाओवादीका कारण पार्टी र संगठन अघि बढ्न नसकेको भन्दै उनीहरूलाई तह लगाउन सांस्कृतिक रूपान्तरण अभियान चलाउनुपर्ने पनि बताए। राजनीतिक परिवर्तनलाई संस्थागत गर्दै सामाजिक न्याय, सुशासन र विकासका मुद्दामा पार्टी केन्द्रित हुनुपर्ने पनि उनीहरूको सुझाव थियो। पार्टीभित्रैका भ्रष्टाचारी, मिटरब्याजी, क्रसर माफिया र स्वार्थी समूहलाई अधिवेशन प्रतिनिधिहरूले खाओवादीको संज्ञा दिएका थिए। केन्द्रीय सदस्य सरल सहयात्रीले पार्टीको नाम र चुनाव चिह्न फेर्नुपर्ने सुझाव दिए। उनले पार्टीको महाधिवेशनको मिति पनि तोक्नुपर्ने माग गरे। अर्का केन्द्रीय सदस्य भवानी खड्काले पार्टीमा माफिया, दलाल, पुँजीपति वर्गको घुसपैठ भएको बताइन्। जसविरुद्ध लड्नु पर्ने थियो। उनीहरू नै हावी भएपछि पार्टीमा एक किसिमले क्यान्सर नै लाग्यो, खड्काले भनिन्, अब माओवादी सकिने कि सच्चिने ? भन्ने प्रश्न आयो। माओवादीको भेषमा रहेका खाओवादीहरूको छानबिन गरी कारबाही गर्ने व्यवस्था विधानमा ल्याउनुपर्छ। विधान सम्मेलनले माओवादीलाई चुस्तदुरुस्त बनाउनुपर्ने केन्द्रीय सदस्य राजु खड्काले सुझाव दिए। विधानले नै पार्टी जीवनमा मुख्य असर पार्दछ, खड्काले भने, पार्टीले लिएको विचारको आधार विधान बनाउनुपर्छ। पार्टी निर्माणको आधार, बाटो र भविष्य निर्धाण गर्न महत्वपूर्ण भूमिका खेल्नुपर्छ। संगठनको जीवन नै विधान भएको उल्लेख गर्दै खड्काले भने, शान्तिकालमा आएपछि माओवादीको चरित्रमाथि नै प्रश्न उठेको छ। समयानुकूल फिट खाने विधान बन्नुपर्ने र त्यसकै आधारमा पार्टी संगठन चलाउनुपर्ने उनको भनाइ थियो। नेतृ खड्काका अनुसार माओवादीले वर्गीय राजनीति र विचार छोड्यो। त्यसैले ओरालो लाग्यो। फेरि माओवादीले आफैंलाई आफैंले चिन्नुपर्ने बेला आएको छ। त्यो खाले विधान चाहिन्छ। त्यसमा केन्द्रीय सदस्य इन्दु शर्मा थप्छिन्, सिद्धान्त नाप्ने कसी व्यवहार हो। माओवादी व्यवहारमा स्खलित भयो। पार्टीमा जुँगाको लडाइँ देखियो। अधिवेशन प्रतिनिधि दिलीपकुमार प्रजापतिले जातीय छुवाछूतलाई गम्भीर अपराधका रूपमा पार्टीले लिनुपर्ने बताए। अर्का प्रतिनिधि पर्शुराम रम्तेलले पार्टी एकता, आन्तरिक मूल्यांकन र मनोनयनलाई व्यवस्थित गर्नुपर्ने र छुवाछूतलाई गम्भीर रूपमा लिने व्यवस्था गर्नुपर्ने सुझाव दिए। पार्टीको चुनाव चिह्न् परिवर्तन गर्नुपर्ने सुझाव समूहमा आएको रम्तेलले जानकारी दिए। त्यस्तै अर्का नेता वामदेव क्षेत्रीले विधानलाई छरितो बनाउन सुझाव दिए। प्रदेश र स्थानीय पार्टी समितिलाई कार्यकारी बनाउने गरी विधानमा व्यवस्था हुनुपर्ने उनको भनाइ थियो। पार्टीका सदस्यभन्दा पनि पार्टी शुभचिन्तकको अध्यक्षमा अनुशासन समिति बनाएर शक्तिशाली बनाउनुपर्छ, उनले भने। वैज्ञानिक समाजवादमा जाने गरी प्रस्तावना लेखिनुपर्नेमा प्रतिनिधि झक्कुप्रसाद सुवेदीले जोड दिए। उनले पनि जातीय छुवाछूत गम्भीर रूपमा लिनुपर्ने व्यवस्था गर्नुपर्ने सुझाव दिए। हालसम्म १३ समूहले विधानमाथि सुझाव पेस गरिसकेका छन्। मंगलबारदेखि काठमाडौंमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो।"
छानविन समिति बनाएर भंगहाका सुकुम्बासीको समस्या सम्बोधन गर्न प्रधानमन्त्रीको निर्देशन,"काठमाडौं : महोत्तरीको भंगहा नगरपालिका४ स्थित थारु टोल बनराको सुकुम्बासी बस्तीलाई न्याय दिलाउन सरकारले छानविन समिति बनाउने भएको छ। सुकुम्बासीकोतर्फ बाट पीडित कैलाश चौधरीले बुझाएको ज्ञापनपत्र बुझ्दै प्रधानमन्त्री पुष्पकमल दाहालले सत्यतथ्य छानविन गर्न समिति गठन गर्न मातहतमा निकायलाई निर्देशन दिए। सुकुम्बासीहरुले २०११ सालदेखि बसोबास गर्दै आएको र जोतकोर गर्दै ४५ विघा जग्गा २०५४ सालमा सकुम्बासी समस्या समाधान गर्न बनेको आयोगका पदाधिकारीहरूले चलखेल गरेर गैर सुकुम्बासीको नाममा लालपूर्जा बनाइदिएका थिए। त्यही प्रकरणमा जाँचबुझ गर्न सरकारले छानविन टोली गर्न गर्ने तयारी गरेको हो। पीडितहरूले सरकारसँग चारबुँदे माग राखेका छन्। गैरकानुनी रूपमा जारी गरिएको लालपुर्जा तुरुन्त खारेज गर्नुपर्ने, जग्गा हिनामिनाबारे उच्चस्तरीय न्यायिक छानबिन समिति गठन गरी दोषीलाई कारबाही गरिनुपर्ने, जग्गा प्राप्त गर्नेहरूविरुद्ध जाँचबुझ गरी कारबाही गरिनुपर्ने र बनराका साबिक स्थानीयवासीका नाममा घरजग्गा गर्नुपर्ने उनीहरूको माग छ । यस बारे अन्नपूर्णले निरन्तर खोजीका समाचार प्रकाशन गर्दै आएको छ। २५ वर्षदेखि न्याय माग गर्दै आन्दोलित सुकुम्बासीहरुको समस्या कुनै निकायले नसुनेपछि प्रधानमन्त्रीसँग गुहार माग्नका लागि पीडितहरु दोस्रो पटक काठमाडौं आएका हुन्। ६ महिनाअघि माइतीघरमा आन्दोलन गर्न आएका उनीहरू उपप्रधान तथा गृहमन्त्रीलाई ज्ञापन पत्र बुझाएर फर्केका थिए।"
पेट्रोलियम पदार्थको मूल्य वृद्धि,"काठमाडौं : पेट्रोलियम पदार्थको मूल्य वृद्धि भएको छ। नेपाल आयल निगमको सञ्चालक समितिको बैठकले पेट्रोल, डिजेल र मट्टितेलमा २२ रुपैयाँ वृद्धि गरेको हो। भारतले मूल्य बढाएर नयाँ सूची पठाएपछि नेपालमा पनि पेट्रोलियम पदार्थको मूल्य वृद्धि भएको हो। यससँगै काठमाडौंमा पेट्रोलको मूल्य १७२ र डिजेल र मट्टितेलको मूल्य १६० रुपैयाँ पुगेको छ। खाना पकाउने एलपी ग्यासको मूल्य भने यथावत राखिएको छ। नयाँ मूल्यूची आज राति १२ बजेदेखि लागू हुनेछ।"
"बझाङमा जीप दुर्घटना हुँदा एक जनाको मृत्यु, २ घाइते",बझाङ : जिल्लाको तल्कोट गाउँपालिकाको साइलाबगडमा जीप दुर्घटना हुँदा एक जनाको मृत्यु् भएको छ दुई जना घाइते भएका छन्। जिल्लाको तलकोट गाउँपालिका१ की १९ वर्षीया सुस्मिता कठायतको मृत्यु भएको हो। उपचारका लागि जिल्ला अस्पताल पुर्याइएको र चिकित्सक मृत घोषणा गरेको प्रहरीले जनाएको छ। दुर्घटनामा परेर तल्कोट३ का चालक २३ वर्षीय राजेश कडाल र मष्टा ५ का सहचालक १७ वर्षीय कमल कठायतको जिल्ला अस्पतालमा उपचार भइरहेको छ। जिल्ला प्रहरी कार्यालय बझाङका प्रहरी नायव उपरीक्षक भरतबहादुर शाहका अनुसार तलकोटबाट चैनपुर आउने क्रममा से १ ज ८६८ नम्बरको जीप बिहीबार साँझ अनियन्त्रित भएर सडकबाट ७० फिट तल खसेको थियो।
"गोली लागेकी महिला प्रहरीको मृत्यु, हत्या आरोपमा श्रीमान् पक्राउ (अपडेट)",दाङ : दाङमा गोली हानेर महिला प्रहरीको हत्या भएको छ। वडा प्रहरी कार्यालय घोराहीमा कार्यरत प्रहरी जवान धनमाया थापालाई उनकै श्रीमान प्रहरी हवल्दार यमबहादुर झाक्रीले गोली हानेर हत्या गरेको जिल्ला प्रहरी कार्यालय दाङले जनाएको छ। उनका श्रीमानले घोराहीको दामोदर चोकमा ड्युटीमा रहेको अवस्थामा गोली चलाएका थिए। गोली हानेर भाग्दै गरेका झाक्रीलाई लमही अर्जुनखोलाबाट पक्राउ गरेको दाङ प्रहरी प्रमुख राम बहदुर केसीले जानकारी दिए। झाक्री नेपालगञ्ज तालिम केन्द्रमा कार्यरत प्रहरी रहेको बुझिएको छ। घटनाको थप अनुसन्धान भइरहेको प्रहरीले बताएको छ।
"दाङमा महिला प्रहरीमाथि गोली प्रहार, गोली हान्ने प्रहरी नै",दाङ : दाङमा महिला प्रहरीमाथि गोली प्रहार भएको छ। घोराही बजारमा महिला प्रहरीमाथि गोली प्रहार भएको हो। गोली लागेकी महिला प्रहरीको अवस्था गम्भीर छ। गोली हानेको अभियोगमा दाङको लमहीबाट एक जनालाई प्रहरीले नियन्त्रणमा लिएको छ। नियन्त्रणमा लिएका व्यक्ति पनि प्रहरी रहेको र उनी बाँकेमा कार्यरत रहेको प्रहरीले बताएको छ। घटनाको थप विवरण आउन बाँकी छ।
लुम्बिनी प्रादेशिक अस्पतालमा क्याथ ल्याब सुरु,बुटवल : लुम्बिनी प्रादेशिक अस्पताल बुटवलमा क्याथ ल्याब सेवा सुरु गरिएको छ। मुटुको परीक्षण गरिने उक्त ल्याब सेवा बिहीबारदेखि सुरु गरिएको अस्पतालका मेडिकल सुपरिटेन्डेन्ट डासुदर्शन थापाले जानकारी दिए। सेवा सुरु भएको पहिलो दिन गुल्मीका ७५ र ७२ वर्षीय एकएक जना महिला पुरुषलाई सेवा दिइएको छ। विशेषज्ञ चिकित्सक नहुँदा उक्त सेवा विगत डेढ वर्षदेखि सञ्चालनमा आउन सकेको थिएन। मेसु थापाका अनुसार करिब ६ करोड मूल्य बराबरका मेशिन र अन्य उपकरणहरू जडान गरिएको छ। क्याथ ल्याब सेवा सञ्चालनका लागि डाअर्जुन बुढाथोकी र डारोशन घिमिरे करारमा आएका छन्। शल्यक्रियाविना नै मुटुका समस्याहरू क्याथ ल्याबबाट हेर्न सकिने चिकित्सकले बताएका छन्। खुम्चिँदै जान थालेको मुटुको भल्भ पनि घटाउन सकिने छ।
कांग्रेस महामन्त्रीद्वयले पेस गरे राजनीतिक र सांगठनिक प्रतिवेदन,"काठमाडौं : नेपाली कांग्रेसको केन्द्रीय समिति बैठकमा महासमितिको बैठकमा प्रस्तुत हुने मूल नीतिगत प्रस्ताव पेस गरिएको छ। पार्टी कार्यालय सानेपामा बिहीबार बसेको बैठकमा उपसभापति पूर्णबहादुर खड्काले महासमितिको बैठकमा प्रस्तुत हुने आर्थिक, सामाजिक, धार्मिक, साँस्कृतिक तथा राजनीतिक विषय समेटिएको करिब ६४ पृष्ठको नीतिगत प्रस्ताव संक्षिप्तरूपमा प्रस्तुत गरे। बैठकमा महामन्त्री विश्वप्रकाश शर्माले समसामयिक राजनीतिक विषयको प्रतिवेदन पेस गरेका छन् भने महमन्त्री गगनकुमार थापाले ४५ पेजको सांगठनिक प्रतिवेदन पेस गरेको प्रचार विभाग प्रमुख मीनबहादुर विश्वकर्माले जानकारी दिए। महामन्त्री थापाको प्रतिवेदनमा पार्टीभित्र इमानदारितापूर्वक आत्मसमीक्षा,आत्मनिरीक्षण र आत्मसंकल्प गर्नुपर्नेमा जोड दिइएको छ। त्यस्तै बैठकमा अर्थमन्त्रीले मुलुकको अर्थतन्त्रका विर स्वास्थ्यमन्त्रीले मन्त्रालयले गरेका कामका बारेमा जानकारी गराएका थिए। कांग्रेस बैठक शुक्रबार पनि बस्ने विश्वकर्माले बताए।"
चालक र सहचालकको स्वास्थ्य परीक्षण,नुवाकोट : सवारी दुर्घटना न्यूनीकरणका लागि नुवाकोटमा चालक र सहचालकको स्वास्थ्य परीक्षण गरिएको छ। दुर्घटना न्यूनीकरण गरी यात्रुको सुरक्षालाई बलियो बनाउन जिल्ला ट्राफिक प्रहरी कार्यालय नुवाकोटले चालक तथा सहचालकको सडकमै स्वास्थ्य परीक्षण गरेको हो। विदुरस्थित जिल्ला ट्राफिक प्रहरी कार्यालय नुवाकोटको परिसरमा स्वास्थ्यकमीहरूले एक सय जना चालक तथा सहचालकको स्वास्थ्य परीक्षण गरेका छन्। अधिकांश दुर्घटना पुराना सवारी साधन र चालकको कमजोरीका कारण हुने गरेकाले चालकलाई सडकमै रोकेर स्वास्थ्य परीक्षण गर्ने अभियान सुरु गरिएको जिल्ला ट्राफिक प्रहरी कार्यालय नुवाकोटले जनाएको छ।
पाँच जना पूर्वप्रधानमन्त्री पढेको आदर्श मावि ९५औं वर्षमा प्रवेश,"विराटनगर : विराटनगरको शैक्षिक उन्नयनमा महत्वपूर्ण योगदान पुर्याइरहेको आदर्श माध्यमिक विद्यालय बिहीबारबाट ९५औं वर्षमा प्रवेश गरेको छ। यो विद्यालयमा पढेका ५ जना मुलुकको प्रधानमन्त्री भइसकेका छन्। पूर्वप्रधानमन्त्रीहरू स्वः गिरिजाप्रसाद कोइराला, नगेन्द्रप्रसाद रिजाल, मनमोहन अधिकारी, सूर्यबहादुर थापा र कीर्तिनिधि विष्टले यही विद्यालयमा अध्ययन गरेका थिए। साथै, कांग्रेस नेता डा शेखर कोइरालादेखि डा भोला रिजाल, डा वीरेन्द्रकुमार विष्टलगायतले यही विद्यालयमा पढेका थिए। आदर्श माविमा अध्ययन गरेका कैयौं व्यक्तिहरूले विभिन्न क्षेत्रमा विशिष्ट स्थान हासिल गरिसकेका छन्। पिताजी कृष्णप्रसाद कोइरालाले विक्रम संवत १९८६ मा स्थापना गरेको विद्यालयले ९५ औं वार्षिकोत्सव मनाएको छ। विराटनगर महानगरपालिकाका मेयर नागेश कोइरालाको प्रमुख आतिथ्यता तथा विद्यालय व्यवस्थापन समितिका अध्यक्ष विकास पराजुलीको अध्यक्षतामा वार्षिकोत्सव मनाएको हो। वार्षिकोत्सवको अवसरमा विद्यालयले वर्ष शिक्षकका रुपमा भगिरथ पोखरेललाई सम्मान गरेको छ। पोखरेललाई उत्कृष्ट शिक्षकका रुपमा सम्मान गरिएको हो। विद्यालयले पर्वतकुमार श्रेष्ठ, लालबहादुर गुरुङ, अजित चापागाईं, प्रवेश दुलालसहित विभिन्न संकायका संयोजकहरुलाई पनि सम्मान गरेको छ। सफाई कर्मचारी रिंकी मरिक र अम्बिका कुमारीलाई पनि विद्यालयले सम्मान प्रदान गरेको छ। उनीहरुलाई मेयर कोइराला र विद्यालय व्यवस्थापन समितिका अध्यक्ष पराजुलीले दोसल्ला ओढाएर सम्मानपत्र प्रदान गरेका थिए। विद्यालयमा अध्ययन गर्ने उत्कृष्ट विद्यार्थीहरुलाई पनि सम्मान गरिएको थियो। वार्षिकोत्सव समारोहलाई सम्बोधन गर्दै मेयर कोइरालाले नेपालको शैक्षिक विकासमा आदर्श माविको योगदान महत्वपूर्ण रहेको बताए। ५ जना पूर्वप्रधानमन्त्रीलगायतका विभिन्न क्षेत्रमा विशिष्ट स्थान हासिल गरेका व्यक्तिहरुले अध्ययन गरेकाले पनि आदर्श विद्यालयको गरिमा उच्च रहेको उनको भनाइ छ। आदर्श माविले प्राविधिक शिक्षालाई प्राथमिकता राखेको छ। अन्य सामुदायिक विद्यालयले पनि प्राविधिक शिक्षामा जोड दिनुपर्ने धारणा कोइरालाको छ। प्राविधिक शिक्षा बिना अब रोजगारी पाउने अवस्था छैन, उनले भने, विद्यालयस्तरदेखि नै स्वरोजगारमूलक र व्यवहारिक शिक्षा दिनु जरुरी छ। विद्यालय तहदेखि नै प्राविधिक, सीपमुलक र व्यवहारिक शिक्षामा जोड दिएमा उत्पादित जनशक्तिको श्रम बिक्ने उनले बताए। हरेक वर्ष नेपाली श्रमबजारमा ५ लाखभन्दा बढी जनशक्ति आउने गरेका छन्, मेयर कोइरालाले भने, त्यसमध्ये थोरैले मात्रै स्वदेशमा रोजगारी पाउने गरेका छन्। वार्षिकोत्सवका अवसरमा विद्यालयका प्रधानाध्यापक सन्तोष पोखरेलले प्रगति प्रतिवेदन प्रस्तुत गरेका थिए। विद्यालयलले कक्षा १ देखि १२ सम्मका अतिरिक्त १८ र २४ महिने कम्प्युटर तालिमलगायत विभिन्न प्राविधिक तथा सीपमूलक शिक्षा प्रदान गरिरहेको जानकारी प्रअ पोखरेलले दिए। उनले २०८० सालमा सामुदायिक विद्यालयतर्फ प्राविधिक शिक्षामा नेपालभरिमै सर्वोत्कृष्ट भएर आदर्श माविले पुरस्कार प्राप्त गरेको बताए। आदर्श माविले समावेशी शिक्षालाई पनि समावेश गरेको पोखरेलको भनाइ छ। विद्यालयमा हाल ३ हजार ४ सय ७४ जना विद्यार्थी अध्ययनरत छन्।"
रसिया पठाइदिने भन्दै रकम ठगी गर्ने पक्राउ,"काठमाडौं : वैदेशिक रोजगारीका लागि रसिया पठाइदिने भन्दै रकम ठगी गरेको आरोपमा एकजना पक्राउ परेका छन्। पक्राउ पर्नेमा उदयपुरका ३० वर्षीय मिलन तामाङ रहेको प्रहरीले जनाएको छ। उनले गणेश बीसीसमेत दुईजनालाई वैदेशिक रोजगारीका लागि रसिया पठाइदिने र त्यसका लागि प्रतिव्यक्ति पाँच लाख रुपैयाँ लाग्ने, त्यहाँ पुगेपछि कन्ट्रक्सनमा लेवर काम लगाइदिने भन्दै आश्वसन दिइ रकम ठगी गरेको आरोप उनीमाथि छ। पीडितहरूबाट १ लाख ६५ हजार रकम लिइ तामाङ सम्पर्कविहीन भएपछि उनीविरुद्ध उजुरी परेको थियो। सोही उजुरीका आधारमा खोजतलासका क्रममा तामाङलाई प्रहरीले काठमाडौंको सामाखुसीबाट नियन्त्रणमा लिएको उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले जानकारी दिए। उनलाई थप अनुन्धान र कारवाहीका लागि वैदेशिक रोजगार विभाग पठाइएको छ।"
एमाले केन्द्रीय कमिटी बैठक फागुन ८ देखि १० गतेसम्म गर्ने निर्णय,"काठमाडौं : नेकपा एमालेको केन्द्रीय कमिटी बैठक फागुन ८ गते बोलाइएको छ। बिहीबार पार्टी कार्यालयमा बसेको सचिवालय बैठकले फागुन ८ देखि १० गतेसम्म केन्द्रीय कमिटी बैठक बोलाउने निर्णय गरेको हो। पार्टी महासचिव शंकर पोखरेलले पार्टी कार्यालय च्यासलमै केन्द्रीय कमिटी बोलाइएको बताए। केन्द्रीय कमिटी बैठकका एजेण्डाका विषयमा समेत सचिवालय बैठकमा छलफल भएको महासचिव पोखरेलले बताए। उनका अनुसार वर्तमान राजनीतिक स्थिति र संगठनको सुदृढीकरणलगायतका विषयमा केन्द्रीय कमिटी बैठकमा छलफल हुनेछ। त्यस्तै मिसन ग्रासरुट अभियान र मध्यपहाडी लोकमार्ग केन्द्रित गरिएको अभियानका विषयमा पनि बृहत् छलफल गरिने उनले बताए। त्यस्तै एमालेले आफ्नै पार्टी कार्यालय स्थापना गर्ने निर्णयसमेत गरेको छ। त्यसका लागि नेता कार्यकर्ताबाट एक सय रुपैयाँ सहयोग अभियाना सञ्चालन गर्ने निर्णय भएको महासचिव पोखरेलले बताए। त्यस्तै पार्टीको प्रचार तथा प्रकाशन विभागमा तीन जना मनोनीत भएका छन्। मनोनीत हुनेमा मणिराज बास्तोला, माधव नेपाल र इन्द्रा आचार्य छन्।"
"अमेरिका पठाउन भारतीय माफियाको सेल्टर काठमाडौंमा, डंकी अप्रेसनबाट खुल्यो राज","काठमाडौं : भारतीय माफियाले नेपालमा सेल्टर बनाएरै अमेरिका पठाउने ठगी धन्धा गरिरहेको पाइएको छ। काठमाडौंको रातो पुलस्थित एक घरबाट प्रहरीले बन्धक बनाइएका ११ जनालाई उद्धार गरेको छ भने ९ जनालाई नियन्त्रमा लिएको छ। अवैधरूपमा अमेरिका जान भन्दै भारतीय माफियाहरूले उनीहरूलाई नेपालमा बन्धक बनाएको सूचना प्रहरीले पाएको काठमाडौं प्रहरी परिसरका एसएसपी भुपेन्द्र खत्रीले बताए। गौशाला वृत्त र काठमाडौं परिसरको संयुक्त टोलीले 'डंकी अप्रेशन'मार्फत् उक्त घरमा छापा मारेको थियो। प्रहरीले उक्त घरबाट ११ जनालाई उद्धार गर्नुका साथै नक्कली काजगाज, स्ट्याम्प, ल्यापटप, घडीलगायतका सामान बरामद गरेको छ। एसएसपी खत्रीका अनुसार 'ग्रिन क्रोमा'को माध्यमबाट बन्धक बनाइएकाहरूलाई मेक्सिको र ब्राजिलमा रहेको गलत प्रेजेन्टेशन उनीहरूका आफन्तलाई दिने गरेका थिए। त्यसैका लागि घडीमा पनि सोही देशको समय सेट गरिएको उनले बताए। भारतीय माफियाहरूले अमेरिका पठाइदिने प्रलोभनमा पारेर नयाँ दिल्ली, दुई र कतारलगायत देशबाट ट्रान्जिट बनाएर काठमाडौंमा बन्धक बनाएर राख्ने गरेको अनुसन्धानबाट खुलेको प्रहरीको भनाइ छ। काठमाडौं आएपछि केही दिन होटलमा राखेर पीडितहरूलाई उक्त घरमा ल्याउने गरिएको अनुसन्धानबाट खुलेको छ। अमेरिका जान पीडितहरूले ४५ लाख भारतीय रुपैयाँसम्म तिरेको बताइएको छ। त्यसबाहेक काठमाडौं ल्याएर ३ हजार डलर र पासपोर्टलगायतका मोबाइलहरू जफत गरी यातना दिने गरेको पाइएको एसएसपी खत्रीले बताए। पीडितहरूको पासपोर्टमा नक्कली स्ट्याम्पमार्फत् विभिन्न ठाउँमा पुगेको 'अराइभल र डीपार्चर'का छाप लगाएर सामाजिक सञ्जालमा भन्न लगाउने गरेको अनुसन्धानबाट खुलेको छ। माफियाहरूले पीडितलाई शारीरिक र मानसिक यातना दिने र भारतमा रहेका उनीहरूका आफन्तको ज्यान लिनेसम्मका धम्की दिई कोठामै बन्धक बनाइएको प्रहरीको अनुसन्धानबाट खुलेको हो। उद्धार गरिनेमा पञ्जाबका गुरिन्दर सिंह, भुपेन्द्र सिंह, मानवीर सिंह, जगदीप सिंह, गुरपीत सिंह, कुलदीप सिंह, राकेश कुमार, गुरुपित सिंह, हरयाणाका सुवास कुवर, प्रतिक र आशिष कुमार छन्। घटनामा संलग्न नेपालका लागि मुख्य एजेण्ट मध्य प्रदेशका इन्दु सिंह यादव, लुदियानाका निपुन गुप्ता, नयाँ दिल्लीका चरणजित सिंह, पञ्जाबका अशोक कुमार, महिपालपुरका अब्दुल राहिम, पञ्जाबका मनिष कुमार मल्होत्रा, मध्य प्रदेशका रवि मेवाडे, राजस्थानका रामचन्द्र शर्मा र एक जना नेपाली रहेको प्रहरीले जानकारी दिएको छ। पीडितहरू हप्ता दिन अघिदेखि त्यहाँ बन्धन बनाइएका थिए। पीडितहरूले विश्वासका आधारमा प्रलोभनमा परेको प्रहरीलाई बताएका छन्। यसअघि दुई तीन लट आएर पनि त्यहाँबाट अन्यत्र लगिएको प्रहरीले जानकारी दिएको छ। एसएसपी खत्रीका अनुसार दुई तीन महिनादेखि उक्त घर भाडा दिइएको पाइएको छ। तर माफियाहरूको उद्देश्य अमेरिका पठाउनेभन्दा पनि ठगी गर्ने उद्देश्यमात्र देखिएको अनुसन्धानबाट खुलेको छ।"
आईएमएस ग्रुप र सबको फोनबीच मोबाइल एक्सचेन्जका लागि सहकार्य,"काठमाडौं : 'आईएमएस' र 'सबको फोन'ले 'आईएमएस सबको फोन एक्सचेन्ज'को घोषणा गरेका छन्। नेपालमा सामसङ फोनको राष्ट्रिय वितरक आईएमएस र नेपाली बजारमा स्थानीय रूपमा नवीकरण गरिएका मोबाइल फोनहरू तयार गर्ने अग्रणी कम्पनी सबको फोनले आईएमएस सबको फोन एक्सचेन्जको सुरुवातका लागि साझेदारीको घोषणा गरेका हुन्। विभिन्न ब्रान्डका मोबाइल प्रयोगकर्तालाई आफूले प्रयोग गरेको फोन साटेर सामसङ स्मार्टफोनमा अपग्रेड गर्न सजिलो विकल्प प्रदान गर्ने उद्देश्यले यो मोबाइल एक्सचेन्ज सुविधा सुरु गरिएको हो। यो एक्सचेन्ज सुविधा अन्तर्गत ग्राहकले आफूले प्रयोग गरेका जुनसुकै ब्राण्डका मोबाइललाई नयाँ सामसङ स्मार्टफोनसँग साट्न सक्नेछन्। आइएमएस सबको फोन एक्सचेन्ज सुविधा अन्तर्गत प्रदान गरिने वेबमा आधारित प्रणालीको प्रयोग गरी ग्राहकहरूले आफूले प्रयोग गरिको फोनको विवरण भरी १ मिनेटमा फोनको मूल्य प्राप्त गरी नयाँ सामसङ स्मार्टफोनमा सजिलै अपग्रेड गर्न सक्नेछन्। यस्तो एक्सचेन्ज सुविधा प्राप्त गर्नका लागि ग्राहकले आफूले प्रयोग गरेको मोबाइलको भ्याट बिल र परिचय खुल्ने सरकारी परिचयपत्र अनिवार्य उपलब्ध गराई स्वघोषणा फारम भर्नुपर्नेछ। प्रथम चरणका लागि यो सुविधा हाल सामसङ को आधिकारिक आईएमएस स्मार्ट आउटलेटहरू र काठमाडौंमा रहेका अधिकृत बिक्रेतामा मात्र उपलब्ध गराइएको छ। सबको फोनका संस्थापक उत्तम काफ्लेले यस सहकार्यप्रति उत्साह व्यक्त गर्दै आइएमएस र सबको फोनबीचको यस साझेदारीले मोबाइल प्रयोगकर्तालाई मोबाइल एक्सचेन्ज सहज र छिटो बनाउँदै उचित मूल्य प्रदान गर्ने लक्ष्य राखेको बताए। 'एक पटक प्रयोग गरिएका फोनहरूलाई  गरी पुनः प्रयोग गर्न सके विद्युतीय फोहोरको () समस्याहरूलाई समेत सम्बोधन गर्न सकिन्छ। हामीले सुरु गरेको यस प्रयासले नेपालमा वातावरण र पुनः प्रयोगप्रति जिम्मेवार र सामाजिक उत्तरदायी उद्यमशीलताको प्रतिनिधित्व गर्नेछ,' उनले भने। आईएमएस ग्रुपका अध्यक्ष एवम् प्रमुख कार्यकारी अधिकृत दिकेश मलहोत्राले सबको फोनसँगको सहकार्यले नेपालमा मोबाइल एक्सचेन्जलाई सहज बनाउनेछ भन्नेमा विश्वस्त रहेको बताए। यो सुविधाको कार्यान्वयन पहिलो चरणमा काठमाडौंका आउटलेटहरूमा केन्द्रित हुने र विस्तारै एक्सचेन्ज सुविधा नेपालभर उपलब्ध गराउने योजना रहेको बताए। सबको फोनको प्रविधिसँग आइएमएसको विशेषज्ञतालाई संयोजन गरेर आफ्ना ग्राहकहरूलाई प्रयोगमा आइसकेका फोनहरूको उचित मूल्य प्रदान गरी सामसङ स्मार्टफोनमा अपग्रेड गर्न सजिलो र सुविधाजनक बनाउने आइएमएसको योजना रहेको छ।"
"प्रत्यक्ष निर्वाचनबाटै पदाधिकारी चयन गर्ने माओवादी विधान सम्मेलनको निष्कर्ष, केन्द्रीय समितिको आकार घटाइयो",काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले विधान अधिवेशन अत्यन्त सभ्य भएको र यसले पार्टी निर्माणमा सहयोग पुग्ने बताएका छन्। माओवादी केन्द्रको प्रथम विधान अधिवेशनमा समूहगत छलफलबाट सुझाव संकलनपछि सम्बोधन गर्दै अध्यक्ष प्रचण्डले प्राप्त सुझावका आधारमा ओजपूर्ण बनाउने विश्वास दिलाए। उनले आगामी महाधिवेशनदेखि जनवादको आधारमा प्रत्यक्ष निर्वाचन प्रणालीबाट समिति निर्माण गर्ने र समितिबाट प्रत्यक्ष निर्वाचनको विधिबाट नै पदाधिकारी चयन गर्ने निष्कर्षमा पुगेको बताए। आमरूपमा पार्टी समिति सानो बनाउनुपर्ने सबैको सुझाव आएको उल्लेख गर्दै अध्यक्ष प्रचण्डले आगामी अधिवेशनबाट १९९ सदस्यीय केन्द्रीय समिति बनाइने निष्कर्ष सुनाए। आगामी अधिवेशनपछि ११ जनाको केन्द्रीय कार्यालय बनाउने र त्यसैलाई प्रभावकारी बनाइने उनले जानकारी दिए। योग्यता र कार्याअवधिको व्यवस्था नियमावली बनाएर जाँदा उचित हुने उल्लेख गर्दै अध्यक्ष प्रचण्डले प्रत्येक दुई वर्षमा सदस्यता नवीकरण गरिने बताए। प्रदेशलाई बलियो बनाउने विषयलाई उच्च प्राथमिकतामा राख्नेगरी विधान बनाइने बताउँदै त्यसैले संघीयता र समानुपातिक व्यवस्थालाई प्रभावकारी बनाइने अध्यक्षले जानकारी दिए। नाम र चुनाव चिह्नका विषयमा कुनै खास समयमा निर्णय गरिने उल्लेख गर्दै उनले धेरै कम्युनिष्ट पार्टीबीच एकता हुने अवस्थामा नाम फेर्न सकिने तर अहिले यथावत राख्ने बताए। उनले मोर्चालाई वैचारिक तालिमसहित स्वायतता दिने र जनवर्गीय संगठनलाई पनि विस्तार गरिने बताए। स्थायी समितिको बैठकबाट कार्यविभाज गरेर जानकारी दिइने उनको भनाइ थियो।
यस्तो छ ललिता निवास जग्गा प्रकरणमा विशेष अदालतको फैसला (पूर्ण पाठसहित),"काठमाडौं : ललिता निवासको जग्गा हिनामिनासम्बन्धी मुद्दामा विशेष अदालतले १२ जनालाई दोषी ठहर गरेको छ। बिहीबार अदालतको आदेश सार्वजनिक गर्दै प्रवक्ता धनबहादुर कार्कीले रामकुमार सुवेदी र शोभाकान्त ढकालसहित १२ जनालाई दोषी ठहर गरेको जानकारी दिए। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले ललिता निवासको जग्गा प्रकरणमा उनीहरूलाई दोषी ठहर गरेको हो। त्यस्तै कलाधर देउजा, सुरेन्द्रमान कपाली, युक्तप्रसाद श्रेष्ठ, जगतप्रसाद पुडासैनी पनि रहेका छन्। उनीहरूलाई २ वर्ष कैद सजाय तोकिएको छ। त्यस्तै ९ करोड रुपैयाँ जरिवाना १२ जनाले दामासाहीले तिर्ने फैसला भएको छ। त्यस्तै अदालतले अख्तियार दुरुपयोग अनुसन्धान आयोगका पूर्वआयुक्त तथा तत्कालीन भौतिक योजना सचिव दीप बस्न्यात र तत्कालीन भूमिसुधार सचिव छविराज पन्त दोषी ठहर गरेको छ। उनीहरूलाई दुई वर्ष कैद, ८० लाख जरिवाना र बिगो असुल गर्ने फैसला गरेको छ। अदालतले पूर्वउपप्रधानमन्त्री विजयकुमार गच्छदार र पूर्वमन्त्री डम्बर श्रेष्ठलाई सफाइ दिएको छ। त्यस्तै राजीनामा वा बकसपत्रबाट ६५ जनाको नाममा दर्ता भएको जग्गा जफत हुने ठहर गरेको प्रवक्ता कार्कीले बताए। ललिता निवासको ११३ रोपनी सरकारी जग्गा हिनामिना प्रकरणमा अख्तियारले चार मन्त्री र तीन पूर्वसचिवसहित ११० जनालाई बिगो र जरिवाना तथा ६५ जनालाई जग्गा जफत गर्ने प्रयोजनका लागि मुद्दा दायर गरेको थियो।"
"माओवादीले भारतमा प्रदेश स्तारीय कमिटी बनाउने, पार्टीको नाम तत्काल नफेर्ने","काठमाडौं : नेकपा माओवादी केन्द्रको नाम तत्काल नफेरिने भएको छ। चुनाव चिह्न पनि तत्काल नफेर्ने निर्णय माओवादीको विधान सम्मेलनले गरेको हो। समूहगत छलफलका क्रममा पार्टीको नाम र चुनाव चिह्नसमेत फेर्ने सुझाव आएको थियो। पार्टी अध्यक्ष पुष्पकमल दाहालले नाम र चुनाव चिह्नका विषयमा कुनै खास समयमा निर्णय गरिने बताएका थिए। धेरै कम्युनिष्ट पार्टीबीच एकता हुने अवस्थामा नाम फेर्न सकिने उनको भनाइ थियो। पार्टी प्रवक्ता अग्नि सापकोटाले पनि आवश्यकताअनुसार नाम र चुनाव चिह्नबारे सोच्न सकिने बताए। त्यस्तै माओवादीले प्रत्यक्ष निर्वाचन प्राणालीबाट ११ जना पदाधिकारी र १९९ केन्द्रीय समिति चयन गर्ने निर्णय भएको छ। प्रवक्ता सापकोटाले अबदेखि माथिल्लो तहदेखि तल्लो तहसम्म समितिहरू बनाउँदै लैजाने बताए। विधान सम्मेलन महाधिवेशनका लागि राम्रो आधार बनेको उनले बताए। महाधिवेशनको मिति तय नभए पनि एक वर्षभित्र गर्ने तयारी भएको प्रवक्ता सापकोटाले बताए। त्यस्तै माओवादीले भारत, मध्य पूर्व र बाँकी विश्वमा प्रदेश स्तरीय कमिटी बनाउने निर्णय गरेको छ। वाम एकताको विषयमा समाजवादी मोर्चाको माध्यमबाट आधार तयार गरिँदै लग्ने प्रवक्ता सापकोटाले बताए। उनले माओवादीले तराईको हुलाकी राजमार्ग केन्द्रीय अभियान सञ्चालन गर्ने र सुद्धीकरण अभियानसमेत सँगै लाने बताए।"
ललिता निवास जग्गा प्रकरणमा विजय गच्छदारले पाए सफाई,"काठमाडौं : ललिता निवास जग्गा प्रकरणमा नेपाली कांग्रेसका नेता एवं पूर्व उपप्रधानमन्त्री विजय कुमार गच्छदारले सफाइ पाएका छन्। विशेष अदालतका न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासले गच्छदारलाई सफाइ दिएका हुन्। गच्छदारमाथि लगाइएको आरोप दाबी पुष्टि हुन नसक्ने अदालतको ठहर छ। मन्त्रिपरिषद्बाट सामूहिकरूपमा गरेका नीतिगत निर्णयहरू आयोगको क्षेत्रअधिकारभित्र नपर्ने देखिएको भनी आयोग स्वयंले दाबी गरेको भन्दै मन्त्रालयबाट कुनै एकल निर्णय गरेको बादीदाबी नरहेको तथा मन्त्रिपरिषद्को मिति २०६६।१२।२९ को सामूहिक निर्णयमा हस्ताक्षर गर्ने कुनै एक जना मन्त्रीलाई मात्र मुद्दा दायर गर्ने क्षेत्राधिकार पुग्ने भन्न नमिल्ने फैसलामा भनिएको छ। प्रतिवादी दीप बस्न्यातले तयार गरेको मिति २०६६।१२।१९ को प्रस्ताव प्रधानमन्त्रीको निर्देशनमा नेपाल सरकार (कार्यासम्पादन) नियमावली २०६४को नियम २१ अनुसूचि १ को खण्ड ४२ बमोजिम पेस भएको देखिएको हुँदा नियमावली बमोजिम सो प्रस्ताव पेस गर्न स्वीकृत गरेको आधारमा मात्र बदनियत पुष्टि हुने प्रमाणको अभावमा मन्त्रालयको नीतिगत निर्णय सम्मको जिम्मेवारीमा रहेका प्रतिवादी विजयकुमार गच्छादार उपरको दाबी पुग्न नसक्ने र मन्त्रिपरिषद्को मिति २०६७।०१।३१ को निर्णयका लागि प्रतिवादी छविराज पन्तले पेस गरेको मिति २०६७।०१।२७ को प्रस्ताव स्वीकृत गरेको आधारमा मात्र सामूहिक निर्णयको हस्ताक्षरकर्ता रहेका मन्त्रालयबाट कुनै एकल निर्णय गरेको पुष्टि हुने प्रमाणको अभावमा मन्त्रालयको नीतिगत निर्णयसम्मको जिम्मेवारीमा रहेका प्रतिवादी डम्बर श्रेष्ठ उपरको आरोपदाबी पुग्न नसकी प्रतिवादीहरू विजयकुमार गच्छादार र प्रतिवादी डम्बर श्रेष्ठले आरोपित कसूबाट सफाइ पाउने अदालतको ठहर छ।"
देश परिवर्तनका लागि जनक्रान्तिका योद्धाहरूको ठूलो भूमिका छ : सभामुख घिमिरे,"उदयपुर : प्रतिनिधिसभाका सभामुख देवराज घिमिरेले मुलुक परिवर्तनका लागि जनक्रान्तिका योद्धाहरूको ठूलो भूमिका रहेको बताएका छन्। २००७ सालका जनक्रान्तिका योद्धा जनकवि स्वर्गीय गम्भीरबहादुर थापाको शतवार्षिकीका अवसरमा उदयपुरको त्रियुगा नगरपालिका ६ जलजलेमा निर्माण गरिएको शालिक बिहीबार अनावरण गर्दै उनले ऐतिहासिक योद्धा नेपालका गहना भएकाले सधैं सम्मान गर्नुपर्ने बताए। उनले राणाशासन अन्त्यका लागि स्वर्गीय थापाले गरेको योगदान, त्याग, तपस्या सबै हाम्रा लागि प्रेरणाका स्रोत भएकाले स्वामित्व ग्रहण गर्नुपर्ने धारणा व्यक्त गरे। उनले भने, योद्धाहरू आफ्नो ज्यानको वाजी थापेर यदि लडाइँ नलडिदिएको भए हामी अहिलेको व्यवस्था र अवस्थाको अनुभूति नै गर्न पाउने थिएनौं, त्यसैले उहाँहरू हाम्रा लागि सधैं सम्मानित र प्रेरणाका स्रोत हुनुहुन्छ। नेपालमा उत्पादन नभएसम्म नुन नखाने, लुगा नलगाई विराटनगरस्थित जुटिमलबाट उत्पादित बोरा लगाएर हिँड्ने साधकी जीवन व्यतीत गर्दै आएका स्वर्गीय थापाको चर्चा गर्दै उनले देशलाई धनी र आत्मनिर्भर बनाउन उनको योगदान अविस्मरणीय रहेको बताए। घिमिरेले पछिल्लो समय व्यवस्था विरुद्ध वितृष्णाको वातावरण बनाउन प्रतिगामीहरू चलखेल गरिरहेकाले राजनीतिक दलहरू एकताबद्ध हुन जरुरी रहेको बताए। उनले मुलुकलाई समृद्धिको बाटोमा अग्रसर गराउन राजनीतिक दलहरूबीच एकता आवश्यक रहेको बताए। राष्ट्रिय समृद्धिका लागि राष्ट्रिय सहमति हुन जरुरी छ, उनले भने, अर्थतन्त्र बलियो बनाउने, गतिका साथ राष्ट्र निर्माणका कार्यमा अघि बढ्न, साझा सवालमा सहमति गरेर नै अघि बढ्नुपर्छ। सभामुख घिमिरेले देशकै प्रतिष्ठित उदयपुर सिमेन्ट उद्योग धरासय बन्दै गएको प्रति दुःख व्यक्त गर्दै उद्योग बचाउन सदनमा भूमिका निर्वाह गर्ने बताए। थापा नेपालको एक ऐतिहासिक योद्धा भएकाले उनका नाममा जलजलेमा स्मृति पार्क बनाई शालिक राखिएको गम्भीर प्रतिष्ठानका सदस्य भागवत राउतले बताए। पार्कभित्र उनका दैनिकी र सम्झनायोग्य सामग्री, बोटबिरुवाहरू लगाइएको उनले बताए। शालिक अनावरण मुल समारोह समितिका संयोजक शंकरबहादुर थापाले जनक्रान्तिका नायक स्वर्गीय थापा उदयपुरको मात्र नभई देशकै गहना भएकाले राज्यले नै सम्मान गर्नु पर्ने माग गरे। जनक्रान्तिका योद्धा थापाका नाममा हुलाक टिकट २००७ सालको ऐतिहासिक जनक्रान्तिका योद्धा गम्भीरबहादुर थापाका नाममा नेपाल सरकारले हुलाक टिकट प्रचलनमा ल्याएको छ। स्वर्गीय थापाको शतवार्षिकीका अवसरमा हुलाक सेवा विभागको अनुमतिमा प्रकाशन गरिएको टिकट बिहीबार प्रतिनिधिसभाका सभामुख देवराज घिमिरेले उदयपुरमा आयोजित कार्यक्रममा संस्मरणात्मक आवरणको टाँचा लगाउँदै प्रचलनमा ल्याएका हुन्। सभामुख घिमिरेले टाँचा लगाएसँगै टिकट प्रचलनमा आएको जिल्ला हुलाक कार्यालयका प्रमुख हरिलाल खत्रीले बताए। उनको तस्बिरसहितको टिकट स्वदेश तथा विदेशका विभिन्न निकायहरूबाट प्रचलनमा ल्याइने उनले बताए।"
मृत्यु भइसकेका व्यक्तिको पेन्सन बुझेको आरोपमा बैंकका कार्यालय सहयोगी पक्राउ,काठमाडौं : मृत्यु भइसकेका व्यक्तिको पेन्सन झिकेर ठगी गरेको आरोपमा राष्ट्रिय बाणिज्य बैंकका कार्यालय सहयोगी पक्राउ परेका छन्। वाणिज्य बैंकको महाराजगञ्ज शाखाका कार्यालय सहयोगी पूण्यप्रसाद अधिकारी पक्राउ परेका हुन्। उनले मृत्यु भइसकेका व्यक्तिको आफैले पेन्सन बुझेको भेटिएको प्रहरीले जनाएको छ। जिल्ला प्रहरी परिसर काठमाडौंका प्रमुख भुपेन्द्र खत्रीका अनुसार अधिकारीले मृत्यु भइसकेका ८ जनाको पेन्सन आफैं बुझेर लाखौं रकम ठगी गरेको खुल्न आएकाले पक्राउ गरिएको जानकारी दिए। रामेछापको लिखु तामाकोशी गाउँपालिकाका अधिकारीमाथि थप अनुसन्धान भइरहेको प्रहरीले जनाएको छ।
ललिता निवास जग्गा प्रकरणमा पूर्वसचिवहरू दीप बस्न्यात र छविराज पन्त दोषी ठहर,"काठमाडौं : ललित निवास प्रकरणमा पूर्व सचिवहरू दीप बस्न्यात र छविराज पन्तलगायत दोषी ठहर भएका छन्। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले उनीहरूलाई दोषी ठहर गरेको हो। उनीहरूलाई ८० लाख ४८ हजार जरिवाना र दुई वर्ष कैद सजाय सुनाएको छ।"
ललिता निवास जग्गा प्रकरणमा रामकुमार सुवेदी र शोभाकान्त ढकाल दोषी ठहर,"काठमाडौं : ललिता निवास जग्गा प्रकरणमा रामकुमार सुवेदी र शोभाकान्त ढकाल दोषी ठहर भएका छन्। ललिता निवासको जग्गा व्यक्तिको नाममा ल्याउन भूमिका खेलेको भन्दै सुवेदी र ढकालसहितका कर्मचारीहरूलाई विशेष अदालतले दोषी ठहर गरेको हो। विशेष अदालतका सदस्यहरू डा खुसीप्रसाद थारु, रामबहादुर थापा र रितेन्द्र थापाको इजलासले उनीहरूलाई दोषी ठहर गरेको हो।"
"फोहोर टिप्ने बहानामा काठमाडौंमा एक करोड बराबरको चोरी, पाँच भारतीय पक्राउ","काठमाडौं : फोहोर टिप्ने बहानामा काठमाडौंको विभिन्न स्थानमा करिब एक करोड बराबरको चोरी भएको छ। चोरीमा संलग्न भएका पाँच जना भारतीय नागरिक पक्राउ परेका छन्। पक्राउ पर्नेमा भारतको समस्तीपुरका २६ वर्षीय विकास पोदार, वेगुसरा जिल्लाका २८ वर्षीय जितेन्द्र पोदार, बैशाली जिल्लाका २७ वर्षीय भाईलाल पोदार, समस्तीपुर जिल्लाका ४० वर्षीय संजय पोदार र समस्तिपुर जिल्लाका ५० वर्षीया मञ्जु देवी पोदार रहेका छन्। उनीहरूले काठमाडौंको गोकणेश्वर नगरपालिका४ माकलवारीस्थित दिलमाया आले मगरको घरबाट ६५ लाख, काठमाडौं महानगरपालिका१० स्थित दिनेश घिमिरेको घरबाट सुन तथा नगद गरी २५ लाख र गोकणेश्वर नगरपालिका३ गीता राईको घरबाट सुन तथा चाँदीका गरगहना तथा नगद ४ लाख १० हजार रुपैयाँ चोरी गरेका थिए। काठमाडौं उपत्यका अपराध अनुसन्धान कार्यालयको टोलीले धनमाल चोरी गरी फरार रहेको घटनामा संलग्न रहेको आरोपमा २६ वर्षीय विकास पोदारलाई काठमाडौंको जडिबुटीबाट पक्राउ गरेको थियो। उनलाई सोधपुछ गर्ने क्रममा अन्य चार जनाको पनि नाम भनेपछि बाँकीलाई पनि पक्राउ गरिएको हो। उनीहरूको साथबाट सुनका विभिन्न गरगहना गरी अन्दाजी ३१९४ तोला र विभिन्न कम्पनीका पाँच थान मोबाइल बरामद गरिएको छ। पक्राउ परेकालाई थप अनुसन्धान गर्नका लागि प्रहरी वृत बौद्ध पठाइएको छ।"
झापामा विषालु सर्पको टोकाइबाट एक महिलाको मृत्यु,झापा : झापाको कचनकवलमा विषालु सर्प कोब्राको डसाइबाट एक महिलाको मृत्यु भएको छ। मृत्यु हुनेमा कचनकवल गाउँपालिका१ निवासी ओमबहादुर दाहालकी श्रीमती अन्दाजी ६५ वर्षीया टिकामाया दाहाल रहेकी जिल्ला प्रहरी कार्यालय झापाले जनाएको छ। बिहीबार बिहान करिब साढे ११ बजेको समयमा आफ्नै खेतमा काम गरिरहेका बेला सर्पले दायाँ खुट्टामा डसेको थियो। घाइते भएकी उनलाई उपचारका लागि सर्पदंश उपचार केन्द्र बनियानी लगिएको थियो। उपचार केन्द्रमा पुर्याउँदासम्म उनको शरीरमा विष फैलिसकेको थियो। उनको शरीरमा अक्सिजनको मात्र पनि कम भइसकेको थियो। त्यहाँका चिकित्सकले उनलाई बचाउन १० वटा एन्टी स्नेक भेनम प्रयोग गरेका थिए। स्वास्थ्य अवस्था झन् गम्भीर बन्दै गएपछि केन्द्रमा भ्यान्टिलेर नहुँदा उनलाई थप उपचारका लागि बिर्तामोडस्थित बीएण्डसी अस्पताल रेर्फर गरिएको थियो। उनको उपचारका क्रममा बीएण्डसी अस्पतालमा दिउँसो १ बजेर ४० मिनेटमा मृत्यु भएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए।
कांग्रेस महामन्त्रीद्वयले पेस गरे राजनीतिक र सांगठनिक प्रतिवेदन,"काठमाडौं : नेपाली कांग्रेसको केन्द्रीय समिति बैठकमा महासमितिको बैठकमा प्रस्तुत हुने मूल नीतिगत प्रस्ताव पेस गरिएको छ। पार्टी कार्यालय सानेपामा बिहीबार बसेको बैठकमा उपसभापति पूर्णबहादुर खड्काले महासमितिको बैठकमा प्रस्तुत हुने आर्थिक, सामाजिक, धार्मिक, साँस्कृतिक तथा राजनीतिक विषय समेटिएको करिब ६४ पृष्ठको नीतिगत प्रस्ताव संक्षिप्तरूपमा प्रस्तुत गरे। बैठकमा महामन्त्री विश्वप्रकाश शर्माले समसामयिक राजनीतिक विषयको प्रतिवेदन पेस गरेका छन् भने महमन्त्री गगनकुमार थापाले ४५ पेजको सांगठनिक प्रतिवेदन पेस गरेको प्रचार विभाग प्रमुख मीनबहादुर विश्वकर्माले जानकारी दिए। महामन्त्री थापाको प्रतिवेदनमा पार्टीभित्र इमानदारितापूर्वक आत्मसमीक्षा,आत्मनिरीक्षण र आत्मसंकल्प गर्नुपर्नेमा जोड दिइएको छ। त्यस्तै बैठकमा अर्थमन्त्रीले मुलुकको अर्थतन्त्रका विर स्वास्थ्यमन्त्रीले मन्त्रालयले गरेका कामका बारेमा जानकारी गराएका थिए। कांग्रेस बैठक शुक्रबार पनि बस्ने विश्वकर्माले बताए।"
कोरियन भाषा परीक्षा फागुन ७ गतेदेखि,"काठमाडौं : ईपीएस कोरिया शाखाले कोरियन भाषा परीक्षा यही फागुन ७ गतेदेखि सञ्चालन हुने जनाएको छ । परीक्षा राष्ट्रिय व्यावसायिक प्रशिक्षण प्रतिष्ठान,भैँसेपाटीमा परीक्षा सञ्चालन हुनेछ । परीक्षा एक दिनमा पाँच सिफ्टमा सञ्चालन गरिनेछ भने एक दिनमा एक हजार परीक्षार्थीले सहभागिता जनाउन सक्ने गरी व्यवस्था मिलाइएको ईपीएस कोरिया शाखाका निर्देशक मैयाँ कँडेलले राससलाई जानकारी दिए । उनले भने,'शनिबार पनि परीक्षा दिने गरी व्यवस्था गरेका छौँ,पहिलो सिफ्टमा करिब ४७ हजारले कोरियन भाषा परीक्षा दिन सक्नेछन्।' परीक्षा हुने अघिल्लो दिन आफ्नो सिफ्टअनुसार ईपीएस शाखा, कार्यालय ग्वार्कोमा बायोमेट्रिक रजिस्ट्रेशन फिङ्गर प्रिन्ट दर्ताका लागि उपस्थित हुनुपर्नेछ । परीक्षाका दिन परीक्षा केन्द्र भैँसेपाटीमा बायोमेट्रिक भेरिफाइ हुनेछ । परीक्षा समयभन्दा एक घण्टा अगाडि परीक्षा हलमा ओरेन्टेसनसुरु हुने र निर्धारित समयमा उपस्थित नभएमा परीक्षामा सहभागी नगराइने निर्देशक कडेलले बताए । परीक्षामा मोबाइल फोन, स्मार्टवाचलगायतका कुनै पनि विद्युतीय सञ्चारका साधनहरू लैजान निषेध गरिएको छ । यसैगरी परीक्षामा अवाञ्छित गतिविधि गरेको भेटिएमा परीक्षा रद्द गर्नुका साथै चार वर्षसम्मका लागि परीक्षामा समावेश हुन निषेध गरिनेछ । सन् २०२३ का लागि कोरियाको उत्पादनमूलक क्षेत्रतर्फ एक लाख ६४ हजार सात सय १६ जनाले आवेदन दिएका जनाइएको छ ।"
पूर्वभूमिसुधार मन्त्रीहरू चन्द्रदेव जोशी र डम्बर श्रेष्ठले पाए सफाई,"काठमाडौं : ललिता निवास जग्गा प्रकरणमा पूर्व भूमिसुधार मन्त्रीहरू चन्द्रदेव जोशी र डम्बर श्रेष्ठले सफाई पाएका छन्। विशेष अदालतका न्यायाधीश खुसीप्रसाद थारु,रामबहादुर थापा र रितेन्द्र थापाको संयुक्त इजलासले जोशी र श्रेष्ठलाई सफाई दिएको हो। त्यस्तै नेपाली कांग्रेसका नेता एवं पूर्व उपप्रधानमन्त्रीसमेत रहेका विजय गच्छदारले पनि सफाई पाएका छन्। आरोप दाबी पुष्टि हुन नसक्ने भन्दै उनीहरूलाई सफाइ दिइएको हो।"
भाटभटेनीका सञ्चालक मीनबहादुर गुरुङलाई २ वर्ष कैद ८० लाख जरिवाना,"काठमाडौं : ललिता निवास जग्गा प्रकरणमा भाटभटेनी सुपरमार्केटका सञ्चालक मीनबहादुर गुरुङलाई दोषी ठहर भएका छन्। विशेष अदालतका न्यायाधीशहरू डा खुसीप्रसाद थारु, रामबहादुर थापा र रितेन्द्र थापाको इजलासले गुरुङलाई दोषी ठहर गरेको हो। अदालतले गुरुङलाई २ वर्ष कैद ८० लाख रुपैयाँ जरिवाना सुनाएको छ।"
सवारी दुर्घटनाको कारण खोज्न सर्वपक्षीय बैठक,"बुटवल : लुम्बिनी प्रदेशमा सवारी दुर्घटना हुने क्रम नरोकिएपछि लुम्बिनी प्रदेशको उद्योग तथा यातायात व्यवस्था मन्त्रालयले बैठकको आह्वान गरेको छ। सवारी दुर्घटनाको कारण र यसको रोकथामको उपाय खोज्नका लागि फागुन १४ गते सर्वपक्षीय बैठक आह्वान गरिएको उद्योग तथा यातायात व्यवस्था मन्त्री सरोज थापाले जानकारी दिए। बैठकमा लुम्बिनी प्रदेशका प्रहरी प्रमुख, प्रदेश ट्राफिक प्रमुख, १२ वटै जिल्लाका प्रमुख जिल्ला अधिकारी, यातायात व्यवसायी र यातायात सम्बद्ध सबै मजदुर संघसंस्थाबाट प्रतिनिधित्व हुने उनले बताए। सडक दुर्घटनाप्रति प्रदेश सरकारको गम्भीर ध्यानाकर्षण भएको छ, मन्त्री थापाले भने,संयुक्त बैठकपछि दुर्घटना न्यूनीकरण गर्न विशेष निर्णय लिनेछौँ। पछिल्लो समय लुम्बिनी प्रदेशमा सवारी दुर्घटना हुने क्रम रोकिएको छैन। मंगलबार बिहान महेन्द्रनगरबाट काठमाडौं छुटेको रात्रि बस कपिलवस्तुमा दुर्घटना हुँदा घटनास्थलमै १० जनाको ज्यान गएको छ। त्यसको अघिल्लो दिन पाल्पामा जीप दुर्घटना हुँदा १० जनाकै ज्यान गएको थियो। सडक दुर्घटना रोक्नका लागि सरकारले चासो नदेखाएको भन्दै नागरिकहरूले आलोचना गरेका थिए। लुम्बिनी प्रदेशका राजमार्गहरू पछिल्लो समय मृत्युमार्ग बनिरहेका छन्। पछिल्लो पाँच वर्षमा सवारी दुर्घटनामा परी लुम्बिनी प्रदेशका १२ जिल्लाका २ हजार ८ सय ३७ जना नागरिकले अकालमै ज्यान गुमाएका छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार लुम्बिनी प्रदेशमा साना ठूला गरी झन्डै साढे पाँच वर्षको अवधिमा ५ हजार १० भन्दा बढी सवारीसाधन दुर्घटनामा परेका छन्। ५ हजार ५ सय ५५ जना गम्भीर र ३ हजार ५ सय २ जना मानिस सामान्य घाइते भएका छन्।"
स्करपियो दुर्घटनामा चालकको मृत्यु,"ओखलढुंगा: जिल्लाको मोलुङ गाउँपालिका५ को ओखरबोटस्थित भित्री सडकमा स्करपियो दुर्घटना हुँदा चालकको मृत्यु भएको छ। बा २०च ४८६२ नम्बरको स्कारपियो आज दिउँसो १ बजे दुर्घटना हुँदा मोरङको पथरीका २६ वर्षीय गणेश रसाइलीको मृत्यु भएको हो। दुर्घटनामा अन्य ५ जना घाइते भएका छन्। घाइते हुनेमा तेह्रथुमको मेन्छयाम गाउँपालिका५ का ३२ वर्षीय यज्ञप्रसाद निरौला, भक्तपुरको सल्लाघारीका ३८ वर्षीय मित्रलाल भुर्तेल, सिन्धुलीका ४५ वर्षीय सन्देश कार्की, मोलुङ गाउँपालिका५ बस्नेत ४० वर्षीय कुमार कार्की र सुनसरीको रामधुनी नगरपालिका४ का ३२ वर्षीय अर्जुन दाहाल रहेका छन्। घाइतेमध्ये मित्रलाल भुर्तेल, सन्देश कार्की र कुमार कार्की गम्भीर छन्। उनीहरूलाई हेलिकोप्टरबाट थप उपचारका लागि काठमाडौंको हेम्स अस्पताल पठाइएको प्रहरीले जनाएको छ। आयु मोलुङ हाइड्रोपावर कम्पनीका कर्मचारी लिएर प्राप्चाबाट खोलाखर्क जाँदै गरेको स्करपियो दुर्घटनामा परेको हो।"
कर्णालीको जर्सी राखेपमा दर्ता,"सुर्खेत : कर्णालीले तयार पारेको खेल पोसाक दर्ता भएको छ। कर्णाली प्रदेश खेलकुद विकास परिषदले तयार गरेको जर्सी र पोसाक दर्ता भएको हो। हालै सार्वजनिक गरिएको खेलाडीको जर्सी र पोसाक राष्ट्रिय खेलकुद परिषद (राखेप)मा दर्ता भएको छ। कर्णाली प्रदेश खेलकुद विकास परिषदका सदस्यसचिव विश्वामित्र संज्यालले बुधबार राष्ट्रिय खेलकुद परिषदका सदस्यसचिव टंकलाल घिसिङको उपस्थितिमा कर्णालीको खेल पोसाक दर्ता गराएका हुन्। राखेपमा दर्ता भएसँगै अब कर्णालीको जर्सी र पोसाकसँग मिल्दोजुल्दो रंग र आकृतिमा जर्सी र पोसाक अरूले प्रयोग गर्न पाउने छैनन्। यो जर्सी र पोसाक अब कर्णालीका खेलाडीले देशभित्र आयोजना हुने सबै प्रकारका खेल प्रतियोगितामा लगाउने छन्। कर्णालीको पहिचान झल्किने गरी तयार भएको जर्सी र पोसाकमा अब कर्णालीका खेलाडीलाई देख्न सकिने छ। कर्णालीको खेल जर्सी रातो र निलो गरी दुईवटा रंगको छ। यस्तै मार्चपासमा प्रयोग हुने पोसाक भने एउटा रंगको मात्र रहेको छ। खेलाडीको जर्सीमा नेपालको झण्डा, परिषद्को लोगो, नेपालको सबैभन्दा लामो कर्णाली नदी, कर्णालीमा पाइने बहुमूल्य जडिबुटी यार्सागुम्बा, कर्णालीकै हिमाल, दैलेखको पञ्चदेवल, मुगुको राराताल, सुर्खेतको काँक्रेविहार र कर्णालीको हिमाली क्षेत्रमा पाइने दुर्लभ वन्यजन्तु याकको आकृति राखिएको छ। यस्तै मार्चपासमा प्रयोग हुने पोसाक अन्तर्गत टोपी र सुटमा नेपालको झण्डा, परिषदको लोगोसहित कर्णाली झल्किने चिह्न र आकृती राखिएको छ। यो पोसाक कर्णालीमै उत्पादन हुने अल्लो र भाँगोको रेसाबाट तयार पारिएको हो। परिषदका सदस्यसचिव संज्यालले कर्णाली प्रदेशले दर्ता गराएको खेल पोसाक अब कर्णालीका खेलाडीले राष्ट्रिय स्तरका प्रतियोगिता र अन्तरप्रदेश स्तरीय प्रतियोगितामा लगाउने जानकारी दिए। उनले भने,आजसम्म कर्णालीको आफ्नै पहिचान दिने जर्सी थिएन, अब कर्णालीका खेलाडीहरु राष्ट्रिय स्तरका प्रतियोगितामा प्रदेशको पहिचान झल्किने पोसाकमा देखिने छन्। यस्तै राष्ट्रिय खेलकुद परिषदका सदस्यसचिव टंकलाल घिसिङले राखेपको इतिहासमा पहिलो पटक कर्णालीले खेल पोसाक दर्ता गरेको भन्दै प्रशंसा गरे। उनले भने,राखेपको इतिहासमा यो नयाँ काम भएको छ, कर्णालीले पोसाक दर्ता गरेर खेल पोसाकको महत्वलाई स्थगित गर्यो। यो खेल पोसाकले कर्णालीको पहिचानलाई समेटेको भन्दै उनले यसले खेलाडीको मनोवलसमेत उच्च हुने विश्वास व्यक्त गरे। कर्णालीले आफूले तयार पारेको खेल जर्सी र पोसाक दर्ता गर्नका लागि राखेपमा प्रस्ताव गरेको थियो। उक्त प्रस्तावलाई राखेपले स्वीकार गर्दै कर्णालीको खेल पोसाक दर्ता गरेको हो।"
सिंगटीको हकप्रदमा आवेदन खुला,काठमाडौं : सिंगटी हाइड्रो इनर्जीको हकप्रद सेयरमा आवेदन खुला भएको छ। कम्पनीले जारी गरेको शतप्रतिशत हकप्रदमा बुधबारदेखि आवेदन खुलेको हो। कम्पनीले १:१ अनुपातमा १ करोड ४५ लाख कित्ता सेयर बिक्री खुला गरेको हो। अर्थात् प्रतिकित्ता १ सय रुपैयाँका दरले १ अर्ब ४५ करोड रुपैयाँबराबरको हकप्रद सेयर निष्कासन हुँदैछ। हकप्रदमा फागुन २२ गतेसम्म आवेदन दिन पाइनेछ। यसको निष्कासन तथा बिक्री प्रबन्ध कुमारी क्यापिटल हो। हकप्रदलाई रेटिङ एजेन्सी केयर नेपालले केयर एनपी डबल रेटिङ प्रदान गरेको छ। यसले वित्तीय दायित्व पूरा गर्ने क्षमता मध्यम जोखिम रहेको संकेत गर्दछ। हाल कम्पनीको चुक्ता पुँजी १ अर्ब ४५ करोड रुपैयाँ रहेकामा हकप्रद सेयर जारी भएपछि २ अर्ब ९० करोड रुपैयाँ पुग्नेछ।
माओवादी विधान अधिवेशन : समूहगत सुझावमाथि आज प्रचण्डले जवाफ दिने,"काठमाडौं : नेकपा (माओवादी केन्द्र)का पार्टी अध्यक्ष पुष्पकमल दाहाल प्रचण्डले समूहगत सुझावमाथि आज जवाफ दिँदैछन्। प्रथम विधान अधिवेशनको तेस्रो दिन आज समूहगत छलफलबाट प्राप्त सुझाव दिन बाँकी ७ नेताको प्रस्तुत पछि अध्यक्ष प्रचण्डले जवाफ दिने कार्यतालिका छ। प्रचण्डले पेश गरेको विधान मस्यौंदामाथि समूहगत सुझाव समूह नेताले प्रस्तुत गरिरहेका छन्। बुधबार १३ समूहबाट मस्यौंदा विधानमाथि सुझाव प्रस्तुत भइसकेका छन् । मंगलबारदेखि काठमाडौँको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो । २० वटै समूहबाट प्राप्त सुझावका आधारमा विधानलाई अन्तिम रूप दिइने माओवादीले जनाएको छ । सुझाव पेश गर्ने क्रममा नेताहरुले महाधिवेशन प्रतिनिधि पार्टी समिति सदस्यबाट निर्वाचित भएर आउनुपर्ने र सहिद,वेपत्ता र घाइतेका सदस्याका प्रतिनिधिलाई महाधिवेशनमा परिवेक्षकका रुपमा राख्नुपर्ने सुझाव दिएका छन्। प्रस्तावनालाई छरितो बनाउनुपर्ने,पार्टी र निर्वाचन चिह्न फेर्न सुझाव आएको भन्दै सङ्गठनात्मक सिद्धान्तलाई छोटो बनाउनुपर्ने र पार्टी सदस्य दिँदा सरल बनाउनुपर्ने उनीहरुको सु्झाव छ।"
पाल्पामा गोरु बोकेको ट्रकसहित तीनजना पक्राउ,"तानसेन : पाल्पा तिनाउ गाउँपालिका२ स्थित बेलबासदोभान कच्ची सडक खण्डहुँदै सिद्दार्थ राजमार्गतर्फ आउँदै गरेको ट्रकबाट १८ वटा गोरुसहित तस्करलाई नियन्त्रणमा लिएको छ । लु १ ख ८३४० नम्बरको ट्रकमा राखिएका १८ वटा गोरुलाई प्रहरी चौकी दोभानबाट खटिएको प्रहरी टोलीले नियन्त्रणमा लिएको हो । शंकास्पद लागि ट्रक रोकेर चेकजाँच गर्दा एउटा गोरु मरेको र १७ वटा सकुशल रहेको अवस्थामा प्रहरीले फेला पारेको जिल्ला प्रहरी कार्यालयका प्रहरी नायव उपरीक्षक सुगन्ध श्रेष्ठले जानकारी दिए । प्रहरीले गोरुसँगै ट्रक, ट्रक चालक बझाङ थलारा गाउँपालिका३ घर भई हाल कैलालीको बेबाणी गाउँपालिका७ बस्ने २७ वर्षीय बिशालबहादुर धामी,कपिलवस्तुको शिवराज नगरपालिका७ का २४ वर्षीय राधेश्याम रैदास, सोही ठाउँका १९ वर्षीय सद्दाम हुसेनलाई नियन्त्रणमा लिएको छ । उनीहरुलाई नियन्त्रणमा लिई थप अनुसन्धान तथा आवश्यक कारवाहीका लागि भन्सार कार्यालय भैरहवा पठाइएको प्रहरी नायव उपरीक्षक श्रेष्ठले जानकारी दिए ।"
आर्थिक समृद्धिका लागि राजनीतिक दलहरूबीच सहकार्य आवश्यक : सभामुख,"काठमाडौं : प्रतिनिधिसभाका सभामुख देवराज घिमिरेले मुलुकलाई समृद्धिको दिशातर्फ अघि बढाउन राष्ट्रिय सहमति हुनुपर्ने बताएका छन्। बिहीबार विराटनगर बिमानस्थलमा सञ्चारकर्मीसँग कुरा गर्दै सभामुख घिमिरेले व्यवस्थाप्रति बढेको वितृष्णा अन्त्य गर्न,राष्ट्र निर्माण र आर्थिक समृद्धिका लागि राजनीतिक दलहरूबीच छलफल र सहकार्य हुनुपर्नेमा जोड दिएका हुन्। उनले केहिको चाहनाका आधारमा व्यवस्था नै परिवर्तन हुने स्थिति नभएको र जनतामा देखिएको निराशा अन्त्यका लागि राजनीतिक दलहरू र नागरिक एकतावद्ध हुनुपर्ने बताए। सभामुख घिमिरेले भर्खरै सुरु भएको संसदको हिउँदे अधिवेशनलाई विगतको अनुभवका आधारमा गतिशिल बनाएर लैजानुपर्ने धारणा राखे। उनले सरकारले चालू अधिवेशनमा सरकारले करिब ६१ वटा विधेयक ल्याउने तयारी गरेकाले यसपटक धेरै कानुन निर्माण हुन सक्ने जिकिर गरे।"
लिग २ को पहिलो खेलमा नेपाल नामिबियासँग पराजित,"काठमाडौं : आइसीसी क्रिकेट विश्वकप लिग २ को पहिलो खेलमा नेपाल नामिबियासँग पराजित भएको छ। टियु क्रिकेट मैदानमा बिहीबार भएको खेलमा नेपाल ४ विकेटले पराजित भएको हो। नेपालले दिएको १३३ रनको लक्ष्य नामिबियाले ३३१ ओभरमा पूरा गरेको थियो। नामिबियाका लागि जेन फ्रलिंकले सर्वाधिक ३४ रन बनाए। त्यस्तै मिचेल भान लिंगेनले २३, निकोलास डेभिनले १५ र जेन निकोलले ३५ रन बनाए भने जेजे स्मिथ १७ रनमा अविजित रहे। नेपालका लागि सोमपाल कामीले ३ र ललित राजबंशीले २ विकेट लिए। यसअघि टस हारेर ब्याटिङको निम्तो पाएको नेपालले ४११ ओभरमा अलआउट हुँदै सामान्य लक्ष्य प्रस्तुत गरेको थियो। नेपालका लागि भीम सार्कीले सर्वाधिक ४४ रन बनाए। त्यसैगरी गुलशन झाले २१ रन, कुशल मल्ल १५ रन, करण केसीले १६ रन बनाए। कुशल भुर्तेल पहिलो बलमै आउट भए भने अन्य खेलाडीले दोहोरो अंक जोड्न सकेनन्। नामिबियाका लागि जेरार्ड एरास्मसले सर्वाधिक ५ विकेट, रुबेन ट्रम्पलम्यान र ज्याक ब्रेसलले २२ विकेट र निकोल लोफ्टिइटनले १ विकेट लिन सफल भए।"
बैंककमा प्रदूषण बढेपछि घरबाटै काम गर्न अपील,"थाइल्याण्डको राजधानी बैंककमा बिहीबार धुवाँको बाक्लो तह फैलिएपछि हानिकारक वायु प्रदूषणबाट बच्न बैंकक शहरका कर्मचारीहरूलाई घरबाट काम गर्न भनिएको छ । करिब एक करोड १० लाख जनसङ्ख्या रहेको यस शहरमा कामदारहरूलाई प्रदूषणबाट बच्नका लागि शहरका अधिकारीहरूले कम्तीमा शुक्रबारसम्म सकेसम्म घरबाट नै आफ्नो सेवा प्रवाह गराई सहयोग गर्न त्यहाँका सरकारी अर्धसरकारी, निजी कार्यालय संघसंस्था र रोजगारदाताहरूसँग आग्रह गरेका छन् । वायु निगरानी गर्ने वेबसाइट आईक्यूएयरले बिहीबार बिहान बैंककलाई विश्वका १० सबैभन्दा प्रदूषित शहरको सूचीमा राखेको छ । आईक्यूएयरका अनुसार सबैभन्दा खतरनाक पीएम २५ कणको स्तर विश्व स्वास्थ्य संगठनको वार्षिक दिशानिर्देशभन्दा १५ गुणा बढी थियो । बैंककका गभर्नर चाडचार्ट सिटिपन्टले बुधबार अबेर राति शहरका आफ्ना सबै कर्मचारीले बिहीबार र शुक्रबार घरबाटै काम गर्ने बताएका छन् भने शहरका अन्य सेवा प्रदायी संघसंस्थाहरूलाई पनि सहयोगका लागि आग्रह गरेका छन्। उनले भने, 'वायु प्रदुषणका कारण ६० हजारभन्दा बढी मानिस प्रभावित भएका छन् । त्यसैले सरकारी कार्यालय र निजी क्षेत्र गरी करिब १५१ कम्पनी र संस्थाहरूको बीएमए नेटवर्कसँग सहयोगको लागि अनुरोध गर्दछु।' चाडचार्टका अनुसार बैंककका ५० जिल्लामध्ये कम्तीमा २० जिल्लामा पीएम २५ कणको अस्वस्थकर स्तर हुने अनुमान गरिएको छ र शान्त मौसमका कारण यो समस्या लम्बिने जनाइने बताइएको छ। थाइल्याण्डमा शहर वरपरका किसानहरूले वर्षको प्रारम्भिक महिनाहरूमा मल र न्यानोका लागि खेतबारीमा नल पराल जलाउँदा निस्किने धुवाँले औद्योगिक उत्सर्जन र वाहनबाट निस्किने धुवाँमा हावाको गुणस्तर नियमित रूपमा घट्ने गर्छ । राजधानी बैङ्कक र उत्तरी शहर च्याङ माई गत वर्ष कैयौं दिनसम्म विश्वको सबैभन्दा प्रदूषित शहरको सूचीमा परेका थिए । प्रदूषणका कारण थाइल्याण्डमा सन् २०२३ मा कम्तीमा २० लाख मानिसलाई उपचारको आवश्यकता परेको थियो । गत अगस्टमा पदभार ग्रहण गरेको प्रधानमन्त्री श्रेता थाभिसिनको सरकारले वायु प्रदूषणको सामना गर्न राष्ट्रिय एजेन्डा बनाउने वाचा गरेको थियो र उनको क्याबिनेटले गत महिना स्वच्छ वायु ऐनको मस्यौदा अनुमोदन गरेको थियो । तर यो समस्या कायमै छ र गत महिना च्याङ माईको अदालतले सरकारलाई ९० दिनभित्र वायु प्रदूषण नियन्त्रणका लागि तत्काल योजना ल्याउन आदेश दिएको थियो । रासस"
मुगुका किसानलाई स्याउका बिरुवा लगाउन चटारो,"मुगुः स्याउका नयाँ बिरुवा लगाउनका लागि खाडल खन्न र पुराना बिरुवालाई काँटछाँट गर्न यहाँका कृषकलाई चटारो छ। जिल्लाका छाँयानाथ रारा नगरपालिका,खत्याड र सोरु गाउँपालिकामा चालु आर्थिक वर्षमा ८३ हेक्टर जमिनमा नयाँ बिरुवा लगाइने छ। प्रधानमन्त्री कृषि आधुनिकीकरण परियोजना कार्यान्वयन इकाई मुगुमार्फत ६० हेक्टर र कृषि कार्यालयमार्फत २३ हेक्टर जमिनमा कृषकले बिरुवा लगाउन तथा काँटछाँटको काम सुरु गरेका परियोजना कार्यान्वयन इकाई मुगुका प्रमुख तेजबिक्रम मल्लले बताए। इकाईले प्रत्येक किसानलाई ५० प्रतिशत अनुदानमा स्याउका बिरुवा वितरण गर्नुका साथै प्रत्येक खाडलको १०५ देखि १२२ रुपैयाँसम्म र बिरुवामा मल हालेवापत ५० रुपैयाँ उपलब्ध गराउने भएको छ। कृषि कार्यालयले भने स्याउका बिरुवा निःशुल्क वितरण गर्ने छ।"
माओवादीको चुनाव चिह्न फेर्न र जनप्रतिनिधि चयन गर्दा पार्टीभित्र निर्वाचित हुनुपर्ने सुझाव पेश,"काठमाडौं : नेकपा(माओवादी केन्द्र)को प्रथम विधान अधिवेशनमा समूहगत छलफलबाट सुझाव सङ्कलन गर्ने कार्य सकिएको छ। पार्टी अध्यक्ष पुष्पकमल दाहाल प्रचण्डले फागुन १ गते प्रस्तुत गरेको विधान मस्यौंदामाथि बाँकी सात समूहसमूहबाट सुझाव प्रस्तुत गरेका हुन्। मंगलबारदेखि काठमाडौँको कमलादीस्थित प्रज्ञा प्रतिष्ठानमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो। बुधबार १३ समूहबाट मस्यौंदा विधानमाथि सुझाव प्रस्तुत भइसकेको थियो। आज विधानमाथि सुझाव प्रस्तुत गर्दै कमला नहर्कीले पार्टीलाई श्रम र उत्पादनमा सहभागी गराउने, रूपान्तरणको नयाँ अभियान थालनी गनुपर्ने र समावेशी क्लष्टरबाट खसआर्यलाई हटाउनुप लगायतका सुझाव प्रस्तुत गरे। प्रेम बयकले विधानको प्रस्तावना छोटो हुनुपर्ने एवं जनउत्तरदायी पार्टी बनाउनेगरी पार्टी निर्माण गर्नुपर्ने सुझाव प्रस्तुत गरे। उनले सङ्गठनात्मक सिद्धान्त छोटो हुनुपर्ने र मानार्थ सदस्य थप्नुपर्ने सुझाव प्रस्तुत गरे। युवराज दुलालले चुनाव चिह्न फेर्नुपर्ने, जनवादी केन्द्रीयता मात्रै राख्नु राम्रो हुने तथा विचारको स्वतन्त्रता र कामकार्वाहीमा एकरूपतामा राखौँ भन्ने सुझाव प्रस्तुत गरे। उनले समान पदमा २ कार्यकाल मात्र राख्ने व्यवस्था गर्नुपर्नेमा आफ्नो समूहको जोड रहेको उल्लेख गरे। राजकाजी गुरूङले विधानको भाषा उत्कृष्ट हुनुपर्ने उल्लेख गर्दै विधान पालना गर्ने सामूहिक प्रतिबद्धता स्पष्ट आउनुपर्ने सुझाव पेश गरे। उनले जनप्रतिनिधि चयन गर्दा पार्टी कमिटीबाट निर्वाचित हुने प्रावधान राख्नुपर्ने सुझाव पेश गरे। रामदीप आचार्यले पार्टीलाई प्रवलीकरण हो वा पुनर्निर्माण गर्ने हो यसलाई स्पष्ट पारे। उनले निर्वाचनका लागि ठूला लेयरहरू हटाउनुपर्ने सुझाव दिए। कृष्णध्वज खड्काले पार्टीलाई वैकल्पिक केन्द्रीय सदस्यको व्यवस्था र केन्द्रीय समितिको विधान परिवर्तन गर्न नपाउने गरी व्यवस्था गर्नुपर्ने सुझाव पेश गरे। आयोगलाई प्रभावकारी तुल्याउनुपर्ने सुझाव प्राप्त भएको उल्लेख गर्दै उनले विषयगत दक्षता भएकालाई समेटेर संगठित गर्नुपर्ने व्यवस्था गनुपर्ने उल्लेख गरे। सुमन देवकोटाले कार्यकर्ताको सूचक निर्माण गर्नुपर्ने र सम्पत्ती सार्वजनिक गर्नुपर्ने सुझाव आफ्नो समूहको रहेको जानकारी गराए। संघीयताको मर्मअनुसार विधान तयार गरिनुपर्ने उल्लेख गर्दै विभागहरु प्नि विधानमा नै उल्लेख गर्नुपर्ने सुझाव पेश गरे। अध्यक्ष प्रचण्डले केहि समयपश्चात सुझावमाथि जवाफ दिनेछन्।"
काठमाडौं विश्वविद्यालयमा भारतनेपाल उच्च शिक्षा शिखर सम्मेलन सुरू,"काभ्रे : काभ्रेको धुलिखेलमा रहेको काठमाडौं विश्वविद्यालयको आयोजनामा उत्तर क्षेत्रीय अन्तर्राष्ट्रिय उपकूलपति सभा तथा भारतनेपाल उच्च शिक्षा शिखर सम्मेलन प्रधानमन्त्री पुष्पकमल दाहाल 'प्रचण्ड'ले उदघाटन गरेसँगै सुरु भएको छ। उक्त सम्मेलन शनिबारसम्म चल्नेछ । बुधबार विश्वविद्यालयको परिसरमा पत्रकार सम्मेलनलाई सम्बोधन गर्दै भारतीय विश्वविद्यालय संघका अध्यक्ष प्राडा जीडी शर्माले भारतभन्दा पहिलो पटक आयोजना गर्न लागिएको यस बृहत् प्राज्ञिक सम्मेलनले सामूहिक उन्नयनको बाटो पहिल्याउने बताए । काठमाडौं विश्वविद्यालयका उपकूलपति प्राडा भोला थापाले यस किसिमको बृहत्तर प्राज्ञिक कार्यक्रम आयोजना गर्न पाउनु नेपालको समग्र उच्च शिक्षा क्षेत्रमा कोशेढुङ्गा सावित हुने बताए । सम्मेलनमा भारतीय विश्वविद्यालय संघको आयोजना तथा काठमाडौं विश्वविद्यालयको तत्वावधानमा आयोजित कार्यक्रममा नेपाल,भारत,बाङ्लादेश,मलेसिया, थाइल्यान्डलगायत देशका विश्वविद्यालयका उपकूलपति तथा शिक्षाविद्हरुको उपस्थिति रहनेछ । यसैगरी कार्यक्रममा भारतीय विश्वविद्यालय संघका उपाध्यक्ष एवं क्षत्रपति साहुजी महाराज विश्विविद्यालय कानपुरका उपकूलपति विनय कुमार पाठक,अखिल भारतीय तकनीकी शिक्षा परिषदका अध्यक्ष डा अभय जेरे, राष्ट्रिय मूल्यांकन एवं प्रत्यायन परिषद वेङ्गलुरुका निर्देशक प्रा गणेशन कन्नविराम, भारतीय कृषि अनुसन्धान परिषदका निर्देशक डा आर सी अग्रवाल, भारतीय विश्वविद्यालय संघकी महासचिव डा पंकज मित्तल तथा काठमाडौं विश्वविद्यालयका उपकूलपति प्रा डा भोला थापाले सम्बोधन गर्ने विश्व विद्यालयका प्रवक्ता एकु माया पुनले जानकारी दिइन्। कार्यक्रममा हालसम्म भारतसहित दक्षिणपूर्वी एसियाली क्षेत्र,युरोप,अफ्रिका र अष्ट्रेलियाका विभिन्न विश्वविद्यालयका २ सय ३७ जनाको सहभागिता रहेका छन् । विश्वले उच्चशिक्षाको क्षेत्रमा भोगिरहेको समकालीन मुद्दा भूमण्डलीकरण र उच्च शिक्षाको अन्तर्राष्ट्रियकरण मूलविषय रहेको उक्त सभामा उच्च शिक्षाको अन्तर्राष्ट्रियकरण, अन्तरविश्वविद्यालय सहकार्य, वैश्विक उच्च शिक्षा नीति आदि विषयमा छलफल हुने पुनले बताइन् । सम्मेलनले नेपालका विद्यालय, कलेज र विश्वविद्यालयका विद्यार्थीलाई करिब १०० भारतीय विश्वविद्यालयका प्राध्यापकहरूसँग प्रत्यक्ष अन्तरक्रिया गर्ने र ती विश्वविद्यालयहरूले उपलब्ध गराएको अवसरहरू बुझ्ने अवसर प्रदान गर्ने जनाएका छन् । १०० भारतीय विश्वविद्यालयहरूले लगभग ५००० शैक्षिक र व्यावसायिक कार्यक्रमहरू,आविष्कारहरू, र उत्कृष्ट अभ्यासहरू प्रदर्शन गर्नेछन् । दुबै देशका प्राध्यापक र विद्यार्थीहरूले पारस्परिक अनुसन्धान सहयोग,प्राध्यापक र विद्यार्थी आदानप्रदान, ट्विनिङ कार्यक्रमहरू, संयुक्त र दोहोरो डिग्री आदिमा अन्तरक्रिया र विचार विमर्श गर्ने अवसर पाउनेछन् र गुणस्तरीय उच्च शिक्षा प्रदान गर्नका लागि आफ्ना आविष्कारहरू र उत्कृष्ट अभ्यासहरू प्रदर्शन गर्ने अवसर पाउनेछन् । शिखर सम्मेलनले दुवै देशका विश्वविद्यालयबीचको सहकार्य र ज्ञान आदानप्रदानलाई बढावा दिनुका साथै भारत र नेपालबीचको शैक्षिक सम्बन्धलाई थप सुदृढ बनाउनेछ ।"
खारेज गरिए निमार्ण कार्यदल,"कालीकोट : जिल्लाका दुई स्थानीय तहमा गठन गरिएको निमार्ण कार्यदल खारेज गरिएको छ। युवा लक्षित रोजगार कार्यक्रम सृजना गर्ने उद्देश्यले सञ्चालनमा ल्याएको पलाँता निमार्ण कार्यदल र रास्कोट श्रमरोजगार बैंक अहिले खारेज गरिएको हो। रास्कोट नगरपालिका र पलाँता गाउँपालिकाले युवालाई विदेश जानबाट रोक्न युवा लक्षित कार्यक्रम लागु गरेको भए पनि अहिलेको सरकारले निर्माण कार्यदल खारेज गरेको छ। पलाँता गाउँपालिकाले आफ्नो क्षेत्रको विकासका लागि पलाँता विकास निमार्ण कार्यदल नाम दिएर दुई सय ६० जनाभन्दा बढीको दस्ता निमार्ण गरेको थियो। यता भौतिक पुर्वाधार विकास निर्माण हुने, उता युवाले रोजगार पाउने मनसायले पलाँता विकास निमार्ण कार्यदलको गठन गरी अपूरा आयोजना पूरा गरेको थियो। पहिलो सरकारको पालामा पलाँताले गरेको राम्रो अभ्यास देखेर रास्कोट नगरपालिका पनि त्यसैमा लोभिंदै युवा दस्ता खडा गरेको थियो। त्यतिबेला रास्कोट नगरपालिकाले श्रमको सञ्चितीकरण गर्ने र आफ्नो नगरपालिकाको विकाससंगै आबवश्यक परेमा अन्य ठाउँमा पनि श्रम बेच्ने उद्देश्यले रास्कोट श्रम रोजगार बैंक नामाकरण गरी दुई सय ६० जना २० वर्ष पूरा भएका युवा र ४५ वर्ष नकटेका युवालाई रोजगारी दिएपछि नागरिकहरुले खुलेरै जनप्रतिनिधिहरुको प्रशंसा गरेका थिए। नगरको हरेक विकासमा ती युवाहरुको समुहलाई जिम्मा दिने र खपत हुन नसकेको युवा समुहलाई अन्य गाउँपालिका तथा नगरपालिकामा सञ्चालन हुने विकासे काममा परिचालन गर्ने उद्देश्यले रास्कोट श्रम रोजगार बैंकको गठन गरेको तत्कालीन नगरपालिका प्रमुख कासिचन्द बरालले बताए। उनले अघिल्लो सरकारको कार्यकाल सकिएसँगै रास्कोट र पलाँताका विकासे युवा समुह खारेज गरेको सुन्दा दुख लागेको बताए। पहिलो सरकारले गठन गरेका बेरोजगार युवाको समुहलाई दोस्रो आउने सरकारले निरन्तरता दिनु पर्नेमा उल्टै खारेज गर्नु भनेको व्यक्तिगत इगो मात्र भएको टिप्पणी गरे। २०७९ सालमा निर्वाचित सरकारले अघिल्लो सरकारका पाला निमार्ण भएका कामलाई निरन्तरता नदिएका कारण दुवै पालिकामा गठन भएका पलाँता विकास निमार्ण कार्यदल र श्रम रोजगार बैंक स्वत खारेज भएका छन्। तत्कालीन नगर प्रमुख बरालले कार्यविधि बनाएर उनीहरुको बिमासहित ५० वर्ष उमेर पुगेमा पेन्सेनसहित बिदाई गर्ने भनिएको भए पनि वर्तमान सरकारलाई मन नपरेको गुनासो गरे। वर्तमान सरकारले भने कुनै कार्यविधि नभएकाले स्वत खारेज भएको दाबी गर्दै आएको छ। वर्तमान नगर प्रमुख धर्मराज शाहीले अघिल्लो सरकारको नेतृत्वसँगै श्रमरोजगार बैंक पनि स्वत बिदाइ भएको बताए। पलाँता गाउँपालिका निर्वतमान अध्यक्ष लक्षमणबहादुर बम र बहालवाला अध्यक्ष विष्णुबहादुर रोकायाको पहिलादेखिको द्वन्द्वका कारणले पलाँता विकास निमार्ण कार्यदलले पनि निरन्तरता नपाएको बताए। रास्कोट नगरपालिकामा कार्यरत निमित्त प्रमुख प्रशासकीय अधिकृत जवान सिंह बमले कोरोना महामारी र आर्थिक संकटले गर्दा पनि श्रमरोजगार बैंकले काम नपाउँदा सदस्य आफैं रोजागारीका लागि भारत जान थालेपछि खारेज भएजस्तो भएको सुनाए। उनले भने, ' खारेज भएको छैन। कुनै पनि सदस्य गाउँमा नभएकाले श्रम रोजगार बैक खाली भएको हो।'"
धरानका ६ वर्षीय बालक इलामबाट बेपत्ता,धरान : धरान उपमहानगरपालिका८ का ६ वर्षीय निर्भिक तामाङ बेपत्ता भएका छन्। इलामको रोड गाउँपालिका२ स्थित मावली घरमा विवाह खान गएका उनी माघ २५ गतेदेखि बेपत्ता भएको परिवारले बताएको छ। माघ २५ गते निर्भिकलाई काकी हजुरआमा पर्ने दिलमाया तामाङले पसलमा नातिलाई चकलेट खुवाउन लान्छु भनेर लगेको र बेपत्ता पारेको निर्भिककी फुपु लक्ष्मी तामाङले आरोप लगाइन्। उनले निर्भिकको खोजी गरिदिन र बेपत्ता बनाउनेलाई कारबाही गर्न माग गरेकी छन्। निर्भिककी आमा सम्झनाले पनि काकी दिलमायाले नातीलाई चकलेट किनिदिन्छु भनेर लगेको घरमा नल्याएको बताइन्। उनले छोराको खोजी गरिदिन सबैमा आग्रह गरिन्। निर्भिक धरानको युरिका बोर्डिङ स्कुलमा एलकेजीमा अध्ययन गर्दै थिए। निर्भिक बेपत्ता भएपछि तामाङ परिवार चिन्तामा रहेको छ। इलामका प्रहरी प्रमुख बासुदेव खतिवडाले बेपत्ता भएका निर्भिकको खोजी गर्न तालिम प्राप्त कुकुर र जिल्लाभरी प्रहरी परिचालन गरिएको बताए। उनले निर्भिकलाई पसल लैजाने दिलमायालाई अनुसन्धानको दाहेरामा ल्याएर सोधपुछ गरिरहेको जानकारी दिए।
पुँजीबजार र यसको सैद्धान्तिक पक्ष,"पुँजीबजारको शाब्दिक अर्थ पुँजी र बजारसँग सम्बन्धित छ। पुँजी भन्नाले धन, दौलत, सम्पत्ति, पैसालगायतका नगद, जिन्सी वा कबुलियत गरिएको कुनै स्वामित्वसमेतलाई बुझिन्छ। खरिद वा बिक्रीको माध्यमद्वारा वस्तु तथा सेवाको स्वामित्व हस्तान्तरण हुने प्रणाली नै बजार हो। पुँजीबजारमा मुलतः पुँजीको स्वामित्व हस्तान्तरण हुने गर्दछ। यसका लागि हरेक देशमा पुँजीबजारको व्यवस्था गरिएको हुन्छ। ठूलाठूला कम्पनीलाई ठूलाठूला परियोजना, व्यापार र व्यवसाय सञ्चालन गर्न धेरै पैसाको आवश्यकता पर्दछ जुन पैसा कुनै एक व्यक्तिसँग लिन सम्भव हुदैन। पुँजीबजारको माध्यमबाट कम्पनीहरूले छरिएर रहेको ससाना पुँजीलाई एकीकृत गरी पुँजी संकलन गर्छन। आम व्यक्तिले त्यस्ता कम्पनीको धितोपत्रमा लगानी गर्छन् र कम्पनीलाई पनि आफ्नो व्यापार, व्यवसाय वा परियोजना सञ्चालन गर्न वा नयाँ व्यापार, व्यवसाय वा परियोजना थप गर्नको लागि सहजै पैसा प्राप्त हुन्छ। लगानीकर्तालाई त्यस कम्पनीबाट कम्पनीको हिस्सा (अंश) प्राप्त हुन्छ जसलाई सेयर भनिन्छ। यदि त्यस्तो कम्पनीले आगामी दिनमा राम्रो मुनाफा हासिल गरेमा लगानीकर्ताले प्रतिफल प्राप्त गर्दै जान्छन् भने यदि त्यो कम्पनी घाटामा गएमा त्यसको जोखिम (घाटा) लगानीकर्ता आफैंले व्यहोर्नुपर्ने हुन्छ। कम्पनीले आफ्नो धितोपत्रलाई धितोपत्रको दोस्रो बजारमा सूचीकृत गरेपछि लगानीकर्ताले त्यस कम्पनीको सेयरलाई दोस्रो बजार मार्फत खरिदबिक्री गर्छन्। माग र आपूर्तिको आधारमा सेयरको मूल्य निर्धारण हुन्छ। लगानीकर्ताले दोस्रो बजारबाट पुँजीगत लाभ (क्यापिटन गेन) समेत प्राप्त गर्ने अवसर हुन्छ भने सेयर (पुँजी)लाई बिक्री गरेर तरलता (नगद)मा तुरुन्त बदल्न सक्दछन्। कुनै पनि देश विकास र अर्थतन्त्रको विस्तारको लागि पुँजीबजारभन्दा अर्को उत्तम विकल्प छैन। पुँजीबजारले देशको आर्थिक विकास र औद्योगीकरणका लागि आवश्यक पर्ने पुँजी (पैसा) उद्यमी वा उद्योगीको हातमा पुर्याउने सबैभन्दा प्रभावकारी माध्यमको रूपमा काम गर्दछ। पुँजीबजार आफैंमा उत्पादक क्षेत्र हो भने त्योभन्दा बढी यसले अन्य क्षेत्रका उद्योग र उद्योगीलाई पुँजी उपलब्ध गराएर थप उत्पादकत्व बढाउन योगदान गर्दछ। तसर्थ देशको दु्रततर विकासमा पुँजीबजारको भूमिकालाई नजर अन्दाज गर्नै मिल्दैन। पुँजीबजारलाई अर्थतन्त्रको ऐना हो वा ब्यारोमिटर हो भनी उपनाम दिने गर्दछौं। किनकि यसले अर्थतन्त्रको अवस्था देखाउने र सबैभन्दा छिटो र सजिलै देख्न सकिने सूचक हो। आज पुँजीबजारबाट पुँजी उठाउने विश्वका प्रायः सबै ठूला कम्पनीहरू छन् र तिनका मालिकहरू विश्वमा धनाढ्यको सूचीका पुँजीबजारकै कारणले देखिरहन्छन्। विश्वमा पुँजीबजारको विकासक्रमलाई हेर्ने हो भने सन् १६०२ मा आम्स्टरडम स्टक एक्सचेन्ज, नेदरल्यान्डमा स्थापना भई सन् १६०६ मा एक डचको धितोपत्र जारी गरेर धितोपत्र बजारको सुरु भएको विश्व इतिहास पाइन्छ। विश्वका १० पुराना स्टक एक्सचेन्जको कुरा गर्ने हो भने नेदरल्यान्डपछि फ्रान्स (सन् १७२४), अमेरिका (सन् १७९०), बेलायत (सन् १८०१), इटाली (सन् १८०८), जर्मनी (सन् १८२०), स्पेन (सन् १८१३), क्यानडा (सन् १८६१), अस्ट्रेलिया (सन् १८७२), भारत (सन् १८७५) रहेका छन्। नेपालमा सन् १९३७ मा सर्वप्रथम विराटनगर जुट मिल्सले सेयर जारी गरी सर्वसाधारणबाट पुँजी संकलन गरेको इतिहास पाइन्छ। यद्यपि नेपाल स्टक एक्सचेन्जको स्थापना भने सन् १९९३ मा भएको हो। यो २०३३ साल असार २२ गते सेक्युरिटी खरिद बिक्री केन्द्रको रूपमा स्थापना भएको भए पनि २०३८ सालदेखि मात्र विधिवत् रूपमा दोस्रो बजारमा धितोपत्रको कारोबार सुरु भएको पाइन्छ। धितोपत्र कारोबारसम्बन्धी छुट्टै ऐनको आवश्यकता महसुस गरी धितोपत्र कारोबार ऐन २०४९ जारी भई त्यसको पहिलो संशोधनपश्चात् २०५० साल जेठ १३ गते सेक्यरिटी एक्सचेन्ज सेन्टर स्थापना भएको थियो। त्यसैको नाम परिवर्तन भई हालको नेपाल स्टक एक्सचेन्ज लि भएको पाइन्छ। २०५० साल पुस २९ गते देखि नेप्सेले सेयर खरिद बिक्री सुरु गरेको थियो। यसरी धितोपत्रहरूको कारोबार हुँदै जाँदा धितोपत्र कारोबारमा नियामक निकायको आवश्यकता महसुस भई धितोपत्र कारोबार ऐन २०४९ (पहिलो संशोधन) अनुसार धितोपत्र बोर्डको स्थापना २०५० साल जेठ २५ गते भएको हो। यसले बजार नियमन, अनुगमन, बजार विकास र विस्तार गर्न महत्त्वपूर्ण भूमिका निर्वाह गर्नुका साथै धितोपत्र बजारसम्बन्धी नीति, थिति, विधि र प्रविधिसम्बन्धी कुराको सिर्जना गरी आफू मातहत निकायमार्फत त्यसलाई कार्यान्वयन गराउने मुख्य भूमिका रहन्छ। नेपालमा पुँजीबजारको संगठानात्मक विकास र औपचारिक रूपमा दोस्रो बजारको कारोबारको सुरु यसरी भएको पाइन्छ। पुँजीबजारको सैद्धान्तिक पक्ष पुँजीबजारका सैद्धान्तिक पक्षमा विभिन्न दृष्टिकोणहरू रहेका छन्। यसले अन्यत्र दुनियाँभरका आर्थिक, राजनीतिक तथा सामाजिक प्रणालीमा पनि प्रभाव पुर्याउँछ। धितोपत्र बजारका केही मुख्य सैद्धान्तिक पक्षहरू निम्नलिखित छन् : पुँजीवादको सिद्धान्त पुँजीवाद उत्पादन प्रणाली र स्रोतहरूको स्वामित्वमा आधारित एक प्रणाली हो, जसमा व्यापार व्यवसायबाट नाफा निकाल्ने उद्देश्य राखिन्छ। यो आर्थिक प्रणालीमा आधारित छ, जहाँ उत्पादनका माध्यमहरूको निजी स्वामित्व रहेको हुन्छ र जसको उद्देश्य पुँजी सञ्चय गर्नु हो। पुँजीवादले बजार स्वतन्त्रतालाई आधारभूत सिद्धान्तको रूपमा प्रस्ताव गर्दछ। यसले आपूर्ति र मागको आधारमा वस्तुको मूल्य निर्धारण गर्दछ। प्रतिस्पर्धी उत्पादकहरूबीच यो आर्थिक प्रणालीको एक प्रमुख पक्ष हो। धितोपत्र बजारको प्रमुख पक्षमा पुँजीवाद छ। यसमा व्यक्तिहरूको स्वामित्वमा पुँजी रहन्छ र उनीहरूले त्यसमा लगानी गर्छन्। यसले समग्र वित्तीय प्रणालीमा प्रभाव पार्दछ। यसको परिणामस्वरूप अर्थतन्त्रमा धितोपत्र बजारको विकास भइरहेको पाइन्छ। विश्वमा केही मुट्ठीभरका धनाढ्यहरूमा विश्वकै सम्पत्ति एकीकृत हुँदै जानु र उनीहरूको सम्पत्ति वृद्धि हुँदै जानुको मुख्य आधार नै पुँजीबजार हो। कुशल बजार परिकल्पनाको सिद्धान्त कुशल बजार परिकल्पना लगानीको एक यस्तो सिद्धान्त हो जसले वित्तीय साधनहरूको मूल्य सबै बजार सूचनाहरूका लागि उपलब्ध हुन्छन् भन्ने कुरा बताउँछ। त्यसैले लगानीकर्ताले लगानी गर्दा विश्लेषण गरेर समय र अवस्थाअनुसार फरकफरक बजार रणनीति अपनाउने गर्छन्। कुशल बजार परिकल्पनाले यो तर्क गर्दछ कि बजारहरू कुशल छन्, लगानीकर्ताले लगानी गरेर नाफा कमाउन कुनै ठाउँ छोड्दैन किनकि सबै कुरा पहिलेनै उचित र सही मूल्यमा चल्दछ भन्ने तर्क गर्दछ। यसले यो संकेत पनि गर्छ कि बजारमा नोक्सान हुने आशा थोरै हुन्छ र कुशल लगानीकर्ताले विभिन्न सूचकांकको आधारमा बजारबाट प्रतिफल लिन सक्दछन्। जोखिम र लाभको सिद्धान्त लक्ष्यभन्दा उपलब्धि भिन्न हुन सक्ने अवस्था वा लक्ष्यभन्दा प्रतिकूल उपलब्धि हुन सक्ने सम्भावनालाई जोखिम भनिन्छ। यो अपेक्षित नतिजाभन्दा फरक परिणाम उत्पन्न हुन सक्ने परिस्थिति हो। जोखिमले लगानीसँग सम्बन्धित प्रतिफलको अनिश्चितता वा परिवर्तनशीलतालाई जनाउँछ। यो विभिन्न रूपमा प्रकट हुन सक्छ। कुनै व्यापार, व्यवसाय आदिबाट आर्जन भएको धन सम्पत्तिलाई लाभ भनिन्छ। आफूसँग भएको रकमलाई भविष्यमा लाभ प्राप्तिको लागि कुनै क्षेत्रमा लगानी गरिन्छ र लगानीबाट सामान्यतया सम्पत्ति सिर्जना हुने गर्दछ। धितोपत्र बजारमा लगानी गर्दा लगानीको जोखिम र लाभको सम्बन्ध प्रबल हुन्छ। उच्च लाभको अवसरसँग उच्च जोखिम पनि रहेको हुन्छ। उच्च लाभले धितोपत्र बजारमा जोखिमपूर्ण लगानी गर्न प्रेरित गरिराखेको पाइन्छ। लाभले एक निश्चित अवधिमा कुनै लगानीमा उत्पन्न नाफालाई बुझाउँछ। सार्वजनिक स्वामित्वको सिद्धान्त सार्वजनिक स्वामित्व भनेको सामाजिक, आर्थिक वा राजनीतिक प्रक्रियामार्फत पाएको एक प्रकारको स्वामित्व हो। संस्थागत वा गैरसंस्थागत रूपमा वस्तु, सेवा वा सम्पत्तिको सुरक्षा गरी सार्वजनिक समृद्धि हासिल गर्न यसको प्रयोग गरिएको हुन्छ। जिम्मेवार निकाय वा व्यक्ति वा संघसंस्थाले धितोपत्र बजारको माध्यमबाट सार्वजनिक स्वामित्वका क्षेत्रमा लगानी बढाउने पक्षमा वकालत गरेको देखिन्छन्। यसले वित्तीय समानता ल्याउन तथा सार्वजनिक उपयोगका क्षेत्रमा लगानी जुटाई समृद्धिको लक्ष्य पूरा गर्न मद्दत गर्दछ। जस्तै यातायात, विद्युत्, स्वास्थ्य, शिक्षा तथा अन्य पूर्वाधारका क्षेत्रमा लगानी गरी सार्वजनिक स्वामित्वलाई सुदृढ बनाउन पुँजीबजारले मद्दत गर्दछ। सामाजिक न्यायको सिद्धान्त सामाजिक न्याय भनेको समाजका सबै व्यक्तिका स्वतन्त्रता, अधिकार र अवसरहरूमा समान पहँुचको संरक्षणको सुनिश्चितता हुनु हो। सामाजिक न्यायले समाजका पछाडि परेका व्यक्तिहरूको समान पहुँच र सहभागिताका लागि विशेष ध्यान दिनुपर्ने कुरालाई समेत महत्व दिएको छ। सामाजिक न्यायले व्यक्तिलाई आर्थिक समानतातिर डोर्याउन मद्दत गर्दछ। धितोपत्र बजारमा सामाजिक न्याय प्राप्त गर्नका लागि सबैको लागि लगानीको अवसर प्रदान गर्नु, लगानीमा पहुँचको संरक्षण सुनिश्चितता गर्नु, पछाडि परेका व्यक्ति, वर्ग, समूहलाई विशेषाधिकार दिई लगानी गर्न प्रोत्साहन गर्नुले सामाजिक न्यायलाई प्रवद्र्धन गर्दछ। जस्तै प्राथमिक निष्कासनमा वैदेशिक रोजगारीमा गएका सर्वसाधारण नागरिकलाई छुट्ट्याइएको सेयर, आयोजना प्रभावित स्थानीय सर्वसाधारणलाई छुट्ट्याइएको सेयर, धितोपत्र जारी गर्ने कम्पनीका कर्मचारीलाई छुट्ट्याइएको सेयर र सामूहिक लगानी कोषका लागि छुट्ट्याइएको सेयर आदि। उपयोगिताको सिद्धान्त कुनै वस्तुको उपभोग गरिसकेपछि त्यसबाट सन्तुष्टि प्राप्त हुन्छ। त्यसैले त्यो वस्तुको सन्तुष्टि दिने गुण हो। अर्थशास्त्रमा हरेक वस्तुमा उपयोगिता भएको मानिन्छ। जुन वस्तुमा उपयोगिता हुन्छ बजारमा त्यसको माग उच्च हुन्छ। धितोपत्रको मूल्यमा पनि माग र आपूर्तिमार्फत मूल्य निर्धारण हुन्छ जहाँ उक्त धितोपत्र प्राप्त गर्न तिर्ने मुल्यमा उपयोगिताको सैद्धान्तिक अर्थ रहन्छ। यस सिद्धान्तको आधारमा धितोपत्रको मूल्य फरक समय र परिवेशमा फरकफरक किसिमले तय गर्दछ जुन लगानीकर्ताको आवश्यकता र उपयोगितामा भर पर्दछ। बजारमा कुनै सेयरको मूल्य उच्च हुनु र न्यून हुनुमा लगानीकर्ताले प्राप्त गर्ने लगानी उपयोगितामा समेत केही हदसम्म भर पर्ने देखिन्छ। बजार संरचनाको सिद्धान्त बजार संरचनाअन्तर्गत वस्तु तथा सेवाहरूको उत्पादन, वितरण तथा उपभोग पर्दछ। देशको आर्थिक विकास र नागरिकको आर्थिक कल्याण बारेको अध्ययन पनि यस सिद्धान्तमा समावेश गरिन्छ। धितोपत्र बजारको संरचना र नीति, थिति, विधि र प्रविधिमा आधारित भई धितोपत्रको सिर्जना हुन्छ। जसरी वस्तु तथा सेवाको मूल्य निर्धारण माग र आपूर्तिको आधारमा बजारले निर्धारण गर्दछ त्यसैगरी धितोपत्रको मूल्य पनि धितोपत्र बजारमा लगानीकर्ताको माग र आपूर्तिको आधारमा निर्धारण हुने गर्दछ। त्यसैले यसलाई बजार संरचनाको सिद्धान्तअन्र्तगत व्याख्या र विश्लेषण गर्ने गरिन्छ। निर्णय विज्ञानको सिद्धान्त निर्णय विज्ञानले निर्णयहरूमा अन्तरनिहित वैज्ञानिक विवेक र मूल्य निर्णयमा स्पष्ट गर्न मद्धत गर्दछ। कुनै व्यापार व्यवसाय वृद्धिको प्रयासमा निर्णय विज्ञानको सिद्धान्तले सहयोग गर्दछ। पुँजीबजारमा लगानीकर्ताहरूले कसरी निर्णय लिन्छन्, जोखिम व्यवस्थापन कसरी गर्छन् र लगानी पोर्टफोलियोको कसरी अनुकूलन गर्छन भन्ने कुरामा निर्णय विज्ञान सिद्धान्तलाई पुँजीबजारमा लागू गर्न सकिन्छ। यो एक अन्तर विषयको क्षेत्र हो जसले मनोविज्ञान, अर्थशास्त्र, गणित र अन्य विषयहरू अध्ययन गर्नका लागि व्यक्ति र संस्थाहरूले यसलाई छनोट गर्छन्। मूलतः निर्णय विज्ञानले लगानीकर्ताको व्यवहार र बजार सञ्चालनको व्याख्या र भविष्यवाणी गर्न मद्दत गर्दछ। अर्थशास्त्रको सिद्धान्त धितोपत्रको मूल्य र प्रवृत्तिका प्रभावलाई अर्थशास्त्रका सिद्धान्तहरूको आधारमा वर्गीकरण, विश्लेषण, व्याख्या आदि गरिन्छ। यसले आपूर्ति र मागको परिपूरकता, आर्थिक प्रवृत्तिहरू र अन्य अर्थशास्त्रीय प्रयोगको प्रभावलाई खोज्दछ। पुँजीबजार देशको वित्तीय प्रणालीको आवश्यक घटक हो, जहाँ व्यक्ति र संस्थाहरूले स्टक, बन्ड र अन्य लगानीका उपकरणहरू किन्न र बेच्न सक्छन्। पुँजीबजारलाई बुझेर, विश्लेषण गरेर लगानी गर्न अर्थशास्त्रको सिद्धान्तले महत्त्वपूर्ण भूमिका खेल्दछ। पूर्ण ज्ञान र शिक्षाको सिद्धान्त धितोपत्र कारोबारमा महत्त्वपूर्ण तथा पहिलो सर्त भनेको धितोपत्र बजारमा लगानी गर्नुअघि व्यक्तिलाई त्यो बजारको पूर्ण ज्ञान हुनु पर्दछ। लगानीकर्तासँग वित्तीय बजारको कार्य प्रणाली, लगानीका प्रकारहरू र लगानी गर्नका लागि उपलब्ध विकल्पहरूको ज्ञान हुनु पर्दछ। धितोपत्र बजारमा लगानी गर्दा जोखिम व्यवस्थापन एकदमै महत्त्वपूर्ण हुन्छ। लगानीकर्ताले आफ्नो वित्तीय लक्ष्य, आवश्यकता र जोखिम सहनशीलताका आधारमा लगानीका लागि सही समय, सही धितोपत्र, सही सीमाको छनोट गर्न सक्नुपर्ने कुरा यो सिद्धान्तले बताउँछ। लगानीकर्ताले आफ्नो लगानी पोर्टफोलियोलाई विविधीकरण गर्नु पर्दछ। सबै पैसा एकै ठाउँमा नभई धेरै प्रकारका धितोपत्रहरू तथा लगानीका उपकरणहरूमा लगानी गर्ने प्रयास गर्नु पर्दछ ताकि लगानीमा ठूलो घाटाको प्रभाव कम होस्। अतः यसरी, पुँजीबजारमा यसका विभिन्न सिद्धान्तहरूमार्फत समृद्धिको लक्ष्य हासिल गर्न सहयोग पुग्दछ। लगानीकर्तालाई सफलता प्राप्त गर्न यी आधारभूत सैद्धान्तिक कुराहरू महत्त्वपूर्ण हुन्छन्। यद्यपि धितोपत्रमा लगानी गर्दा बजार, परिस्थिति, मनोविज्ञानअनुसार बजारमा मूल्य फरकफरक हुन सक्छ। त्यसैले व्यक्ति स्वयम् लगानीको लागि निपुर्ण नहुन्जेल वित्तीय जानकारको सल्लाह लिएर लगानी गर्दा जोखिमलाई न्यूनीकरण गर्न मद्दत पुग्दछ। गुरागाईं पुँजीबजारका जानकार हुन्।"
नेपालले नामिबियालाई दियो १३३ रनको झिनो लक्ष्य,"काठमाडौं : आइसीसी क्रिकेट विश्वकप लिग२ अन्तर्गत नेपालले नामिबियालाई १३३ रनको लक्ष्य दिएको छ। बिहीबार त्रिवि क्रिकेट मैदानमा टस हारेर ब्याटिङ गरेको नेपालले ४११ ओभरमा सबै विकेट गुमाएर १३२ रन बनाएको हो। नेपालका लागि भीम सार्कीले सर्वाधिक ४४ रन बनाए। त्यसैगरी गुलशन झाले २१ रन, कुशल मल्ल १५ रन, करण केसीले १६ रन बनाए। कुशल भुर्तेल पहिलो बलमै आउट भए भने अन्य खेलाडीले दोहोरो अंक जोड्न सकेनन्। नामिबियाका लागि जेरार्ड एरास्मसले सर्वाधिक ५ विकेट, रुबेन ट्रम्पलम्यान र ज्याक ब्रेसलले २२ विकेट र निकोल लोफ्टिइटनले १ विकेट लिन सफल भए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
सुझावमा उठेका प्रश्नको जवाफ दिँदै अध्यक्ष प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले विधान सम्मेलनमा उठेका प्रश्नहरूको जवाफ दिन थालेका छन्। कमलादीस्थित प्रज्ञा भवनमा भइरहेको विधान सम्मेलनको अन्तिम दिन बिहीबार अध्यक्ष दाहालले २० वटा समूहले प्रस्तुत गरेका सुझावमा उठेका प्रश्नहरूको जवाफ दिन थालेका हुन्। विधान सम्मेलनमा प्रत्यक्ष निर्वाचन प्रक्रियाबाट पदाधिकारी चयनसहित पार्टीको चुनाव चिन्ह र नामसमेत फेर्नुपर्ने सुझाव आएको छ। विधान सम्मेलनमा नेता युवराज दुलालले चुनाव चिह्न फेर्नुपर्ने, जनवादी केन्द्रीयता मात्रै राख्नु राम्रो हुने तथा विचारको स्वतन्त्रता र कामकारबाहीमा एकरूपतामा राख्नेलगायत सुझाव प्रस्तुत गरेका थिए। उनले समान पदमा २ कार्यकाल मात्र राख्ने व्यवस्था गर्नुपर्ने उनको सुझाव थियो। त्यस्तै राजकाजी गुरूङले जनप्रतिनिधि चयन गर्दा पार्टी कमिटीबाट निर्वाचित हुने प्रावधान राख्नुपर्ने सुझाव दिएका थिए। कृष्णध्वज खड्काले पार्टीलाई वैकल्पिक केन्द्रीय सदस्यको व्यवस्था र केन्द्रीय समितिको विधान परिवर्तन गर्न नपाउनेगरी व्यवस्था गर्नुपर्ने सुझाव पेस गरेका थिए। त्यस्तै सुमन देवकोटाले कार्यकर्ताको सूचक निर्माण गर्नुपर्ने र सम्पत्ती सार्वजनिक गर्नुपर्ने सुझाव आफ्नो समूहको रहेको जानकारी गराए। संघीयताको मर्मअनुसार विधान तयार गरिनुपर्ने उल्लेख गर्दै विभागहरु प्नि विधानमा नै उल्लेख गर्नुपर्ने सुझाव पेस गरेका थिए।"
उदयपुरमा विभिन्न मुद्दाका चारजना पक्राउ,उदयपुर : जिल्ला प्रहरी कार्यालय उदयपुरले फरकफरक मुद्दाका चारजनालाई पक्राउ गरेको छ । होटलमा यौनजन्य क्रियाकलाप गराएको आरोपमा त्रियुगा नगरपालिका १३ का ४५ वर्षीय दशरथ चौधरी पक्राउ परेका हुन्। आफैले सञ्चालन गरेको मनीषा होटलमा महिलालाई विभिन्न प्रलोभनमा पारी यौनजन्य क्रियाकलाप गराउने गरेको विशेष सूचनाको आधारमा पक्राउ परेको प्रहरीले जनाएको छ। पक्राउ परेका चौधरीलाई मानवबेचबिखन मुद्दामा पाँच दिनको म्याद थपगरी अनुसन्धान सुरू गरिएको उदयपुरका प्रहरी प्रमुख एसपी रमेश थापाले जानकारी दिए। त्यसैगरी विभिन्न संघसंस्था तथा सरकारी कार्यालयमा चन्दा माग्दै हिँडेको आरोपमा प्युठानको मान्डकी गाउँपालिका १ त्रिमका ५० वर्षीय बसन्तराज अधिकारी र नवलपरासीको बुलिङ्गटार गाउँपालिका ३ बस्ने ४९ वर्षीय हरिहर बस्ताकोटी पक्राउ परेका छन् । चन्दा माग्दा नदिएपछि धम्कीपूर्ण व्यवहार गर्ने गरेको विशेष सूचनाका आधारमा उनीहरूलाई त्रियुगा नगरपालिका १० बाट पक्राउ गरिएको हो । उनीहरुलाई अभद्र व्यवहार मुद्दामा पाँच दिनको म्याद थप गरी अनुसन्धान सुरु गरिएको छ। प्रहरीले फरार प्रतिवादी पक्राउ अभियानअन्तर्गत बिहीबार जिल्ला अदालतबाट वन मुद्दामा २० दिन कैद र २३ हजार ६ सय जरिवाना तोकिएका त्रियुगा नगरपालिका १२ सोनापुरका ४० वर्षिय कुशेश्वर चौधरीलाई पक्राउ गरिएको सूचना अधिकारी डीएसपी हरिनन्दन चौधरीले जानकारी दिए । उनलाई फैसला कार्यान्वयनको लागि जिल्ला अदालतमार्फत् कारागार चलान गरिएको छ।
"अरुण भ्यालीको हकप्रद फागुन १७ देखि, रिडीको १८ गते","काठमाडौं : अरुण भ्याली हाइड्रोपावरको शतप्रतिशत हकप्रदमा फागुन १७ गतेदेखि आवेदन दिन पाइने भएको छ। कम्पनीले जारी गर्ने १ बराबर १ अनुपातको १ करोड ८६ लाख ७९ हजार ६ सय २६ कित्ता हकप्रद सेयरमा आवेदन दिने म्याद एक सूचनामार्फत जानकारी गराइएको हो। हकप्रदमा चैत ७ गतेसम्म आवेदन दिन पाइनेछ। कम्पनीले १ सय रुपैयाँ प्रतिकित्ता मूल्यमा १ अर्ब ८६ करोड ७९ लाख ६२ हजार ६ सय रुपैयाँबराबरको हकप्रद सेयर निष्कासन गर्दैछ। जसका लागि माघ १५ गते बुक क्लोज भइसकेको छ। अरुण भ्यालीको हकप्रद बिक्री प्रबन्धक मुक्तिनाथ क्यापिटल हो। हकप्रदमा मेरो सेयर, मुक्तिनाथ क्यापिटल, अरुण भ्यालीको केन्द्रीय कार्यालय तथा मुक्तिनाथ विकास बैंक र ग्लोबल आईएमई बैंकको तोकिएको शाखा कार्यालयबाट आवेदन दिन सकिनेछ। अरुण भ्यालीको चुक्ता पुँजी १ अर्ब ८६ करोड ७९ लाख ६२ हजार ६ सय रुपैयाँ छ। हकप्रद जारीपछि पुँजी दोब्बर हुनेछ। कम्पनीले हकप्रद सेयर जारीबाट प्राप्त रकममध्ये ९३ करोड ३९ लाख ८१ हजार ३ सय रुपैयाँ ३० मेगावाटको लिखु खोला जलविद्युत् आयोजना निर्माणको लागि आवश्यक पर्ने स्वपुँजीको लागि पीके हाइड्रोपावर प्रालिको संस्थापक सेयरमा लगानी गर्ने जानकारी गराएको छ। बाँकी रकम हाल सञ्चालनमा रहेको काबेली१ क्यास्केड जलविद्युत् आयोजनाको निर्माण गर्दा बैंकहरूबाट लिएको ऋण भुक्तानी गर्न प्रयोग हुने बताइएको छ। यता रिडी पावर कम्पनीले फागुन १८ गतेदेखि ५० प्रतिशत हकप्रद सेयर जारी गर्ने भएको छ। कम्पनीले १००ः५० अनुपातमा ७७ लाख ४४ हजार ५ सय ६ कित्ता हकप्रद सेयर जारी गर्न लागेको हो। कम्पनीले प्रतिकित्ता १ सय रुपैयाँ दरका ७७ करोड ४४ लाख ५० हजार ६ सय रुपैयाँबराबरको हकप्रद सेयर जारी गर्नेछ। हकप्रदका लागि माघ २२ गते बुक क्लोज भइसकेको छ। रिडीको हकप्रदमा सेयरमा लगानीकर्ताले चैत ८ गतेसम्म आवेदन दिन सक्नेछन्। रिडीको हकप्रदको बिक्री प्रबन्धकको काम मुक्तिनाथ क्यापिटलले गरिरहेको छ।"
"मुस्ताङको लोघेकरका ६ विद्यालयमा ४६ विद्यार्थी, १५ कर्मचारी","जोमसोम : मुस्ताङको लोघेकर दामोदरकुण्ड गाउँपालिकाअन्तर्गतका ८ वटा सामुदायिक विद्यालयमध्ये ६ वटा सामुदायिक विद्यालयमा विद्यार्थी संख्या ज्यादै न्यून छ। भौगोलिक रुपले विकट स्थानमा रहेको सो पालिकाका ६ वटा सामुदायिक विद्यालयमा शिक्षक, बालविकास सहजकर्ता र कार्यालय सहयोगी गरी १५ जना जनशक्ति कार्यरत छन्। पालिकाअन्तर्गत कुनै विद्यालयमा बढीमा १३ जना विद्यार्थी छन् भने कुनै विद्यालयमा जम्मा २ जना मात्र विद्यार्थी रहेको पाइएको छ। भौगोलिक विकटताका कारण विद्यालय मर्ज गरी पठनपाठन सञ्चालन गर्न नसक्ने अवस्था रहँदा ती विद्यालयको शैक्षिक गुणस्तर उकास्न समेत समस्या पर्ने गरेको छ। ६ वटा सामुदायिक विद्यालयमा प्रत्येकमा (एकएक) जना गरी ६ शिक्षक, ३ जना बालविकास सहजकर्ता र ६ जना कार्यालय सहयोगी कार्यरत रहेको गाउँपालिकाकी शिक्षा शाखाकी प्राविधिक सहायक सुकदेवी गर्बुजाले जानकारी दिइन्। उनका अनुसार पालिकाअन्तर्गत चराङ आधारभूतमा बालविकास तहमा ५ जना र विद्यालय तहमा ४ जना, मराङ आधारभूतमा बालविकास तहमा ५ जना र विद्यालय तहमा ७ जना, ढाक्मर आधारभूतमा बालविकास तहमा ४ जना र विद्यालय तहमा ९ जना र शालिग्राम आधारभूतमा बालविकास तहमा ३ जना र विद्यालय तहमा १ जना विद्यार्थी छन्। यसैगरी यारा आधारभूत विद्यालयमा ५ जना र घारा आधारभूत विद्यालयमा ३ जना विद्यार्थी छन्। शिक्षा सहायक गर्बुजाकाले लोघेकरका ६ सामुदायिक विद्यालयमा पढ्ने ४६ जना विद्यार्थीका लागि शिक्षक, बालविकास सहजकर्ता र कार्यालय सहयोगीका लागि वार्षिक ५२ लाख ७६ हजार सरकारी कोषको रकम खर्च हुने बताइन्। उनका अनुसार ६ जना शिक्षकको वार्षिक खर्च ३३ लाख ८ हजार, बालविकास सहजकर्ताको वार्षिक खर्च ७ लाख ८ हजार र कार्यालय सहयोगीको वार्षिक खर्च १२ लाख ६० हजार रहेको छ।"
"१४ अंकले घटेर सेयर बजार बन्द,कति भयो कारोबार ?","काठमाडौं : साताको अन्तिम सेयर कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १४४६ अंकले घटेर २०६२०३ विन्दुमा कायम भएको हो। अघिल्लो कारोबार दिन बुधबार नेप्से परिसूचक ५९१ प्रतिशतले बढेको थियो। नेप्से घटेसँगै बुधबारको तुलनामा कारोबार रकम पनि घटेको छ। यसदिन ३०५ कम्पनीको १ करोड १४ लाख ७ हजार २६४ कित्ता सेयर ३ अर्ब ८६ करोड ९१ लाख १८ हजार ७४१ रुपैयाँमा खरिदबिक्री भए। बुधबार ४ अर्ब २५ करोड मूल्यको सेयर कारोबार भएको थियो। आज दुईवटा कम्पनीको मात्रै सेयर सकारात्मक सर्किट लेभलमा कारोबार भएको छ। बोटलर्स नेपाल र समाज लघुवित्तीय वित्तको सेयर १० प्रतिशतले बढेको हो। २२ करोड बढि मूल्यको सेयर कारोबार गरी हिमालयन रिइन्स्योरेन्स अग्रस्थानमा रह्यो। सगरमाथा जलविद्युतको ११ करोड बराबर मूल्यको सेयर कारोबार हुँदा जोशी हाइड्रोपावरको १० करोड,एनआईसी एसिया बैंक र हिमालयन ऊर्जा विकासको ८ करोड मूल्य बढिको सेयर कारोबार भयो। १३ वटा उपसमूहमध्ये १२ वटाको सूचक नकारात्मक देखिएका छन्। मनु एन्ड प्रोबाहेक १२ वटा उपसमूहको सूचक घटेको हो। कारोबारमा आएका कम्पनीमध्ये ७९ को मूल्य बढ्दा १६३ को मूल्य घट्यो।"
जापानलाई उछिन्दै जर्मनी बन्यो विश्वको तेस्रो ठूलो अर्थतन्त्र,"जापानले विश्वको तेस्रो ठूलो अर्थतन्त्रको हैसियत गुमाएको छ । सन् २०२३ का लागि उसको कूल गार्हस्थ्य उत्पादन ५९१४८ ट्रिलियन येन (४२१ ट्रिलियन अमेरिकी डलर) रहेको छ । जापानलाई जर्मनीले उछिनेको छ अर्थात् जर्मनीको अर्थव्यवस्थाको आकारभन्दा जापानको अर्थव्यवस्था कम भएको छ । सन् २०२३ मा जर्मनीको कूल गार्हस्थ उत्पादन कूल ४४६ ट्रिलियन डलर कायम भएको छ । जापानको अर्थतन्त्रमा गत वर्षको तेस्रो र चौथो त्रैमासिक अवधिमा लगातारको सङ्कुचन देखाएको बिहीबार सार्वजनिक सरकारी तथ्याङ्कले यहाँको आर्थिक मन्दीलाई सङ्केत गरेको छ । कमजोर खर्चका कारण अक्टोबरडिसेम्बरको अवधिमा अर्थतन्त्र ०४ प्रतिशतको दरले खुम्चिएको तथ्याङ्कले देखाएको छ । जापानमा उत्पादित वस्तु तथा सेवाको कूल मूल्य वास्तविक कुल गार्हस्थ उत्पादन (जिडिपी) अघिल्लो त्रैमासिकको तुलनामा ०१ प्रतिशतले घटेको सरकारको प्रारम्भिक तथ्याङ्कले देखाएको छ । क्याबिनेट कार्यालयका अनुसार दोस्रो त्रैमासिकको तुलनामा सन् २०२३ को तेस्रो त्रैमासिकमा ०८ प्रतिशतले कमी आएको हो । जापानको कूल गार्हस्थ उत्पादनको आधाभन्दा बढी हिस्सा ओगटेको निजी उपभोग अक्टोबरडिसेम्बर अवधिमा ०२ प्रतिशतले घटेको छ, जुन लगातार नौ महिनाको गिरावट हो । व्यावसायिक लगानी पनि ०१ प्रतिशतले खुम्चिएको छ । कूल गार्हस्थ्य उत्पादनमा नकारात्मक प्रभाव पार्ने आयात १७ प्रतिशतले बढेको छ भने निर्यात २६ प्रतिशतले बढेको छ । बिहीबारको तथ्याङ्कले सन् २०२३ मा जापानको कूल गार्हस्थ उत्पादन (जीडीपी) १९ प्रतिशतले वृद्धि भई नाममात्रको हिसाबले ५७ प्रतिशतले वृद्धि भएको देखाएको छ । रासस"
आकर्षक कमाइले साउदीमा नेपाली नर्सको संख्या बढ्दो,"साउदी : साउदी अरेबियामा नेपाली नर्सको माग र संख्या बढ्दै गइरहेको छ। आकर्षक सेवा, सुविधा र पारिश्रमिकका कारण नेपाली नर्सहरूको रोजाइमा साउदी पर्न थालेको हो। नेपाली दूतावासका अनुसार साउदीमा ३ सय ५२ नेपाली नर्सको मागपत्र प्रमाणीकरण गरिएको छ। नर्सको लागि मासिक तलब ३ हजार रियाल र ५ सय खाना खर्च उपलब्ध गराउनुपर्ने नियम छ। त्यसअनुसार नर्सले मासिक १ लाख २० हजार बढी नेपाली रुपैयाँ कमाई गर्छन्। नेपाली नर्सहरू साउदीको सुलेमान हबिब हस्पिटल, मोउवास्त हस्पिटल, जर्मन हस्पिटल, ओजान किल्निङ, दर अल सिहा, राफा मेडिकल, अल रायन प्लेटेनिकलगायतका अस्पतालमा काम गरिरहेका छन्। राजदूत नवराज सुवेदीका अनुसार नेपालबाट विशेषज्ञ नर्स र टेक्निसीयन नर्स गरी दुई किसिमका नर्स साउदी आइरहेका छन्। र, दुवै किसिमका नर्सको माग बढ्दो रहेको राजदूत सुवेदीले जानकारी दिए। साउदीका धेरैजसो स्वास्थ संस्थाले नर्सहरूलाई सेवा, सुबिधा दिए पनि बिदाको हकमा भने केही स्वास्थ संस्थामा समस्या हुने गरेको छ। वार्षिक बिदा, काम लगाउने कम्पनी र काम गर्ने व्यक्तिबीचको सम्झौता भने स्पष्ट गरेर मात्रै साउदीमा आउन राजदूत सुवेदीले सुझाव दिए। बिगतमा युरोप, अमेरिका, अस्ट्रेलिया, जापानलगायतका देशहरू नेपाली नर्सको रोजाइमा पर्ने गर्थे। तर, साउदीको सुलेमान हस्पिटल, जर्मन हस्पिटल तथा ओजोन मेडिकल ग्रुपमा कार्यरत मुस्कान शर्मा, रमिला तामाङ, शान्ति परियारहरू साउदीको काम र दाम दुवैबाट सन्तुष्ट भएको बताउँछन्। यहाँ आउनुअघि सम्बन्धित हस्पिटलको डिपार्ट अनुसारकोे टेनिङ र पर्याप्त जानकारी दिइने भएकाले काम गर्न सजिलो हुने गरेको उनीहरू बताउँछन्। नेपाली नर्सहरू २ वर्षको कन्ट्रयाक्टमा आउने भएकाले लागत शुल्कसमेत लाग्दैन। साउदी अरेबिया नर्सका लागि तलब सुविधादेखि सुरक्षाका दृष्टिकोणले धेरै राम्रो रहेको उनीहरू बताउँछन्। नर्सका लागि यो देश उत्कृष्ट गन्तव्य हो, एक जना नर्सले भनिन, ओभरटाइम मासिक डेढ लाखदेखि २ लाख रुपैयाँ सजिलै कमाई हुन्छ। मनास्लु इन्टरनेसनल सर्भिसेसका सञ्चालक बालकृष्ण श्रेष्ठ साउदीमा नर्स पेसामा जानेलाई निःशुल्क पठाउने गरिएको बताउँछन। तर, त्यसका लागि नेपाल सरकार, श्रम मन्त्रालय, वैदेशिक रोजगार विभागबाट भने स्वीकृति लिनुपर्छ। साउदीमा प्रवीणता तह नर्सिङ गरेका नर्सले पनि कम्तीमा १ लाख २० हजार रुपैयाँ न्यूनतम पारिश्रमिक पाउँछन्। ओभरटाइम गर्दा थप कमाई हुने, वर्षमा ३० दिन सञ्चित बिदा पाउने र बिदा नलिएमा त्यसबापत पारिश्रमिक पाउने गरेको श्रेष्ठले जानकारी दिए। साउदीमा नर्स र डाक्टरका लागि रोजगारीको धेरै अवसर रहेकोले कूटनीतिक पहलमार्फत सरकारले यी क्षेत्रका कामदार भित्र्याउनुपर्ने श्रेष्ठ बताउँछन्। साउदीमा काम गर्ने नर्स बाहिरी देशका धेरै छन्। यहाँ नर्सको उत्पादन थोरै हुन्छ। अर्कोतिर साउदीकै नर्सका लागि हस्पिटलले सेवा सुविधा पनि धेरै दिनुपर्छ। जानकारहरूका अनुसार साउदीका नर्सका लागि मासिक २०२५ हजार रियालसम्म तलब दिनुपर्छ। साउदीमा नर्सिङ अध्ययन गर्न धेरै नै महँगो भएकाले थोरैले मात्र यो विषय पढ्ने गर्छन्। त्यसैकारण साउदी सरकारले बाहिरबाट नर्सिङ जनशक्ति भिœयाउने नीति लिएको जानकारहरू बताउँछन्। नेपालबाट काम गर्न आउने नर्सका लागि आधारभूत तलब एक लाख २० हजार रुपैयाँ हुन जान्छ। ओभरटाइमसमेत गर्न पाइयो भने १ लाख ५०६० हजार सम्म कमाइ हुन्छ। तलबमा कुनै किसिमको कर लाग्दैन। स्वास्थ्य बीमा पनि कम्पनीअनुसार राम्रो ग्रेडको गरिएको पाइन्छ। जसले गर्दा बचत अवस्था धेरै राम्रो हुन्छ। नर्स कामका लागि साउदीमा पनि छुट्टै लाइसेन्स परीक्षा पास गर्नुपर्छ र नेपालको नर्सले काम गर्न त पाउँछन् तर अस्थायी रूपमा मात्रै। नियमअनुसार एमओएच परीक्षा पास गरेपछि भने खुला रूपमा काम गर्न पाउने नियम छ।"
"आइसीसी क्रिकेट विश्वकप लिग२ : नामिबियाले फिल्डिङ रोज्यो, नेपालले ब्याटिङ गर्ने","काठमाडौं : आइसीसी क्रिकेट विश्वकप लिग२ अन्तर्गत नेपालविरुद्धको खेलमा नामिबियाले टस जितेर बलिङ गर्ने भएको छ। सन् २०२४२७ सिजनको पहिलो सिरिज त्रिवि अन्तर्राष्ट्रिय क्रिकेट मैदानमा आजबाट सुरु हुने खेलमा नामिबियाका कप्तान जेराल्ड इरास्मसले नेपाललाई ब्याटिङ गर्ने निम्तो दिएका हुन्। बिहान ९:३० बजेबाट खेल सुरु हुन खेलमा नेपालले आज विकेटकिपर ब्याटर अनिल शाह र आसिफ शेख दुवैलाई खेलाउने भएको छ। साहले क्यानडाविरुद्धको खेलमा उत्कृष्ट प्रदर्शन गरेका थिए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिने छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालले शनिबार नेदरल्यान्ड्ससँग खेल्नेछ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
"नामिबियाविरुद्ध नेपालले गुमायो चौथो विकेट, १ रन बनाएर रोहित पौडेल आउट","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले चौथो विकेट गुमाएको छ। टस हारेर ब्याटिङ गरेको नेपालले नामिबियाविरुद्ध खराब प्रदर्शन गरेको हो। नौं ओभरको तेस्रो बलमा नामिबियाका ज्याक ब्रेसलको नेपालका कप्तान रोहित पौडेललाई आउट गराएका हुन्। पौडेलले १३ बलमा १ रन बनाएर आउट भए। त्यस अगाडि ब्रेसलकै बलमा जेजे स्मिटले ओपनर आशिफ शेखलाई क्याच आउट गराएका थिए। शेखले ११ बलमा १ चौका मात्रै प्रहार गरेर बाहिरिए। त्यस अगाडि नामिबियाका रुबेन ट्रम्पलम्यानले अनिल साहलाई आउट गराएका थिए। साहले ६ बलमा १ चौकासहित ८ रन बनाएर बाहिरिए। त्यसैगरी ट्रम्पलम्यान कै पहिलो बलमा नेपालका ओपनर कुशल भुर्तेल जेजे स्मिटको हातबाट समातिएका थिए। नेपालले १० ओभरको समाप्तिमा २५ रन बनाएर खेलिरहेको छ। अहिले भीम सार्की र कुशल मल्ल क्रिजमा छन्। हालसम्म नेपाली खेलाडीले दोहोरो अंक जोड्न सकेका छैनन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
"मोरङमा आमाछोरीमाथि खुकुरी प्रहार, पेस्तोलसहित एकजना पक्राउ","विराटनगर : मोरङको केराबारीमा आमा छोरीमाथि बिहीबार बिहान खुकुरी प्रहार भएको छ । खुकुरी प्रहारबाट केराबारी गाउँपालिका९ भलुवाईकी अन्दाजी ५० वर्षीया जमुनादेवी राई र उनकी छोरी २५ वर्षीया रेणुका राई घाइते भएका छन् । खुकुरी प्रहारबाट दुवैजनाको टाउको,अनुहारलगायत शरीरका विभिन्न भागमा चोट लागेको छ । अवस्था मध्यम रहेका उनीहरुलाई उपचारका लागि विराटनगरको विराट नर्सिङ होममा भर्ना गरिएको छ । आमाछोरीमाथि लेटाङ नगरपालिका१ का अन्दाजी ५२ वर्षीय नीरकुमार राईले बिहान ९:३० बजेतिर खुकुरी प्रहार गरेको मोरङ प्रहरी प्रमुख एसपी दीपक पोखरेलले बताए । उनका अनुसार खुकुरी हान्ने नीरकुमार जमुनादेवीका भान्जा हुन् । नीरकुमारकी श्रीमतीले दोस्रो बिहे गरेको विषयलाई लिएर दुई पक्षबीच विवाद हुँदा घटना भएको प्रहरीको प्रारम्भिक अनुसन्धानबाट खुलेको छ । नीरकुमारसँग सम्बन्ध विच्छेद गरेर श्रीमतीले दोस्रो बिहे गरिछन् । आफूबाट अलग बनाएर श्रीमतीको दोस्रो बिहे गराइदिएको आरोप उनले माइजूलाई लगाउँदै आएको खुलेको छ, प्रहरी स्रोतले भन्यो, माइजूलाई आक्रमण गर्नका लागि नीरकुमार खुकुरी र पेस्तोल बोकेर घरमै पुगेका थिए । घरमै पुगेर पेस्तोल ताक्दै खुकुरीले प्रहार गरेको पाइयो । पेस्तोल भने प्रहार नगरेको प्रहरीको भनाइ छ । प्रहरीका अनुसार सुरुमा उनले माइजू जमुनादेवीलाई खुकुरीले हानेका थिए । त्यसपछि छुट्याउन गएकी रेणुकालाई पनि प्रहार गरिएको प्रहरीले जनाएको छ । खुकुरी प्रहार हुन थालेपछि जमुनादेवीका परिवारले प्रतिकार गरेका थिए । प्रतिकारबाट नीरकुमारसमेत घाइते भएको प्रहरीको भनाइ छ । अनुहारमा चोट लागेका उनलाई हतियारसहित नियन्त्रणमा लिएर प्रहरीले उपचारका लागि नगर अस्पताल बेलबारीमा भर्ना गरेको छ । प्रहरी नियन्त्रणमा उपचार गराइरहेका उनी बोल्न सक्ने अवस्थामा छैनन् । माइजू र बहिनी (माइजूकी छोरी) लाई खुकुरी हानेका आरोपीको साथबाट एउटा सक्कली र अर्को नक्कली पेस्तोलसमेत फेला परेको छ । एसपी पोखरेलका अनुसार नीरकुमारको साथबाट अटोमेटिक पेस्तोल र म्याग्जिनसहित ४ राउण्ड गोली बरामद भएको छ । मेड इन चाइना लेखेको नक्कली पेस्तोलसमेत फेला परेको उनले बताए । सक्कली र नक्कली पेस्तोल तथा घटनामा प्रयोग गरिएको खुकुरीसहित नीरकुमारलाई प्रहरीले नियन्त्रणमा लिएको हो । इलाका प्रहरी कार्यालय बेलबारीबाट इन्सपेक्टर तेजबहादुर दाहाल नेतृत्वको टोली घटनास्थलमा पुगेको छ । प्रहरीले घटनाका सम्बन्धमा थप अनुसन्धान अघि बढाएको छ।"
"नेपाललाई दोस्रो झड्का, अनिल शाह आउट","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले खराब सुरुवात गरेको छ। टस हारेर ब्याटिङ गरेको नेपालको दोस्रो विकेट गएको हो। नामिबियाका रुबेन ट्रम्पलम्यानले अनिल साहलाई आउट गराएका हुन्। साहले ६ बलमा १ चौकासहित ८ रन बनाएर बाहिरिए। त्यस अगाडि ट्रम्पलम्यानकै पहिलो बलमै नेपालका कुशल भुर्तेल जेजे स्मिटको हातबाट समातिए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
मध्यपूर्वमा अल्झिएको अमेरिका,"दोस्रो विश्वयुद्धपछि मध्यपूर्वसम्बन्धी अमेरिकी विदेश नीति तीन स्वार्थमा केन्द्रित थियो। खाडीबाट तेलको निर्वाध प्रवाह, इजरायलको अस्तित्व र सुरक्षाको ग्यारेन्टी अनि तत्कालीन सोभियत संघको प्रभावको न्यूनीकरण। इजरायलसँग र अन्य अरब राष्ट्रबीचको सम्बन्धलाई सामान्यीकरण गर्न कूटनीतिक पहल, इजरायल र प्यालेस्टाइनबीचको शान्ति वार्ताको मध्यस्थकर्ता र आवश्यकताअनुसारको सैन्य हस्तक्षेप उसले अख्तियार गरेका तत्कालीन रणनीति थिए। सद्दाम हुसेनको इराकी सेनाले सन १९९० अगस्टमा कुबेतमा आक्रमण गरेपछि अमेरिकी नेतृत्वको अन्तर्राष्ट्रिय गठबन्धनले इराकी सेनालाई सय घण्टाभित्र कुबेतबाट लखेटेको थियो। खाडी राष्ट्र कुबेत, साउदी अरब, यूएई, कतार र बहराइनले इराकविरुद्धको सैन्य कारबाहीको सराह्रना गरे। उनीहरूले अमेरिकालाई कमजोर राष्ट्रहरूको पक्षमा उभिने महाशक्तिका रूपमा हेर्न थाले। शीतयुद्धको समाप्तिलगत्तै खाडी राष्ट्रहरूको मन जित्नु अमेरिकाले प्राप्त गरेको महŒवपूर्ण भूराजनीतिक सफलता थियो। न्युयोर्कस्थित विश्व व्यापार केन्द्रका दुई गगनचुम्बी भवनमा सन् २००१ सेप्टेम्बर ११ मा आतंककारी हमला भयो। सोभियत संघको पतनपछि एकध्रुवीय विश्वको नेतृत्व गरिरहेकै बेला आफ्नै भूमिमा हमला भएपछि अमेरिका मध्यपूर्वकेन्द्रित आतंकवादविरुद्धको अन्तहीन युद्धमा होमियो। तालिवान सरकारले अलकायदाका नेता तथा त्यसको सञ्जाललाई आश्रय दिएको भन्दै ७ अक्टोबर २००१ मा अफगानिस्तानमा अमेरिकाले आक्रमण गयो। जैविक, आणविक तथा रासायनिक हतियारको विकास तथा आतंकवादी संगठनलाई सहयोग गरेको भन्दै २२ अक्टोबर २००२ मा इराकमा हमला गयो। अलकायदालाई परास्त नगर्दै अर्को आतंककारी संगठन आइसिस जन्मियो र अमेरिका मध्यपूर्वमा अल्झिरहन बाध्य भयो। दोस्रो विश्वयुद्धपछि चार दशकभन्दा बढी समय नर्थ एट्लान्टिक क्षेत्रमा केन्द्रित भूराजनीति सेप्टेम्बर ११ पछि मध्यपूर्वतिर सयो। प्रशान्त महासागरीय क्षेत्रमा चीनले उदाउँदो शक्तिका रूपमा प्रभाव बढाइरहँदा अमेरिकी शक्ति त्यसतर्फ केन्द्रित हुन विलम्ब भइरहेको महसुस बुस प्रशासनदेखि नै गर्न थालिएको थियो। तत्कालीन अमेरिकी राष्ट्रपति जर्ज डब्लू बुसले विदेश नीतिमा एसिया प्रशान्त क्षेत्रलाई प्राथमिकतामा राखेका थिए। उनीपछि राष्ट्रपति बराक ओबामाले पिभोट एसियाको अवधारणा ल्याए। बुस र ओवामा प्रशासन नीतिगत प्राथमिकता एसिया केन्द्रित भए पनि व्यावहारिक रूपमा मध्यपूर्व केन्द्रित नै थिए। अप्रत्याशित रूपमा राष्ट्रपति बनेका डोनाल्ड ट्रम्पले भने इन्डो प्यासिफिक रणनीति मात्रै अघि सारेनन् मध्यपूर्वबाट सेना फिर्ता बोलाउन सुरु गरे। इजरायल र अन्य अरब राष्ट्रबीचको सम्बन्धलाई सामान्यीकरण गर्न अब्राहम एकर्ड सम्झौतालाई अघि सारे। संयुक्त अरब इमरेट्स (यूएई) र बहराइनले २०२० सेप्टेम्बरमा, सुडान र मोरक्कोले २०२० कै अक्टोबर र डिसेम्बरमा उक्त सम्झौतामा हस्ताक्षर गरे। वाइडेन प्रशासनले पनि ट्रम्प कार्यकालकै नीतिलाई निरन्तरता दिँदै अन्य अरबी तथा इस्लाम बाहुल्य राष्ट्रहरू र इजरायलबीचको सम्बन्ध सुधारमा जोड दियो। मध्यपूर्वमा इरान र साउदी अरबको क्षेत्रीय शक्ति बन्ने भन्ने प्रतिस्पर्धा छ। सिया बाहुल्य इरान र सुन्नी बाहुल्य साउदीबीचको लामो समयदेखिको दुश्मनीबीच अमेरिकी नेतृत्वको पश्चिमा गठबन्धन, महाशक्तिका रूपमा अस्ताउँदो रूस र उदाउँदो चीनबीचको प्रभुत्वको शक्तिसंघर्ष जारी छ। क्षेत्रीय हेजीमोनीको महŒवाकांक्षा बोकेको इरान अमेरिकी सेनामुक्त मध्यपूर्व चाहन्छ। अमेरिका र उसका गठबन्धनसँग सीधै युद्ध नगरे पनि लेवनानमा हिजबुल्लाह, यमनमा हुथी, बहराइनमा सराया अल अस्तार ब्रिगेड सिरियामा जायनावियुन, इराकमा कताइव हिजबुल्लाह र गाजामा हमासजस्ता मिलिसियालाई सहयोग गरिरहेको छ। यी मिलिसियाको सञ्जाललाई इरानले अमेरिकी हेजिमोनीविरुद्धको एक्सिस अफ रेजिस्टान्स (प्रतिरोधको धुरी)को नाम दिएको छ। ती मिलिसियामार्फत मध्यपूर्वमा रहेका अमेरिकी सैन्य आधारमा प्रोक्सी युद्ध गर्छ। अमेरिकी सेना २०२१ जुलाईमा फिर्ता भएलगत्तै तालिबानले अफगानिस्तानको सत्ता कब्जा गरेपछि अमेरिकी नेतृत्वको पश्चिमा गठबन्धनभित्र मनुमटावमात्र भएन अन्तर्राष्ट्रिय रूपमा अमेरिकी महाशक्तिको स्खलन भएको आकलन गरियो। अफगानिस्तानबाट सेना फिर्तीमध्ये पूर्वमा अमेरिकी भूमिका र प्राथमिकतामा बदलावको औपचारिक संकेत र सन्देश थियो। उसले सोहीअनुरूप आफ्नो नीति परिवर्तन गर्यो। तर २४ फेब्रुअरी २०२२ मा रूसले युक्रेनमा आक्रमण गरेपछि भने नयाँ नीतिमा पुनरावलोकन गर्न बाध्य भयो। मध्यपूर्वमा अमेरिकाको कमजोर उपस्थितिको फाइदा चीन, इरान र रूसले नउठाऊन् भनेर वासिङ्टनले आफ्नो सक्रियता पुनः बढायो। २०२२ जुलाईमा अमेरिकी राष्ट्रपति जो बाइडेनले मध्यपूर्वको भ्रमण गरे। खाडी राष्ट्रहरूको सहयोग परिषद् (जीसीसी)लाई सम्बोधन गर्दै आफ्ना साझेदार राष्ट्रहरूको सुरक्षाका लागि मध्यपूर्वमा अमेरिकाको बलियो र सक्रिय उपस्थिति रहने वचनबद्धता व्यक्त गरे। वाइडेन प्रशासनले मध्यपूर्वका अमेरिकी साझेदार राष्ट्रहरूबीच एकीकृत हवाई तथा मिसाइल प्रतिरक्षा प्रणाली स्थापनाको प्रस्ताव गयो। तर, वाइडेनले ह्वाइट हाउस प्रवेश गर्नासाथ ट्रम्प कार्यकालमा भएको हतियार किनबेचको सम्झौता स्थगन र पत्रकार जमाल खासोगीको हत्यामा साउदी राजकुमार मोहम्मद विन सलमानको हात रहेको प्रतिवेदन सार्वजनिक गरे। तब चिसिएको अमेरिकीसाउदी सम्बन्धमा सुधार हुन सकेन। युक्रेन युद्धले ल्याएको ऊर्जा संकट टार्न बढी परिमाणमा तेल उत्पादन गरिदिन वाइडेनले गरेको प्रस्ताव साउदी राजकुमारले अस्वीकार गरे। राजकुमार विन सलमानको इगोले वासिङ्टनरियाद दूरी बढिरहँदा बेइजिङसँग कम हुन गयो। परिस्थितिको लाभ उठाउँदै बेइजिङले रियादसँगको दूरी मात्र छोट्ट्याएन एकअर्काका कट्टर प्रतिद्वन्द्वी इरान र साउदीबीचको दूरी घटाउन पहल गयो। चिनियाँ मध्यस्थतामा २०२३ मार्च १० मा इरान र साउदीबीच कूटनीतिक सम्बन्ध पुनस्र्थापना गर्ने गरी भएको शान्तिसम्झौता वासिङ्टनलाई बेइजिङले दिएको अप्रत्याशित झड्का थियो। चिसिएको सम्बन्धलाई सुधार गर्ने क्रममा गत सेप्टेम्बरमा साउदी र अमेरिकाबीच सुरक्षा सन्धिका सम्बन्धमा वार्ता सुरु भएको थियो। त्यस सम्बन्धमा आफ्नो देशको सुरक्षाको ग्यारेन्टी रियादको माग छ भने इजरायलसँगको सम्बन्धको सामान्यीकरण वासिङ्टनको। उक्त सुरक्षा सन्धिको मोडालिटीमा पेन्टागनले गृहकार्य गरिरहेकै बेला गत अक्टोबर ७ मा हमासले इजरायलमा आक्रमण गयो। अमेरिकी र इजरायली खुफिया एजेन्सीलाई चक्मा दिँदै जल, स्थल र हवाईबाट गरिएको उक्त आक्रमणमा १४ सय इजरायली मारिए। सयौं संख्यामा बन्धक बनाइए। हमासका प्रवक्ताले इजरायलमाथिको हमला उसँग सम्बन्ध स्थापना गरेका र गर्दै गरेका इस्लामिक राष्ट्रका लागि सन्देश भन्दै प्रतिक्रिया दिए। हमासलाई इरानद्वारा संरक्षित, पालित र पोषित संगठन मानिन्छ। एक्सिस अफ रेजिस्टान्सभित्रको समूहले गरेको आक्रमणमा सहयोगी राष्ट्र इरानको प्रत्यक्ष या अप्रत्यक्ष हात रहने कुराको अनुमान गर्न कुनै कठिनाइ भएन। सेप्टेम्वर ७ को बदलास्वरूप हमासलाई सिध्याउने लक्ष्यसहित इजरायली सेनाले गरेको जवाफी कार्बाहीमा अमेरिका पर्खालझैं इजरायलको पक्षमा उभिएको छ। अमेरिकी सहयोग र समर्थनमा इजरायलले गाजामाथि गरेको आक्रमण रोक्न दबाब दिन एक्सिस अफ रेजिस्टान्स ग्रुपका मिलिसियाले सिरिया र इराकमा रहेका अमेरिकी सुरक्षा क्याम्पमा मिसाइल र ड्रोन आक्रमण गरिरहेका छन्। पछिल्लो ड्रोन हमलाबाट जोर्डनमा कार्यरत तिना अमेरिकी सैनिकको मृत्यु भएको छ। गाजा युद्धको रापले लाल समुद्र तातेको छ। हिन्द महासागर र भूमध्य सागर जोड्ने विश्व अर्थतन्त्रको धमनी मानिने लाल समुद्र्र यमनको हुथी विद्रोही समूहको मिसाइल आक्रमण र अमेरिकी तथा बेलायती प्रत्याक्रणको अखडा बनेको छ। रूस, चीन र इरानबीचको साझेदारी र सहकार्यलाई अमेरिकी नेतृत्वको विश्व व्यवस्थालाई खल्बल्याउने एक्सिस अफ डिस अर्डरको समूह भनेर वासिङ्टन संस्थापनले भन्ने गरेको छ। बुस राष्ट्रपति हुँदा उत्तर कोरिया, इरान र इराकको समूहलाई एक्सिस अफ इभिल अर्थात् दुष्टहरूको धुरी भन्ने गर्थे। मध्यपूर्वको हालको द्वन्द्वमा पनि अमेरिकी नेतृत्वको पश्चिमा गठबन्धन र उसले भन्ने गरेको एक्सिस अफ डिसअर्डरबीचको शक्ति संघर्ष छ। गाजामा जारी युद्धलाई इजरायलले प्यालेस्टाइनमाथि गरेको ज्यादतीको संज्ञा दिएर इरान खाडी मुलुकलाई इजरायल र अमेरिकाविरुद्ध भड्काउन चाहन्छ। युद्धको अवधि र परिधि लम्ब्याएर अस्तव्यस्तता कायम गरी मध्यपूर्वमा अमेरिकी प्रभुत्वको अन्त्य गरी इरान आफ्नो प्रभुत्व कायम गर्न चाहन्छ। मध्यपूर्वमा युद्ध लम्बिएर बृहत् रूप लिए अमेरिकाले युक्रेनलाई दिँदै गरेको सैन्य सहयोग र अन्य स्रोत त्यतातिर डाइभर्ट हँंदा युक्रेन युद्धमा आफूलाई लाभ हुने रूसी राष्ट्रपति भ्लादिमिर पुटिनको ठम्याइँ छ। इन्डोप्यासिफिक क्षेत्रमा मजबुत उपस्थिति बनाउन हतार गरिरहेको अमेरिका मध्यपूर्वमै लामो समय अल्झिरहोस् भन्ने बेइजिङ चाहन्छ। रूस, चीन र इरानको स्वार्थलाई राम्ररी बुझेको अमेरिकाले सावधानीपूर्वक इजरायललाई सघाउने, अन्य अरब राष्ट्रलाई फकाउने र इरानलाई तर्साउने रणनीति प्रयोग गरिरहेको छ। शीतयुद्धको अन्तपछि विश्व भूराजनीतिक चेसबोर्डको एकल खेलाडी बनेको अमेरिकाले लगभग तीन दशक आफूले चाहेअनुसार गोटी चाल्न सक्थ्यो। तर, अबको परिस्थिति त्यस्तो छैन। चीन उसलाई चेक दिने महाशक्तिका रूपमा उदाइसकेको छ। चीनले आफूलाई कन्टेन्ट गर्न हतारिएको अमेरिकालाई रूस र इरानको सहयोगमा मध्यपूर्वमा नै अल्झाउन प्रयत्न गर्नेछ। अमेरिका मध्यपूर्वमा अल्झिरहन्छ या निस्केर इन्डोप्यासिफिकमा केन्द्रित हुन्छ ? हाल जारी गाजा युद्धको परिणाम र त्यसको क्षेत्रीय असरमा केही हदसम्म निर्भर रहनेछ।"
चलचित्रमा सेन्सरसिप अनुचित,"नेपाल सरकारको सञ्चार तथा सूचना प्रविधि मन्त्रालयअन्तर्गतको चलचित्र जाँच समितिले छलफलमा ल्याएको चलचित्र जाँचसम्बन्धी कार्यविधि २०८० को मस्यौदा आपत्तिजनक छ। यसले चलचित्र निर्माणको कलात्मक र रचनात्मक पक्षमा अनुचित प्रतिबन्ध लगाएको छ। त्यस्ता कडा दिशानिर्देशहरूले चलचित्रहरूको अन्तर्निहित सौन्दर्य, तिनीहरूको सांस्कृतिक समृद्धि र रचनात्मक गुणहरूमा सम्झौता गर्न बाध्य पार्छ। विश्वभर चलचित्र सेन्सरसिपसम्बन्धी सांस्कृतिक संवेदनशीलता, कानुनी अवधारणाहरू र चलचित्रको कलात्मक स्वतन्त्रतालाई सामाजिक मान्यताहरूसँग सन्तुलनमा राख्ने फराकिला ढाँचाहरू छन्। जस्तोः अमेरिका अमेरिकासँग मोसन पिक्चर एसोसिएसनले सामग्रीमा आधारित मूल्यांकन प्रदान गर्ने विकेन्द्रीकृत प्रणाली छ। पहिलो रूपमा अभिव्यक्ति स्वतन्त्रतालाई सुरक्षित गर्छ र यहाँ कडा सेन्सरसिप दुर्लभ छ। उद्योगले सरकारी हस्तक्षेपबाट बच्न आत्मनियमन अभ्यास गर्छ। बेलायत ब्रिटिस बोर्ड अफ फिल्म क्लासिफिकेसनले चलचित्रहरूको वर्गीकरण र मूल्यांकन गर्छ। चीन प्रेस, प्रकाशन, रेडियो, फिल्म र टेलिभिजनको राज्य प्रशासनले चीनमा चलचित्रहरू नियमन गर्छ। कडा सेन्सरसिपले राजनीतिकरूपमा संवेदनशील, यौनिक रूपमा स्पष्ट र सरकारी मूल्यमान्यताविरुद्ध जाने सामग्री नियन्त्रण गर्छ। भारत केन्द्रीय फिल्म प्रमाणीकरण बोर्डले भारतमा फिल्म सेन्सरसिपको निरीक्षण गर्छ। यसले राष्ट्रिय सुरक्षा, अश्लीलता र धार्मिक भावनाहरूसँग सम्बन्धित सम्भावित मुद्दाहरूका लागि चलचित्रहरूको समीक्षा गर्छ। (प्याकुरेल, नेपाली चलचित्रकर्मीहरूको अन्तर्राष्ट्रिय सञ्जालका अध्यक्ष हुन्।)"
सोलुखुम्बुमा महिलाको शव फेला,"सोलुखुम्बु : सोलुखुम्बुमा एक महिलाको शव फेला परेको छ । प्रहरी निरीक्षक अनिल मिश्रले ओखलढुङ्गा खिजिदेम्बा गाउँपालिका६ की अन्दाजी ३५ वर्षीया प्रेमा तामाङको शव बारीमा भेटिएको थियो । 'मङ्गलबार बेलुका महिलाको शव भेटियो भन्ने खबर आएपछि पत्ताले प्रहरी चौकीबाट खटिएको प्रहरी टोली सो स्थानमा पुगेको थियो', उनले भने, 'मृतक महिलाको शरीरमा कपडा छैन, उनको केहि दिनअघि मृत्यु भएको हुनसक्ने प्रारम्भिक अनुमान छ ।' शवको पोष्टमार्टमका लागि जिल्ला अस्पताल फाप्लुमा ल्याइएको उनले बताए। घटनाबारे अनुसन्धान सुरु गरिएको जिल्ला प्रहरी कार्यालय सोलुखुम्बुले जनाएको छ । केही दिनअघि सोलुदुधकुण्ड नगरपालिका८ केरुङ खोला किनारमा महिलाको कपडा र केही नगद समेत फेलापरेपछि स्थानीयले प्रहरीलाई खबर गरेका थिए । सो खबर लगत्तै प्रहरी टोलीले अनुसन्धान अघि बढाएको थियो । कपडा कसको हो भन्नेबारे प्रहरीको अनुसन्धान जारी रहँदा ती महिलाको शव बेवारिसे अवस्थामा भेटिएको हो । रासस"
सिन्धुलीमा कोरियानेपाल मोडेल डेरी भिलेज,"काठमाडौं : दुग्धजन्य प्रयोजनका गाईबस्तुको आनुवंशिक सुधार र उन्नत डेरी अभ्यासमार्फत नेपालको डेरी क्षेत्रको सुधार सिन्धुलीको कमलामाई नगरपालिकाबाट सुरुवात भएको छ। दैनिक औसत ३० लिटर दूध दिने होल्स्टिन गाईबाट किसानले लाभ लिन थालेका छन्। यसको पहिलो अवसर पाएकी छन् कमलामाई ५ की गुणकुमारी घिमिरेले। गत माघ २३ गते होल्स्टिन गाईबाट बाच्छी गाम्सा जन्मिएको थियो। फागुन १ गते आयोजित उपहार प्रदान समारोहमार्फत घिमिरेबाट सोही नगरपालिकाकी उमा सुवेदीलाई ६ महिनापछि लैजाने गरी उपहार प्रदान गरिएको छ। सिन्धुलीमा स्थापित नेपालकै अग्रणी कोरियानेपाल मोडेल डेरी भिलेजमा नमुना किसान बन्ने तालिम पाएका ५१ साना घरेलु कृषकमध्ये गुणकुमारी पनि एक हुन्। दक्षिण कोरियाबाट १३ महिनाअघि (२०७९ पुस) मा नेपाललाई १ सय उच्च आनुवंशिक गुणको बाच्छी र ८ प्रजनन साँढे उपहारस्वरूप प्रदान गरिएको थियो। यसको अवसर सिन्धुलीको कमलामाई नगरपालिकाका महिला किसानले पाएका थिए। यहाँ ८० होल्स्टिन बाच्छी ५१ घरधुरीका महिलालाई उपहारस्वरूप दिइएको थियो। हाल, मोडेल डेरी भिलेजमा ६७ अन्य होल्स्टिन बाच्छी ब्याउने भएका छन्। यी गाईको दूध उत्पादन औसतमा दैनिक ३० लिटरभन्दा बढी हुने अनुमान गरिएको छ। सिन्धुलीमा कोरियानेपाल मोडेल डेरी भिलेजको औपचारिक उद्घाटन सोमबार भएको छ। कोरियानेपाल कूटनीतिक सम्बन्धको ५०औं वर्षगाँठको उपलक्ष्यमा औपचारिक उद्घाटन गरिएको हो। नेपालका लागि कोरियाका राजदूत ताएयोङ पार्क र कृषि तथा पशुपक्षी विकास मन्त्रालयका सचिव डा रेवतीरमण पौडेलले उद्घाटन गरेका हुन्। यस्तै, नेपालका लागि कोरियाका राजदूत पार्कले यो वर्ष दक्षिण कोरिया र नेपालबीच कूटनीतिक सम्बन्ध स्थापना भएको ५० वर्ष पुगेको अवस्थामा यी बाच्छी ल्याइनु दुई देशबीचको चिरस्थायी मित्रताको प्रतीक बनेको बताए।"
कपिलवस्तुमा बस दुर्घटना : मृतक १० जना सबैको सनाखत,"कपिलवस्तु : पूर्वपश्चिम राजमार्गको शिवराज नगरपालिका १ सुरही पुल नजिकै भएको बस दुर्घटनामा मृत्यु भएका १० जनाकै पहिचान खुलेको छ । जिल्ला प्रहरी कार्यालय कपिलवस्तुका अनुसार दुर्घटनामा एक दम्पत्तीसहित १० जनाको सनाखत भएको हो। कन्चनपुर जिल्ला पुर्नवास नगरपालिका वडा नं ९ का ८१ वर्षीय विसन दत्त भट्ट र उनकी श्रमती ६० वर्षीय विमला देवी भट्टको दुर्घटनामा परी मृत्यु भएको प्रहरीले जनाएको छ । प्रहरीका अनुसार, भारत उत्तर प्रदेशका ५५ वर्षीय सकिल मुसलमान,रौतहटका पहुरानी नगरपालिका वडा नं३ बस्ने नारायण बहादुर भण्डारी,सल्यान सेमीखाल ३ का ४१ वर्षीय अर्जुन कुमार योगी,कन्चनपुरको भिमदत्त नगरपालिका ४ का १९ वर्षीय उमेश भण्डारी, २७ वर्षीय संजु थापा,२१ वर्षीय खगेश्वरी खाती, १८ वर्षीय सुदीप भट्ट र महेन्द्रनगर नगरपालिका १ का २६ वर्षीय राहुल राम कामीको मृत्यु भएको प्रहरी उपरीक्षक नवरत्न पौडेलले बताए । दुर्घटनामा ३० जना घाइते भएका छन्। उनीहरूको विभिन्न अस्पतालमा उपचार भइरहेको छ। महेन्द्रनगबाट काठमाडौं जाँदै गरेको सुपप्र०२००१ ख ००९८ नम्बरको बुधबार बस राति १ बजे दुर्घटना भएको थियो । सडकबाट करीब १ मिटर तल बस खसेको र खबर पाए लगत्तै नेपाल प्रहरी र सशस्त्र प्रहरी उद्दारमा जुटेको थियो । दुर्घटनामा घाइते गाडी चालक कंचनपुर जिल्ला भीमदत्त नगरपालिका वडा नं ४ का ४० वर्षीय पूर्णबहादुर चन्दको बुटवलमा उपचार भइहेको प्रहरीले जनाएको छ । तीव्र गतिमा रहेको गाडी ब्रेक फेल भइ दुर्घटना भएको हुनसक्ने गाडीमा सवार यात्रुहरूको भनाइ रहेको प्रहरी उपरीक्षक नवरत्न पौडेलले बताए । घटनाबारे अनुसन्धान भइरहेको छ।"
"नेपालको खराब सुरुवात, तीन विकेटको क्षतिमा १३ रन मात्र","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले तेस्रो विकेट गुमाएको छ। टस हारेर ब्याटिङ गरेको नेपालले ३५ ओभरमै तेस्रो विकेट गुमाएको हो। नामिबियाका ज्याक ब्रेसलको तेस्रो ओभरको ५ औं बलमा जेजे स्मिटले ओपनर आशिफ शेखलाई क्याच आउट गराएका हुन्। शेखले ११ बलमा १ चौका मात्रै प्रहार गरेर बाहिरिए। त्यस अगाडि नामिबियाका रुबेन ट्रम्पलम्यानले अनिल साहलाई आउट गराएका हुन्। साहले ६ बलमा १ चौकासहित ८ रन बनाएर बाहिरिए। त्यसैगरी ट्रम्पलम्यान कै पहिलो बलमा नेपालका ओपनर कुशल भुर्तेल जेजे स्मिटको हातबाट समातिएका थिए। नेपालले पाँचौ ओभरको समाप्तिमा १५ रन बनाएर खेलिरहेको छ। अहिले रोहित पौडेल र भीम सार्की क्रिजमा छन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
"नामिबियाविरुद्ध संकटमा नेपाल, पाचौं विकेट गुम्यो","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले पाचौं विकेट गुमाएको छ। टस हारेर ब्याटिङ गरेको नेपालले नामिबियाविरुद्ध खराब प्रदर्शन गरेको हो। १९ ओभरको पाँचौ बलमा कुशल मल्ल आउट भएका हुन्। जेरार्ड एरास्मसको बलमा टांगेनी लुंगामेनी मल्ललाई आउट गराएका हुन्। मल्लले १ छक्का र १ चौकासहित १५ रन बनाएर आउट भए। त्यस अगाडि नामिबियाका ज्याक ब्रेसलको नेपालका कप्तान रोहित पौडेललाई आउट गराएका थिए। पौडेलले १३ बलमा १ रन बनाएर आउट भए। त्यस अगाडि ब्रेसलकै बलमा जेजे स्मिटले ओपनर आशिफ शेखलाई क्याच आउट गराएका थिए। शेखले ११ बलमा १ चौका मात्रै प्रहार गरेर बाहिरिए। त्यस अगाडि नामिबियाका रुबेन ट्रम्पलम्यानले अनिल साहलाई आउट गराएका थिए। साहले ६ बलमा १ चौकासहित ८ रन बनाएर बाहिरिए। त्यसैगरी ट्रम्पलम्यान कै पहिलो बलमा नेपालका ओपनर कुशल भुर्तेल जेजे स्मिटको हातबाट समातिएका थिए। नेपालले २१ ओभरको समाप्तिमा ६८ रन बनाएर खेलिरहेको छ। अहिले भीम सार्की र सोमपाल कामी क्रिजमा छन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
प्रहरीले कारबाही नगरी छाडेका युवकको समूहले फेरि भित्रायो भन्सार छलेर कपडा,"झापा : वडा प्रहरी कार्यालय भद्रपुरले तस्करीका सामानसहित पक्राउ परेका एक युवक (लाइनमेन)लाई कारबाही नगरी छाडेको भोलिपल्ट त्यही समूहले प्रहरीलाई चुनौती दिँदै फेरि भन्सार छलेर सामान भित्राएको पाइएको छ । वडा प्रहरी कार्यालयबाट खटिएको सादा पोशाकमा खटिएको प्रहरी टोलीले बुधबार साँझ ७ बजेतिर भद्रपुर नगरपालिका ५ स्थित राई बस्ती नजिकैबाट लत्ताकपडा बरामद गरेको हो । नेपाल भारत सीमा पिलर ९९ बाट भन्सार छलेर ल्याएको चार पोका कपडा घरभित्र भित्र्याउनै लाग्दा प्रहरीले बरामद गरेको जिल्ला प्रहरी कार्यालय झापाले जनाएको छ । बरामद गरिएका ३० थान साडी ,१६ थान झुल, ४९० पिस राधेराधे लेखिएको गम्छा, ४१ थान पण्डाल र पर्दाको कपडा गरी अन्दाजी ७० हजार मुल्य बराबरको सामान रहेको प्रहरीले जनाएको छ । बरामद गरिएका लत्ताकपडा भद्रपुर भन्सार कार्यालय बुझाउने तयारी भइरहेको जनाइएको छ । सादा पोशाकको प्रहरी टोलीले मंगलबार साँझ अन्दाजी ७ बजेतिर त्यही नाकाबाट भन्सार छलेर सामान ओसार्ने भद्रपुर नगरपालिका ५ का एक्का भन्ने आकाश कामतीलाई पक्राउ गरेको थियो। लाइन मेन कामतीको समूहले ५० हजार मूल्य बराबरको एसियन पेन्ट्सको १६ कार्टुन इनामेल,थ्रीनर र प्राइमर भन्सार छलेर भित्र्याउन लाग्दा प्रहरीले सामानसहित कामतीलाई पक्राउ गरेको थियो। तर,वडा प्रहरी कार्यालय भद्रपुरका इन्स्पेक्टर सञ्जीव बोगटीले दबाब र प्रभावमा परेर सामानसहित पक्राउ परेका कामतीलाई राति नै छाडिदिएका थिए। पक्राउ परेका मान्छेलाई आइन्दा यस्तो गल्ती नदोहोर्याउने सर्तमा मंगलबार राति आफन्तजनलाई बोलाएर जिम्मा लगाएको वडा प्रहरीका इन्स्पेक्टर बोगटीले बताएका थिए । तर,इन्स्पेक्टर बोगटीले छाडेको कामती समूहले उल्टै इन्स्पेक्टरलाई चुनौती दिँदै भोलिपल्टै फेरि सामान तस्करीको माध्यमबाट नेपाल भित्रायो । भद्रपुर५ स्थित ९९ पिलर आसपास दोभान नाकाबाट भन्सार छलेर ठूलो मात्रामा सरसामान नेपाल भित्रिरहेको छ ।"
संकटमा हिमाली रैथाने बाली,"सुर्खेत : जुम्लाको कनकासुन्दरी गाउँपालिकाका किसान हर्कराज बुढाले रैथाने बालीको खेती गर्न छाडेको एक दशक भयो। परिश्रमअनुसार उब्जनी नहुने, हुर्कनै समय लाग्ने, रोग र किराबाट जोगाउनै मुस्किल भएपछि उनले परम्परादेखि लगाउँदै आएका अन्नबालीको खेती गर्न छाडेका हुन्। पहिला त राम्रै फल्थ्यो, उनी सम्झन्छन्, फापर, उवा, चिनो र कागुनो अचेल पहिलाको जस्तो फल्दैन, दुःखअनुसार उब्जनी नहुँदा स्थानीय जातका अन्नबाली लगाउन छोडिसक्यौं। उनका अनुसार केही वर्षअघिसम्म स्थानीय जातका बालीको खेती राम्रै हुन्थ्यो। तर पछिल्ला वर्षमा ती बालीको उत्पादन क्रमशः घट्दो छ। उत्पादन घट्दै गएपछि स्थानीयले कतिपय रैथाने बालीको खेती नै गर्न छाडेका छन्। हिजोआज कतिपय स्थानीय जातका रैथाने बालीको बिउ नै नपाउने अवस्था आएको उनले सुनाए। उनी भन्छन्, पहिला त पाखामा छरिदिए पुथ्यो, त्यही फलेको बालीले छाक टाथ्र्यौं। तर अचेल पहिलाको जस्तो उब्जनी हुँदैन, उब्जनी नहुने बाली किन लगाउनु ? धेरै उत्पादन हुने आसमा हाइब्रिड जातका बालीको खेती गर्न थालेको उनले सुनाए। जुम्लाकै तातोपानी गाउँपालिकाका किसान जयप्रसाद गौतमले पछिल्लो समय मार्सी धानको उत्पादन घट्दै गएको सुनाए। नयाँनयाँ रोग र किराको प्रकोपले मार्सी धानको उत्पादन सोचेअनुसार नहुँदा विस्तारै यसको खेती घटाउँदै गएको उनको भनाइ छ। उनका अनुसार वर्षांैदेखि स्थानीयले खेती गर्दै आएको जुम्ली मार्सीको खेतीमा पछिल्लो समय रोगले सताउन थालेको हो। गौतम भन्छन्, बर्सेनि नयाँ रोगले पाक्ने बेलामा मार्सी धान खेतमै नष्ट हुन्छ, पहिलाको जस्तो उत्पादन नै हुँदैन। रोगले सताउने र उब्जनी हुन छाडेपछि मार्सीको साटो नयाँ जातका धान लगाउन थालेका छौं, अब सबैले खेती गर्न छाडेपछि रैथाने मार्सी नै लोप हुन्छ जस्तो भयो। कर्णालीका हिमाली जिल्ला जुम्ला, हुम्ला, मुगु, डोल्पा र कालीकोटमा रैथाने जातका बालीको खेती घट्दो छ। उत्पादनमा आएको ह्रासका कारण स्थानीयले खेती गर्न छाडेपछि कतिपय रैथाने बालीको अस्तित्व नै संकटमा परेको हो। चिसो र हिमाली हावापानीमा फल्ने चिनो, कागुनो, उवा, फापर, मार्से, जुम्ली मार्सी, कोदो, सिमी र जौलगायत बाली संकटमा पर्न थालेका छन्। जलवायु परिवर्तनका कारण हिमाली क्षेत्रमा हिउँ समयमै पर्दैन, वातावरणविद् सञ्जित कँडेल भन्छन्, पहिलाको तुलनामा हिउँ कम पर्ने गरेको, हिउँ पर्न छाडेपछि विस्तारै हिमाली क्षेत्रको तापक्रम पनि वृद्धि हुँदै जाँदा त्यहाँका बालीलाई अनुकूल वातावरण भएन। ती बालीमा रोग र किराको प्रकोप पनि बढ्न थाल्यो, यसले उत्पादन घट्ने नै भयो। रैथाने बाली लोप हुने अवस्थामा पुग्दा स्थानीय किसानको जीविकोपार्जनमा नै समस्या उत्पन्न हुन थालेको छ। तर स्थानीय किसान भने के कारणले रैथाने बालीको उत्पादन घट्यो भन्ने विषयमा जानकार छैनन्। बरु उत्पादन बढी हुने बालीको खोजीमा किसान भौंतारिने गरेका छन्। मुगुको खत्याड गाउँपालिकाका किसान वीरबहादुर खत्री भन्छन्, हिउँ र पानी नपर्दा छरेको बाली पनि सपिँ्रदैन, पहिला अन्न फल्ने पाखाहरू अचेल बाँझै छन्। पुस्तौंदेखि लगाउँदै आएका बालीको उत्पादन राम्रो नहुँदा हामीलाई छाक टार्न कठिन हुन्छ, यहाँको हावापानीसँग सुहाउँदो नयाँ बालीहरू केही भए सरकारले दिए हुन्थ्यो। उनका अनुसार रैथाने बाली फल्न छाडे पनि जिल्लामा विगतमा नफल्ने कतिपय बाली र फलफूल भने अचेल फल्न थालेका छन्। कर्णाली प्रदेश सरकारले रैथाने बालीको संरक्षणका लागि पहल भइरहेको जनाएको छ। प्रदेश सरकारका अनुसार रैथाने बालीको अस्तित्व जोगाउन सूचीकृत गरिएको छ।"
साना किसानका साझा सबाल,"नेपालमा पहिलो पटक विश्व सामाजिक मञ्च अर्को विश्व सम्भव छ भन्ने नाराका साथ बिहीबारदेखि पाँच दिन काठमाडांैमा आयोजना हुँदै छ। यसका उद्देश्य विश्वव्यापीकरणका कारण सिर्जित समस्याबाट माथि उठेर वैकल्पिक भविष्यको सचेतना तथा सम्भावनाको शक्तिका लागि अभिप्रेरित गर्नेलगायत छन्। जलवायु परिवर्तनका कारण उत्पन्न समस्या, असमानता, खाद्य असुरक्षा, भविष्यको अनिश्चितताविरुद्ध दिगोपनालगायत विषयमा पनि अभिप्रेरित गर्ने उद्देश्य छ। जहाँ आत्मसम्मान, समानता, सहअस्तित्व प्राप्तिको कुरा पनि उठ्नेछ। यो विश्वभर भएका सामाजिक अभियान तथा गतिविधिको सिकाइ आदानप्रदान गर्ने मञ्च हो। यहाँ विभिन्न क्षेत्रमा भएका समस्याको उजागर गरी समीक्षा गरिनेछ। यसले विश्वको सामाजिक आन्दोलन एवं अभियानलाई सशक्तीकरण गर्न योगदान पुर्याएको ठम्याइँ छ। विश्वभरका नागरिक समाजको आधिकारिक धारणालाई घोषणापत्रमार्फत अन्तर्राष्ट्रियकरण गर्न सन् २००१ देखि विश्वव्यापी, क्षेत्रीय र राष्ट्रिय मञ्च आयोजना हुँदै आएका छन्। ब्राजिलको पोटो एलोग्रेमा सुरुवात भएको मञ्च दुई दर्जन वर्षपछि नेपालमा आयोजना गरिएको हो। यो यस्तो थलो हो जहाँ मानवअधिकार प्राप्त गर्न नसकेका, आवाजविहीन, पेटभरि खान नपाएका, शोषित पीडित र हिंसाको सिकार बन्न बाध्य नागरिकले आफ्ना पीडा सुनाउनेछन्। पहुँचबाट वञ्चित भई कुनै स्थान, अवसर, सहारा नपाएका निराश मानव जातिले आफ्ना व्यथा भन्नेछन्। त्यसपछि समाधानको विकल्प खोजी गरिनेछ। बाँच्न पाउनु, खान पाउनु, लगाउन पाउनु हाम्रो नैसर्गिक अधिकार हो। तर, नेपालमा वर्षभरि खेतीपाती गरेर पनि खाद्य असुरक्षामा परेको परिवारको संख्या ५५ प्रतिशत छ। युवा जति विदेश पलायन हुने र ५५६० वर्षभन्दा बढी उमेरसमूहको सहभागितामा सञ्चालित कृषि प्रणालीले कहिलेसम्म निरन्तरता पाउला ? किसानले खेती गर्न छाडे कस्तो अवस्था आउला ? किसानले आफ्ना लागि मात्र उत्पादन गरे भने खेती नगर्नेहरूले के खालान् ? स्थानीय बिउ सबै नष्ट भएका छन्। विदेशबाट बिउ नआउने हो भने हाम्रो माटोमा के उम्रन्छ होला ? विदेशीले खाद्य पदार्थ नपठाएको खण्डमा हामी के खान्छौं होला ? कृषि भूमि गैरकृषिमा प्रयोग भइरहेका छन्। कृषिभूमि नै छैन भने बालीबिरुवा कहाँ उम्रन्छ होला ? यस्ता प्रश्नको उत्तर खोज्न ढिला भइसकेको छ। राष्ट्रिय कृषक समूह महासंघले यिनै प्रश्नको जवाफ खोज्न र भावी रणनीति तयार गर्न किसान अधिकारप्रति समर्पित रही अभियान चलाउँदै आएको छ। जुन सार्थक पनि बन्दै गएको छ। सिमान्त, भूमिहीन, महिला र साना किसानलाई लक्ष्य गरी महासंघले सञ्चालन गरेको यात्राको समीक्षा र अभियानलाई सशक्त बनाउन साना किसान मञ्चको आयोजना गर्न लागिएको छ। यस मञ्चका मुख्य मुद्दा आर्थिक असमानता र आर्थिक न्यायलगायत छन्। यस्तै श्रम, आप्रवासन, बाध्यकारी श्रम, दासत्व र बेचबिखन, जातीयतालगायत पनि मुद्दा छन्। यस वर्षको विश्व सामाजिक मञ्चले १३ वटा विषयवस्तुलाई आधार बनाएको छ। यी आधारलाई हेर्दा नेपालजस्तो ६२ प्रतिशत कृषक परिवार रहेको र जीविकोपार्जनको मुख्य बाटो नै कृषि रहेको भए तापनि आफ्नै उत्पादनबाट भएको आम्दानीले वर्षभर परिवारलाई खान पुग्ने परिवार ४५ प्रतिशत हुनु कृषिप्रधान देशका लागि लज्जास्पद विषय हो। कुल कृषक परिवारको ७० प्रतिशतभन्दा बढी साना, सिमान्त किसानले पारिवारिक खेती प्रणाली अवलम्बन गरी ८० प्रतिशतभन्दा बढीले स्वस्थ उत्पादन गर्दै आएका छन्। २९ प्रतिशत घरपरिवारसँग जमिन छैन। जो अर्काको जमिन जोतेर, कृषि श्रमिक बनेर अर्काको जमिनमा खेती लगाएर पेट पाल्न बाध्य छन्। जोसँग जमिन छ, उसले माटो छुँँदैन। जो माटोमा श्रम गर्छ उसँग जमिन छैन। उत्पादन सामग्रीलगायतमा राज्यको सहयोग, सम्मान र पहिचान छैन। यस्तो अवस्थामा आयोजना हुन लागेको विश्व सामाजिक मञ्चले तयार गरेका १३ विषयवस्तुले साना किसानको हालको अवस्थालाई प्रतिनिधित्व गरेको देखिन्छ। अवसर र पहँुचबाट वञ्चित साना किसानको आवाजका रूपमा भूमिहीन, सिमान्त, महिला र साना किसानको अधिकारप्रति समर्पित रही १२ वर्षदेखि महासंघले अभियान छेड्दै आएको छ। विश्व सामाजिक मञ्चलाई आफ्ना अनुभव, सिकाइ आदानप्रदान गर्न र नेपाली सिमान्त एवं साना किसानको अवस्थालाई विश्वसामु परिचित गराउन महासंघले अवसरको रूपमा लिएको छ। यसरी सामाजिक सुरक्षा र आत्मसम्मानको आवाज भन्ने मूल नाराका साथ साना किसान मञ्चको आयोजना गर्न लागिएको छ। देशभरिबाट पाँच सय जनाभन्दा बढी वास्तविक किसानको उपस्थिति रहनेछ। उनीहरूको अवस्थाको पहिचान दिँदै नेपाली कृषिलाई सुल्टो बाटोतर्फ हिँडाउन आवाजमाथि आवाज थप्दै महासंघले संस्थागत रूपमा खेलेको भूमिकालाई विश्वसामु पुयाउने समय विश्व सामाजिक मञ्च हुनेछ भन्ने अपेक्षा छ। उक्त अवसरमा समय सान्दर्भिक अन्तक्र्रिया, किसान मार्च, किसान सम्मेलनजस्ता कार्य गरिनेछ। घोषणपत्रमार्फत नेपाली किसानको अवस्था राज्यको व्यवस्था र नेपाली किसानको अपेक्षाजस्ता कुरा उजागर गरी विश्वसामु वास्तविक चित्रण सार्वजनिक गर्ने योजना महासंघको छ। (बस्नेत, राष्ट्रिय कृषक समूह महासंघ नेपालका अध्यक्ष हुन्।)"
नेपालले छैटौं विकेट गुमायो,"काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले छैटौं विकेट गुमाएको छ। त्रिवि क्रिकेट मैदानमा टस हारेर ब्याटिङ गरेको नेपालले नामिबियाविरुद्ध खराब प्रदर्शन गरेको हो। २१ ओभरको चौथो बलमा सोमपाल कामी आउट भएका हुन्। जेरार्ड एरास्मसको बलमा कामीलाई जान फ्रिलिंकले क्याच आउट गराए। यस अगाडि कुशल मल्ल, कप्तान रोहित पौडेल, आशिफ शेख, अनिल साह, कुशल भुर्तेल आउट भएका थिए। नेपालले २४ ओभरको समाप्तिमा ८३ रन बनाएर खेलिरहेको छ। अहिले भीम सार्की र गुलसन झा क्रिजमा छन्। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
त्रिभुवन विमानस्थलबाट झण्डै १ करोड विदेशी मुद्रासहित २ पाकिस्तानी नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट झण्डै एक करोड विदेशी मुद्रासहित दुई जना पाकिस्तानी नागरिकलाई पक्राउ परेका छन्। फ्लाई दुबई एयरलाइन्समार्फत नेपाल आएका पाकिस्तानी नागरिक ३१ वर्षीय येसीन अहमद र ४८ वर्षीय मोहम्मद अदनान लखानीलाई डेनमार्कको ५ लाख रकमसहित प्रहरीले नियन्त्रणमा लिएको हो। उक्त विदेशी रकम ९५ लाख ४३ हजार नेपाली रुपैयाँभन्दा बढी हुन्छ। अन्तर्राष्ट्रिय उडान तर्फको आगमन गेटमा शंका लागि चेकजाँच गर्द उनीहरुको साथमा रकम भेटिएको प्रहरीले जनाएको छ। उनीहरूलाई थप अनुसन्धानका लागि प्रहरी बृत्त गौशलामा राखिएको छ।
आइसीसी क्रिकेट विश्वकप लिग२ : आज नामिबियासँग प्रतिस्पर्धा गर्दै नेपाल,"काठमाडौं : आइसीसी क्रिकेट विश्वकप लिग२ अन्तर्गत नेपालले आज नामिबियासँग प्रतिस्पर्धा गर्ने भएको छ। २०२४२७ सिजनको पहिलो सिरिज त्रिवि अन्तर्राष्ट्रिय क्रिकेट मैदानमा खेल बिहान ९:३० बजेबाट खेल सुरु हुन लागेको हो। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिनेछ। कप्तान रोहित पौडेलले गत सन् २०१९ मा लिग २ को सुरुवात खराब भए पनि त्यो दोहोर्याउने छुट आफूहरूलाई नभएको बताउँछन्। '२०१९ मा सोचेजस्तो सुरुवात भएको थिएन। तर अहिले सुरुवात नै उत्कृष्ट बनाउनुपर्छ। हाम्रो तयारी पनि राम्रो छ। हामी उत्साहित छौं। आशा गरौं राम्रो हुन्छ,' उनले भने। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया आफूहरूको लागि ठूलो चुनौती हुने पौडेलले बताए। नामिबियापनि नेपाललाई पराजित गरेर सुख सुरुवात गर्ने लक्ष्य लिएको छ। नेपालले शनिबार नेदरल्यान्ड्ससँग खेल्नेछ। नेपालको टोली : रोहित पौडेल, आसिफ शेख, देव खनाल, अनिल शाह, कुशल भुर्तेल, कुशल मल्ल, आरिफ शेख, पवन सर्राफ, भीम सार्की, दीपेन्द्र सिंह ऐरी, गुलशन झा, सोमपाल कामी, करण केसी, ललित राजवंशी, सूर्य तामाङ नामिबियाको टोली : जेरार्ड एरास्मस (कप्तान), जेन ग्रिन (विकेटकिपर), जेजे स्मिट (उपकप्तान), माइकल भान लिंगेन, निकोल लोफ्टिइटन, सन फौसी, बेन शिकोंगो, जान फ्रिलिंक, रुबेन ट्रम्पलम्यान, निको डाभीन, टांगेनी लुंगामेनी, ज्याक ब्रेसल, बर्नार्ड स्कोल्ज, जेपी कोट्जे, मलान क्रुगर"
"नामिबियाविरुद्ध नेपालको खराब सुरुवात, पहिलो बलमै भुर्तेल आउट","काठमाडौं : आइसीसी क्रिकेट विश्वकप लिग२ अन्तर्गत नामिबियाविरुद्धको खेलमा नेपालले खराब सुरुवात गरेको छ। टस हारेर ब्याटिङ गरेको नेपालको पहिलो बलमै विकेट गएको हो। नामिबियाका रुबेन ट्रम्पलम्यानको बलमा नेपालका ओपनर कुशल भुर्तेल आउट भएका हुन्। भुर्तेललाई जेजे स्मिटले क्याच आउट गरे। अहिले क्रिजमा आसिफ शेख र अनिल साह छन्। साहले क्यानडाविरुद्धको खेलमा उत्कृष्ट प्रदर्शन गरेका थिए। आजको खेलमा देव खनाल, दीपेन्द्र सिंह ऐरी, आरिफ शेख र सूर्य तामाङ बेञ्चमा बसेका छन्। घरेलु मैदानमा भएको अघिल्लो भेटमा नामिबियालाई दुवै खेलमा नेपालले हराएको थियो। यस अगाडि क्यानडाविरुद्धको सिरिजमा नेपालले क्लिन स्विप गरेको नेपाल पनि लिग २ मा सुखद सुरुवात गर्ने लक्ष्यसहित मैदान उत्रिएको छ। एक दिवसीय विश्वकप खेलेर आएको नेदरल्यान्ड्स र जिम्बावेलाई पछि पारेर टी२० विश्वकपमा छनोट भएको नामिबिया नेपालका लागि चुनौती रहेको छ। नामिबिया पनि नेपाललाई पराजित गरेर सुख सुरुवात गर्ने लक्ष्य लिएको छ। नेपालको टोली : रोहित पौडेल, आसिफ शेख, अनिल शाह, कुशल भुर्तेल, कुशल मल्ल, पवन सर्राफ, भीम सार्की, गुलशन झा, सोमपाल कामी, करण केसी, ललित राजवंशी ।"
उच्च शिक्षाका लागि नेपालबाट हुने गरेको आर्थिक बहाव रोक्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले उच्च शिक्षा आर्जनका लागि नेपालबाट हुने आर्थिक बहाव रोक्नुपर्ने बताएका छन्। भारतीय विश्वविद्यालय सङ्घ(एआइयु)उत्तर क्षेत्रका उपकुलपतिहरुको बैठक एवं नेपालभारत उच्च शिक्षा शिखर सम्मेलनको उद्घाटन समारोहलाई आज सम्बोधन गर्दै प्रधानमन्त्री प्रचण्डले बहुसङ्ख्यक युवा र उनीहरुसँग सम्बन्धित स्रोतहरु स्वदेशमै राख्न पहल गर्नुपर्नेमा जोड दिए। 'शिक्षाका लागि नेपालजस्ता मुलुकबाट ठूलो आर्थिक बहाव हुने गरेको छ । यो प्रवृत्ति अब उल्टो हुनुपर्छ', प्रधानमन्त्री प्रचण्डले भने, 'हामीले विश्वव्यापी रूपमा अवसर खोज्नेहरुका लागि अनुकूल हुने वातावरण सिर्जना गर्नुपर्छ ।' उनले उच्च शिक्षाको अन्तर्राष्ट्रियकरण बारेमा पुनः मूल्याङ्कन गर्नुपर्ने आवश्यकता औंल्याए। विश्वव्यापी शक्तिहरुले ल्याएका चुनौतिहरुसँग शैक्षिक क्षेत्रले सङ्घर्ष गरिरहनु परेको उल्लेख गर्दै प्रधानमन्त्री प्रचण्डले उच्च शिक्षा र सीपका लागि ठूलो स्रोत लगाएका कारण उत्तरका विश्वविद्यालयमा विद्यार्थी र विद्वानहरु आकर्षित हुने पछिल्लो समयको प्रवृति देखिएको बताए। 'उच्च शिक्षाको सन्तुलन विश्वव्यापीरुपमा उत्तरतिर झुकेको देखिन्छ,' प्रधानमन्त्रीले भने, 'महँगो बजेटका कारण अन्तर्राष्ट्रिय विद्यार्थीहरूलाई उत्तरका शैक्षिक प्रणालीहरूले आकर्षित गरे पनि यो अवस्था लामो समयसम्म उस्तै नरहन सक्छ ।'"
ललिता निवास जग्गा प्रकरणको फैसला आज,"काठमाडौं : विशेष अदालतले ललिता निवासको जग्गा प्रकरणमा बिहीबार फैसला सुनाउने भएको छ। हिजै फैसला सुनाउने तयारी गरे पनि नभ्याइएपछि हेर्दाहेर्दैमा राखिएको विशेष अदालतका प्रवक्ता धनबहादुर कार्कीले बताए। फैसला सुनाउने तयारी बुधबार नै थियो। तर, अबेर हुने देखिएपछि हेर्दाहेर्दैमा राखिएको हो। अब आज फैसला सुनाइन्छ, प्रवक्ता कार्कीले बताए। अख्तियार दुरुपयोग अनुसन्धान आयोगले ललिता निवासको सरकारी जग्गा व्यक्तिका नाममा दर्ता गर्न संलग्न रहेको अभियोगमा पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध २३ माघ २०७६ सालमा भ्रष्टाचार मुद्दा दायर गरेको छ। यो प्रकरणमा भ्रष्टाचारमा मुछिनेमा तत्कालीन तीन सचिवसहित विशिष्ट श्रेणीका ६ उच्च पदस्थ पदाधिकारी पनि छन्। आयोगले सार्वजनिक जग्गा हिनामिना गरेको अभियोगसहित उच्चपदस्थ पदाधिकारीलाई बिगोको अनुपातमा जरिवाना र १० वर्षसम्म जेल सजाय माग गरेको छ । राष्ट्रसेवकका हकमा भ्रष्टाचार निवारण ऐनअनुरूप थप तीन वर्ष जेल सजाय माग गरिएको छ।"
भूकम्पपीडित महिला र बालबालिका त्रिपालमा असुरक्षित,"जाजरकोट : भूकम्पले घर भत्किएपछि परिवार घरनजिकैको त्रिपालमा बस्दै आएको थियो। त्यसदिन उनका श्रीमान् घरमा थिएनन्। कामको सिलसिलामा बाहिर गएका थिए। सोही मौका छोपेर नलगाड नगरपालिका७ की २१ वर्षीया एक महिला बलात्कृत भइन्। गत कात्तिक २६ गते त्रिपालमा सुतिरहेकी उनी मध्यरातमा बलात्कृत भएकी हुन्। उनलाई बलात्कार गरेको आरोपमा स्थानीय गोपाल बादीलाई भोलिपल्टै प्रहरीले पक्राउ गरेको थियो। जबर्जस्ती करणी गरेको अभियोगमा प्रहरीले जिल्ला अदालतमा मुद्दा दर्ता गरेपछि उनी पुर्पक्षका लागि जिल्ला कारागारमा थुनामा छन्। छेडागाड नगरपालिका५ की १३ वर्षीया एक बालिका गत मंसिर २३ गते बलात्कारको सिकार भइन्। गोठालो गएका बेला जंगलमा उनी दिउँसै बलात्कृत भएकी थिइन्। जबरजस्ती गरेको अभियोगमा छेडागाड नगरपालिका४ का २२ वर्षीय दीपक बुढा पक्राउ परेका छन्। उनी अहिले पुर्पक्षका लागि थुनामा छन्। यो घटनापछि जिल्ला अस्पतालको एकद्धार संकट व्यवस्थापन केन्द्र (ओसीएमसी) ले बालिकालाई मनोपरामर्श सेवा दिइरहेको छ। जाजरकोटकै शिवालय गाउँपालिका५ की १७ वर्षीया एक बालिका आफन्तबाटै बलात्कृत भइन्। ७१ वर्षीय हजुरबुवा नाता पर्ने ज्येष्ठ नागरिकबाट पटकपटक बलात्कृत हुँदै आएकी ती बालिकाको पेटमा १५ हप्ताको गर्भसमेत रहेको थियो। राम्रोसँग बोल्न नसक्ने सुस्त मनस्थितिकी ती बालिकाको गर्भपतन गरिएको छ। उनी अहिले स्वास्थ्यकर्मीको निगरानीमा छिन्। ओसीएमसीका मनोपरामर्शकर्ताले नियमित परामर्श सेवा दिइरहेका छन्। जबरजस्ती करणी गरेको अभियोगमा ७१ वर्षीय ज्येष्ठ नागरिकलाई गत कात्तिक ३० गते पक्राउ गरी पुर्पक्षका लागि कारागार चलान गरिएको जिल्ला प्रहरी प्रमुख डीएसपी सन्तोष रोका मगरले जानकारी दिए। उनीविरुद्ध जवरजस्ती करणी मुद्दा जिल्ला अदालतमा दर्ता भइसकेको छ। बारेकोट गाउँपालिका४ की ३० वर्षीया महिला स्थानीय धामीबाट बलात्कृत भइन्। सञ्चो नभएपछि झारफुकका लागि धामीकहाँ गएकी महिलालाई धामीले भोलिपल्ट बोलाएका थिए। भोलिपल्ट धामीको घर (अस्थायी टहरामा) जाँदा उनी बलात्कृत भइन्। गत मंसिर १७ गते भएको उक्त घटना गाउँमै मिलाउन निकै कोसिस गरियो। गाउँमा नमिलेपछि प्रहरीमा उजुरी पयो। प्रहरीले गत मंसिर २४ गते स्थानीय ५२ वर्षका जसे तिरुवालाई पक्राउ गरी जबर्जस्ती करणी मुद्दा दर्ता गरेको थियो। अहिले उनी पुर्पक्षका लागि थुनामा छन्। यी केही प्रतिनिधिमूलक घटना मात्रै हुन्। जाजरकोटमा भूकम्पपछि यस्ता घटना बढ्दै गएका छन्। प्रहरीका अनुसार जिल्लामा भूकम्पपछि आठवटा जबरजस्ती करणीका मुद्दा र सातवटा घरेलु हिंसाका घटना दर्ता भएका छन्। जिल्ला अस्पतालमा रहेको ओसीएमसीका अनुसार भूकम्पपछि ११ वटा जबरजस्ती करणी, ३ वटा यौन दुव्र्यवहार, १० वटा कुटपिट, २४ वटा खान लगाउन नदिएको (स्रोतसाधनबाट बञ्चित गरेको) र १६ वटा मानसिक हिंसाका घटना दर्ता भएका छन्। शारीरिक तथा मानसिक हिंसा, यौन दुव्र्यवहार र जबर्जस्ती करणीमा परेका महिला तथा बालबालिकाहरूको सहायताका लागि स्थापना भएको ओसीएमसीमा भूकम्पपछि आउनेको संख्या बढ्दै गएको मनोपरामर्शकर्ता प्रमिला आरसीले जानकारी दिइन्। ओसीएमसीमा आउने पीडितलाई परामर्श सेवा, उपचारको व्यवस्था, आतेजाते यातायात खर्चलगायतका सेवा उपलब्ध गराइरहेका छौं, उनले भनिन्। भूकम्पपछि महिला तथा बालबालिका थप असुरक्षित हुँदै गएको अधिकारकर्मी शोभा सिंहले बताइन्। भूकम्पपछि संरक्षणको पाटो कमजोर हुँदा बालबालिका र महिलाहरू शारीरिक तथा मानसिक हिंसाको सिकारमा परेका छन्, उनले भनिन्, भूकम्पले आर्थिक सामाजिक अवस्थासँगै जनजीविकाका क्षेत्रमासमेत गम्भीर असर पारेको छ। त्यसको पत्यक्ष प्रभाव महिला र बालबालिकाको सुरक्षामा समेत परेको छ। यस विषयमा सरोकारवाला निकाय गम्भीर हुन जरुरी छ। अरू बेलाभन्दा विपद् र त्यसपछिको अवस्थामा जबर्जस्ती करणी, यौनदुव्र्यवहार, घरेलु हिंसा, लुटपाटलगायतका घटना घटन सक्ने भन्दै सुरक्षाकर्मीलाई चनाखो रहन निर्देशन दिइएको जिल्ला प्रहरी प्रमुख रोकामगरले जानकारी दिए। उनले जबर्जस्ती करणी र घरेलु हिंसाका घटना बढ्दै जान थालेपछि प्रहरीलाई गस्तीमा पठाउने गरिएको बताए। भौगोलिक विकटता, प्रहरी युनिट र दरबन्दीको अभावलगायतका कारण समस्या भएको उनले बताए।"
"रित्तिँदै कर्णालीका विद्यालय, छैनन् विद्यार्थी","वीरेन्द्रनगर : कर्णाली प्रदेशका सामुदायिक विद्यालयले भौतिक पूर्वाधारसँगै अन्य सेवासुविधाको अभाव झेल्दै आएको छ। तर, पछिलो समय कर्णालीका सामुदायिक विद्यालय रित्तिन थालेका छन्। निजी विद्यालयप्रतिको आकर्षण, गरिबी, बेरोजगारीलगायतका समस्यासँगै विद्यालय जाने उमेरका युवा विदेश जान थालेपछि कर्णालीका सामुदायिक विद्यालय विद्यार्थी अभावले रित्तिन थालेका हुन्। कर्णालीको राजधानी सुर्खेतको मुटुमा रहेको बालमन्दिर प्राविमा ४० जना विद्यार्थी छन्। जुन विद्यालयमा कक्षा १ देखि कक्षा ५ सम्म सञ्चालन भइरहेको छ। यो विद्यालयले विद्यार्थी अभाव झेलिरहँदा यसको नजिकैका निजी विद्यालयहरूमा भने विद्यार्थीको संख्या खचाखच छ। विद्यालयकी शिक्षिका शान्ता खत्रीले पछिल्लो समय विद्यार्थी संख्या घट्दै गएको बताइन्। हाम्रो विद्यालयमा बालविकासदेखि कक्षा ५ सम्म जम्मा एक सय विद्यार्थी छन्। भर्ना भएका सबै विद्यार्थी पनि विद्यालय आउँदैनन्। पहिले विद्यार्थीको भीड हुन्थ्यो। पछिल्ला वर्षमा भर्ना हुने विद्यार्थीको संख्या अत्यन्तै न्यून छ, उनले भनिन्। सुर्खेतकै सिम्ता गाउँपालिकाको नेपाल राष्ट्रिय आधारभूत विद्यालय खरेलामा जम्मा १३ विद्यार्थी छन्। जिल्ला शिक्षा विकास तथा समन्वय एकाइ सुर्खेतका प्रमुख महेशदत्त देवकोटाले जिल्लामा २५ जनाभन्दा कम विद्यार्थी भएका विद्यालय ४५ वटा रहेको जानकारी दिए। उनका अनुसार सिम्ताकै उपल्लो खालीको प्राविमा जम्मा ५ जना विद्यार्थी छन्। गुर्भाकोटको जनसेवा प्रावि पिङडाँडामा ६ जना अध्ययनरत छन्। यस्तै भगवती प्रावि नडेकोटमा ८, लेकबेंसी नगरपालिकाको खाँडादेवी प्रावि गोधजुरेमा ८, वीरेन्द्रनगर नगरपालिकाकै मनकामना प्रावि काँफलटाकुरामा ८ र शिव प्रावि ज्याल्सेखोलामा १३ जना विद्यार्थी छन्। सामुदायिक विद्यालयलाई निःशुल्क माध्यमिक शिक्षा नीति लिएर शुल्क उठाउन बन्देज लगाएको छ। तर, निजी विद्यालयले जति शुल्क लिए पनि केही बोल्दैनन्। सामुदायिक विद्यालयमा न शिक्षक दिन्छ, न कर्मचारी दिन्छ, न अन्य व्यवस्थापन खर्च नै दिन्छ। जसका कारण सामुदायिक विद्यालयमा विषयअनुसार शिक्षक नै व्यवस्थापन गर्न समस्या छ। गोविन्द कोइराला, अध्यक्ष, सामुदायिक विद्यालय व्यवस्थापन समिति महासंघ कर्णाली प्रदेश यसैगरी सुर्खेतकै सिम्ता गाउँपालिकाको नेरा प्रावि सिमलगैरामा २५, चन्द्र सेवामा १९, नेरा आविमा १६, पञ्चपुरीको शिवधाम गुरुकुल विद्यालयमा १२, चौकुने गाउँपालिकाको कर्णाली आवि जामुनेमा २०, नवज्योति आवि वेतनमा १४, राष्ट्रिय प्रावि बिजौरामा १४, धचोक प्राविमा २२, गुर्भाकोट नगरपालिकाको नेरा प्रावि पिपलचौतारामा २२, जडिचुलाको विद्यालयमा १६, गंगारवि प्राविमा १२ नेरा प्रावि अवसुर्मामा १३, चौउज्योति प्राविमा ९, नेरा प्रभात आविमा १०, गुर्भाकोटकै प्रावि कोलडाँडामा १० जना विद्यार्थी छन्। यस्तै बराहताल गाउँपालिकाको नेरा प्रावि मंग्राहमा १०, जनज्योति प्रावि जामिरेमा १५, भैरव प्रावि काफलगैरामा १२, लेकबेशी नगरपालिकाको सानो खल्टाकुरामा १३ र जनकल्याण आधारभूत विद्यालयमा २२ जना विद्यार्थी छन्। यी विद्यालय नभएर रित्तिन थालेका विद्यालयका प्रतिनिधि उदाहरण मात्र हुन्। सुर्खेतलगायत कर्णालीका १० वटै जिल्लाहरूमा सञ्चालनमा रहेका सयौं विद्यालयहरू विद्यार्थी नपाउँदा रित्तै छन्। कर्णाली प्रदेश सरकारको सामाजिक विकास मन्त्रालयको तथ्यांकअनुसार कर्णाली प्रदेशमा ३० जनाभन्दा कम विद्यार्थी भएका विद्यालयको संख्या ८ सय ६९ छ। सामाजिक विकास मन्त्रालयको शिक्षा महाशाखाका अधिकृत बलवीर सुनारका अनुसार कर्णालीका सयौं विद्यालयमा विद्यार्थी संख्या अत्यन्तै न्यून छ। कर्णालीमा जम्मा ३ हजार २६ सामुदायिक विद्यालय छन्। जसमा ४५ जनाभन्दा कम विद्यार्थी संख्या भएका विद्यालय १ हजार १ सय ५२ वटा छन्। संस्थागत विद्यालय कर्णालीमा २ सय १७ छ। जम्मा विद्यार्थी संख्या कर्णालीमा ५ लाख ९५ हजार ५ सय ९९ छ। जसमा छात्र २ लाख ९९ हजार ८ सय ६४ र छात्रा २ लाख ९५ हजार ७ सय ३५ छन्। कर्णालीमा सामुदायिक २५, आंगिक १८ र निजी १७ गरी ६० वटा क्याम्पस छन्। त्रिभुवन विश्वविद्यालयअन्तर्गत ४४ क्याम्पस छन् भने, मध्यपश्चिम विश्वविद्यालयअन्तर्गत १५ वटा छन्। जुन क्याम्पसहरूमा सामुदायिकमा ६ हजार ५ सय ७३, आंगिकमा ५ हजार ५ सय ९६ र निजीमा १ हजार ८ सय ५१ गरी जम्मा विद्यार्थी संख्या १४ हजार २० जना रहेको छ। प्राविधिक विद्यालय १ सय ६२ वटा छन्। बालविकास केन्द्र ३ हजार ३ सय ७० वटा छन्। बालविकास केन्द्रमा विद्यार्थी संख्या ४२ हजार ९ सय ६१ छ। नेपालमा ४ सय २२ वटा नमुना विद्यालयहरू छन्। कर्णालीमा नमुना विद्यालयको संख्या ३७ वटा मात्रै छ। कर्णालीमा २ सय ४८ वटा सामुदायिक सिकाइ केन्द्र सञ्चालनमा छन्। किन रित्तिए विद्यालय ? कर्णालीमा सरकारी विद्यालय रित्तिनुको प्रमुख कारण गरिबी, बेरोजगारी र अन्य जोखिमका कारण ग्रामीण भेगका बालबालिकाहरू विद्यालय नै नजानू हो। राष्ट्रिय जनगणना २०७८ अनुसार कर्णालीका ५ देखि १२ वर्ष उमेरका १८ हजार ५ सय ४३ बालबालिका विद्यालय नै जाँदैनन्। जसमा ८ हजार ९ सय ९५ बालिका र ९ हजार ६ सय ६ बालक छन्। यसले पनि सरकारी विद्यालयमा जाने बालबालिकाहरू विभिन्न कारण विद्यालय जानबाट बन्चित रहेको देखाउँछ। आर्थिक हिसाबले निकै कमजोर परिवारहरूका बालबालिकाहरू नै बढीजसो सरकारी विद्यालयमा पढ्छन्। सम्पन्न परिवार बालबालिका निजी विद्यालयमा नै पढ्छन्। पछिल्लो समय दैनिक मजदुरी गरेर गुजरा चलाउने परिवारहरूले पनि सकिनसकी बालबालिकाहरूलाई निजी स्कुलमै पढाउने प्रचलन बढिरहेको छ। जनचेतनाको अभाव, भौगोलिक विकटता, अशिक्षा, सामुदायिक शिक्षामा नीतिगत अस्पष्टता, फितलो अनुगमन प्रालि, समन्वयको अभाव, चरम राजनीतिक हस्तक्षेप, दोहोरो नीति, शिक्षकमा विविधता, शैक्षिक व्यवस्थापनमा अन्योलताजस्ता समस्याले सामुदायिक शिक्षा तहसनहस बन्ने अवस्थामा छ। बलवीर सुनार, अधिकृत, सामाजिक विकास मन्त्रालय, कर्णाली प्रदेश झन्डै २० वर्ष कर्णालीको शिक्षा क्षेत्रमा रहेर सामाजिक सेवामा सक्रिय अभियन्ता आत्मराम भट्टराईले भन्छन्, कर्णालीका सरकारी विद्यालयमा विद्यार्थी संख्या अत्यन्त न्यून हुनुका धेरै कारणहरू छन्। पहिलो कारण त कर्णालीमा जन्मदर कम छ। ग्रामीण क्षेत्रबाट सहर बसाइँसराइ गर्ने दर धेरै छ। काम वा रोजगारीको सिलसिलामा बालबच्चासहित कालापहाड जाने समस्या पनि उस्तै छ। सरकारी विद्यालयमा पढाउने शिक्षककै छोराछोरीहरू निजी स्कुलमा भर्ना गरिनु, अभिभावकको अंग्रेजी मोहका कारण सकेसम्म निजी विद्यालयमै छोराछोरी भर्ना गर्नु, निजीको तुलनामा सरकारी विद्यालयमा विद्यार्थीको हेरचाह, गृहकार्य परीक्षण सुधार, शिक्षण सिकाइ क्रियाकलाप, अतिरिक्त क्रियाकलाप, विद्यालयको अन्य व्यवस्थापकीय अवस्थाले पनि सरकारी विद्यालयमा विद्यार्थी अभावको समस्या बढिरहेको छ। यस्तै सामुदायिक विद्यालयमा चरम राजनीतिक हस्तक्षेपका कारण जनमानसमा सामुदायिक विद्यालयप्रतिको नकारात्मक कारणले पनि विद्यार्थी संख्या घट्दै गएको उनी बताउँछन्। यसैगरी शिक्षकमा उत्प्रेणाको कमी, शिक्षकप्रति राज्यले गर्ने व्यवहार, पदोन्नति तथा सेवा सुविधाको अभाव, झन्झटिलो सरुवा, विद्यालय व्यवस्थापन समितिमा रहने मान्छेहरू पनि विद्यालयको सुधारभन्दा आफ्नो राजनीतिक स्वार्थ पूरा गर्न लाग्ने समस्या, तिनै तहका सरकारबाट शिक्षालाई न्यून प्राथमिकता, फरक क्षमता भएका बालबालिकाहरूका लागि अनुपयुक्त विद्यालयजस्ता कारणले पनि दिनानुदिन सरकारी विद्यालय रित्तिन थालेको सरोकारवाला बताउँछन्। सामुदायिक विद्यालय व्यवस्थापन समिति महासंघ कर्णाली प्रदेशका अध्यक्ष गोविन्द कोइरालाले राज्यकै त्रुटिका कारण सामुदायिक विद्यालय रित्तिने अवस्थामा पुगेको बताए। सामुदायिक विद्यालयलाई निःशुल्क माध्यमिक शिक्षा नीति लिएर शुल्क उठाउन बन्देज लगाएको छ। तर, निजी विद्यालयले जति शुल्क लिए पनि केही बोल्दैन। सामुदायिक विद्यालयमा न शिक्षक दिन्छ, न कर्मचारी दिन्छ, न अन्य व्यवस्थापन खर्च नै दिन्छ। जसका कारण सामुदायिक विद्यालयमा विषयअनुसार शिक्षक नै व्यवस्थापन गर्न समस्या छ, उनी भन्छन्। एउटै पनि शिक्षक दरबन्दी नभएका विद्यालयको संख्या ४० प्रतिशत रहेको सामाजिक विकास मन्त्रालयको तथ्यांक छ। सामुदायिक विद्यालयमा एक शिक्षकले निर्धारित अनुपातभन्दा दोब्बर विद्यार्थी पढाउनुपर्ने बाध्यता छ। आधारभूत तहमा कतिपय विद्यालयमा एक शिक्षकले ७० जनासम्म पढाइरहेका छन्। नियमावलीअनुसार एक शिक्षकले ४५ विद्यार्थी मात्रै पढाउनुपर्छ। गाउँमा अस्पताल छैन। यातायात सेवा छैन। रोजगारी छैन। जसका कारण मानिसहरू धमाधम विदेश पलायन भइरहेका छन्। सुर्खेतको जननमुना माध्यामिक विद्यालयका व्यवस्थापन समितिका अध्यक्षसमेत रहेका कोइरालाले भने, रोजगारीका लागि मानिस विदेश जान्छन्। उनीहरूले आफ्नो परिवारलाई सहरतिरै राख्छन्। विदेशमा भएको कमाइले अंग्रेजी मोहले निजी विद्यालयमा छोरा छोरी भर्ना गर्छन्। अनि कसरी सामुदायिक विद्यालयमा विद्यार्थी हुन्छन ?, उनी प्रश्न गर्छन्, कुनै निजी बोर्डिङ स्कुलको सञ्चालक नै शिक्षामन्त्री बन्छ। उसले कसको हितमा नीति बनाउँछ। यसबाट नै प्रष्ट हुन्छ। उनले कतिपय सहरी क्षेत्रका विद्यालयले निजीभन्दा राम्रो व्यवस्थापन गरेर धान्न नसक्ने विद्यार्थी पनि रहेको बताए। यदि संविधानअनुसार माध्यमिक तह अनिवार्य र निःशुल्क शिक्षा भनेपछि राज्यले त्यसअनुसार सामुदायिक विद्यालयमा लगानी गर्नु आवश्यक छ। त्यसरी लगानी नभए विद्यालयहरू धमाधम बन्द हुने अवस्था नआउला भन्न सकिन्न, उनी भन्छन्। शिक्षाको अवस्था नाजुक कर्णाली प्रदेशका धेरै विद्यालयहरूमा विद्यार्थी संख्या न्यून छ। विद्यालयमा भर्ना भएका विद्यार्थीहरूसमेत नटिक्ने समस्या छ। अर्थात् विद्यालय छाड्ने दर पनि धेरै छ। प्रदेश सरकारको सामाजिक विकास मन्त्रालयको तथ्यांकअनुसार कक्षा १ मा भर्ना भएका एक सय विद्यार्थीमा कक्षा ५ सम्म पुग्दा ८० जना मात्र हुन्छन्। हरेक तहमा २० प्रतिशतका दरले विद्यालय ड्रपआउट भइरहेको छ। कर्णालीमा सामुदायिक विद्यालयमा विद्यार्थी भर्नादर न्यून हुनु, विद्यालयमा विद्यार्थी निरन्तरता नहुनु, पढ्दा पढ्दै विद्यालय छाड्नु र समग्र विद्यालय शिक्षामा देखिएका समस्याहरू धेरै छन्। जनचेतनाको अभाव, भौगोलिक विकटता, अशिक्षा, सामुदायिक शिक्षामा नीतिगत अस्पष्टता, फितलो अनुगमन प्रालि, समन्वयको अभाव, चरम राजनीतिक हष्तक्षेप, दोहोरो नीति, शिक्षकमा विविधता, शैक्षिक व्यवस्थापनमा अन्योलता जस्ता समस्याले सामुदायिक शिक्षा तहसनहस बन्ने अवस्थामा छ, सामाजिक विकास मन्त्रालयका अधिकृत सुनार भन्छन्। सामुदायिक शिक्षामा पर्याप्त जनशक्तिको पनि अभाव छ। प्राथमिक तहमा कर्णालीमा २ हजार ९ सय ३१ विद्यालयमा हुनुपर्ने दरबन्दी ८ हजार ७ सय ९३ हो। तर, ८ हजार १ सय ४९ मात्रै छ। ६ सय ४४ दरबन्दी अभाव छ। यस्तै निम्नमाध्यमिक तहमा १ हजार १ सय ४० विद्यालयमा ४ हजार ५ सय ६० दरबन्दी आवश्यक पर्नेमा १ हजार ८ सय ६१ मात्र छ। निमावि तहमा मात्र २ हजार ६ सय ९९ दरबन्दी अभाव छ। यस्तै मावि तहका ६ सय ५ विद्यालयमा ३ हजार २५ दरबन्दी हुनुपर्नेमा १ हजार २ सय ७६ मात्र छ। मावि तहमा १ हजार ७ सय ४९ दरबन्दी अभाव छ। यस्तै उच्च शिक्षाका २ सय ६९ विद्यालयमा १ हजार ३६ दरबन्दी हुनुपर्नेमा ५ सय ७९ दरबन्दी मात्र छ। उच्चमाविमा ४ सय ५७ शिक्षक दरबन्दी अभाव छ। यसरी सबै तहमा जम्मा ५ हजार ५ सय ४९ शिक्षक दरबन्दी अभाव छ। हाल कर्णालीमा सबै प्रकारका शिक्षकहरू जम्मा १८ हजार ९ सय ४६ जना कार्यरत छन्। आधा पढेर परीक्षा दिन्छन् विद्यार्थी कर्णालीको अर्को समस्या हो, आधा पढेर परीक्षा दिनुपर्ने बाध्यता। कर्णालीका कालीकोट, जुम्ला, मुगु, हुम्ला, डोप्लालगायतका जिल्लाहरूमा विभिन्न कारण वर्षमा आधा दिन पनि विद्यालय सञ्चालन हुँदैनन्। हिउँदमा जोडा त वर्षायाममा बाढी पहिरोका कारण पनि विद्यालयमा नियमित पढाइ हुँदैन्। अर्को समस्या विषयअनुसारका शिक्षक दरबन्दी पनि नहुँदा परिक्षा दिने बेलासम्म पनि प्रायः आधा पढाइ मात्र हुने समस्या छ। एसईई परीक्षा आउन दुई महिनामात्रै बाँकी छ। कर्णाली प्रदेशका सहरबजारमा खचाखच विद्यार्थी छन्। ट्युसन नपढी राम्रो नतिजा ल्याउन सम्भव नहुने भएकाले विद्यार्थीहरू सहर केन्द्रित छन्। सक्नेले सहरमै पढ्ने, नसक्नेले गाउँमा पढेर भए पनि सहरमा ट्युसन पढ्ने चलन छ। मुगुबाट सुर्खेत एसईईको तयारीका लागि आएका नवीन रावलले भने, हाम्रो विद्यालयमा सबै विषयको आधा मात्र पढाइ भएको छ। त्यसैले थप स्वअध्यायन र तयारी कक्षाका लागि सुर्खेत झरेको छु, उनले भने, यो हाम्रो रहर होइन, बाध्यता हो। स्कुलमा राम्रोसँग पढाइ नै हुँदैन। पढाइ नियमित नहुँदा कोर्स पनि सकिएन्। त्यसैले मैले घरमा सल्लाह गरेर सुर्खेतमा भाडामा बसी एसईई तयारी गरिरहेको छु। कर्णालीका दुर्गम जिल्लाका अधिकांश सामुदायिक विद्यालयमा पाठ्यक्रमअनुसार पूरा पढाइ सकिँदैन। त्यसैले विद्यार्थी ट्युसनमा महँगो शुल्क तिर्न बाध्य छन्। डोल्पाकी लक्ष्मी शाहीले भनिन्, सक्ने त नेपालगन्ज सुर्खेत गएर तयारी कक्षा लिन्छन्। नसक्नेले आफ्नै जिल्ला सदरमुकाम आएर पनि तयारी कक्षा लिन्छन्। हामीले मुख्य गरी अंग्रेजी, गणित र विज्ञान विषयको अतिरिक्त कक्षा अनिवार्य नै हो। एसईईमा राम्रो अंक ल्याएर आफूले चाहेको उच्च शिक्षा पढ्न हाम्रा लागि ट्युसनकलाश अनिवार्य बनेको छ। हाम्रो गाउँका अधिकांश विद्यार्थीहरू तयारी कक्षाका लागि सहर गइसकेका छन्।"
कपिलवस्तु बस दुर्घटना : मृतक १० मध्ये १ जनाको सनाखत,कपिलवस्तु : पूर्व पश्चिम राजमार्गको शिवराज नगरपालिका१ सुरही पुल नजिकै भएको बस दुर्घटनामा मृत्यु भएका १० जनामध्ये १ जनाको मात्रै पहिचान खुलेको छ । जिल्ला प्रहरी कार्यालय कपिलवस्तुका अनुसार दुर्घटनामा मृत्यु हुनेहरुमा रौतहत पहुरानी नगरपालिका वडा नं ३ बस्ने नारायण बहादुर भण्डारी रहेका छन् । मृतक बाँकी ९ जनाको अझै पहिचान खुल्न नसकेको प्रहरीले जनाएको छ । दुर्घटनामा परी ३० जना घाइते भएका छन् । घाइतेमध्ये ९ जनालाई थप उपचारका लागि बुटवल पठाइएको छ। बाँकी घाइतेहरुको चन्द्रौटा स्थित विभिन्न स्वास्थ्य संस्थाहरुमा उपचार भइरहेको छ । महेन्द्रनगबाट काठमाडौं जाँदै गरेको सुपप्र०२००१ ख ००९८ नम्बरको बस राती १ बजे दुर्घटना भएको थियो । सडकबाट करीब १ मिटर तल बस खसेको र खबर पाए लगत्तै नेपाल प्रहरी र शशस्त्र प्रहरी उद्धार कार्यमा जुटेको थियो ।
गण्डकी प्रदेशमा भोलि सार्वजनिक बिदा,"कास्की : गण्डकी प्रदेश सरकार स्थापना दिवसका अवसरमा यही फागुन ४ गते शुक्रबार प्रदेशभर सार्वजनिक बिदा हुने भएको छ । मुख्यमन्त्री तथा मन्त्रिपरिषद्को कार्यालयले सूचना जारी गरी शुक्रबार प्रदेशभरका सबै सरकारी कार्यालय, शैक्षिक संस्था र सार्वजनिक संस्थानमामा बिदा दिइएको जनाएको छ । प्रदेश सरकार मन्त्रिपरिषद्को निर्णयानुसार प्रदेश राजपत्रमा बिदासम्बन्धी सूचना प्रकाशित भइसकेको मुख्यमन्त्री तथा मन्त्रिपरिषद्को कार्यालयका उपसचिव एवं प्रवक्ता प्रवीण ढकालले जानकारी दिए। नयाँ संविधान जारी भएपछि विसं २०७४ मङ्सिरमा पहिलोपटक प्रदेशसभाको निर्वाचन भएर प्रदेश सरकार गठन भई प्रथम मुख्यमन्त्री पृथ्वीसुब्बा गुरुङले पदभार ग्रहण गरेको दिनलाई सरकारको स्थापना दिवसका रुपमा बर्सेनि मनाउँदै आइएको छ । स्थापना दिवसमा प्रदेश सरकारले प्रभातफेरी, दीपावली तथा स्थापना दिवस समारोहलगायतका कार्यक्रम गर्दै आएको छ। रासस"
बाँसबारी जग्गा प्रकरणमा ठूलालाई चैन नहोस्,"चीनको सहयोगमा स्थापित बाँसबारी छाला जुत्ता कारखाना इतिहास भइसक्यो । सरकारले जुत्ता बेच्न नसक्नु र घाटा खानु उसकै कमजोरी थियो । त्यसमाथि छिमेकी राष्ट्रले लगाएको गुनको चिनोसमेत बाँकी नराखिनु कूटनीतिक दृष्टिबाट पनि भूल हो । अझ सरकारी स्वामित्वको संस्थाको निजीकरण र त्यसको सम्पत्तिको हिनामिनासमेत हुनु अति लज्जास्पद कुरा हो । त्यही प्रकरणमा औद्योगिक घरानाका अरुण चौधरी पक्राउ त परे तर तुरुन्तै थुनामुक्त भइहाले । झन् यसमाथि हडपेको सरकारी जमिन फिर्ता गर्ने वचनकै भरमा उनलाई उन्मुक्ति हुने चलखेल डरलाग्दो छ । ४० को दशककै बाँसबारी छालाजुत्ता कारखानाको १० रोपनी चौधरी ग्रुपले च्याम्पियन फुटवेयरका नाममा लिन सफल भएको देखिन्छ । घाटामा गएको संस्थालाई उकास्ने र उत्पादन विविधीकरण गर्ने भनेर बाँसबारीको जमिन दिँदै २५ सय कित्ता सेयर लिएको भए पनि त्यसभित्र बदनियत थियो भन्ने प्रस्ट देखिन्छ । एक त कौडीको मूल्यझै निर्धारण गरिएको जमिन उक्त ग्रुपलाई नै बेच्ने तारतम्य त्यसै मिलेको थिएन, तत्कालीन राजपरिवारसँगको निकटताको फाइदा चौधरी समूहले उठाएको थियो । त्यसमाथि जे उद्देश्यले जमिन लिएको थियो, त्यसअनुसार पनि उसले उत्पादन गरेन । अझ बदमासी त थप जमिन पनि सस्तोमा लियो । तर पछि च्याम्पियन फुटवेयरमा भएको बाँसबारी छाला जुत्ता कारखाना सेयर सरकारी स्वामित्वमा पुग्दैन पुगेन । जमिन चौधरीकै र सेयर स्वामित्व सबै पनि उसैको । जुत्ता उद्योग नखोली त्यहाँ पछि चाँदवाग स्कुल र पछिल्लो समय रेसिडेन्सी चलाइयो । सबै पोल खुलेर अरुण चौधरी र बाँसबारीका तत्कालीन अध्यक्ष अजितनारायणसिंह थापा समातिँदा सरकारी जमिन फिर्ता हुने विश्वास जाग्नु र त्यो प्रक्रिया सुरु भएको मानिनु स्वाभाविकै थियो । तर जग्गा फिर्ता गरेकै भरमा उनीहरूलाई उन्मुक्ति दिइनु भनेको देशमा दण्डहीनतालाई संस्थागत गर्न मलजल गर्नु हो । यस्तो कार्यबाट कानुनी राजको उपहासमात्रै हुँदैन, अराजकतासमेत मौलाउँछ । भ्रष्टाचारले जरो गाड्छ । चाहे जतिसुकै ठूलो औद्योगिक घरानाका सदस्य किन नहोउन्, सर्वसाधारण नागरिकलाई जुन कानुन लाग्छ, त्यही उनीहरूलाई पनि लाग्छ र लाग्नुपर्छ । यस्ता महाभ्रष्टाचारमा संलग्नलाई छुट दिएर सरकारले सानालाई ऐन र ठूलालाई चैन उखान चरितार्थ नगरोस् ।"
माओवादीको नाम र चुनाव चिह्न फेर्न सुझाव,"काठमाडौं : माओवादीका नेताकार्यकर्ताले पार्टीको नाम र चुनाव चिह्न फेर्न सुझाव दिएका छन्। उनीहरूले जनजिब्रोमा झुन्डिने पार्टीको नाम र सबैले थाहा पाउने खालको चुनाव चिह्न राख्नुपर्ने सुझाव दिएका हुन्। पार्टीको जारी विधान सम्मेलनमा समूहगत छलफलका निष्कर्ष सुनाउँदै नेताहरूले पार्टीको नाम र चुनाव चिह्नबारे प्रश्न उठाएका हुन्। पार्टी अध्यक्ष पुष्पकमल दाहाल प्रचण्डले पेस गरेको विधान मस्यौदामाथि छलफलका लागि २० वटा समूह बनाइएका छन्। तीमध्ये १३ वटा समूहका नेताहरूले बुधबार निष्कर्ष सुनाए। यस्तै, अधिकांश नेताकार्यकर्ताले पार्टीभित्रका खाओवादीका कारण पार्टी र संगठन अघि बढ्न नसकेको भन्दै उनीहरूलाई तह लगाउन सांस्कृतिक रूपान्तरण अभियान चलाउनुपर्ने पनि बताए। राजनीतिक परिवर्तनलाई संस्थागत गर्दै सामाजिक न्याय, सुशासन र विकासका मुद्दामा पार्टी केन्द्रित हुनुपर्ने पनि उनीहरूको सुझाव थियो। पार्टीभित्रैका भ्रष्टाचारी, मिटरब्याजी, क्रसर माफिया र स्वार्थी समूहलाई अधिवेशन प्रतिनिधिहरूले खाओवादीको संज्ञा दिएका थिए। केन्द्रीय सदस्य सरल सहयात्रीले पार्टीको नाम र चुनाव चिह्न फेर्नुपर्ने सुझाव दिए। उनले पार्टीको महाधिवेशनको मिति पनि तोक्नुपर्ने माग गरे। अर्का केन्द्रीय सदस्य भवानी खड्काले पार्टीमा माफिया, दलाल, पुँजीपति वर्गको घुसपैठ भएको बताइन्। जसविरुद्ध लड्नु पर्ने थियो। उनीहरू नै हावी भएपछि पार्टीमा एक किसिमले क्यान्सर नै लाग्यो, खड्काले भनिन्, अब माओवादी सकिने कि सच्चिने ? भन्ने प्रश्न आयो। माओवादीको भेषमा रहेका खाओवादीहरूको छानबिन गरी कारबाही गर्ने व्यवस्था विधानमा ल्याउनुपर्छ। विधान सम्मेलनले माओवादीलाई चुस्तदुरुस्त बनाउनुपर्ने केन्द्रीय सदस्य राजु खड्काले सुझाव दिए। विधानले नै पार्टी जीवनमा मुख्य असर पार्दछ, खड्काले भने, पार्टीले लिएको विचारको आधार विधान बनाउनुपर्छ। पार्टी निर्माणको आधार, बाटो र भविष्य निर्धाण गर्न महत्वपूर्ण भूमिका खेल्नुपर्छ। संगठनको जीवन नै विधान भएको उल्लेख गर्दै खड्काले भने, शान्तिकालमा आएपछि माओवादीको चरित्रमाथि नै प्रश्न उठेको छ। समयानुकूल फिट खाने विधान बन्नुपर्ने र त्यसकै आधारमा पार्टी संगठन चलाउनुपर्ने उनको भनाइ थियो। नेतृ खड्काका अनुसार माओवादीले वर्गीय राजनीति र विचार छोड्यो। त्यसैले ओरालो लाग्यो। फेरि माओवादीले आफैंलाई आफैंले चिन्नुपर्ने बेला आएको छ। त्यो खाले विधान चाहिन्छ। त्यसमा केन्द्रीय सदस्य इन्दु शर्मा थप्छिन्, सिद्धान्त नाप्ने कसी व्यवहार हो। माओवादी व्यवहारमा स्खलित भयो। पार्टीमा जुँगाको लडाइँ देखियो। अधिवेशन प्रतिनिधि दिलीपकुमार प्रजापतिले जातीय छुवाछूतलाई गम्भीर अपराधका रूपमा पार्टीले लिनुपर्ने बताए। अर्का प्रतिनिधि पर्शुराम रम्तेलले पार्टी एकता, आन्तरिक मूल्यांकन र मनोनयनलाई व्यवस्थित गर्नुपर्ने र छुवाछूतलाई गम्भीर रूपमा लिने व्यवस्था गर्नुपर्ने सुझाव दिए। पार्टीको चुनाव चिह्न् परिवर्तन गर्नुपर्ने सुझाव समूहमा आएको रम्तेलले जानकारी दिए। त्यस्तै अर्का नेता वामदेव क्षेत्रीले विधानलाई छरितो बनाउन सुझाव दिए। प्रदेश र स्थानीय पार्टी समितिलाई कार्यकारी बनाउने गरी विधानमा व्यवस्था हुनुपर्ने उनको भनाइ थियो। पार्टीका सदस्यभन्दा पनि पार्टी शुभचिन्तकको अध्यक्षमा अनुशासन समिति बनाएर शक्तिशाली बनाउनुपर्छ, उनले भने। वैज्ञानिक समाजवादमा जाने गरी प्रस्तावना लेखिनुपर्नेमा प्रतिनिधि झक्कुप्रसाद सुवेदीले जोड दिए। उनले पनि जातीय छुवाछूत गम्भीर रूपमा लिनुपर्ने व्यवस्था गर्नुपर्ने सुझाव दिए। हालसम्म १३ समूहले विधानमाथि सुझाव पेस गरिसकेका छन्। मंगलबारदेखि काठमाडौंमा सुरु भएको अधिवेशनमा सहभागीलाई विभिन्न २० समूहमा विभाजन गरिएको थियो।"
"महेन्द्रनगरबाट काठमाडौं जाँदै गरेको बस कपिलवस्तुमा दुर्घटना : १० जनाको मृत्यु, ३० घाइते",कपिलवस्तु : कपिलवस्तुको शिवराज नगरपालिका१ सुरही पुल नजिकै बस दुर्घटना हुँदा १० जनाको मृत्यु भएको छ । महेन्द्रनगरबाट काठमाडौं जाँदै गरेको सुनौलो महाकाली यातायातद्वारा सञ्चालित सु प प्र०२००१ ख ००९८ नम्बरको बस आज विहान सडकबाट दुई सय मिटर तल खसेको थियो । दुर्घटनामा १० जनाको घटनास्थलमै मृत्यु भएको जिल्ला प्रहरी कार्यालय कपिलवस्तुले जनाएको छ । मृतकको विवरण (पहिचान) आइसकेको छैन । कार्यालयका प्रहरी निरीक्षक नवरत्न पौडेलका अनुसार दुर्घटनामा ३० जना घाइते भएका ती मध्ये नौ जनालाई बुटवल रिफर गरिएको छ । अन्यको सञ्जीवनी र आधारभूत अस्पतालमा उपचार भइरहेको छ । रासस
"दाङमा महिला प्रहरीमाथि गोली प्रहार, गोली हान्ने प्रहरी नै",दाङ : दाङमा महिला प्रहरीमाथि गोली प्रहार भएको छ। घोराही बजारमा महिला प्रहरीमाथि गोली प्रहार भएको हो। गोली लागेकी महिला प्रहरीको अवस्था गम्भीर छ। गोली हानेको अभियोगमा दाङको लमहीबाट एक जनालाई प्रहरीले नियन्त्रणमा लिएको छ। नियन्त्रणमा लिएका व्यक्ति पनि प्रहरी रहेको र उनी बाँकेमा कार्यरत रहेको प्रहरीले बताएको छ। घटनाको थप विवरण आउन बाँकी छ।
सवारी दुर्घटनाको कारण खोज्न सर्वपक्षीय बैठक,"बुटवल : लुम्बिनी प्रदेशमा सवारी दुर्घटना हुने क्रम नरोकिएपछि लुम्बिनी प्रदेशको उद्योग तथा यातायात व्यवस्था मन्त्रालयले बैठकको आह्वान गरेको छ। सवारी दुर्घटनाको कारण र यसको रोकथामको उपाय खोज्नका लागि फागुन १४ गते सर्वपक्षीय बैठक आह्वान गरिएको उद्योग तथा यातायात व्यवस्था मन्त्री सरोज थापाले जानकारी दिए। बैठकमा लुम्बिनी प्रदेशका प्रहरी प्रमुख, प्रदेश ट्राफिक प्रमुख, १२ वटै जिल्लाका प्रमुख जिल्ला अधिकारी, यातायात व्यवसायी र यातायात सम्बद्ध सबै मजदुर संघसंस्थाबाट प्रतिनिधित्व हुने उनले बताए। सडक दुर्घटनाप्रति प्रदेश सरकारको गम्भीर ध्यानाकर्षण भएको छ, मन्त्री थापाले भने,संयुक्त बैठकपछि दुर्घटना न्यूनीकरण गर्न विशेष निर्णय लिनेछौँ। पछिल्लो समय लुम्बिनी प्रदेशमा सवारी दुर्घटना हुने क्रम रोकिएको छैन। मंगलबार बिहान महेन्द्रनगरबाट काठमाडौं छुटेको रात्रि बस कपिलवस्तुमा दुर्घटना हुँदा घटनास्थलमै १० जनाको ज्यान गएको छ। त्यसको अघिल्लो दिन पाल्पामा जीप दुर्घटना हुँदा १० जनाकै ज्यान गएको थियो। सडक दुर्घटना रोक्नका लागि सरकारले चासो नदेखाएको भन्दै नागरिकहरूले आलोचना गरेका थिए। लुम्बिनी प्रदेशका राजमार्गहरू पछिल्लो समय मृत्युमार्ग बनिरहेका छन्। पछिल्लो पाँच वर्षमा सवारी दुर्घटनामा परी लुम्बिनी प्रदेशका १२ जिल्लाका २ हजार ८ सय ३७ जना नागरिकले अकालमै ज्यान गुमाएका छन्। नेपाल प्रहरी राजमार्ग सुरक्षा तथा ट्राफिक व्यवस्थापन कार्यालय बुटवलका अनुसार लुम्बिनी प्रदेशमा साना ठूला गरी झन्डै साढे पाँच वर्षको अवधिमा ५ हजार १० भन्दा बढी सवारीसाधन दुर्घटनामा परेका छन्। ५ हजार ५ सय ५५ जना गम्भीर र ३ हजार ५ सय २ जना मानिस सामान्य घाइते भएका छन्।"
"मोरङमा आमाछोरीमाथि खुकुरी प्रहार, पेस्तोलसहित एकजना पक्राउ","विराटनगर : मोरङको केराबारीमा आमा छोरीमाथि बिहीबार बिहान खुकुरी प्रहार भएको छ । खुकुरी प्रहारबाट केराबारी गाउँपालिका९ भलुवाईकी अन्दाजी ५० वर्षीया जमुनादेवी राई र उनकी छोरी २५ वर्षीया रेणुका राई घाइते भएका छन् । खुकुरी प्रहारबाट दुवैजनाको टाउको,अनुहारलगायत शरीरका विभिन्न भागमा चोट लागेको छ । अवस्था मध्यम रहेका उनीहरुलाई उपचारका लागि विराटनगरको विराट नर्सिङ होममा भर्ना गरिएको छ । आमाछोरीमाथि लेटाङ नगरपालिका१ का अन्दाजी ५२ वर्षीय नीरकुमार राईले बिहान ९:३० बजेतिर खुकुरी प्रहार गरेको मोरङ प्रहरी प्रमुख एसपी दीपक पोखरेलले बताए । उनका अनुसार खुकुरी हान्ने नीरकुमार जमुनादेवीका भान्जा हुन् । नीरकुमारकी श्रीमतीले दोस्रो बिहे गरेको विषयलाई लिएर दुई पक्षबीच विवाद हुँदा घटना भएको प्रहरीको प्रारम्भिक अनुसन्धानबाट खुलेको छ । नीरकुमारसँग सम्बन्ध विच्छेद गरेर श्रीमतीले दोस्रो बिहे गरिछन् । आफूबाट अलग बनाएर श्रीमतीको दोस्रो बिहे गराइदिएको आरोप उनले माइजूलाई लगाउँदै आएको खुलेको छ, प्रहरी स्रोतले भन्यो, माइजूलाई आक्रमण गर्नका लागि नीरकुमार खुकुरी र पेस्तोल बोकेर घरमै पुगेका थिए । घरमै पुगेर पेस्तोल ताक्दै खुकुरीले प्रहार गरेको पाइयो । पेस्तोल भने प्रहार नगरेको प्रहरीको भनाइ छ । प्रहरीका अनुसार सुरुमा उनले माइजू जमुनादेवीलाई खुकुरीले हानेका थिए । त्यसपछि छुट्याउन गएकी रेणुकालाई पनि प्रहार गरिएको प्रहरीले जनाएको छ । खुकुरी प्रहार हुन थालेपछि जमुनादेवीका परिवारले प्रतिकार गरेका थिए । प्रतिकारबाट नीरकुमारसमेत घाइते भएको प्रहरीको भनाइ छ । अनुहारमा चोट लागेका उनलाई हतियारसहित नियन्त्रणमा लिएर प्रहरीले उपचारका लागि नगर अस्पताल बेलबारीमा भर्ना गरेको छ । प्रहरी नियन्त्रणमा उपचार गराइरहेका उनी बोल्न सक्ने अवस्थामा छैनन् । माइजू र बहिनी (माइजूकी छोरी) लाई खुकुरी हानेका आरोपीको साथबाट एउटा सक्कली र अर्को नक्कली पेस्तोलसमेत फेला परेको छ । एसपी पोखरेलका अनुसार नीरकुमारको साथबाट अटोमेटिक पेस्तोल र म्याग्जिनसहित ४ राउण्ड गोली बरामद भएको छ । मेड इन चाइना लेखेको नक्कली पेस्तोलसमेत फेला परेको उनले बताए । सक्कली र नक्कली पेस्तोल तथा घटनामा प्रयोग गरिएको खुकुरीसहित नीरकुमारलाई प्रहरीले नियन्त्रणमा लिएको हो । इलाका प्रहरी कार्यालय बेलबारीबाट इन्सपेक्टर तेजबहादुर दाहाल नेतृत्वको टोली घटनास्थलमा पुगेको छ । प्रहरीले घटनाका सम्बन्धमा थप अनुसन्धान अघि बढाएको छ।"
खारेज गरिए निमार्ण कार्यदल,"कालीकोट : जिल्लाका दुई स्थानीय तहमा गठन गरिएको निमार्ण कार्यदल खारेज गरिएको छ। युवा लक्षित रोजगार कार्यक्रम सृजना गर्ने उद्देश्यले सञ्चालनमा ल्याएको पलाँता निमार्ण कार्यदल र रास्कोट श्रमरोजगार बैंक अहिले खारेज गरिएको हो। रास्कोट नगरपालिका र पलाँता गाउँपालिकाले युवालाई विदेश जानबाट रोक्न युवा लक्षित कार्यक्रम लागु गरेको भए पनि अहिलेको सरकारले निर्माण कार्यदल खारेज गरेको छ। पलाँता गाउँपालिकाले आफ्नो क्षेत्रको विकासका लागि पलाँता विकास निमार्ण कार्यदल नाम दिएर दुई सय ६० जनाभन्दा बढीको दस्ता निमार्ण गरेको थियो। यता भौतिक पुर्वाधार विकास निर्माण हुने, उता युवाले रोजगार पाउने मनसायले पलाँता विकास निमार्ण कार्यदलको गठन गरी अपूरा आयोजना पूरा गरेको थियो। पहिलो सरकारको पालामा पलाँताले गरेको राम्रो अभ्यास देखेर रास्कोट नगरपालिका पनि त्यसैमा लोभिंदै युवा दस्ता खडा गरेको थियो। त्यतिबेला रास्कोट नगरपालिकाले श्रमको सञ्चितीकरण गर्ने र आफ्नो नगरपालिकाको विकाससंगै आबवश्यक परेमा अन्य ठाउँमा पनि श्रम बेच्ने उद्देश्यले रास्कोट श्रम रोजगार बैंक नामाकरण गरी दुई सय ६० जना २० वर्ष पूरा भएका युवा र ४५ वर्ष नकटेका युवालाई रोजगारी दिएपछि नागरिकहरुले खुलेरै जनप्रतिनिधिहरुको प्रशंसा गरेका थिए। नगरको हरेक विकासमा ती युवाहरुको समुहलाई जिम्मा दिने र खपत हुन नसकेको युवा समुहलाई अन्य गाउँपालिका तथा नगरपालिकामा सञ्चालन हुने विकासे काममा परिचालन गर्ने उद्देश्यले रास्कोट श्रम रोजगार बैंकको गठन गरेको तत्कालीन नगरपालिका प्रमुख कासिचन्द बरालले बताए। उनले अघिल्लो सरकारको कार्यकाल सकिएसँगै रास्कोट र पलाँताका विकासे युवा समुह खारेज गरेको सुन्दा दुख लागेको बताए। पहिलो सरकारले गठन गरेका बेरोजगार युवाको समुहलाई दोस्रो आउने सरकारले निरन्तरता दिनु पर्नेमा उल्टै खारेज गर्नु भनेको व्यक्तिगत इगो मात्र भएको टिप्पणी गरे। २०७९ सालमा निर्वाचित सरकारले अघिल्लो सरकारका पाला निमार्ण भएका कामलाई निरन्तरता नदिएका कारण दुवै पालिकामा गठन भएका पलाँता विकास निमार्ण कार्यदल र श्रम रोजगार बैंक स्वत खारेज भएका छन्। तत्कालीन नगर प्रमुख बरालले कार्यविधि बनाएर उनीहरुको बिमासहित ५० वर्ष उमेर पुगेमा पेन्सेनसहित बिदाई गर्ने भनिएको भए पनि वर्तमान सरकारलाई मन नपरेको गुनासो गरे। वर्तमान सरकारले भने कुनै कार्यविधि नभएकाले स्वत खारेज भएको दाबी गर्दै आएको छ। वर्तमान नगर प्रमुख धर्मराज शाहीले अघिल्लो सरकारको नेतृत्वसँगै श्रमरोजगार बैंक पनि स्वत बिदाइ भएको बताए। पलाँता गाउँपालिका निर्वतमान अध्यक्ष लक्षमणबहादुर बम र बहालवाला अध्यक्ष विष्णुबहादुर रोकायाको पहिलादेखिको द्वन्द्वका कारणले पलाँता विकास निमार्ण कार्यदलले पनि निरन्तरता नपाएको बताए। रास्कोट नगरपालिकामा कार्यरत निमित्त प्रमुख प्रशासकीय अधिकृत जवान सिंह बमले कोरोना महामारी र आर्थिक संकटले गर्दा पनि श्रमरोजगार बैंकले काम नपाउँदा सदस्य आफैं रोजागारीका लागि भारत जान थालेपछि खारेज भएजस्तो भएको सुनाए। उनले भने, ' खारेज भएको छैन। कुनै पनि सदस्य गाउँमा नभएकाले श्रम रोजगार बैक खाली भएको हो।'"
स्करपियो दुर्घटनामा चालकको मृत्यु,"ओखलढुंगा: जिल्लाको मोलुङ गाउँपालिका५ को ओखरबोटस्थित भित्री सडकमा स्करपियो दुर्घटना हुँदा चालकको मृत्यु भएको छ। बा २०च ४८६२ नम्बरको स्कारपियो आज दिउँसो १ बजे दुर्घटना हुँदा मोरङको पथरीका २६ वर्षीय गणेश रसाइलीको मृत्यु भएको हो। दुर्घटनामा अन्य ५ जना घाइते भएका छन्। घाइते हुनेमा तेह्रथुमको मेन्छयाम गाउँपालिका५ का ३२ वर्षीय यज्ञप्रसाद निरौला, भक्तपुरको सल्लाघारीका ३८ वर्षीय मित्रलाल भुर्तेल, सिन्धुलीका ४५ वर्षीय सन्देश कार्की, मोलुङ गाउँपालिका५ बस्नेत ४० वर्षीय कुमार कार्की र सुनसरीको रामधुनी नगरपालिका४ का ३२ वर्षीय अर्जुन दाहाल रहेका छन्। घाइतेमध्ये मित्रलाल भुर्तेल, सन्देश कार्की र कुमार कार्की गम्भीर छन्। उनीहरूलाई हेलिकोप्टरबाट थप उपचारका लागि काठमाडौंको हेम्स अस्पताल पठाइएको प्रहरीले जनाएको छ। आयु मोलुङ हाइड्रोपावर कम्पनीका कर्मचारी लिएर प्राप्चाबाट खोलाखर्क जाँदै गरेको स्करपियो दुर्घटनामा परेको हो।"
"बझाङमा जीप दुर्घटना हुँदा एक जनाको मृत्यु, २ घाइते",बझाङ : जिल्लाको तल्कोट गाउँपालिकाको साइलाबगडमा जीप दुर्घटना हुँदा एक जनाको मृत्यु् भएको छ दुई जना घाइते भएका छन्। जिल्लाको तलकोट गाउँपालिका१ की १९ वर्षीया सुस्मिता कठायतको मृत्यु भएको हो। उपचारका लागि जिल्ला अस्पताल पुर्याइएको र चिकित्सक मृत घोषणा गरेको प्रहरीले जनाएको छ। दुर्घटनामा परेर तल्कोट३ का चालक २३ वर्षीय राजेश कडाल र मष्टा ५ का सहचालक १७ वर्षीय कमल कठायतको जिल्ला अस्पतालमा उपचार भइरहेको छ। जिल्ला प्रहरी कार्यालय बझाङका प्रहरी नायव उपरीक्षक भरतबहादुर शाहका अनुसार तलकोटबाट चैनपुर आउने क्रममा से १ ज ८६८ नम्बरको जीप बिहीबार साँझ अनियन्त्रित भएर सडकबाट ७० फिट तल खसेको थियो।
पाल्पामा गोरु बोकेको ट्रकसहित तीनजना पक्राउ,"तानसेन : पाल्पा तिनाउ गाउँपालिका२ स्थित बेलबासदोभान कच्ची सडक खण्डहुँदै सिद्दार्थ राजमार्गतर्फ आउँदै गरेको ट्रकबाट १८ वटा गोरुसहित तस्करलाई नियन्त्रणमा लिएको छ । लु १ ख ८३४० नम्बरको ट्रकमा राखिएका १८ वटा गोरुलाई प्रहरी चौकी दोभानबाट खटिएको प्रहरी टोलीले नियन्त्रणमा लिएको हो । शंकास्पद लागि ट्रक रोकेर चेकजाँच गर्दा एउटा गोरु मरेको र १७ वटा सकुशल रहेको अवस्थामा प्रहरीले फेला पारेको जिल्ला प्रहरी कार्यालयका प्रहरी नायव उपरीक्षक सुगन्ध श्रेष्ठले जानकारी दिए । प्रहरीले गोरुसँगै ट्रक, ट्रक चालक बझाङ थलारा गाउँपालिका३ घर भई हाल कैलालीको बेबाणी गाउँपालिका७ बस्ने २७ वर्षीय बिशालबहादुर धामी,कपिलवस्तुको शिवराज नगरपालिका७ का २४ वर्षीय राधेश्याम रैदास, सोही ठाउँका १९ वर्षीय सद्दाम हुसेनलाई नियन्त्रणमा लिएको छ । उनीहरुलाई नियन्त्रणमा लिई थप अनुसन्धान तथा आवश्यक कारवाहीका लागि भन्सार कार्यालय भैरहवा पठाइएको प्रहरी नायव उपरीक्षक श्रेष्ठले जानकारी दिए ।"
उदयपुरमा विभिन्न मुद्दाका चारजना पक्राउ,उदयपुर : जिल्ला प्रहरी कार्यालय उदयपुरले फरकफरक मुद्दाका चारजनालाई पक्राउ गरेको छ । होटलमा यौनजन्य क्रियाकलाप गराएको आरोपमा त्रियुगा नगरपालिका १३ का ४५ वर्षीय दशरथ चौधरी पक्राउ परेका हुन्। आफैले सञ्चालन गरेको मनीषा होटलमा महिलालाई विभिन्न प्रलोभनमा पारी यौनजन्य क्रियाकलाप गराउने गरेको विशेष सूचनाको आधारमा पक्राउ परेको प्रहरीले जनाएको छ। पक्राउ परेका चौधरीलाई मानवबेचबिखन मुद्दामा पाँच दिनको म्याद थपगरी अनुसन्धान सुरू गरिएको उदयपुरका प्रहरी प्रमुख एसपी रमेश थापाले जानकारी दिए। त्यसैगरी विभिन्न संघसंस्था तथा सरकारी कार्यालयमा चन्दा माग्दै हिँडेको आरोपमा प्युठानको मान्डकी गाउँपालिका १ त्रिमका ५० वर्षीय बसन्तराज अधिकारी र नवलपरासीको बुलिङ्गटार गाउँपालिका ३ बस्ने ४९ वर्षीय हरिहर बस्ताकोटी पक्राउ परेका छन् । चन्दा माग्दा नदिएपछि धम्कीपूर्ण व्यवहार गर्ने गरेको विशेष सूचनाका आधारमा उनीहरूलाई त्रियुगा नगरपालिका १० बाट पक्राउ गरिएको हो । उनीहरुलाई अभद्र व्यवहार मुद्दामा पाँच दिनको म्याद थप गरी अनुसन्धान सुरु गरिएको छ। प्रहरीले फरार प्रतिवादी पक्राउ अभियानअन्तर्गत बिहीबार जिल्ला अदालतबाट वन मुद्दामा २० दिन कैद र २३ हजार ६ सय जरिवाना तोकिएका त्रियुगा नगरपालिका १२ सोनापुरका ४० वर्षिय कुशेश्वर चौधरीलाई पक्राउ गरिएको सूचना अधिकारी डीएसपी हरिनन्दन चौधरीले जानकारी दिए । उनलाई फैसला कार्यान्वयनको लागि जिल्ला अदालतमार्फत् कारागार चलान गरिएको छ।
रसिया पठाइदिने भन्दै रकम ठगी गर्ने पक्राउ,"काठमाडौं : वैदेशिक रोजगारीका लागि रसिया पठाइदिने भन्दै रकम ठगी गरेको आरोपमा एकजना पक्राउ परेका छन्। पक्राउ पर्नेमा उदयपुरका ३० वर्षीय मिलन तामाङ रहेको प्रहरीले जनाएको छ। उनले गणेश बीसीसमेत दुईजनालाई वैदेशिक रोजगारीका लागि रसिया पठाइदिने र त्यसका लागि प्रतिव्यक्ति पाँच लाख रुपैयाँ लाग्ने, त्यहाँ पुगेपछि कन्ट्रक्सनमा लेवर काम लगाइदिने भन्दै आश्वसन दिइ रकम ठगी गरेको आरोप उनीमाथि छ। पीडितहरूबाट १ लाख ६५ हजार रकम लिइ तामाङ सम्पर्कविहीन भएपछि उनीविरुद्ध उजुरी परेको थियो। सोही उजुरीका आधारमा खोजतलासका क्रममा तामाङलाई प्रहरीले काठमाडौंको सामाखुसीबाट नियन्त्रणमा लिएको उपत्यका अपराध अनुसन्धान कार्यालयका प्रवक्ता प्रहरी उपरीक्षक रविन्द्र रेग्मीले जानकारी दिए। उनलाई थप अनुन्धान र कारवाहीका लागि वैदेशिक रोजगार विभाग पठाइएको छ।"
धरानका ६ वर्षीय बालक इलामबाट बेपत्ता,धरान : धरान उपमहानगरपालिका८ का ६ वर्षीय निर्भिक तामाङ बेपत्ता भएका छन्। इलामको रोड गाउँपालिका२ स्थित मावली घरमा विवाह खान गएका उनी माघ २५ गतेदेखि बेपत्ता भएको परिवारले बताएको छ। माघ २५ गते निर्भिकलाई काकी हजुरआमा पर्ने दिलमाया तामाङले पसलमा नातिलाई चकलेट खुवाउन लान्छु भनेर लगेको र बेपत्ता पारेको निर्भिककी फुपु लक्ष्मी तामाङले आरोप लगाइन्। उनले निर्भिकको खोजी गरिदिन र बेपत्ता बनाउनेलाई कारबाही गर्न माग गरेकी छन्। निर्भिककी आमा सम्झनाले पनि काकी दिलमायाले नातीलाई चकलेट किनिदिन्छु भनेर लगेको घरमा नल्याएको बताइन्। उनले छोराको खोजी गरिदिन सबैमा आग्रह गरिन्। निर्भिक धरानको युरिका बोर्डिङ स्कुलमा एलकेजीमा अध्ययन गर्दै थिए। निर्भिक बेपत्ता भएपछि तामाङ परिवार चिन्तामा रहेको छ। इलामका प्रहरी प्रमुख बासुदेव खतिवडाले बेपत्ता भएका निर्भिकको खोजी गर्न तालिम प्राप्त कुकुर र जिल्लाभरी प्रहरी परिचालन गरिएको बताए। उनले निर्भिकलाई पसल लैजाने दिलमायालाई अनुसन्धानको दाहेरामा ल्याएर सोधपुछ गरिरहेको जानकारी दिए।
"अमेरिका पठाउन भारतीय माफियाको सेल्टर काठमाडौंमा, डंकी अप्रेसनबाट खुल्यो राज","काठमाडौं : भारतीय माफियाले नेपालमा सेल्टर बनाएरै अमेरिका पठाउने ठगी धन्धा गरिरहेको पाइएको छ। काठमाडौंको रातो पुलस्थित एक घरबाट प्रहरीले बन्धक बनाइएका ११ जनालाई उद्धार गरेको छ भने ९ जनालाई नियन्त्रमा लिएको छ। अवैधरूपमा अमेरिका जान भन्दै भारतीय माफियाहरूले उनीहरूलाई नेपालमा बन्धक बनाएको सूचना प्रहरीले पाएको काठमाडौं प्रहरी परिसरका एसएसपी भुपेन्द्र खत्रीले बताए। गौशाला वृत्त र काठमाडौं परिसरको संयुक्त टोलीले 'डंकी अप्रेशन'मार्फत् उक्त घरमा छापा मारेको थियो। प्रहरीले उक्त घरबाट ११ जनालाई उद्धार गर्नुका साथै नक्कली काजगाज, स्ट्याम्प, ल्यापटप, घडीलगायतका सामान बरामद गरेको छ। एसएसपी खत्रीका अनुसार 'ग्रिन क्रोमा'को माध्यमबाट बन्धक बनाइएकाहरूलाई मेक्सिको र ब्राजिलमा रहेको गलत प्रेजेन्टेशन उनीहरूका आफन्तलाई दिने गरेका थिए। त्यसैका लागि घडीमा पनि सोही देशको समय सेट गरिएको उनले बताए। भारतीय माफियाहरूले अमेरिका पठाइदिने प्रलोभनमा पारेर नयाँ दिल्ली, दुई र कतारलगायत देशबाट ट्रान्जिट बनाएर काठमाडौंमा बन्धक बनाएर राख्ने गरेको अनुसन्धानबाट खुलेको प्रहरीको भनाइ छ। काठमाडौं आएपछि केही दिन होटलमा राखेर पीडितहरूलाई उक्त घरमा ल्याउने गरिएको अनुसन्धानबाट खुलेको छ। अमेरिका जान पीडितहरूले ४५ लाख भारतीय रुपैयाँसम्म तिरेको बताइएको छ। त्यसबाहेक काठमाडौं ल्याएर ३ हजार डलर र पासपोर्टलगायतका मोबाइलहरू जफत गरी यातना दिने गरेको पाइएको एसएसपी खत्रीले बताए। पीडितहरूको पासपोर्टमा नक्कली स्ट्याम्पमार्फत् विभिन्न ठाउँमा पुगेको 'अराइभल र डीपार्चर'का छाप लगाएर सामाजिक सञ्जालमा भन्न लगाउने गरेको अनुसन्धानबाट खुलेको छ। माफियाहरूले पीडितलाई शारीरिक र मानसिक यातना दिने र भारतमा रहेका उनीहरूका आफन्तको ज्यान लिनेसम्मका धम्की दिई कोठामै बन्धक बनाइएको प्रहरीको अनुसन्धानबाट खुलेको हो। उद्धार गरिनेमा पञ्जाबका गुरिन्दर सिंह, भुपेन्द्र सिंह, मानवीर सिंह, जगदीप सिंह, गुरपीत सिंह, कुलदीप सिंह, राकेश कुमार, गुरुपित सिंह, हरयाणाका सुवास कुवर, प्रतिक र आशिष कुमार छन्। घटनामा संलग्न नेपालका लागि मुख्य एजेण्ट मध्य प्रदेशका इन्दु सिंह यादव, लुदियानाका निपुन गुप्ता, नयाँ दिल्लीका चरणजित सिंह, पञ्जाबका अशोक कुमार, महिपालपुरका अब्दुल राहिम, पञ्जाबका मनिष कुमार मल्होत्रा, मध्य प्रदेशका रवि मेवाडे, राजस्थानका रामचन्द्र शर्मा र एक जना नेपाली रहेको प्रहरीले जानकारी दिएको छ। पीडितहरू हप्ता दिन अघिदेखि त्यहाँ बन्धन बनाइएका थिए। पीडितहरूले विश्वासका आधारमा प्रलोभनमा परेको प्रहरीलाई बताएका छन्। यसअघि दुई तीन लट आएर पनि त्यहाँबाट अन्यत्र लगिएको प्रहरीले जानकारी दिएको छ। एसएसपी खत्रीका अनुसार दुई तीन महिनादेखि उक्त घर भाडा दिइएको पाइएको छ। तर माफियाहरूको उद्देश्य अमेरिका पठाउनेभन्दा पनि ठगी गर्ने उद्देश्यमात्र देखिएको अनुसन्धानबाट खुलेको छ।"
"गोली लागेकी महिला प्रहरीको मृत्यु, हत्या आरोपमा श्रीमान् पक्राउ (अपडेट)",दाङ : दाङमा गोली हानेर महिला प्रहरीको हत्या भएको छ। वडा प्रहरी कार्यालय घोराहीमा कार्यरत प्रहरी जवान धनमाया थापालाई उनकै श्रीमान प्रहरी हवल्दार यमबहादुर झाक्रीले गोली हानेर हत्या गरेको जिल्ला प्रहरी कार्यालय दाङले जनाएको छ। उनका श्रीमानले घोराहीको दामोदर चोकमा ड्युटीमा रहेको अवस्थामा गोली चलाएका थिए। गोली हानेर भाग्दै गरेका झाक्रीलाई लमही अर्जुनखोलाबाट पक्राउ गरेको दाङ प्रहरी प्रमुख राम बहदुर केसीले जानकारी दिए। झाक्री नेपालगञ्ज तालिम केन्द्रमा कार्यरत प्रहरी रहेको बुझिएको छ। घटनाको थप अनुसन्धान भइरहेको प्रहरीले बताएको छ।
"फोहोर टिप्ने बहानामा काठमाडौंमा एक करोड बराबरको चोरी, पाँच भारतीय पक्राउ","काठमाडौं : फोहोर टिप्ने बहानामा काठमाडौंको विभिन्न स्थानमा करिब एक करोड बराबरको चोरी भएको छ। चोरीमा संलग्न भएका पाँच जना भारतीय नागरिक पक्राउ परेका छन्। पक्राउ पर्नेमा भारतको समस्तीपुरका २६ वर्षीय विकास पोदार, वेगुसरा जिल्लाका २८ वर्षीय जितेन्द्र पोदार, बैशाली जिल्लाका २७ वर्षीय भाईलाल पोदार, समस्तीपुर जिल्लाका ४० वर्षीय संजय पोदार र समस्तिपुर जिल्लाका ५० वर्षीया मञ्जु देवी पोदार रहेका छन्। उनीहरूले काठमाडौंको गोकणेश्वर नगरपालिका४ माकलवारीस्थित दिलमाया आले मगरको घरबाट ६५ लाख, काठमाडौं महानगरपालिका१० स्थित दिनेश घिमिरेको घरबाट सुन तथा नगद गरी २५ लाख र गोकणेश्वर नगरपालिका३ गीता राईको घरबाट सुन तथा चाँदीका गरगहना तथा नगद ४ लाख १० हजार रुपैयाँ चोरी गरेका थिए। काठमाडौं उपत्यका अपराध अनुसन्धान कार्यालयको टोलीले धनमाल चोरी गरी फरार रहेको घटनामा संलग्न रहेको आरोपमा २६ वर्षीय विकास पोदारलाई काठमाडौंको जडिबुटीबाट पक्राउ गरेको थियो। उनलाई सोधपुछ गर्ने क्रममा अन्य चार जनाको पनि नाम भनेपछि बाँकीलाई पनि पक्राउ गरिएको हो। उनीहरूको साथबाट सुनका विभिन्न गरगहना गरी अन्दाजी ३१९४ तोला र विभिन्न कम्पनीका पाँच थान मोबाइल बरामद गरिएको छ। पक्राउ परेकालाई थप अनुसन्धान गर्नका लागि प्रहरी वृत बौद्ध पठाइएको छ।"
कोरियन भाषा परीक्षा फागुन ७ गतेदेखि,"काठमाडौं : ईपीएस कोरिया शाखाले कोरियन भाषा परीक्षा यही फागुन ७ गतेदेखि सञ्चालन हुने जनाएको छ । परीक्षा राष्ट्रिय व्यावसायिक प्रशिक्षण प्रतिष्ठान,भैँसेपाटीमा परीक्षा सञ्चालन हुनेछ । परीक्षा एक दिनमा पाँच सिफ्टमा सञ्चालन गरिनेछ भने एक दिनमा एक हजार परीक्षार्थीले सहभागिता जनाउन सक्ने गरी व्यवस्था मिलाइएको ईपीएस कोरिया शाखाका निर्देशक मैयाँ कँडेलले राससलाई जानकारी दिए । उनले भने,'शनिबार पनि परीक्षा दिने गरी व्यवस्था गरेका छौँ,पहिलो सिफ्टमा करिब ४७ हजारले कोरियन भाषा परीक्षा दिन सक्नेछन्।' परीक्षा हुने अघिल्लो दिन आफ्नो सिफ्टअनुसार ईपीएस शाखा, कार्यालय ग्वार्कोमा बायोमेट्रिक रजिस्ट्रेशन फिङ्गर प्रिन्ट दर्ताका लागि उपस्थित हुनुपर्नेछ । परीक्षाका दिन परीक्षा केन्द्र भैँसेपाटीमा बायोमेट्रिक भेरिफाइ हुनेछ । परीक्षा समयभन्दा एक घण्टा अगाडि परीक्षा हलमा ओरेन्टेसनसुरु हुने र निर्धारित समयमा उपस्थित नभएमा परीक्षामा सहभागी नगराइने निर्देशक कडेलले बताए । परीक्षामा मोबाइल फोन, स्मार्टवाचलगायतका कुनै पनि विद्युतीय सञ्चारका साधनहरू लैजान निषेध गरिएको छ । यसैगरी परीक्षामा अवाञ्छित गतिविधि गरेको भेटिएमा परीक्षा रद्द गर्नुका साथै चार वर्षसम्मका लागि परीक्षामा समावेश हुन निषेध गरिनेछ । सन् २०२३ का लागि कोरियाको उत्पादनमूलक क्षेत्रतर्फ एक लाख ६४ हजार सात सय १६ जनाले आवेदन दिएका जनाइएको छ ।"
झापामा विषालु सर्पको टोकाइबाट एक महिलाको मृत्यु,झापा : झापाको कचनकवलमा विषालु सर्प कोब्राको डसाइबाट एक महिलाको मृत्यु भएको छ। मृत्यु हुनेमा कचनकवल गाउँपालिका१ निवासी ओमबहादुर दाहालकी श्रीमती अन्दाजी ६५ वर्षीया टिकामाया दाहाल रहेकी जिल्ला प्रहरी कार्यालय झापाले जनाएको छ। बिहीबार बिहान करिब साढे ११ बजेको समयमा आफ्नै खेतमा काम गरिरहेका बेला सर्पले दायाँ खुट्टामा डसेको थियो। घाइते भएकी उनलाई उपचारका लागि सर्पदंश उपचार केन्द्र बनियानी लगिएको थियो। उपचार केन्द्रमा पुर्याउँदासम्म उनको शरीरमा विष फैलिसकेको थियो। उनको शरीरमा अक्सिजनको मात्र पनि कम भइसकेको थियो। त्यहाँका चिकित्सकले उनलाई बचाउन १० वटा एन्टी स्नेक भेनम प्रयोग गरेका थिए। स्वास्थ्य अवस्था झन् गम्भीर बन्दै गएपछि केन्द्रमा भ्यान्टिलेर नहुँदा उनलाई थप उपचारका लागि बिर्तामोडस्थित बीएण्डसी अस्पताल रेर्फर गरिएको थियो। उनको उपचारका क्रममा बीएण्डसी अस्पतालमा दिउँसो १ बजेर ४० मिनेटमा मृत्यु भएको जिल्ला प्रहरी कार्यालय झापाका प्रहरी निरीक्षक ढुण्डिराज गिरीले जानकारी दिए।
मुगुका किसानलाई स्याउका बिरुवा लगाउन चटारो,"मुगुः स्याउका नयाँ बिरुवा लगाउनका लागि खाडल खन्न र पुराना बिरुवालाई काँटछाँट गर्न यहाँका कृषकलाई चटारो छ। जिल्लाका छाँयानाथ रारा नगरपालिका,खत्याड र सोरु गाउँपालिकामा चालु आर्थिक वर्षमा ८३ हेक्टर जमिनमा नयाँ बिरुवा लगाइने छ। प्रधानमन्त्री कृषि आधुनिकीकरण परियोजना कार्यान्वयन इकाई मुगुमार्फत ६० हेक्टर र कृषि कार्यालयमार्फत २३ हेक्टर जमिनमा कृषकले बिरुवा लगाउन तथा काँटछाँटको काम सुरु गरेका परियोजना कार्यान्वयन इकाई मुगुका प्रमुख तेजबिक्रम मल्लले बताए। इकाईले प्रत्येक किसानलाई ५० प्रतिशत अनुदानमा स्याउका बिरुवा वितरण गर्नुका साथै प्रत्येक खाडलको १०५ देखि १२२ रुपैयाँसम्म र बिरुवामा मल हालेवापत ५० रुपैयाँ उपलब्ध गराउने भएको छ। कृषि कार्यालयले भने स्याउका बिरुवा निःशुल्क वितरण गर्ने छ।"
मृत्यु भइसकेका व्यक्तिको पेन्सन बुझेको आरोपमा बैंकका कार्यालय सहयोगी पक्राउ,काठमाडौं : मृत्यु भइसकेका व्यक्तिको पेन्सन झिकेर ठगी गरेको आरोपमा राष्ट्रिय बाणिज्य बैंकका कार्यालय सहयोगी पक्राउ परेका छन्। वाणिज्य बैंकको महाराजगञ्ज शाखाका कार्यालय सहयोगी पूण्यप्रसाद अधिकारी पक्राउ परेका हुन्। उनले मृत्यु भइसकेका व्यक्तिको आफैले पेन्सन बुझेको भेटिएको प्रहरीले जनाएको छ। जिल्ला प्रहरी परिसर काठमाडौंका प्रमुख भुपेन्द्र खत्रीका अनुसार अधिकारीले मृत्यु भइसकेका ८ जनाको पेन्सन आफैं बुझेर लाखौं रकम ठगी गरेको खुल्न आएकाले पक्राउ गरिएको जानकारी दिए। रामेछापको लिखु तामाकोशी गाउँपालिकाका अधिकारीमाथि थप अनुसन्धान भइरहेको प्रहरीले जनाएको छ।
कपिलवस्तुमा बस दुर्घटना : मृतक १० जना सबैको सनाखत,"कपिलवस्तु : पूर्वपश्चिम राजमार्गको शिवराज नगरपालिका १ सुरही पुल नजिकै भएको बस दुर्घटनामा मृत्यु भएका १० जनाकै पहिचान खुलेको छ । जिल्ला प्रहरी कार्यालय कपिलवस्तुका अनुसार दुर्घटनामा एक दम्पत्तीसहित १० जनाको सनाखत भएको हो। कन्चनपुर जिल्ला पुर्नवास नगरपालिका वडा नं ९ का ८१ वर्षीय विसन दत्त भट्ट र उनकी श्रमती ६० वर्षीय विमला देवी भट्टको दुर्घटनामा परी मृत्यु भएको प्रहरीले जनाएको छ । प्रहरीका अनुसार, भारत उत्तर प्रदेशका ५५ वर्षीय सकिल मुसलमान,रौतहटका पहुरानी नगरपालिका वडा नं३ बस्ने नारायण बहादुर भण्डारी,सल्यान सेमीखाल ३ का ४१ वर्षीय अर्जुन कुमार योगी,कन्चनपुरको भिमदत्त नगरपालिका ४ का १९ वर्षीय उमेश भण्डारी, २७ वर्षीय संजु थापा,२१ वर्षीय खगेश्वरी खाती, १८ वर्षीय सुदीप भट्ट र महेन्द्रनगर नगरपालिका १ का २६ वर्षीय राहुल राम कामीको मृत्यु भएको प्रहरी उपरीक्षक नवरत्न पौडेलले बताए । दुर्घटनामा ३० जना घाइते भएका छन्। उनीहरूको विभिन्न अस्पतालमा उपचार भइरहेको छ। महेन्द्रनगबाट काठमाडौं जाँदै गरेको सुपप्र०२००१ ख ००९८ नम्बरको बुधबार बस राति १ बजे दुर्घटना भएको थियो । सडकबाट करीब १ मिटर तल बस खसेको र खबर पाए लगत्तै नेपाल प्रहरी र सशस्त्र प्रहरी उद्दारमा जुटेको थियो । दुर्घटनामा घाइते गाडी चालक कंचनपुर जिल्ला भीमदत्त नगरपालिका वडा नं ४ का ४० वर्षीय पूर्णबहादुर चन्दको बुटवलमा उपचार भइहेको प्रहरीले जनाएको छ । तीव्र गतिमा रहेको गाडी ब्रेक फेल भइ दुर्घटना भएको हुनसक्ने गाडीमा सवार यात्रुहरूको भनाइ रहेको प्रहरी उपरीक्षक नवरत्न पौडेलले बताए । घटनाबारे अनुसन्धान भइरहेको छ।"
भूकम्पपीडित महिला र बालबालिका त्रिपालमा असुरक्षित,"जाजरकोट : भूकम्पले घर भत्किएपछि परिवार घरनजिकैको त्रिपालमा बस्दै आएको थियो। त्यसदिन उनका श्रीमान् घरमा थिएनन्। कामको सिलसिलामा बाहिर गएका थिए। सोही मौका छोपेर नलगाड नगरपालिका७ की २१ वर्षीया एक महिला बलात्कृत भइन्। गत कात्तिक २६ गते त्रिपालमा सुतिरहेकी उनी मध्यरातमा बलात्कृत भएकी हुन्। उनलाई बलात्कार गरेको आरोपमा स्थानीय गोपाल बादीलाई भोलिपल्टै प्रहरीले पक्राउ गरेको थियो। जबर्जस्ती करणी गरेको अभियोगमा प्रहरीले जिल्ला अदालतमा मुद्दा दर्ता गरेपछि उनी पुर्पक्षका लागि जिल्ला कारागारमा थुनामा छन्। छेडागाड नगरपालिका५ की १३ वर्षीया एक बालिका गत मंसिर २३ गते बलात्कारको सिकार भइन्। गोठालो गएका बेला जंगलमा उनी दिउँसै बलात्कृत भएकी थिइन्। जबरजस्ती गरेको अभियोगमा छेडागाड नगरपालिका४ का २२ वर्षीय दीपक बुढा पक्राउ परेका छन्। उनी अहिले पुर्पक्षका लागि थुनामा छन्। यो घटनापछि जिल्ला अस्पतालको एकद्धार संकट व्यवस्थापन केन्द्र (ओसीएमसी) ले बालिकालाई मनोपरामर्श सेवा दिइरहेको छ। जाजरकोटकै शिवालय गाउँपालिका५ की १७ वर्षीया एक बालिका आफन्तबाटै बलात्कृत भइन्। ७१ वर्षीय हजुरबुवा नाता पर्ने ज्येष्ठ नागरिकबाट पटकपटक बलात्कृत हुँदै आएकी ती बालिकाको पेटमा १५ हप्ताको गर्भसमेत रहेको थियो। राम्रोसँग बोल्न नसक्ने सुस्त मनस्थितिकी ती बालिकाको गर्भपतन गरिएको छ। उनी अहिले स्वास्थ्यकर्मीको निगरानीमा छिन्। ओसीएमसीका मनोपरामर्शकर्ताले नियमित परामर्श सेवा दिइरहेका छन्। जबरजस्ती करणी गरेको अभियोगमा ७१ वर्षीय ज्येष्ठ नागरिकलाई गत कात्तिक ३० गते पक्राउ गरी पुर्पक्षका लागि कारागार चलान गरिएको जिल्ला प्रहरी प्रमुख डीएसपी सन्तोष रोका मगरले जानकारी दिए। उनीविरुद्ध जवरजस्ती करणी मुद्दा जिल्ला अदालतमा दर्ता भइसकेको छ। बारेकोट गाउँपालिका४ की ३० वर्षीया महिला स्थानीय धामीबाट बलात्कृत भइन्। सञ्चो नभएपछि झारफुकका लागि धामीकहाँ गएकी महिलालाई धामीले भोलिपल्ट बोलाएका थिए। भोलिपल्ट धामीको घर (अस्थायी टहरामा) जाँदा उनी बलात्कृत भइन्। गत मंसिर १७ गते भएको उक्त घटना गाउँमै मिलाउन निकै कोसिस गरियो। गाउँमा नमिलेपछि प्रहरीमा उजुरी पयो। प्रहरीले गत मंसिर २४ गते स्थानीय ५२ वर्षका जसे तिरुवालाई पक्राउ गरी जबर्जस्ती करणी मुद्दा दर्ता गरेको थियो। अहिले उनी पुर्पक्षका लागि थुनामा छन्। यी केही प्रतिनिधिमूलक घटना मात्रै हुन्। जाजरकोटमा भूकम्पपछि यस्ता घटना बढ्दै गएका छन्। प्रहरीका अनुसार जिल्लामा भूकम्पपछि आठवटा जबरजस्ती करणीका मुद्दा र सातवटा घरेलु हिंसाका घटना दर्ता भएका छन्। जिल्ला अस्पतालमा रहेको ओसीएमसीका अनुसार भूकम्पपछि ११ वटा जबरजस्ती करणी, ३ वटा यौन दुव्र्यवहार, १० वटा कुटपिट, २४ वटा खान लगाउन नदिएको (स्रोतसाधनबाट बञ्चित गरेको) र १६ वटा मानसिक हिंसाका घटना दर्ता भएका छन्। शारीरिक तथा मानसिक हिंसा, यौन दुव्र्यवहार र जबर्जस्ती करणीमा परेका महिला तथा बालबालिकाहरूको सहायताका लागि स्थापना भएको ओसीएमसीमा भूकम्पपछि आउनेको संख्या बढ्दै गएको मनोपरामर्शकर्ता प्रमिला आरसीले जानकारी दिइन्। ओसीएमसीमा आउने पीडितलाई परामर्श सेवा, उपचारको व्यवस्था, आतेजाते यातायात खर्चलगायतका सेवा उपलब्ध गराइरहेका छौं, उनले भनिन्। भूकम्पपछि महिला तथा बालबालिका थप असुरक्षित हुँदै गएको अधिकारकर्मी शोभा सिंहले बताइन्। भूकम्पपछि संरक्षणको पाटो कमजोर हुँदा बालबालिका र महिलाहरू शारीरिक तथा मानसिक हिंसाको सिकारमा परेका छन्, उनले भनिन्, भूकम्पले आर्थिक सामाजिक अवस्थासँगै जनजीविकाका क्षेत्रमासमेत गम्भीर असर पारेको छ। त्यसको पत्यक्ष प्रभाव महिला र बालबालिकाको सुरक्षामा समेत परेको छ। यस विषयमा सरोकारवाला निकाय गम्भीर हुन जरुरी छ। अरू बेलाभन्दा विपद् र त्यसपछिको अवस्थामा जबर्जस्ती करणी, यौनदुव्र्यवहार, घरेलु हिंसा, लुटपाटलगायतका घटना घटन सक्ने भन्दै सुरक्षाकर्मीलाई चनाखो रहन निर्देशन दिइएको जिल्ला प्रहरी प्रमुख रोकामगरले जानकारी दिए। उनले जबर्जस्ती करणी र घरेलु हिंसाका घटना बढ्दै जान थालेपछि प्रहरीलाई गस्तीमा पठाउने गरिएको बताए। भौगोलिक विकटता, प्रहरी युनिट र दरबन्दीको अभावलगायतका कारण समस्या भएको उनले बताए।"
प्रहरीले कारबाही नगरी छाडेका युवकको समूहले फेरि भित्रायो भन्सार छलेर कपडा,"झापा : वडा प्रहरी कार्यालय भद्रपुरले तस्करीका सामानसहित पक्राउ परेका एक युवक (लाइनमेन)लाई कारबाही नगरी छाडेको भोलिपल्ट त्यही समूहले प्रहरीलाई चुनौती दिँदै फेरि भन्सार छलेर सामान भित्राएको पाइएको छ । वडा प्रहरी कार्यालयबाट खटिएको सादा पोशाकमा खटिएको प्रहरी टोलीले बुधबार साँझ ७ बजेतिर भद्रपुर नगरपालिका ५ स्थित राई बस्ती नजिकैबाट लत्ताकपडा बरामद गरेको हो । नेपाल भारत सीमा पिलर ९९ बाट भन्सार छलेर ल्याएको चार पोका कपडा घरभित्र भित्र्याउनै लाग्दा प्रहरीले बरामद गरेको जिल्ला प्रहरी कार्यालय झापाले जनाएको छ । बरामद गरिएका ३० थान साडी ,१६ थान झुल, ४९० पिस राधेराधे लेखिएको गम्छा, ४१ थान पण्डाल र पर्दाको कपडा गरी अन्दाजी ७० हजार मुल्य बराबरको सामान रहेको प्रहरीले जनाएको छ । बरामद गरिएका लत्ताकपडा भद्रपुर भन्सार कार्यालय बुझाउने तयारी भइरहेको जनाइएको छ । सादा पोशाकको प्रहरी टोलीले मंगलबार साँझ अन्दाजी ७ बजेतिर त्यही नाकाबाट भन्सार छलेर सामान ओसार्ने भद्रपुर नगरपालिका ५ का एक्का भन्ने आकाश कामतीलाई पक्राउ गरेको थियो। लाइन मेन कामतीको समूहले ५० हजार मूल्य बराबरको एसियन पेन्ट्सको १६ कार्टुन इनामेल,थ्रीनर र प्राइमर भन्सार छलेर भित्र्याउन लाग्दा प्रहरीले सामानसहित कामतीलाई पक्राउ गरेको थियो। तर,वडा प्रहरी कार्यालय भद्रपुरका इन्स्पेक्टर सञ्जीव बोगटीले दबाब र प्रभावमा परेर सामानसहित पक्राउ परेका कामतीलाई राति नै छाडिदिएका थिए। पक्राउ परेका मान्छेलाई आइन्दा यस्तो गल्ती नदोहोर्याउने सर्तमा मंगलबार राति आफन्तजनलाई बोलाएर जिम्मा लगाएको वडा प्रहरीका इन्स्पेक्टर बोगटीले बताएका थिए । तर,इन्स्पेक्टर बोगटीले छाडेको कामती समूहले उल्टै इन्स्पेक्टरलाई चुनौती दिँदै भोलिपल्टै फेरि सामान तस्करीको माध्यमबाट नेपाल भित्रायो । भद्रपुर५ स्थित ९९ पिलर आसपास दोभान नाकाबाट भन्सार छलेर ठूलो मात्रामा सरसामान नेपाल भित्रिरहेको छ ।"
गण्डकी प्रदेशमा भोलि सार्वजनिक बिदा,"कास्की : गण्डकी प्रदेश सरकार स्थापना दिवसका अवसरमा यही फागुन ४ गते शुक्रबार प्रदेशभर सार्वजनिक बिदा हुने भएको छ । मुख्यमन्त्री तथा मन्त्रिपरिषद्को कार्यालयले सूचना जारी गरी शुक्रबार प्रदेशभरका सबै सरकारी कार्यालय, शैक्षिक संस्था र सार्वजनिक संस्थानमामा बिदा दिइएको जनाएको छ । प्रदेश सरकार मन्त्रिपरिषद्को निर्णयानुसार प्रदेश राजपत्रमा बिदासम्बन्धी सूचना प्रकाशित भइसकेको मुख्यमन्त्री तथा मन्त्रिपरिषद्को कार्यालयका उपसचिव एवं प्रवक्ता प्रवीण ढकालले जानकारी दिए। नयाँ संविधान जारी भएपछि विसं २०७४ मङ्सिरमा पहिलोपटक प्रदेशसभाको निर्वाचन भएर प्रदेश सरकार गठन भई प्रथम मुख्यमन्त्री पृथ्वीसुब्बा गुरुङले पदभार ग्रहण गरेको दिनलाई सरकारको स्थापना दिवसका रुपमा बर्सेनि मनाउँदै आइएको छ । स्थापना दिवसमा प्रदेश सरकारले प्रभातफेरी, दीपावली तथा स्थापना दिवस समारोहलगायतका कार्यक्रम गर्दै आएको छ। रासस"
"रित्तिँदै कर्णालीका विद्यालय, छैनन् विद्यार्थी","वीरेन्द्रनगर : कर्णाली प्रदेशका सामुदायिक विद्यालयले भौतिक पूर्वाधारसँगै अन्य सेवासुविधाको अभाव झेल्दै आएको छ। तर, पछिलो समय कर्णालीका सामुदायिक विद्यालय रित्तिन थालेका छन्। निजी विद्यालयप्रतिको आकर्षण, गरिबी, बेरोजगारीलगायतका समस्यासँगै विद्यालय जाने उमेरका युवा विदेश जान थालेपछि कर्णालीका सामुदायिक विद्यालय विद्यार्थी अभावले रित्तिन थालेका हुन्। कर्णालीको राजधानी सुर्खेतको मुटुमा रहेको बालमन्दिर प्राविमा ४० जना विद्यार्थी छन्। जुन विद्यालयमा कक्षा १ देखि कक्षा ५ सम्म सञ्चालन भइरहेको छ। यो विद्यालयले विद्यार्थी अभाव झेलिरहँदा यसको नजिकैका निजी विद्यालयहरूमा भने विद्यार्थीको संख्या खचाखच छ। विद्यालयकी शिक्षिका शान्ता खत्रीले पछिल्लो समय विद्यार्थी संख्या घट्दै गएको बताइन्। हाम्रो विद्यालयमा बालविकासदेखि कक्षा ५ सम्म जम्मा एक सय विद्यार्थी छन्। भर्ना भएका सबै विद्यार्थी पनि विद्यालय आउँदैनन्। पहिले विद्यार्थीको भीड हुन्थ्यो। पछिल्ला वर्षमा भर्ना हुने विद्यार्थीको संख्या अत्यन्तै न्यून छ, उनले भनिन्। सुर्खेतकै सिम्ता गाउँपालिकाको नेपाल राष्ट्रिय आधारभूत विद्यालय खरेलामा जम्मा १३ विद्यार्थी छन्। जिल्ला शिक्षा विकास तथा समन्वय एकाइ सुर्खेतका प्रमुख महेशदत्त देवकोटाले जिल्लामा २५ जनाभन्दा कम विद्यार्थी भएका विद्यालय ४५ वटा रहेको जानकारी दिए। उनका अनुसार सिम्ताकै उपल्लो खालीको प्राविमा जम्मा ५ जना विद्यार्थी छन्। गुर्भाकोटको जनसेवा प्रावि पिङडाँडामा ६ जना अध्ययनरत छन्। यस्तै भगवती प्रावि नडेकोटमा ८, लेकबेंसी नगरपालिकाको खाँडादेवी प्रावि गोधजुरेमा ८, वीरेन्द्रनगर नगरपालिकाकै मनकामना प्रावि काँफलटाकुरामा ८ र शिव प्रावि ज्याल्सेखोलामा १३ जना विद्यार्थी छन्। सामुदायिक विद्यालयलाई निःशुल्क माध्यमिक शिक्षा नीति लिएर शुल्क उठाउन बन्देज लगाएको छ। तर, निजी विद्यालयले जति शुल्क लिए पनि केही बोल्दैनन्। सामुदायिक विद्यालयमा न शिक्षक दिन्छ, न कर्मचारी दिन्छ, न अन्य व्यवस्थापन खर्च नै दिन्छ। जसका कारण सामुदायिक विद्यालयमा विषयअनुसार शिक्षक नै व्यवस्थापन गर्न समस्या छ। गोविन्द कोइराला, अध्यक्ष, सामुदायिक विद्यालय व्यवस्थापन समिति महासंघ कर्णाली प्रदेश यसैगरी सुर्खेतकै सिम्ता गाउँपालिकाको नेरा प्रावि सिमलगैरामा २५, चन्द्र सेवामा १९, नेरा आविमा १६, पञ्चपुरीको शिवधाम गुरुकुल विद्यालयमा १२, चौकुने गाउँपालिकाको कर्णाली आवि जामुनेमा २०, नवज्योति आवि वेतनमा १४, राष्ट्रिय प्रावि बिजौरामा १४, धचोक प्राविमा २२, गुर्भाकोट नगरपालिकाको नेरा प्रावि पिपलचौतारामा २२, जडिचुलाको विद्यालयमा १६, गंगारवि प्राविमा १२ नेरा प्रावि अवसुर्मामा १३, चौउज्योति प्राविमा ९, नेरा प्रभात आविमा १०, गुर्भाकोटकै प्रावि कोलडाँडामा १० जना विद्यार्थी छन्। यस्तै बराहताल गाउँपालिकाको नेरा प्रावि मंग्राहमा १०, जनज्योति प्रावि जामिरेमा १५, भैरव प्रावि काफलगैरामा १२, लेकबेशी नगरपालिकाको सानो खल्टाकुरामा १३ र जनकल्याण आधारभूत विद्यालयमा २२ जना विद्यार्थी छन्। यी विद्यालय नभएर रित्तिन थालेका विद्यालयका प्रतिनिधि उदाहरण मात्र हुन्। सुर्खेतलगायत कर्णालीका १० वटै जिल्लाहरूमा सञ्चालनमा रहेका सयौं विद्यालयहरू विद्यार्थी नपाउँदा रित्तै छन्। कर्णाली प्रदेश सरकारको सामाजिक विकास मन्त्रालयको तथ्यांकअनुसार कर्णाली प्रदेशमा ३० जनाभन्दा कम विद्यार्थी भएका विद्यालयको संख्या ८ सय ६९ छ। सामाजिक विकास मन्त्रालयको शिक्षा महाशाखाका अधिकृत बलवीर सुनारका अनुसार कर्णालीका सयौं विद्यालयमा विद्यार्थी संख्या अत्यन्तै न्यून छ। कर्णालीमा जम्मा ३ हजार २६ सामुदायिक विद्यालय छन्। जसमा ४५ जनाभन्दा कम विद्यार्थी संख्या भएका विद्यालय १ हजार १ सय ५२ वटा छन्। संस्थागत विद्यालय कर्णालीमा २ सय १७ छ। जम्मा विद्यार्थी संख्या कर्णालीमा ५ लाख ९५ हजार ५ सय ९९ छ। जसमा छात्र २ लाख ९९ हजार ८ सय ६४ र छात्रा २ लाख ९५ हजार ७ सय ३५ छन्। कर्णालीमा सामुदायिक २५, आंगिक १८ र निजी १७ गरी ६० वटा क्याम्पस छन्। त्रिभुवन विश्वविद्यालयअन्तर्गत ४४ क्याम्पस छन् भने, मध्यपश्चिम विश्वविद्यालयअन्तर्गत १५ वटा छन्। जुन क्याम्पसहरूमा सामुदायिकमा ६ हजार ५ सय ७३, आंगिकमा ५ हजार ५ सय ९६ र निजीमा १ हजार ८ सय ५१ गरी जम्मा विद्यार्थी संख्या १४ हजार २० जना रहेको छ। प्राविधिक विद्यालय १ सय ६२ वटा छन्। बालविकास केन्द्र ३ हजार ३ सय ७० वटा छन्। बालविकास केन्द्रमा विद्यार्थी संख्या ४२ हजार ९ सय ६१ छ। नेपालमा ४ सय २२ वटा नमुना विद्यालयहरू छन्। कर्णालीमा नमुना विद्यालयको संख्या ३७ वटा मात्रै छ। कर्णालीमा २ सय ४८ वटा सामुदायिक सिकाइ केन्द्र सञ्चालनमा छन्। किन रित्तिए विद्यालय ? कर्णालीमा सरकारी विद्यालय रित्तिनुको प्रमुख कारण गरिबी, बेरोजगारी र अन्य जोखिमका कारण ग्रामीण भेगका बालबालिकाहरू विद्यालय नै नजानू हो। राष्ट्रिय जनगणना २०७८ अनुसार कर्णालीका ५ देखि १२ वर्ष उमेरका १८ हजार ५ सय ४३ बालबालिका विद्यालय नै जाँदैनन्। जसमा ८ हजार ९ सय ९५ बालिका र ९ हजार ६ सय ६ बालक छन्। यसले पनि सरकारी विद्यालयमा जाने बालबालिकाहरू विभिन्न कारण विद्यालय जानबाट बन्चित रहेको देखाउँछ। आर्थिक हिसाबले निकै कमजोर परिवारहरूका बालबालिकाहरू नै बढीजसो सरकारी विद्यालयमा पढ्छन्। सम्पन्न परिवार बालबालिका निजी विद्यालयमा नै पढ्छन्। पछिल्लो समय दैनिक मजदुरी गरेर गुजरा चलाउने परिवारहरूले पनि सकिनसकी बालबालिकाहरूलाई निजी स्कुलमै पढाउने प्रचलन बढिरहेको छ। जनचेतनाको अभाव, भौगोलिक विकटता, अशिक्षा, सामुदायिक शिक्षामा नीतिगत अस्पष्टता, फितलो अनुगमन प्रालि, समन्वयको अभाव, चरम राजनीतिक हस्तक्षेप, दोहोरो नीति, शिक्षकमा विविधता, शैक्षिक व्यवस्थापनमा अन्योलताजस्ता समस्याले सामुदायिक शिक्षा तहसनहस बन्ने अवस्थामा छ। बलवीर सुनार, अधिकृत, सामाजिक विकास मन्त्रालय, कर्णाली प्रदेश झन्डै २० वर्ष कर्णालीको शिक्षा क्षेत्रमा रहेर सामाजिक सेवामा सक्रिय अभियन्ता आत्मराम भट्टराईले भन्छन्, कर्णालीका सरकारी विद्यालयमा विद्यार्थी संख्या अत्यन्त न्यून हुनुका धेरै कारणहरू छन्। पहिलो कारण त कर्णालीमा जन्मदर कम छ। ग्रामीण क्षेत्रबाट सहर बसाइँसराइ गर्ने दर धेरै छ। काम वा रोजगारीको सिलसिलामा बालबच्चासहित कालापहाड जाने समस्या पनि उस्तै छ। सरकारी विद्यालयमा पढाउने शिक्षककै छोराछोरीहरू निजी स्कुलमा भर्ना गरिनु, अभिभावकको अंग्रेजी मोहका कारण सकेसम्म निजी विद्यालयमै छोराछोरी भर्ना गर्नु, निजीको तुलनामा सरकारी विद्यालयमा विद्यार्थीको हेरचाह, गृहकार्य परीक्षण सुधार, शिक्षण सिकाइ क्रियाकलाप, अतिरिक्त क्रियाकलाप, विद्यालयको अन्य व्यवस्थापकीय अवस्थाले पनि सरकारी विद्यालयमा विद्यार्थी अभावको समस्या बढिरहेको छ। यस्तै सामुदायिक विद्यालयमा चरम राजनीतिक हस्तक्षेपका कारण जनमानसमा सामुदायिक विद्यालयप्रतिको नकारात्मक कारणले पनि विद्यार्थी संख्या घट्दै गएको उनी बताउँछन्। यसैगरी शिक्षकमा उत्प्रेणाको कमी, शिक्षकप्रति राज्यले गर्ने व्यवहार, पदोन्नति तथा सेवा सुविधाको अभाव, झन्झटिलो सरुवा, विद्यालय व्यवस्थापन समितिमा रहने मान्छेहरू पनि विद्यालयको सुधारभन्दा आफ्नो राजनीतिक स्वार्थ पूरा गर्न लाग्ने समस्या, तिनै तहका सरकारबाट शिक्षालाई न्यून प्राथमिकता, फरक क्षमता भएका बालबालिकाहरूका लागि अनुपयुक्त विद्यालयजस्ता कारणले पनि दिनानुदिन सरकारी विद्यालय रित्तिन थालेको सरोकारवाला बताउँछन्। सामुदायिक विद्यालय व्यवस्थापन समिति महासंघ कर्णाली प्रदेशका अध्यक्ष गोविन्द कोइरालाले राज्यकै त्रुटिका कारण सामुदायिक विद्यालय रित्तिने अवस्थामा पुगेको बताए। सामुदायिक विद्यालयलाई निःशुल्क माध्यमिक शिक्षा नीति लिएर शुल्क उठाउन बन्देज लगाएको छ। तर, निजी विद्यालयले जति शुल्क लिए पनि केही बोल्दैन। सामुदायिक विद्यालयमा न शिक्षक दिन्छ, न कर्मचारी दिन्छ, न अन्य व्यवस्थापन खर्च नै दिन्छ। जसका कारण सामुदायिक विद्यालयमा विषयअनुसार शिक्षक नै व्यवस्थापन गर्न समस्या छ, उनी भन्छन्। एउटै पनि शिक्षक दरबन्दी नभएका विद्यालयको संख्या ४० प्रतिशत रहेको सामाजिक विकास मन्त्रालयको तथ्यांक छ। सामुदायिक विद्यालयमा एक शिक्षकले निर्धारित अनुपातभन्दा दोब्बर विद्यार्थी पढाउनुपर्ने बाध्यता छ। आधारभूत तहमा कतिपय विद्यालयमा एक शिक्षकले ७० जनासम्म पढाइरहेका छन्। नियमावलीअनुसार एक शिक्षकले ४५ विद्यार्थी मात्रै पढाउनुपर्छ। गाउँमा अस्पताल छैन। यातायात सेवा छैन। रोजगारी छैन। जसका कारण मानिसहरू धमाधम विदेश पलायन भइरहेका छन्। सुर्खेतको जननमुना माध्यामिक विद्यालयका व्यवस्थापन समितिका अध्यक्षसमेत रहेका कोइरालाले भने, रोजगारीका लागि मानिस विदेश जान्छन्। उनीहरूले आफ्नो परिवारलाई सहरतिरै राख्छन्। विदेशमा भएको कमाइले अंग्रेजी मोहले निजी विद्यालयमा छोरा छोरी भर्ना गर्छन्। अनि कसरी सामुदायिक विद्यालयमा विद्यार्थी हुन्छन ?, उनी प्रश्न गर्छन्, कुनै निजी बोर्डिङ स्कुलको सञ्चालक नै शिक्षामन्त्री बन्छ। उसले कसको हितमा नीति बनाउँछ। यसबाट नै प्रष्ट हुन्छ। उनले कतिपय सहरी क्षेत्रका विद्यालयले निजीभन्दा राम्रो व्यवस्थापन गरेर धान्न नसक्ने विद्यार्थी पनि रहेको बताए। यदि संविधानअनुसार माध्यमिक तह अनिवार्य र निःशुल्क शिक्षा भनेपछि राज्यले त्यसअनुसार सामुदायिक विद्यालयमा लगानी गर्नु आवश्यक छ। त्यसरी लगानी नभए विद्यालयहरू धमाधम बन्द हुने अवस्था नआउला भन्न सकिन्न, उनी भन्छन्। शिक्षाको अवस्था नाजुक कर्णाली प्रदेशका धेरै विद्यालयहरूमा विद्यार्थी संख्या न्यून छ। विद्यालयमा भर्ना भएका विद्यार्थीहरूसमेत नटिक्ने समस्या छ। अर्थात् विद्यालय छाड्ने दर पनि धेरै छ। प्रदेश सरकारको सामाजिक विकास मन्त्रालयको तथ्यांकअनुसार कक्षा १ मा भर्ना भएका एक सय विद्यार्थीमा कक्षा ५ सम्म पुग्दा ८० जना मात्र हुन्छन्। हरेक तहमा २० प्रतिशतका दरले विद्यालय ड्रपआउट भइरहेको छ। कर्णालीमा सामुदायिक विद्यालयमा विद्यार्थी भर्नादर न्यून हुनु, विद्यालयमा विद्यार्थी निरन्तरता नहुनु, पढ्दा पढ्दै विद्यालय छाड्नु र समग्र विद्यालय शिक्षामा देखिएका समस्याहरू धेरै छन्। जनचेतनाको अभाव, भौगोलिक विकटता, अशिक्षा, सामुदायिक शिक्षामा नीतिगत अस्पष्टता, फितलो अनुगमन प्रालि, समन्वयको अभाव, चरम राजनीतिक हष्तक्षेप, दोहोरो नीति, शिक्षकमा विविधता, शैक्षिक व्यवस्थापनमा अन्योलता जस्ता समस्याले सामुदायिक शिक्षा तहसनहस बन्ने अवस्थामा छ, सामाजिक विकास मन्त्रालयका अधिकृत सुनार भन्छन्। सामुदायिक शिक्षामा पर्याप्त जनशक्तिको पनि अभाव छ। प्राथमिक तहमा कर्णालीमा २ हजार ९ सय ३१ विद्यालयमा हुनुपर्ने दरबन्दी ८ हजार ७ सय ९३ हो। तर, ८ हजार १ सय ४९ मात्रै छ। ६ सय ४४ दरबन्दी अभाव छ। यस्तै निम्नमाध्यमिक तहमा १ हजार १ सय ४० विद्यालयमा ४ हजार ५ सय ६० दरबन्दी आवश्यक पर्नेमा १ हजार ८ सय ६१ मात्र छ। निमावि तहमा मात्र २ हजार ६ सय ९९ दरबन्दी अभाव छ। यस्तै मावि तहका ६ सय ५ विद्यालयमा ३ हजार २५ दरबन्दी हुनुपर्नेमा १ हजार २ सय ७६ मात्र छ। मावि तहमा १ हजार ७ सय ४९ दरबन्दी अभाव छ। यस्तै उच्च शिक्षाका २ सय ६९ विद्यालयमा १ हजार ३६ दरबन्दी हुनुपर्नेमा ५ सय ७९ दरबन्दी मात्र छ। उच्चमाविमा ४ सय ५७ शिक्षक दरबन्दी अभाव छ। यसरी सबै तहमा जम्मा ५ हजार ५ सय ४९ शिक्षक दरबन्दी अभाव छ। हाल कर्णालीमा सबै प्रकारका शिक्षकहरू जम्मा १८ हजार ९ सय ४६ जना कार्यरत छन्। आधा पढेर परीक्षा दिन्छन् विद्यार्थी कर्णालीको अर्को समस्या हो, आधा पढेर परीक्षा दिनुपर्ने बाध्यता। कर्णालीका कालीकोट, जुम्ला, मुगु, हुम्ला, डोप्लालगायतका जिल्लाहरूमा विभिन्न कारण वर्षमा आधा दिन पनि विद्यालय सञ्चालन हुँदैनन्। हिउँदमा जोडा त वर्षायाममा बाढी पहिरोका कारण पनि विद्यालयमा नियमित पढाइ हुँदैन्। अर्को समस्या विषयअनुसारका शिक्षक दरबन्दी पनि नहुँदा परिक्षा दिने बेलासम्म पनि प्रायः आधा पढाइ मात्र हुने समस्या छ। एसईई परीक्षा आउन दुई महिनामात्रै बाँकी छ। कर्णाली प्रदेशका सहरबजारमा खचाखच विद्यार्थी छन्। ट्युसन नपढी राम्रो नतिजा ल्याउन सम्भव नहुने भएकाले विद्यार्थीहरू सहर केन्द्रित छन्। सक्नेले सहरमै पढ्ने, नसक्नेले गाउँमा पढेर भए पनि सहरमा ट्युसन पढ्ने चलन छ। मुगुबाट सुर्खेत एसईईको तयारीका लागि आएका नवीन रावलले भने, हाम्रो विद्यालयमा सबै विषयको आधा मात्र पढाइ भएको छ। त्यसैले थप स्वअध्यायन र तयारी कक्षाका लागि सुर्खेत झरेको छु, उनले भने, यो हाम्रो रहर होइन, बाध्यता हो। स्कुलमा राम्रोसँग पढाइ नै हुँदैन। पढाइ नियमित नहुँदा कोर्स पनि सकिएन्। त्यसैले मैले घरमा सल्लाह गरेर सुर्खेतमा भाडामा बसी एसईई तयारी गरिरहेको छु। कर्णालीका दुर्गम जिल्लाका अधिकांश सामुदायिक विद्यालयमा पाठ्यक्रमअनुसार पूरा पढाइ सकिँदैन। त्यसैले विद्यार्थी ट्युसनमा महँगो शुल्क तिर्न बाध्य छन्। डोल्पाकी लक्ष्मी शाहीले भनिन्, सक्ने त नेपालगन्ज सुर्खेत गएर तयारी कक्षा लिन्छन्। नसक्नेले आफ्नै जिल्ला सदरमुकाम आएर पनि तयारी कक्षा लिन्छन्। हामीले मुख्य गरी अंग्रेजी, गणित र विज्ञान विषयको अतिरिक्त कक्षा अनिवार्य नै हो। एसईईमा राम्रो अंक ल्याएर आफूले चाहेको उच्च शिक्षा पढ्न हाम्रा लागि ट्युसनकलाश अनिवार्य बनेको छ। हाम्रो गाउँका अधिकांश विद्यार्थीहरू तयारी कक्षाका लागि सहर गइसकेका छन्।"
त्रिभुवन विमानस्थलबाट झण्डै १ करोड विदेशी मुद्रासहित २ पाकिस्तानी नागरिक पक्राउ,काठमाडौं : त्रिभुवन अन्तर्राष्ट्रिय विमानस्थलबाट झण्डै एक करोड विदेशी मुद्रासहित दुई जना पाकिस्तानी नागरिकलाई पक्राउ परेका छन्। फ्लाई दुबई एयरलाइन्समार्फत नेपाल आएका पाकिस्तानी नागरिक ३१ वर्षीय येसीन अहमद र ४८ वर्षीय मोहम्मद अदनान लखानीलाई डेनमार्कको ५ लाख रकमसहित प्रहरीले नियन्त्रणमा लिएको हो। उक्त विदेशी रकम ९५ लाख ४३ हजार नेपाली रुपैयाँभन्दा बढी हुन्छ। अन्तर्राष्ट्रिय उडान तर्फको आगमन गेटमा शंका लागि चेकजाँच गर्द उनीहरुको साथमा रकम भेटिएको प्रहरीले जनाएको छ। उनीहरूलाई थप अनुसन्धानका लागि प्रहरी बृत्त गौशलामा राखिएको छ।
"महेन्द्रनगरबाट काठमाडौं जाँदै गरेको बस कपिलवस्तुमा दुर्घटना : १० जनाको मृत्यु, ३० घाइते",कपिलवस्तु : कपिलवस्तुको शिवराज नगरपालिका१ सुरही पुल नजिकै बस दुर्घटना हुँदा १० जनाको मृत्यु भएको छ । महेन्द्रनगरबाट काठमाडौं जाँदै गरेको सुनौलो महाकाली यातायातद्वारा सञ्चालित सु प प्र०२००१ ख ००९८ नम्बरको बस आज विहान सडकबाट दुई सय मिटर तल खसेको थियो । दुर्घटनामा १० जनाको घटनास्थलमै मृत्यु भएको जिल्ला प्रहरी कार्यालय कपिलवस्तुले जनाएको छ । मृतकको विवरण (पहिचान) आइसकेको छैन । कार्यालयका प्रहरी निरीक्षक नवरत्न पौडेलका अनुसार दुर्घटनामा ३० जना घाइते भएका ती मध्ये नौ जनालाई बुटवल रिफर गरिएको छ । अन्यको सञ्जीवनी र आधारभूत अस्पतालमा उपचार भइरहेको छ । रासस
कपिलवस्तु बस दुर्घटना : मृतक १० मध्ये १ जनाको सनाखत,कपिलवस्तु : पूर्व पश्चिम राजमार्गको शिवराज नगरपालिका१ सुरही पुल नजिकै भएको बस दुर्घटनामा मृत्यु भएका १० जनामध्ये १ जनाको मात्रै पहिचान खुलेको छ । जिल्ला प्रहरी कार्यालय कपिलवस्तुका अनुसार दुर्घटनामा मृत्यु हुनेहरुमा रौतहत पहुरानी नगरपालिका वडा नं ३ बस्ने नारायण बहादुर भण्डारी रहेका छन् । मृतक बाँकी ९ जनाको अझै पहिचान खुल्न नसकेको प्रहरीले जनाएको छ । दुर्घटनामा परी ३० जना घाइते भएका छन् । घाइतेमध्ये ९ जनालाई थप उपचारका लागि बुटवल पठाइएको छ। बाँकी घाइतेहरुको चन्द्रौटा स्थित विभिन्न स्वास्थ्य संस्थाहरुमा उपचार भइरहेको छ । महेन्द्रनगबाट काठमाडौं जाँदै गरेको सुपप्र०२००१ ख ००९८ नम्बरको बस राती १ बजे दुर्घटना भएको थियो । सडकबाट करीब १ मिटर तल बस खसेको र खबर पाए लगत्तै नेपाल प्रहरी र शशस्त्र प्रहरी उद्धार कार्यमा जुटेको थियो ।
सोलुखुम्बुमा महिलाको शव फेला,"सोलुखुम्बु : सोलुखुम्बुमा एक महिलाको शव फेला परेको छ । प्रहरी निरीक्षक अनिल मिश्रले ओखलढुङ्गा खिजिदेम्बा गाउँपालिका६ की अन्दाजी ३५ वर्षीया प्रेमा तामाङको शव बारीमा भेटिएको थियो । 'मङ्गलबार बेलुका महिलाको शव भेटियो भन्ने खबर आएपछि पत्ताले प्रहरी चौकीबाट खटिएको प्रहरी टोली सो स्थानमा पुगेको थियो', उनले भने, 'मृतक महिलाको शरीरमा कपडा छैन, उनको केहि दिनअघि मृत्यु भएको हुनसक्ने प्रारम्भिक अनुमान छ ।' शवको पोष्टमार्टमका लागि जिल्ला अस्पताल फाप्लुमा ल्याइएको उनले बताए। घटनाबारे अनुसन्धान सुरु गरिएको जिल्ला प्रहरी कार्यालय सोलुखुम्बुले जनाएको छ । केही दिनअघि सोलुदुधकुण्ड नगरपालिका८ केरुङ खोला किनारमा महिलाको कपडा र केही नगद समेत फेलापरेपछि स्थानीयले प्रहरीलाई खबर गरेका थिए । सो खबर लगत्तै प्रहरी टोलीले अनुसन्धान अघि बढाएको थियो । कपडा कसको हो भन्नेबारे प्रहरीको अनुसन्धान जारी रहँदा ती महिलाको शव बेवारिसे अवस्थामा भेटिएको हो । रासस"

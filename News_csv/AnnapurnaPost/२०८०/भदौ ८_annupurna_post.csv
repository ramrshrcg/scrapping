शीर्षक,विवरण
अकुत आर्जनको महारोग,"पद र पहुँच हुनेले भ्रष्टाचार गर्ने र अकुत सम्पत्ति आर्जन गर्ने महारोगले नेपाललाई थिलोथिलो बनाएको छ । कर्मचारीमाथि त झन् अख्तियार दुरुपयोग अनुसन्धान आयोगले दायर गरिरहेका मुद्दा नै अकुत सम्पत्ति आर्जनसम्बन्धी नै छन् । पद र पहुँच हुनेले भ्रष्टाचार गर्ने र अकुत सम्पत्ति आर्जन गर्ने महारोगले नेपाललाई थिलोथिलो बनाएको छ । कर्मचारीमाथि त झन् अख्तियार दुरुपयोग अनुसन्धान आयोगले दायर गरिरहेका मुद्दा नै अकुत सम्पत्ति आर्जनसम्बन्धी नै छन् । जे गरेर भए पनि चाँडो पैसा कमाउने र धेरै कमाउने गलत मानसिकताले जरा फैलाएको छ । सरकारी पदासीनहरू मोलमोलाइ, घुसरिसबत र भ्रष्टाचार गरी कमाइरहेका छन् । सामान्यजनमा पनि उद्यम गर्ने हुटहुटी कम तर पैसा छिटै कमाइहाल्नुपर्ने संवेग ज्यादा छ । त्यसैले सम्पत्तिकै लागि छलछाम, अवैध धन्दा, तस्करी र अनेक दुष्कर्महरू बेलाबेला सार्वजनिकै पनि भइरहेका छन् । भ्रष्टाचारको पारो कति लज्जास्पद छ भने संसारकै भ्रष्टतम् मुलुकमा नेपाल पर्छ । ट्रान्सपरेन्सी इन्टरनेसनलको रिपोर्ट भन्छ नेपाल संसारमै अत्यधिक भ्रष्टाचार हुने मुलुकको सूचीको ११०औं नम्बरमा छ । अर्थात् ५० भन्दा कम नम्बरमा हुनेहरू अचाक्ली भ्रष्टाचार हुने देश हुन् । भ्रष्टाचारले महँगी र अराजतकतालाई मलजल गरेको छ अनि सर्वसाधारणमा निराशा । अख्तियारले केही वर्षअघि दायर गरेका इतिहासका सबैभन्दा धेरै मुद्दामध्ये अवैध आम्दानी अर्थात अकुत सम्पत्तिसम्बन्धी हुनुबाट पनि अकुत सम्पत्तिको महारोग कति झ्यांगिएको छ भन्ने प्रस्ट हुन्छ । कुनै व्यक्तिले भ्रष्टाचार गरेको मानिने कुनै कार्य गरी आर्जन गरेको सम्पत्ति र सोबाट बढेबढाएको अन्य सम्पत्तिसमेत आफ्नो वा अरू कसैको नाममा राखेको प्रमाणित भएमा त्यस्तो सम्पत्ति जफत हुने व्यवस्था भ्रष्टाचार निवारण ऐन २०५९ को दफा ४७ मा छ । तर जफतका उदाहरण कम छन्, बरु न्यायालयले पनि अख्तियारका मुद्दामा अभियुक्तहरूलाई सफाइ दिएको प्रशस्त उदाहरण छन् । न्यायालयका हकमा पनि समीक्षा जरुरी छ कि उसको न्याय निस्पादन कमजोर हुँदा अकुत सम्पत्ति आर्जनको महारोग संक्रमणले नेपाललाई ज्यादती गर्ने मौका पाएको छ । कानुनी राज हुन्थ्यो र भ्रष्टाचार गर्नेहरू कुनै पनि हालतमा नउम्कने थिति सरकारले बसाल्थ्यो भने अकुत सम्पत्ति आर्जनको रोग कम हुन्थ्यो । तर, सरकार भ्रष्टाचार नियन्त्रणमा कामयाबी हुनु त परै संरक्षणकर्ता भइरहेको भन्ने आमबुझाइ छ । सरकारी अधिकारीहरू नै अकुत सम्पत्ति आर्जनमा सबैभन्दा बेसी संख्यामा फेला परिरहनुबाटै सरकारको हालत प्रस्ट हुन्छ । तसर्थ अकुत सम्पत्ति आर्जन अर्थात् अवैध धनसम्पत्ति कमाउने धन्दाको नियन्त्रणका लागि सबैभन्दा पहिला सरकारमै सदाचार चाहिन्छ । जसरी २०५९ सालअघिसम्म स्रोत नखुलेको सम्पत्ति अवैध ठहयाउन पर्याप्त कानुनी व्यवस्था बन्न सकेको थिएन । त्यसैगरी नागरिकको आम्दानी वा अरू सम्पत्तिको स्रोतको वैधता जाँच्ने प्रभावकारी संयन्त्र राज्यले अझै बनाउन सकेको छैन । हरेकको आम्दानीलाई निगरानी गर्न सक्ने बलियो संयन्त्र बन्ने हो र भ्रष्टाचारमा सानालाई ऐन र ठूलालाई चैन हुँदैनथ्यो भने अवैध आम्दानी रोक्न मद्दत हुन्छ नै कर छली पनि हुँदैन ।"
प्रहरीको हत्या आरोपी आमाछोरा कारागार चलान,हत्या आरोपमा प्रहरीले होटल सञ्चालक कुँवर आमाछोरालाई गत साउन ९ गते नै पक्राउ गरेर अनुसन्धानका लागि जिल्लामा ल्याएको थियो। पौडेल रातिसम्म बसेपछि आशासँग भनाभन भएको र त्यसपछि निर्घात कुटपिट गरी हत्या गरेको प्रहरीको प्रारम्भिक अनुसन्धानमा उल्लेख छ। बागलुङ : जिल्ला अदालत बागलुङले प्रहरी वरिष्ठ सई उज्वल पौडेलको हत्या आरोपी दुई जनालाई पुर्पक्षका लागि कारागार चलान गरेको छ। अदालतले बुधबार भएको थुनछेक बहसपछि जिल्ला न्यायाधीश दिवाकर भट्टको इजलासले बडिगाड गाउँपालिका६ स्थित आशा होटल तथा खाजा घरका सञ्चालक ५१ वर्षीय आशा कुँवर र उनका छोरा २० वर्षीय विनोद कुँवरलाई पुर्पक्षका लागि जेल पठाएको हो। जिल्ला प्रहरी कार्यालय बागलुङले गत साउन ८ गते राति ११ बजे कुँवर आमाछोराले मिलेर भिमगिठेस्थित इलाका प्रहरी कार्यालयका इन्चार्ज वरिष्ठ सई पौडेलको हत्या गरेको भन्दै मुद्दा दर्ता गरेको छ। खाजा खान होटलमा गएका पौडेल राति १ बजे होटलमै मृत फेला परेका थिए। होटलमा झैझगडा भएको भन्ने खबर प्राप्त भएपछि घटनास्थल पुगेको इलाका प्रहरी कार्यालय भिमगिठेको टोलीले सई पौडेललाई मृत्त फेला पारेको थियो। हत्या आरोपमा प्रहरीले होटल सञ्चालक कुँवर आमाछोरालाई गत साउन ९ गते नै पक्राउ गरेर अनुसन्धानका लागि जिल्लामा ल्याएको थियो। पौडेल रातिसम्म बसेपछि आशासँग भनाभन भएको र त्यसपछि निर्घात कुटपिट गरी हत्या गरेको प्रहरीको प्रारम्भिक अनुसन्धानमा उल्लेख छ। निर्घात कुटेपछि बेहोस भएका पौडेलको घाँटी थिचेर मारेको आरोपीले बयान दिएको जिल्ला प्रहरी कार्यालय बागलुङका प्रहरी नायब उपरीक्षक मदन केसीले बताए।
प्रहरी हिरासतमै बलात्कार,"राजविराज : सप्तरीको प्रहरी हिरासतमा रहेकी एक महिला यातना, यौन उत्पीडन र बलात्कारको सिकार भएकी छन्। कर्तव्य ज्यान मुद्दामा पक्राउ परेपछि हिरासतमै रहेका बेला प्रहरी अधिकृतबाट आफूमाथि बलात्कार र यातना दिइएको ती महिलाले बताएकी हुन्। पेट दुखेपछि उनलाई उपचारका लागि वैशाख १२ गते राजविराजस्थित गजेन्द्रनारायण सिंह अस्पताल लगिएको थियो। जिल्ला प्रशासनबाट स्वास्थ्य परीक्षणका लागि अस्पताल पुर्याएकी उनले अस्पतालको रेकर्डमा प्रहरीले बलात्कार गरेको र कसैलाई भनेमा जेलमा २० वर्ष थुनाएर सडाउने धम्की दिएकाले कसैलाई भन्न नसकेको लेखाएकी छिन्। पीडित महिलाले अस्पतालमा दिएको बयानलाई गोप्य राखिएको छ। महिलाले अस्पतालमा दिएको बयानका आधारमा मुद्दा अगाडि नबढे पछि उनले जिल्ला प्रहरी कार्यालय सप्तरीमा बुधबार लिखित उजुरी नै दिएकी छिन्। उजुरीमा महिलाले चैत ६ गते राति नाम थाहा नभएको प्रहरीले सोधपुछ गर्न हाकिमले बोलाएको भन्दै इलाका प्रहरी कार्यालय कञ्चनपुरका प्रमुखकहाँ लगेको र मादक पदार्थ सेवन गरेर बसेका प्रमुखले कुटपिट गरी मुख थुनी बोल्न कराउन नदिई जबरजस्ती करणी गरेको उल्लेख गरेकी छिन्। सोही राति पुनः हिरासत कक्षबाट कार्यकक्षमा लगेर बलात्कार गरेपश्चात यो कुरो कसैलाई कतै भनेमा २० वर्षसम्म जेलमा सडाइ दिने भनेर डर, धाक, धम्की दिएको उजुरीमा उनीसँगै एउटै आरोपमा हिरासतमा रहेका अन्य महिलाले पीडित महिलासँग र आफूहरूसँग प्रहरीले गर्ने व्यवहार नै छुट्टै रहेको बताएका छन्। उनीहरूका अनुसार पीडित महिला दिनभरि कार्यालयको बरन्डामा खुला रूपमा बस्न पाउँथिन्। रात परेपछि मात्र हिरासतमा ल्याइन्थ्यो। बलात्कारको घटनाबारे कसैलाई नभनेमा अभियोगबाट छुटाइ दिने र नोकरीसमेत लगाइदिने आश्वासन दिई अनुचित प्रभावमा पारेको पीडितले बताएकी छिन्। प्रलोभन, धम्की र हिरासतमा रहेका कारण बाहिर आउन नसकेको यो घटना निकै दिनपछि थाहा पाएको पीडितकी आमाले बताएकी छिन्। घटनाअनुसार चैत ४ गते नै महिला पक्राउ परेकी हुन्। उनको पोलिग्राफ परीक्षण चैत ८ गते भएको छ। अन्य आरोपित महिलाको चैत ९ र १२ गते पोलिग्राफ परीक्षण भएको देखिन्छ। गैरकानुनी रूपमा प्रहरी हिरासतमा राखिएकी महिलाविरुद्ध चैत १४ गते मात्र प्रहरी प्रतिवेदनका आधारमा पक्राउ पुर्जी जारी भएको र चैत २० गते महिलाका जेठाजुको जाहेरीसमेतको आधारमा ज्यानसम्बन्धी कसुरको अभियोगमा कारबाही प्रक्रिया अगाडि बढाइएको उनका कानुन व्यवसायी दर्गानन्द चौधरी बताउँछन्। अदालतले स्वास्थ्य परीक्षण गर्न आदेश दिँदा आरोपित अन्य दुई महिलाले स्वास्थ्य परीक्षण गराए पनि पीडित महिलाले प्रहरीको धम्कीकै कारण परीक्षण गर्न नमानेको कुरा महिलाले पछि मात्र बताएको कानुन व्यवसायीले बताए। महिलाको बयानलाई लिएर अनुसन्धानका बारेमा यसअघि नै जिल्ला प्रहरी कार्यालय सप्तरीका एसपी नरेन्द्रकुमार कार्कीसँग अन्नपूर्णकर्मीले जिज्ञासा राख्दा एसपी कार्कीले महिलाले आरोप लगाए पनि आन्तरिक अनुसन्धान गर्दा त्यस्तो नदेखिएकाले मुद्दा नचलाइएको बताएका थिए। अहिले लिखित उजुरी नै लिएर गएका कानुन व्यवसायीले दर्ता गरी अनुसन्धान गर्न आग्रह गर्दा एसपी कार्कीले प्रहरी अधिकृतकै विरुद्धको मुद्दा सहजै दर्ता गर्न नसकिने उत्तर दिएको बताएका छन्। मुलुकी अपराध संहिता २०७४ को दफा २१९ मा कसैले जबरजस्ती करणी गर्न नहुने उल्लेख छ। सोही दफा को ३ (ङ) मा १८ वर्षभन्दा बढी उमेरकी महिलालाई करणी गरेमा ७ देखि १० वर्ष कैद हुने व्यवस्था छ। दफा २२१ मा कैद वा थुनामा रहेका व्यक्तिसँग सरकारी कर्मचारीले करणी गरे वा गराएमा थप तीन वर्ष कैद हुने व्यवस्था छ। पीडितका पतिको कात्तिक ६ गते मृत्यु भएपछि सम्पूर्ण कागजी प्रक्रिया पूरा गरेपछि महिलाले मंसिर ७ गते एउटा इन्स्योरेन्स कम्पनीबाट बिमा रकम प्राप्त गरेकी थिइन्। सोही प्रहरी कार्यालयले करेन्ट लागि भवितव्य मृत्यु भएको भनेर दिएको कागजातका आधारमा अर्को इन्स्योरेन्स कम्पनीमा रकम दाबी गरेपछि करेन्ट लगाएर मारेको भनी मुद्दा चलाइएको पनि उनको गुनासो छ। जिल्ला अदालत सप्तरीबाट भएको आदेशविरुद्ध महिलाले उच्च अदालत जनकपुर राजविराज इजलासमा निवेदन गरेकी छिन्।"
भाडाको मोटरबोट देखाएर सकाइयो २० लाख,"देशको खर्च पारदर्शिता जाँच्ने सार्वजनिक लेखासमितिका सभापतिसमेत रहेका निवर्तमान सांसद दाहालले आफ्नो कोषबाट ल्याएको मोटरबोट केही दिनमै चल्न छाड्यो। यसबारे स्थानीयले अहिलेसम्म जवाफ पाएका छैनन्। २०७६ साल वैशाख १ गतेबाट बागमती खोलामा मोटरबोट सञ्चालन भएको खबर स्थानीयदेखि राष्ट्रिय सञ्चारमाध्यममा छायो। मकवानपुर, रौतहट र सर्लाहीको सीमानामा रहेको रौतहटस्थित नुनथरमा नयाँ वर्ष २०७६ को पहिलो दिन आइतबार मोटरबोटको परीक्षण पनि गरियो। रौतहटको बागमती क्यान्टिन बजारदेखि मकवानपुरको राईगाउँसम्म सात किलोमिटर मोटरबोट सञ्चालन हुने हल्लापछि यस क्षेत्रका नागरिक खुसी भए। बर्सेनि सांसदलाई आफ्नो तजबिजले खर्च गर्नेगरी दिइने करोडौं रकम कसरी दुरुपयोग हुन्छ भन्ने उदाहरण यस क्षेत्रका नागरिकले केही समयपछि मात्र थाहा पाए। मकवानपुर प्रतिनिधिसभा१ का निवर्तमान सांसद कृष्णप्रसाद दाहालले स्थानीयलाई रौतहटको नुनथरदेखि राईगाउँसम्म बागमतीमा मोटरबोट सञ्चालन गर्ने भन्दै निर्वाचन क्षेत्र साझेदारी कार्यक्रमको २० लाख रुपैयाँ बजेटबाट मोटरबोट सञ्चालन गरेको घोषणा गरे। मोटरबोट सञ्चालनका लागि बागमती जलमार्ग उपभोक्ता समूह बनाइ खर्च पनि गरियो। देशको खर्च पारदर्शिता जाँच्ने सार्वजनिक लेखासमितिका सभापतिसमेत रहेका निवर्तमान सांसद दाहालले आफ्नो कोषबाट ल्याएको मोटरबोट केही दिनमै चल्न छाड्यो। यसबारे स्थानीयले अहिलेसम्म जवाफ पाएका छैनन्। तामझामका उद्घाटन गरेर हिँडेका सांसद दाहाल अहिलेसम्म फर्केर त्यहाँ पुगेका छैनन्। मोटरबोटको नाममा सांसद दाहालले बागमतीमा २० लाख रुपैयाँ बगाए। भाडामा चितवनबाट ल्याइएको मोटरबोट केही दिन चलाएपछि मोटरबोट एकाएक गाएब भयो। राईगाउँसम्म जलमार्गबाट आउन पाइने खुसीमा स्थानीयले सित्तैमा योजनालाई सघाए, मकवानपुरको बागमती गाउँपालिका१ का वडा अध्यक्ष यहुन्ना राइले भने, त्यो मोटरबोट केही दिनमा फिर्ता भयो, बिग्रियो भनियो। आवश्यक पूर्वाधार तयार नगरी हचुवामा योजना ल्याइएको कारण न मोटरबोट आयो, न त २० लाख रुपैयाँ सदुपयोग नै भयो। निवर्तमान सांसद दाहालकै पहलमा बागमती गाउँपालिका१ स्थित गुह्य खोलामा गरिएको तटबन्धन पनि गुणस्तरीय नभएको स्थानीयतको गुनासो छ। २०७५ र २०७८ सालमा गरी ६० लाख रुपैयाँ लगानीमा गरिएको तटबन्धनको गुणस्तर हेर्दा ५० प्रतिशत रकम पनि खर्च नभएको स्थानीयको गुनासो छ। दाहालले आफ्नो क्षेत्रमा गरेको यी कामहरू उदाहरण मात्र हुन्। अन्य सांसदहरूले पनि सांसद विकास कोषको रकम अधिकतम आफ्नो अनुकूलतामा खर्च गरेका छन्। मकवानपुर प्रतिनिधिसभा २ का निवर्तनमा सांसद बिरोध खतिवडाले कार्यकर्ता पोस्ने गरी टुक्रे योजनामा लगानी गरेको स्थानीयको गुनासो छ। उनले आफू मन्त्री हुँदा केही स्वास्थ्य संस्थाको भवन निर्माणम बजेट ल्याउन पहल गरे पनि सांसद विकास कोषको रकमबाट भने जनस्तरमा देखिने काम नभएको यस क्षेत्रका मतदाताको गुनासो छ।"
पहिरोले गाउँ नै घेरेपछि,"रामेछाप : रामेछापको लिखु तामाकोसी गाउँपालिका६ खिम्तीको केउरिनी बिर्ताका दीपक श्रेष्ठको घर निर्माण सम्पन्न हुन नपाउँदै पहिरोको निसानामा परेको छ। गाउँ नै घेरेर पहिरो आउन सुरु गरेको स्थानमा घर निर्माण गरेका श्रेष्ठ उक्त घरमा बस्ने या नबस्ने अन्योलमा परेका छन्। केउरिनी बिर्ता गाउँलाई पुरै घेरेर पहिरो चलिरहेको थियो। त्यहीँ स्थानमा अरु पनि बसोबास गर्दै आएकाले श्रेष्ठले पनि दुई वर्षअघि घर बनाएका हुन्। श्रेष्ठको घर पुरै तयारी भइसकेको छैन। पहिरोको जोखिममा भएको लगानी अब सदुपयोग नहुने चिन्ताले बाँकी रहेको काम गर्ने कि नगर्ने, श्रेष्ठ अन्योलमा छन्। झ्यालढोका र प्लास्टरको कामै बाँकी रहेका बेला उनलाई यो आपत आइलागेको हो। केउरिनी बिर्तामा श्रेष्ठको मात्र हैन, अधिकांशको घरमा धाँजा परेको छ। पहिरोले थाहै नपाउने गरी बस्ती नै सरिरहेको स्थानीय बयोवृद्ध तथा पूर्व जनप्रतिनिधि गणेशबहादुर श्रेष्ठले बताए। माथिल्लो कान्लामा भएका रुख बिरुवाहरू तल्लो कान्लामा लर्केर पुगेका छन्। एउटै गह्रो जमिन दुई वटा गह्रो झैं तलमाथि भएका छन्। धेरै ठाउँमा धाँजा फाटेको छ। जमिन फुटेको र सरेको थाहा पाएर पनि स्थानीय जोखिममै बसेका छौं, श्रेष्ठले भने, अन्यत्र जग्गा जमिन नभएको र किनेर जाँदा कृषि तथा पशुपालनको समस्या हुने भएकाले पहिरोले घेरा हालेको क्षेत्रमै ४० परिवारको बसोवास छ। केउरिनीमा २०५१ सालदेखि पहिरोले गाउँ धसिएर बगेको हो। त्यसयता हरेक वर्ष केही न केही भाग झरिरहेको छ। गाउँभन्दा तल तिल्पुङ खोलातर्फबाट पहिरोले माथिको जमिन तानिरहेको नेपाल रेडक्रस सोसाइटी जिल्ला शाखा रामेछापका मन्त्री तथा स्थानीय दुर्गाबहादुर श्रेष्ठको भनाइ छ। जहाँबाट पहिरो बग्न थाल्यो त्यहाँँ नियन्त्रणको उपाय नै छैन, उनले भने । वर्षायाममा स्थानीय हरेक दिन आफ्नो घर र आँगनको चिरा जाँच गर्छन्। आज यति बढेछ र भोलि यति भएछ भन्दै यतिका वर्ष बिते, बिर्ताका चक्रबहादुर श्रेष्ठ भन्छन्, सधैंँ जोखिममा बसेर आधा मासु हुनुभन्दा बाहिरै गएर बस्नु राम्रो। श्रेष्ठले दुई वर्षअघि नै सुरक्षित स्थानमा जग्गा खोजेर बासस्थान सारेका छन्। पहिरोको निशाना भएपछि चक्रबहादुर लगायत हालसम्म ६ जनाले बासस्थान सुरक्षित स्थानमा लगेका हुन्। तर, उनीहरूको बसाइ पनि सुरक्षित स्थानमा छैन। कुन बेला झुक्याउने हो, श्रेष्ठ भन्छन्, नयाँ बनाएको स्थानमा घर मात्र भएकाले त्यहाँँ गइहाल्न पनि मन छैन, चैनले बस्न यता पनि सकिएको छैन। खिम्तीको केउरिनी बिर्ता गाउँ नै जोखिममा परेपछि हरेक वर्ष जिल्ला विपद् व्यवस्थापन समितिमा चर्चा हुने गरेको छ। तर, स्थानीय बासिन्दालार्ई सार्ने विषयमा अहिलेसम्म कुनै निर्णय भने भएको छैन। आपूखुुसी थातथलो छोडेर हिँड्ने बाहेक राज्यले अरुलार्ई विपद्जन्य स्थानबाट हट्नका लागि सूचनासम्म दिएको छैन। सघन सहरी तथा भवन निर्माण आयोजना रामेछापका तत्कालीन आयोजना प्रमुख सुरेशकुमार वाग्लेले सरकारले विपद्मा परेका परिवारलार्ई सुरक्षित स्थानमा बसोबास गराउन कार्यक्रम सञ्चालन गर्दै आएको बताए।"
विराटनगर पुगेर ओलीले भने कोसीमा एमालेकै सरकार बन्छ,"कोसी प्रदेशमा एमालेकै नेतृत्वमा सरकार बन्ने दाबी उनले गरेका छन् । कोसीमा एमालेको सरकार बन्छ र चल्छ । मजाले चलाउँछ एमालेले, ओलीले भने । विराटनगर : नेकपा (एमाले)का अध्यक्ष केपी शर्मा ओलीले सत्ता गठबन्धनले धार्मिक र साम्प्रदायिक सद्भाव बिथोल्ने प्रयास गरिरहेको आरोप लगाएका छन् । सुनसरीको धरानमा पछिल्लो समय धार्मिक द्वन्द्व र साम्प्रदायिक सद्भाव भड्काउन सत्ता गठबन्धन उद्धत रहेको उनको आरोप छ । विराटनगर विमानस्थलमा शुक्रबार सञ्चारकर्मीसँग कुरा गर्दै ओलीले सद्भाव बिथोल्ने र द्वन्द्व मच्याउने क्रियाकलापमा गठबन्धनका कार्यकर्ता लागिपरेको जिकिर गरे । यस्तो क्रियाकलाप सत्ता गठबन्धनबाहेक अरु कसैले गर्नै सक्दैन,ठोकुवा गर्दै उनले भने,नेपालमा अस्थिरताको परिस्थिति निर्माण गराउने प्रयास भइरहेको छ । यसमा सरकारको नेतृत्व गरिरहेको माओवादी र माओवादीका अध्यक्ष पुष्पकमल दाहाल प्रचण्डको भूमिका बढी रहेको आरोप उनले लगाए । प्रचण्डको नेतृत्वमा बनेको मोर्चाले यस्ता गतिविधि गरिरहेको छ, उनले भने, सत्ता संरक्षित यस्ता क्रियाकलाप हुनु बहुत दुःखद् कुरो हो । कोसी प्रदेशको पक्षमा भोट हालेर अर्कातिर नारा जुलुस गराउने काम पनि प्रचण्डले नै गरेको ओलीको दाबी छ । एकातिर कोसी प्रदेशमा भोट हाल्छ । अर्कातिर बाहिर निस्किएर नारा जुलुस गर्छ । तोडफोड गर्छ, मान्छे मार्छ र मराउँछ, ढुंगा हान्छ र हनाउँछ,उनले भने, यो प्रचण्ड नेतृत्वकै मोर्चाले गरेको हो । यस्ता गतिविधिमा प्रचण्ड र माधव नेपालकै पार्टीका मान्छेहरु बढी छन् । जसपा पनि होला । कोसी प्रदेशमा एमालेकै नेतृत्वमा सरकार बन्ने दाबी उनले गरेका छन् । कोसीमा एमालेको सरकार बन्छ र चल्छ । मजाले चलाउँछ एमालेले, ओलीले भने । एमालले ४७ (बहुमत) पुर्याउनु पर्यो नि त भन्ने पत्रकारको प्रश्नमा उनले भने, ४७ हैन ५० भन्दा बढी पुग्छ । उनले गठबन्धनको असंवैधानिक र अलोकतान्त्रिक क्रियाकलापले कोसीमा अस्थिरता निम्तिएको दाबी गरे । कोसीमा सरकार नबनेको कहाँ हो र ? सरकार बनाएँ भन्ने, अनि सभामुखलाई भोट हाल्न लगाएर असंवैधानिक क्रियाकलाप गर्ने । सभामुखलाई राजीनामा गराएर संकट खडा गर्नेजस्ता क्रियाकलाप गठबन्धनले गरेकाले समस्या खडा भएको हो, ओलीले भने, यो त संविधानको घोर उल्लंघन हो नि । कांग्रेसजस्तो पुरानो पार्टीले एकक्षणका लागि बलजफ्ती गर्ने र संविधान मिच्ने ? माओवादी पार्टी भनेको संविधान नमानेर र हतियार उठाएर हिँडेको हो । उसले संविधान मानेन भन्नु कुनै अनौठो हैन । संविधान मान्छु भनेर आएको माओवादीले पछिल्लो समयसमेत संविधान नमानेको उनले बताए । प्रश्न गर्दै उनले, संविधान कांग्रेसले पनि मानेन । जे जे हुँदा असंवैधानिक क्रियाकलाप गर्न सजिलो हुन्छ एमालेले त्यही गर्ने हो ? एमालेले बढवा दिँदै जानु पर्ने हो ? उनले प्रणालीको रक्षा, त्यसको निकास, संविधानको रक्षा र कार्यान्वयन, अनियमितता, बेथिती, तस्करी र भ्रष्टाचार नियन्त्रण गर्न तथा मुलुकको आर्थिक विकास र सुशासनका लागि राजनीतिक शक्तिहरु मिलेर जानुपर्ने बताए । दलहरु मिलेर जिम्मेवारीवोधका साथ अगाडि बढ्नुपर्छ । यसमा दुई मत छैन । गिरीबन्धु टीस्टेटको कुरा निकाल्नु भनेको चिल आयो, चिल आयो भनेर कुखुरा चोर्ने तरिका हो, ओलीले भने, तस्करी भयावह भइरहेको छ । यो देशको इज्जत,अर्थतन्त्र र आर्थिक उन्नतिका लागि धेरै गम्भीर कुरा हो । भ्रष्टाचार र तस्करी रोक्नुपर्छ । सरकारतिर एमालेको ध्यान नरहेको जिकिर पनि ओलीले गरे । एमालेको ध्यान राजनीतिक स्थिरता, स्थिायित्व, सुशासन, आर्थिक विकास तथा भ्रष्टाचार र तस्करी नियन्त्रणमा केन्द्रित रहेको दाबी उनको छ ।"
विषयगत समितिको सभापतिमा उम्मेद्वारी दिने रास्वपाको निर्णय,काठमाडौं : राष्ट्रिय स्वतन्त्र पार्टीले केही विषयगत समितिको सभापतिमा उम्मेद्वारी दिने निर्णय गरेको छ। शुक्रबार सिंहदरबारमा बसेको रास्वपा संसदीय दलको बैठकले क्षमताले भ्याएसम्मको समितिको सभापतिमा उम्मेद्वारी दिने र अन्य समितिका विषयमा आन्तरिक छलफल गरेर निष्कर्ष निकाल्ने निर्णय गरेको प्रमुख सचेतक सन्तोष परियारले जानकारी दिए। बैठकले निर्वाचन क्षेत्र विकास कार्यक्रममा सम्बन्धमा सर्वोच्च अदालतले दिएको आदेशको स्वागत गरेको उनले बताए। बैठकमा संसद बैठकमा पार्टीले प्रभावकारी भूमिका निर्वाह गर्ने र देश र जनताको मुद्दालाई उठाउनका निरन्तर छलफल गर्ने निर्णय गरेको छ।
राष्ट्रिय जनमोर्चा बागलुङको अध्यक्षमा थापा चयन,"बागलुङ : राष्ट्रिय जनमोर्चा बागलुङको अध्यक्षमा तेजबहादुर थापा (तिलक) चयन भएका छन्। जनमोर्चाको बिहीबार बसेको जिल्ला समितिको बैठकले थापालाई अध्यक्षमा मनोनित गरेको हो। जिल्ला अध्यक्ष राजेन्द्र ढुंगानाले दिएको राजीनामा स्वीकृत गर्दै बैठकले थापालाई अध्यक्षमा मनोनित गरेको सचिव भिमलाल पोखरेलले बताए। अन्य जिम्मेवारी र कार्यव्यस्तता कारण जिल्ला अध्यक्षबाट राजीनामा दिएको निवर्तमान अध्यक्ष ढुंगानाले बताए। उनले आफू केन्द्रीय सदस्य समेत रहेको र घरायसी कारणले गर्दा धेरै समय दिन नसकेको कारण पार्टी अध्यक्षबाट राजीनामा दिएका हुन्। गत फागुनमा जनमोर्चाको सातौं जिल्ला सम्मेलनले ढुंगानालाई अध्यक्ष र थापालाई सल्लाहकारमा सर्वसम्मत चयन गरेको थियो। थापालाई अध्यक्षमा मनोनित गरेपछि जनमोर्चाले निवर्तमान अध्यक्ष ढुंगानालाई सल्लाहकारमा मनोनित गरेको छ। यस्तै जनमोर्चाको बिहीबार बसेको जिल्ला समितिको बैठकले भदौ मसान्तभित्रमा पालिका तथा वडा समितिको बैठक सम्पन्न गर्ने, ऐतिहासिक तीन अभियानअन्तर्गत २०८० असोज ५ गतेदेखि २७ गतेसम्म जिल्लाका ८५ वटै वडामा विशेष संगठनात्मक अभियान सञ्चालन गर्ने बताएको छ। यस्तै दशैं तिहारको सन्दर्भमा सबै वडा तहले वर्तमान राजनीतिक परिस्थिति र यसले पारेको प्रभाव, बढ्दै गइरहेको वैदेशिक हस्तक्षेप, लोकतान्त्रिक प्रणालीमाथि हुन सक्ने हस्तक्षेप लगायतका विषयमा छलफल, अन्तरक्रिया कार्यक्रम पुनर्मिलन कार्यक्रम समेत निर्णय गरेको अध्यक्ष थापाले बताए।"
माधव नेपाललाई फसाउने षड्यन्त्र भयो : मन्त्री ज्वाला,काठमाडौं : भौतिक पूर्वाधार तथा यातायातमन्त्री प्रकाश ज्वालाले ललिता निवास जग्गा प्रकरणमा माधव नेपाललाई फसाउने षड्यन्त्र भएको बताएका छन्। शुक्रबार अनेरास्ववियूको बैठकलाई सम्बोधन गर्दै नेकपा एकीकृत समाजवादीका नेता समेत रहेका ज्वालाले माधव नेपाल समकालीन नेताहरूमा सबैभन्दा स्वच्छ छविको नेता भएको भन्दै उनलाई फसाउने षड्यन्त्र भएको बताए। उनले माधव नेपाल भ्रष्टाचारमा संलग्न हुने कुरालाई जनताले पनि नपत्याउने बताए। मन्त्री ज्वालाले ललिता निवास जग्गा प्रकरणमा माधव नेपालमाथि जस्तो सुकै निकायले छानविन गरेपनि प्रतिवाद गर्न तयार रहेको बताए। उनले एमालेबाट बिद्रोह गरेपछि पार्टी दर्ता हुन नदिने देखि सुरु भएको षड्यन्त्र अहिले पनि जारी रहेको उल्लेख गरे।
अदालतले सांसदको भूमिका सम्झायो,"रामनारायण बिडारी सर्वोच्च अदालतको संवैधानिक इजलासले संघीय एवं प्रदेशसभाका सांसदले खर्च गर्ने भनिएको बजेट खर्च गर्न रोक लगाएको छ। संघ र सातै प्रदेशले संसदीय क्षेत्र पूर्वाधार विकास कार्यक्रमका नाममा चालु वर्षका लागि बजेट विनियोजन गरेका थिए। यसको तत्काल कार्यान्वयनमा रोक लगाएर सर्वोच्चले संघीय र प्रदेश सांसदको भूमिका सम्झाएको छ। यो सकारात्मक पक्ष हो। सरकारले चालु आर्थिक वर्षका लागि निर्वाचन क्षेत्र विकासका नाममा बजेट विनियोजन नै गर्नु हुँदैनथ्यो। यस विषयमा मैले संसद्मा १० मिनेटको समय लिएर पटकपटक बोल्दै आएका थिएँ। त्यो प्रमाण अहिले पनि भेटिन्छ। सर्वोच्चको आदेशबाट म खुसी छुँ। यो गम्भीर रूपमा बुभ्ने हो भने बिरोध कसैले गर्नै सक्दैनन्। माओवादी केन्द्रसमेत सहभागी सरकार भए पनि संसदीय क्षेत्र पूर्वाधार विकास कार्यक्रमका नाममा बजेट छुट्ट्याउनु गलत निर्णय थियो। सरकार कस्तो रहेछ ? अब मनन गर्नुपर्ने भएको छ। सांसदहरूले विधायिकी काम गर्ने हो। सरकारको निर्माण गर्ने र कानुन बनाउने हो। हाम्रा सांसदहरू कस्ता रहेछन् ? अब जनताले ध्यान दिनुपर्ने भएको छ। अदालतले सांसदको भूमिका सम्झाइदिनु परेको छ। सर्वोच्चको संवैधानिकले रोक नलगाएको भए यो बजेट दुरुपयोग हुनु थियो। सांसदहरूले तजबिजी किसिमले खर्च गर्ने थिए। कुनै योजना बेगर सांसदहरूले गरेको माग हो। सांसदले आफ्नो जिम्मेवारी बाहेकको काम गरेको हो। यो कुरा मलाई मनैदेखि लागेको हो। संसद् विकास कोस कुनै स्पष्ट दृष्टिकोण बेगर आफ्ना मान्छे खुसी पार्न बजेट विनियोजन गरिएको हो। सांसदहरूले आफ्ना कार्यकर्तालाई काम दिन प्रयोग गर्ने योजना हो। कार्यकर्तालाई ठेक्का दिएर लाभ दिने योजना हो। यसमै हाम्रा सांसदहरूले खर्च गर्ने थिए। सर्वोच्च अदालतको संवैधानिक इजलासको आदेशप्रति कतिपय सांसदहरूले गुनासो गरेको सुनिएको छ। वास्तवमा सर्वोच्चको यो आदेश शक्तिपृथकीकरण र शक्ति सन्तुलनको सिद्धान्तलाई विचार गरेको छ। व्यवस्थापिकाको भूमिकालाई समेत दृष्टिगत गरेर आदेश भएको छ। राष्ट्रको ढुकुटी असरल्ल खर्च नहोस् भन्ने कुरालाई मनन गरिएको छ। संवैधानिक इजलासको आदेशले गर्दा राष्ट्रको ढुकुटी असरल्ल किसिमले खर्च हुनबाट जोगिएको छ। तसर्थ, संवैधानिक इजलासले गरेको आदेश ठीक छ। म खुसी छुँ। (नेकपा माओवादी केन्द्रका सांसद बिडारी वरिष्ठ अधिवक्ता पनि हुन्।)"
पार्टी संगठन चलायमान बनाउन आन्तरिक विशेष अभियान प्रभावकारी रहयो : कांग्रेस,"वीरेन्द्रनगर : नेपाली कांग्रेसले साउन २० गतेदेखि ३० गतेसम्म सञ्चालन भएको आन्तरिक विशेष अभियान सफल भएको निस्कर्ष निकालेको छ । नेपाली कांग्रेस कर्णाली प्रदेश कार्य समितिको बैठकले यस्तो निस्कर्ष निकालेको हो । कांग्रेस प्रदेश सभापति ललितजंग शाहीको अध्यक्षता तथा पार्टीका कार्य सम्पादन समिति सदस्य एवं पूर्वमुख्यमन्त्री जीवनबहादुर शाही,प्रदेश उपसभापति कालीबहादुर सहकारीसहितका नेताहरूले पार्टीको संगठन चलायमान बनाउन पार्टी केन्द्रीय कार्यक्रम अनुसार कर्णालीमा आन्तरिक विशेष अभियान प्रभावकारी भएको बताए । उनीहरूले यस्ता अभियानले पार्टीको संगठन सुदृढ र विस्तारमा महत्वपूर्ण भूमिका खेल्ने बताए । कांग्रेस प्रदेश कार्य समितिको बैठकले नेपाली कांग्रेस कर्णाली प्रदेश कार्य समितिको २०८० जेठ १९ गते राराताल मुगुमा बसेको बैठकले गरेका निर्णयको कार्यान्वयन तथा बैठकपछि भएका गतिविधको समीक्षा गरेको प्रदेश कार्य समितिका प्रवक्ता दमनबहादुर शाहीले बताए । उनका अनुसार नेपाली कांग्रेसले २०८० साउन २० देखि ३० सम्म सञ्चालन गरेको पार्टीको आन्तरिक विशेष अभियान प्रभावकारी भएको र यसमा संलग्न सबैलाई धन्यवाद दिने, सन्तनेता कृष्णप्रसाद भट्टराई स्मृति भवन निर्माणका लागि प्रदेश कार्य समितिका पदाधिकारी, जिल्ला सभापति र कार्य समितिका संपूर्ण सदस्यहरूबाट आर्थिक सहयोग गर्ने प्रतिबद्धता गरिएको,स्थानीय तहका जन प्रतिनिधिहरूका लागि वीपी जयन्तीको अवसरमा २०८० भाद्र २४ र २५ गते २ दिने प्रशिक्षण कार्यक्रम विरेन्द्रनगर सुर्खेतमा गर्ने निर्णय गरेको छ । यस्तै कांग्रेसले जिल्ला सम्मेलन गर्न बाँकी रहेका जिल्लालाई २०८० आश्विन मसान्तभित्र अनिवार्य सम्मेलन सम्पन्न गर्न पुनः निर्देशन गर्ने, प्रदेश कार्य समितिका सदस्य रेणु आचार्यलाई लेखा समितिको संयोजकमा मनोनयन गरेको छ । हाल भारतको दिल्लीमा आफ्नो स्वास्थ्य उपचार गराई रहेका प्रदेश कार्य समितिका सदस्य प्रेमबहादुर डांगीको शिघ्र स्वास्थ्य लाभको कामना र नेपाली कांग्रेसका पूर्व केन्द्रीय सदस्यहरू हरि न्यौपाने र डाराजाराम कार्की निधनप्रति शोक प्रस्ताव पारित लगायतका निर्णय गरेको छ ।"
संसदीय समिति सभापति निर्वाचन मिति तय,"निर्धारित समयभित्र दर्ता भएका प्रस्तावको दर्ता क्रमअनुसार सोही दिन बेलुका ४ः३० बजे सूची प्रकाशित गरिनेछ। यसैगरी भदौ ११ गते दिउँसो ३ बजे बस्ने सम्बन्धित समितिको बैठकमा प्रस्तावकले प्रस्ताव प्रस्तुत गर्ने,समर्थकले सम्बन्धित प्रस्तावको समर्थन गर्ने र उक्त प्रस्तावहरू निर्णयार्थ प्रस्तुत गर्ने निर्वाचनको कार्यक्रममा उल्लेख छ। काठमाडौं : संसद् सचिवालयले भदौ ११ गते हुने प्रतिनिधिसभाका १० वटा विषयगत समितिका सभापतिको निर्वाचन कार्यक्रम सार्वजनिक गरेको छ। दलीय भागबन्डा नमिल्दा लामो समयदेखि संसदीय समिति सभापतिविहीन छन्। सभापति नहुँदा समितिका कामकारबाही पनि प्रभावकारी हुन सकेका छैनन्। केही दिनअघि मात्रै दलहरूबीच सभापतिमा भाबन्डा मिलेपछि निर्वाचन प्रक्रिया अघि बढाइएको हो। जसअनुसार कांग्रेसले ४, एमालेले ३, माओवादी केन्द्रले २ र एकीकृत समाजवादी, जसपा र जनमतले एकएक सभापति पाउनेछन्। सचिवालयले बिहीबार सार्वजनिक गरेको निर्वाचन कार्यक्रमअनुसार भदौ १० गते बिहान ११ बजेदेखि ४ बजेसम्म प्रतिनिधिसभाको सम्बन्धित समितिको कुनै सदस्यलाई सभापतिमा निर्वाचन गरियोस् भनी कुनै अर्को एक सदस्यको समर्थनसहित प्रतिनिधिसभा नियमावली २०७९ को नियम १७६ को उपनियम (२) बमोजिम प्रस्ताव दर्ता गराउनु पर्नेछ। निर्धारित समयभित्र दर्ता भएका प्रस्तावको दर्ता क्रमअनुसार सोही दिन बेलुका ४ः३० बजे सूची प्रकाशित गरिनेछ। यसैगरी भदौ ११ गते दिउँसो ३ बजे बस्ने सम्बन्धित समितिको बैठकमा प्रस्तावकले प्रस्ताव प्रस्तुत गर्ने,समर्थकले सम्बन्धित प्रस्तावको समर्थन गर्ने र उक्त प्रस्तावहरू निर्णयार्थ प्रस्तुत गर्ने निर्वाचनको कार्यक्रममा उल्लेख छ। समिति सभापति बहुमतका आधारमा निर्वाचित हुनेछन्। सभापतिमा एकमात्र उम्मेदवारी परे निर्विरोध घोषणा गरिने व्यवस्था नियमावलीमा छ। एकभन्दा बढी समितिमा पदेन सदस्य रहेका प्रधानमन्त्री र मन्त्रीहरूले आफू कुन समितिको मतदानमा सहभागी हुने हो यसबारे भदौ १० गतेभित्र लिखितरुपमा सभामुखलाई जानकारी गराउनुपर्नेछ। तर, प्रतिनिधिसभाको सदस्य नरहेको पदेन सदस्यले उक्त निर्वाचनमा मत दिन पाउने छैन।"
कर्णालीका मुख्यमन्त्री शर्मा स्वीट्जरल्याण्ड भ्रमणमा जाने,"वीरेन्द्रनगर : कर्णाली प्रदेशका मुख्यमन्त्री राजकुमार शर्मा यही भदौ १४ गते स्वीट्जरल्याण्डको भ्रमणमा जाने भएका छन्। उनी अन्तर्राष्ट्रिय मानवअधिकार आयोग, अन्तर सरकार संस्थाको आयोजनामा स्वीट्जरल्याण्डमा हुने कार्यक्रममा सहभागी हुनका लागि त्यसतर्फ जान लागेका हुन्। उक्त कार्यक्रम सेप्टेम्बर १ र २ मा हुँदै छ। मुख्यमन्त्री शर्माले शुक्रबारको संसदमा भ्रमणबारे जानकारी गराएका छन्। वित्तीय, सामाजिक, मानवता, निजी, सहकारी, समुदाय र हरित कार्यक्रम समेटिएको सो सेमिनारमा कर्णाली सरकारसँग सहकार्यबारे छलफल हुने उनले बताए। त्यसका लागि संघीय सरकारबाट अनुमति लिइसकिएको पनि बताए। संघीय सरकारको निर्णयअनुसार भ्रमणका लागि स्वीकृत प्राप्त भइसकेको छ। शर्माले भने,स्वीट्जरल्याण्ड भ्रमण कर्णालीमा लगानी भित्र्याउने, रोजगारीको सिर्जना गर्ने तथा समृद्धिको कार्यक्रमलाई अगाडि बढाउने सन्दर्भसँग जोडिएको छ। बाँकी छलफल गरेर आइसकेपछि संसदमा जानकारी गराउने छु। मुख्यमन्त्री शर्माले कर्णालीमा लगानी आकर्षित गर्न विभिन्न तवरले पहल भईरहेको पनि बताए।"
सामाजिक सञ्जाललाई नियमन जरुरी,"सरकारले साउनमा साइबर पोलिसी पारित गरेको छ, अभिव्यक्ति स्वतन्त्रताको हक संरक्षण गर्दै यसका नाममा हुने अपब्याख्या र गलत कार्य बन्द हुनुपर्छ। काठमाडौं : सञ्चार तथा सूचना प्रविधि मन्त्री रेखा शर्माले सामाजिक सञ्जालबाट हुने अपराधका घटना बढ्दै गएकाले नियमन जरुरी भएको बताएकी छन्। उनले साइबर क्राइमका घटनाबाट महिला बढी पीडित भएको बताउँदै यसको नियमन र स्वनियम आवश्यक भएको जानकारी दिएकी हुन्। उनी भन्छिन्, सोसल मिडिया अहिलेको समयमा अत्यन्तै आवश्यक छ। यसलाई प्रयोग गर्नका लागि केही सचेत र जिम्मेवार बन्नैपर्छ। अनलाइन हिंसा, नीतिगत चुनौती र समाधान विषयक एक कार्यक्रममा सञ्चारमन्त्री शर्माले साइबर सेक्युरिटीका लागि मन्त्रालयले नयाँ कानुन निर्माण गर्दै गरेको जानकारी दिइन्। उनी भन्छिन्, सरकारले गत साउनमा मात्रै साइबर पोलिसी पारित गरेको छ। अभिव्यक्ति स्वतन्त्रताको हक संरक्षण गर्दै यसका नाममा हुने अपब्याख्या र गलत कार्य बन्द हुनुपर्छ। दर्ता नभएका अनलाइन मिडिया खारेज हुनेगरी कानुन बनाउदैछौं। साइबर सेक्युरिटी विज्ञ राजीव सुव्वाले अभिव्यक्ति स्वतन्त्रताको बहानामा फ्रि स्पिच, हेड स्पिच र पर्सनल जक्सनमा गएर बदनाम गर्ने प्रचलन चलेको जानकारी दिए। यसले गर्दा व्यक्तिको गोपनीयताको हक हनन् भइरहेको बताउँदै सुव्वाले आवश्यक कानुन बनाउनुपर्नेमा जोड दिए। उनी भन्छन््, कानुनको अभावमा धेरै समस्या बढिरहेको छ। सामाजिक सञ्जाल चलाउदा स्वनियम गरिनु नै मुख्य विकल्प हो। जबसम्म आफैं सचेत हुँदैनौं तबसम्म अपराध घट्दैन। नेपाल प्रहरीको साइबर ब्युरोले दिएको तथ्यांकअनुसार आव ७९८० मा देशभर ९ हजार १३ वटा उजुरी आएका थिए। जसमा ४ हजार ५ सय ९० जना महिला, ३ हजार ७ सय ३ पुरुष, १ सय ३० जना बालिका र ४६ जना बालक पीडित भए। साइबर ब्युरोका डीएसपी दिपेश जोशीका अनुसार साइबर अपराध सवैभन्दा बढी फेसबुकबाट भएका छन्। फेसबुकबाट पीडित हुनेको संख्या ६ हजार ७ सय ८२ रहेको छ। जोशी भन्छन्, विद्युतिय कारोबार ऐन २०६३ अनुसार नै यस्ता अपराध सम्वोधन गर्नुपर्ने बाध्यता प्रहरीलाई छ। यो कानुनले पछिल्लो समयको अपराधलाई समेट्दैन। साइबर कानुन अत्यन्तै जरुरी छ। साइबर अपराधमा स्कुले बच्चादेखि दिएर वृद्धवृद्धाहरूसमेत पीडित भइरहनु भएको छ। ससानो गल्तीले ठूलो समस्यामा परिरहनु भएको छ। सामाजिक सञ्जालबाट हुने अपराध पूर्णतया हाम्रो कन्ट्रोलमा छैन। नियमन गर्ने पूर्ण कानुन पनि छैन। यसैले पनि अपराध बढिरहेको छ। नेपाल पत्रकार महांसघका सल्लाहकार रमेश विष्टले नीति निर्माण भएका जानेका, बुझेका व्यक्तिबाट नै हिंसा बढी हुने गरेको बताए। उनी भन्छन््, न्यू मिडियाका नाममा प्रकाशित हुने गलत सूचनाले पनि समाजमा अपराध बढाइरहेको छ। यस्तै अभिनेत्री करिस्मा मानन्धरले सामाजिक व्यक्तित्वहरूलाई सहज जीवनयापन गर्न कठिन भएको बताइन्। उनी भन्छिन्, भ्यूजको नाममा सेलिव्रेटीहरूको मिथ्या जानकारी राख्ने र चरित्रहत्या गर्ने जमात निकै छ। सवैजना कानुनी दायरामा आउनुपर्छ। लैगिंक अल्पसंख्यक समुदायकी भूमिका श्रेष्ठले साइबर अपराधमा लैंगिक अल्पसंख्यक बढी पर्ने जानकारी दिइन। उनका अनुसार उनीहरूको रुप रंग र पहिचानलाई जोडेर अफवाह फैलाउनेहरू समाजमा निकै रहेका छन्। यस्तै देवु पराजुलीले अपांगका भएका बालबालिकालाई प्रलोभन दिएर हिंसा गर्ने जमात रहेको बताइन्।"
चार जलविद्युत परियोजनाका लागि ३६ अर्ब ३७ करोड स्वीकृत,"काठमाडौं : लगानी बोर्डको बैठकले चारवटा जलविद्युत परियोजनाहरू लागि कूल ३६ अर्ब ३७ करोड रुपैयाँ बराबरको लगानी स्वीकृत गरेको छ।शुक्रबार बिहान प्रधानमन्त्री पुष्पकमल दाहाल प्रचण्डको अध्यक्षमा लगानी बोर्डको कार्यालयमा बसेको बैठकले रोल्वालिङ खोला,छुजंग खोला,दाना खोला र सानीभेरी जलविद्युत परियोजनाका लागि २६ अर्ब ३७ करोड रुपैयाँ बराबरको लगानी स्वीकृत गरेको हो। बैठकले तमोर जलाशययुक्त जलविद्युत परियोजना कार्यान्वयन अघि बढाउने सम्बन्धमा हालसम्मको विकासक्रमको समीक्षा गर्दै परियोजनाको भावी कार्यदिशासम्बन्धी सुझाव पेश गर्न उच्चस्तरीय समिति गठन गर्ने निर्णय गरेको छ। त्यस्तै, दाङ जिल्लाको राजपुर गाउँपालिकामा २४५ मेगावाट र २० मेगावाट ब्याट्री क्षमताको सौर्य ऊर्जा परियोजनाको अध्ययनका लागि   लाई अध्ययन अनुमतिपत्र दिने निर्णय गरेको छ। साथै, बाँकेको कोहलपुर र कपिलवस्तुको वाणगंगामा २५० मेगावाटको सौर्य ऊर्जा विकासका लागि अध्ययनकर्ता     बाट पेस भएको विस्तृत सम्भाव्यता अध्ययन प्रतिवेदनलाई बोर्डले जानकारीमा लिएको छ । बोर्डले माथिल्लो कर्णाली जलविद्युत् परियोजनाको सम्बन्धमा सम्मानित सर्वोच्च अदालतबाट जारी भएको निर्देशनात्मक आदेश कार्यान्वयनका लागि मन्त्रिपरिषद् समक्ष प्रस्ताव पेश गर्ने निर्णय गरेको छ । यसका अतिरिक्त, बोर्डको बैठकले     ()   स्थापनासम्बन्धमा अध्ययनका लागि मलेसियास्थित    सँग गरिने समझदारीको मस्यौदा स्वीकृत गरेको छ। बैठकमा प्रधानमन्त्री दाहालले आगामी दिनमा जलविद्युत् परियोजनाहरूको परियोजना लागत निर्धारण गर्दा ब्यांकेबल हुने गरी थप अध्ययनविश्लेषण गर्न, कार्यान्वयनमा रहेका परियोजना समयमा सम्पन्न गर्न आवश्यक समन्वय प्रगाढ बनाउन र लगानी स्वीकृति र परियोजना कार्यान्वयनमा रहेका प्रक्रियाहरूलाई छोट्याउँदै छिटोछरितो र परिणाममुखी कार्यसम्पादन गर्न सम्बन्धित सबै निकायहरूलाई निर्देशन दिएका थिए।"
"राम्रोबाहेक केही गर्नु छैन, अब ढुक्कसँग मर्ने रहर छ : प्रचण्ड","काठमाडौं : नेकपा माओवादी केन्द्रका अध्यक्ष एवं प्रधानमन्त्री पु्ष्पकमल दाहाल 'प्रचण्ड'ले आफ्नो नेतृत्वमा सरकार बनेदेखि सुशासन, सामाजिक न्याय र समृद्धिको क्षेत्रमा उल्लेखनीय काम भएको दावी गरेका छन्। शुक्रबार वीरगन्जमा आयोजित समाजवादी मोर्चा नेपालको सन्देश सभालाई सम्बोधन गर्दै प्रधानमन्त्री दाहालले यिनै विषय नै सरकारको मुख्य एजेण्डा रहेको बताए। प्रधानमन्त्री दाहालले नागरिकता विधेयक,मिटरब्याज पीडित, विद्युत व्यापार ,नक्कली भुटानी शरणार्थी प्रकरण,सुन तस्करी,ललिता निवास प्रकरण, सीमानाकालगायत विभिन्न जनसरोकारका विषयमा उल्लेखनीय काम भएको जिकिरे गरे। उनले जति राम्रो काम गर्दा पनि आफूले जस नपाउने गरेको समेत बताए। समृद्धिका निम्ति केही ठोस काम सुरू गरिए पनि सरकारले गरेका कामबारे भन्न मानिसहरू डराउने गरेको गुनासो पोखे । माओवादीको अथवा प्रचण्डको हाइट बढ्छ कि भनेर डराउने गरेको हो कि भन्दै प्रश्न समेत गरे। उनले भने,'सरकारले गरेका कामबारे भन्न मानिसहरू किन डराउँछन् ? म त बुझ्दिनँ। प्रचण्डको हाइट बढ्छ कि भनेर डराउने गरेको हो ?' गठबन्धनकै नेतृत्वमा देशमा केही राम्रो काम हुने संभावना रहेको उल्लेख छ। राम्रो कामको थालनी भएकाले एकथरी मानिस आतंकित भएको उनको भनाइ छ। उनले प्रचण्ड नेतृत्वको सरकार ढाल्न गेम भइरहेको भन्दै यसमा आफू रत्तिभर नडराउने बताए। प्रधानमन्त्री दाहालले आफू गम्भीर भएर नै तस्करीको ६० किलो सुन बरामद गर्न सफल भएको दावी गरे। उनले जनताको पक्षमा राम्रो काम गर्दै आएको र आगामी दिनमा पनि जनताकै मुद्दामा केन्द्रित रहने जिकिर गरे। 'मलाई अब राम्रो बाहेक अन्य गर्नु छैन। जीवनको उत्तरार्द्धमा राम्रो काम गरेर नेपाली जनताले सम्झनेलायक काम गर्ने विचार छ, 'उनले भने,' अब ढुक्कसँग मर्ने मात्रै रहर छ ।' प्रधानमन्त्री दाहालले मोर्चालाई अगाडि लैजान सबैको सहयोग आवश्यक रहने बताए।"
सिराहामा बस्ने भनिएको एमालेको सचिवालय बैठक स्थगित,"काठमाडौं : नेकपा एमालेको सचिवालय बैठक स्थगित भएको छ। सिराहाको धनगढीमाई नगरपालिकामा भोलि (शनिबार) बस्ने भनिएको बैठक मौसम प्रतिकूलताका कारण स्थगित भएको केन्द्रीय प्रचार तथा प्रकाशन विभाग प्रमुख राजेन्द्र गौतमले बताए। 'नेकपा (एमाले) केन्द्रीय सचिवालयको २०८० भदौ ९ गते सिराहा जिल्ला धनगढीमाई नगरपालिका वडा नं ४ मा आयोजित विशेष बैठक प्रतिकूल मौसमका कारण स्थगन भएको व्यहोरा जानकारी गराइन्छ। तत्कालीन नेकपा (माले) को चौथो राष्ट्रिय महाधिवेशन आयोजना गरिएको ऐतिहासिक स्थल सर्रे अम्बासमा हुने लागेको बैठकले त्यस क्षेत्रका पार्टीका नेता, कार्यकर्ता, समर्थक, शुभचिन्तकमा ठूलो उत्साहको सञ्चार भएको थियो। अविरल वर्षा, बाढीका कारण बैठक स्थगन भएको व्यहोरा सबैमा सूचित गरिन्छ,' गौतमद्वारा जारी विज्ञप्तिमा भनिएको छ।"
नेपालमा अन्तिम विद्रोह जरुरी छ : विप्लव,"काठमाडौं : समाजवादी मोर्चाका नेता एवं नेपाल कम्युनिस्ट पार्टीका महासचिव नेत्रविक्रम चन्द 'विप्लव'ले नेपालमा अन्तिम विद्रोहको आवश्यकता रहेको बताएका छन्। समाजवादी मोर्चाको वीरगन्जमा आयोजित सभामा बोल्दै उनले नेपालको दलाल पुँजीवादविरुद्धको अन्तिम विद्रोह आवश्यक रहेको बताए। उनले त्यो विद्रोहमा मधेसको साथ पनि चाहिने बताए। उनले अहिलेको व्यवस्थाले जनताको चाहना पूरा नगरेको आरोप लगाए। 'नेपालमा अहिले पनि श्रमिकहरू मारमा परेका छन्। दुई छाक टार्न पनि श्रमिक वर्गलाई धौधौ छ। त्यसैले नेपालमा श्रमिक जनताको व्यवस्था निर्माण निर्माण गर्नुपर्ने आवश्यकता छ,' उनले भने। उनले नेताहरूले नेपाली युवाहरूलाई बेचेर खाडीमा पठाएको बताए। नेताहरूले गाउँगाउँमा म्यानपावर खोलेर युवाहरूलाई पैसा खोज्न मरुभूमिमा पठाइरहेको बताए। 'नेपाल प्राकृतिकरूपले धेरै धनी छ, सम्पन्न छ। तर नेताहरूले हाम्रा युवाहरूलाई पैसा खोज्न मरुभूमि पठाउने काम गरिरहेको छ। नेताहरूले नै युवालाई बेचेर खाने काम गरिरहेको छ,' उनले भने। उनले समाजवादी मोर्चाको निर्माणपछि केही शक्तिहरू अतालिएको बताए। 'मोर्चा आएपछि कयौंको निन्द्रा उडेको छ। देशभित्र र बाहिरबाट पनि घेराबन्दी हुने काम भइरहेको छ। तर हामी सानातिना घेराबन्दी र हस्तक्षेपबाट डराउँदैनौं,' उनले भने।"
"गठबन्धन सरकार पाँच वर्षसम्म चल्छ, भ्रष्टाचारीलाई छोड्नु हुँदैन : माधव नेपाल","काठमाडौं : नेकपा एकीकृत समाजवादी पार्टीका अध्यक्ष माधवकुमार नेपालले गठबन्धन सरकार पाँच वर्षसम्म चल्ने दावी गरेका छन्। शुक्रबार वीरगन्जमा आयोजित समाजवादी मोर्चा नेपालको सन्देश सभालाई सम्बोधन गर्दै अध्यक्ष नेपालले गन्धबन्धन सरकार पाँच वर्षसम्म जानेमा शंका नगर्न आग्रह गरे। 'यो गठबन्धन सरकार पाँच वर्षसम्म जान्छ,'उनले यसमा शंका गर्ने ठाउँ नै छैन।' पूर्वप्रधानमन्त्री समेत रहेका नेपालले जुनसुकै भ्रष्टाचार प्रकरणमा दोषीलाई कानुनको दायरामा ल्याउनुपर्ने बताए। उनले मुलुकलाई भ्रष्टाचारमुक्त बनाउनुपर्ने जिकिर गरे। उनले भने,'जुनसुकै भ्रष्टाचार होस्। दोषीलाई उन्मुक्ति दिइनुहँदैन। निर्दोषलाई फस्ने वातावरण बनाउनु हुँदैन।' समाजवादी मोर्चा तीव्र गतिमा अगाडि बढिरहेको दावी गरे। जनताका समस्या समाधानमा समाजवादी मोर्चा केन्द्रित हुने बताए।"
"संविधानमा त्रुटि छ, गणतन्त्र अझै मजबुत भएको छैन : उपेन्द्र यादव","काठमाडौं : जनता समाजवादी पार्टी (जसपा)का अध्यक्ष उपेन्द्र यादवले संविधानमा अहिले पनि त्रुटि भएको बताएका छन्। उनले संविधान जारी भएको आठ वर्ष बिते पनि संघीय गणतन्त्र मजबुत हुन नसकेको बताए। 'नेपालमा गणतन्त्र स्थापना भएको १५ वर्ष भयो। तर संघीय गणतन्त्र अझै मजबुत हुन सकेको छैन। संविधान जारी भएको ८ वर्षमा पनि संघीयतालाई मजबुत गर्न सकेन। ८ वर्षमा ८ वटा कानुन पनि बन्न सकेको छैन,' उनले भने। उनले संविधानमा धेरै त्रुटि भएकै कारण ८ वर्षमा पनि संघीयता कार्यान्वयन हुन नसकेको बताए। गणतन्त्र स्थापना भएको १५ वर्षमा १५ वटा उद्योग पनि स्थापना हुन नसकेकोप्रति दुःख व्यक्त गरे। उनले मधेसमा प्रदेश सरकार भए पनि आफ्नै प्रहरी, प्रशासन, कर्मचारी र न्यायालय नभएको बताए। गाडी र झण्डा दिँदैमा सरकार पाए भनेर खुसी हुनुपर्ने आवश्यकता नरहेको उनको भनाइ छ। 'प्रदेश सरकार त छ। तर न प्रहरी छ, न प्रशासन छ, न कर्मचारी छ, न न्यायालय छ, न स्रोतमा अधिकार छ। अनि कस्तो सरकार हो। यो हालत छ प्रदेशको। आज पनि प्रहरी समायोजन भएको छैन। मधेस प्रदेश छ, प्रहरी अर्कैको छ। मधेस प्रदेशको प्रहरी कहिले हुन्छ? मधेसको कर्मचारी कहिले हुन्छ?,' उनले प्रश्न गरे। उनले आन्दोलनबाट भएका उपलब्धिहरू खतरामा रहेको बताए। संघीय गणतन्त्र स्थापनाका लागि आफूहरू (प्रधानमन्त्री पुष्पकमल दाहाल र विप्लवलाई देखाउँदै)को भूमिका अहम् रहेको बताउँदै उनले ती उपलब्धिहरू खतरामा रहेको बताए। उनले ५३ प्रतिशत जनता रहेको मधेसलाई राज्यले उपेक्षा गरेको बताए। '५३ प्रतिशत जनता मधेसमा छन्। तर १३ प्रतिशत बजेटमात्र मधेसलाई दिइएको छ। १३ प्रतिशतले विकास सम्भव छ?,' उनले प्रश्न गरे। उनले नेपालको कृषि प्रणाली र शिक्षा प्रणाली एसियाकै सबैभन्दा कमजोर भएको बताए। जसका कारण युवाहरूमा बेरोजगारी बढेको उनको भनाइ छ।"
कांग्रेसले संविधान कार्यान्वयन गरेर मुलुकलाई निकास दिन सक्दैन : घनश्याम भुसाल,"काठमाडौं : नेकपा एकीकृत समाजवादीका महासचिव घनश्याम भुसालले नेपाली कांग्रेसले संविधान कार्यान्वयन गर्न नसक्ने दावी गरेका छन्। नेकपा एकीकृत समाजवादी निकट अनेरास्ववियूको स्थायी कमिटी बैठकमा बोल्दै नेता भुसालले कांग्रेसले संविधानलाई कार्यान्वयन गरेर मुलुकलाई निकास दिन नसक्ने दावी गरे। 'नेपाली कांग्रेसले मु्लुक बनाउँदैन। आजको संविधानलाई कार्यान्वयन गरेर मुलुकलाई निकास दिने कुरा कांग्रेसको सिद्धान्तले दिँदैन,'उनले भने,' अरु पपुलिस्टले गर्दैनन्।' उनले कांग्रेससँग गठबन्धनमा रहेपनि आफ्नो पार्टीको सिद्धान्त कांग्रेस नभएको बताए। उनले भने,'संविधानको रक्षाका निम्ति कांग्रेससँग हामी गठबन्धनमा छौं। तर, कांग्रेस हाम्रो सिद्धान्त होइन। गठबन्धन हाम्रो राजनीति होइन। गठबन्धन हाम्रो विचारधारा होइन गठबन्धन अबको हाम्रो भाग्य भविष्य राजनीतिको मैपाप हुँदैहोइन।' गठबन्धन विशेष परिस्थितिमा बनेकाले यसको भविष्य समेत नभएको उनले जिकिर गरे। उनले केही शक्तिहरू आफ्ना र पार्टीका विरुद्धमा लागेर भाँड्न खोजेको आरोप लगाए। 'मुलुकको विविधताभित्र खेलेर हामीलाई भाँड्न, भड्काउने, आपसमा जुधाउने ती शक्तिहरु खेल्न थालेका छन्। विभिन्न माध्यमबाट हामीलाई भाँड्न खोज्दैनछन्,'उनले भने। उनले नेकपा एमालेका अध्यक्ष केपी ओलीको उदयपछि नेपाली राजनीतिमा विकृति, विसंगतिको परम्परा बस्दै गएको आरोप लगाए। गालीगलौजको राजनीति सुरु भएकाले यसको अन्त्यका लागि अनेरास्ववियूले संस्कारसहितको राजनीतिको अभियान चलाउनुपर्ने सुझाव दिए।"
पार्टीको अबको गन्तव्य हिन्दू अधिराज्य नेपाल : कमल थापा,काठमाडौं : राष्ट्रिय प्रजातन्त्र पार्टी नेपालले राजसंस्थाको पुनःस्थापनासहित समृद्ध हिन्दू अधिराज्य नेपाल पार्टीको अबको गन्तव्य हुने घोषणा गरेको छ। दुई दिनसम्म चलेको पार्टीको केन्द्रीय समिति बैठकको निर्णय घोषणा गर्न शुक्रबार काठमाडौंमा आयोजित घोषणा सभालाई सम्बोधन गर्दै राप्रपा नेपालका अध्यक्ष कमल थापाले राजसंस्थासम्बन्धी बिगतको अवधारणालाई पुनःविचार गरेर राजसंस्थाको पुनःस्थापनासहितको प्रजातन्त्र पार्टीको मूलभुत विचार हुने घोषणा गरे। राजसंस्थाको पुनःस्थापना राप्रपा नेपालको कार्यनीति एजेण्डमध्ये एक हुने उनले बताए। उनले संघीय गणतन्त्रको नाममा भएको भ्रष्ट व्यवस्थाको अन्त्य तथा सवल र समृद्ध हिन्दू अधिराज्यको स्थापनाको मुख्य माग लिएर राप्रपा नेपालले आन्दोलन सञ्चालन गर्ने घोषणा गरे। थापाले आम जनताको सहयोग र सद्भावबाट केही वर्षभित्रमा नै राजसंस्थालाई पुनःस्थापना गर्ने र नेपाललाई हिन्दू राष्ट्र घोषणा गर्ने दाबी गरे। राजसंस्था र हिन्दू राष्ट्र पुनःस्थापना नभएसम्म आफ्नो पार्टी सत्ताको खेलमा नलाग्ने उनले बताए। उनले पूर्वराजाबाट विगतमा जस्तो पार्टीमा हस्तक्षेप नहुने कुराको विश्वसनीय आधार तय भइरहेको जिकिर गरे। त्यस्तै थापाले सुन तस्करीलगायत मानवतस्करी प्रकरणमा राज्यमा बस्नेहरूको संलग्नतामा नै भएको भए पनि उनीहरूलाई राज्यले नै जोगाउन खोजेको आरोप लगाए। उनले अहिलेको व्यवस्थालाई परिवर्तन गर्दै मुलुकलाई भ्रष्टाचारमुक्त बनाएर सुशासनको बाटोमा ल्याउनु अपरिहार्य भइरहेको तर्क गरे। उनले देशको स्वाभिमान रक्षाका एकै ठाँएमा उभिन राजनीतिक दलहरूलाई आह्वानसमेत गरे।
एकीकृत समाजवादीको महाधिवेशन माघ १४ देखि १८ सम्म,"बिहीबार ललितपुरमा सम्पन्न पार्टीको केन्द्रीय समिति बैठकले माघमा पार्टीको दशौं राष्ट्रिय महाधिवेशन आयोजना गर्ने निर्णय गरेको पार्टी प्रवक्ता जगन्नाथ खतिवडाले जानकारी दिए। काठमाडौं : सत्तासीन एकीकृत समाजवादीले माघ १४ देखि १८ गतेसम्म पार्टीको राष्ट्रिय महाधिवेशन गर्ने निर्णय गरेको छ। बिहीबार ललितपुरमा सम्पन्न पार्टीको केन्द्रीय समिति बैठकले माघमा पार्टीको दशौं राष्ट्रिय महाधिवेशन आयोजना गर्ने निर्णय गरेको पार्टी प्रवक्ता जगन्नाथ खतिवडाले जानकारी दिए। बैठकले पार्टी अध्यक्ष माधवकुमार नेपालले प्रस्तुत गरेको राजनीतिक तथा सांगठनिक प्रतिवेदन सुझावसहित सर्वसम्मतीले पारित गरेको छ। यस्तै बैठकले मंसिरसम्म कमिटी नभएका पालिका र वडाहरूमा कमिटी गठन गर्ने र सबै कमिटीहरूले सदस्यताको विवरण संकलन गर्ने, महाधिवेशनलाई केन्द्रित गरी भदौ मसान्तसम्म संगठन र प्रचारको योजना बनाएर कार्यान्वयन गर्ने निर्णय गरेको छ।"
अनि खारेज भयो संसद् विकास कोष,"सर्वोच्च अदालतले संसद् विकास कोषको रकम तत्काल कार्यान्वयन नगर्न अन्तरिम आदेश जारी गरेपछि प्रमुख राजनीतिक दलहरू विभाजित देखिएका छन्। अदालतले संघीय संसद् वा प्रदेशसभाका सदस्यहरूलाई कार्यकारिणी प्रकृतिको कार्य गर्ने जिम्मेवारी प्रदान नगरेको उल्लेख गरेको छ। नेपाली कांग्रेसका प्रमुख सचेतक रमेश लेखकले संसद् विकास कोषसम्बन्धी रिटको सुनुवाइका क्रममा सर्वोच्च अदालतको आदेश शक्ति पृथकीकरणको सिद्धान्तविपरीत रहेको बताए। कार्यपालिका, व्यवस्थापिका र न्यायपालिकाले आआफ्नो सीमामा बसेर काम गर्नुपर्छ, संसद् भवन परिसरमा सञ्चारकर्मीहरूसँग कुरा गर्दै प्रमुख सचेतक लेखकले भने, कुरा ५ करोडको होइन, कुरै नबुझी गरिएको आदेशको हो। संसद्मा प्रश्नहरू उठेका छन्। अपवादलाई छोडेर अरू सबैको एकै किसिमको बोली छ। संसद्को अधिकार हो भन्ने भनाइ छ। मैलेचाहिँ आदेश हेर्न पाएको छैन। सुवास नेम्बाङ, उपाध्यक्ष, नेकपा एमाले प्रमुख प्रतिपक्षी नेकपा एमालेका सांसदहरू भने यो विषयमा विभाजित देखिएका छन्। कतिपयले आदेशप्रति सन्तुष्टि जनाएका छन् भने कतिपयमा असन्तुष्टि देखिन्छ। नेकपा एमालेका उपाध्यक्ष सुवास नेम्बाङले अदालतको आदेश हेर्न नपाएको बताए। अदालतको आदेश झिकाएको छुँ। हेर्न पाएको छैन, वरिष्ठ अधिवक्तासमेत रहेका नेम्बाङले भने, अदालतको आदेशमा प्रश्नहरू उठेका छन्। संसद्को अधिकार हो भन्ने भनाइ छ। अपवादलाई छोडेर एकै किसिमको बोली छ। सत्तारुढ नेकपा माओवादी केन्द्रका सांसद एवं वरिष्ठ अधिवक्ता रामनारायण बिडारी सर्वोच्चको आदेशप्रति खुसी छन्। मैले संसद्मा १० मिनेटको समय लिएर पटकपटक भन्दै आएको विषय हो। अदालतले आदेशबाट म खुसी छुँ, सांसद बिडारीले भने, शक्तिपृथकीकरण र शक्ति सन्तुलनको सिद्धान्तसँगै व्यवस्थापिकाको विचार गरेर राज्यको ढुकुटी असरल्ल खर्च नहोस भनेर नै आदेश दिएको छ। सर्वोच्चले सरकार र सांसदहरूलाई सम्झाइदिएको उल्लेख गर्दै उनले सरकारले बजेटमा उल्लेख गर्नु अनुपयुक्त भएको बताए। आफ्ना मान्छे खुसी पार्न, आफ्ना कार्यकर्तालाई काम र ठेक्का दिन प्रयोग हुँदै आएको थियो, सांसद बिडारीले भने, सांसदले आफ्नो जिम्मेवारी बाहेकको काम गरेका थिए। वरिष्ठ अधिवक्ता राधेश्याम अधिकारीले संविधानको भावनाअनुरूप नै सर्वोच्चले आदेश दिएको बताए। संविधानको अन्तिम व्याख्याता नै सर्वोच्च अदालत हो। आफ्नो सीमा सर्वोच्चले तय गरेको छ, वरिष्ठ अधिवक्ता अधिकारीले भने, सांसद विकास कोष जनतामाझ अलोकप्रिय भइसकेको थियो। त्यो अलोकप्रिय कार्यक्रम पुनः ल्याउन बाध्य पार्ने काम सांसदहरूबाट भएको हो। रिट निवेदनमाथि सुनुवाइ गर्दै सर्वोच्चले आफ्नो अधिकार क्षेत्रभित्र रहेर नै आदेश दिएको मान्नुपर्छ। के छ सर्वोच्चको आदेश ? सर्वोेच्च अदालतले संघ र प्रदेश सरकारले निर्वाचन क्षेत्रमा छुट्ट्याएको रकम तत्काल खर्च नगर्न अन्तरिम आदेश दिएको छ। प्रधानन्यायाधीश विश्वम्भरप्रसाद श्रेष्ठ, न्यायाधीशहरू ईश्वरप्रसाद खतिवडा, डा आन्दमोदन भट्टराई, अनिलकुमार सिन्हा र प्रकाशमान सिंह राउतको संवैधानिक इजलासले चालु आर्थिक वर्षमा संघीय र प्रदेश सरकारले निर्वाचन क्षेत्रमा छुट्ट्याएको बजेट र यससम्बन्धी कार्यक्रम कार्यान्वयन नगर्न अन्तरिम आदेश दिएको हो। सर्वोच्च अदालतको आदेश शक्ति पृथकीकरणको सिद्धान्तविपरीत छ। कुरा ५ करोडको होइन, कुरै नबुझी गरिएको आदेशको हो। रमेश लेखक, प्रमुख सचेतक, नेपाली कांग्रेस अर्थमन्त्री डा प्रकाशशरण महतले गत जेठ १५ गते संघीय संसद्मा पेस गरेको बजेट वक्तव्यमा प्रतिनिधिसभाको प्रत्येक निर्वाचन क्षेत्रमा सांसदको योजनामा ५ करोड रुपैयाँ खर्च गर्ने गरी बजेट विनियोजन गरिएका थिए। त्यस्तै प्रदेश सरकारहरूले पनि प्रदेशसभा निर्वाचन क्षेत्रमा सांसदहरूले खर्च गर्न पाउने गरी निश्चित बजेट विनियोजन गरेका थिए। सर्वोच्चले संघ र सातवटै प्रदेशमा विनियोजन ऐनमा व्यवस्था गरिएका समान प्रकृतिका संसद्ीय क्षेत्र पूर्वाधार विकास कार्यक्रमसम्बन्धी व्यवस्थाहरू तथा ती व्यवस्थाहरूको लागि छुट्ट्याइएको विनियोजित रकम खर्च गर्ने कार्य अन्तिम किनारा नभएसम्म कार्यान्वयन नगर्न नगराउन आदेश दिएको हो। नेपालको शक्ति पृथकीकरणको सिद्धान्तमा आधारित लोकतान्त्रिक शासन प्रणालीलाई अंगीकार गरेको एवं त्यसअन्तर्गत कार्यकारिणी अधिकार संघको हकमा नेपालको संविधानको धारा ७५ ले संघीय मन्त्रिपरिषद् र प्रदेशको हकमा धारा १६२ ले प्रदेश मन्त्रिपरिषलमा निहित रहने व्यवस्था गरेको छ, संघीय र प्रदेश व्यवस्थापिकाको मूल कार्य व्यवस्थापकीय प्रकृतिको कार्य नै हुने देखिन्छ, संघीय संसद् वा प्रदेशसभाका सदस्यहरूलाई कार्यकारिणी प्रकृतिको कार्य गर्ने जिम्मेवारी प्रदान गरेको देखिँदैन, अन्तरिम आदेशमा भनिएको छ, संविधानको शब्द, भाव र मर्मसमेतलाई दृष्टिगत गर्दा विनियोजन ऐन २०८० का रूपमा पारित आर्थिक वर्ष २०८०८१ को बजेट वक्तव्यको बुँदा नम्बर ४४५ सँग सम्बन्धित व्यवस्था र सातवटै प्रदेशका व्यवस्थापिकाहरूको आर्थिक वर्ष २०८०८१ को विनियोजन ऐनमा व्यवस्था गरिएका समान प्रकृतिका संसदीय क्षेत्र पूर्वाधार विकास कार्यक्रमसम्बन्धी व्यवस्थाहरू तथा ती व्यवस्थाका लागि छुट्ट्याइएको रकम खर्च गर्ने कार्य प्रस्तुत रिट निवेदनको अन्तिम किनारा नभएसम्म कार्यान्वयन नगर्नूनगराउनू। सर्वोच्चले संघीय सरकार र सातवटै प्रदेश सरकारसँग सात दिनभित्र लिखित जवाफ पनि माग गरेको छ। आदेशमा भनिएको छ, विकास योजना निर्माण र कार्यान्वयनसम्बन्धी स्वीकृत अभ्यास र मान्यता प्रतिकूल हुने गरी सीमित आर्थिक क्षमता रहेको मुलुकमा राष्ट्रिय ढुकुटीको ठूलो हिस्सा (अर्थात् संघ र प्रदेश समेतबाट अर्बौं रकम) केही खास जनप्रतिनिधिहरूको वैयक्तिक तजबिजमा खर्च गर्नु योजनाबद्ध विकासको अवधारणा तथा सुशासनको मान्यता अनुकुल देखिँदैन। संघीय संसद्का समानुपातिक सांसद र राष्ट्रियसभा सदस्यलाई फरक व्यवहार गरिएको र विकासका योजना निर्माण र स्वीकृत अभ्यासविपरीत भएको आदेशमा उल्लेख छ। सरकारी कोषको रकम खर्च गर्दा अपनाउनुपर्ने पारदर्शिता र जवाफदेहितासम्बन्धी विषय पनि विचारणीय बन्न जाने आदेशमा जनाइएको छ। शक्तिपृथकीकरण र शक्ति सन्तुलनको सिद्धान्तसँगै व्यवस्थापिकाको विचार गरेर राज्यको ढुकुटी असरल्ल खर्च नहोस भनेर नै आदेश दिएको छ। म खुसी छुँ। रामनारायण बिडारी, सांसद, नेकपा माओवादी केन्द्र अधिवक्ता त्रिलोकबहादुर चन्द र यज्ञप्रसाद अधिकारीले निर्वाचन क्षेत्रमा बजेट छुट्ट्याउनु संविधान र कानुनविपरीत भएको दाबी गर्दै रिट दायर गरेका थिए। साउन ११ गते दायर रिटको सुनुवाइ गर्दै संवैधानिक इजलासले तत्काल कार्यान्वयन नगर्न आदेश दिएको हो। सांसद विकास कोषको जताततै दुरुपयोग सुदूरपश्चिम प्रदेश सरकारले २०७७ सालमा ३२ जना प्रदेश सांसदका लागि छुट्ट्याएको ९६ करोड रकमको सांसद विकास कोष (प्रदेश पूर्वाधार विकास कार्यक्रम) का योजनाहरू जेठमा सम्झौता भए। जेठको २३ गते मात्रै ४० करोडका योजनाको प्रदेश पर्यटन विकास कार्यालयमा सम्झौता भयो। आर्थिक वर्ष सकिन लाग्दा कोषको बजेट सिध्याउन गरिएको त्यो हतारको एउटा दृष्टान्त थियो। प्रदेश सांसदहरूले बनाएका ९६ करोड रकमका योजनाहरू असारको ३ गतेसम्म उपभोक्ता समितिसँग सम्झौता भए। तटबन्धन, मन्दिर निर्माण, घेरापर्खाल निर्माण, मन्दिर जाने पदमार्गजस्ता योजनामा २० दिनमा ९६ करोड रकम सकियो। त्यतिबेलाको अर्थ विकास तथा प्राकृतिक स्रोत समितिकी सदस्य पूर्णा जोशी भन्छिन्, सांसद विकास कोषको रकम विगतमा दुरुपयोग भएकै कारण त्यसप्रति नागरिकको असन्तुष्टि बढेको हो। अझ यस्ता योजना जेठ र असारमा मात्रै सम्झौता हुने गर्छन्। त्यतिबेलाको सुदूरपश्चिम प्रदेश मन्त्रिपरिषद्ले बनाएको प्रदेश पूर्वाधार विकास कार्यक्रम सञ्चालन कार्यविधि नियमावली २०७६ को दफा ७ (६) मा प्रदेशसभा सदस्यहरूले मंसिर मसान्तसम्म योजना छनोट गरिसक्ने र माघ मसान्तसम्म सबै योजना सम्झौता गरिसक्नुपर्ने उल्लेख थियो। तर, कुनै योजनामा विवाद भए मुख्यमन्त्री तथा मन्त्रिपरिषद् कार्यालयको स्वीकृति लिएर एक पटकका निम्ति फागुन १५ सम्म सम्झौता गर्न सकिने व्यवस्था नियमावलीमा थियो। १५ फागुनपछि कोषका कुनै पनि योजना सम्झौता गर्न नपाइने व्यवस्था नियमावलीमा हुँदा हुँदै असारको ३ गतेसम्म योजना सम्झौता भए। ती योजना असारको २० गतेभित्र सकिए पनि र असार २५ गतेभित्र भुक्तानी पनि भयो। सुदूरपश्चिम विश्वविद्यालयका पूर्वरजिष्टार डा हेमराज पन्त भन्छन्, यो बजेट भनेको कार्यकर्तालाई खुसी पार्नका लागि दिइने बजेट हो। यसले देशको विकास हुँदैन। सांसदहरूले बजेट अगावै योजना दिने हो नी, यसरी रकम लिएर मनपरी योजना बनाए कसरी सन्तुलित विकास हुन्छ ? सर्वोच्च अदालतले संघीय र प्रदेश सांसदको भूमिका सम्झाउँदै चालू आर्थिक वर्षका लागि निर्वाचन क्षेत्र विकासका नाममा सरकारले विनियोजन गरेको बजेट खर्च गर्न बुधबार रोक लगाइदिएको थियो। सर्वोच्चले अधिवक्ताद्वय त्रिलोकबहादुर चन्द र यज्ञप्रसाद अधिकारीद्वारा दायर रिटमा सुनुवाइ गर्दै संघ र प्रदेशका संसदीय क्षेत्र पूर्वाधार विकास कार्यक्रम कार्यान्वयन नगर्न अन्तरिम आदेश जारी गरेको थियो। प्रत्यक्ष जितेका संघीय सांसदहरूलाई यसपालि ५ करोड रकम कोषका लागि विनियोजन भएको भने सुदूरपश्चिम प्रदेश सरकारले पनि प्रति सांसद ३ करोड रकम विनियोजन गरेको छ। सुदूरपश्चिम प्रदेशसभामा ३२ जना प्रत्यक्ष प्रदेश सांसद छन्। संघ होस् वा प्रदेश सांसद, उनीहरूलाई आफ्नो घरजाने सडक बनाउने, गेट बनाउने, आफ्नो क्षेत्रको मन्दिर बनाउने, कार्यकर्तालाई बचत हुने गरी घेरापर्खाल बनाउने जस्ता टुक्रे योजनामा रकम खर्च हुँदै आएको थियो। कैलाली उद्योग वाणिज्य संघका पूर्वअध्यक्ष दिनेशराज भण्डारी भन्छन्, सर्वोच्च अदालतको यो राम्रो निर्णय हो। यो स्वागतयोग्य छ। रकमबाट पार्टीका भवन कर्णालीमा सांसद विकास कोषको रकम दुरुपयोग भएको पाइएको छ। संघीय सांसदहरूले कोषको रकम पार्टीका कार्यालयका भवन निर्माणमा खर्च गरेका छन्। कोषको रकम पार्टी कार्यालयमा खर्च गर्न नमिल्ने भए पनि विभिन्न नाम दिएर पार्टीका भवन निर्माणमा खर्च गरेको पाइएको छ। प्रतिष्ठानको नाम दिएर पार्टी कार्यालयका भवन निर्माणमा कोषको रकम दुरुपयोग गरिएको छ। २०७० सालमा संविधानसभा सदस्यमा निर्वाचित कुन्तिकुमारी शाहीले कोषको रकम राप्रपाको जिल्ला कार्यालय बनाउन खर्च गरेको पाइएको छ। शाही सांसद हुँदा सांसद विकास कोषको रकमबाट पार्टी कार्यालयमा खर्च गर्न नमिल्ने भएपछि चन्द्रबहादुर गुरुङ प्रतिष्ठान नाम दिएर दैलेख बजारमा भवन बन्यो। कोषको झन्डै ३० लाख रुपैयाँमा बनेको उक्त भवनमा हाल राप्रपाको पार्टी कार्यालय रहेको छ। दैलेख१ बाट संविधानसभा सदस्य बनेका अम्मरबहादुर थापाले पनि सांसद विकास कोषको रकम पार्टी कार्यालयको भवन बनाउन दिए। आर्थिक वर्ष २०७२७३ मा थापाले सांसद विकास कोषको रकमबाट बिपी प्रतिष्ठान र मदन आश्रित भवन निर्माणका लागि भन्दै बजेट उपलब्ध गराए। त्यसबेला मदन आश्रित भवनका लागि २५ लाख र बिपी प्रतिष्ठानका लावि १५ लाख रुपैयाँ छुट्ट्याइएको थियो। हाल बिपी प्रतिष्ठानमा कांग्रेस र मदन आश्रित भवनमा एमालेका पार्टी कार्यालय चलिरहेका छन्। यो क्रम संघीयता कार्यान्वयनपछि पनि रोकिएन। २०७४ को प्रतिनिधिसभा सदस्य निर्वाचनमा दैलेख क्षेत्र नं १ बाट निर्वाचित सांसद रवीन्द्रराज शर्माले पनि सांसद विकास कोषको रकम मदन आश्रित, बिपी प्रतिष्ठान र सहिद प्रतिष्ठानमा खर्च गरेका छन्। आर्थिक वर्ष २०७४०७५ मा सांसद शर्माले एमालेको मदन आश्रित भवन, कांग्रेसको बिपी प्रतिष्ठान र नेकपा माओवादी केन्द्रको सहिद प्रतिष्ठानको भवन निर्माणका लागि १०१० लाख रुपैयाँ बाँडेका थिए। ती सबै भवनमा हाल दलका कार्यालय छन्। दैलेख मात्र होइन्, सुर्खेतमा पनि कोषको रकमबाट एमाले, कांग्रेस र माओवादीका पार्टी कार्यालय निर्माण भएका छन्। कोषको रकमलाई सांसदहरूले पार्टी कार्यालयका भवन निर्माण, कार्यकर्तालाई बाँड्ने र उत्पादन नहुने क्षेत्रमा खर्च गर्दै आएका छन्। कोषको बजेट निजी कम्पनीलाई लुम्बिनी प्रदेश सरकारले प्रत्यक्ष निर्वाचित सांसदहरूका लागि यो वर्ष २ करोड ५० लाख बजेट छुट्ट्याएको छ। सांसदहरूले दिएका योजनामा त्यो बजेट राख्ने गरिएकाले बजेट पुस्तिकामा स्पष्ट देखिँदैनन्। समानुपातिकका लागि १ करोड बजेट छ। त्यसरी छुट्ट्याइएको बजेट निजी कम्पनीलाई सोझै दिने गरी विनियोजन गरिएको छ। सांसदहरू मिडिया सम्बद्ध कम्पनीका नाममा बजेट राखेर आफ्नो स्वार्थ अनुरूप खर्च गर्ने गरेका छन्। लुम्बिनी प्रदेशमा यस्ता योजनाको चर्काे आलोचना भए पनि पूर्ववर्ती सरकारले बजेट सुधार गरेन। बरु यो वर्ष पनि त्यस्तै निजी कम्पनीलाई बजेट राखिएको छ। सांसद विकास कोषका रूपमा आउने बजेटलाई धार्मिक भवन, मन्दिर, सामुदायिक भवनमा बजेट खर्चिने प्रचलन भने पुरानै हो। रुपन्देही क्षेत्र नम्बर १ का सांसद छविलाल विश्वकर्माको क्षेत्रमा विनियोजित बजेटमध्ये १ करोड २५ लाख सामुदायिक संस्था र मन्दिरका भवन निर्माणमा खर्च भएको थियो। यो ०७५०७६ को बजेटमध्येको रकम थियो। क्षेत्र नम्बर २ मा पनि सोही वर्ष १ करोड ९० लाख मस्जिद, मन्दिर, ब्रह्मकुमारीलगायतका संघसंस्थाको भवन निर्माणमा खर्च भएको थियो। क्षेत्र नम्बर ३ मा ३५ लाख त्यस्तै योजनामा खर्चियो। क्षेत्र नम्बर ४ मा तत्कालीन सांसद प्रमोद यादवले पनि ८० लाख मन्दीर, मस्जिदमै खर्च गरेका थिए। क्षेत्र नम्बर ५ का सांसद भरत शाहको क्षेत्रमा करिब ५० लाख त्यस्तै योजनामा खर्च गरेका थिए। विगतका वर्षहरूमा मन्दिर, मस्जिदसहित जातजातिका कुलधर्मका पूर्वाधार निर्माण यो रकम बढी खर्च हुने गरेको थियो। यसको आलोचना बढेपछि बजेटको स्वरूप फेरिँदै गएको छ। अहिले बजेट सडक कालोपत्र, नाली निर्माण, ग्रावेल गर्नमा केन्द्रित छ। साना योजनामा बजेट राख्दा काम प्रभावकारी देखिँदैनन्। बजेटसमेत फिर्ता हुने गरेको छ। रुपन्देहीको शुद्धोधन गाउँपालिकाबाट दुई वर्षअघि ३२ लाख ७९ हजार रकम फिर्ता भएको थियो। चारवटा आयोजनाका लागि ५९ लाख ६७ हजार रकम विनियोजन भएको थियो। बजेटमा कार्यकर्ताको दाबी सांसदको नाममार्फत आउने बजेटमा पार्टीका कार्यकर्ताको माग बढी हुने गरेको छ। योजना छनोटदेखि कार्यान्वयनमा समेत कार्यकर्ताले हालिमुहाली गर्न खोज्ने पालिका प्रमुखहरू बताउँछन्। उपभोक्ता समितिमार्फत हुने काममा बढी अनियमितता हुने गरेको उनीहरूको अनुभव छ। रुपन्देहीको शुद्धोधन गाउँपालिकाका पूर्वअध्यक्ष किसुनचन्द्र चौधरीले सांसदको योजनामा कार्यकर्ताको दबाब आउने गरेको अनुभव सुनाए। ठेक्का हामीलाई दिनुपर्छ, माननीयसँग कुरा भएको छ भन्दै दवाव हुन्छ, उनले भने। विगतमा आफ्नै कार्यकर्तामाफर्त बजेट कार्यान्वयन हुँदा अनियमितता हुने गरेको थियो। उपभोक्ता समितिबाट बन्ने योजनाको केही हिस्सा बजेट त्यतिकै हराउने हो, ठेक्का प्रक्रियाबाटे गत वर्ष चारवटै योजना ठेक्कामा लगाएको थियो। उनलाई समेत उपभोक्ता समितिमार्फत बजेट कार्यान्वयन गर्न दबाब आएको थियो। भाडाको मोटरबोट देखाएर सकाइयो २० लाख २०७६ साल वैशाख १ गतेबाट बागमती खोलामा मोटरबोट सञ्चालन भएको खबर स्थानीयदेखि राष्ट्रिय सञ्चारमाध्यममा छायो। मकवानपुर, रौतहट र सर्लाहीको सीमानामा रहेको रौतहटस्थित नुनथरमा नयाँ वर्ष २०७६ को पहिलो दिन आइतबार मोटरबोटको परीक्षण पनि गरियो। रौतहटको बागमती क्यान्टिन बजारदेखि मकवानपुरको राईगाउँसम्म सात किलोमिटर मोटरबोट सञ्चालन हुने हल्लापछि यस क्षेत्रका नागरिक खुसी भए। बर्सेनि सांसदलाई आफ्नो तजबिजले खर्च गर्नेगरी दिइने करोडौं रकम कसरी दुरुपयोग हुन्छ भन्ने उदाहरण यस क्षेत्रका नागरिकले केही समयपछि मात्र थाहा पाए। मकवानपुर प्रतिनिधिसभा१ का निवर्तमान सांसद कृष्णप्रसाद दाहालले स्थानीयलाई रौतहटको नुनथरदेखि राईगाउँसम्म बागमतीमा मोटरबोट सञ्चालन गर्ने भन्दै निर्वाचन क्षेत्र साझेदारी कार्यक्रमको २० लाख रुपैयाँ बजेटबाट मोटरबोट सञ्चालन गरेको घोषणा गरे। मोटरबोट सञ्चालनका लागि बागमती जलमार्ग उपभोक्ता समूह बनाइ खर्च पनि गरियो। देशको खर्च पारदर्शिता जाँच्ने सार्वजनिक लेखासमितिका सभापतिसमेत रहेका निवर्तमान सांसद दाहालले आफ्नो कोषबाट ल्याएको मोटरबोट केही दिनमै चल्न छाड्यो। यसबारे स्थानीयले अहिलेसम्म जवाफ पाएका छैनन्। तामझामका उद्घाटन गरेर हिँडेका सांसद दाहाल अहिलेसम्म फर्केर त्यहाँ पुगेका छैनन्। मोटरबोटको नाममा सांसद दाहालले बागमतीमा २० लाख रुपैयाँ बगाए। भाडामा चितवनबाट ल्याइएको मोटरबोट केही दिन चलाएपछि मोटरबोट एकाएक गाएब भयो। राईगाउँसम्म जलमार्गबाट आउन पाइने खुसीमा स्थानीयले सित्तैमा योजनालाई सघाए, मकवानपुरको बागमती गाउँपालिका१ का वडा अध्यक्ष यहुन्ना राइले भने, त्यो मोटरबोट केही दिनमा फिर्ता भयो, बिग्रियो भनियो। आवश्यक पूर्वाधार तयार नगरी हचुवामा योजना ल्याइएको कारण न मोटरबोट आयो, न त २० लाख रुपैयाँ सदुपयोग नै भयो। निवर्तमान सांसद दाहालकै पहलमा बागमती गाउँपालिका१ स्थित गुह्य खोलामा गरिएको तटबन्धन पनि गुणस्तरीय नभएको स्थानीयतको गुनासो छ। २०७५ र २०७८ सालमा गरी ६० लाख रुपैयाँ लगानीमा गरिएको तटबन्धनको गुणस्तर हेर्दा ५० प्रतिशत रकम पनि खर्च नभएको स्थानीयको गुनासो छ। दाहालले आफ्नो क्षेत्रमा गरेको यी कामहरू उदाहरण मात्र हुन्। अन्य सांसदहरूले पनि सांसद विकास कोषको रकम अधिकतम आफ्नो अनुकूलतामा खर्च गरेका छन्। मकवानपुर प्रतिनिधिसभा २ का निवर्तनमा सांसद बिरोध खतिवडाले कार्यकर्ता पोस्ने गरी टुक्रे योजनामा लगानी गरेको स्थानीयको गुनासो छ। उनले आफू मन्त्री हुँदा केही स्वास्थ्य संस्थाको भवन निर्माणम बजेट ल्याउन पहल गरे पनि सांसद विकास कोषको रकमबाट भने जनस्तरमा देखिने काम नभएको यस क्षेत्रका मतदाताको गुनासो छ। दिनेश गौतमकाठमाडौं शिवराज भट्टधनगढीकृष्ण सारु मगरमकवानपुरलक्ष्मण पोखरेलबुटवल हिक्मतबहादुर नेपालीसुर्खेत"
शनिबार देशका यी स्थानमा हुने छ वर्षा,"काठमाडौं : शनिबार कोशी, मधेस र बागमती प्रदेशमा सामान्यदेखि पूर्ण बदली रही बाँकी प्रदेशमा आंशिकदेखि सामान्य बदली रहनेछ। कोशी, मधेस र बागमती प्रदेशका केही स्थानहरूमा र बाँकी प्रदेशका पहाडी भूभागका थोरै स्थानहरूमा हल्कादेखि मध्यम वर्षाको सम्भावना रहेको छ। कोशी र मधेस प्रदेशका एकदुई स्थानमा मेघ गर्जनचट्याङसहित भारी वर्षाको समेत सम्भावना रहेको छ। शनिबार राति कोशी, मधेस र बागमती प्रदेशमा सामान्य बदली रही बाँकी प्रदेशमा आंशिकदेखि सामान्य बदली रहनेछ। कोशी, मधेस, बागमती र गण्डकी प्रदेशका केही स्थानहरूमा हल्कादेखि मध्यम वर्षा र बाँकी प्रदेशका एकदुई स्थानमा हल्का वर्षाको सम्भावना रहेको महाशाखाले जनाएको छ।"
बेनीजोमसोम सडकको म्याग्दी खण्डमा अत्यावश्यक काममा बाहेक यात्रा नगर्न आग्रह,"म्याग्दी : जिल्ला प्रशासन कार्यालयले बेनीजोमसोम सडकअन्तर्गत म्याग्दी खण्डमा अत्यावश्यक काममा बाहेक यात्रा नगर्न आग्रह गरेको छ। निरन्तरको पहिराका कारण सडक अवरुद्ध हुँदा यात्रुहरू अलपत्र पर्ने र दुर्घटनाको जोखिम बढेपछि शुक्रबार सार्वजनिक सूचना जारी गरेर बेनीदेखि दाना खण्डमा अति आवश्यक काम नपरी यात्रा नगर्न आग्रह गरेको हो। प्रमुख जिल्ला अधिकारी तुलसीराम पौडेलले सडक अवरुद्ध हुँदा तीर्थयात्रा र भ्रमणका लागि स्वदेशी तथा विदेशी पर्यटकले दुःख पाएकाले बाध्य भएर मौसममा सुधार र सडक सहज नहुँदासम्मका लागि यात्रामा नआउनका लागि आग्रह गरेको बताए। निरन्तरको पहिराका कारण ७६ किलोमिटर दूरीको बेनीजोमसोम सडक मर्मत गरी सिधा यातायात सञ्चालन गर्न समस्या भएको छ। बेनीजोमसोमकोरला सडक आयोजनाका प्रमुख जगत प्रजापतिले साउन ३२ गतेदेखि सडक खुलाउने र पहिरो खसेर अवरुद्ध हुने क्रम चलिरहेको बताए। आयोजना प्रमुख प्रजापति, इञ्जिनियर विष्णु चापागार्इं, डोजर अपरेटर नारायण गिरी र सवारी चालक सुभाष कुमाल, अजय स्याङताङ, सुभर भाइजर इन्द्रसिंह शेरचनलगायतको टोली पहिरो पन्छाउने र सडक मर्मतमा परिचालन भएका छन्। अन्नपूर्ण गाउँपालिकाको जलथले, गुइँठे, सुकेबगर, खामभिक्तालगायतका क्षेत्रमा अविरल वर्षासँगै दर्जन बढी ठाउँमा पहिरो खसेको छ। गुइठेभिरको पहिरोले फगामको डाँडामा रहेको प्रसारण लाइनको टावर जोखिममा परेको छ। कालीगण्डकीको कटान, कमजोर भूगोल, भूमिगत पानीको उचित व्यवस्थापन नहुनु र शाखा सडकका कारण सिर्जना भएको पहिरोले जलथलेदुवारी खण्डको सडक क्षतविक्षत बनाएको आयोजना प्रमुख प्रजापतिले बताए। सडक अवरुद्ध हुँदा जलथले र दाना क्षेत्रमा सवारी साधन रोकिएका छन्। यात्रुहरू दानादेखि नारच्याङको घरापसम्म हिलाम्मे सडकमा कष्टपूर्ण पैदलयात्रा गर्न बाध्य भएका छन्।"
"सप्तकोसीमा खतरा, कोसी ब्यारेजका सबै ढोका खोलिए",धरान : सप्तकोसी नदीमा पानीको बहाब बढेपछि कोसी ब्यारेजका सबै ढोका खोलिएका छन् भने खतराको संकेत स्वरुप रातो बत्ती बालिएको छ। पूर्वी पहाडी जिल्लामा लगातार वर्षा भइरहेकाले सप्तकोसी नदीमा पानीको बहाब बढेको हो। सप्तकोसीमा नदीमा शुक्रवाबार राति ९ बजे पानीको बहाब बढेर प्रतिसेकेण्ड ३ लाख ९८ हजार ३ सय ४५ क्युसेक पुगेको जिल्ला प्रहरी कार्यालय सुनसरीका प्रहरी प्रवक्ता डीएसपी राजकुमार राईले जानकारी दिए। उनले सप्तकोसीमा पानीको बहाब बढेपछि आसापासका बासिन्दालाई सतर्क रहन र यस क्षेत्रको शान्ति सुरक्षाको लागि प्रहरी परिचालन गरेर उच्च सर्तकता अपनाइएको बताए। सप्तकोसीमा पानीको बहाब प्रतिसेकेण्ड एकलाख ५० हजार कटेपछि खतरा मानिन्छ। सप्तकोसीमा पानीको बहाब बढेपछि स्थानीय प्रशासनको अनुरोधमा भारतले कोसी ब्यारेजका सबै ढोका खोलेको हो। कासी व्यारेजका सबै ढोका खोलेका कारण कोसी प्रभावित क्षेत्रमा कुनै खतरा नभएको डीएसपी राईले बताए। पूर्वपश्चिम राजमार्गमा चल्ने सवारीसाधनलाई समेत सावधानीपूर्वक सञ्चालन गरिएको उनले बताए।
पहिरोका कारण पृथ्वीराजमार्ग अवरुद्ध,"मुग्लिन : पहिरोका कारण पृथ्वीराजमार्ग अवरुद्ध भएको छ। चितवनको इच्छाकामना गाउँपालिका४ नाग्दी खोला नजिकै पहिरो खसेपछि सडक दुइतर्फी अवरुद्ध बनेको हो। इलाका प्रहरी कार्यालय मुग्लिनका प्रमुख, प्रहरी निरीक्षक विशाल तामाङका अनुसार शुक्रबार साँझ ६:४५ बजेतिर गएको पहिरोका कारण राजमार्ग दुईतर्फी नै अवरूद्ध बनेको हो। अहिले पहिरो पन्छाउने काम भइरहेको उनले जानकारी दिए। पहिरोका कारण काठमाडौं जाने सवारी साधनहरू मुग्लिन र काठमाडौंबाट मुग्लिनतर्फ आउने सवारी साधनहरू कुरिनटारमै रोकिएका छन्।"
भारी वर्षाका कारण मध्यपहाडी लोकमार्ग अवरुद्ध,"ढोरपाटन : भारी वर्षका कारण राष्ट्रिय गौरवको आयोजना मध्यपहाडी लोकमार्ग पूर्णरूपमा अवरुद्ध भएको छ। लोकमार्गको निसीखोला गाउँपालिका४ कानाबगरस्थित ठाडोखोलामा बाढी आउँदा बागलुङबुर्तिबाङपूर्वी रुकुम पूर्णरूपमा अवरुद्ध भएको हो। सडक अवरुद्ध भएपछि पूर्वी रुकुमदेखि काठमाडौं, पोखरा, बागलुङलगायत स्थानमा छुटेका मालवाहक तथा सवारीसाधान सडकमा ठप्प भएका छन्। लोकमार्ग ठप्प हुँदा सयौं यात्रु सडकमै अलपत्र परेका छन्। अहिले पनि भारी वर्षा भइरहेको हुँदा सडक खुलाउन नसकिएको निसीखोला गाउँपालिका४ का अध्यक्ष टीकानिधि पौडेलले जानकारी दिए। बाढीले करिब दुई सय मिटर कालोपत्रे सडकमा क्षति पुर्याएको अध्यक्ष पौडेलको भनाइ छ। कानाबगर हुँदै ओखरेनी जोड्ने शाखा सडकमा पहिरो जाँदा कालापैरा खोलामा बाढी आएर सडक अवरुद्ध बनाएको उहाँ बताउँछन्। बुर्तिबाङ, बागलुङ, पोखरा, काठमाडौं र बुटवलदेखि निसी, भल्कोट हुँदै रुकुम जाने यात्रु कानाबगरमा रोकिएको उनको भनाइ छ। 'केही दिन भयो दिनदिनै पानी परी राखेको छ। हिजोदेखि ठूलो वर्षा भएको छ। यो खोलामा बाढी आइ राखे पनि गाडी जसोतसो पन्छाउँदै ओहोरदोहोर गर्थे, आज त ठूलै बाढी आएको छ,' अध्यक्ष पौडेलले भने, 'वर्षा नरोकिएसम्म सडक खुलाउन सकिने सम्भावना कम छ, खोलामा लेदोसहितको बाढी आइ राखेको हुँदा सडकमा अझै धेरै क्षति पुर्याउने देखिन्छ।' यस खण्डको खाडुखोलामा पनि बाढी आउँदा यातायात सञ्चालनमा समस्या भएको छ। वर्षाका कारण निसीखोलाका सबै ग्रामीण सडक ठप्प भएको उनको भनाइ छ।"
मदन भण्डारी लोकमार्ग फेरि अवरुद्ध,उदयपुर : लगातार वर्षाका कारण मदन भण्डारी लोकमार्ग पुनः अवरुद्ध भएको छ। राजमार्गको उदयपुरको उदयपुरगढी गाउँपालिका६ स्थित मौवासी खोला नजिकको पहिरो बगेर सडक पुरिँदा बिहीबार रातिदेखि सडक अवरुद्ध भएको हो। बिहीबार बिहानदेखि निरन्तर पानी परेर सडकमाथि पहिरो खस्दा ५० मिटर सडक अवरुद्ध भएको आयोजना कार्यालय प्रमुख गोपालप्रसाद खकुरेलले बताए। अवरुद्ध सडक सञ्चालन गर्न कार्यालयले जेसिबी र लोडर प्रयोग गरे पनि पानी नरोकिएका कारण सम्भव नभएको उनले बताए। सडक अवरुद्ध हुँदा शुक्रबार बिहानैदेखि पूर्वबाट राजधानी काठमाडौं र काठमाडौंबाट पूर्वतर्फ हिँडेका सवारी साधनहरू वारिपारि नै सडकमा जाम लागेर बसेका छन्। सडक जाम हुँदा पश्चिमबाट आएका सवारीसाधन कटारी र पूर्वबाट आएकाहरू गाईघाटमा रोकी महेन्द्र राजमार्गबाट पठाइएको जिल्ला प्रहरी कार्यालयका एसपी ज्ञानेन्द्रप्रसाद फुयाँलले बताए।
पसलमै पुगेर व्यवसाय दर्ता,"नुवाकोट : उद्योगी व्यवसायीलाई दायरामा ल्याउन जोड दिँदै नुवाकोटको विदुर नगरपालिकाले पसलमै पुगेर व्यवसाय दर्ता कार्य सुरु गरेको छ। अधिकतम व्यवसायीलाई मापदण्डमा ल्याउनका लागि नगरपालिकाले उक्त अभियान सुरु गरेको हो। विदुर नपाले जहाँ व्यवसाय त्यहाँ दर्ता कार्यक्रम सञ्चालन गरेको हो। पालिकाका मेयर राजन श्रेष्ठले जहाँ व्यवसाय त्यहाँ दर्ता अभियानको सुरुवात गरेका हुन्। मेयर श्रेष्ठले सोलेको विदुर७ सोलेबाट सो अभियानको सुरुवात गरे। उनका अनुसार नगरपालिकाले यो अभियान पहिलो पटक सञ्चालन गरेको हो। सूर्य दाइको किराना पसलकी सञ्चालिका कल्पना मोक्तानलाई व्यवसाय दर्ताको प्रमाणपत्र वितरण गरेर जहाँ व्यवसाय त्यहाँ दर्ताअभियानको सुरु भएको हो। विदुर नगरपालिकाले बजार अनुगमन, व्यवसाय सूचीकृत र व्यवसाय दर्ता कार्यक्रम सञ्चालन गरेको मेयर श्रेष्ठको भनाइ छ। नपाले सुरुवात गरेको यो अभियानबाट व्यवसायीलाई व्यवसायसँग सम्बन्धित विषयवस्तुका सम्बन्धमा जानकारी भएको उनको भनाइ छ।"
संक्रामक पशु रोग नियन्त्रण विधेयक स्वीकृतिको प्रक्रियामा,"काठमाडौं : कृषि तथा पशुपन्छी विकास मन्त्रालयले तयार पारेको संक्रामक पशु रोग नियन्त्रण विधेयकको मस्यौदा स्वीकृतिको प्रक्रियामा अघि बढेको छ। पशुपन्छीहरूमा देखा पर्ने संक्रामक रोगहरूको नियन्त्रण तथा रोकथामलाई थप प्रभावकारिताका लागि बनाइएको उक्त मस्यौदा तयार भई प्रदेश तथा स्थानीय तहहरूको समेत राय सुझाव संलग्न गरी स्वीकृतिको प्रकृयामा रहेको मन्त्रालयले जानकारी दिएको छ। मन्त्रालयका सह प्रवक्ता बरिष्ठ पशु चिकित्सक डातपेन्द्र प्रसाद वोहरा उक्त मस्यौदा माथी प्रदेश तथा स्थानीय तहहरूको समेत राय सुझाव लिएर स्वीकृतकिो लागि अगाडि बढाएको बताउछन्। यससँगै उनले बर्डफ्लु रोगको नियन्त्रणका लागि हाल नेपाल सरकारबाट स्वीकृत बर्ड फ्लु रोग नियन्त्रण नियमावली, २०७८, बर्ड फ्लु नियन्त्रणका क्रममा नष्ट गरिएका वस्तुको राहत सम्बन्धी मापदण्ड, २०७८ बमोजिम कार्यहरू भइरहेको जानकारी दिए। उक्त रोग नियन्त्रण तथा रोकथामलाई थप प्रभावकारी बनाउन प्रयास जारी रहेको उनको भनाइ छ। यस्तै, अफ्रिकन स्वाइन फिभर रोगबाट प्रभावित किसानहरूलाई पुनःस्थापना कार्यक्रमहरू सञ्चालन गर्न समेत मन्त्रालय र सम्बन्धित प्रदेशहरूमा छलफल जारी रहेको उनले जनाए। यसैक्रममा पशुपन्छी विकास क्षेत्रका समस्या समाधानका लागि सरकार, कृषि तथा पशुपन्छी विकास मन्त्रालय निरन्तर प्रयासरत रहेकाले सेवा अवरुद्ध हुने गरि कुनै कार्य नगर्न समेत सरोकारवालाको ध्यानाकर्षण गराएको छ। बरु संवाद र छलफलको माध्यमबाट समस्या समाधान गर्न अनुरोध गरेको छ। पालिकामा पशु चिकित्सा स्नातक भर्ना गर्न बजेट कृषि तथा पशुपन्छी विकास मन्त्रालयले चालु आर्थिक वर्षको स्थानीय तहहरूमा पठाइएको सशर्त अनुदानका कार्यक्रममा १ सय ६१ पालिकाहरूमा पशु चिकित्सा स्नातक भर्ना गर्न आवश्यक बजेट विनियोजन गरेको छ। मन्त्रालयका अनुसार थप बजेट उपलब्ध भएमा बाँकी पालिकाहरूमा समेत पशु चिकित्सा स्नातक भर्ना गर्न बजेट विनियोजन गर्न मन्त्रालयले पहल गरिरहेको बताएको छ। यस्तै, मन्त्रालयले नेपालका सबै स्थानीय तहहरूमा पशु सेवातर्फका अधिकृत तथा प्राविधिक सहायकहरूको दरवन्दी स्वीकृत रहेको बताएको छ। साथै सम्बन्धित स्थानीय तहहरू तथा प्रदेश लोकसेवाले पदपूर्ति निरन्तर गर्ने गरेका छन्।"
ग्रिसमा तीन जना नेपालीलाई अपहरण गर्ने चार जना पक्राउ,"काठमाडौं : रोजगारीको सिलसिलामा मोरङकी सावित्रा थापा, उदयपुरका कृष्ण कार्की र काभ्रेपाल्चोकका राजन सत्याल सर्विया पुगेका थिए। गत जेठ १२ गते उनीहरू सिजनल भीसामा सर्विया उडेका हुन्। सर्वियानमा काम र तलबसुविधा चित्त नपुझेपछि उनीहरू ग्रीस प्रवेश गर्दै थिए। यसैक्रममा उनीहरूलाई हिन्दी भाषा बोल्ने व्यक्तिहरूले ग्रीसको बोर्डरमै अपहरण गरे। आफूलाई पाकिस्तानी बताउने व्यक्तिहरूले तीन नेपालीलाई डोरीले बाँधी शारीरिक तथा मानसिक यातना दिन थाले। ज्यान मार्ने धम्की दिई कुटपिट गरी अपहरण गरे। पीडितहरूको नेपालमा रहेका परिवारहरूसँग १५ हजार युरो फिरौती माग गरेका थिए। पीडितका परिवारले नेपाल प्रहरीको केन्द्रीय अनुसन्धान व्युरो सिआईबीमा घटनाको विषयमा जानकारी गराएका थिए। सिआईबीका प्रवक्ता नवराज अधिकारीका अनुसार दुबई बस्ने नेपालीले नै उनीहरूलाई ग्रीसमा अपहरण गरेको तथ्य प्रहरीले फेला पारेको छ। अधिकारी भन्छन्, पीडीतलाई ग्रीसमा अपहरण गरेर उक्त समूहले ह्वाट्स एपमार्फत् नेपालमा रहेको आफन्तसँग पैसाको डील गरेका थिए। नेपालमा नै रहेका व्यक्तिलाई पैसा पठाउन धम्की दिएका थिए। अनुसन्धानमा खटिएको व्युरोको टोलीले ग्रीस तथा दुबईबाट ह्वाट्स एपमार्फत् पीडितका परिवारहरूलाई सम्पर्क गरी २१ लाख ७५ हजार रुपैयाँ नेपालमा फिरौती रकम लिन आउने समूहलाई पक्राउ गरेको छ। घटनामा संलग्न अन्य व्यक्तिलाई यही भदौ २ गते काठमाडौं महानगरपालिका८ गौरीघाट डेरा कोठाबाट फिरौती रकमसहित नियन्त्रणमा लिएको हो। पक्राउ पर्नेमा धनकुटाको महालक्ष्मी नगरपालिका५ बस्ने ३२ वर्षीय शिवराज कुँवर, फिरौती रकम लिन शिवराजसँग सम्पर्क गर्ने काठमाडौंको तारकेश्वर५, कुमालटार निवासी ५६ वर्षीय रामेश्वर अर्याल, दुबईबाट नेपालमा शिवराज कुँवरलाई फिरौती रकम लिन लगाउने तथा रामेश्वर अर्याललाई रकम दिनु भन्ने कपिलवस्तु, शिवराज नगरपालिका१ निवासी ३२ वर्षीय प्रकाश बेलबासे र पर्वतको फलेवास नगरपालिका१ शंखपोखरी निवासी ४२ वर्षका दिलबहादुर थापा छन्। सिआईबीमा प्रवक्ता भन्छन्, ग्रीसमा बन्धक बनाई राखेका पीडितहरूलाई हामीले उद्धार गरेका छौं। उहाँहरू ग्रीसको एनआरएनको सम्पर्कमा रहनुभएको छ। केही दिनमा नै उहाँहरू नेपाल आउँदै हुनुहुन्छ। प्रहरीको प्रारम्भिक अनुसन्धानमा दुबई बस्ने प्रकाश बेल्वासे र दिलबहादुर थापाको योजनामा ग्रीसमा पीडितहरूको अपहरण भएको हो। दुबईबाट नै उनीहरूले नेपालमान रहेका पीडितका परिवारलाई धम्काएका थिए। फिरौती रकम नदिए पीडितलाई उतै मारिदिने भन्दै ह्वाट्स एपमा म्यासेज गरेका थिए। उनीहरूलाई नेपाल आउँदै गर्दा सीआईबीको टोलीले त्रिभुवन अन्तर्राष्ट्रिय विमानस्थलबाट पक्राउ गरेको थियो। पक्राउ भएका व्यक्तिहरूलाई अपहरण तथा शरीर बन्धक मुद्दामा म्याद लिई थप अनुसन्धान भइरहेको ब्युरोले जनाएको छ।"
जुवातास खेलिरहेका वडाध्यक्षसहित ९ जना पक्राउ,काभ्रे :काभ्रेमा जुवा खेलिरहेका वडाध्यक्षसहित नौ जना पक्राउ परेका छन्। जिल्ला प्रहरी कार्यालय काभ्रेले जुवा खेलिरहेको अवस्थामा पाँचखाल नगरपालिका१२ का वडाध्यक्ष ज्ञानबहादुर दनुवारसहित ८ जनालाई पक्राउ गरेको हो। वडाध्यक्ष दनुवारसहित अन्य ८ जनालाई पाँचखाल नगरपालिकासँगै रहेको एउटा घरबाट जुवा खेलिरहेको अवस्थामा पक्राउ गरिएको प्रहरीले जनाएको छ। कांग्रेसबाट निर्वाचित वडाध्यक्ष केही महिनाअघि पनि जुवा खेलिरहेको समयमा पक्राउ परेर छुटेका थिए। जुवाको खालबाट नगद १ लाख ९० हजार रकम र ९ जना जुवा खेल्नेहरू पक्राउ गरिएको कार्यालयले जनाएको छ।
सोलुमा बाढीले डोजरसहितका सामग्री बगायो,"सोलुखुम्बु :सोलुखुम्बुको दिप्लीघाटस्थित दुधकोशीमा आएको बाढीले डोजरसहितका सामग्री बगाउँदा ८३ लाख बराबरको क्षति भएको छ। शुक्रबार बिहान आएको बाढीले पुल निर्माणका क्रममा प्रयोग भएको डोजरसहितको सामग्री बगाउँदा सो बराबरको क्षति भएको जिल्ला प्रहरी कार्यालय सोलुखुम्बुले जनाएको छ। थुलुङ दुधकोशी गाउँपालिका ८ र सोताङ गाउँपालिका १ को सिमाना दिप्लीमा पुल निर्माणको क्रममा प्रयोग भएको आरबी अन्ट्रक्सन प्रालिको बा २ क २०५७ नम्बरको स्काभेटर एक थान, मिक्स्चर एक थान, जेनेरेटर एक थान, फलामको रड (डण्डी ) १५ बण्डल, फलामको स्काई फोल्डिङ फर्मा ३३० वटा बाढीले बगाएको प्रहरी नायब उपरीक्षक दिपक श्रेष्ठले जानकारी दिए। उक्त सामग्रीहरू प्रहरी र स्थानीयको सक्रियतामा खोजी भइरहेको जनाइएको छ। बाढीले दिप्लीघाटको बेलीब्रिजको भाग पनि कटान गरेको छ। निरन्तर वर्षातका कारण ब्रिजको जमिनसँग जोडिएको झण्डै २५ फिट भाग कटान हुँदा कोशीपारीका क्षेत्रमा सवारी आवगमन ठप्प बनेको छ। जिल्ला सदरमुकाम क्षेत्रबाट कोशीपारी जोडने एक मात्र सडकमा पर्ने उक्त बेलीब्रिजमा बाढीले क्षति पुर्याएसँगै महाकुलुङ र सोताङ गाउँपालिकामा सल्लेरीबाट सिधा सडक सञ्जाल टुटेको छ।"
कर्मचारीपश्चात गाउँपालिका अध्यक्ष अख्तियारको नियन्त्रणमा,"राजविराज : सप्तरीको विष्णुपुर गाउँपालिकाका २ कर्मचारीपछि गाउँपालिका अध्यक्ष उमेश कुमार यादव अख्तियार दुरुपयोग अनुसन्धान आयोगको नियन्त्रणमा परेका छन्। सोलार बत्ती जडान योजनाको भुक्तानी वापत घुस माग गरी कर्मचारीलाई लिन पठाएको विषयमा सोधपुछ र अनुसन्धानका लागि नियन्त्रणमा लिएको अख्तियार दुरुपयोग अनुसन्धान आयोगले जनाएको छ। राजविराजस्थित गजेन्द्र चोकबाट गत साउन ३१ गते सोलार सम्बन्धी योजनामा घुसको रुपमा २ लाख रुपैयाँ नगद र ३ लाख रुपैयाँ चेक लिँदै गर्दा विष्णुपुर गाउँपालिकाका लेखापाल टेकनारायण यादव र एमआईएस अपरेटर वीरेन्द्र कुमार यादवलाई आयोगको इटहरीस्थित कार्यालयको टोलीले पक्राउ गरेको थियो। वार्गेनिङ्ग पश्चात ५ लाख रुपैयाँमा कुरा टुँगिएको र नगदै माँग गरेकोमा सेवाग्राहीले २ लाख रुपैयाँ मात्र नगद जम्मा गर्न सकेको भनेपछि ३ लाख रुपैयाँको चेक दिने सहमति भएको थियो। उक्त रकम लिन अध्यक्षले नै कर्मचारीहरूलाई पठाएको बताइएको छ। घुस लिनेदिने ठाउँमा गाउँपालिकासँग सम्बन्धित अन्य व्यक्तिहरू पनि रहेको प्रत्यक्षदर्शीहरूले बताएका छन्। तर उनीहरू घुस लिन, दिन वा अन्य कामले गएका हुन यकिन भएको छैन्। सोही प्रकरणमा सोधपुछ र बयानका लागि पालिका अध्यक्ष यादवलाई नियन्त्रणमा लिएपछि उनी विरामी परेर काठमाडौंकै अस्पतालमा उपचाररत रहेको आयोगका प्रवक्ता भोला दाहालले अन्नपूर्णकर्मीलाई फोनमा जानकारी दिएका छन्। यसअघि अख्तियारको कारबाहीमा सप्तरीका २ नगर प्रमुख परिसकेका छन्। राजविराजस्थित रंगशाला खेलमैदान स्तरोन्नति कार्यमा अनियमितता गरेको भन्दै अख्तियारले निर्माण कम्पनी न्यू गहिल कन्स्ट्रक्सनका सञ्चालकको हैसियतमा राजविराज नगरपालिकाका नगरप्रमुख भिमराज यादवमाथि विशेष अदालतमा आरोपपत्र दायर गरेपछि भिमराज निलम्बित भएका थिए। पदभार ग्रहण गरेको दुई महिना नपुग्दै २०७९ असार २९ गते राजविराज नगरपालिकाका नगर प्रमुख भिमराज माथि आयोगले मुद्दा दायर गरेको थियो। गत साउन ३२ गते विशेष अदालतले भिमराजमाथिको आरोपमा दोषी ठहर गर्दै जरिवानासमेत गरेको छ। यस्तै शम्भुनाथ नगरपालिकाका नगर प्रमुख जितेन्द्र प्रसाद गुप्ता र इञ्जिनियर रामचन्द्र साह विरुद्ध फागुन १७ गते अख्तियारले भ्रष्टाचार मुद्दा दर्ता गरेको छ। अख्तियारले एक लाख ४० हजार रुपैयाँ घुस लिएको भन्दै प्रमुख गुप्ता र सोही नगरपालिकाका इन्जिनियर साहविरुद्ध विशेष अदालतमा मुद्दा दायर गरेको हो। विद्यालयको सभाकक्ष निर्माणको अन्तिम बिल भुक्तानी गर्न सेवाग्राहीबाट १ लाख ४० हजार घुस लिएको अवस्थामा गत माघ ३ गते इन्जिनियर साह कार्यकक्षबाटै पक्राउ परेका थिए। आयोगका प्रवक्ता दाहालले नगरप्रमुख गुप्ता र इञ्जिनियर साहबीचको आपसी योजना तथा मिलोमतोमा घुस रकम लिएको पुष्टि भएको दावी गर्दै उनीहरूलाई कैद र बिगोबमोजिम जरिवानाको मागदावी लिई विशेष अदालत, काठमाडौंमा आरोपपत्र दायर गरेपछि गुप्ता पनि निलम्बित अवस्थामा छन्। स्थानीय तह २०७४ को निर्वाचनमा झिनो मतान्तरले पराजित उमेश, भिमराज र गुप्ता २०७९ को निर्वाचनमा नगर प्रमुखमा निर्वाचित भएका थिए। उमेश र भिमराज यादव जसपा नेपालबाट र गुप्ता नेकपा एकीकृत समाजवार्दीबाट निर्वाचित भएका हुन्।"
मुस्ताङको लुप्रापान्डा खोलामा पुल निर्माण भएर पनि सास्ती,"जोमसोम : मुस्ताङको जोमसोममुक्तिनाथ जोड्ने पक्की पुल निर्माण भए पनि स्थानीय तथा पर्यटकले अझै सास्ती खेपिरहेका छन्। वारागुङ मुक्तिक्षेत्र गाउँपालिका र घरपझोङ गाउँपालिकाको सिमाना लुप्रापान्डा खोलाको मुख्य राजमार्ग सडकमा २०६९ सालमा कालिगण्डकी करिडोर (पाल्पा)ले पक्की पुल निर्माण सुरु गरेको थियो। यो पुल ६ वर्ष समय खर्चिएर २०७६ सालमा निर्माण सम्पन्न गरिएको थियो। पुल निर्माणकै क्रममा यो पुल पाल्पा करिडोरले राष्ट्रिय गौरवको बेनीजोमसोम कोरला सडकलाई हस्तान्तरण गरेको थियो। तत्कालीन समयमा पाल्पा करिडोरका प्राविधिक इन्जिनियरहरूले पुल रहेको स्थानको भौगोलिक अवस्था र वैज्ञानिक प्राविधिक अध्ययन नगरी हचुवाका भरमा पुलको सर्वे तथा डीपीआर निर्माण गरेका थिए। त्यसैको प्रतिफल (लुप्रापान्डा) खोला बाढी आउँदा पुल बेकाम जस्तै बनेको छ। पाल्पा करिडोर मार्फत ठेक्का आह्वान भएको लुप्रापान्डा खोला पुल निर्माणको जिम्मा तत्कालीन समयमा ३ करोड ९० लाखमा लोकप्रिय शंकरमाली जेभीले लिएको थियो। भिरालो सतह, फराकिलो स्थानको भुगोलका रहेकाले सो स्थानमा करिब ३ सय मिटरको पुल आवश्यक पर्थ्यो। तर, तत्कालीन समयका प्राविधिकले सो स्थानमा जम्मा ५० मिटरको पक्की मोटरेबल पुलसहित ग्याविन वाल लगाएर १५० मिटर एप्रोज सडक र २ वटा कर्ल्भट को डीपीआर बनाएका थिए। वारागङ मुक्तिक्षेत्र गाउँपालिकाका अध्यक्ष रिङझिङ नाम्ग्याल गुरुङले पान्डा खोला पुल निर्माणमा प्राविधिकको त्रुटी रहेको औंल्याए। उनले पुलको डिजाइन र स्टक्चर भुगोल अनुकुल नभएकाले बाढीले बर्सेनि सास्ती दिने गरेको सुनाए। लेदोसहितको बाढीले बर्सेनि धार परिवर्तन गर्दा पुल एकातिर खोला एकातिर हुन्छ, बाढी यततत्र सोरिएर सडकमा क्षति पुर्याउँछ, अध्यक्ष गुरुङले भने, बर्खा लागेपछि खोला तर्काउन डोजर तैयारी अवस्था राख्नुपर्छ, पालिकाले खोला नियन्त्रण गर्न धेरै पैसो बर्सेनि खर्च गर्दै आइरहेको छ। उनले लुप्रा पान्डा खोलाको जोखिम लुप्रा गाउँमा छ ,बस्ती स्थानान्तरण गर्न संघीय र प्रदेश सरकारको ध्यानाकर्षण गराए पनि पहल हुन नसकेको बताए।"
नवलपरासीका जीर्ण सीमा चौकीमा प्रहरीको कष्टकर बसाई,"परासी : नवलपरासीका सीमा क्षेत्रमा रहेका जीर्ण चौकी भवनमा प्रहरी कष्टकर रूपमा बसिरहेका छन्। लामो समयदेखि जीर्ण अवस्थामा रहेका चौकीका भवनहरूको मर्मत सम्भार नहुँदा प्रहरीहरू कष्टकर रुपमा बस्न बाध्य भएका हुन्। दिनभर जसोतसो कार्यालयमा बस्ने गरे पनि सुत्ने समयमा भने उनीहरूलाई समस्या हुने गरेको छ। सबैभन्दा बढी वर्षायाममा प्रहरीहरूलाई सुत्न मात्र होइन खाना पकाएर खान समेत समस्या हुने गरेको छ। पुराना भवनहरूबाट पानी चुहिने गरेका कारण सुत्नदेखि खाना पकाउन समेत मुस्किल हुने गरेको प्रहरीको गुनासो छ। कतिपय चौकीहरूका भान्सामाथि त्रिपाल लगाइएको छ। ठूलो पानी पर्दा भान्सा कोठाबाट सामान ल्याएर सुत्ने कोठामा खाना बनाउनुको उनीहरूलाई विकल्प छैन। सुत्ने कोठामा समेत पानी चुहिने गरेपछि रातभर जागाराम सरह बस्नुपर्ने बाध्यता हुने गरेको जिल्ला प्रहरी कार्यालयका उपरीक्षक(एसपी) काजी कुमार आचार्यले बताए। जीर्ण भवनमा कष्टकर बसाई भोग्दै आएका प्रहरीहरूले शुद्ध खानेपानीसमेत पिउन पाएका छैनन्। अधिकांशले चापाकलको पानी प्रयोग गर्दै आएका छन्। केही चापाकलमा आर्सेनिकसमेत देखिएको प्रहरीको भनाइ छ। चापाकलको पानीले धोएको कपडा, भाँडाकुँडा खिया लागेजस्तो रंगमा परिणत हुने गरेको छ। एक प्रहरी चौकीमा ८ देखि १० जना प्रहरी छन्। केही चौकीमा प्रहरी सहायक निरीक्षक(असई) र प्रहरी नायब निरीक्षक(सई) लाई इन्चार्जमा खटाइएको छ। ड्युटी मिलाएर खटिने प्रहरीहरू थकित भएर आउँदा राम्रोसँग सुत्न नपाउँदा उनीहरूमा मानसिक तनावसमेत हुने गरेको एक चौकी इन्चार्जले बताएका छन्। सुरक्षाको दृष्टिकोणले पनि अधिकांश चौकी सुरक्षित छैनन्। पर्खाल र तारबार पनि नगरिएको चौकी नै। चारैतिरबाट खुला रुपमा रहेका छन्। सीमा क्षेत्रमा ७ प्रहरी चौकी रहेको जिल्ला प्रहरी कार्यालयले जनाएको छ। सीमामा रहेका चौकीमध्ये पाँचवटाको भवन जीर्ण रहेको र ठूलो पानी पर्दा बन्दोबस्तीका सामान लिएर अन्यन्त्र जानुपर्ने बाध्यता रहेको प्रहरी उपरीक्षक आचार्यले बताए। भवनको अवस्थाका बारेमा ६६ महिनामा रिपोर्ट पठाउने गरिए पनि अहिले भवन निर्माणकै लागि भनेर कहीकतैबाट बजेट नछुट्टाइएको आचार्यले बताए।"
बेचबिखनको जोखिममा कर्णालीका बालबालिका,"वीरेन्द्रनगर : कर्णालीका बालबालिका मानव बेचबिखन तथा ओसारपसारको जोखिममा छन्। प्रदेशका सबैजसो जिल्लाबाट बालबालिकाको बेचबिखन तथा ओसारपसार हुने गरेको हो। कर्णालीमा कमजोर आर्थिक अवस्थाको फाइदा उठाउँदै अनेक प्रलोभनमा पारी काठमाडौं, पोखरालगायतका सहरहरूमा लैजाने गरिएको छ। गाउँमा बालबालिकालाई गाउँबाट सहरसम्म लिन गिरोहहरू नै संलग्न छन्। प्रदेश प्रहरी कार्यालयअनुसार ६ वर्षको अवधिमा कर्णालीका ३५ जना बालबालिका मानव बेचबिखन तथा ओसारपसारमा परेका छन्। आर्थिक वर्ष २०७४०७५ देखि २०७९०८० सम्ममा सुर्खेतका मात्रै १४ जना बेचबिखन तथा ओसारपसारमा परेका हुन्। यो अवधिमा सल्यान, हुम्ला, कालिकोट, रुकुम पश्चिम, जुम्ला, दैलेखमा गरी २१ जनाको बेचबिखन भएको हो। यो तथ्यांक प्रहरीमा खोजतलासका लागि अनुरोध गरिएकाहरूको मात्र हो। हराएका अधिकांश बालबालिकाको उजुरी प्रहरीसम्म पनि आइपुग्दैन। केही वर्षयता बालबालिकालाई निःशुल्क पढ्नेलेख्न र बस्न दिने प्रलोभन देखाई बालगृहमा राखेर जबरजस्ती धर्म परिवर्तन गराउने समेत गरिएको छ। छोराछोरी त्यस्ता ठाउँमा पठाएर अभिभावकहरूले समेत रकम असुल गरेका घटना समेत सार्वजनिक हुने गरेका छन्। परिवारबाटै ओसारपसारको जोखिम भएपछि बालबालिका थप असुरक्षित बनेका हुन्। विभिन्न अध्ययनअनुसार हातहतियार र लागूपदार्थ ओसारपसारपछि विश्वमा अर्को समस्या मानव बेचबिखन पर्छ। यो समस्या नेपालमा पनि पछिल्ला दिनमा निकै जर्जर रूपमा देखा परेको छ। त्यसबाट कर्णाली पनि अछुतो छैन। गरिबी, सूचनाको अभाव, लैंगिक हिंसा, महत्वकांक्षा जस्ता कारणले मानिस बेचबिखनको जोखिममा छन्। अधिवक्ता दुर्गाप्रसाद सापकोटाले भने, यसलाई न्यूनीकरण गर्न सरकारले प्रभावकारी रणनीति बनाउन सकेको छैन। कुनै पनि व्यक्तिलाई जबर्जस्ती तथा धोखाद्वारा शोषण गर्नु, घरेलु काममा लगाउनु, मानव अंग झिक्नु, वेश्यावृत्ति वा अन्य प्रकारका यौन शोषणमा प्रयोग गर्नु र झुक्याएर अन्यत्र लैजाने कार्य मानव बेचबिखन तथा ओसारपसार हो। पहिले देहव्यापार गराउन नेपाली महिला मानव बेचबिखन तथा ओसारपसारको सिकार हुन्थे। अहिले अपराधीको मनसाय त्यत्तिमा मात्र सीमित छैन। चेली वा बालबालिका मात्र नभई अब जोकोही बेचबिखन तथा ओसारपसारबाट प्रभावित हुन सक्छन्। यसको मतलव हो, मानव बेचबिखन तथा ओसारपसारको प्रवृत्ति र यसका कारण पनि परिवर्तन भइरहेका छन्। यसले प्रभावितहरूको क्षेत्र पनि फराकिलो बनाएको छ। बालअधिकारकर्मी बाले विश्वकर्माले भने, आफन्तबाटै बेचिएर उद्धार गरी ल्याइएका मध्ये पनि अधिकांशले प्रहरीमा उजुरी दिन सक्दैनन्। धेरै मुद्दा त गाँउमै सामसुम हुन्छन्। कानुनी निकायमा पुग्दै पुग्दैनन्। कर्णालीमा प्रायः बालबालिकाहरू बेचबिखनको जोखिम बढी छ। मुलुक संघीय संरचनामा गएको छ। हरेक स्थानीय सरकारले मानव बेचबिखनबारे विशेष अभियान सञ्चालन गर्न नीति तथा कार्यक्रममै समावेश गर्न सक्छन्। यसका लागि संघीय सरकारले सहजकर्ताको भूमिका खेल्ने हो भने मानव बेचबिखन निरूपणका लागि अर्को प्रभावकारी कदम हुन सक्छ। तर त्यसो भएको छैन। यसरी कर्णाली प्रदेशमा हराउने बालबालिकाको संख्या ठूलो छ। प्रदेशका सबैजसो जिल्लामा बालबालिका हराउने क्रम बर्सेनि बढ्दो क्रममा देखिएको छ। प्रदेश प्रहरी कार्यालयका अनुसार पछिल्लो साढे तीन वर्षको अवधिमा कर्णालीमा १ हजार ३ सय ५९ जना बालबालिका हराएका छन्। त्यसमध्ये एक हजार ३९ जना बालबालिका भेटिएका छन् भने एक सय ४७ जना फेला भेटिएका छैनन्। हराउनेमा बालक भन्दा बालिकाको संख्या बढी छ। यस अवधिमा ६ सय ६७ जना बालिका र पाँच सय ५८ बालक हराएको प्रहरीले जनाएको छ। आर्थिक प्रलोभन, अशिक्षा, गरिबी र कतिपय विवाह गरेर पनि परिवारबाट सम्पर्कविहीन हुने गरेको पाइएको छ। कतिपय बालबालिकालाई विभिन्न प्रलोभनमा पारेर भारत लैजाने गिरोहसमेत सक्रिय छ। प्रहरीका अनुसार कतिपय बालबालिका हराएको अभिभावकले प्रहरीमा जानकारी गराए पनि भेटिएपछि खबर नगर्दा हराउने र भेटिनेको संख्या यकिन गर्न भने कठिनाइ छ। प्रहरीले उजुरीका आधारमा बालबालिकाको खोजतलास गर्दै आएको छ। कर्णालीमा आर्थिक वर्ष २०७६०७७ मा ३ सय २८ जना बालबालिका हराएका थिए। तीमध्ये १ सय ६२ बालक र १ सय ६६ जना बालिका हुन्। त्यसमध्ये १ सय ५१ बालक र १ सय ५१ जना बालिका फेला परेको प्रहरीको तथ्यांक छ। उक्त आर्थिक वर्षमा हराएका १५ जना बालिका र ११ जना बालक फेला परेका छैनन्। यस्तै आर्थिक वर्ष २०७७०७८ मा २ सय २५ बालबालिका हराएका थिए। जसमा बालक ८५ जना हराएका थिए भने बालिका १ सय ४० हराएका थिए। जसमा ७५ बालक फेला परेका छन्। भने एक सय १० बालिका फेला परेका छन्। १० जना बालक र ३० जना बालिका अझै भेटिएका छैनन्। आर्थिक वर्ष २०७८०७९ मा ४ सय ८ जना बालबालिका हराएका थिए। १ सय ५३ बालक र २ सय ५५ जना बालिका हराएकोमा १ सय ३१ बालक र २ सय ३४ बालिका फेला परेका छन्। २१ जना बालिका र २५ जना बालक अझै भेटिएका छैनन्। आर्थिक वर्ष २०७९८० को हालसम्म २ सय ४२ जना बालबालिका हराएका छन्। त्यसमध्ये ८० जना बालक र १ सय ६२ जना बालिका रहेका छन्। जसमध्ये १० जना बालक भेटिएका छन् भने २० जना बालिका भेटिएका छन्। हराएका बालबालिकाको तथ्यांक हेर्ने हो भने कर्णालीका १० वटा जिल्ला मध्ये सबैभन्दा धेरै सुर्खेतमा बालबालिका हराउने दर बढी रहेको छ। गरिब तथा विपन्न परिवार, बालबालिकालाई अभिभावकहरूले निगरानी नराख्ने परिवार र अशिक्षित परिवारका बालबालिका बढी हराउने गरेको पाइएको छ। हराउनेमा अधिकांश अतिविपन्न परिवारका बालबालिका रहेका छन्।"
बाँसखर्कको सुन्तलाले रैथाने जातको मान्यता पायो,"बेनी : म्याग्दी, पर्वत लगायत धौलागिरि क्षेत्रमा खेती हुँदै आएको सुन्तलालाई नेपाल कृषि अनुसन्धान परिषद् (नार्क)ले बाँसखर्क जातको उन्मोचन (मान्यता) दिएको छ। बाँसखर्क म्याग्दीको सदरमुकाम बेनी बजारसँगै रहेको पर्वतको जलजला गाउँपालिका१ मा पर्दछ। बाँसखर्कमा खेती भएको सुन्तलाको जात अनुसन्धान गरी नार्कले बिरुवा उत्पादन र व्यावसायिक खेतीका लागि मान्यता दिएको हो। जलजला गाउँपालिकाको कृषि शाखाका प्रमुख राजु गौतमले बाँसखर्कको सुन्तलालाई नार्कले रैथाने जातको मान्यता दिएर व्यावसायिक खेतीका लागि सिफारिस गरेको जानकारी दिए। नार्कले अनुसन्धानका क्रममा नेपालमा हाल खेती भइरहेका सुन्तलाका अन्य जात भन्दा फरक विशेषता भएको आधारमा बाँसखर्कलाई रैथानेको मान्यता दिएको हो, उनले भने नार्कले सिफारिस गरेपछि बाँसखर्कसँग मिल्दोजुल्दो हावापानी भएको ठाउँमा यो जातका सुन्तलाको व्यावसायिक खेती गर्न सकिन्छ। राष्ट्रिय फलफुल विकास केन्द्रका अनुसार हाल नेपालमा धनकुटा (खोकु) स्थानीय, ओकित्सुवासे, मियागावा वासे, मरकट, योशिदा पोङकान, ओता पोङकान र किन्नो जातका सुन्तला खेती हुने गरेको छ। राष्ट्रिय सुन्तला जात अनुसन्धान कार्यक्रम धनकुटामा बाँसखर्कबाट लगिएको जातलाई अन्य २० जातका सुन्तलासँग तुलनात्मक अध्ययन गरिएको थियो। अनुसन्धानमा संलग्न कार्यक्रम संयोजक डा उमेशकुमार आचार्यको टोलीले बाँसखर्कको जातलाई रैथाने मान्यता दिन सिफारिस गरेको हो। २०६३ सालदेखि बासखर्कको सुन्तलाको जातका बारेमा धनकुटा, स्याङ्जा र पर्वतमा अनुसन्धान गरिएको थियो। एक हजार देखि एक हजार छ सय मिटरको उचाई भएको पाखो जग्गामा खेतीका लागि बाँसखर्क जात सिफारिस भएको छ। यसअघि सिफारिस भएको खोकु स्थानीयभन्दा बढी उत्पादन दिने र करिब १५ दिन छिटो पाक्ने मध्य मौसमी जात भएको अनुसन्धानमा संलग्न टोलीले पहिचान गरेको छ। दानाका लागि ब्राण्ड बनेको बाँसखर्कको सुन्तलाले रैथाने जातको मान्यता पाएपछि यसको बिरुवाको माग बढ्ने अपेक्षा गरिएको छ। कृषि अनुसन्धान निर्देशनालय, लुम्लेले तिसौ वर्षैदेखि र केही नर्सरीहरूले समेत यसै जातको कलमी बिरुवा उत्पादन गरी बिक्री वितरण गरिरहेकोमा अब औपचारिक मान्यता पाएपछि बिरुवा उत्पादन तथा बजारीकरण सहज हुनेछ। जलजला गाउँपालिकाका अध्यक्ष राजुप्रसाद आचार्यले बाँसखर्कको सुन्तलाको गुणस्तर र गुण अरु जातमा पाउन मुस्किल हुने र यो जात उन्मोचन हुनु गण्डकीका लागि महत्वपूर्ण उपलब्धी भएको बताए। बाँसखर्क सुन्तला स्वादिलो, ठूला दानाका कारण पोखरा आसपासका बजारमा महँगोमा बिक्री हुन्छ। यो जातको सुन्तलाको दानाको तौल करिब १०० ग्राम र कुल घुलनशील पदार्थ (गुलियोपना) १२ प्रतिशतसम्म पाइन्छ। जुन अन्य जातको तुलनामा बढी हो। यो जातमा क्यांकर र डाँठमा प्वाल पार्ने किराको प्रकोप कम हुने बताइएको छ।"
धरानमा निषेधाज्ञा जारी,"धरान : धरानमा निषेधाज्ञा जारी भएको छ। जिल्ला सुरक्षा समितिको शुक्रबार बैठकले आजबाट निषेधाज्ञा जारी गरेको हो। धरानमा गोरु काटेर खाएको र मन्दिर अगाडि चर्च बनाएको भन्दै हिन्दु समर्थकहरूले शनिबार प्रदर्शनको आह्वान गरेपछि स्थानीय प्रशासनले निषेधाज्ञा जारी गरेको हो। आज राति १२ बजेदेखि भोलि राति १२ बजेसम्म निषेधाज्ञा लगाइएको सुनसरीको प्रमुख जिल्ला अधिकारी हुमकला पाण्डेले जानकारी दिएकी छन्। धरानको मंगलबारेमा १५ दिन अगाडि गाई काटेर मासु खाएको भिडियो सामाजिक सञ्जालमा सार्वजनिक भएको थियो। त्यसपछि हिन्दु समर्थकहरूले विरोध गर्दै आएका थिए। उनीहरूले गाईगोरु काट्न बन्द गर्नुपर्ने माग गर्दै भोलि प्रदर्शनको आह्वान गरेका थिए। हिन्दु समर्थकहरूले प्रदर्शन गर्ने भएपछि धरानका पहिचानवादीहरूले प्रतिकार गर्ने कार्यक्रम राखेपछि सामाजिक सद्भाव भड्कने डरले जिल्ला प्रशासन कार्यालयले धरानमा हिँडडुल गर्न र सामूहिक रुपमा भेला हुन प्रतिबन्ध लगाएको हो। धरानमा सामाजिक सद्भाव भडकन नदिन शनिबार गर्ने भनिएको प्रदर्शन रोक्न निषेधाज्ञा जारी गरिएको प्रमुख जिल्ला अधिकारी पाण्डेले जानकारी दिइन्। उनले जातीय र धार्मिक आन्दोलन गरी सामाजिक सद्भाव भड्काउने जो कोहीलाई पनि पक्राउ गरी कारबाही गर्ने बताइन्। धरान प्रवेश गर्ने सुनसरीको तरहारा, चतरा, नडाहा, धनकुटाको भेडेटार र मोरङको केराबारी हुँदै धरान प्रवेशमा प्रतिबन्ध लगाइएको छ । धरानमा कुनै अप्रिय घटना हुन नदिन व्यापक रुपमा प्रहरी परिचालन गरिएको जिल्ला प्रहरी कार्यालय सुनसरीका प्रवक्ता डीएसपी राजकुमार राइले बताए । धरानको शान्ति सुरक्षा मजबुत बनाउन ५ हजार बढी जनपद र सशस्त्र प्रहरी परिचालन गरिएको छ । सो अवधिमा अत्यावस्यक कामबाहेक सामूहिक रुपमा गरिने सामाजिक,धार्मिक,राजनैतिक सभा,र्यालीभेला जम्मा प्रदर्शनलगायतका कुनै पनि कार्यक्रम नगर्ननगराउन आदेशमा भनिएको छ। ' स्थानीय प्रशासन ऐन, २०२८ को दफा ६ को उपदफा (३) बमोजिम मिति २०८०।०५।०८ गते राति १२ बजेदेखि मिति २०८०।०५।०९ गते राति १२ बजेसम्म अत्यावश्यक काममा सुरक्षा निकायसँग समन्वय गरी बाहेक सामुहिकरुपमा गरिने सामाजिक, धार्मिक, राजनैतिक सभा, न्यालीभेलाजम्मा प्रदर्शनलगायतका कुनै पनि कार्यक्रमहरु नगर्ननगराउन धरान उपमहानगरपालिका क्षेत्र भित्रका सम्पूर्ण वडालगायत तपसिलका क्षेत्रमा समेत लागु हुने गरी निषेधादेश जारी गरिएको व्यहोरा सम्बन्धित सम्पूर्णको जानकारीका लागि यो सूचना प्रकाशन गरिएको छ । यस आदेश विपरीत भए गरेको पाइएमा वा अटेर गरेको पाइएमा स्थानीय प्रशासन ऐन, २०२८ अनुसार कारवाही गरिने व्यहोरा समेत जानकारी गराइन्छ ,'आदेशमा भनिएको छ।"
अरुण नदीको कटानले १७ घर पहिराको उच्च जोखिममा,किमाथाङ्का : सङ्खुवासभाको उत्तरी क्षेत्र भोटखोला गाउँपालिकामा एक घर विस्थापित भएको छ। त्यस्तै भोटखोला गाउँपालिका५ स्थित कपासेमा अरुण नदीको कटानले १७ घर पहिराको उच्च जोखिममा परेको गाउँपालिका अध्यक्ष वाङछेदर भोटेले जानकारी दिए। लगातारको वर्षाले अरुण नदीमा बाढीले कटान गर्दा भोटखोला५ कपासेका १७ घर र एक बाल केन्द्र विद्यालय जोखिममा परेको गाउँपालिका अध्यक्ष भोटेले बताए। बाढीले नदी किनार आसपास माटो कटान गर्न थालेपछि तटीय क्षेत्रमा रहेका ती घर बाढीको जोखिममा परेका हुन्। अध्यक्ष भोटेका अनुसार विस्थापित एक घरलाई सुरक्षित स्थानमा सारिएको छ। अरुण नदीबाट भोटखोला गाउँपालिका४ गोलाबजारदेखि पारिपट्टि रहेको भोटखोला५ कपासे गाउँ बाढीको जोखिममा परेको हो। माथिल्लो क्षेत्रमा निरन्तर वर्षा भइरहेको हुँदा अरुण नदीको तटीय क्षेत्रमा पानीको सतह बढ्दा खतरा हुने भएकाले सतर्क रहन आग्रह गरिएको गाउँपालिका अध्यक्ष भोटेले बताए।
"बर्दियामा गौहत्याविरुद्ध विरोध प्रर्दशन, दोषीलाई कारबाहीको माग","गुलरिया : बर्दियाको सदरमुकाम गुलरियामा गौहत्याको विरोधमा प्रर्दशन गरिएको छ । विश्व हिन्दु परिषद् नेपाल, शिवसेनासहितको सम्पूर्ण ओमकार परिवारले बजार परिक्रमा गर्दै गौहत्यविरुद्ध विरोध प्रर्दशन गरेका हुन्। गौहत्या बन्द गर, हिन्दु राष्ट्र नेपाल घोषणा गर, धर्मनिरपेक्षता मुर्दावादलगायतको नारा लगाउँदै उनीहरूले जिल्ला प्रशासन कार्यालय बर्दियामार्फत गौहत्या गर्नेलाई कारवाहीको मागसहित गृहमन्त्रीलाई ज्ञापनपत्र बुझाएका छन् । विश्व हिन्दु परिषद नेपाल बर्दियाका अध्यक्ष सुभम आचार्य तथा सचिव सौरभ यादवद्वारा हस्ताक्षरीत विज्ञप्तिमा धरानमा सार्वजनिक रुप्मा गोरुको हत्या गरी आयोजना गरिएको भोजप्रति गम्भीर ध्यानाकर्षण भएको उल्लेख गरिएको छ । गाई गौवंश नेपालको राष्ट्रिय जनावर मात्र नभइ बहुसंख्यक सनातनी हिन्दुहरूको आस्था एवम् अन्तरआत्मासँग जोडिएकोले यस्ता घटनाक्रमले हिन्दु समुदायको आस्था एवम् भावनामा गम्भीर चोट पुर्याएको नेपालको राष्ट्रिय जनावरको रक्षा एवम् बहुसंख्यक जनताको भावनाको कदर गर्दै गोवंश हत्यामा संलग्नलाई बचाउन खोज्ने तत्व समेतलाई कडा कारवाही गर्न सम्बन्धित निकाय समक्ष ज्ञापनपत्रमार्फत् माग गरिएको छ । अपराध गर्नेलाई जोगाउने प्रयास गरिए कदम चाल्न बाध्य हुने बताउँदै श्रृजित परिस्थितीको जिम्मेवार सम्बन्धित पक्ष हुने ज्ञापनपत्रमा उल्लेख छ । शिवसेनासहितको सम्पूर्ण ओमकार परिवारले जिल्ला प्रशासन कार्यालयमा ज्ञापनपत्र बुझाएको छ । बर्दियाको बढैयाताल गाउँपालिका ९ जनता नगरस्थित खोपकेन्द्रको नामबाट हिन्दुहरूको पवित्र स्थल मन्दिर बनेको ठाउँ नजिक चर्च खडा गरी बाइबललगायतको धर्मप्रचार गर्दै हिन्दुहरूको धर्म अस्तित्वलाई खतम पार्ने काम भइरहेको जानकारी गराउँदै गौहत्या गर्नेलाई कडा कारवाहीको माग ज्ञापन पत्रमा भनिएको छ। गौहत्यविरुद्धमा प्रदर्शन आह्वान गरेपछि धरानमा २४ घण्टे निषेधाज्ञा जारी गरिएको छ।"
सामाजिक सद्भाव खल्बल्याउने प्रवृत्ति देखा पर्यो : रक्षामन्त्री खड्का,"काठमाडौं : उपप्रधानमन्त्री एवं रक्षामन्त्री पूर्णबहादुर खड्काले सामाजिक सद्भाव खल्बल्याउने गलत प्रवृत्ति देखा परेको भन्दै सबै सचेत रहनुपर्ने बताएका छन्। शुक्रबार भक्तपुरको चाँगुनारायण नगरपालिका५ को नवनिर्मित वडा कार्यालय भवन र स्वास्थ्य चौकी भवनको उद्घाटन गर्दै उपप्रधानमन्त्री खड्काले देशलाई सामाजिक एवं राष्ट्रिय एकताको एउटै सुत्रमा बाँधेर अगाडि लैजानु जरुरी रहेको स्पष्ट पारे। सदियौँदेखि देशमा विभिन्न भूगोल र समाजमा विभिन्न जातजाति, भाषाभाषी, वर्ग, धर्म, सांस्कृतिक परम्परा एकतामा बाँधिएको उल्लेख गर्दै उनले यस्तो एकता खलबल्याउने, समाज भाँड्ने काम कहीँकतैबाट हुनु नहुनेमा जोड दिए। उनले संघ प्रदेश र स्थानीय तहको सरकार मिलेर राष्ट्रिय एकतालाई कायम राख्दै विकासको अभियानलाई पूरा गर्न एकताबद्ध भएर अगाडि बढ्नुपर्ने बताए। उनले देशको अर्थतन्त्र अहिले ऋणात्मक अवस्थामा रहेको भन्दै सरकारले चाहेको जति बजेट छुट्याउनसक्ने अवस्था नरहेको जिकिर गरे। उनले वडा कार्यालय भवन र स्वास्थ्य चौकी भवनको निरीक्षणसमेत गरेका थिए।"
मुस्ताङमा पेट्रोलियम पदार्थको अभाव,"जोमसोम : मुस्ताङमा पेट्रोलियम पदार्थको अभाव देखिएको छ। अविरल वर्षाका कारण बेनीजोमसोमकोरला सडक पटक पटक बन्द हुँदा पेट्रोलियम पदार्थको अभाव देखिएको हो। साउनको तेस्रो हप्तादेखि इन्धनको अभाव हुन थालेका व्यवसायीले बताएका छन्। मुस्ताङको काभ्रेभीरदेखि म्याग्दीको तातोपानी खण्डको दर्जनौ स्थानमा झरेको पहिरोका कारण सडक अवरुद्ध छ। पेट्रोल आंशिक रूपमा पाइने भए पनि डिजेलको अभाव रहेको व्यवसायी कृष्ण गौचनले बताए। थासाङ गाउँपालिका४ घाँसामा फिउल ट्रेडस सञ्चालनमा छ। दुई सातादेखि इन्धन ढुवानी हुन नसकेको त्यहाँ कार्यरत कर्मचारी विकास गजमेरले जानकारी दिए। हाम्रो पम्पमा ३२ हजार लिटरको डिजेल सञ्चित गर्ने भण्डारण छ, त्यो पनि सकिएर दुई हप्तादेखि डिजेल बिक्री गर्न ठप्पै छ। उनले लगातारको बेनीजोमसोम सडक अवरुद्धले इन्धन आपूर्ति गर्न रोकिएको जानकारी दिए।"
खजुरीमा रेल सङ्ग्रहालय बनाइने,"काठमाडौं : नेपालमा पहिलोपटक रेल आएको स्थान धनुषा जनकनन्दनी गाउँपालिकाको खजुरीमा रेल सङ्ग्रहालय बनाइने भएको छ। भौतिक पूर्वाधार तथा यातायातमन्त्री प्रकाश ज्वालाले खजुरीमा अहिले पनि ब्रिटिस सरकारले छोडेका १० वटा रेल इञ्जिन रहेकाले त्यस क्षेत्रमा सङ्ग्रहालय बनाउन लागिएको जानकारी दिए। मन्त्री ज्वालाले यसै वर्ष काम सक्ने गरी योजना अगाडि बढाइएको बताउँदै भने, 'दश कट्ठा क्षेत्रफलभित्र सङ्ग्रहालय बन्दैछ। तत्कालीन समयमा ल्याइएका रेल राखेर सङ्ग्रहालय बनाइनेछ।' मान्त्रलयले रेल्वेको जमिनको चारैतिर पर्खाल निर्माण गर्न र अन्य सम्पत्तिको संरक्षण तथा थप अध्ययनका लागि एक प्राविधिक टोली पठाउने लागेको जनाएको छ। केही साताअघि मन्त्री ज्वालाले सङ्ग्रहालय बनाउने क्षेत्रको स्थलगत भ्रमण पनि गरेका थिए। भ्रमणलगतै उनले रेल विभाग र रेल्वे कम्पनीसँग गरेको छलफलपछि सङ्ग्रहालय बनाउने निर्णय भएको कम्पनीका महाप्रबन्धक निरन्जन झाले बताए। विसं १९९४ मा तत्कालीन ब्रिटिस इन्डिया कम्पनीले पहिलोपटक जयनगरदेखि बिजुलापुरासम्म कार्गो रेल सञ्चालन गरेको थियो। ब्रिटिस इन्डिया कम्पनीले ग्यारेज बनाउन र नेपालको काठ लैजान पहिलोपटक बिजुलापुरामा रेल ल्याएको थियो। फर्किदा स्टिम इन्जिन र डिजेल इन्जिनका १० रेल छोडेको थियो। ती इन्जिनलाई पछि गोरखनाथ, पशुपति, महावीर, चन्द्र, गुहेश्वरी नामकरण गरिएको थियो।"
८४ वर्षीय बलबहादुर भन्छन् सदस्यता नवीकरण गर्ने बेला आयो,"उदयपुर : ३४ वर्षपछि नेकपा एमालेका नेतालाई आफ्नै घरमा देख्न र भेटन पाउने खबरले ८४ वर्षीय बलबहादुर सुनवार निकै उत्साहित छन्। एक पटक झल्यास मदन भण्डारीसँगै अन्य नेतालाई देखेपछि भेटघाट र सबै संवादमा विश्राम लागेको थियो। त्यसपछि कम्युनिष्ट आन्दोलनमा सँगै हिँड्ने योजना बनाए पनि अहिलेको जस्तो सूचना सञ्चार नहुँदा कसैसँग सम्पर्क नै गर्न नसकेको उनले सुनाए। उनले यो भेटलाई आफ्ना पुराना कथा पोख्ने र नेतासँग नवीकरण गर्ने अवसरका रूपमा लिएका छन्। भन्छन्, ३४ वर्ष अघिका नेता सबैसँग त भेट नहोला जतिसँग हुन्छ त्यसैलाई एउटा अवसर ठान्छु।' उमेर ढल्कदै गर्दा कम सुन्ने र देख्ने गरेका उनी नेताहरूको आगमनमा निकै खुशी देखिन्छन्। आफूले बनाएको घरमा एमालेले सचिवालय बैठक आयोजना गरेकोमा खुशी व्यक्त गर्दै उनले भने, सहज परिस्थितिमा यो कुनाकाप्चा यसरी बैठक हुन्छ जस्ता लागेको थिएन्, जे होस् सम्झिएर आउनु भएछ सारै खुशी छु।' नेताहरू आउने खबरले उनी आफू र छिमेकीलाई बोलाएर सरसफाइमा जुटेका छन्। विगतलाई सम्झँदै सुनवारले भने, भूमिगत अवस्थाको तत्कालीन समयमा राज्यबिरुद्ध कठिन संघर्षरत कम्युनिष्ट पार्टी नेकपा मालेलाइ चौथो महाधिवेशन आयोजना गर्न जोखिम मोलेर आफ्नो घर उपलब्ध गराएको थिए।' सुनुवारले देशमा आमुल परिवर्तनका लागि आफूले जोखिम मोलेर घर उपलब्ध गराएको बताए। त्यस समयमा हल्लाखल्ला नगरी कार्यक्रम गर्नु बाध्यता रहेकाले सीमित नेता कार्यकर्ताको उपस्थितमा महाधिवेशन सम्पन्न भएको बताए। ३४ वर्षपछि ऐतिहासिकस्थलमा एमालेको सचिवालय बैठक बस्दै नेकपा एमालेको केन्द्रीय सचिवालयको बैठक शनिबार ऐतिहासिकस्थल धनगढीमाई नगरपालिका१४ सर्रेआम्बासीमा बस्दै छ। पूर्वपश्चिम महेन्द्र राजमार्गदेखि १४ किलोमिटर उत्तरी क्षेत्रमा पर्ने उक्त स्थान नेकपा एमालेका लागि ऐतिहासिक स्थल हो। २०४६ भदौ ९ देखि १४ गतेसम्म तत्कालीन नेकपा मालेको चौथो महाधिवेशन भएको थियो। उक्त महाधिवेशनले २० सदस्यीय केन्द्रीय कमिटी चयन गर्दै मदन भण्डारीलाई महासचिवका रूपमा अघि सारेको थियो। त्यहीँ ठाउँ हो जहाँबाट मदन भण्डारीको राजनीतिक नेतृत्वको उदय भएको थियो भने जनताको बहुदलीय जनवाद (जबज)लाई मार्गदर्शन सिद्धान्तका रूपमा अघि सार्ने निर्णय भएको थियो। राजमार्गदेखि टाढा त्यसमा पनि वनजंगल भित्र पर्ने ठाउँ भएकाले तत्कालीन समयमा सुरक्षाका दृष्टिकोणले नेताहरूलाई उक्त ठाउँ सुरक्षित मानिन्थ्यो। यस हिसाबले पनि नेकपा एमालेका लागि उक्त ठाउँ ऐतिहासिक रहेकाले मदन भण्डारी फाउन्डेसनद्वारा गठित चौथो महाधिवेशन स्थल संरक्षण समितिको आग्रहमा एमालेले उक्त ठाउँलाई बैठकस्थलका रूपमा रोजेको हो। संरक्षण समितिका सहसंयोजक भागवत राउतले, इतिहासलाई जीवन्त दिन, यसको महत्व, गरिमा र इतिहासमा नेपाली वामप्रजातान्त्रिक आन्दोलनलाई संगठित रूपमा अघि बढाउन यो स्थानले भूमिका निर्वाह गरेकोले पार्टीको बैठकको माग गरेका हौ, जुन स्वीकार गरिदिनु भएको छ।' उनले थपे, जननेता भण्डारीले राजनीतिक रूपमा जुन उच्चस्थान र पदमा पुग्नु भयो त्यसमा उदयपुर र सिराहा जिल्लाको योगदान कत्ति थियो भन्ने कुरा झल्किन्छ किन कि कम्युनिस्ट पार्टी स्थापना भएको ७५ वर्षको उपलक्ष्यमा निर्माण गरिने स्तम्भ पनि सोही स्थानमा शिलान्यास गरिँदै छ।' बैठक हुने निश्चय भएसँगै स्थानीय नेताहरू विभिन्न समितिहरू निर्माण गरी तयारीलाई तीव्रता दिएको राउतले बताए। नगरपालिकासँगको समन्वयमा कच्ची सडक विस्तार र सुधार, सरसफाई, खानेपानीको पहुँच लगायतका काममा जुटेका छन्। उक्त ठाउँमा मदन भण्डारी पार्क निर्माण गरेर राजनीतिक पर्यटनको विकास गर्ने, पुस्तकालय स्थापना गर्ने योजना रहेको एमालेका पोलिटब्युरो सदस्य तथा सिरहा जिल्ला इन्चार्ज सुमनराज प्याकुरेलले बताए। बैठकस्थलमा ऐतिहासिक राष्ट्रिय महत्व राख्ने सहिद स्तम्भको आइतबार नै शिलान्यास गर्ने कार्यक्रम रहेको उनले बताए। जसमा झापा, छिन्ताङ, नख्खु जेल ब्रेक र सिरहामा सहादत प्राप्त गरेका सहिदहरू लगायत कम्युनिष्ट आन्दोलनको ७५ वर्षे इतिहासमा योगदान दिने सहिदहरूको नाम स्तम्भमा समेटिने उनले बताए। यस अवसरमा पुस्तक विमोचन, वृत्तचित्र प्रदर्शन गर्ने तथा सिरहा जिल्लाका कष्टकर जीवन बिताएर पार्टीलाई यहाँसम्म ल्याउने र भूमिगत अवस्थामा पार्टीलाई योगदान दिने नेताहरूलाई सम्मान गर्ने कार्यक्रम रहेको उनले बताए। पुस्तकमा कम्युनिष्ट आन्दोलनमा कष्टकर जीवन बिताएर पार्टीलाई यहाँसम्म ल्याउनेहरूको योगदान समेटिएको छ। यसरी रोजाईमा पर्यो सर्रेआम्बासी तीन दशक अघि नेपालमा तानाशाही शासकहरूले कम्युनिष्ट पार्टीमाथि कडा प्रतिबन्ध लगाएपछि नेताहरू सुरक्षित स्थानको खोजीमा थिए। प्रतिबन्धित अवस्थामा नेता कार्यकर्ता धरपकट हुने सम्भावना भएपछि चुरे जंगलको बीचमा रहेको सर्रेआम्बासीलाई नेताहरूले सुरक्षित स्थान ठानी अधिवेशनस्थल बनाएको बलबहादुर सुनवारले सुनाए। भौगोलिक विकटता, जंगलको छेउ रहेकाले प्रहरी प्रशासन जान नसक्ने र पुगिहाले पनि जंगलमा भाग्नलाई सहज हुने भएकाले उक्त ठाउँ रोजाइमा परेको हुन सक्ने उनको अनुमान छ। बलबहादुरको घर पहिलादेखि नै नेताहरूको सेल्ट्रर (लुकुछिपी बस्ने र भेटघाट) स्थल थियो। त्यहीँ बसेर पञ्चायती व्यवस्थाको अन्त्यका लागि विभिन्न खालका योजना बनाउने, पार्टीको नयाँ रणनीति, बैठक गर्ने ठाउँका रूपमा रहेको उनको भनाइ छ। 'सुरक्षाको दृष्टिकोणले महाधिवेशन स्थलका रूपमा नेताहरूको रोजाइमा तत्कालीन सिरहाकै फुलवरियाकट्टी गाविस ६ मोतियाही थियो,' पोलिटब्युरो सदस्य प्याकुरेलले भने, तर काठमाडौंबाट आउने क्रममा नेताहरूले कार्यक्रम स्थल लगायतका महत्वपूर्ण निर्णय, दस्तावेजहरू बाटोमा झारेपछि प्रहरीले कागजात फेला पारेमा खतरा हुन सक्ने भन्दै सम्भावित हुन सक्ने खतरालाई जोगाउन स्थान परिवर्तन गरिएको हो।' त्यो डकुमेन्ट प्रहरीले फेला पार्यो भने सबै नेताहरू एकैसाथ गिरफ्तार हुने खतरा रहेकाले ठाउँ सारिएको उनले बताए। मदन भण्डारी, सिपी मैनाली, मोदनाथ प्रश्रित, प्रदिप नेपाल लगायतका ५०६० जना नेता आएर ७ दिन लगाएर महाधिवेशन र बैठक गरेका थिए,' नेतालाई सेल्टर दिएर राखेका सुनवारले भने, १० दिनसम्म महाधिवेशन चल्ने कुरा थियो, डकुमेन्ट हराएकाले सुरक्षा व्यवस्थाकै कारण चाँडो सक्नु पर्यो।' महासचिव मदनको इतिहासलाई मेटिन नदिन मदन भण्डारी फाउन्डेसनले बलबहादुरको घर क्षेत्रमा नै मदन भण्डारी स्मृति पार्क' निर्माण योजना अघि सारको छ। पहिलो चरणमा उक्त क्षेत्रलाई प्रदेश सभा सदस्य मदनसेन श्रीवास्ताले संसदीय पुर्वाधार विकास कार्यक्रमअन्तर्गत घेरावेरासहितको पार्क तयारी गरिदिएको उपाध्यक्ष राउतले बताए। पार्कभित्र मदनसँग जोडिएका र सिरहा जिल्लाका कम्युनिष्ट नेताहरूको इतिहास, आन्दोलनलाई केन्द्रित रहेर सँग्रालय निर्माण गरिने उनले बताए। त्यसैगरी साइकल चढ्दै गरेको मदनको सालिक निर्माण, ताप्लेजुङको ढुगेंसाँघुमा रहेको घर भौगालिक विकटता र टाढा रहेकाले पनि त्यो घर झल्काउने गरी सोही आकारको कोसेली घर निर्माण गर्ने, त्यसभित्र भण्डारीसँग जोडिएका जीवनी, इतिहास, स्थानीय सामग्री राखिने उनले बताए। पार्कभित्र सामान्य जीवन सरह खानपिन हुने गरी कम्युनिष्ट होमस्टे सञ्चालन, बाहिरका विद्यार्थी पढ्न आउने गरी भोकेसनल, व्यावसायिक शिक्षा सञ्चालन गर्ने, जनपार्क निर्माण, महाधिवेशनमा आएका नेताहरूको तस्बिर राख्ने योजना रहेको राउतले बताए।"
नेपाल आएकी भारतीय गायिका शिल्पा रावको आज 'कन्सर्ट',रोअर इन्टरटेनमेन्ट र एरिना इन्टरटेनमेन्टले संयुक्त रूपमा आयोजना गर्न लागेको सो कार्यक्रममा भाग लिन राव पहिलो पटक नेपाल आएकी हुन्। काठमाडौं : भारतीय गायिका शिल्पा राव नेपाल आएकी छन्। शुक्रबार सोल्टी होटलको प्राइभ नेपाल क्लबमा हुने सांस्कृतिक कार्यक्रममा भाग लिन गायिका राव बिहीबार दिउँसो काठमाडौंस्थित त्रिभुवन अन्तराष्ट्रिय विमानस्थलमा उत्रिएकी हुन्। उनले १४ वटा जति गीत गाउने जनाइएको छ। रोअर इन्टरटेनमेन्ट र एरिना इन्टरटेनमेन्टले संयुक्त रूपमा आयोजना गर्न लागेको सो कार्यक्रममा भाग लिन राव पहिलो पटक नेपाल आएकी हुन्। सो कार्यक्रममा सहभागी हुन चाहनेले माई पे अनलाइनमार्फत टिकट काट्न सक्ने व्यवस्था गरिएको कार्यक्रमका संयोजक मोहित बस्नेतले बताए।
"बेनीजोमसोम सडकको गुइठेभिरमा निरन्तर पहिरो, कष्टपूर्ण पैदलयात्रा गर्न बाध्य यात्रु","बेनी: मुस्ताङलाई राष्ट्रिय राजमार्गसँग जोड्ने बेनीजोमसोम सडकअन्तरगत म्याग्दीको अन्नपूर्ण गाउँपालिका३ मा पर्ने गुइठेभिरमा निरन्तर पहिरो झरिरहेको छ। निरन्तरको पहिरोका कारण ७६ किलोमिटर दुरीको बेनीजोमसोम सडक मर्मत गरी सिधा यातायात सञ्चालन गर्न समस्या भएको छ । बेनीजोमसोमकोरला सडक आयोजनाका प्रमुख जगत प्रजापतिले बिहीबार दिउँसोदेखि सुरु भएको पहिरो शुक्रबार मध्यान्नसम्म पनि नरोकिएको बताए। पाँच दिनको प्रयासमा बुधबार यातायात खुलाएका थियौं,उनले भने, सडक माथिको भीरबाट निरन्तर पहिरो खसिरहेको छ । ठूलाठूला ढुंगाहरू खसिरहने भएकाले पहिरो नरोकिदासम्म त्यहाँ डोजर र मजदुर पठाएर मर्मत गर्न संभव छैन।' आयोजना प्रमुख प्रजापति,इञ्जिनियर बिष्णु चापागाई, डोजर अपरेटर नारायण गिरी र सवारी चालक सुभाष कुमाल, अजय स्याङताङ, सुभर भाइजर इन्द्रसिंह शेरचनलगायतको टोली पहिरो पन्छाउने र सडक मर्मतमा परिचालन गरिएको छ। अन्नपूर्ण गाउँपालिकाको जलथले, गुँइठे, सुकेबगर, खामभिक्तालगायतका क्षेत्रमा अविरल वर्षासँगै ५० भन्दा बढी ठाउँमा पहिरो खसेको छ । गुइठेभिरको पहिरोले फगामको डाडामा रहेको २२० केभी क्षमताको दानाखुर्कोट प्रशारण लाइनको टावर पनि जोखिममा परेको छ । कालीगण्डकीको कटान, कमजोर भूगोल, भूमिगत पानीको उचित व्यवस्थापन नहुनु र शाखा सडकका कारण सिर्जना भएको पहिरोले जलथलेदुवारी खण्डको सडक क्षतविक्षत बनाएको आयोजना प्रमुख प्रजापतिले बताए । सडक अवरुद्ध हुँदा जलथले र दाना क्षेत्रमा सवारी साधनहरु रोकिएका छन् । दानादेखि नारच्याङको घरापसम्म हिलाम्मे सडकमा कष्टपूर्ण पैदलयात्रा गर्न बाध्य भएका छन् । म्याग्दीका प्रमुख जिल्ला अधिकारी तुलसीराम पौडेलले बेनीजोमसोम सडकको म्याग्दी खण्डमा पहिरोको जोखिम रहेकाले रातको समयमा र अत्यावश्यक काम नपरी यात्रा नगर्न सूचना प्रकाशन गरेर यात्रुहरुलाई अनुरोध गरिएको बताए ।"
तटबन्ध भत्किएपछि बस्तीतिर पस्दै राप्ती,"उनका अनुसार नदी बस्तीमा पस्ने डरले राप्ती सोनारीको र नरैनापुर गाउँपालिकास्थित तटीय क्षेत्रका करिब एक दर्जन बस्तीका बासिन्दा त्रसित भएका छन्। राँझा : बाँकेको फत्तेपुर क्षेत्रमा तटबन्ध भत्किएपछि राप्ती नदीले खेतीयोग्य जमिन कटान गर्दै बस्तीतिर पस्न थालेको छ। बस्ती र उर्वर भूमि जोगाउन निर्माण गरिएको तटबन्ध भत्किएपछि नदीले जमिन कटान गर्दै बस्तीतिर पसेको राप्ती सोनारी गाउँपालिका७ नयाँबस्ती फरेदा गाउँका शङ्कर यादवले बताए। उनका अनुसार नदी बस्तीमा पस्ने डरले राप्ती सोनारीको र नरैनापुर गाउँपालिकास्थित तटीय क्षेत्रका करिब एक दर्जन बस्तीका बासिन्दा त्रसित भएका छन्। 'राप्ती सोनारीको विसम्मवरपुर र पदनाहा गाउँ नजिक रहेको तटबन्ध राप्ती नदीले गत वर्ष भत्काएको थियो। सोही क्षेत्रबाट अहिले नदीले डुबान र कटान तीव्र पारेको छ', यादवले भने, 'नदी नियन्त्रण गर्ने तटबन्ध नभएका कारण बाढी आउनासाथ बस्तीमा पानी पस्ने खतरा बढेको छ।' तटबन्ध निर्माण नभएकाले राप्ती सोनारीको ६ र ७ नं वडाका सर्रा, भवानीयापुर, पहाडीपुर, वसन्तापुर, गेदवा, खल्ला झगडिया, देउपुर्वालगायत गाउँका साथै नरैनापुर गाउँपालिकाको गङ्गापुर, सोनवर्षा, कुदरवेटवा, कुडुवालगायत बस्तीमा डुबानको जोखिम बढेको सर्री माविका प्रधानाध्यापक सुकबहादुर थारुले बताए। नदी नियन्त्रणका लागि थुपारिएका ढुङ्गासँगै अघिल्ला वर्षमा बनाइएका तटबन्धसमेत राप्तीले बगाएको स्थानीयले बताएका छन्। तारजालीबिना खसालिएका ढुङ्गा बगाएर नदी बस्तीतिर सोझिएको खल्लाझगडिया निवासी दुर्गाप्रसाद पाण्डेले बताए। 'विसं २०७९ असोज २३ गतेको बाढीले यहाँको २५ सय मिटर तटबन्ध र सडक भत्कायो', उनले भने, 'बचेँको तटबन्ध र सडक पनि राप्तीले भत्काइरहेको छ।' जोखिममा रहेका बस्ती तथा घरपरिवारको सुरक्षाका लागि गत असोजमा जनताको तटबन्ध फिल्ड कार्यालयलाई पत्राचार गरे पनि चासो नदिएकाले राप्ती सोनारीको वडा नं ६ र ७ तथा नरैनापुरको ५ र ६ नं वडाका बस्ती डुबान र कटानको उच्च जोखिममा रहेका राप्ती सोनारी गाउँपालिका वडा नं ६ का वडाध्यक्ष लवराज खरेलले बताए। राप्ती नदीमा आउने बाढीका कारण अतिजोखिम मानिएका राप्ती सोनारी२ कचनापुरको मधुवाघाट र वडा नम्बर ७ को खल्लाझगडियामा तटबन्ध कार्यक्रम लागू गरी बाढी गाउँ पस्न नदिन पहल थालिएको तटबन्धका इन्जिनियर सूर्यदेव नायकले बताए। लमही दाङमार्फत राप्ती नदीको बाढी गाउँ पस्न नदिनका लागि तत्काल ठूला ढुङ्गाको साहरामा नदी नियन्त्रणको काम थालिएको उनले बताए। 'तारजालीसहितको तटबन्ध बनाउने योजना छैन, त्यसैले ठूला ढुङ्गाको साहरामा कटान रोकेर बस्ती बचाउने प्रयास गरिएको छ', नायकले भने, 'मनसुन सुरु भइसकेकाले अत्यावश्यक र जोखिमयुक्त स्थानमा यस्तो कार्य गर्न थालिएको हो।' उनका अनुसार नदी नियन्त्रणका लागि राखिएका ढुङ्गा राप्तीले बगाइसकेको छ। नदी नियन्त्रणका लागि सदनदेखि सम्बद्ध सरोकारवाला निकायमा बारम्बार पहल भए पनि कुनै सुनुवाइ हुन नसकेको बाँके क्षेत्र नं १ का सङ्घीय सांसद सूर्य ढकालले बताए।"
खुम्बु क्षेत्रमा पर्यटन आवागमन घटयो,"सोलुखुम्बु : सोलुखुम्बुको खुम्बु क्षेत्रमा पर्यटक आवागमन ८२ प्रतिशतले घटेको छ । गत असारको तुलनामा साउन महिनामा ८२६५ प्रतिशतले पर्यटक आवागमन घटेको सगरमाथा राष्ट्रिय निुकुञ्जको कार्यालय नाम्चे सोलुखुम्बुले जनाएको छ । निकुञ्जको तथ्यांक अनुसार गत असारमा १ हजार १ सय ९९ जनाले सगरमाथा क्षेत्र भ्रमण गरेकोमा साउनमा घटेर २ सय ८ जनामा सिमित बनेको छ । जुन प्रतिशतको हिसाबले ८२६५ र संख्यात्मक हिसाबले ९९१ जनाले कमी हो । पर्यटकमध्ये अधिकांश विदेशी छन् भने केही संख्यामा आन्तरिक पर्यटक पनि रहेको निकुञ्जका सूचना अधिकारी मनोज कुमार मण्डलले जानकारी दिए । असार,साउनलाई खुम्बुमा अफसिजन नै मानिन्छ। तर, अफसिजन मानिए पनि असारमा पर्यटकको आवागमन उत्साहजनक थियो । तर, साउनमा भने यो संख्यामा भारी गिरावट आएको छ । साउनमा निरन्तर मौसम प्रतिकूलताका कारण हवाई उडान हुन नसक्दा पर्यटक आवागमन प्रभावित बनेको निकुञ्जले जनाएको छ । मौसम खुलेको समयमा भने तेन्जिङ हिल्लारी विमानस्थल लुक्लामा उडान तथा अवतरण बाक्लिने गरेको छ । जसका कारण निकुञ्ज क्षेत्र प्रवेश गर्ने पर्यटकको संख्या उत्साहजनक हुने गर्दछ । तर, मौसममा खराबी आउने वित्तिकै पर्यटकको संख्या घट्ने गरेको सूचना अधिकारी मण्डलले बताए । साथै नेपाल नागरिक उड्ययन प्राधिकरणले मनलाग्दी नियम लादेपछि पर्यटन क्षेत्र नै जोखिममा परेको छ। लुक्लाको उडानमा समेत ह्रास आएको विमानस्थल स्रोतले जनाएको छ । वर्षातको समयमा हेलिकोप्टर उडानमा समेत प्रधिकरणले कडाइ गरेको छ भने जसका कारण खुम्बुको पर्यटक आवागमनमा ह्रास आएको जानकार बताउँछन् । खुम्बु भ्रमणका लागि आउने पर्यटकले हवाई मार्ग नै प्रयोग गर्ने गर्छन् । लुक्लासम्म सडक नपुगेका कारण केही पर्यटकले मात्रै स्थल मार्गको प्रयोग गर्ने गरेका छन् । सल्लेरीबाट काँडेथामडाँडासम्म कच्ची सडक पुगेको भएपनि वर्षातले सडक जिर्ण हुँदा सल्लेरीथामडाँडाको यात्रा कष्टकर रहेको यात्रुहरु बताउँछन् ।"
सयपत्री खेतीमा जुटे दाङका विद्यार्थी,"तुलसीपुर (दाङ) : विद्यार्थी बिहान पढाइ अनि दिउँसो सयपत्री खेती गर्दै गरेको अवस्थामा भेटिन्छन् । पढाइ किताबी ज्ञान मात्रै नभइ प्रयोगात्मक तथा व्यवहारिक हुने भन्दै उनीहरू सयपत्री खेतीमा तल्लीन छन् । दाङको तुलसीपुरस्थित गोरखा मोडेल कलेजमा स्नातक तहमा अध्ययनरत विद्यार्थीले तुलसीपुर६ गोलौरामा सात कट्ठा जग्गा भाडामा लिएर व्यावसायिक सयपत्री खेती थालेका हुन् । कलेजमा अध्ययनरत पारस न्यौपानेले बीबीएस प्रथम, द्वितीय र चौथो वर्षका ८० विद्यार्थी मिलेर सामूहिक खेती गरिरहेको बताए । 'पढाइ किताबी ज्ञान मात्रै होइन,कृषिमा जोडिनु तथा व्यावसायिक बन्नु पनि ज्ञान हो,'उनले भने, 'त्यसैले हामी यो कार्यमा सामेल भएका हौँ ।' विद्यार्थीले कर्म पाँच सय ५५ जातको सयपत्री खेती गरेका छन् । सबै विद्यार्थीले सामूहिकरुपमा रकम उठाएर खेति सुरू गरेका हुन् । अहिलेसम्म एक लाख २० हजार खर्च भइसकेको विद्यार्थी सिर्जना खड्काले बताइन्। यसबाट छ लाख आम्दानी लिने लक्ष्य रहेको उनको भनाइ छ । हाल चार हजार बिरुवा रोपिएका छन् । ती बिरुवा हेर्नका लागि टोली बनाइएको समाचार राससमा छ। 'रोप्ने मात्रै होइन, त्यसमा गोडमेल, पानी चहार्ने काम पनि छ,'खड्काले भनिन्,'त्यसका लागि हामीले टिम बनाएर काम गरिरहेका छौँ ।' विद्यार्थीलाई पढाइसँगै उद्यमी बनाउन सयपत्री खेतिमा जोडेको कलेज प्रमुख पूर्णबहादुर डाँगीले बताए । 'विद्यार्थीलाई किताबी ज्ञान मात्रै दिने होइन, हामीले उद्यम पनि जोड्नुपर्छ, उनले भने , 'त्यसैले पनि विद्यार्थीलाई उद्यममा सक्रिय बनाउन यो खेती सुरु गरिएको हो ।' यो कार्यले विद्यार्थीलाई आत्मनिर्भर बन्न मद्दत गर्ने डाँगीको भनाइ छ । सयपत्री बिक्री गरेर प्राप्त हुने आम्दानीबाट कफीसप, पानीपुरीलगायत व्यापार गर्ने लक्ष्य छ । सयपत्रीलाई माला बनाएर बेच्ने उनीहरूको योजना छ ।"
दुर्गमका डिपोमा छैन चामल,"मुगु : मुगुका दुर्गम गाउँमा चामलको अभाव भएको छ। सरकारले दुर्गममा सहुलियत मूल्यमा चामल बिक्री गर्दै आएको छ। तर, हिजोआज मुगुका ग्रामीण क्षेत्रमा रहेका डिपोमा चामल सकिएको हो। डिपोमा चामल सकिएपछि स्थानीय चामलका लागि सदरमुकाम धाउन थालेका हुन्। खाद्य व्यवस्था तथा व्यापार कम्पनी लिमिटेडले दुर्गमका बासिन्दालाई सहज रूपमा चामल उपलब्ध गराउन डिपोमार्फत चामल बिक्री गर्दै आएको छ। तर, दुर्गममा रहेका डिपोहरू रित्तो भएका छन्। डिपोमा चामल सकिएपछि सर्वसाधारणहरू चामलको खोजीमा भौंतारिन थालेका छन्। कतिपय सर्वसाधारणहरू सदरमुकाम पुग्दा पनि चामल पाउन सकेका छैनन्। सहुलियतको चामल नपाएपछि स्थानीयले बजारबाट महँगोमा किन्न बाध्य भएका हुन्। सदरमुकाम गमगढीमा रहेको खाद्य ब्यवस्था तथा व्यापार कम्पनीको शाखामा मात्र केही चामल छ। उक्त चामल पनि बिक्री गर्न रोक लगाइएको छ। जिल्लामा कुनै पनि बेलामा विपत्का घटना हुनसक्ने र त्यसबेला चामल आवश्यक पर्ने भन्दै उक्त चामल बिक्रीमा रोक लगाइएको हो। बाँकी जिल्लाका अन्य स्थानीय तहमा रहेका कम्पनीका डिपो र बिक्री केन्द्रमा हाल चामल नै छैन। यसकारण पनि सर्वसाधारणले चामल पाउन सकेका छैनन्। उनीहरूले बजारमा दोब्बर मूल्यमा चामल किन्नुपर्ने बाध्यता छ। कम्पनीका अनुसार जिल्लाको खत्याड, सोरु र मुगुमकार्मारोङ गाँउपालिकामा रहेका डिपो र बिक्री केन्द्रमा चामल सकिएको छ। अघिल्लो आर्थिक वर्षमा ढुवानी भएको चामल सकिएको र यो आर्थिक वर्षमा चामल ढुवानी नहुँदा समस्या भएको खाद्य व्यवस्था तथा व्यापार कम्पनी लिमिटेड मुगु शाखाका प्रमुख पुष्कर भामले जानकारी दिए। यो आर्थिक वर्षमा हालसम्म पनि चामल ढुवानी नुहँदा डिपोहरू रित्तै भएका हुन्। यो आर्थिक वर्षमा पुलु डिपोका लागि १ हजार ५ सय, सोरु डिपोमा २ हजार, श्रीकोटका लागि २ हजार, कालैमा रहेको बिक्री केन्द्रका लागि १ हजार ७ सय र रातापानी डिपोका लागि ७ सय ५० क्वीन्टल चामल स्वीकृत भएको छ।"
नक्कली सुनका गहना दिएर ठगी गरेको आरोपमा महिला पक्राउ,बागलुङ : बागलुङमा नक्कली सुनका गहना दिएर लाखौं रुपैयाँ ठगी गरेको आरोपमा एक महिलालाई पक्राउ गरिएको छ। जिल्ला प्रहरी कार्यालय बागलुङले नक्कली सुनका गहना दिएर १८ लाख रुपैयाँ ठगी गरेको आरोपमा बागलुङ नगरपालिका१४ की ३० वर्षीया मिना केसी खड्कालाई बुधबार पक्राउ गरेको हो। मिनाले २०७९ सालको साउन महिनादेखि विभिन्न मितिमा पैसा आवश्यक परेका भन्दै आफूसँग भएको गरगहनाहरू दिएर सोही ठाउँका सूर्यबहादुर खड्कासँग १८ लाख रुपैयाँ लगेको जिल्ला प्रहरी कार्यालय बागलुङका सूचना अधिकारी प्रहरी नायव उपरीक्षक मदन केसीले बताए। मिनाले फेरी पनि पैसा आवश्यक परेको भन्दै २०७९ फागुनमा थप गरगहना राखेर दुई लाख रुपैयाँ सापटी दिन सूर्यसँग माग गरेकी थिइन। पटक पटक गहना दिँदै रकम मागेपछि खड्काले सुनका गहना नहुन सक्ने अनुमान गर्दै १८ लाख रुपैयाँ दिने बेलासम्मका गहनाहरूसहित थप दुई लाख रुपैयाँ माग्ने बेलासम्मका गहनाहरू सुनचाँदी पसलमा जाँच गराउँदा नक्कली भएको पत्ता लागेपछि जिल्ला प्रहरी कार्यालय बागलुङमा उजुरी दिएका थिए। उजुरीका आधारमा मिनालाई पक्राउ गरेर अनुसन्धान अगाडि बढाएको जिल्ला प्रहरी कार्यालय बागलुङका प्रनाउ केसीले बताए। उनले बागलुङ जिल्ला अदालतबाट चार दिनको म्याद थप अनुमति लिएर ठगी सम्बन्धी कसुरमा थप अनुसन्धान कार्य भइरहेको जानकारी दिए। बागलुङ प्रहरीले सुनका गरगहनाहरू भनी नक्कली गरगहनाहरू देखाई रकम ठगी गर्ने व्यक्तिबाट जोगिनका लागि अनुरोध गर्दै बिलको लेनदेनबिना गरगहनाको कारोबार नगर्न तथा सुनको नाममा ठगी गरेको शङ्का लागेमा प्रहरीमा खबर गर्न अनुरोध गरेको छ।
उड्डयन प्राधिकरण सच्चिनुपर्छ,"बिहीबार एक प्रेस विज्ञप्ति प्रकाशित गर्दै इमानले प्राधिकरणको उक्त कार्यप्रति खेद प्रकट गरेको हो। इमानका महासचिव सुरज प्याकुरेलद्वारा हस्ताक्षरित विज्ञप्तिमा भनिएको छ,प्राधिकरणबाट भएको सो गैरसंवैधानिक कामको इमान घोर भत्र्सना गर्दछ। काठमाडौं : नागरिक उड्डयन प्राधिकरणले अन्नपूर्ण पोस्ट् दैनिकका प्रकाशक अध्यक्ष क्याप्टेन रामेश्वर थापालाई स्पष्टीकरण माग्नु पूर्ण प्रेस तथा अभिव्यक्ति स्वतन्त्रताको ठाडो उल्लंघन भएको आर्थिक मिडिया सञ्चालक संघ नेपाल (इमान) ले बताएको छ। बिहीबार एक प्रेस विज्ञप्ति प्रकाशित गर्दै इमानले प्राधिकरणको उक्त कार्यप्रति खेद प्रकट गरेको हो। इमानका महासचिव सुरज प्याकुरेलद्वारा हस्ताक्षरित विज्ञप्तिमा भनिएको छ,प्राधिकरणबाट भएको सो गैरसंवैधानिक कामको इमान घोर भत्र्सना गर्दछ। सो स्पष्टीकरण पत्र तत्काल फिर्ता लिई, स्वतन्त्र रूपमा समाचार प्रकाशन र प्रसारण गर्ने सञ्चारमाध्यमको हकलाई सम्मान गर्न प्राधिकरणललाई अनुरोध गर्दछ। इमानले प्राधिकरणलाई सञ्चारमाध्यमा प्रकाशन र प्रसारण भएका विषयमा चित्त नबुझे सोको उपचार कानुनी प्रावधान र निकायबाट लिन पनि सुझाएको छ। प्राधिकरणले शक्तिको आडमा सञ्चारमाध्यमलाई तर्साउने काम खेदजनक रहेको र अनावश्यक प्रहार गर्ने काम बन्द गर्न आग्रह गरेको छ।"
बागमतीमा भोलि 'महाजलयात्रा',"काठमाडौं : बागमती नदी संरक्षण अभियानलाई प्रभावकारी बनाउन नदी महोत्सव तथा महाजलयात्रा हुने भएको छ । नेपाल एशोसिएसन अफ र्याफ्टिङ एजेन्सीज् (नारा), नेपाल नदी संरक्षण संस्था र फ्रेन्डस क्लब कुपण्डोलको आयोजनामा भोलि (शनिबार) नदी महोत्सव तथा महाजलयात्राहुन लागेको हो । नाराका उपाध्यक्ष शिशिर खनालले बागमती नदी सभ्यताको पहिचान, संरक्षण र संवर्द्धनका साथै र्याफ्टिङ र जल पर्यटनको उजागर गर्नका लागि र नदी महोत्सव तथा महाजलयात्रा गर्न लागिएको जानकारी दिएको राससमा समाचार छ। ललितपुरको कुपण्डोलस्थित वाग्मती पुलबाट बिहान ७ बजेदेखि सुरु हुने महाजलयात्रामा १५ वटा डुंगामार्फत् जलयात्रा गरिने उपाध्यक्ष खनालले बताए । काठमाडौं सहरका साथै वाग्मती नदीको वातावरण दूषित भएको भन्दै महोत्सव आयोजना गर्न लागिएको उनको भनाइ छ। सामाजिक र धार्मिक इतिहास बोकेको सुन्दर र महत्त्वपूर्ण बागमती नदी ढलमा परिणत भएको भन्दै पछिल्लो समय अभियन्ताहरूले विभिन्न अभियान सञ्चालन गर्दै आएका छन् । उक्त महोत्सव तथा महाजलयात्रा सम्पन्न गर्नका लागि पाँच लाख लाग्ने आयोजकले जनाएको छ । बाजागाजासहित सुरु हुने महोत्सव तथा महाजलयात्रामा सबैलाई नदीनजिक पुर्याउने, नदीको अवस्था बुझाउने, नदी चिनाउने तथा तिनीहरूको सरोकार राख्ने अवस्था सिर्जना गराउने नाराले जनाएको छ । सोही अवसरमा सहभागीले नदी सरसफाइसमेत गर्नेछन् ।"
'नेसनल आईसीटी स्कलरसिप २०८० का' लागि आवदेन खुल्यो,काठमाडौं : कम्प्युटर एसोसिएन नेपाल महासंघ (क्यान)ले नेसनल आईसीटी स्कलरसिप २०८० को आवदेन खुल्ला गरेको छ । शुक्रबार काठमाडौंमा पत्रकार सम्मेलन गर्दै क्यानले प्राविधिक शिक्षातर्फ प्रदान गर्दै आइरहेको छात्रवृत्तिको नेसनल आइसीटी स्कलरसिपको आवेदन खुल्ला गरिएको जनाएको हो । छात्रवृत्ति सूचना प्रविधि विषयमा अध्यापन गराउने कलेज लर्ड बुद्ध एजुकेशन फाउन्डेशनसँगको सहकार्यमा सुरू गरिएको र यस वर्ष पनि ४९ जना विद्यार्थीलाई आशिंक तथा पूर्ण छात्रवृत्ति प्रदान गर्न लागिएको क्यानका अध्यक्ष रणजितकुमार पौदारले जानकारी दिए। देशको सातै प्रदेशका विद्यार्थीले समान अवसर पाउने गरी प्रत्येक प्रदेशबाट १ जनालाई पूर्ण छात्रवृत्ति र बाँकी ४२ जनालाई आशिंक छात्रवृत्ति प्रदान गरिने उनले बताए । विगत चार वर्षदेखि सञ्चालित छात्रवृत्ति कार्यक्रम अन्तर्गत हालसम्म ४६ जना विद्यार्थी अध्ययनरत रहेको उनले बताए। क्यान महासंघ र लर्ड बुद्ध एजुकेशन फाउन्डेशनसँगबीच भएको सम्झौता अनुसार ४९ जना विद्यार्थीले २ करोड ८३ हजार रुपैयाँ बराबरको छात्रवृत्ति पाउने पौदारले जानकारी दिए। इच्छुक विद्यार्थीले भाद्र ३१ गतेभित्र आवदेन दिनुपर्ने क्यानले जनाएको छ ।
पिस कोर स्वयंसेवकको २०८ औँ समूहले लियो शपथ,"काठमाडौं : पिस कोरका नयाँ स्वयंसेवक समूहले शपथ लिएका छन्। नेपालमा सेवा प्रारम्भ गर्नुअघि २१ सदस्यीय स्वयंसेवकको समूहले बिहीबार शपथ लिएको हो। उनीहरूले अमेरिकी राजदूत डिन आरथम्पसन र पिस कोर नेपालका निर्देशक ट्रोइ कफ्रथबाट शपथ लिएका हुन्। नयाँसँग नेपालमा काम गरिसकेका ४ हजार पिस कोरको संख्या पुगेको हो। यो समूहले नेपालमा १९६२ देखि काम गर्दै आएको छ। नेपाल र अमेरिकी सरकारबीच ६१ वर्षअघि सन् १९६२ को अगस्ट २४ तारिखमा नेपालमा पिस कोर कार्यक्रम स्थापना गर्ने सहमति भएको थियो। सोको वार्षिकोत्सव बिहीबार मनाइएको हो। गत जेठ महिनामा नेपाल आइपुगेका यी २१ पिस कोर स्वयंसेवकले आफ्नो सेवाको तयारी स्वरूप काभ्रे जिल्लामा ११ हप्ता लामो भाषिक,अन्तरसांस्कृतिक र प्राविधिक प्रशिक्षण पूरा गरिसकेका छन् । उनीहरूलाई गण्डकी तथा बागमती प्रदेशका पाँच जिल्लामा खटाइएको थियो । उनीहरुले शिक्षा,विज्ञान तथा प्रविधि मन्त्रालय,स्वास्थ्य तथा जनसङ्ख्या मन्त्रालय र कृषि तथा पशुपंक्षी विकास मन्त्रालयसँगको समन्वयमा सरकारी विद्यालयमा अङ्ग्रेजी पढाउनुका साथै खाद्य सुरक्षा तथा स्वास्थ्यसम्बन्धी परियोजनामा काम गर्दै आएका छन् । पिस कोर विश्व शान्ति तथा मित्रताको उद्देश्यबाट अभिप्रेरित स्वयंसेवक, समुदायका सदस्य, आतिथेय मुलुकका साझेदार र कर्मचारीहरूको अन्तर्राष्ट्रिय सेवा सञ्जाल हो । विश्वभरिका सरकारहरूको आमन्त्रणमा पिस कोर स्वयंसेवकहरू शिक्षा, स्वास्थ्य, वातावरण, कृषि, सामुदायिक आर्थिक विकास र युवा विकासका क्षेत्रमा स्थानीय रूपमा प्राथमिकता प्राप्त परियोजनाहरूमा समुदायका सदस्यहरूसँग काम गर्दछन् । सन् १९६१ मा अमेरिकी राष्ट्रपति जोन एफ केनेडीले पिस कोरको स्थापना गरेदेखि २ लाख ४० हजारभन्दा बढी अमेरिकीहरूले विश्वभर १४३ वटा मुलुकमा सेवा गरिसकेका छन् ।"
धनुषामा आरती हत्या प्रकरण : उजुरी दर्ता गराउन गएकामाथि कुटपिट गर्ने प्रहरीमाथि छानबिन सुरू,"जनकपुरधाम : पीडित पक्षलाई नै कुटपिट र यातना दिएको आरोपमा प्रहरी प्रधान कार्यालयले धनुषा प्रहरीमाथि छानबिन सुरु गरेको छ । धनुषाकी आरती साहको हत्या प्रकरणमा प्रहरीले पीडित पक्षलाई नै उल्टै कुटपिट र यातना दिएको आरोप लगाउँदै न्यायका लागि लामो समयदेखि काठमाडौंको माइती घर मण्डलामा धर्ना दिँदै आएकाहरुको आरोपको सत्यता बुझ्न प्रहरी प्रधान कार्यालयले धनुषा प्रहरीमाथि छानबिन थालेको हो। दाइजो नदिएका कारण छोरीको हत्या गरेको र उजुरी दर्ता गराउन गएपछि प्रहरीले उल्टै कुटपिट र यातना दिएको आरोप पीडित परिवारको छ । प्रहरी नायव महानिरीक्षक विकास खनालको नेतृत्वको टोलीले जनकपुरधाम पुगी घटनाको अनुसन्धान थालेको हो । टोलीले आरतीको मृत्यु भएको घटनास्थल, मृतकका माइती तथा ससुराली पक्ष,आरोपित प्रहरी उपरीक्षक विश्वराज खडकालगायतका अन्य प्रहरी अधिकारी,महिला र मानव अधिकारको पक्षमा काम गरिरहेका संघ संस्थाका प्रतिनिधिहरूसँग सोधपुछ गरिरहेको छानबिन टोलीका सदस्य वरिष्ठ प्रहरी उपरीक्षक शेखर खनालले जानकारी दिए ।"
बालिका बलात्कारको घटना ४ लाखमा मिलापत्र,धरान : संखुवासभाको पाँचखपन६ मा वाना माध्यमिक विद्यालय व्यवस्थापन समितिका अध्यक्ष गोविन्द श्रेष्ठले ८ वर्षीया बालिकालाई बलात्कार गरेको घटना सार्वजनिक भएको छ। बलात्कारपछि वडाअध्यक्षसहितका स्थानीयले पीडित परिवारलाई ४ लाख रुपैयाँँ दिएर घटना मिलापत्र गरेको श्रोतले जनाएको छ। श्रेष्ठले महिना दिन अगाडि बालिकालाई नियन्त्रणमा लिएर बलात्कार गरेपछि गाँउभरी हल्ला फैलिएको थियो। हल्ला फैलिनेवित्तिकै वडाध्यक्ष विष्णुकुमार श्रेष्ठ सहितका भद्रभलादमी बसेर पीडित परिवारलाई दबाबमा पारेर बालिका बलात्कार जस्तो जघन्य अपराधको घटना मिलापत्र गराइएको हो। बालिका बलात्कार आरोपित श्रेष्ठले वडाध्यक्षकै रोहवरमा पीडित परिवारलाई ४ लाख रुपैयाँ दिएर बलात्कार जस्तो जघन्य अपराधका अभियुक्तलाई कानुनी कारबाहीबाट उन्मुक्ति दिने गैरकानुनी काम गरेको एक स्थानीयले बताए। उनले गाँउका अन्य सर्वसाधारणलाईसमेत दबाबमा राखेर यो घटनाको कसैले कतै कुरा नगर्ने भन्दै दबाब दिएको बताए। पाँचखपन६ का वडासदस्य रामबहादुर मगरले विद्यालय व्यवस्थापन समितिका अध्यक्ष श्रेष्ठले बालिका बलात्कार गरेको घटना स्थानीय जनप्रतिनिधिकै रोहबरमा मिलापत्र गराइएको पुष्टि गरे। उनले बालिका बलात्कार जस्तो गम्भीर प्रकृतिको अपराधमा संलग्न श्रेष्ठलाई तत्काल पक्राउ गरि कानुनी कारबाही गर्न माग गरेका छन्। श्रेष्ठका अनुसार बलात्कारपछि बालिकालाई उनकी आमाले तत्काल काठमाडौं लगेर उपचार गराएकी अर्का एक स्थानीयले बताए। बलात्कार घटना रकम लेनदेनमा मिलापत्र गराएपछि आरोपित श्रेष्ठ भने खुलेआम हिँडिरहेको स्थानीयको गुनासो छ। नेकपा एमाले पाँचखपन नगर कमिटीका अध्यक्ष गोपाल श्रेष्ठले बलात्कार आरोपित श्रेष्ठ र मिलापत्र गराउने सबैलाई पक्राउ गरि कानुनी कारबाही गर्न माग गरेका छन्।
प्रसारण लाइनको टावर पहिरोको जोखिममा,"बेनी : म्याग्दीको अन्नपूर्ण गाउँपालिका३ फगामको २२० केभी क्षमताको प्रसारण लाइनको टावर पहिरोको उच्च जोखिममा परेको छ। कालीगण्डकी कोरिडोरअन्तर्गतको दानाखुर्कोट प्रसारण लाइन आयोजनाअन्तर्गत फगामको गम्फु भन्ने ठाउँमा रहेको टावर पहिरोका कारण ढल्ने अवस्थामा पुगेको हो। गाउँपालिकाका उपाध्यक्ष दिवा तिलिजा पुनले गुइठे भिरको पहिरोसँगै टावर ढल्ने अवस्थामा रहेको जानकारी दिइन्। बेनीजोमसोमकोरला सडकदेखि टावर रहेको जमिनसम्म पहिरो पुगिसकेको छ, उनले भनिन्, तत्काल पहिरो नियन्त्रण नगर्ने हो भने उच्च गतिको विद्युत् प्रवाह भइरहेको टावर ढल्ने अवस्थामा छ। जिल्ला प्रशासन कार्यालयमार्फत नेपाल विद्युत् प्राधिकरणलाई टावरको अवस्थाको विषयमा जानकारी गराए पनि प्राधिकरणले गम्भीर रूपमा नलिएको जनप्रतिनिधिले गुनासो गरेका छन्। प्रसारण लाइनको टावरदेखि तल गुइठेको भिरमा ठूलो पहिरो खसेका कारण टावर उच्च जोखिममा परेको हो। स्थानीयले त्रिपाल हालेर टावरमुनिको जमिनलाई ढाकेका छन्। टावरको वरपर पनि पहिरो खसेको छ। म्याग्दीका प्रमुख जिल्ला अधिकारी तुलसीराम पौडेलले विद्युत् प्राधिकरणलाई पहिरोले जोखिममा परेको टावरको अवस्था जानकारी गराइसकेको बताए। पहिरो रोकथाम गरी क्षति हुन नदिनका लागि काम गर्न प्राविधिकसहितको टोली बोलाएको प्रजिअ पौडेलले जनाए। पहिरोका कारण प्रसारण लाइनको टावर ढलेमा हुने सम्भावित दुर्घटनाका कारण स्थानीय त्रसित भएका हुन्। बेनीजोमसोम सडकदेखि करिब सात सय मिटर माथि टावर छ। टावर वरपरको पाखोबाट निरन्तर खसिरहेको पहिरोका कारण गुइठेमा बेनीजोमसोम अवरुद्ध हुने गरेको बेनीजोमसोमकोरला सडक आयोजनाका प्रमुख जगत प्रजापतिले बताए। गुइठे, जलथले, दुवारी, खामभित्ताको करिब दुई किलोमिटर सडकमा ५० भन्दा बढी पहिरो खसेको छ, उनले भने कालीगण्डकीको कटान र शाखा सडकबाट सिर्जना भएको पहिरोले बेनीजोमसोम सडकमा यातायात सञ्चालन गर्न समस्या भएको छ। भदौ २ गते यता जलथलेदुवारी खण्डमा चार डोजर परिचालन गरेर बुधबार बिहानदेखि यातायात सञ्चालन गरिएको छ। सडक खुलेपछि जलथले र दाना क्षेत्रमा रोकिएका सवारी साधनहरू गन्तव्यतर्फ लागेका छन्। सडक मर्मतका क्रममा गुइठेको भिरबाट खसेको ढुंगाले चोट लागेर सडक विभागका डोजर अपरेटर नारायण गिरी र सवारी चालक सुभाष कुमाल घाइते भएको आयोजना प्रमुख प्रजापतिले जानकारी दिए।"
"महोत्तरीमा जीपको ठक्करबाट एकजनाको मृत्यु, दुई घाइते",ढल्केवर (धनुषा) : महोत्तरीमा जीपको ठक्करबाट एकजनाको ज्यान गएको छ भने अर्का दुईजना घाइते भएका छन् । पूर्वपश्चिम महेन्द्र राजमार्गअन्तर्गत महोत्तरीको बर्दिबास नगरपालिका१० लक्ष्मीनियास्थित जीपले मोटरसाइकललाई ठक्कर दिँदा एकजनाको मृत्यु भएको हो भने दुईजना घाइते भएको प्रहरीले जनाएको छ । पश्चिमबाट पूर्वतर्फ आउँदै गरेको प्र २०२००६ प ३४७८ नम्बरको मोटरसाइकललाई सोही दिशातर्फ आउँदै गरेको प्र २००१च १२३१ नम्बरको जीपले ठक्कर दिँदा गौशाला नगरपालिका८ का ५१ वर्षीय भुवन ग्राङजाको उपचारको क्रममा बर्दिबासस्थित ट्रमा सेन्टरमा मृत्यु भएको इलाका प्रहरी कार्यालय बर्दिवासका प्रहरी नायव उपरीक्षक विजय यादवले जानकारी दिए । दुर्घटनामा सोही ठाउँका ५० वर्षीय वीरबहादुर मगर र गौशाला१२ का ३५ वर्षीय आयुषमान लामा घाइते भएका छन् । गम्भीर अवस्थामा रहेका लामाको काठमाडौं तथा मगरको बर्दिबास ट्रमा सेन्टरमा उपचार भइरहेको प्रहरीले जनाएको छ । मृतकको शव पोष्टमार्टमका लागि प्रादेशिक अस्पताल जनकपुर पठाइएको प्रहरी नायव उपरीक्षक यादवले जनाए ।
"सोलुमा बाढीले बेलिब्रिज ढल्कायो, तीन मेसिन बगे,तीन घर जोखिममा","सोलुखुम्बु : बाढीका कारण सोलुखुम्बुको दिप्लीघाटस्थित बेलीब्रिज ढल्किएको छ । निरन्तरको वर्षात्कारण आएको बाढीका कारण थुलुङ दुधकोशी गाउँपालिका८ दिप्ली र सोताङ गाउँपालिका१ खोर्दाको सिमानामा रहेको दिप्ली पुल ढल्ने खतरा बढेको हो । स्थानीय तुल कुमार लामिछानेका अनुसार बाढीका कारण पुलको मुख्य पिलर तल्लो भागतर्फ ढल्किएको छ भने पुल नजिकै रहेको एउटा जेसिबी,एउटा जेनेरेटर र एउटा सिमेन्ट फिट्ने मिक्चर बाढीले बगाएको छ । खोलामा जलसतह अधिक बढिरहेकाले थुलुङ दुधकोशी ८ तर्फको ३ घर जोखिममा रहेको स्थानीय यसोदा लामिछानेले जानकारी दिए। उनका अनुसार खोला नजिकै रहेको केशव राई, मन कुमार राई र पासाङ राईको घर जोखिममा रहेको छ । पुल ढल्किएसँगै जिल्ला सदरमुकाम र कोशीपारीका क्षेत्रहरु सोताङ र महाकुलुङको सवारी आवागमन ठप्प बनेको छ । आज बिहानबाट पुल ढल्किएपछि कोशी पारी जाने सवारी साधन तथा कोशीपारीबाट सल्लेरी, काठमाडौंलगायतका स्थानका लागि छुटेको सवारी साधन अलपत्र परेको स्थानीयले बताएका छन् । पुल कोशी पारीका क्षेत्र जाने एक मात्र सडक मार्ग हो । पुल बनेपछि खाद्यान्न ढुवानीदेखि आवातजावातमा समेत निकै सहज भएको थियो । तर, पुल ढल्ने खतरा बढेसँगै स्थानीय चिन्तित बनेका छन् ।"
बट्टार बजारमा चार्जिङ स्टेसन,"नुवाकोट : नुवाकोटको बट्टार बजारमा दुई विद्युतीय गाडी चार्जिङ स्टेसन निर्माण गरिएको छ। विदुर नगरपालिका ४ बट्टार बसपार्क र हावाघरमा विद्युतीय सवारीसाधनका लागि चार्जिङ स्टेसन निर्माण गरिएको हो। बट्टारको बसपार्क र हावाघरमा चार्जिङ स्टेसन निर्माण गर्न विदुर नगरपालिकाले जग्गा उपलब्ध गराएको थियो। नगरपालिकाले उपलब्ध गराएको बसपार्कको जग्गामा बागमती प्रदेश सरकारले चार्जिङ स्टेसन निर्माण गरेको हो। बट्टार बसपार्कमा निर्माण गरिएको चार्जिङ स्टेसन जीबीटी हो भने हावाघरमा निर्माण गरिएको चार्जिङ स्टेसन सीएसएस हो। बसपार्कमा निर्माण गरिएको चार्जिङ स्टेसनमा बस तथा सार्वजनिक यातायातको लागि बनाइएको हो। विद्युतीय गाडीको चार्जिङ स्टेसन निर्माणले यसका प्रयोगकर्ताले काठमाडौं तथा अन्यत्र चार्ज गर्न जानुपर्ने बाध्यता हटेको छ। नुवाकोटमा समेत विद्युतीय गाडीप्रति प्रयोगकर्ताको आकर्षण वढिरहेको छ। हावाघरमा निर्माण गरिएको सीएसएस चार्जिङ स्टेसन विद्युतीय गाडीहरूका लागि बनाइएको हो। बसपार्कमा नेपाल विद्युत् प्राधिकरण, नगर विकास कोष, स्थानीय तह र बागमती प्रदेश सरकारले संयुक्त रूपमा चार्जिङ स्टेसन निर्माण गरेका हुन्। यातायात सेवालाई सर्वसुलभ पहुँचयोग्य यातायात प्रणाली सञ्चालन गरी आगामी २०८५ सालभित्र प्रदेशको ठूला सहरबाट पेट्रोलियम पदार्थबाट सञ्चालन हुने सवारीसाधनलाई विस्थापन गर्ने गरी बागमती प्रदेशबाट सुरु भइरहेको छ।"
"हुम्लाको रिपगाड खोलामा आएको बाढीले कर्णालीको पानी थुनियो, दाइ बेपत्ता भाइको उद्दार","सिमकोट : रिपगाड खोलामा आएको बाढीमा एकजना बटुवा बेपत्ता भएका छन् । बुधबारदेखि निरन्तर परेको वर्षाका कारण सर्केगाड गाउँपालिका २ स्थित रिपगाड खोलामा आएको बाढीले सिमकोटबाट घर फर्किदै गरेका ताँजकोट गाउँपालिकाका मनऋषी जैशी बेपत्ता भएको स्थानीय विजय फडेराले जानकारी दिए । ताँजकोटका ५० वर्षीय मनऋषी र उनका भाइ ४० वर्षीय धर्मदत्त जैशी खोला तर्दै गर्दा मनऋषीलाई बाढीले बगाएर बेपत्ता बनाएको हो। रिपगाड खोलामा आएको बाढीले झोलुङ्गे पुल र काठको साँघु समेत बगाएको छ। धर्मदत्तलाई आफूले खोलाबाट उद्धार गरेर भर्खर रिप गाउँमा ल्याइएको उनीसँग रहेका रिप गाउँका एकजना स्थानीयले बताए। उनीहरू सिमकोटबाट बिहीबार साँझ घर फर्किँदै थिए । बेपत्ता जैशीको खोजिका लागि रिपका स्थानीयले स्थानीय प्रहरी चौकीलाई गुहार गरेपनि वर्षा र खोलामा पानीको बहाब नघटेका कारण उद्धारमा समस्या भएको स्थानीय फडेराले जानकारी दिए । बाढी आएको स्थान जिल्ला सदरमुकाम सिमकोटदेखि टाढा भएकाले मौखिक खबर आएपनि घटनाको यकिन विवरण आउन केहि समय लाग्ने जिल्ला प्रकोप व्यवस्थापन समितिका अध्यक्ष तथा प्रमुख जिल्ला अधिकारी श्रीनथा पौड्यालले बताए । बिहानैदेखि वर्षासँगको बाढीले रिपागाडमा घट्ट बगाएको खबर आएको थियो अहिले एकजना बटुवा खोलामा बेपत्ता भएको खबर आएको छ,' प्रजिअ पौड्यालले थपे, रिपाबाट सर्केगाड प्रहरी चौकीका सुरक्षाकर्मी पुग्न पनि दुई घण्टा लाग्ने भएकाले यकिन विवरण आउन केहि समय लाग्छ । अहिले प्रहरीलाई घटनास्थलतर्फ पठाउने काम भइरहेको छ।' बाढीले रिपगाड खोलमा दुईवटा परम्परगत घट्टसहित घट्टमा पिस्न राखिएका ३० बोरा अन्न समेत बगाएको घट्ट हेराला गएकी बासु रावतले जानकारी दिइन् । बिहान ७ बजेतिर अचानक खोलाबाट ठूलो आवाज आएपछि भागेर ज्यान बचाएको उनले बताइन्। रिपागाड खोलामा आएको बाढीले हुम्ला कर्णालीको पानी थुनिएको छ । माथिबाटै बाढीसँगै आएको लेदोले रिपागाडमा हुम्ला कर्णालीको बहाब दश मिनेट रोकियो । कर्णालीको पानी रोकिएपछि रिपगार्डको आसपासमा क्षेत्र डुबानमा परेको छ। कर्णाली र रिपगाड खोलाको पानी बाढीसँगै आएको लेदोले रोकेपछि आसपासको जमिनमा ताल बनेको छ,' स्थानीय बिजय फडेराले भने, टाढाबाट हेर्दा पुरै जमिन तलजस्तै देखिन्छ । नजिक जाने अवस्था छैन् '"
रहेनन् साहित्यकार तुल्सी थापा,"बागमती : शिक्षा सेवी तथा वरिष्ठ साहित्यकार तुल्सी थापाको निधन भएको छ । मकवानपुरका ७८ वर्षीय थापाको उपचारका क्रममा आज चितवनस्थित पुरानो मेडिकल कलेजमा निधन भएको हो। थापा लामो समयदेखि मुटुसम्बन्धी समस्या,निमोनिया,मधुमेह,रक्तचापलगायत समस्याबाट पीडित थिए। साहित्यकार थापा केही महिनादेखि अस्पताल भर्ना गरिएको थियो। थापाका दाना कविता सङ्ग्रह एक निमेष अनन्तको,नाटक अमर सिंहको खोजीमा अमर सिंह र कथासंग्रह फरक आकाशलगायत साहित्यिक सिर्जना प्रकाशित छन्। गोरखा दक्षिण बाहु चौथो, नारायणी वाङ्मय पुरस्कारसहित विभिन्न सम्मान प्राप्त गरेका थापा भीम विराग सङ्गीत, साहित्य,कला प्रतिष्ठानका पूर्वअध्यक्षसमेत हुन् । थापाको आजै अन्त्येष्टि गरिने परिवारले जनाएको छ।"
"मोरङको रंगेलीमा दुर्घटना : नाबालकको मृत्यु, दुई जना घाइते",विराटनगर : मोरङको रंगेली नगरपालिका२ मंगलबारेमा बस र मोटरसाइकल ठोक्किएर दुर्घटना हुँदा एक नाबालकको मृत्यु भएको छ। दुई जना घाइते भएका छन्। प्रहरीका अनुसार पश्चिमबाट पूर्वतर्फ जाँदै गरेको को १ ख २६२६ नम्बरको बस र विपरीत दिशाबाट आउँदै गरेको को २४ प ९४६२ नम्बरको मोटरसाइकल एकआपसमा ठक्कर खाँदा बिहीबार दिउँसो २:४० बजेतिर दुर्घटना भएको हो। दुर्घटनामा परेर सुनवर्षी नगरपालिका४ घर भइ विराटनगर महानगरपालिका४ कञ्चनबारीमा डेरा गरी बस्ने बबिता राजवंशी राजवंशीका छोरा ३ वर्षीय दीक्षा राजवंशीको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए। उनका अनुसार दुर्घटनामा नाबालककी आमा अन्दाजी ३० वर्षीया बबिता गम्भीर घाइते भएकी छन्। दुर्घटनामा परेर गम्भीर घाइते भएका आमाछोरालाई उपचारका लागि विराटनगरको गोल्डेन अस्पताल ल्याइएको थियो। उपचारकै क्रममा राति ८:३० बजेतिर नाबालक दीक्षाको मृत्यु भएको डीएसपी दाहालले बताए। बबितालाई थप उपचारका लागि विराटनगरको नोबेल शिक्षण अस्पताल लगिएको छ। उनको दाहिने खुट्टाको घुँडादेखि तलको भाग कच्याककुचुक भएको प्रहरीले जनाएको छ। आमाछोरा मोटरसाइकलको पछाडि सवार थिए। दुर्घटनामा मोटरसाइकल चालक विराटनगर४ कञ्चनबारीका अन्दाजी ४६ वर्षीय दिनेश राजवंशी पनि घाइते भएका थिए। सामान्य अवस्थाका उनको गोल्डेनमै उपचार भइरहेको प्रहरीले जनाएको छ। घाइते दिनेश र बबिता पारिवारिक नाता सम्बन्धका हुन् कि हैनन् भन्ने प्रहरीले पुष्टि गर्न बाँकी छ। दुर्घटनालगत्तै बस र चालक रंगेली७ का ३८ वर्षीय गंगाराम श्रेष्ठलाई नियन्त्रणमा लिएर प्रहरीले अनुसन्धान सुरु गरेको छ। सडकको खाल्डाखुल्डीका कारण दुर्घटना भएको प्रारम्भिक अनुसन्धानबाट खुलेको छ।
अवैधरूपमा लैजान लागेको पैसासहित फिलिपिन्सका नागरिक पक्राउ,"निजको साथबाट प्रहरीले एक सय दरको ३१ थान, २० दरको पाँच थान गरी जम्मा तीन हजार दुई सय अमेरिकी डलर र एक हजार दरको तीन सय थान, पाँच सय दरको एक हजार एक सय थान गरी रु आठ लाख ५० हजार नेपालीसहित बिहीबार पक्राउ गरिएको हो । काठमाडौं : त्रिभुवन अन्तर्राष्ट्रिय विमानस्थलबाट अवैधरूपमा लुकाइछिपाइ बाह्य मुलुकतर्फ लैजान लागेको मुद्रासहित एक जना फिलिपिन्सका नागरिकलाई प्रहरीले पक्राउ गरेको छ । पक्राउ पर्नेमा फिलिपिन्सका नागरिक ३२ वर्षीय आर्सिनो जेआर मेसा रहेका केन्द्रीय प्रहरी प्रवक्ता तथा प्रहरी नायब महानिरीक्षक कुवेर कडायतले जानकारी दिए । उनका अनुसार निजको साथबाट प्रहरीले एक सय दरको ३१ थान, २० दरको पाँच थान गरी जम्मा तीन हजार दुई सय अमेरिकी डलर र एक हजार दरको तीन सय थान, पाँच सय दरको एक हजार एक सय थान गरी रु आठ लाख ५० हजार नेपालीसहित बिहीबार पक्राउ गरिएको हो । फ्लाई दुबईको उडानद्वारा काठमाडौंबाट दुबई जान लागेका उनलाई विमानस्थलको अन्तर्राष्ट्रिय उडानतर्फको प्रस्थान ह्याण्ड ब्यागेज चेकिङ एरियामा प्रहरीले जाँच गर्ने क्रममा उक्त मुद्रासहित फेला पारी पक्राउ गरेको प्रहरी प्रधान कार्यालयले जनाएको छ । निजलाई आवश्यक अनुसन्धान एवं कानुनी कारबाहीका लागि राजस्व अनुसन्धान विभाग हरिहरभवन पुल्चोक ललितपुर पठाइएको प्रवक्ता तथा प्रहरी नायब महानिरीक्षक कडायतले बताए। रासस"
पहिरोको जोखिममा विद्यालय,"बेनी : पर्वतको जलजला गाउँपालिका१ बाँसखर्कस्थित ज्योती मण्डल माविको भवन पहिरोको जोखिममा परेको छ। चारचार कोठे तीनवटा भवनको अगाडिको भाग भत्किएपछि जोखिम बढेको हो। भवनको डिलतर्फको भागमा निर्माण गरिएको सुख्खा र ग्याबीन पर्खाल वर्षात्का कारण भत्किएको प्रअ मेखबहादुर खत्रीले बताए। गत वर्ष मात्र त्यहाँ जग्गा व्यवस्थापन गरी तीनवटा नयाँ भवन र शौचालय बनाएर विद्यालय स्थानान्तरण गरिएको थियो। कक्षा १० सम्मको पठनपाठन हुने विद्यालयमा ११० जनाभन्दा बढी विद्यार्थी अध्ययनरत छन्। पहिरोका कारण विद्यालय भवन पनि भत्कने र थप क्षति हुने जोखिम छ। पहिरोमा खसेर विद्यार्थीलार्ई चोटपटक लाग्ने जोखिम देखिएको छ। प्रअ खत्रीले पर्याप्त आर्थिक स्रोत नभएको र न्यून बजेटमा बनाएको पर्खाल पनि भत्किएर समस्या भएको बताए। यसैबीच गण्डकी प्रदेशका भौतिक पूर्वाधार विकास तथा यातायात व्यवस्था मन्त्री रेशम बहादुर जुग्जालीले जोखिममा रहेको ज्योती मण्डल माविको भवन, बाढीले पुरिएको जलजला गाउँपालिका२ को बराह ताल र जोखिममा रहेको मूलघडेरीको निरीक्षण गरेका छन्। मन्त्री जुग्जालीले तत्कालीन रूपमा थप क्षति हुन नदिन र पहिरोमा पानी छिर्न नदिन पाल राख्न र हिउँदमा पर्खाल पुनः निर्माणका लागि अन्तर मन्त्रालय समन्वय गरेर बजेट व्यवस्थापनका लागि पहल गर्ने बताए। जलजला गाउँपालिकाका उपाध्यक्ष दिपक आचार्यले पहिरोले भत्काएको पर्खालमाथि राख्ने पाल गाउँपालिकाले उपलब्ध गराउने र दीर्घकालीन समाधानका लागि प्रदेश र संघीय सरकारसँग समन्वय गर्ने बताए। जलजला गाउँपालिका५ कुवापानीको पहाडबाट खसेको पहिरोले पाँचवटा बस्ती जोखिममा छन्। पहाडको डिल चिरा परेर जंगलमा खसेको पहिरो लेदो बनेर बग्न थालेपछि सयौं रोपनि खेतीयोग्य जमिनमा क्षति पुग्नुका साथै छ घरपरिवार विस्थापित भएका छन्। पाँच वटा बस्तीका एक सयभन्दा बढी घर जोखिममा परेका छन्। असार ११ गते राति कुवापानीको चिहानडाँडा (सेतोपहाड)बाट खसेको पहिरो बगेर तलका बस्तीमा आएपछि जोखिम बढेको हो। मूलघडेरीका पदमबहादुर कार्की, रेशमबहादुर कार्की, नगेन्द्र कार्की, रजिन मगर, अमिर मगर र डम्मरबहादुर खत्रीका परिवार पहिरोका कारण विस्थापित भएका हुन्। उनीहरू पूर्णगाउँको नवजागरण आमा समूहको भवनमा आश्रय लिएर बसेका छन्।"
सुदूरपश्चिममा गौराको रौनक,"धनगढी कञ्चनपुर : सुदूरपश्चिमको मौलिक पर्वका रूपमा रहेको गौरा पर्वको रौनक सुरु भएको छ। सुदूरपश्चिमको बाजुराबाहेक अछामका केही भाग र अरू जिल्लाका अधिकांश भागमा मनाइने गौरापर्व भदौको ४ गतेदेखि नै सुरु भएको हो। बिहीबार अष्टमीका दिन गौरीको मन्दिरमा गएर निराहार बसेका महिलाले गौरा मनाए। पञ्चमीको दिनदेखि नै गौरापर्वको औपचारिक सुरुवात भएको छ। बिहीबार अथवा अष्टमीको दिन मुख्य दिन हो, ब्रतालु अम्बीका भण्डारीले भनिन्। पञ्चमीका दिन पाँचवटा अनाजहरू गहुँ, गहत, गुराँस, केराउ र मास भिजाएर गौराको औपचारिक सुरुवात हुनेगर्छ। त्यस पञ्चअनाजलाई स्थानीय भाषामा विरुडा भनिन्छ। षष्टीका दिन नजिकको तलाउ वा कुण्डमा गएर विरुडा धुने, सप्तमीका दिन घरभित्र राख्ने र अष्टमीका दिन गौरीको मन्दिरमा गएर परिवारका सदस्यहरूको टाउको पुजन गरिन्छ। गौरीको निराहार व्रत बसेर विवाहित महिलाले पुरुषको जनेउ जस्तै दुबधागो लगाउने चलन छ। गौरीको व्रत बस्नु मात्रै गौरा होइन। महिलाहरू र पुरुषहरूले देउडा खेलेर रमाइलो पनि गर्ने गरिन्छ। प्राचीनकालदेखि नै पर्वतराज हिमालय र मेनकाकी पुत्रीका रूपमा भगवान शिवकी अर्धांगिनी शक्तिस्वरूपा पार्वती (गौरी) लाई गौरादेवीका रूपमा पूजा अर्चना गरिँदै आएको संस्कृतिका जानकार बताउँछन्। डोट्याली लोकसाहित्यमा विद्यावारिधि गरिरहेका महेन्द्रनगरका साहित्यकार कविराज भट्टले भाद्र शुक्लपक्ष पञ्चमीदेखि सुरु हुने गौरा पर्व परम्परागत रीतिअनुसार मनाइने गरेको बताए। विवाहित नारीले आफ्नो परम्पराअनुसार पुरुषजस्तै यज्ञोपवित्रताका रूपमा दुबधागो लगाउने चलन यस क्षेत्रमा रहेको छ। नारीले पुरुषजस्तै यज्ञोपवित्रताका रूपमा दुबधागो लगाउने र त्यसमै लक्ष्मीको वैदिक मन्त्र जप्ने गरिएको उनले बताए। दुर्वाष्टमीका दिन (बिहीबार) गौराको महत्वपूर्ण दिन हो। यसलाई अठेवाली पनि भन्ने गरिन्छ। यो दिन महिलाले सगुन फागसहित गौरादेवीलाई आँगनमा लगेर राख्छन्। सबै महिला जम्मा भई अठेवाली गायनसँगै बिरुडाले गौराको पूजा गर्दछन्। अठेवालीकै बीचमा प्रसंगअनुसार एउटा धर्मकथा प्रस्तुत गरिन्छ। यो कथा सबै महिलाले सुन्ने सुनाउने गर्छन्। त्यसपछि मंगल गीत (सगुन, फाग) सहित तामाको ताउलीलाई गाईको गोबर, दुबो र जौं तिलले सजाउने परम्परा छ। पाँच अन्न बिरुडा (मास, गहत, गहुँ, कलौँ र गुरौँस) तामाको भाँडोमा हाली सुगन फाग गायनसँगै गौरा भिœयाइन्छ। बिरुडालाई देवीको प्रतीकका रूपमा मानी चन्दन, अक्षता, फूल, धुप, दीप, फललगायत चढाएर पूजा गर्ने गरिन्छ। प्रदेशभरि गौराका बेला देउडा खेलहरू, प्रतियोगिताहरू हुने गर्छन्। तराई र पहाडका हरेक गाउँमा रौनक छाएको छ, बैतडी समाज कैलालीका अध्यक्ष माया प्रकाश भट्टले भने। यसपालि सुदूरपश्चिममा गौराका लागि दुईवटा तिथि परेका छन्। केहीले भदौको ४ गतेको तिथि मानेर गौरा मनाएका छन् भने केहीले भदौको २१ गते गौरा मनाउने भएका छन्। प्रदेशवासीबीच भाइचारा दर्शाउने मौलिक गौरा पर्व दुईवटा भएपछि केही खल्लो पनि भएको जानकारहरू बताउँछन्। धनगढीको बनदेवी गौरा मन्दिरका पुजारी पुष्पराज अवस्थीले ज्योतिषहरूबीच एकमत नहुँदा दुईवटा गौरा मनाइको बताए। यस्तो पर्वमा एउटै निर्णय हुनुपर्छ। तर, यसपालि त्यो देखिएन। त्यसैले प्रदेशभरि दुई दिन गौरा मनाइने भएको छ, पुजारी अवस्थीले भने, यसले अली खल्लो महसुस भएको छ। नेपाल पंचाङ्ग निर्णायक विकास समितिले भदौ ७ गते गौरा मनाउने निर्णय गरेको थियो। त्यही निर्णयअनुसार प्रदेश सरकारले प्रदेश भरी भदौ ७ र ८ गते दुई दिन गौराको विदा दिएको छ।"
विष नहाल्दा फल्छ तरकारी,"दैलेख : करिब ३२ वर्षअघि वीरेन्द्रनगर नगरपालिका९ पर्सेनीका मानबहादुर शाही घरबारीको माटोको उब्जाउ देखेर मक्ख पर्थे। त्यतिबेला परम्परागत रूपमा नगदे बालीको खेती हुन्थ्यो। त्यसबाहेक मौसमअनुसार अरू बालीनाली पनि राम्रै उब्जाउ हुन्थ्यो। २०४८ मा मानबहादुर सेनामा भर्ती भएँ। म सेनामा जागिरे भएपछि घरमा आउजाउ कम भयो, घरपरिवारले व्यवस्थित खेती प्रणाली अपनाउन सकेनन्, बारीको उब्जाउ शक्ति विस्तारै घट्न थाल्यो, उत्पादन बढ्ने आशाले कीटनाशक विषादीको प्रयोग गर्न थाल्यौं, शाही भन्छन्। जागिरे जीवनको २० वर्षपछि रिटायर्ड भएका शाही त्यही माटोको उब्जाउ शक्ति बढाउने उपायको खोजीमा जुटे। त्यही माटोमा आफ्नो जाँगर पोख्न थाले। हिजोआज बारीको उब्जाउ शक्ति बढ्दै गएको शाही सुनाउँछन्। कारण हो, उनले जलवायु अनुकूलन कृषि प्रविधि अँगाल्नु। कुनैबेला राम्रो उत्पादन हुने बारीमा दुःख गरेअनुसार उत्पादन हुन छोड्यो, यसको कारण त कीटनाशक विषादी प्रयोग पो रहेछ, शाहीले भने। तरकारी बालीमा लाग्ने रोग कीरा नियन्त्रणका लागि जैविक उपचार विधि अपनाइएको उनको भनाइ छ। पछिल्लो तीन वर्षयता बजारमा पाइने विषादी प्रयोग गर्नै छोडेको उनको भनाइ छ। शाहीको बारीमा मौसमअनुसारका तरकारी उत्पादन भइरहेका छन्। तरकारी उत्पादन राम्रो भइरहेको छ, कुनैबेला विषादी प्रयोग नगरी तरकारी फल्दैन जस्तो लाग्थ्यो, उनले भने, विषादी प्रयोग नगर्दा पनि त तरकारी फल्दो रहेछ, त्यसमाथि अर्गानिक खाँदा स्वास्थ्य पनि नबिग्रिने। आठ कट्ठा क्षेत्रफलमा तरकारी खेती गरिरहेका शाही परिवारले मौसमअनुसार काउली, बन्दागोभी, गोलभेँडालगायतका तरकारी उत्पादन गर्दै छन्। तरकारी खेतीमा मानबहादुरमात्रै होइन, उनको परिवार नै होमिएको छ। उनकी छोरी बिन्दु भन्छिन्, तरकारी बारीमा कुनै पनि विषादी प्रयोग गरेका छैनौं, जैविक मल प्रयोग गर्न थालेपछि उत्पादन पनि बढेको छ। यो परिवारले तरकारी खेतीबाटै वार्षिक दुई लाख रुपैयाँभन्दा बढी आम्दानी गरिरहेको छ। बकाइनो, सिस्नो, तीतेपाती, लसुन, सुर्खानी, मेवाको पातलगायत प्रयोग गरेर जैविक विषादीको रूपमा तरकारी बारीमा प्रयोग गर्ने गरेको बिन्दुको भनाइ छ। जैविक विषादी बनाउन एक महिना समय लाग्ने उनले बताइन्। व्यावसायिक रूपमा तरकारी खेती गरिरहेको यो परिवारले गड्यौला मल र ड्राई कम्पोस्ट मलको प्रविधि पनि अपनाएको छ। निकास खोलामा बाँध बाँधेर सिँचाइ सुविधा पनि ल्याएका छौं, तरकारी खेतीमा जलवायु अनुकूलन कृषि प्रविधि अपनाउँदा बहुउपयोगी फाइदा भएको छ, एमएड तहमा अध्ययनरत बिन्दु भन्छिन्। मानबहादुरको परिवारमात्र होइन्, स्थानीय ६५ वर्षीय भूपबहादुर शाही पनि तरकारी खेतीमा संलग्न छन्। २०७१ सालमा सिँचाइ सुविधा आएपछि तरकारी खेतीमा जुटेका शाहीले पछिल्लो तीन वर्षयता जलवायु अनुकूलन कृषि प्रविधिलाई अँगालेका छन्। मैले तीन कट्ठा जमिनमा तरकारी खेती गरिरहेको छु, खेतीमा जैविक विषादी प्रयोग गरिरहेका छौं, मौसमअनुसारको तरकारी फलाइरहेको छु, उनले भने। विषादी प्रयोग नगरी तरकारी उत्पादन गर्ने गरेको शाहीको भनाइ छ। व्यावसायिक तरकारी खेती गर्ने यी केही प्रतिनिधिमूलक पात्र हुन्। पर्सेनी गाउँका २२ भन्दा बढी घरपरिवार तरकारी खेतीमा संलग्न छन्। उनीहरू लगनशील लद्युउद्यमी महिला कृषि समूहमा आबद्ध छन्। समूहमा आबद्ध कृषक सदस्य मासिक रूपमा बैठक बस्छन्। समूहकी अध्यक्ष कृष्णा बीसीका अनुसार हरेक सदस्यले मासिक ५० रुपैयाँ बचत गर्छन्। यहाँ सामुदायिक सिकाइ केन्द्रसमेत स्थापना गरेको छ। सिकाइ केन्द्रमा अवलोकनका लागि सुर्खेतसहित चितवन, बाजुरालगायतका जिल्लाबाट आउने गरेको अध्यक्ष बीसीको भनाइ छ।"
"हेलम्बु मेलम्चीमा बाढी, सडक अवरुद्ध","हेलम्बु गाउँपालिकाको पहलमा सडक खुलाउने कार्यलाई अघि बढाइए पनि निरन्तर वर्षाको कारण यो सम्भव भएको छैन । मेलम्चीको सिमखेतमा पनि सडक अवरुद्ध भएको स्थानीय श्याम चालिसेले जानकारी दिए। पानी परिरहेकाले सडक मर्मत गर्न समस्या रहेको नगरपालिकाले जनाएको छ । सिन्धुपाल्चोक: अबिरल वर्षाका कारण सिन्धुपालचोकको हेलम्बु, मेलम्ची क्षेत्रमा बाढीले क्षति गरेको छ । लगातारको वर्षाले मेलम्ची नदीमा आएको बाढीका कारण मेलम्चीहेलम्बु सडक यातायात अवरुद्ध भएको छ । हेलम्बु गाउँपालिकाको पहलमा सडक खुलाउने कार्यलाई अघि बढाइए पनि निरन्तर वर्षाको कारण यो सम्भव भएको छैन । मेलम्चीको सिमखेतमा पनि सडक अवरुद्ध भएको स्थानीय श्याम चालिसेले जानकारी दिए। पानी परिरहेकाले सडक मर्मत गर्न समस्या रहेको नगरपालिकाले जनाएको छ । निरन्तर वर्षाका कारण हेलम्बु४ स्थित सरस्वती माध्यमिक विद्यालयको शौचालय बाढीले बगाएको छ भने कक्षाकोठा उच्च जोखिममा परेको हेलम्बु गाउँपालिकाका उपाध्यक्ष अप्सरा लामिछानेले जानकारी दिए ।'अहिले विद्यालयका फर्निचरलगायतका सामान सार्ने काम भइरहेको छ', उनले भने, 'वर्षा नरोकिएकाले विद्यालयसहित ग्याल्थुम बजार नै जोखिममा परेको छ ।' पानी पर्न सुरु गर्नासाथ स्थानीय त्रसित बन्दै खोलो हेरेर बस्नुपर्ने अवस्था रहेको उनको भनाइ छ । बाढीले ग्याल्थुममा परीक्षा दिन जाने परीक्षार्थीलाई समस्या भएको स्थानीय श्याम लामिछानेले बताए । सरस्वती माध्यमिक विद्यालयको पढाइ आज बन्द रहने प्रधानाध्यापक कुमार घोरासैनीले जानकारी दिए। रासस"

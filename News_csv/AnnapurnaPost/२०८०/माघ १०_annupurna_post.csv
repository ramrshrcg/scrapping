शीर्षक,विवरण
सार्वजनिक सम्पत्तिमा शक्तिशालीको रजाइँ,"सशस्त्र संघर्ष गर्दा माओवादीले केसम्म गरेन ? धाकधम्की, डर आतंक सिर्जना गरीगरी व्यक्तिव्यक्तिसँग चन्दा असुलेन कि ? व्यक्तिको जायजेथामाथि नै धावा बोलेन कि ? त्यतिले नपुगेर, बिरामी, अशक्त, वृद्ध वा किरिया बसेको केही नभनी आक्रमण गर्न छाडेन कि ? बर्बर हत्याको शृंखला नै मच्चायो। सशस्त्र संघर्ष गर्दा माओवादीले केसम्म गरेन ? धाकधम्की, डर आतंक सिर्जना गरीगरी व्यक्तिव्यक्तिसँग चन्दा असुलेन कि ? व्यक्तिको जायजेथामाथि नै धावा बोलेन कि ? त्यतिले नपुगेर, बिरामी, अशक्त, वृद्ध वा किरिया बसेको केही नभनी आक्रमण गर्न छाडेन कि ? बर्बर हत्याको शृंखला नै मच्चायो। तिनै मानवअधिकार हनन्का थुप्रै घटनाको आजसम्म सत्य निरूपण भएको छैन। त्यतिमात्रै नभई उसले ऊ बेला नै कब्जा गरेका कतिपय व्यक्ति र सरकारी सम्पत्तिमाथिको हैकम उसले अझै छोडेको छैन। आज सत्ताको साँचो आफ्नै हातमा पनि विद्रोहकालीन चरित्रको धङधङीबाट बाहिर ननिस्किएको हुँदा उसले गरेको नियन्त्रणको भौतिक सम्पत्ति अझै उसकै मुठीमा छ। त्यसैको एउटा दृष्टान्त हो, बाँकेको खजुरामा माओवादीले १ सय ८० बिघा जग्गामा गरिरहेको रजाइँ। द्वन्द्वकालदेखि उसले अतिक्रमण सुरु गर्यो बाँकेको खजुरा गाउँपालिका६ मा गिजरा खाँडसारी मिल्स प्रालिको जग्गा र अझै त्यसैमा रजाइँ छ उसको। नेपालगन्जको टन्डन घरानाले उद्योगका निम्ति हदबन्दी छुट पाएको जग्गामा माओवादीले हैकम जमाएको थियो। शान्ति प्रक्रियामा आइसकेपछि पनि ऊ सच्चिएको छैन र छोडेको छैन। हदबन्दी छुट पाउँदा उद्योगले जुनजुन सर्त पालना गर्नुपथ्यो, त्यसमा ऊ चुकेकै थियो। जुन प्रयोजन अर्थात् उखु खेतीका लागि भनेको जमिनको सदुपयोग त्यसैका लागि हुन सकेको थिएन। त्यसो हुँदा सरकारले लिने भन्ने सर्त थियो नै। तर माओवादीले कब्जा गर्यो। २०४९ सालमै सरकारले जमिन जफत त गरेको थियो तर अर्काे सरकारले त्यसलाई दबाबमा फिर्ता दियो। अनि जब माओवादीले कब्जा गरी हजारभन्दा बढी परिवारको बसोबास गरायो, त्यसपछि न उद्योगको भएको छ न सरकारको नै। खासमा निरीहता चाहिँ राज्यकै हो। एक त जफत जमिन फिर्ता गर्नु भूल थियो। अर्काे जफत भएको जमिनको संरक्षण नगर्नु। द्वन्द्वकालमा संरक्षण गर्न नसके पनि त्यसपछिका झन्डै दुई दशकमा त सरकारले जमिन सरकारीकरण गर्नुपर्ने र अतिक्रमण हटाउने गर्नुपर्ने थियो। त्यही सरकारी कमजोरीका कारण जमिन व्यक्तिहरूको कब्जामा रहेको छ। द्वन्द्वकालीन न्यायिक निरूपण गर्दा सरकारले माओवादी कब्जाका त्यस्ता सम्पत्ति फिर्ती पनि गर्नुपर्छ। मुलुकलाई दण्डहीनताको रणमैदान बनिरहन दिनु हुँदैन। अराजकतालाई नियन्त्रण गर्नुपर्छ।"
मध्यपहाडमा एमालेले देखेको समस्या र सम्भावना,"काठमाडौं : नेकपा एमालेले हालै सुदूरपश्चिमको झुलाघाटदेखि सुदूरपूर्वको चिवाभञ्ज्याङसम्म सम्पन्न समृद्धिका लागि संकल्प यात्रा गरेको थियो। एमालेले सरकारलाई यात्राका क्रममा जनताबाट प्राप्त माग, सुझाव एवं अभियानका क्रममा पार्टीले देखेका पहाडी क्षेत्रका विकासका सम्भावना र चुनौती समेटेर ध्यानाकर्षणपत्र बुझाएको छ। मंसिर १४ देखि पुस १ गतेसम्म मध्यपहाडको झुलाघाटदेखि चिवाभञ्ज्याङसम्मको १८ दिने यात्रामा स्थानीयबाट प्राप्त भएका ४६ विषयका ७ सय ५१ मागसहितको ध्यानाकर्षणपत्र एमाले अध्यक्ष केपी शर्मा ओलीले प्रधानमन्त्री पुष्पकमल दाहाललाई हस्तान्तरण गरेका हुन्। ध्यानाकर्षणपत्रमा अभियानका क्रममा विभिन्न राजनीतिक दल, संघसंस्था, स्थानीय तह, व्यावसायिक क्षेत्र र व्यक्तिगत रूपमा समेत सयौं ज्ञापनपत्र, ध्यानाकर्षण, माग र सुझाव प्राप्त भएकाले विभिन्न जिल्लामा सर्वदलीय बैठकबाट साझा मागपत्र तयार गरेर प्रधानमन्त्रीलाई हस्तान्तरण गरिएको एमालेले जनाएको छ। एमाले उपमहासचिव प्रदीप ज्ञवालीले एमालेले मध्यपहाडी पुष्पलाल लोकमार्ग समृद्धिका लागि संकल्प यात्राका क्रममा प्राप्त गरेको जनताका माग र समस्या जनताकै नासो भएको बताए। संकल्प यात्राका क्रममा जनताबाट प्राप्त भएका माग, सुझाव, गुनासो र पार्टीले त्यो अभियानमा अनुभूत गरेका सम्भावना र चुनौतीका विषय समेटेर ध्यानाकर्षणपत्र बुझाएका छौं, विभिन्न राजनीतिक दल, संघसंस्था, स्थानीय तह, व्यावसायिक क्षेत्र र व्यक्तिगत रूपमा समेत प्राप्त भएका यी ध्यानाकर्षणहरू जनताको नासो हुन्। यिनलाई सम्बोधन गर्नु राज्यको दायित्व हो, उनले भने। मध्यपहाडी लोकमार्गको पुनर्रेखांकन एमालेले पुष्पलाल (मध्यपहाडी) लोकमार्गको अद्यावधिक स्थिति र पुनर्रेखांकन तथा सुधार गर्नुपर्ने विषयमासमेत सरकारलाई ध्यानाकर्षण गराएको छ। एमाले उपमहासचिव प्रदीप ज्ञवालीले मध्यपहाडी लोकमार्गको एलाइन्मेट परिवर्तनका योजनासमेत उल्लेख गरिएको बताए। राजनीतिक दबाब र प्रभावमा अनावश्यक घुमाउरो मध्यपहाडी लोकमार्ग पहाडी क्षेत्रको विकास र समृद्धिको सम्बाहक हुन्। अधिकांश राजमार्गहरू विदेशी सहायतामा बने पनि नेपालको आफ्नै स्रोत, इञ्जिनियरिङ र प्रविधिमा निर्माणाधीन यो परियोजना नेपालीका लागि गौरवको विषय हो। तर, एमालेले बुझाएको ध्यानाकर्षणपत्रका अनुसार लोकमार्गको इञ्जिनियरिङ, अलाइनमेन्ट र ढाँचामा सुधार गर्नुपर्ने छ। कतिपय स्थानमा पहिल्यै बनेका स्थानीय सडकमा जोडिएको छ। कतिपय ठाउँमा बस्ती नै नभएका निर्जन स्थानमा बाटो खनिएको छ। कतिपय ठाउँमा राजनीतिक दबाब र प्रभावका कारण यसलाई अनावश्यक घुमाउरो बनाइएको छ। लोकमार्ग छोट्याउन सुझाव मध्यपहाडी लोकमार्गको १८७९ किलोमिटर लम्बाइ राष्ट्रिय राजमार्गका दृष्टिले उपयुक्त नरहेको निष्कर्ष एमालेको छ। टेक्निकल अडिट र आवश्यकताअनुसार विभिन्न ठाउँमा पुनर्रेखांकन (रिअलाइनमेन्ट) गर्न आवश्यक देखिएको एमालेको निश्कर्ष छ। आवश्यक स्थानमा सुरुङ र भायाडक्ट (अग्ला पुल)को प्रयोग गरी यसको समय र दूरी छोट्याउनुपर्छ, एमालेले ध्यानाकर्षणपत्रमा भनेको छ, ट्रयाक खोल्न बाँकी ठाउँमा तत्काल ट्रयाक खोल्नुपर्छ। जाजरकोटको मटेलामा बेलिब्रिज राख्न र ठेक्का लगाउन बाँकी ठाउँमा तत्काल ठेक्का लगाउन एमालेले सरकारको ध्यानाकर्षण गराएको छ। काम अलपत्र पार्ने ठेकेदारहरूमाथि कारबाही अगाडि बढाउन पनि एमालेले माग गरेको छ। एमाले प्रचार विभाग प्रमुख राजेन्द्र गौतमले मदन भण्डारी लोकमार्गसँग तुलना गर्दा पाँच सय किलोमिटरसम्म छोट्याउन सकिने अवस्था रहेको बताए। ४६ क्षेत्रका ७५१ जनताका माग अभियानका क्रममा प्राप्त ७ सय ५१ मागमध्ये विभिन्न ४६ क्षेत्रसँग सम्बन्धित छन्। एमालेले ती माग वर्गीकरण गरी प्रधानमन्त्रीलाई बुझाएको छ। प्रदेशगत रूपमा गण्डकीबाट ५९ निवेदनबाट १ सय ६१, कोशीबाट ४८ निवेदनबाट १ ७० सुदूरपश्चिमबाट २४ निवेदनमार्फत १३५, बागमतीबाट ३४ निवेदनबाट ११३, कर्णालीबाट २८ निवेदनमार्फत् ८९, लुम्बिनीबाट १० निवेदनबाट ७५ र मधेस प्रदेशबाट (अभियानमा सहभागी भएका प्रतिनिधिहरूमार्फत) संकल्पप्रस्तावसहित दुई निवेदनमा ८ वटा माग समावेश गरिएको छ। मधेसका माग अभियानका सहभागी प्रतिनिधिमार्फत आएका हुन्। समृद्धिका लागि संकल्प यात्राका क्रममा जनताले राखेका मागको ध्यानाकर्षणपत्र प्रधानमन्त्री पुष्पकमल दाहाललाई बुझाउँदै नेकपा एमालेका अध्यक्ष केपी शर्मा ओली। संकल्प यात्रा मधेस प्रदेशमा नरहेकाले मागहरू कम भएको एमालेले जनाएको छ। मध्यपहाडी क्षेत्रमा ६ प्रदेश पर्छन्। ती माग र ध्यानाकर्षणपत्रमा आवेदकहरूको हस्ताक्षरसमेत छ। जसमध्ये बागमतीको एउटा योजनामा १ हजार ४ सय ४२ जनाको हस्ताक्षर समेटिएको छ। जनताको मागको प्राथमिकता सडक, शिक्षा, पर्यटन, कृषि तथा फलफूल, स्वास्थ्य, उद्योग र ऊर्जासँग सम्बन्धित छन्। यस्तै पुल, सिँचाइ, भवन निर्माण, संस्कृति संरक्षण तथा प्रवर्द्धन, भूमि व्यवस्था, बस्ती विकास, खेलकुद, जातीय विभेद, छुवाछूत, खानेपानी व्यवस्थापन, स्रोत संरक्षण, भूकम्प प्रभावित क्षेत्रलगायत ठाउँहरूमा पुनर्निर्माण तथा पुनस्र्थापना, सुरुङ मार्ग निर्माण, भूक्षय नियन्त्रण तथा तटबन्ध निर्माणलगायत छन्। सडकको माग सबैभन्दा धेरै मागको संख्याको आधारमा सबैभन्दा बढी १ सय ५७ वटा माग सडकसँग सम्बन्धित छन्। २५ वटा मोटरेबल पुल प्राथमिकतामा राखेको छ। सडक केन्द्रित माग बढी हुनुको अर्थ अझै पनि मध्यपहाडी क्षेत्रले कनेक्टीभिटीलाई जोड दिएको एमाले प्रचार विभाग प्रमुख राजेन्द्र गौतम बताउँछन्। उनका अनुसार मध्यपहाडी राजमार्गलाई छोटो बनाउनुपर्ने, राजमार्गसँग सम्बन्धित बस्तीहरू व्यवस्थित गर्नुपर्ने, सडकको रेखांकनले बस्तीलाई कम क्षति पुग्नुपर्नेजस्ता सडकसँग जोडिएका माग छन्। उनीहरूले मध्यपहाडी राजमार्गसँग जोडिएका सहायक मार्ग व्यवस्थित गर्न पनि माग गरेका छन्। शिक्षामा ७९ माग दोस्रो प्राथमिकतामा शिक्षासँग सम्बन्धित मागहरू छन्। ७९ मागमा शैक्षिक भवन निर्माणमा धेरैको चासो छ। यस्तै शिक्षक दरबन्दीहरूको व्यवस्थापन, राहत शिक्षकका माग, शिक्षाको गुणस्तरलगायतमा धेरैको चासो छ। पर्यटन प्रवर्द्धन तेस्रो प्राथमिकतामा मध्यपहाडी क्षेत्रमा पर्यटन प्रवर्द्धनका लागि पुरातात्विक महत्वका क्षेत्रहरूको संरक्षण र प्रवर्द्धन गर्ने, पर्यटन गुरुयोजना निर्माण गर्ने, पदयात्रा प्रवर्द्धन गर्नेजस्ता योजनाहरू छन्। पर्यटनसँग सम्बन्धी ७२ माग छन्। कृषि तथा पशुपालन चौथोमा कृषि तथा पशुपालनको प्रवर्द्धनको माग छ। कृषि तथा पशुपालनसम्बन्धी ४७ वटा माग आएका छन्। मध्यपहाडमा सुन्तला र सयपत्री फूलको व्यापक सम्भावना देखिएको झुलाघाटदेखि चिवाभन्ज्याङसँगै यात्रा गरेका एमाले प्रचार विभाग प्रमुख गौतमले बताए। स्वास्थ्य सेवा पाँचौंपाँचौंमा स्वास्थ्य सेवाको सहज उपलब्धताका लागि प्रयत्न गर्नुपर्ने विषयहरू उठान गरिएका छन्। स्वास्थ्य सेवासम्बन्धी ४६ वटा माग छन्। प्रस्तुत मागहरूले मध्यपहाडको आवश्यकता र अवस्थालाई प्रतिविम्बित गर्ने र यसको सम्बोधनले मध्यपहाडको विकास र समृद्धि हुने एमालेकोे विश्वास छ। मध्यपहाडका सम्भावना ध्यानाकर्षणपत्रमा पार्टीले मध्यपहाडी क्षेत्रमा देखेका विकासका सम्भावना र चुनौतीलाई पनि समेटेको छ। पूर्वाधारका दृष्टिले मध्यपहाडका गाउँ र बस्तीहरूमा ठूलो सकारात्मक परिवर्तन आएको र कृषि, फलफूल र पशुपालनमा उर्वर क्षेत्र पाइएको जनाएको छ। जलस्रोतको भण्डार, सुरम्य हावापानी, सुन्दर दृश्यावलोकन, परम्परागत खाना र सांस्कृतिक विविधताका दृष्टिले यो भूभाग पर्यटनका लागि असाध्यै संभावनायुक्त रहेको उल्लेख गरिएको छ। एमाले उपमहासचिव ज्ञवालीले ध्यानाकर्षणपत्रमा ल्मध्यपहाडमा देखिएका विकासका सम्भावनाबारे पनि प्रकाश पारिएको बताए । बसाइँसराइले मलामीसमेत अभाव एमालेले मध्यपहाडका सम्भावनासँगै चुनौती पनि त्यतिकै देखेको छ। पहाडी गाउँबस्तीमा बसाइँसराइलाई ठूलो चुनौती देखेको छ। एमाले उपमहासचिव ज्ञवालीले बसाइँसराइ मध्यपहाडको प्रमुख चुनौती रहेको बताए। कतिपय गाउँबस्ती रित्तिँदै गएका छन्। विद्यार्थीको अभावमा कतिपय विद्यालय बन्द हुने अवस्थामा पुगेका छन्। खेतीयोग्य जमिन बाँझो छ। कतिपय ठाउँमा वृद्धवृद्धाहरूको हेरचाह गर्ने र मलामी जाने युवाहरूको समेत अभाव देखिएको छ, एमालेले भनेको छ। उपमहासचिव ज्ञवालीले बसाइँसराइ रोक्न नेपालमा केही हुँदैन भन्ने मनोवृत्तिलाई चिर्न सरकारले ठोस कदम चाल्नुपर्ने बताए। उत्पादित बस्तुले बजार र मूल्य नपाउनु पनि बसाइँसराइको कारण बन्न पुगेको छ। वस्तु उत्पादन भए पनि त्यसले उचित मूल्य पाउन नसकेकोमा सरकारको ध्यानाकर्षण गराइएको छ, उपमहासचिव ज्ञवालीले भने। एमालेले किसानहरूको संरक्षणका लागि विदेशी मुलुकका कृषि उत्पादनको अनियन्त्रित आयात रोक्नसमेत माग गरेको छ। यस्तै बिचौलियाको दोहन नियन्त्रण, पुँजी र प्रविधिको प्रबन्ध, बाली बिमा, उत्पादनको समर्थन मूल्य र बजारको व्यवस्था गर्न पनि ध्यानाकर्षण गरेको छ। भूमिहीनको संख्या उल्लेख्यमध्यपहाडका विभिन्न भूभागमा भूमिहीनको उल्लेख्य संख्या छ। भूमिहीनलगायत दशकौंदेखि पर्ती र गुठीका जग्गा कमाएर बसेका छन्। उनीहरू जग्गाधनी प्रमाणपुर्जा नपाएका कारण भूमि अधिकारबाट बञ्चित रहँदै आएका छन्। यस्ता हजारौं परिवारको भूमि समस्या समाधान गर्न एमालेले सरकारको ध्यानाकर्षण गरेको छ। वन्यजन्तुको पीडा पछिल्लो समय बाँदर, बँदेल, दुम्सी, घोरललगायत वन्यजन्तुका कारण बालीनालीमा नोक्सानी पनि बढेको बढ्यै छ। यसो हुुनुमा किसानहरूको बसाइँसराइ प्रमुख कारक बन्न पुगेको उल्लेख गर्दै यसको दिगो समाधानका लागि पनि एमालेले सरकारलाई ध्यानाकर्षण गराएको छ। वन्यजन्तुले बाली नष्ट गर्दा खेती नै लगाउन छाडेको प्रति पनि सरकारको ध्यानाकर्षण गराएको उपमहासचिव ज्ञवालीले बताए। जलवायु परिवर्तन जलवायु परिवर्तनका प्रतिकूल प्रभाव मध्यपहाडी क्षेत्रमा स्पष्ट देखिएको छ। पानीका मुहान सुकेका छन्। पानीको सतह पनि घटेको छ। सिँचाइ कुलो सुक्खा हुन थालेका छन्। बाढी पहिरोको जोखिम बर्सेनि बढ्दा बस्तीहरू रित्तिएका छन्। वर्षाको असामान्य प्रवृत्तिका कारण परम्परागत बालीनालीलाई ठूलो प्रभाव परेको छ। एमालेले जलवायु संकटको समाधानका ठोस योजना ल्याउन पनि सरकारको ध्यानाकर्षण गराएको छ। उद्योगी व्यवसायीमा निराशाउद्योगी व्यवसायीहरू निकै निराश र हतोत्साहित देखिएको एमालेले जनाएको छ। बैंकको चर्को ब्याजदर, अपारदर्शी र झन्झटपूर्ण कर, कर प्रशासकहरूको गलत व्यवहार, सरकारको भ्रष्ट नीतिका कारण धेरैले व्यवसाय बन्द गरेको पाइएको छ। चलाएकाले पनि पूर्णक्षमतामा नचलाएको र व्यवसायमा भविष्य छ भन्ने आत्मविश्वास हटेको देखिएको छ। एमालेले उद्यमी व्यवसायीहरूको मनोबल उँचो उठाउन र अवैधानिक आर्थिक क्रियाकलापको बोलवालाका कारणले वैधानिक रूपमा काम गरिरहेकाहरू निरुत्साहित हुने अवस्था अन्त्य गर्न माग गरेको छ। विकास निर्माण ठप्पयात्राका क्रममा विकास निर्माणका कामहरू ठप्प देखिएको एमालेले जनाएको छ। भेरीबबई, सुनकोशीमरिन, पुष्पलाल लोकमार्गजस्ता त्यस क्षेत्रका रूपान्तरणकारी आयोजनाहरूको प्रगति सन्तोषजनक नरहेको एमालेको निश्कर्ष छ। स्वास्थ्य बिमा, आधारभूत अस्पताल र प्रत्येक प्रदेशमा सरकारी मेडिकल कलेज स्थापनाका काम अवरुद्ध भएका छन्। रणनीतिक सडकको बजेट पूर्वाग्रहपूर्ण ढंगले कटौती गरिएको छ। विकासका काममा चरम पक्षपात देखा परेको छ। कतिपय ठाउँमा निर्माण व्यवसायीहरूले सम्पन्न भइसकेका कामको पनि भुक्तानी पाएका छैनन्। कतिपय ठाउँमा उनीहरूको चरम लापरबाही देखिएको छ। एमालेले निर्माणाधीन पूर्वाधार र जनहितका विषयमा तत्काल बजेट उपलब्ध गराउन माग गरेको छ। विकास निर्माणको काममा आएको शिथिलता र आर्थिक मन्दीका कारण निर्माण सामग्रीसँग सम्बन्धित व्यवसाय संकटमा परेको र पूर्वाधार विकासका काममा समन्वय नभएको पाइएको पनि एमालेले प्रधानमन्त्री प्रचण्डलाई बुझाएको पत्रमा उल्लेख छ। उपमहासचिव ज्ञवालीले एमालेले सुरु गरेका केही राष्ट्रिय महत्वका योजनालाई पूर्वाग्रह राखी असफल बनाउने प्रयास भएको प्रति पनि प्रधानमन्त्रीको ध्यानाकर्षण गराएको बताए। उनका अनुसार भेरीबबई डाइभर्सनको सुरुङ सम्पन्न भएको वर्षौं बितिसक्दा पनि त्यसको मूल बाँध हालसम्म बन्न सकेको छैन। सुनकोशी मरिन डाइभर्सनमा सुरुङको काम सकिन लागेको भए पनि अन्य संरचना नबनेमा पनि एमालेले सरकारको ध्यानाकर्षण गराएको छ। भ्रष्टाचार, कुशासन र राजनीतिक बेथितिभ्रष्टाचार, कुशासन र राजनीतिक बेथितिले समाजमा चर्को असन्तुष्टि देखापरेको छ। यो असन्तुष्टिलाई लोकतान्त्रिक प्रणाली, गणतन्त्र या संवैधानिक व्यवस्थाकैविरुद्ध प्रयोग गर्न सकिन्छ कि भनेर चलखेल भइरहेकोमा एमालेले ध्यानाकर्षण गराउँदै सुशासन र विकासलाई सुनिश्चित गर्न माग गरेको छ। भूकम्पपीडितप्रति सरकारको बेप्रवाह जाजरकोट र रुकुमपश्चिममा गएको भूकम्पपछिको पुनर्निर्माण र पुनस्र्थापनाको काम अत्यन्त सुस्त र निराशाजनक छ। अस्थायी आवास र न्यानो कपडाको अभावमा चिसोले ३४ जनाभन्दा बढी भूकम्पपीडितको ज्यान गइसकेको छ। यसलाई सरकारको निकम्मापनको उदाहरण र लज्जास्पद स्थितिका रूपमा एमाले विश्लेषण गरेको छ। एमालेले अविलम्ब अस्थायी आवासका लागि राहत उपलब्ध गराएर पीडितका लागि अस्थायी आवास सुनिश्चित गर्न र नागरिकको जीवन रक्षा गर्न सरकारसँग जोडदार माग गरेको छ। नयाँ सहर लथालिंग सरकारले मध्यपहाडी लोकमार्गमा पर्ने पहाडी क्षेत्रमा १० वटा सहर बनाउने योजना सुरु भएको १४ वर्ष भइसकेको छ। तर, यो परियोजना अहिले पनि लथालिङ अवस्थामा छ। एमाले प्रचार विभाग प्रमुख गौतमले नयाँ सहरको परिकल्पनालाई बजेटसमेत कटौती गरेर लथालिंग बनाइएका बताए। आर्थिक वर्ष २०६६६७ देखि नयाँ सहर आयोजना सुरु गरिएको थियो। २०८६८७ सम्म प्रतिसहर कम्तीमा १ लाख जनसंख्या बसोबास गर्न सक्ने अत्याधुनिक, सेवा सुविधा र पूर्वाधारयुक्त सहरहरू विकास गर्ने र पहाडको बसाइँसराइ रोक्ने उद्देश्यले काम सुरु गरिएको थियो। एमालेले ती नयाँ सहर बनाउने परियोजनाको प्रगति निराशाजनक रहेको उल्लेख गर्दै ठोस काम अगाडि बढाउन ध्यानाकर्षण गराएको छ। सरकारी निकायमा समन्वयको अभाव सरकारी निकायबीच समन्वयको अभावले राजमार्गलगायत पूर्वाधार निर्माणको काम प्रभावित भएको उल्लेख गर्दै एमालेले समन्वयका लागि ध्यानाकर्षण गराएको छ। बूढीगण्डकी जलाशययुक्त परियोजनाको कारण देखाई गोरखाधादिङ आरुघाट खण्डमा सडक नबनाइएको पाइएको छ। सुनकोशी परियोजनाले डुबानमा पार्छ भन्ने बहानामा रामेछापमा सडक अत्यधिक घुमाउरो बनाइएको छ। बेतानकर्णाली प्रस्तावित जलविद्युत् परियोजनाले जंगलघाटमा पुल बनाउन स्वीकृति नदिएका कारण कर्णाली चिसापानीबाट १२५ किलोमिटर दूरी पार गरेर पुगिने मंगलसेन पुग्न झन्डै ४ सय किलोमिटर घुमाउरो बाटो तय गर्नुपर्ने बाध्यता छ। सुनकोशीमरिन परियोजनामा प्रयोग भएको टीबीएम सिन्धुलीखुर्कोटचियाबारी सुरुङ निर्माणमा प्रयोग गर्न सके ६८ किमि सुरुङ मार्फत् ४७ मिनेटको यात्रा आठ मिनेटमा पूरा गर्न सकिने जनाएको छ। कान्ति राजपथलाई सुधार गर्ने हो भने प्रदेश राजधानी र काठमाडौंबीचको दूरी दुई घण्टाभन्दा कम हुने र मदन भण्डारी राजमार्ग हुँदै चतरासम्मको यात्रा छोटो हुन सक्ने एमालेले जनाएको छ। लोकतन्त्र र गणतन्त्रप्रति जनसमर्थन एमालेको संकल्प अभियानका क्रममा प्राप्त जनसमर्थन लोकतन्त्र र गणतन्त्रप्रतिको जनसमर्थन भएको ज्ञवालीले प्रस्ट पारे। अभियानका क्रममा प्राप्त जनसमर्थन र जनसहभागिता नेकपा एमालेको मात्र नभएर लोकतन्त्र र गणतन्त्रप्रति जनताको समर्थनका रूपमा लिएका छौं, ज्ञवालीले भने। प्रधानमन्त्रीले के भने ? ध्यानाकर्षणपत्र लिँदै प्रधानमन्त्री दाहालले एमालेको संकल्प यात्रालाई आफूले सकारात्मक रूपमा हेरेको र यसले लोकतन्त्रलाई मजबुत बनाउन योगदान गरेको बताए। उनले प्राप्त मागहरूलाई दराजमा थन्किन नदिने बताउँदै नीति कार्यक्रम र बजेट निर्माणको पूर्वसन्ध्यामा प्राप्त भएकाले यसलाई समेट्न अधिकतम् प्रयास गर्ने प्रतिबद्धता जनाएका थिए। उपमहासचिव ज्ञवालीले प्रधानमन्त्रीले प्राप्त सुझाव कार्यान्वयन गर्ने प्रतिबद्धता व्यक्त गरेको बताए। उहाँले हाम्रा माग सम्बोधन गर्छु भन्नुभएको छ। हामी शंकाको सुविधा दिन तयार छौं, उनले भने। उनका अनुसार यी विषयको कार्यान्वयन अवस्थाको अनुगमनका लागि पार्टी उपाध्यक्ष एवं सांसद विष्णु पौडेललाई जिम्मेवारी तोकिएको छ । पुष्पलाल लोकमार्गमा पर्ने १० नयाँ सहर पुष्पलाल लोकमार्गसँग जोडिएका अन्य राजमार्ग"
बिचौलियाका चलखेल हटाउन भिजिट भिसामा सरलीकरण,"घुम्न जाने व्यक्तिले अब गन्तव्य देशको भिसा (अनअराइभल भिसा नमिल्ने देशमा), हवाई टिकट दुईतर्फी, होटल बुकिङको प्रमाण वा आफन्तसँगको तीन पुस्ताको नाता खुल्ने प्रमाण, कम्तीमा ५ सय अमेरिकी डलर व्यवस्था गर्नुपर्ने छ। काठमाडौं : खाडी राष्ट्र हुँदै बढ्दो मानव तस्करी रोक्न भनेर सरकारले भिजिट भिसामा जानेलाई कडाइ गर्दै आएको थियो। तर, बिचौलियाले सेटिङबाट विदेश लैजाने र फसाउने क्रम झन् बढेपछि गृह मन्त्रालयले त्यसलाई सरलीकरण गरेको छ। अब अन्य तोकिएका कागजात भएका र स्वघोषणा गर्ने यात्रुलाई सहज बहिर्गमन दिइने भएको छ। भिजिट तथा पर्यटक भिसामा विदेश जाने नेपाली नागरिकका लागि नयाँ कार्यविधि जारी गरिएको हो। गृह मन्त्रालयले ६ बुँदे नयाँ कार्यविधि जारी गरेको हो। यससँगै २०७८ फागुन २५ मा जारी १७ बुँदे कार्यविधि निष्क्रिय भएको छ। नयाँ कार्यविधिसँगै भिजिट भिसा खोलेको नभई घुम्न जानसरल बनाएको अध्यागमन विभागका महानिर्देशक रुद्रसिंह तामाङले बताए। यसले भिजिट भिसामा गएर काम गर्नलाई प्रश्रय भने नदिएको उनले स्पष्ट पारे। १७ बुँदे कार्यविधिले विभिन्न बेहोरामा भिजिट भिसामा जानेलाई दुःख दिएको सरकारले अनुभूति गरेकाले नै नयाँ कार्यविधि ल्याइएको उनले प्रस्ट पारे। भिजिट भिसामा विदेश जाने नेपालीले चरम ठगी र सास्ती बेहोर्नुपरेका गुनासो बढेपछि मन्त्रालयले नागरिकका लागि नयाँ कार्यविधि जारी गरेको जनाएको छ। नयाँ कार्यविधि बुधबारबाट नै लागू हुनेछ। यो जानकारी ट्राभल एड्भाइजरीका रूपमा श्रम तथा रोजगार मन्त्रालयमार्फत सबै स्थानीय तहमा पठाइने मन्त्रालयले जनाएको छ। घुम्न जाने व्यक्तिले अब गन्तव्य देशको भिसा (अनअराइभल भिसा नमिल्ने देशमा), हवाई टिकट दुईतर्फी, होटल बुकिङको प्रमाण वा आफन्तसँगको तीन पुस्ताको नाता खुल्ने प्रमाण, कम्तीमा ५ सय अमेरिकी डलर व्यवस्था गर्नुपर्ने छ। आफन्तसँग बस्ने भए तोकिएको रकम चाहिने छैन। सो भिसामा भ्रमण गर्दा फर्किने स्वःघोषणाको नयाँ व्यवस्था पनि लागू गरिएको छ। खाडी मुलुकहरू संयुक्त अरब इमिरेटस्, बहराइन, कुवेत, कतार, ओमन र साउदी अरेवियामा जाँदा स्वःघोषणा गर्न सकिने छ। स्वःघोषणाको विवरणको प्रमाणको भार सम्बन्धित व्यक्तिमा रहने र स्वघोषणाको ढाँचा विभागले निर्धारण गरेबमोजिम नै हुनुपर्ने उल्लेख छ। यससँगै मन्त्रालयले १३ बुँदे यात्रा परामर्श सूचना(ट्राभल एड्भाइजरी)पनि जारी गरेको छ। भिजिट भिसामा जान नयाँ कार्यविधिसँगै नेपाली यात्रीहरूले अपनाउनुपर्ने ट्राभल एड्भाइजरी जारी गरी श्रम रोजगार तथा सामाजिक सुरक्षा मन्त्रालयमार्फत सबै स्थानीय तहमा जानकारी गराउनुपर्ने महानिर्देशक रुद्रसिंह तामाङ बताउँछन्। यसअघिको १७ बुँदे कार्यविधिमा भिजिट भिसामा यात्रा गर्न १२ कक्षा उत्तीर्ण हुनै पर्ने, अंग्रजी भाषा जान्नुपर्ने, न्यूनतम दुई वर्षभन्दा बढी समय विदेशी मुलुकमा व्यतित गरेको हुनुपर्नेलगायत झन्झटिला प्रावधानहरू राखिएका थिए। जसले गर्दा सर्वसाधारणलाई भिजिट भिसामा कुनै पनि मुलुक जान कठिन थियो। पुरानो कार्यविधिले धेरै समस्या सिर्जना गरेका कारण नयाँ कार्यविधि जारी गरिएको विभागका महानिर्देशक तामाङले जानकारी दिए। भिजिट भिसाका नाममा नक्कली कागजात बनाएर काम गर्न जाने, मानव तस्करी हुने, दलालहरूको चलखेल अध्याधिक बढ्न गएकाले यसलाई सरल बनाइएको विभागले जनाएको छ। पर्यटक भिसा आफ्नो वा प्रायोजकको खर्चमा सो देशमा घुम्न जानसम्बन्धित मुलुकले उपलब्ध गराएको प्रवेश अनुमतिमात्र हो। भिजिट र पर्यटक भिसामा विदेश गएर कामको खोजी गर्नु गैरकानुनी कार्य हो, जारी एड्भाइजरीमा उल्लेख छ। भिजिट भिसामा गएर कामको खोजी गर्दा सम्बन्धित देशको कानुनअनुसार कारबाहीमा परिने र विभिन्न प्रकारका समस्या भोग्नुपर्ने हुँदा त्यस्तो कार्य नर्गन सुझाइएको छ। यति हुँदा हुँदै पनि कोहिले अब भिजिट भिसामा गएर काम गर्दा कुनै पनि कार्वाहिमा पर्छ भने त्यसमा देशको कानुनले कुनै मदत नगर्ने पनि तामाङले स्पष्ट पारे। राज्यलाई ढाँटेर गएरपछि दुःख पाउँदा राज्यलाई गाली गर्न नपाइने उनको भनाइ छ। विभागका अनुसार पछिल्लो एक वर्षमा २ लाख ४ हजार नागरिक भिजिट भिसामा विभिन्न मुलुक गएका छन्। सबैभन्दा बढी यूएईमा भिजिट भिसामा जाने गरेका छन्। एड्भाइजरीमा भिजिट भिसामा विदेश जाँदा थप शुल्क वा दस्तुर नलाग्ने भएकाले सेटिङको नाममा बिचौलियाहरूले रकम माग गरेमा त्यस्तो रकम नबुझाउन भनेको छ। श्रम गन्तव्य मुलुकहरू कुवेत, ओमन, संयुक्त अरब इमिरेट्स र बहराइन जस्ता देशहरूमा बिचौलियाहरूको प्रभावमा महिलाहरूलाई भिजिटभिसामा पुगी वर्किङ भिसामा परिणत गराउने र त्यस्तो कार्यबाट महिलाहरूलाई विभिन्न प्रलोभनमा पारी बढी रकम असुल गरी ठग्ने, रोजगारदातासँगको मिलेमतोमा असुरक्षित र अमर्यादित श्रम कार्यमा संलग्न गराउन सक्ने, तोकिएको भन्दा अन्य गन्तव्य मुलुकमा पठाउने, असंगठित र घरेलु प्रकृतिका जोखिमयुक्त कार्यमा संलग्न गराउने, सामाजिक सुरक्षाबाट बञ्चित हुनुपर्ने जस्ता सम्भावना रहेकोले काम गर्ने मनसायले विदेश जाँदा वर्किङ भिसामा नेपाल सरकारबाट श्रम स्वीकृति लिएर मात्र प्रस्थान गरौं, एड्भाइजरीले स्पष्ट रूपमा भनेको छ। अध्ययनका लागि पनि भिजिट भिसामा नजान भनिएको छ। विदेश यात्रा गर्दा विमानस्थलबाट मात्र गर्ने, भारत वा तेस्रो मुलुकको विमानस्थल भएर जानु पर्दा नेपाली राजदूतावासबाट जारी नो अब्जेक्सन सर्टिफिकेट लिएर यात्रा गर्न भनिएको छ भने महिलाहरूको हकमा थप सजग हुन भनिएको छ। श्रम स्वीकृति लिएर विदेशमा पठाउने आश्वासनमा पनि आधिकारिकताको कागजात माग गर्ने, शैक्षिक परामर्शदाता, ट्राभल्स एजेन्सी वा कुनै व्यक्तिले वैदेशिक रोजगारमा पठाइदिन्छु भनी आश्वासन दिई रकम मागेमा रकम नबुझाउन आग्रह गरिएको छ। भिजिट भिसामा उड्न केके चाहिन्छ ?"
राष्ट्रपतिद्वारा माघ २२ गते दुवै सदनको बैठक आह्वान,काठमाडौं : राष्ट्रपति रामचन्द्र पौडेलले संघीय संसदको दुवै सदनको बैठक आह्वान गरेका छन्। राष्ट्रपति पौडेलले माघ २२ गते दुवै सदनको बैठक बोलाएका हुन्। नेपालको संविधानको धारा ९३ को उपधारा (१) बमोजिम माघ २२ गते सोमबारका दिन ४ बजे संघीय संसदको दुवै सदनको अधिवेशन आह्वान गरिएको राष्ट्रपति कार्यालयका प्रवक्ता शैलजा रेग्मी भट्टराईले जानकारी दिइन्। मन्त्रिपरिषद्को मंगलबार बसेको बैठकले दुवै सदनको अधिवेशन आह्वान गर्न राष्ट्रपति पौडेललाई सिफारिस गरेको थियो।
गुणस्तरीय काम गर्न शहरी विकास मन्त्रीको निर्देशन,धनकुटा : शहरी विकास मन्त्री सीता गुरुङले आफ्नो मातहतका कर्मचारीहरूलाई काम छिटो सक्न भन्दा पनि गुणस्तरमा ध्यान दिन निर्देशन दिएकी छन्। अहिलेसम्म मन्त्रालयको कार्यसम्पादन प्रगति १३ प्रतिशत रहे पनि चालु आर्थिक वर्षमा ८० प्रतिशत पुर्याउन लक्ष्य रहेको हुँदा सोहीअनुसार कार्य गर्न कर्मचारीहरूलाई अनुरोध गरिन्। उनले बहुवर्षीय राख्न नपर्ने योजनालाई तुरुन्त ठेक्का खोल्न निर्देशनसमेत दिइन्। कार्यक्रममा कार्यालयको हालसम्मको कार्यप्रगतिबारे सघन शहरी तथा भवन निर्माण आयोजना धनकुटाका प्रमुख सुमन मिश्रले प्रस्तुती राखेका थिए।
विज्ञापनको रकम दोब्बर गर्न काउन्सिलको सुझाव,"काठमाडौं : प्रेस काउन्सिल नेपालले पत्रपत्रिकाले पाउँदै आएको लोककल्याणकारी विज्ञापनको रकम दोब्बर वृद्धि गर्न सरकारलाई सुझाव दिएको छ। काउन्सिलले मंगलबार एक विज्ञप्ति जारी गरी हालै बसेको बोर्ड बैठकबाट लोककल्याणकारी विज्ञापन बापतको रकम लामो समयसम्म वृद्धि नभएको र टिकाइरहन कठिनाइ भएको भन्दै रकम दोब्बर गर्न सुझाव दिने निर्णय गरेको जनाएको हो। काउन्सिलका वरिष्ठ प्रशासकीय अधिकृत दीपक खनालद्वारा जारी विज्ञप्तिमा छापा माध्यमलाई टिकाइ राख्न समस्या आइरहेको सन्दर्भमा प्रादेशिक र स्थानीय निकायका विज्ञापनसूचना तत् स्थानका पत्रपत्रिकाले नपाएको विषयमा समेत काउन्सिलको गम्भीर ध्यानाकर्षण भएको जनाइएको छ। बैठकले स्थानीय र प्रदेश स्तरका सरकारी विज्ञापनसूचना प्रकाशनका लागि स्थानीय र प्रदेश स्तरका पत्रपत्रिकालाई प्राथमिकताका साथ उपलब्ध गराउन सम्बन्धित निकायमा लेखी पठाउने निर्णय गरेको छ, विज्ञप्तिमा भनिएको छ। खरिदसम्बन्धी सूचना विद्युतीय खरिदसहित प्रेस काउन्सिल नेपालबाट वर्गीकरणमा परेका पत्रपत्रिकामा प्रकाशन गर्न मिल्ने गरी आवश्यक व्यवस्था गर्न सार्वजनिक खरिद अनुगमन कार्यालयलाई सुझाव दिने निर्णयसमेत भएको विज्ञप्तिमा उल्लेख छ। सरकारी कार्यालय रहेको स्थानका सञ्चार माध्यममा समेत सूचना प्रकाशन गर्न मिल्ने गरी सार्वजनिक खरिदसम्बन्धी कानुन संशोधन गर्न नेपाल सरकारलाई आवश्यक सुझाव लेखी पठाउने निर्णयसमेत भएको छ, जारी विज्ञप्तिमा भनिएको छ। सबै छापा माध्यम चरम संकटमा छन्। स्थानीय र प्रदेशस्तरका छापामाध्यम झन् अस्तित्व रक्षाको चरणमा रहेकाले सूचना प्रविधिको पछिल्लो विकासक्रमसँग जोड्दै सुधार हुन जरुरी छ, काउन्सिलका अध्यक्ष बालकृष्ण बस्नेतले प्रष्ट पार्दै भने, राज्यस्तरबाट पनि छापा माध्यमलाई बचाउन विशेष ध्यान दिनुपर्ने अवस्था आएकाले यो निर्णय गरिएको हो।"
गठबन्धन गर्नुपर्ने बाध्यता छ : सभापति देउवा,"स्याङ्जा : नेपाली कांग्रेसका सभापति शेरबहादुर देउवाले कुनै पनि दलको बहुमत नआउने देखिएकाले गठबन्धन गर्नुपर्ने बाध्यता रहेको बताएका छन्। नेपाली कांग्रेस स्याङ्जाको प्रथम सम्मेलनलाई सम्बोधन गर्दै उनले संविधानमा समानुपातिक समावेशी प्रावधानअनुरुप बहुमत बनाउनका लागि अन्य पार्टीसँग गठबन्धन गर्नुपर्ने बाध्यता रहेको बताए। उनले राजनीतिमा महिलाहरूको धेरै सम्भावना रहेको बताएका थिए। 'महिलाका लागि अग्राधिकार छ। धेरै जिम्मेवारी सम्हालेर पनि महिलाहरू राजनीतिमा अघि बढेका छन्। वडादेखि संसदसम्म महिला पुगेका छन्। विद्यादेवी भण्डारी राष्ट्रपति बनिन् भने अब प्रधानमन्त्री बन्न सक्छन्,' उनले भने। दलित, जनजाति, अल्पसंख्यक सबैलाई राजनीतिको मूलधारमा ल्याई सम्मुनत नेपाल बनाउने आफूहरूको ध्येय रहेको उनले बताए। सभापति देउवाले स्याङ्जा क्रान्तिकारी ठाउँ रहेको स्मरण गर्दै स्याङ्जाको विरासत नगुमाउन आग्रह गरे।"
दुईपटक प्रधानमन्त्री बनिसकेकाले तेस्रोपटक बल गर्न हुन्न : महामन्त्री शर्मा,"विराटनगर : नेपाली कांग्रेसका महामन्त्री विश्वप्रकाश शर्माले दुईपटक प्रधानमन्त्री भइसकेका व्यक्तिले तेस्रोपटकका लागि बल गर्न नहुने बताएका छन्। मोरङको विराटनगरस्थित एलिट क्लबमा बुधबार आयोजित एक कार्यक्रममा बोल्दै महामन्त्री शर्माले यस्तो बताएका हुन्। उनले कांग्रेस सभापति शेरबहादुर देउवा, नेकपा एमाले अध्यक्ष केपी शर्मा ओली र नेकपा माओवादी केन्द्रका अध्यक्षसमेत रहेका प्रधानमन्त्री पुष्पकमल दाहालले आगामी दिनका प्रधानमन्त्रीको शपथ ग्रहण लिनु राष्ट्रका लागि घातक हुने जिकिर गरे। तीनवटै दलका अध्यक्षले भाबी समयमा प्रधानमन्त्रीको दाबेदारी नगरे राष्ट्र समुन्नतिको बाटोमा अघि बढ्ने उनले दाबीसमेत गरे। उनले भने, राष्ट्रको हितका लागि तीनवटै ठूला दलले मार्ग प्रशस्त गरिदिनुपर्यो। युवापुस्तालाई अवसर दिनुपर्यो। त्यो राष्ट्रका लागि सुखद् हुन्छ। कार्यक्रममा बोल्दै महामन्त्री शर्माले मुलुकमा प्रधानमन्त्री दुईपटक, मन्त्री तीनपटक र सांसद मात्र चारपटक हुने व्यवस्था गर्नुपर्ने विषयमा जोड दिए। उनले अवस्था परिवर्तनका लागि व्यवस्था परिवर्तनमा जोड दिनुपर्ने धारणा व्यक्त गरे। अवस्था परिवर्तनको लागि आवश्यकताको आधारमा संविधान संशोधन गर्नुपर्ने भए त्यसमा पनि पछि हट्न नहुने उनले स्पष्ट पारे। अमेरिकाले अहिले संविधान परिमार्जन गर्दै अवस्था परिवर्तन गर्दैछ। हामी के हेरेर बसिरहेका छौं?,' उनले भने। फरक प्रसंगमा बोल्दै महामन्त्री शर्माले संघीयताको खारेजी वर्तमान समस्याको दीर्घकालीन समाधान नभएको जिकिर गरे। उनले गणतन्त्रको विकल्प उन्नत गणतन्त्र हो भनेर व्याख्यासमेत गरे। कपितयले संघीयतालाई खारेज गर्यो भने समस्याको समाधान हुन्छ भन्ने गरेका छन्। तर, त्यसो होइन, उनले भने, संघीयतालाई खारेज गरेर अर्थतन्त्र सुधार हुन्छ भन्नु गलत हो। संघीयताकै कारण सरकार खोज्न काठमाडौं जानुपर्छ भन्ने मानसिकतासमेत अन्त्य भएको दाबी गरे।"
करिब एक लाख नक्कली लाइसेन्स रद्द गर्दैछौं : यातायात मन्त्री,"काठमाडौँ : भौतिक पूर्वाधार तथा यातायातमन्त्री प्रकाश ज्वालाले सवारी चालक अनुमतिपत्र छाप्ने अधिकार प्रदेश सरकारलाई दिने तयारी भइरहेको बताएका छन्। पार्टीको केन्द्रीय स्कुल विभागद्वारा बुधबार आयोजित प्रशिक्षण कार्यक्रममा मन्त्री ज्वालाले जनतालाई सहजरुपमा सेवा उपलब्ध गराउन अनुमतिपत्र छाप्ने अधिकार प्रदेशलाई दिन लागिएको बताएका हुन् । सवारी चालक अनुमतिपत्रका लागि रकम भुक्तानी र आवेदन अनलाइनमार्फत् भर्न सकिने उनको भनाइ छ। 'केही दिनअघि हामीले प्रदेशका सम्बन्धित मन्त्री र सचिवसँग बसेर यसका बारेमा छलफल गरेका छौँ,'मन्त्री ज्वालाले भने,'अब सवारी चालक अनुमतिपत्रलाई प्रदेशस्तरीय बनाउनुपर्छ,संघमा राखेर हुँदैन भन्ने निष्कार्ष निकालेका थियौँ ।' यसलाई अझ प्रभावकारी र भरपर्दो बनाउने गृहकार्यमा मन्त्रालय जुटिरहेको बताउँदै उनले भने,'हाम्रा केही सीमा छन् । ती सीमालाई सम्मान गर्दै हामीले केही राम्रा कार्यहरु गरेका छौँ । रकम भुक्तानी र आवेदन अनलाइनमार्फत भर्न सकिने व्यवस्था गरेका छौँ । सवारी लाइसेन्समा भएको घोटाला बाहिरा ल्याएका छौँ ।' मन्त्री ज्वालाले करिब २९ हजार नक्कली लाइसेन्स खारेज भइसकेको जानकारी दिँदै छापिएका करिब एक लाख नक्कली लाइसेन्स रद्द गर्ने प्रक्रिया अगाडि बढाउने प्रतिबद्धता व्यक्त गरेको समाचार राससमा छ। नक्कली लाइसेन्सको घोटालामा केहीको संलग्नता देखिएकाले थप अनुसन्धान गरिने बताए।"
आन्दोलनको तयारीमा छौं : राजेन्द्र महत्तो,"काठमाडौं : लोकतान्त्रिक समाजवादी पार्टीका वरिष्ठ नेता राजेन्द्र महतोले बहुल राष्ट्रिय राज्य स्थापनाको लागि आन्दोलनको तयारीमा रहेको बताएका छन्। स्वर्गीय गजेन्द्र नारायण सिंहको २२औं पुन्यतिथिको अवसरमा गजेन्द्र नारायण सिंह अध्ययन केन्द्रले बुधबार काठमाडौंमा आयोजना गरेको कार्यक्रममा उनले देशलाई एकल चलाइएको भन्दै बहुल राष्ट्रिय राज्य स्थापनाको लागि आन्दोलनको तयारीमा रहेको बताए। उनले नेपाल मधेसी, जनजाति, थारु, खस आर्य सबैको देश भएको अभास हुनुपर्ने बताए। महत्तोले आफ्नो अधिकार, पहिचान, सभ्यता संस्कृतिको रक्षाका लागि उत्पीडनमा परेका सबै एकताबद्ध भएर अघि बढ्नुपर्ने उल्लेख गरे। कार्यक्रममा अन्य सहभागीहरूले स्वर्गीय नेता सिंहको सम्झना गर्दै उनको योगदानबारे चर्चा गरेका थिए।"
भागेश्वर गाउपालिका जिल्लाकै उत्कृष्ट,डडेल्धुरा : डडेल्धुराको भागेश्वर गाउपालिका जिल्लाका अन्य पालिकाभन्दा उत्कृष्ट बनेको छ। स्थानीय तह संस्थागत क्षमता स्वमूल्यांकनमा डडेल्धुराको भागेश्वर गाउँपालिका जिल्लाकै उत्कृष्ट बनेको हो। संघीय सरकारद्वारा आगामी आर्थिक वर्षको बजेट निर्माण प्रक्रियामा स्थानीय तहलाई विनियोजन गर्ने शसर्त र निशर्त अनुदान बाँडफाँड गर्न हरेक वर्ष गरिने स्थानीय तह संस्थागत क्षमता स्वमूल्यांकनमा भागेश्वरले ९१ अंक हासिल गर्दै जिल्लाको उत्कृष्ट बनेको हो। त्यस्तै ७६२५ अंक प्राप्त गरेर अमरगढी नगरपालिका र आलिताल गाउँपालिकाले दोस्रो स्थान हासिल गरेका छन् भने ६९ अंक ल्याएर परशुराम नगरपालिका तेस्रो स्थानमा अटाएको छ। त्यस्तै सुदूरपश्चिममा ९५५ अंक ल्याएर डोटीको आदर्श गाउँपालिका प्रदेशमै उत्कृष्ट बनेको छ। ९१ अंक ल्याएको भागेश्वर प्रदेशमै दोस्रो भएको जनाएको छ।
एनआरएनएको निर्वाचन विवादमा छानबिन गर्न सरकारले गर्यो समित गठन,"काठमाडौं : सरकारले गैरआवासीय नेपाली संघ अन्तर्राष्ट्रिय समन्वय परिषद (एनआरएनए)को निर्वाचन विवादको छानबिन गर्न समिति गठन गर्ने निर्णय गरेको छ । मन्त्रिपरिषद्का निर्णय सार्वजनिक गर्न बुधबार सिंहदरबारमा आयोजित पत्रकार सम्मेलनमा सरकारका प्रवक्ता रेखा शर्माले गैरआवासीय नेपाली संघको निर्वाचन विवादका बारेमा छानविन गर्न महान्यायाधिवक्ता कार्यालयका सहमहान्यायाधिवक्ता ध्रुवकुमार चौहानको संयोजकत्वमा चार सदस्यीय समिति गठन गर्ने निर्णय भएको जानकारी दिएकी हुन्। समितिलाई १५ दिनभित्र प्रतिवेदन पेश गर्न निर्देश गरिएको छ । यसैगरी बैठकले ऊर्जा मन्त्रालय तथा अन्तर्गतको संगठन तथा व्यवस्थापन सर्वेक्षण गर्न पूर्वस्वीकृति दिएको छ। नेपाल र कतार सरकारबीच प्रस्तावित कूटनीतिक तालिम र शिक्षासम्बन्धी समझदारी पत्र स्वीकृत गर्ने र उक्त समझदारी पत्रमा हस्ताक्षर गर्ने अख्तियारी परराष्ट्र मन्त्रालयलाई दिने निर्णय गरेको प्रवक्ता शर्माले बताइन्। त्यसैगरी मन्त्रिपरिषद् बैठकले रातो मन्छिन्द्रनाथ,सेतो मच्छिन्द्रनाग भैरवनाथ(विस्केट) जात्राको धार्मिक कार्यका लागि १ हजार ७ सय ८० घनफिट काठ गुठी संस्थानलाई उपलब्ध गराई वन पैदावारको रोयल्टी मिनाहा गर्ने र चलचित्रसम्बन्धी विधेयक तर्जुमा गर्न सैद्दान्तिम स्वीकृति दिने निर्णय पनि गरेको छ ।"
अध्यक्षको किर्ते गरेर डोल्पो क्याम्पसले गर्यो वार्षिक सभा,"डोल्पा : दुनैमा रहेको डोल्पो क्याम्पसले क्याम्पस व्यवस्थापन समितिका पदाधिकारीहरुको किर्ते गरेर वार्षिक सभा गरेको पाइएको छ। गत पुस ५ गते क्याम्पस व्यवस्थापन समितिका अध्यक्ष योगेन्द्र बहादुर शाही र सदस्य लालिमान बुढाको हस्ताक्षर किर्ते गरेर वार्षिक सभा भएको हो। क्याम्पसले क्याम्पस व्यवस्थापन समितिका अधिकाशं पदाधिकारीकै किर्ते हस्ताक्षर गरेर वार्षिक सभा गरेपछि क्याम्पस प्रमुख धनन्ञ्जय सुवेदीसँग अध्यक्ष तथा सदस्यहरु रुष्ट भएका छन्। आफ्नो हस्ताक्षर किर्ते गरेर क्याम्पसको वार्षिक सभा गरेको कुरा केही समय अघि मात्र थाहा पाएको अध्यक्ष शाहीले बताए। आफू लामो समयदेखि काम विशेषले काठमाडौं भएकाले वार्षिक सभामा उपस्थित नभएको र आफ्नो हस्ताक्षर किर्ते गरिएको उनले बताए। अब केही दिनमै डोल्पा आउने र तत्काल क्याम्पस व्यवस्थापन समितिको बैठक राखेर गम्भीर रुपमा छलफल गर्ने उनको भनाइ छ। यस विषयमा क्याम्पस प्रमुख सुवेदीसँग बुझ्दा आफूलाइ थाहा नभएको बताए। तर सुवेदी स्वयमले वार्षिक सभाको उपस्थिति र निर्णयमा हस्तारक्षर गरेका छन्। क्याम्पस प्रमुख सुवेदीले वार्षिक साधारण सभा नै नभएको भनेर गल्ती ढाकछोप गर्न खोजेका हुन्। पहिलो निर्णयमा डोल्पो क्याम्पसबाट तयार पारी क्याम्पस व्यवस्थापन समितिबाट पारित वार्षिक प्रतिवेदनलाई डोल्पो क्याम्पस सभाबाट पारित गर्ने निर्णय गरियो। दोस्रो निर्णयमा डोल्पो क्याम्पसको आव ०८००८१ को कार्ययोजनालाई कार्यन्वयनका लागि सम्बन्धित निकायसँग समन्वय गरि कार्ययोजनालाई सफलतापुर्वक कार्यन्वयन गरि लागु गर्ने निर्णयलाई डोल्पो क्याम्पस सभाबाट पारित गर्ने निर्णय गरियो भन्ने उल्लेख छ। आजभन्दा १९ वर्ष अघि डोल्पामै उच्च शिक्षा दिने मनसायले त्याग गरेका संघर्षका बाबजुत स्थापना गरिएको क्याम्पसको अहिले बेहाल भएको क्याम्पसका संस्थापक सदस्य लक्ष्मीकान्त उपाध्यायले बताए। अहिले क्याम्पसमा आर्थिक पारदर्शिता नहुनुका साथै भौतिक र शैक्षिक अवस्था पनि कमजोर रहेको उनको भनाइ छ। विसं २०६० सालतिर जिल्ला प्रशासन कार्यालयसँग समन्वय गरी आफूसहित वर्तमान अध्यक्ष योगेन्द्रबहादुर शाही, स्वर्गीय अंगत कुमार हमाल, गणेश कुमारी हमाल, जयबहादुर केसी, बम बहादुर केसी, लालीमान बुढा, उर्मिला विश्वकर्मा, बिष्णुलाल बुढा लगायत भएर क्याम्पस स्थापना गरिएको उनले बताए। क्याम्पसको सात वर्षसम्म बैठक बस्न नसकेको क्याम्पस के, कसरी चलेको छ ? कुनै पत्तो नभएको क्याम्पस व्यवस्थापन समितिका पदाधिकारीहरुले गुनासो गरेका छन्। विश्व विद्यालय अनुदान आयोगबाट वर्षेनी आउने लाखौँ अनुदान रकम कहाँ कसरी प्रयोग हुन्छ त्यो पनि थाहा नहुने उनीहरुको भनाइ छ। आर्थिक वर्ष ०७९०८० मा १४ लाख ८९ हजार रकम आयोगबाट अनुदान प्राप्त भएको क्याम्पसले जनाएको छ। हाल क्याम्पसको खातामा २५ लाख रकम मौज्दात रहेको क्याम्पस प्रमुख सुवेदीले बताए।यता विश्व विद्यालय अनुदान आयोगका सदस्य सचिव शंकर भण्डारीले क्याम्पसको भद्रगोल अवस्थाका विषयमा व्यवस्थापन समितिका पदाधिकारीको फोन आइरहेको बताए। आफू आएको तीन वर्षदेखि निरन्तर अनुदान गइरहेको उनले भनाइ छ। अघिल्लो आर्थिक वर्ष र जारी आर्थिक वर्षको क्याम्पस व्यवस्थान समितिको बैठकको निर्णय पठाउन क्याम्पस प्रमुखलाइ निर्देशन दिएपनि अहिलेसम्म नआएको उनले बताए। डोल्पो क्याम्पसको विषयमा छानविन गर्ने उनको भनाइ छ। सयौँ विद्यार्थि भर्ना भएपनि क्याम्पसमा नियमित पढाइ भने हुने गरेको छैन। अहिले दुई महिना क्याम्पसले चिसो बिदा दिएको छ।"
राष्ट्रियसभा सदस्य निर्वाचनका लागि बागमतीमा तयारी पूरा,"हेटौंडा : राष्ट्रियसभा निर्वाचनका लागि बागमती प्रदेशतर्फको मतदान प्रक्रियाका लागि तयारी पूरा भएको प्रदेश निर्वाचन कार्यालय हेटौंडाले जनाएको छ । बागमती प्रदेशतर्फ खाली रहेको ४ सिटका लागि भोलि विहिबार निर्वाचन हुँदैछ । निर्वाचनका लागि आवश्यक तयारी पूरा भएको र शान्ति सुरक्षाको प्रबन्ध मिलाइएको प्रदेश निर्वाचन कार्यालय हेटौंडाका निमित्त प्रमुख ताराप्रसाद आचार्यले जानकारी दिए । हेटौंडा ४ स्थित भुटनदेवी माविको प्राङ्गणमा हुने मतदान प्रक्रियामा बागमती प्रदेशसभाका ११० जना सदस्यहरु, प्रदेशका ११९ वटै स्थानीय तहका प्रमुख तथा उपप्रमुख २३७ जना गरी कूल ३४७ जनाले मतदान गर्ने निमित्त प्रमुख आचार्यले जानकारी दिए । उनका अनुसार प्रदेश सभा सदस्यको मतभार ५३ र स्थानीय तहको प्रमुख तथा उपप्रमुखको पदभार १९ रहेको छ । मतदान केन्द्रमा अधिकृतसहित १०१० जना गरी २० जना कर्मचारी खटाइने आचार्यले बताए । उनका अनुसार मतदान केन्द्र अनुसार मतपत्रको रङ पनि फरकफरक रहने जनाइएको छ । विहान ९ बजेबाट मतदान प्रक्रिया सुरु भई ३ बजे समाप्त हुने र मतदान सकिएलगत्तै मतगणना सुरु गरिने र नतिजा पनि साँझ नै आउने जनाइएको छ । उक्त निर्वाचनका लागि बागमती प्रदेशमा सत्तारुढ गठबन्धन, नेकपा एमाले, राप्रपा र नेमकिपाको गरी कूल १५ जनाको उम्मेदवारी परेको छ ।"
दलहरूको छुट्टाछुट्टै भेलापछि मोरङ सीडीओसँग आयोगले माग्यो आचारसंहिता उल्लंघनको रिपोर्ट,"विराटनगर : निर्वाचन आयोगले निर्वाचन आचारसंहिताविपरीत गतिविधि भएको विषयमा सत्यतथ्य बुझी २४ घण्टाभित्र आयोगमा प्रतिवेदन पेस मोरङ प्रशासनलाई निर्देशन दिएको छ। राष्ट्रियसभा निर्वाचनको मौन अवधिमा निर्वाचन आचारसंहिताविपरीत गतिविधि भएको जनाउँदै बुधबार आयोगले रिपोर्ट गर्न भन्दै मोरङका प्रमुख जिल्ला अधिकारीलाई निर्देशन दिएको हो। मोरङको विराटनगरमा निर्वाचन आचारसंहिता उल्लंघन गर्दै दलहरूले भेला, चियापान र अन्य गतिविधि गरेका थिए। राष्ट्रियसभाको निर्वाचनको प्रचारप्रसार अवधि सकिएपछि नेपाली कांग्रेसका नेता डा शेखर कोइरालाले बुधबार बिहान चियापान गरेका थिए। कांग्रेस केन्द्रीय सदस्यसमेत रहेका नेता कोइरालाले राष्ट्रियसभाका उम्मेदवार कृष्णप्रसाद सिटौलासहित निर्वाचनका मतदाता रहेका प्रदेशसभाका सदस्य र स्थानीय तहक जनप्रतिनिधि बोलाएर चियापान गरेका हुन्। कोइरालाले आयोजना गरेको कार्यक्रममा कांग्रेस महामन्त्री गगन थापा, नेता मिनेन्द्र रिजाल, रामहरि खतिवडा, मीनबहादुर विश्वकर्मा, सरिता प्रसाईंलगायत सहभागी थिए। त्यस्तै मौन अवधिमै नेकपा एमाले र राप्रपागठबन्धनले उम्मेदवार र मतदाताहरू बोलाएर विराटनगरको होटल ह्यारिसनमा भेला गरेका थिए। एमाले र राप्रपाका उम्मेदवार तथा मतदाता सहभागी भेलालाई नेकपा एमालेका महासचिव शंकर पोखरेलसहितका नेताहरूले सम्बोधन गरेका थिए। मौन अविधमा राष्ट्रियसभा सदस्य निर्वाचनसँग सम्बन्धित प्रचारप्रसार, छलफल, अन्तरक्रिया, सभा सम्मेलन, कार्यशाला गोष्ठी आदि गर्न नपाइने व्यवस्था छ। तर, त्यसविपरीत निर्वाचन प्रचारप्रसारका गतिविधि भएपछि आयोगले त्यसबारे प्रतिवेदन पेस गर्न मोरङका प्रमुख जिल्ला अधिकारीलाई निर्देशन दिएको हो। निर्वाचन आचारसंहिता, २०७९ को दफा १७ र निर्वाचन (कसूर तथा सजाय) ऐन, २०७३ को दफा २४ को उपदफा (५) विपरीतको कार्यभएको हो वा होइन? सत्यतथ्य बुझी २४ घण्टाभित्र आयोगमा प्रतिवेदन पेश गर्न निर्देशन दिएको आयोगका प्रवक्ता शालिग्राम शर्मा पौडेलले जानकारी दिएका छन्। आयोगले माघ ८ गते राति १२ बजेपछि मतदान कार्य समाप्त नहुन्जेलसम्मका लागि मौन अवधि तोक्दै राजनीतिक दलका पदाधिकारी, उम्मेदवार, दलको भातृ संगठन तथा आचारसंहिता पालना गर्नुपर्ने अन्य व्यक्ति, संस्था वा निकायले निर्वाचन प्रसारप्रसारलगायत कुनै पनि प्रकारका छलफल, अन्तरक्रिया, सभा सम्मेलन, कार्यशाला, गोष्ठी आदि गर्न नहुने यसअघि नै जनाएको थियो। राष्ट्रिय सभाको निर्वाचनमा कोशीको अन्य कोटामा राप्रपाका उद्धव पौडेल र कांग्रेसका कृष्णप्रसाद सिटौला तथा महिलामा एमालेकी रुक्मिणी कोइराला र माओवादीका चम्पा कार्की उम्मेदवार छन्। एमालेले राप्रपासँग गठबन्धन गरेपछि यसअघि उम्मेदवार बनाइएका पर्शुराम अधिकारीको उम्मेदवारी भने निस्क्रिय गराएको छ। सत्तारूढ गठबन्धनभन्दा विपक्षी गठबन्धनको मत करिब आठ सय कम छ।"
विश्वविद्यालयमा 'ब्रेक थ्रु' गर्न बौद्धिक समुदायको पनि साथ चाहिन्छ : प्रधानमन्त्री,"काठमाडौं : प्रधानमन्त्री पुष्पकमल दाहालले देश बनाउने जिम्मा सबैले लिनुपर्ने बताएका छन्। देशको राजनीतिक, आर्थिक, सामाजिक, साँस्कृतिक र शैक्षिक क्षेत्रमा रुपान्तरणको खाँचो रहेको उनको भनाइ छ। बालुवाटारमा डा केदारभक्त माथेमा, डा पिताम्वर शर्मा, डा विद्यानाथ कोइराला, डा चैतन्य मिश्र, प्रा कृष्ण खनालसहितका प्रबुद्ध व्यक्तित्वसँगको छलफलमा प्रधानमन्त्रीले सरकार, राजनीतिक दलसहित विभिन्न तह र तप्काका जनसमुदायले जिम्मेवारी लिनुपर्ने बताए। उनले देश बनाउन सबभन्दा बेष्ट ब्रेनहरू केन्द्रित गर्नुपर्छ भन्ने आफ्नो विगतदेखिकै सोँच रहँदै आएको बताए। अहिले विश्वविद्यालयलाई राजनीतिक भागबण्डा बनाउनु हुँदैन भनेर विगतको परम्परामा ब्रेक थ्रु गर्न लागिएकाले यसमा बौद्धिक समुदायको साथ र सहयोगको अपेक्षा रहेको उनको भनाइ छ। आफू प्रधानमन्त्री भएदेखि नै भोलिको उज्यालो र सम्मुन्नत नेपालका लागि सुशासन, सामाजिक न्याय र सम्बृद्धिका पक्षमा अनवरत काम गरिरहेको बताए। उनले आम जनतालाई देशमै भविष्य छ भनेर भरोसा दिनुपर्ने दायित्व बौद्धिक समुदायको पनि महत्वपूर्ण भूमिका रहने औंल्याए। जवाफमा उनीहरूले विश्वविद्यालयमा भागबण्डा नगर्ने र मेरिटोक्रेसीबाट उपकूलपति छान्ने प्रक्रिया अघि बढाउनुले नयाँ आशा पलाएको बताएका थिए। समग्र शिक्षा क्षेत्रसहित विश्व विद्यालयहरूको पुर्नसंरचना गर्नेगरी सुधार थाल्न उनले प्रधानमन्त्रीलाई आग्रह गरेका थिए।"
चुरे क्षेत्रमा खयरको काँचो काठ तस्करी,रौतहट : चुरेको बनबाट बहुमूल्य जातका खयरका काँचा रुख काटिएको छन्। चन्द्रपुर नगरपालिका वडा नम्बर २ मा पर्ने महादेव डाँडामा एक दर्जन बढी संख्यामा बहुमूल्य जातका खयरका रुख काटिएको भेटिएको हो। डिभिजन वन कार्यालय चन्द्रनिगापुर रौतहटको क्षेत्रमा पर्ने चुरेको वनबाट बहुमूल्य जातका खयरका रुखहरू काटिएको हो।जुडिबेला सव डिभिजन वन कार्यालयको क्षेत्रमा पर्ने महादेव डाँडाको वनमा बहुमूल्य जातका खयरका रुख काटिँदा समेत वन कर्मचारीले कुनै वास्ता नगरेको स्थानीय बासिन्दाले बताएका छन्। चुरेको डाँडामा खयरका रुख काटेर विभिन्न साइजका गोलिया बनाई अग्लो पहाडबाट खोलामा झारी त्यहाँबाट काठ तस्करले लैजाने गरेको स्थानीयको भनाइ छ। रौतहटको चुरे क्षेत्रमा बहुमूल्य जातका खयरका रुख काटिएको विषयमा जुडिबेला सब वन डिभिजन कार्यालयका प्रमुख सुरेशकुमार महतोले आफूलाई धेरै रुख काटिएको बारेमा जानकारी नभएको बताएका छन्। सो स्थानमा कर्मचारी पठाएको र त्यहाँ गएका वन कर्मचारीले एक दुईवटा खयरका रुख काटिएको बताएपछि आफूले सोही आधारमा प्रतिवेदन बनाएर डिभिजन वन कार्यालय रौतहटमा पठाउने तयारी गरेको सहायक वन अधिकृत महतोको भनाइ रहेको छ।
अर्काको नाममा ट्रायल दिने परीक्षार्थी पक्राउ,"गोरखा : अर्काको नाउँमा सवारी लाइसेन्सका लागि ट्रायल दिँदै गरेका एक युवा पक्राउ परेका छन्। तनहुँको भानु नगरपालिका ४ का सुरेश थापा मगरको मोटरसाइकल लाइसेन्सका लागि ट्रायल दिँदै गरेका सोही ठाउँका पूर्ण थापा मगरलाई पक्राउ गरिएको इप्रका आँबुखैरेनीले जानकारी दिएको छ। सुरेश थापा मगरको नाममा सहीछापसमेत किर्ते गरी प्रयोगात्मक परीक्षा(ट्रायल) मा सहभागी भइरहेको अवस्थामा उनलाई पक्राउ गरिएको हो,' इप्रका आँबुखैरेनीका प्रमुख इन्स्पेक्टर शिव थापाले भने, उनलाई जिल्ला अदालत तनहुँबाट म्याद थप गरी इप्रका आँबुखैरेनीमा राखेर अनुसन्धान भइरहेको छ। लाइसेन्सका लागि यातयात व्यवस्था कार्यालय, बन्दिपुर गाउँपालिका४ विमलनगरमा ट्रायल परीक्षा भएको थियो।"
हिउँले गोरखाको गुप्सीपाखा ढपक्कै,"गोरखा : गोरखाको धार्चे गाउँपालिका४ गुप्सीपाखाको एकीकृत नमूनाबस्ती यतिबेला हिउँले ढपक्कै ढाकिएको छ। एउटै थुम्कामा एकै किसिमका ६१५ वटा घरहरू हिउँले ढाकिएपछि मनमोहक देखिएको छ। समुद्री सतहदेखि २७५० मिटर उचाइमा अवस्थित गुप्सीपाखामा दिउँसो साँढे २ बजेदेखिको हिमपातले बस्ती सेताम्मे भएको हो। यस वर्षको पहिलो पटक हिउँ परेपछि सो बस्तीका बासिन्दा खुसी छन्। पोहोर साल पनि हिउँ परेन। ढिलै भए पनि यसपटकचाहिँ पर्यो भनेर स्थानीयबासी खुसी छन्,' स्थानीय तुले गुरुङले भने, अझै ठूलो हिउँ परे बारीमा भर्खर उम्रिएको गहुँ, जौ सप्रिन्थ्यो भन्ने चाहना थियो, तर चाहेजति हिउँ अझै परेको छैन। उनका अनुसार अहिले गुप्सीबस्तीमा करिब दुई इन्चजति हिउँ जमेको छ। गुप्सीमा हिउँ परेपछि त्यस भेगका बारीहरूमा पानी बर्सने गर्थ्यो। तर अहिले हिउँ परे पनि पानी भने अझै परेको छैन। गहुँ, जौ सुकिसकेका थिए। अल्ली ठूलो हिउँ परेको भए एकदम राम्रो हुने थियो। अझै पर्छ कि?,' वडाध्यक्ष किसान गुरुङले भने। एकीकृत नमूना बस्तीमा हिउँ परेपछि दृश्यावलोकन गर्न विभिन्न ठाउँबाट मान्छेहरू आएका उनले बताए। पहिल्यै आएका विदेशी पर्यटकहरू हिउँ परेपछि बिछट्टै रमाएका छन्। वरिपरिका गाउँहरूबाट पनि हिमपात हेर्न आइपुगेका छन्,' वडाध्यक्ष गुरुङले भने, यहाँ लामो समयसम्म हिउँ रहने हुँदा पहिलेपहिले पनि धेरै ठाउँबाट आन्तरिक पर्यटकहरू आउने गर्थे, यसपटक पनि पक्कै आउलान्। २०७२ सालको भूकम्पले धार्चे ४ लाप्राकका सबै घरहरू क्षतिग्रस्त भएपछि एनआरएनएले यहाँ एकीकृत नमूना बस्ती निर्माण गरेको थियो। बुधबार दिउसोदेखि उत्तरी गोरखाको साम्दो, सामागाउँ, ल्हो, स्याला, चुम्चेत, छेकम्पारका गाउँबस्तीहरुमा पनि हिउँ पर्न थालेको छ। तीनहजार मिटर उचाइमा रहेको हाम्रो छुले गाउँमा साँझतिरबाट हिउँ पर्न सुरु गरेको छ,' स्थानीय भू छेदेनले भने, लामो समय भएको थियो, हिउँ नपरेको, अब राम्ररी पर्छ कि भन्ने आशा छ। हिमपात धेरै दृष्टिकोणले राम्रो हुने उनले बताए।"
"महानगरविरुद्ध न्युरोडका व्यापारी आज पनि आन्दोलित, पार्किङ गर्न पाउनुपर्ने माग","काठमाडौं : काठमाडौं महानगरपालिकाले सवारी पार्किङ निषेध गरेपछि काठमाडौं न्युरोड क्षेत्रका व्यापारीले बुधबार पनि प्रदर्शन गरेका छन् । काठमाडौंको न्युरोड, महाबौद्ध, खिचापोखरीलगायत क्षेत्रमा सवारी पार्किङ निषेध गरेको भन्दै व्यापारीहरुले सटर बन्द गरी प्रदर्शन गरेका हुन् । उनीहरू मंगलबार पनि सटर बन्द गरेर महानगरको निर्णयविरुद्ध सडकमा उत्रिएका थिए। व्यापारीहरूले आर्थिक मन्दीले सुस्त रहेको व्यापारमा महानगरपालिकाको निर्णयले थप प्रभाव पर्ने बताएका छन् । व्यापारीहरुले न्युरोड,महाबौद्ध,खिचापोखरीलगायत क्षेत्रमा विकल्प दिएर मात्रै पार्किङ निषेध गर्न सुझाव दिएका छन् । न्युरोड क्षेत्रमा आउने ग्राहकहरुलाई काठमाडौ टावरमा पार्किङ गरेर आउँदा निकै टाढा पर्ने र जसका कारण व्यवसायमा नै असर पर्ने उनीहरुको भनाइ छ । नेपाल उद्योग वाणिज्य संघ काठमाडौंका अध्यक्ष दिनेश श्रेष्ठले महानगरको निर्णयले व्यवसाय बिग्रने भएकाले पूर्वाधार निर्माण गरेर मात्रै विकल्प दिनुपर्ने बताए। त्यस्तै व्यवसायीहरुले व्यापार घाटा र आफूहरुको समस्याको जिम्मा अब महानगरले लिनुपर्ने बताएका थिए । पार्किङ निषेध गर्ने निर्णय महानगरले सच्चाउनुपर्ने उनीहरूको माग छ । काठमाडौं महानगरले न्युरोड, महाबौद्ध, खिचापोखरीलगायत क्षेत्रको कालोपत्रे सडकमा मंगलबारदेखि पार्किङ निषेध गरेको हो । महानगरले सो क्षेत्रको विकल्पमा काठमाडौं टावरमा निःशुल्क पार्किङ सुविधा उपलब्ध गराइने जनाएको छ ।"
भ्रष्टाचार प्रकरणमा सुनिल पौडेल र विकल पौडेल पक्राउ,काठमाडौं : नेपाल टेलिकमका तत्कालीन प्रवन्ध निर्देशक सुनिल पौडेल र सुरक्षण मुद्रण केन्द्रका तत्कालीन कार्यकारी निर्देशक विकल पौडेल पक्राउ परेका छन्। अख्तियार दुरुपयोग अन्सन्धान आयोगको टोलीले उनीहरूलाई पक्राउ गरेको हो। राष्ट्रिय पेमेन्ट गेटवे प्रकरणमा सुनिल पौडेललाई पक्राउ गरिएको अख्तियार स्रोतले जानकारी दियो। अख्तियारले सुनिलविरुद्ध २३ करोड २७ लाख ५८ हजार ७७ रुपैयाँ बिगो र १३ वर्ष कैद मागदाबीसहित विशेष अदालतमा मुद्दा दायर गरेको छ। त्यस्तै सेक्युरिटी प्रेसका लागि आवश्यक विद्युतीय पूर्वाधार खरिदमा झन्डै ७० करोड भ्रष्टाचार भएको भन्दै अख्तियारको टोलीले विकल पौडेललाई पक्राउ गरेको हो। अख्तियारले पौडेलविरुद्ध बिगो ६९ करोड ८ लाख ८१ हजार रुपैयाँ बिगो र तीन वर्ष कैद सजायको मागदाबी गरेको छ।
धनगढीमा घरको ५ औं तलाबाट हाम्फालेर व्यवसायीले गरे आत्महत्या,धनगढी : धनगढीमा एक व्यवसायीले आफ्नै घरको पाँचौं तलामाथिबाट हाम्फालेर आत्महत्या गरेका छन्। नयाँ बसपार्कस्थित सन्दीप स्टोरका सञ्चालक सन्तोष अग्रवालले आफ्नै घरको तलाबाट हाम फालेर आत्महत्या गरेका हुन्। बुधबार बिहान करिब साढे ११ बजेतिर उनले हाम्फालेका हुन्। घरायसी विषयमा विवाद भएपछि हाम्फालेको बुझिएको छ। जिल्ला प्रहरी कार्यालय कैलालीका डीएसपी कुलदिप चन्दले आफ्नै घरको छतबाट हाम्फालेका अग्रवालको घटनास्थलमै मृत्यु भएको बताए। उनको शव पोष्टमार्टमका लागि सेती प्रादेशिक अस्पतालमा राखिएको छ। उनी श्रृंगारको व्यापार गर्दै आएका थिए।
खुलामञ्चमा चल्यो डोजर (फोटो फिचर),"काठमाडौं : काठमाडौं महानगरपालिकाले खुलामञ्चमा डोजर चलाएको छ। मैदान सम्म पार्न डोजर चलाइएको काठमाडौं महानगरपालिकाले जानकारी दिएको छ। महानगरले खुलामञ्चलाई फुटबल मैदान बनाउने निर्णय गरेको थियो। त्यसको चौतर्फी विवाद भइरहेको छ। खुलामञ्चलाई खुलामञ्चकै रूपमा रहन दिन अभियन्ताहरूले माग गरिरहेका छन्। महानगरका प्रहरी उपरीक्षक राजु पाण्डेले मैदान बनाउने कार्य तत्काल कार्यान्वयन नगरिने बताए। उनले मैदान सम्म गरेर सर्वसाधारणका लागि खुला गर्ने बताए। 'फुटबल मैदान बनाउने निर्णय भए पनि तत्काल त्यो निर्णय कार्यान्वयन हुँदैन। मैदान सम्म बनाएर सर्वसाधारणका लागि खुला गर्ने तयारीमा छौं,' अन्नपूर्णपोस्ट्सँग उनले भने।"
क्रोएसिया पठाइदिने बहानामा रकम ठगी गर्ने प्रहरी फन्दामा,"काठमाडौं : वैदेशिक रोजगारीका लागि क्रोएसिया पठाइदिने भन्दै रकम ठगी गर्ने एकजना प्रहरी फन्दामा परेका छन्। पक्राउ पर्नेमा काठमाडौंको वषन्तपुर बस्ने ३५ वर्षीय विशाल श्रेष्ठ रहेको प्रहरीले जनाएको छ। श्रेष्ठविरुद्ध रकम ठगी गरेको उजुरी परेको थियो। सोही उजुरीका आधारमा उपत्यका अपराध अनुसन्धान कार्यालयको टोलीले श्रेष्ठलाई मंगलबार बागबजारबाट पक्राउ गरेको प्रवक्ता एवं सूचना अधिकारी प्रहरी उपरीक्षक रविन्द्र रेग्मीले जानकारी दिए। वैदेशिक रोजगारीका लागि क्रोएसिया पठाइदिने,त्यसका लागि ७ लाख रुपैयाँ लाग्ने भन्दै पीडितबाट १ लाख ४ हजार रुपैयाँ लिएर उनी फरार भएका थिए। थप अनुसन्धान तथा कारवाहीका लागि उनलाई वैदेशिक रोजगार विभाग ताहाचाल पठाइएको प्रहरीले जनाएको छ।"
काम नगर्ने ठेकेदारलाई प्रशासन कार्यालयमा उभ्याएर 'केरकार',"गोरखा : जिम्मा लिएको काम लामो समयसम्म अलपत्र पार्ने ठेकदारलाई पालुङ्टारका स्थानीयबासीले प्रशासन कार्यालयमा ठड्याएर केरकार गरेका छन् । प्याउदीखोला खत्रीटार पौवाटार हुँदै कालामाटा राधाकृष्णचोक जोड्ने सडक स्तरोन्नतिको जिम्मा लिएर काम नगर्ने अमर कन्स्ट्रक्शनका प्रतिनिधिलाई जिल्ला प्रशासन कार्यालय गोरखामा ठड्याएर स्थानीयबासीले झाँको झारेका हुन् । दुई वर्षभित्र सम्पन्न गर्नेगरी जिम्मा लिएको काम पाँच वर्ष वितिसक्दा पनि सम्पन्न नगरेको भन्दै पालुङ्टार नगरपालिका वडा नं ५, ६ र ७ का स्थानीयबासीहरुले निर्माण कम्पनीका प्रतिनिधि शिव चौलागाईँलाई काम गर्न प्रतिवद्ध गराएका हुन् । गण्डकी प्रदेशका पूर्वमन्त्री हरिशरण आचार्य, वडा नं ६ का पूर्ववडाअध्यक्ष गोविन्द बराकोटीको नेतृत्वमा आएका स्थानीयहरुले काम अलपत्र पारेको,कामदारलाई भुक्तानी नदिएको भन्दै निर्माण कम्पनीप्रति आक्रोश पोखेका थिए । साथै गरेको काम पनि गुणस्तरहिन नभएको आरोप लगाएका थिए । सो सडक स्तरोन्नतिको ठेक्का पारेको मुख्य कम्पनी अमर कन्स्ट्रक्शनसंग ज्ञानेश निर्माण सेवाका प्रोप्राईटर चौलागाईले २३ करोडमा जिम्मा लिएका थिए । पूर्वाधार कार्यालयमार्फत कार्यान्वयन गर्ने सो योजना गण्डकी प्रदेश सरकारबाट प्राप्त कार्यक्रम हो । दुईवर्षभित्र निर्माण सम्पन्न गर्न सो कम्पनीले कार्यालयसंग २०७६ सालमा ठेक्का सम्झौता गरेको थियो । तर पाँच वर्ष बित्दासम्म ५६ प्रतिशत मात्र भौतिक प्रगति भएको पूर्वाधार विकास कार्यालय गोरखाले जनाएको छ । आयोजनाको दुई पटकसम्म म्याद थप हुँदा प्रगति भने जम्मा ५६ प्रतिशत मात्र सम्पन्न भएको कार्यालयले जनाएको छ । १० किलोमिटर सडक कालोपत्रे गर्नुपर्नेमा ७ किलोमिटरसम्म बेस ओछ्याउने काम बाँकी छ, पूर्व वडाअध्यक्ष बराकोटीले भने, पुलको स्ल्याब, नाला निर्माण, सडक पिचको काम लगायतका कामहरु भएकै छैनन् । काम सक्नु त परको कुरा, गरेको काम पनि भत्किदै गएका छन् । पर्खाल र नालाहरु भत्किसके । गुणस्तरहीन काम गरेको भनेर पूर्वाधार कार्यालयलाई जानकारी गराउँदा गराउँदै पनि वास्ता नगरेको उनले गुनासो गरे । यो आयोजनाका लागि भनेर चलेको क्रसरबाट तनहूँतिर सामान गएको गयै छ । हामीले पूर्वाधार कार्यालयलाई पनि भनेका छौँ,प्रहरीलाई पनि भनेका छौँ,तर कसैले वास्ता गर्दैनन् । गिटी बालुवा ह्वार्रह्वारी बाहिर गएको गयै छ,बराकोटीले भने,२० जना,२५ जना काम गर्न आउँछन् । १०, १५ दिन काम गर्छन् । तर कम्पनीले सामान पनि दिँदैन,पैसा पनि दिँदैन, रासन पनि दिँदैन । अनि रुँदै जान्छन् । ठेकेदार कम्पनीलाई सडक निर्माणमा आवश्यक पर्ने नदीजन्य सामाग्री स्थानीयहरुको पहलमा पालुङटार नगरपालिका वडा नं ७ अबन्डाबाट उपलब्ध गराइएको छ । तर, ठेकेदारलाई उपलब्ध गराइएको नदीजन्य सामाग्री सो सडक निर्माणमा नभई अन्यन्त्र लगेर बेचिने गरेको आरोप पूर्वमन्त्री हरिशरण आचार्यको छ । साँढे दुई वर्षभित्र गर्नुपर्ने कालोपत्रेको काम करिब पाँच वर्ष पुगिसक्यो । दोब्बर समय थप हुँदा पनि आधा पनि काम नगर्ने तपाई कस्तो ठेकेदार हो ?,उनले भने,राम्रो काम गरेको भए फूलको माला लगाएर घुमाउने भन्ने थियो,अब जुत्ताको माला लगाएर घुमाउनु पर्ने भएको छ । चार पटकसम्म मिटिङ भएको छ । प्रतिवद्धता व्यक्त गरेको गर्यै गर्ने, काम नगर्ने भएको छ । केही दिन काम गरे जस्तो गरी बिल भुक्तानी गरेर लाने,भुक्तानी गरेको भोलिपल्टदेखि कामदार फिर्ता गरेर लैजाने गरेको उनले बताए । साथै उनले काम गर्न सजिलो होस् भनेर अवन्डाबाट बालुवा, गिटी, ढुङगा झिक्न दिएको तर यता रोड बनाउन दैनिक १, २ ट्रिप माल ल्यायो भने १०, १२ ट्रिप चाँहि बाहिर बेच्ने गरेको आरोप लगाए । ठेकेदार चौलागाईका कामदारका नाइके मकवानपुर उपमहानगरपालिका १२ का आईतमान घलानले ठेकेदारबाट भुक्तानी नपाउँदा समस्या भएको पीडा पोखेका छन् । मकवानपुरबाट आफ्नो छरछिमेकका २५ जनाको जिम्मा लिएर आयोजनामा काम गर्न आएको तर,आफूले लगायत २५ जनाले काम गरेको करिब १७ लाख रुपैयाँ रकम ठेकेदारले भुक्तानी नदिएको घलानले गुनासो गरे । घलान दम्पती अहिले पौवाटारको स्कुलमा जसो तसो जिविका चलाई रहेका छन् । उनीहरुलाई काम गरेका कामदारले पैसा मागेर धम्की दिँदै आएका छन् । पैसा तिर्न नसकेकै कारण बिगत एक वर्षदेखि गाउँ फर्कन नसकेको घलानको पीडा छ । उता कामदार छिमेकीहरु घर घेरेर बसेका छन् । यता ठेकेदारले पैसा दिएको छैन । दशै, तिहार, माघेसंक्रान्ति मान्न घर जान पनि पाइएको छैन । कामदारहरुको अगाडि आफु दोषी बन्नु परेको उनले बताए । अरुको अगाडि त मै नराम्रो छु । पैसा दे नत्र मार्छु भन्छन्,त्यसैले बुढाबुढी र म यतै बसेका छौँ ,'उनले भने। उनी ठेकेदारले पैसा नदिएकै कारण लुकी लुकी बस्नु परेको बताउँछन् । यता ठेकेदार शिव चौलागाईले भने कोरोनाका कारण काम समयमा नसकिएको दाबी गरेका छन् । साथै मूल्यवृद्धि भएकाले मूल्यवृद्धि घट्ला र काम गरौँला भन्दाभन्दै ढिलाइ भएको पनि बताएका छन् । उनले मंगलबार सहायक प्रमुख जिल्ला अधिकारी र पूर्वाधार विकास कार्यालयका प्रमुख गणेश सुवेदीको रोहोबरमा भएको कार्यक्रममा काम सम्पन्न गर्न फेरि म्याद मागेका छन् । उनले अबदेखि आफू स्वयम् बसेर कामलाई गति दिने प्रतिवद्धता पनि व्यक्त गरेका छन् । ठेकेदार चौलागाईले पहिला काम गरेको ७० लाख भुक्तानी नपाएका कारणपनि कामको गति ढिलो भएको उनले बताए । स्थानीयहरुले भने आफूहरुले ठेकेदारलाई आवश्यक सहयोग र समन्वय गरिदिँदा समेत लापरवाहीपूर्वक काम गरेको बताएका छन् ।"
आगोले जलेर घाइते भएकी वृद्धाको मृत्यु,"विराटनगर : मोरङको कटहरीमा आगोले जलेर घाइते भएकी वृद्धाको उपचारका क्रममा मृत्यु भएको छ । कटहरी गाउँपालिका२ आदर्श टोलकी ६० वर्षीया फूलमाया रायको मृत्यु भएको मोरङ प्रहरीका प्रवक्ता डीएसपी रन्जनकुमार दाहालले जानकारी दिए । उनका अनुसार घरअगाडि आँगनमा बालेर ताप्ने क्रममा शरीरमा आगो सल्किएर गत पुस १५ गते राय घाइते भएकी थिइन् । कपडाबाट शरीरमा आगो सल्किएर गम्भीर घाइते भएकी उनलाई उपचारका लागि विरानगरको कोशी अस्पताल भर्ना गरिएको थियो । उपचारकै क्रममा बुधबार रायको मृत्यु भएको डीएसपी दाहालले बताए । उनको दुवै हात,छात्ती,पेटलगायत शरीरका विभिन्न भागमा आगोले पोलेको थियो । प्रहरीका अनुसार शवलाई पोस्टमार्टम गरेर परिवारको जिम्मा लगाइएको छ । त्यस्तै, मोरङको रंगेली नगरपालिका७ की ६० वर्षीया तिलियादेवी मण्डल बुधबार बिहान आगोले जलेर घाइते भएकी छन् । घरअगाडि आँगनमा घुर बालेर ताप्ने क्रममा साडीबाट शरीरमा आगो सल्किएर उनी घाइते भएकी थिइन् । डीएसपी दाहालका अनुसार आगोले मण्डलको कम्मर मुनिको भाग जलेको छ । उनलाई उपचारका लागि कोशी अस्पतालमा भर्ना गरिएको छ । घटनाका बारेमा अनुसन्धान सुरु गरिएको प्रहरीको भनाइ छ ।"
लोकल रक्सी बनाउने मर्चाको अनुसन्धानमा गण्डकी विश्वविद्यालयको 'ब्रेक थ्रु',"पोखरा : नेपालकै गाउँघरमा परम्परागत तरिकाले बनाइने घरेलु मदिराको स्तर निर्धारणसहित मापदण्डबारे गण्डकी विश्वविद्यालयले अनुसन्धान गरेको छ। कोदोको मदिरा बनाउने र त्यसलाई ब्रान्डिङ गर्ने उद्देश्यसहित ३ वर्षअघिदेखि थालेको उसको अनुसन्धानका केही परिणाम पनि आएका छन्। विश्वविद्यालयले गण्डकीका ११ मध्ये विभिन्न जिल्लाबाट घरेलु मदिराको नमुना संकलन गरी अनुसन्धान गरेको थियो। मदिरा बनाउन प्रयोग हुने मर्चा लगायत सामग्री पनि अनुसन्धानमा समावेश थिए। विश्वविद्यालयको अनुसन्धान मदिरा बनाउने मुख्य तत्व मर्चा को स्तर तथा मापदण्ड निर्धारण गर्न सफल भएको छ। विभिन्न चरणका अनुसन्धानबाट मर्चाको फर्मुला तयार भएको छ, विश्वविद्यालयका रजिस्ट्रार डा कैलाश तिमिल्सिनाले भने, एउटा ब्रेक थु्र भयो भन्ने हामीले ठानेका छौं। विश्वविद्यालयले अनुसन्धानबाट निकालेको सूत्रको मर्चाबाट बनेको मदिरा नेपाल सरकारको खाद्य विभागको प्रयोगशालामा जाँचेको थियो। विभागले उक्त मदिरा विषाक्त नभएको पुष्टि गरेको थियो। नेपाल स्वास्थ्य अनुसन्धान परिषदबाट स्वीकृति लिएरै मर्चाको अनुसन्धान गरिएको जानकारी रजिस्ट्रार डा तिमिल्सिनाले दिए। गाउँघरमा विभिन्न किसिमका वनस्पपतिबाट आआफ्नै ढंगले मर्चा बनाउने र त्यही मर्चा कोदो वा चामल तथा जौमा मिसाएर स्थानीय मदिरा बनाउने चलन छ। व्यक्तिव्यक्तिले आफ्नै परम्परागत सिप र ज्ञानमा आधारित भएर त्यसरी बनाइएको मर्चामा हुनुपर्ने विभिन्न तत्वको मात्रा नमिल्न पनि सक्थ्यो। तर विश्वविद्यालयले कुनकुन तत्व कतिकति मात्रामा राखेर मर्चा बनाउँदा स्वास्थ्यलाई हानि नगर्ने र विषालु पनि नहुने हुन्छ भन्ने फर्मुला 'सूत्र' अनुसन्धानबाट पत्ता लगाएको हो। मर्चाको गुणस्तर र त्यसमा मिश्रित तत्वहरूको आधारमा मदिराको स्वाद र तह फरकफरक हुन्छ। तर मर्चाले मात्रै मदिराको सबैथोक निर्धारण भने गर्दैन। कुन कोदो वा कुन खाद्यवस्तुमा त्यो मर्चा मिसाउने, कति तामक्रममा पकाउने र कस्तो भाँडोमा कसरी पकाउने लगायतले फरक पर्छ। अब विश्वविद्यालयको अनुसन्धान त्यता केन्द्रित रहने जानकारी रजिस्ट्रार डा तिमिल्सिनाले दिए। हामीले तयार पारेको मर्चा विषाक्त हुँदैन र निश्चित मापदण्डको हुन्छ भन्ने प्रमाणित भएको छ, उनले भने, अब अरु प्रक्रियाबारे पनि अनुसन्धान गरी मापदण्ड तयार गर्ने छौं। विश्वविद्यालयले अनुसन्धानमा विद्यार्थी र प्राध्यापकहरुलाई सहभागी गराएको थियो। कतिपय अवस्थामा घरेलु मदिरा सेवनबाट मानिसहरुको ज्यान गएको पनि हुँदा त्यसको गुणस्तर निर्धारण गर्ने प्रयास स्वरुप नमुना परीक्षणसहित अनुसन्धान गरेको जानकारी विश्वविद्यालयका उपकुलपति प्राडा नवराज देवकोटाले जनाए। निश्चित मापदण्डको मर्चा बनाउँदा मात्रै मदिरा विषाक्त नहुने ठहर गरी त्यसका लागि अनुसन्धानमा जुटेको उनले सुनाए। कृषि तथा वनविज्ञान विश्वविद्यालयको सूक्ष्म जीवाणु प्रयोगशालामा मर्चाको अनुसन्धान गरिएको र त्यहाँको रिपोर्टलाई आधार मान्दै खाद्य प्रविधि अध्ययन संस्थान धरानसँग पनि सहकार्य गरिएको जानकारी उनले दिए। सबैभन्दा राम्रोखाले ढुसी र इस्टको कल्चर गरी अन्तर्राष्ट्रिय मापदण्डअनुसारको मात्रा हालेर मर्चा तयार पार्यौं, उनले, त्यही मर्चाबाट कोदो कुहाएर रक्सी बनाउँदा विषाक्तता शून्य पाइयो, यति भएपछि स्तरीय मर्चा तयार भयो। विषाक्तता नभएको मर्चा बनाएर समुदायलाई मदिरा बनाउन दिने योजना रहेको उनले जनाए। हामीले बनाएको मर्चाबाट स्थानीय समुदायले बनाउने मदिराको गुणस्तर कस्तो हुन्छ भन्ने अनुसन्धानको चरण भने अझै बाँकी छ, उनले भने, हामीले तयार पारेको मर्चाबाट बनेको मदिराको गुणस्तर मापनसम्बन्धी अनुसन्धानको काम पनि गर्नेछौं। अहिले विश्वविद्यालयले तयार पारेको सूत्रबाट बन्ने मर्चाको प्याटेन्ट राइट दर्ता गरी उसले बिक्री गर्न सक्छ। तर घरेलु मदिरासम्बन्धी कानुनी व्यवस्था हुन बाँकी छ। त्यसमाथि विश्वविद्यालयले उक्त मर्चा प्रयोग गरी कुन तापक्रममा कति खाद्यान्नमा कसरी मदिरा बनाउने भन्ने लगायत पनि अनुसन्धान गरी मापदण्ड तयार गर्ने छ। त्यसपछिमात्रै उक्त फर्मुलाको मर्चा र अरु वैज्ञानिक विधिबाट मदिरा बनाउन सम्भव हुनेछ। सँगसँगै सरकारले घरेलु मदिराका लागि कानुनी व्यवस्था पनि गरिदिनुपर्ने छ। गण्डकी प्रदेश सरकार स्थानीय मदिरालाई मान्यता दिने कानुनी व्यवस्थाको मस्यौदाको गृहकार्यमा जुटिसकेको छ। केही पालिकाहरूले पनि त्यस्तो कानुनको तयारी गरेका छन्। मुख्यमन्त्री सुरेन्द्रराज पाण्डेले स्थानीय मदिरा र गाँजालाई कानुनी मान्यता दिनुपर्ने पक्षमा छन्। उनले त्यस सम्बन्धी कानुन प्रदेशले बनाउने सार्वजनिक अभिव्यक्ति दिँदै आएका छन्।"
राजविराज कारागारका एक कैदीको मृत्यु,"राजविराज : राजविराज कारागारका एक कैदीको मृत्यु भएको छ । कञ्चनरुप नगरपालिका३ का ३५ वर्षीय गोरिया भनिने बिरेन्द्र कुमार मलाहाको उपचारका क्रममा बुधबार बिहान मृत्यु भएको गजेन्द्रनारायण सिंह अस्पताल राजविराजले जनाएको छ । मानसिक सन्तुलन गुमेको र मृगौला रोगबाट पीडित मलाहालाई अक्सिजनस्तर कम भएपछि सोमबार अस्पताल भर्ना गरिएको थियो । मृतकका ससूरा महादेवा गाउँपालिका ३ वथनाहाका तुरुन्तलाल मुखियाले ज्वाइँलाई मानसिक समस्या देखिएकाले जेलबाट उपचारमा ल्याउने,लैजाने काम भइरहेको र उपचारकै क्रममा मृत्यु भएको जानकारी दिए। उनी ज्यान मार्ने उधोग र डाँका कसुरमा ०७७ पुस २७ गतेदेखि कैदी जीवन विताइरहेका थिए। उनलाई ५ वर्षका लागि कैद सजाय भएको थियो ।"
लेटर ग्रेडिङ निर्देशिका कार्यान्वयनमा,"भक्तपुर : राष्ट्रिय परीक्षा बोर्डले लेटर ग्रेडिङ निर्देशिका २०७८ अनुसार यस वर्षको माध्यमिक शिक्षा परीक्षा (एसइई) सञ्चालन एवं नतिजा सार्वजनिक गर्ने भएको छ। बोर्डले यस वर्ष अगामी चैत १५ देखि २७ गतेसम्म एसइई सञ्चालन गर्दैछ। बोर्डका अध्यक्ष डा महाश्रम शर्माले बोर्डले चैत १५ देखि २७ गतेसम्म नियमित तथा ग्रेडवृद्धि परीक्षाको तालिका सार्वजनिक गरेको जानकारी दिँदै कक्षा १० का विद्यार्थीले यसपालि नयाँ पाठ्यक्रमअनुसार परीक्षा दिने र नतिजा लेटर ग्रेडिङ निर्देशिका २०७८ अनुसार सार्वजनिक हुने बताए। उनले यस वर्ष परीक्षामा सहभागी हुने विद्यार्थीले प्रत्येक विषयमा सैद्धान्तिकमा ३५ प्रतिशत अर्थात् १०० पूर्णाङ्क रहेका विषयमा ३५ अङ्क ल्याउनैपर्ने व्यवस्था गरेको जानकारी दिए। उनका अनुसार अब उच्च शिक्षा अध्ययन गर्नका लागि विद्यार्थीले एसइईमा ३५ प्रतिशत अङ्क ल्याउनैपर्ने व्यवस्था गरेको जनाउँदै ३५ प्रतिशतभन्दा कम ल्याए ननग्रेडेड आउने र विद्यार्थी फेल हुनेछन्। निर्देशिका अनुसार विद्यार्थीले सैद्धान्तिकतर्फ ३५ भन्दा कम अङ्क ल्याएमा उसको नतिजामा अवर्गीकृत (ननग्रेडेड) लेखिने र मूल प्रमाणपत्र नदिने व्यवस्था लेटर ग्रेडिङ निर्देशिकाले गरेको छ। यस्तो अवस्थामा तीन पटकसम्म दुई विषयको मौका परीक्षा दिन पाउने व्यवस्था गरेको छ। यस वर्षको एसइईमा नियमित र ग्रेडवृद्धितर्फ चार लाख ८९ हजार परीक्षार्थी परीक्षमा सहभागी हुने एसइई परीक्षा नियन्त्रण कार्यालयका परीक्षा नियन्त्रक नन्दलाल पौडेलले जानकारी दिए। बोर्डले कक्षा ११ र १२ मा यसअघि नै ग्रेडिङ प्रणाली लागू गरिसकेको छ। परीक्षाको तयारी बोर्डले तीव्ररूपमा गरेको छ। परीक्षाका लागि आवश्यक पर्ने उत्तरपुस्तिका छपाई, प्रश्नपत्र छपाइदेखि अन्य सामग्रीको तयारी, परीक्षा केन्द्र निर्धारणको तयारी सुरु गरेको बोर्डले जनाएको छ। रासस"
हेटौंडामा बस दुर्घटना : १० जना घाइते,मकवानपुर : हेटौंडा उपमहानगरपालिका ६ पुतलीबजारस्थित धरान चतरा सडकखण्डमा बस दुर्घटना हुँदा १० जना घाइते भएका छन् । बुधबार बिहान करिब ९ बजेतिर फुर्केचौरबाट हेटौँडातर्फ आउँदै गरेको ना ३ ख ५३०३ नम्बरको बस अनियन्त्रित भइ सडक किनारमा पल्टिएको जिल्ला प्रहरी कार्यालय मकवानपुरले जनाएको छ । घटनामा परी बसमा सवार १५ जना यात्रुमध्ये १० जना घाइते भएका हुन् । घाइतेमध्ये ७ जनाको हेटौंडा अस्पतालमा उपचार र बाँकी तीनजनाको सन्चो हस्पिटलमा उपचार भइरहेको प्रहरीले जनाएको छ ।
नाबालिकाहरूलाई यौन क्रियाकलापमा लगाउने महिला पक्राउ,"काठमाडौं : आर्थिक लाभ लिइ नाबलिकाहरूलाई यौन क्रियाकलापमा लगाउने कार्यमा संलग्न रहेको अभियोगमा एक महिलालाई प्रहरीले पक्राउ गरेको छ। धनकुटा छथर जोरपाटी गाउँपालिका१ घर भइ दोलखा भिमेश्वर नगरपालिका९ बस्ने ३६ वर्षीय आशा लामा भन्ने लालमाया तामाङलाई सोमबार प्रहरीले पक्राउ गरेको हो। काठमाडौ महानगरपालिका३२ जडिबुटीस्थित टिमुरे क्याफे र चरिकोट गेष्ट हाउस सञ्चालन गरी उक्त क्याफे तथा गेष्ट हाउसहरुमा नाबालिकाहरूलाई ललाई फकाई विभिन्न किसिमको प्रलोभनमा पारी यौन गतिविधिमा लगाउने गरेको भन्ने सूचनाका आधारमा मानव बेचबिखन अनुसन्धान व्यूरो बबरमहलबाट खटिएको प्रहरीले उक्त कार्यमा संलग्न उनलाई काठमाडौं जडिबुटीबाट पक्राउ गरेको हो । साथै उक्त व्यूरोबाट खटिएको प्रहरीले दुईजना बालिकाहरूको उद्दार समेत गरेको छ ।आर्थिक अवस्था कमजोर भएका,ग्रामीण भेगका कम पढेलेखेका बालिकाहरुलाई क्याफे तथा गेष्ट हाउसमा वेटरको काम लगाइ दिने तथा आकर्षक तलब सुविधा दिने प्रलोभनमा पारी बोलाउने गरेको,सुरूमा वेटरको काममा लगाउने र केही समय पछी ललाई फकाई प्रलोभनमा पारी वेश्यावृत्तिमा लगाउने गरेको प्रारम्भिक अनुसन्धानको क्रममा खुल्न आएको छ । उनीमाथि मानव बेचबिखन तथा ओसारपसार मुद्दामा जिल्ला अदालत काठमाडौंबाट ५ दिन म्याद थप अनुमती लिइ आवश्यक अनुसन्धान गर्नुका साथै घटनामा संलग्न अन्य प्रतिवादीहरूको खोजी भइरहेको उक्त व्यूरोले जनाएको छ ।"
अठार महिनामा सकिनुपर्ने विद्युत् आयोजना चार वर्षमा पनि सम्पन्न भएन,"जुम्ला : जुम्लाको पातारासी गाउँपालिका१ मा निर्माणाधीन चुकेनी विद्युत् आयोजनाको कामले अझै गतिलिन सकेको छैन । सो विद्युत आयोजनाको क्षमता नौ सय ९८ किलोवाट रहेको छ । अठार महिनामा सकिनुपर्ने आयोजना सम्झौता भएको चार वर्ष बितिसक्दा पनि अझै सञ्चालनमा आउन सकेको छैन । चुकेनी जलविद्युत् आयोजनाको सम्झौता २०७६ जेठ १० गते भएको थियो । सम्झौताको मितिबाट १८ महिनामै सकिनुपर्नेमा म्याद थप गर्दै निर्माण गरे पनि आयोजनाले अपेक्षित गति लिन नसकेको पातारासी गाउँपालिका उपाध्यक्ष जनमाया रोकायाले राससलाई जानकारी दिए। आयोजनाको अझै १० प्रतिशत काम बाँकी छ । निर्माण कम्पनीको ढिलासुस्तीले आयोजनाको प्रगति हुनसकेको छैन । कम्पनीका प्रतिनिधि श्रीराम परासरले आयोजनाको १० प्रतिशत काम भारतबाट आउने प्राविधिकबाट हुने जानकारी दिनुभयो । आगामी वैशाखसम्म बत्ती बाल्ने गरी काम गरिने निर्माण कम्पनीले जनाएको छ । आयोजनाको कुल लागत रु ४३ करोड रहेको छ । यसमा रु ३० करोड वैकल्पिक ऊर्जा र रु १३ करोड पालिका र स्थानीय जनताको लगानी छ । जनताले चुकेनीखोला सहकारी संस्थामार्फत आफ्नो घरजग्गा धनपुर्जा धरौटी राखेर छ करोड बराबरको सेयर लगानी गरेका छन् । नागरिकले बैंकको ब्याज तिरिरहेका छन्, तर बत्ती बाल्न अझै पाएका छैनन् । विद्युत् आयोजनामा चुकेनीखोला सहकारी संस्थाले बैंकबाट ऋण लिएर लगानी गरेको छ । सहकारी संस्थाका २५ जनाको जग्गाधनीपुर्जा बैंकमा धरौटी राखिएको पातरासी१ का वडाध्यक्ष लालसिंह ऐडीले जानकारी दिए। आयोजनाको काम दुई प्रतिशतमात्रै बाँकी भनेको महिनौँ बित्दा पनि बत्ती नबलेपछि पातारासी गाउँपालिका अध्यक्ष पूर्णसिंह बोहोरा नेतृत्वको टोलीले आयोजनाको अनुगमनसमेत गरेको छ । बत्ती आउने प्रतीक्षा गरिरहेको बेला अझै १० प्रतिशत काम बाँकी रहनु कम्पनीको लापरवाही भएको गाउँपालिका अध्यक्ष बोहोराले बताए। जलविद्युत् आयोजना निर्माणको ठेक्का पाएको फेवा कन्स्ट्रक्सन प्रालिका प्रबन्धक चन्द्र भण्डारीले सुरुको दुई वर्ष कोभिडका कारण काम रोकिएपछि ढिला भएको जानकारी दिए । उनले चाँडै बत्ती बाल्ने गरी काम अन्तिम चरणमा पुगेको जानकारी दिए । आयोजनाबाट तीन हजार चार सय ५३ घरपरिवार लाभान्वित हुनेछन् । राष्ट्रिय प्रसारण लाइनमा विद्युत् जडान गर्ने योजना रहेको नेपाल विद्युत् प्राधिकरण जुम्ला वितरण केन्द्रले जनाएको छ ।"
"न पानी पर्यो न हिउँ, चिसो भने बढेको बढ्यै","गोरखा : किसानले खेती बालीका लागि कि पानी परोस्, कि हिउँ परोस् भन्ने चाहेका छन्। तर, केही दिनयता अत्याधिक चिसो मात्र बढिरहेको छ। किसानले चाहेझैं न पानी परेको छ, न गहुँबाली भिज्ने गरी हिउँ नै परेको छ। मौसम एकदम सफा छ। चिसो पनि एकदमै बढेको छ, चुमनुब्री७ छुलेका भू छेतेनले भने, एकहप्ता अघि अलिअलि हिउँ परेको थियो। अहिले त सुकिसक्यो। हिमालमै हिउँ छैन। ३४०० मिटर उचाइको छुले र निले गाउँमा पनि हिउँ नपरेको उनले बताए। विगतमा पुसमा मौसम रुँदिन्थ्यो। माघमा झरी पथ्र्यो। पुसको रुँद, माघको बुँद, फागुने झरी सम्या परी भन्ने बुढापाकाहरूको उखान नै थियो, पालुङटार९ का किसान मेघनाथ पोखरेल भन्छन्, अहिले खेतीबालीले पानी मागिरहेका छन्, असोजदेखि पानी परेको छैन। पानी नपरेर मौसम धुम्म भएको र चिसो बढेर जनजीवन प्रभावित भएको उनले बताए। चिसो जति बढे पनि हिउँ नपरेर स्थानीयवासी चिन्तित भएको चुमनुब्री१ साम्दोका छिरिङ धाक्र्यालले बताए। चिसो बढेर अत्याएको छ। तर, हिउँ परेको छैन, उनले भने, हिउँ परेको भए अली न्यानो हुन्थ्यो। तर, हिउँ नपरेर धेरै जाडो भइरहेको छ। हिउँ नपरेपछि यार्सागुम्बा नफस्टाउने भन्दै स्थानीयले चिन्ता गरेको उनले बताए। यो सिजनमा पानी परेन भने यार्सागुम्बा पाइँदैन भनेर गाउँले चिन्ता गरिरहेका छन्, उनले भने, हिउँ नपरेपछि डडेलोको पनि डर हुन्छ।"
ललितपुरको नापी कार्यालयका नापी सर्भेक्षक यादवसहित तीनजना घुससहित पक्राउ,"काठमाडौं : नापी कार्यालय ललितपुरका नापी सर्भेक्षक रामविर यादवसमेत तीनजना घुससहित पक्राउ परेका छन्। अख्तियार दुरूपयोग अनुसन्धान आयोगको टोलीले नापी सर्भेक्षक यादव,लेखापढी व्यवसायी दिनेश बन्जरा र विनोद अधिकारीलाई दुई लाख ५० हजार घुससहित नियन्त्रणमा लिएको हो। सेवाग्राहीसँग दुई लाख ५० हजार घुस लिइसकेको अवस्थामा ललितपुरको नापी कार्यालय परिसरबाट उनीहरूलाई नियन्त्रणमा लिएको अख्तियारका प्रवक्ता नरहरि घिमिरेले जानकारी दिए। जग्गाको कित्ताकाँट गरी जग्गा धनी प्रमाण पूर्जा बनाउने प्रयोजनार्थ सेवाग्राहीसँग घुस मागेको सूचना एवं उजुरीका आधारमा अनुसन्धान गर्ने क्रममा उनीहरू पक्राउ परेका हुन्। उनीहरूमाथि अनुसन्धान भइरहेको अख्तियारले जनाएको छ।"
परशुरामले विद्यार्थीलाई बिनाब्याज कर्जा दिने,"डडेल्धुरा : डडेल्धुराको परशुराम नगरपालिकाले उच्च शिक्षा अध्ययनका गर्नका लागि विद्यार्थीलाई कर्जादिने भएको छ । परशुराम नगरपालिकाले एसईई वा सोभन्दा माथिको शैक्षिक तहकालाई विनाब्याज कर्जादिने निर्णय गरेको हो । परशुराम नगरपालिकाको १४ औं नगरसभाबाट प्राविधिक तथा व्यवसायिक शिक्षा अध्ययनका लागि शैक्षिक प्रमाणपत्र धितोराखी बिनाव्याज पाँचलाखसम्म कर्जा दिन निर्णय गरेको हो । यसै शैक्षिक सत्रबाट लागू हुनेगरी सो कर्जा उपलब्ध गराउने कार्यविधिको कार्य अघि बढाइएको नगरपालिकाले जनाएको छ । आर्थिक अभावमा उच्च शिक्षा अध्ययन गर्न कठिनाइ भोगिरहेका विद्यार्थीहरूलाई नगरपालिकाले विनाब्याज शैक्षिक प्रमाणपत्र धितो राखेर उच्चशिक्षा अध्ययनका लागि ऋण दिने व्यवस्था गरेको हो । दिइएको कर्जा विना व्याज शैक्षिक सत्रको अन्तिम वर्षबाट फिर्ता गर्नुपर्ने प्रावधान बनाइएको छ । परशुराम नगरपालिकाको १४ औं नगरसभाबाट शैक्षिक कर्जा सम्बन्धिको ऐन समेत पारित गरी विद्यार्थीलाई शैक्षिक प्रमाणपत्रका आधारमा बिनाब्याजको कर्जा उपलब्ध गराउने निर्णय गरेको नगर प्रमुख जोशीले जानकारी दिए । परशुराम नगरपालिका भित्रका जेहेन्दा र तथा उच्च शिक्षा पढ्ने अभिलाशा भएका कोही पनि बालबालिका आर्थिक अभावका कारण पढाइबाट बञ्चित हुँदैन । सबैले प्राविधिक तथा व्यवसायिक शिक्षा पढ्न पाउँछन् । त्यसका लागि नगरपालिकाले विना ब्याज प्रमाणपत्रका आधारमा कर्जा उपलब्ध गराउने भएको छ,'मेयर जोशीले बताए । उच्च शिक्षा अध्ययन गर्नका लागि प्रदान गरिने कर्जा लिनका लागि विद्यार्थीले अध्ययन गर्ने शैक्षिक संस्था नेपाल सरकारको स्वीकृति प्राप्त वा नेपाल सरकारबाट मान्यता प्राप्त हुनुपर्ने प्रावधान रहेको परशुराम नगरपालिकाले जनाएको छ । आर्थिक अभाव हुँदा एसईई वा सोभन्दा माथिको प्राविधिक तथा उच्च शिक्षा हासिल गर्न चाहने विधार्थी तथा अभिभावकलाई अब समस्या हुँदैन । राम्रो अकं ल्याइ पास भएका र आर्थिक अभावका कारण बढाइबाट बञ्चित हुनुपर्ने अवस्था हटाउन नगरपालिकाले यो कार्यक्रम ल्याएको मेयरले बताए। लक्षित समुदायका वालवालिका सहित लोपन्मुख परिवार,विपन्न वर्ग र महिला वर्गको शिक्षामा पहुँच बढाउन यो कार्यक्रम ल्याएको हो। यस्तो ऋण एक परिवारको एक जनाले मात्रै पाउनेछन् । उक्त कर्जा रकम शैक्षिक कोर्षको अन्तिम परीक्षा दिएको एक वर्षभित्र २५ प्रतिशत र दुई वर्षभित्र पचास प्रतिशत, तीन वर्षभित्र ७५ प्रतिशत र चार वर्ष भित्र सबै कर्जा रकम फिर्ता गर्नुपर्ने प्रावधान राखिएको छ ।"

शीर्षक,विवरण
नयाँ दशकारम्भ नयाँ आशा,"२०७९ साल बिदा हुनु एउटा वर्षमात्रै बिदा हुनु होइन, दशकान्त पनि हो। आजबाट नयाँ वर्षसँगै नयाँ दशक पनि आरम्भ भएको छ। बितेको वर्ष नेपालीका लागि सुखद रहेन। बितेको दशकमा आशाका किरण धेरै देखिए, तर नेपाली जनताका अपेक्षा पूरा भएनन्। संघीयता, धर्मनिरपेक्षता र गणतन्त्रसहितको नयाँ संविधान यही दशकमा बन्यो। नयाँ संविधानअनुसार दुईदुईवटा आम र स्थानीय निर्वाचन भए। संविधान नयाँ बनिसक्दा पनि झन्डै दुई दशकअघि सुरु शान्ति प्रक्रिया भने अधुरो रह्यो। दशकान्ततिर आएर विश्वव्यापी रूपमा कोभिड महामारीले थला पार्यो। अर्थतन्त्र मन्दीको चपेटामा पर्यो। यो दशक समृद्धिको दशक हुने आशा नेपाली जनताले गरेका थिए, किनभने राजनीतिक स्थिरताको अपेक्षा पनि थियो। तर राजनीतिक खिचातानीले नेपाली जनतालाई सुख दिएन। दुर्दिनहरू व्यहोर्न बाध्य भए। जसरी बित्यो, आखिर एउटा दशक बितेर गयो। समयले उडान भरिरहन्छ, रोकिन्न। जति सहज भयो उति छिटो बितेको आभास हुन्छ समय। त्यस हिसाबमा गएको दशक उकुसमुकुसको दशक रह्यो भन्न सकिन्छ। गएको दशक जेजस्तो भए पनि नेपालीले आशा गरेका छन् ८० को दशक सुखद होस्। ७० को दशकको जस्तो सास्ती नहोस्। ८० ले आशा देओस्। सुख र समृद्धि देओस्। समय सधैं बलवान् हुन्छ। जुनसुकै समयलाई पनि सदुपयोग गरिएन भने त्यो व्यर्थ हुन्छ। नेपाली राजनीति सङ्लो भइदियो भने नेपालीलाई चैन हुने थियो। सङ्लो राजनीतिले देशलाई सबल अर्थतन्त्र बनाउँदै समृद्धिको दिशा पकड्न सक्छ भन्ने विश्वास हो। राजनीतिक दलहरूको दशकारम्भको संकल्प देश र जनतामा समर्पित हुने होस्। अस्वस्थ प्रतिस्पर्धा र खिचातानी छोडेर समृद्धिको गन्तव्य भेट्ने यात्रारम्भ गरून्। ठूलो राजनीतिक लडाइँ र संघर्ष गरेर स्थापित राजनीतिक नेतृत्वका लागि ८० को दशक नै अन्तिम अवसर हो। जीवनको उत्तराद्र्धमा रहेका शीर्ष दलका शीर्ष नेताहरू ऐतिहासिक दायित्व निर्वाह गरून्। विकसित देशहरूको दाँजोमा निकै पछाडि परेको हुँदा नेपालले जति सक्दो छिटो गति समात्नुपर्ने बाध्यता पनि छ। यही बेला देशको जनसांखिक संरचना युवामय छ, यो अवसरलाई छोप्न चुक्नु हुँदैन। नयाँ वर्षको शुभकामना ! नयाँ दशकारम्भको शुभकामना !"
झनै बढ्यो बेरुजु,"काठमाडौं : प्रत्येक वर्ष बेरुजु रकम थपिँदै जाँदा यसको आकार बढ्दै गएको छ। संघीय सरकारी कार्यालय, प्रदेश सरकारी कार्यालय, स्थानीय तह र संस्थाको तर्फ लेखापरीक्षणबाट अध्यावधिक बेरुजु रकम बढेर ५ खर्ब ८७ अर्ब ३३ करोड ९४ लाख रुपैयाँ पुगेको छ। महालेखा परीक्षक कार्यालयले बिहीबार सार्वजनिक गरेको ६० औं वार्षिक प्रतिवेदनअनुसार आर्थिक वर्ष २०७८०७९ मा सरकारको बेरुजुको तथ्यांक बढेको देखाएको हो। यो अघिल्लो आवको भन्दा २१४५ प्रतिशतले बढी हो। यसअघिको आव २०७७०७८ मा सरकारको बेरुजु रकम ४ खर्ब ८३ अर्ब ५९ करोड रुपैयाँ पुगेको थियो। यस्तै, यसअघिको आव २०७६०७७ सम्म बेरुजुतर्फ ४ खर्ब १८ अर्ब ८५ करोड रुपैयाँ थियो। तर पछिल्लो एक आर्थिक वर्षमै १ खर्ब १९ अर्ब ७७ करोड ७० लाख रुपैयाँ थपिँदा समग्रमा बेरुजुको आकार बढेको महालेखाले बताएको छ। बेरुजु थप्नेमा र हालसम्मकै सबैभन्दा बढी बेरुजुको हिस्सा संघीय सरकारी कार्यालयकै छ। जसमा सो आवमा मात्रै संघीय सरकारको थप बेरुजु ५६ अर्ब ३१ करोड ९ लाख थपिएर कुल २ खर्ब ९६ अर्ब १३ करोड २९ लाख रुपैयाँ पुगेको छ। यस्तै, सो आवमा मात्रै प्रदेश सरकारको बेरुजु ७ अर्ब २० करोड ५० लाख रुपैयाँ बराबरको थपिएर कुल २४ अर्ब ३७ करोड ८० लाख रुपैयाँ पुगेको छ। यस्तै, सो आव स्थानीय तहअन्तर्गत ४२ अर्ब ८८ करोड ९ लाख रुपैयाँबराबरको थप बेरुजुले कुल १ खर्ब ७२ अर्ब ६० करोड पुगेको छ। यसबाहेक अन्य संस्था समितिको बेरुजु १३ अर्ब ३८ करोड २ लाख रुपैयाँले थपिएर कुल ९४ अर्ब २२ करोड ३१ लाख रुपैयाँ बेरुजु पुगेको छ। आर्थिक कार्यावधि तथा वित्तीय उत्तरदायित्व ऐन, २०७६ को दफा २ मा प्रचलित कानुनबमोजिम पुयाउनुपर्ने रीत नपुयाई कारोबार गरेको वा राख्नुपर्ने लेखा नराखेको तथा अनियमित वा बेमनासिब तरिकाले आर्थिक कारोबार गरेको भनी लेखापरीक्षण गर्दा औंल्याएकोे कारोबारलाई बेरुजुको रूपमा परिभाषित गरिएको छ। सोही ऐनले बेरुजुलाई असुल गर्नुपर्ने, नियमित गर्नुपर्ने र पेस्की गरी तीन वर्गमा वर्गीकरण गरेको छ। यस कार्यालयले बेरुजु वर्गीकरण गर्दा असुल गर्नुपर्ने बेरुजुमा हिनामिना र मस्योट, हानिनोक्सानी र अन्य असुल गर्नुपर्ने बेरुजु समावेश गरेको छ। नियमित गर्नुपर्ने बेरुजुलाई अनियमित भएको, प्रमाण कागजात पेस नभएको, जिम्मेवारी नसारेको र शोधभर्ना नलिएको गरी चार समूहमा वर्गीकरण गरेको छ। पेस्कीलाई कर्मचारी, मोबिलाइजेसन र अन्य पेस्कीमा वर्गीकरण गरिएको छ। आव २०७८०७९ मा बेरुजु १ खर्ब बढी यस वर्ष बेरुजु १ खर्ब १९ अर्ब ७७ करोड ७० लाख रुपैयाँ रहेको छ। यसमा असुल गर्नुपर्ने वास्तविक बेरुजु ३० अर्ब ४२ करोड रुपैयाँ रहेको उल्लेख छ। यो कुल बेरुजुको २५४० प्रतिशत हो। तर कागजात नपुगेका, जिम्मेवारी नलिएका, प्रमाण नपुगेका र अनियमित भएका बेरुजुमा कुल ७९ अर्ब ४५ करोड १९ लाख रुपैयाँ पुगेको छ। यसअन्तर्गत प्रमाण कागज नै पेस नगरेका कारण ५९ अर्ब ११ करोड २० लाख रुपैयाँको बेरुजु देखिएको छ। यसमा मात्रै कुल बेरुजुको ४९३४ प्रतिशत रहेको छ। साथै, सो आवमा पेस्कीको नाममा ९ अर्ब ८९ करोड ८८ लाख रुपैयाँबराबरको बेरुजु देखिएको छ। टुंगो लगाउनै पर्ने साढे ३ खर्ब बढी कारबाही टुंगो लगाउनुपर्ने रकम ३ खर्ब ७२ अर्ब ४५ करोड १३ लाख रुपैयाँ छ। उक्त रकम गत वर्षभन्दा ७७८ प्रतिशतले बढेको हो। बढी बेरुजु अर्थ मन्त्रालयमा मन्त्रालयगत आधारमा सबैभन्दा बढी बेरुजु अर्थ मन्त्रालयको छ। रकमगत आधारमा मन्त्रालयगत कुल बेरुजुमा अर्थ मन्त्रालयको हिस्सा ५७६६ प्रतिशत छ। कुल बेरुजुमध्ये ३२ अर्ब ४६ करोड रुपैयाँ अर्थ मन्त्रालयको रहेकोे प्रतिवेदनमा उल्लेख छ। यसपछि क्रमशः भौतिक पूर्वाधार तथा यातायात मन्त्रालयको १५ ६२ प्रतिशत (८ अर्ब ७९ करोड ७४ लाख), सञ्चार तथा सूचना प्रविधि मन्त्रालयको ४८१ प्रतिशत (२ अर्ब ५३ करोड ७१ लाख), कृषि तथा पशुपन्छी विकास मन्त्रालयको ४५१ प्रतिशत (२ अर्ब ५३ करोड ७१ लाख रुपैयाँ) रहेको छ। त्यसैगरी, गृह मन्त्रालयको २७९ प्रतिशत (१ अर्ब ५७ करोड ८ लाख), भूमि व्यवस्था, सहकारी तथा गरिबी निवारण मन्त्रालयको २३८ प्रतिशत (१ अर्ब ३४ करोड २४ लाख ), ऊर्जा, जलस्रोत तथा सिँचाइ मन्त्रालयको २३० प्रतिशत (१ अर्ब २९ करोड ७२ लाख), सहरी विकासको १९५ प्रतिशत वा १० अर्ब र खानेपानी मन्त्रालयको १५६ प्रतिशत अर्थात् ८७ करोड ७४ लाख रुपैयाँ रहेको छ। बेरुजुमा स्वास्थ्य तथा जनसंख्या मन्त्रालयको १५४ प्रतिशत (८६ करोड ७४ लाख) र अन्य मन्त्रालयको ४८८ प्रतिशत (२ अर्ब ७४ करोड ९१ लाख) रुपैयाँ बेरुजु भएको महालेखाले औंल्याएको छ। यसैक्रममा अर्थविद् डा डिल्लीराज खनाल हरेक वर्ष महालेखा परीक्षकले बेरुजुबारे तथ्यांक सार्वजनिक गर्ने र सुझाव दिने औपचारिकता मात्रै गर्दै आएको तर कार्यान्वयन नभएको टिप्पणी गर्छन्। उनका अनुसार प्रतिवेदनले दिएको सबै सुझावलाई कार्यान्वयनमा ल्याउने काम गरे मात्रै बेरुजु कम हुन सक्नेछ। उनले वित्तीय अनुशासनलाई ठोस रूपमा लागू गर्न जरुरी भएको बताए। यो वर्ष संघीय र प्रदेश सरकारी कार्यालय, स्थानीय तह, संगठित संस्था, समिति तथा अन्य संस्थासमेतको ७१ खर्ब ३८ अर्ब १७ करोडको लेखापरीक्षण गर्दा प्रारम्भिक प्रतिवेदनबाट रु१ खर्ब २९ अर्ब ९६ करोड बेरुजु देखिएको छ। सोमध्ये प्रतिवेदन अवधिसम्म ९ अर्ब ७८ करोड (कुल बेरुजुको ७५ प्रतिशत) सम्परीक्षण गराएबाट १ खर्ब १९ अर्व ७८ करोड बेरुजु फस्र्योट हुन बाँकी छ। यो वर्षसम्म फस्र्योट गर्न बाँकी कुल बेरुजु ५ खर्व ८७ अर्ब ३४ करोड रुपैयाँ पुगेको हो, प्रतिवेदनमा उल्लेख छ। उल्लिखित १० मन्त्रालयमा संघीय सरकारी कार्यालयतर्फको कुल बेरुजुको ९५१२ प्रतिशत रहेको छ। यसैगरी प्रदेश सरकारतर्फ लेखापरीक्षण अरूको तुलनामा २३० प्रतिशत बेरुजु कायम भएकोमा सबैभन्दा बढी कर्णाली प्रदेशको ३९२ प्रतिशत र सबैभन्दा घटी गण्डकी प्रदेशको १२३ प्रतिशत रहेको छ। स्थानीय तहतर्फ लेखापरीक्षण अंकको तुलनामा ३८ प्रतिशत बेरुजु कायम भएकोमा सबैभन्दा बढी तेह्रथुम जिल्लाको आठराई गाउँपालिकामा २०३१ प्रतिशत र सबैभन्दा घटी प्यूठान जिल्लाको मल्लरानी र सरुमारानीमा रहेको छ। महालेखाका अनुसार यो वर्ष ४ हजार ६८ संघीय सरकारी कार्यालयको लेखापरीक्षण गरिएकोमा १ हजार ९ सय २९ कार्यालयमा उल्लेख्य बेरुजु देखिएन। प्रदेश सरकारी कार्यालयतर्फ १ हजार २ सय १८ को लेखापरीक्षण गरेकोमा ४ सय ४४ कार्यालयमा भने उल्लेख्य बेरुजु नदेखिएको प्रतिवेदनमा उल्लेख छ।"
जलविद्युत्को स्वर्णयुग,"यता, ७० को दशकमा प्राधिकरणद्वारा निर्मित तीन ठूला आयोजना राष्ट्रिय प्रसारणमा जोडिएका छन्। चमेलिया ४० मेगावाट, त्रिशूली थ्री ए ६० मेगावाट माथिल्लो तामाकोसी जलविद्युत् आयोजना ४ सय ५६ मेगावाट राष्ट्रिय प्रसारणमा जोडिएका छन्। काठमाडौं : मुलुकको पहिलो फर्पिङ जलविद्युत् आयोजना १९६८ सालमा बनेपछि नेपालमा जलविद्युत्को युग सुरु भएको हो। जलविद्युत् उत्पादनको १ सय २२ वर्षपछि विद्युत्जडित क्षमता करिब २५ सय मेगावाट पुगेको नेपाल विद्युत् प्राधिकरणको तथ्यांक छ। यसमा पनि ७० दशक जलविद्युत्का लागि खास रह्यो। १८ घण्टासम्मको लोडसेडिङले आक्रान्त भएको यो दशकमा नै विद्युत् उत्पादन वृद्धि भई भारतमा निर्यातसम्म गर्न सफल भयो। दशकौंसम्म अन्धकारमा बस्न बाध्य भएको मुलुक २०७५ वैशाख ३१ गतेबाट लोडसेडिङ मुक्त भयो। २०७३ सालमा नेपाल विद्युत् प्राधिकरणको नेतृत्व कुलमान घिसिङले सम्हालेपछि सोही वर्षको कात्तिकको लक्ष्मीपूजादेखि काठमाडौं उपत्यका लोडसेडिङ मुक्त भएको थियो। २०४९ सालमा सरकारको खुल्ला बजार नीतिपछि निजी क्षेत्र पनि विद्युत् उत्पादनमा अघि बढेको हो। समीक्षा दशकमा कुल विद्युत् उत्पादनमा निजी क्षेत्रको योगदान दुई तिहाइभन्दा बढी रहेको छ। यो अवधिमा निजी क्षेत्रबाट मात्रै करिब एक सय आयोजनाका करिब १५ सय मेगावाट राष्ट्रिय ग्रिडमा जोडिएको छ। २०७९ सालमा मात्रै निजी क्षेत्रद्वारा उत्पादित करिब ४ सय ९६ मेगावाट राष्ट्रिय ग्रिडमा जोडिएको छ। यता, ७० को दशकमा प्राधिकरणद्वारा निर्मित तीन ठूला आयोजना राष्ट्रिय प्रसारणमा जोडिएका छन्। चमेलिया ४० मेगावाट, त्रिशूली थ्री ए ६० मेगावाट माथिल्लो तामाकोसी जलविद्युत् आयोजना ४ सय ५६ मेगावाट राष्ट्रिय प्रसारणमा जोडिएका छन्। २०७० को दशकमा पहिलो अन्तरदेशीय प्रसारणलाइन ढल्केवरमुज्जफपुर ४० केभी प्रसारणलाइन सञ्चालनमा आयो। यस्तै, आन्तरिक रूपमा नै विद्युत् प्रसारणका लागि आवश्यक खिम्ती ढल्केवर २२० केभी प्रसारणलाइन पनि यही दशकमा नै सञ्चालनमा आएको छ। २०७८ सालको वर्षायाममा दैनिक करिब पाँच सय मेगावाटसम्म बिजुली खेर जाने अवस्था पनि सिर्जना भयो। २०७९ सालकोे वर्षाबाट भारतलाई बिजुली निर्यातको बाटो खुल्यो। २०७९ जेठबाट कात्तिकसम्म करिब ११ अर्बको बिजुली भारतलाई बेचिएको छ। तर, दशकौंदेखि चर्चामा रहेका पञ्चेश्वर बहुउद्देश्य आयोजना, बुढीगण्डकीलगायतका आयोजना भने यस अवधिमा बन्न सकेनन्।"
ओझेलमा रहस्यमय सिद्धेश्वर गुफा,"अर्घाखाँची : पाणिनि गाउँपालिका६ धातिवाङ्गको ढुङढुङ्गेमा विभिन्न आकृतिमा रहेको रहस्यमय गुफा प्रचारप्रसार नहुँदा ओझेलमा परेको छ। गुफाभित्र शिवलिंग, पार्वती, गणेश, हात्तीको सुँड र नागका आकृति भएका मूर्ति छन् तर यस ठाउँको प्रचारप्रसार नहुँदा आन्तरिक तथा बाह्य पर्यटक पुग्न सकेका छैनन्। परापूर्वकालदेखि उक्त ठाउँमा गुफा रहेपनि २०६८ सालदेखि गुफामा आउन जान थालिएको स्थानीय भोजराज पौडेलले बताए। उनले गुफाको नाम सिद्धेश्वर गुफा नामकरण गरिएको बताए। ढुङढुङ्गे जंगलमा गुफा छ, भन्ने हल्ला पछि जंगलमा पुगेर तत्कालीन समयमा खोजी गरी गुफा भेटिएको हो। खेतमा तथा जंगलमा घासँ काट्न जाँदा ओडार छ भनेर डराउने गरेको स्थानीय बताउँछन्। स्थानीयले त्यहाँ रहस्यमय गुफा रहेको थाहा पाएपछि हरेक नयाँ वर्षको पहिलो दिन रुद्रीपुजा तथा भजनकृतन गर्ने गरेका छन्। प्रचारप्रसारका लागी चालु आर्थिक वर्षमा लुम्बिनी प्रदेश ग्रामीण तथा सहरी विकास मन्त्रालयबाट ५ लाख रुपैयाँ विनियोजन भई गुफाको प्रवेशद्वार सँगै आधारभूत संरचना बनाएको वडा अध्यक्ष कृष्णप्रसाद पौडेलले बताए। गुफाको प्रचारप्रसार र गुफाको विस्तृत अध्ययन भने हुन सकेको छैन। गुफाको करिब ४५ मिटर भित्रसम्म मानिसहरू पस्ने गर्छन्, त्योभन्दा भित्र पनि गुफा छ, भए पनि कति लामो छ भन्ने एकिन गर्न सकिएको छैन। गुफाभित्र अँध्यारो छ। बत्ती बालेर मात्रै पस्न सकिन्छ, स्थानीय शिक्षक हिमलाल पौडेलले बताए। कुनै भागमा फराकिलो तथा कुनैमा साँघुरो भएकाले भित्र पस्न गाहृो छ, गुफाभित्र रहेका विभिन्न किसिमका मूर्तिबाट पानीका थोपाहरू खसेको दृश्य देख्न पाइन्छ। गुफाभित्र पस्ने ठाउँ साँघुरो रहे पनि भित्र फराकिलो छ। गुफाको प्रचार गर्न सके आन्तरिक पर्यटक बढाउन सकिन्छ, स्थानीय शिक्षक हिमलाल पौडेलले बताए। नयाँ वर्षका अवसरमा रुद्री पुजा, भजनकीर्तन गरिएको छ', स्थानीय भिमलाल पौडेलले भने। गुफाको ऐतिहासिक महत्वबारे सबै अनविज्ञ छन्। गुफाको अध्ययन, अनुसन्धान गरी दर्ता गरेर व्यापक प्रचारप्रसार गर्ने तयारी रहेको छ। गुफाको संरक्षण तथा प्रचारका लागि स्थानीयवासी पनि सक्रिय हुन थालेका छन्।"
एमाले उपाध्यक्ष विष्णुले पौडेलले ग्रहण गरे सिस्नु,"धनगढी : पूर्व उपप्रधान एवं अर्थमन्त्री तथा नेकपा एमालेका उपाध्यक्ष विष्णु पौडेलले सुदूरपश्चिममा मात्र मनाइने विशु पर्वलाई राष्ट्रिय पर्वका रूपमा मनाइनु पर्ने बताएका छन्। नेकपा एमाले सुदूरपश्चिम प्रदेश कमिटीले आयोजना गरेको विशु पर्व तथा शुभकामना आदानप्रदान कार्यक्रमलाई धनगढीमा सम्बोधन गर्दै शुक्रबार नेता पौडेलले यस्तो बताएका हुन। मलाई विशु पर्वका बारेमा थाहा थिएन, इञ्चार्ज कमरेड (लेखराज भट्ट) ले यसका बारेमा भन्नुभयो। अनि यसको महत्व हेर्दा यो सुदूरपश्चिमको मात्र होइन, यो राष्ट्रिय पर्व हुनुपर्छ उपाध्यक्ष पौडेलले भने। सिस्नु लगाउनु थेरापी हो। सिस्नुको पोलाईले हानी गर्दैन। यसले शरीरमा नयाँ उर्जाको सञ्चार गर्छ। सुदूरपश्चिममा नयाँ वर्षको दिन विशुपर्व मनाइने गरिन्छ। विशुपर्वमा एकअर्कामा सिस्नु छ्याप्ने र वर्षभरी भएको मनमुटाव, नराम्रो कुरा त्यागेर नयाँ उमंगका साथ नयाँ वर्ष मनाउनुपर्छ भन्ने चलन रहेको छ। देशभरी नयाँ वर्ष मनाउने फरक फरक तरिका भएपनि सुदूरपश्चिममा भने सिस्नु छ्याप्दै नयाँ वर्ष मनाइन्छ। सुदूरपश्चिमका पहाडी जिल्लामा देवरभाउजु, साथी साथीले एक अर्कालाई सिस्नु छ्याप्दै विसु पर्व मनाई रहेका बेला, तराईमा पनि यो पर्व सिस्नु छ्याप्दै धुमधामका साथ मनाइएको छ। नेकपा एमालेको प्रदेश कमिटीले पनि धनगढीमा सिस्नु छ्याप्दै विसु पर्व मनाएको हो। पार्टीको मिशन ग्रासरुट पनि चलिरहेको छ। कार्यकर्ताबीच एकअर्का प्रतिको मनमुटाव पनि हराओस्, सबैले सबैलाई शुभकामना पनि दिउन भनेर कार्यक्रमको आयोजना गरिएको नेकपा एमालेका प्रदेश ईञ्चार्ज लेखराज भट्टले बताए। वितेको वर्षभरी भएका तिता कुराहरू बिर्सने गरी विशु मनाइने गरिन्छ। सिस्नु छ्याप्नु आफैमा थेरापी पनि हो। विशुको दिन सिस्नु छ्यापेको व्यक्तिबीच वर्षभरी मनमुटाव हुनुहुँदैन भन्ने मान्ता छ नेता भट्टले भने। नेता कार्यकर्ताबीच पनि मनमुटाव हुनुहुँदैन। प्रदेश कमिटीले आयोजना गरेको विसु पर्व तथा नया वर्षको शुभकामना आदान प्रदान कार्यक्रममा एमाले उपाध्यक्ष पौडेलले नेता कार्यकर्तालाई सिस्नु छ्यापेर रमाइलो गरेका थिए भने उनले पनि नेता कार्यकर्ताले लगाएको सिस्नु ग्रहण गरेका थिए। नेकपा एमालेका सुदूरपश्चिम सहईञ्चार्ज कर्ण बहादुर थापाले परम्परादेखि चलि आएको संस्कृति जगेर्ना गर्ने दायित्व पार्टीको पनि भएकाले धनगढीमा प्रदेश स्तरको विशु पर्व मनाएको बताए। नयाँ वर्षको दिन सिस्नु नलाए विष हुने, वितेका वर्षका जस्ता दुखकष्ट नयाँ वर्षमा आई रहने मान्यता छ। सिस्नुको पोलाईले शरीरमा नयाँ उर्जा दिने भएकाले पनि पुराना दुःख कष्ट मनमुटाव बिर्सेर नयाँ उमंगका साथ विसु पर्व मनाउने परम्परा रहेको नेकपा एमालेका प्रदेश अध्यक्ष दामोदर भण्डारीले बताए। छ। समाजमा झैझगडा भएर बोचचाल बन्द भएकाहरू, मनमुटाव भएकाहरू पनि विसु पर्वका दिन सिस्नु छ्यापेर बोलचाल सुरु गर्ने र मनमुटाव हटाउने प्रचलन छ। रमाइलोका लागि बढी जसो देवर भाउजु र साथीसाथीले एक अर्कालाई सिस्नु छ्याप्दै रमाइलो पनि गर्ने गर्छन्। विसु पर्वका दिन एकै ठाउँमा भेला भएर सिस्नु छ्याप्ने, नाचगान गर्ने, मिठा मिडा परिकार खाने गरी रमाइलो गरिन्छ।"
इलामका तीन पत्रकार पुरस्कृत,इलाम : वैशाख १ गते इलाममा प्रदान गरिने अशिष स्मृति पुरस्कारबार यस वर्ष इलामका सक्रिय पत्रकार टिका खतिवडा पुरस्कृत भएका छन्। सविता पाण्डे र सुजता सुनुवारलाई क्रियाशील महिला पत्रकारिता पुरस्कार प्रदान गरिएको छ। नेपाल पत्रकार महासंघले स्थापना गरेको दुवै पुस्कारबाट तीन जना पत्रकार पुस्कृत भएका हुन्। १०१० हजार राशीको पुरस्कारबाट तीनै जना पत्रकार पुरस्कृत भएका हुन् ।
पाल्पाका पर्यटकीय स्थलमा चहलपहल बढ्यो,"तानसेन : नयाँ वर्ष २०८० का अवसरमा स्वदेशी पर्यटकहरू पाल्पाका पर्यटकीय गन्तव्यहरूमा पुगेका छन्। तानसेनको श्रीनगर डाडा, रानीमहल, रुरु क्षेत्र, रिव्दीकोटको भैरवस्थान, रम्भाको रिमिघा लेक, कौडे लेक, तिनाउको जन्तीलुङ्ग, मरामकोट जस्ता क्षेत्रहरूमा रमाउदै नयाँ वर्ष मनाउन हजारौ पर्यटकहरू पुगेका हुन्। तानसेन नगरपालिकाले नयाँ वर्ष मनाउन आउने पर्यटकहरूलाई लक्षित गरेर श्रीनगर डाँडामा खानेपानी, शौचालय, नाचगानका लागि साउण्ड सिष्टम, विद्युत लाइनको सुविधा प्रदान गरेको थियो। श्रीनगर डाँडामा नियमित रूपमा पिकनिक क्षेत्रमा सरसफाईको व्यवस्था मिलाएको थियो। गत वर्षको पहिलो दिन रानीमहलमा १० हजार पर्यटकहरूले अवलोकन गरेकोमा यसपटक २० हजार पर्यटकहरूले रानीमहल अवलोकन गरेको तानसेन नगरपालिकाका अधिकृत शंकर भण्डारीले बताए। श्रीनगर डाँडा आन्तरिक पर्यटकले भरिँदै आएको छ। गत वर्ष २५ हजार पर्यटकहरू श्रीनगर डाँडामा पुगेकोमा यस वर्षको पहिलो दिन ५० हजार पर्यटकहरू श्रीनगर डाँडामा घुमघामका लागि आएको अधिकृत भण्डारीले बताए। गर्मीयाममा हिमालको चिसो हावासँगै नाचगानका साथ रमाउन तराई क्षेत्र रूपन्देही, कपिलवस्तु, नवलपरासी क्षेत्रका बासिन्दाहरूका लागि तानसेनको श्रीनगर विशेष क्षेत्र बन्ने गरेको छ। रम्भा गाउँपालिकाले नयाँ वर्षलाई लक्षित गरेर रिमिघा लेक र रम्भादेवी मन्दिरमा पर्यटक लक्षित कार्यक्रम ल्याएको छ। रिमिघा लेकमा नयाँ वर्ष मनाउन ५ हजारभन्दा बढी आन्तरिक पर्यटक आएका पालिका अध्यक्ष विष्णु प्रसाद भण्डारीले बताए। रिमिघा लेकमा पर्यटकहरूका लागि चाहिने स्वच्छ खानेपानी, सुविधायुक्त शौचालय, बस्ने शीतल छहारीको व्यवस्था गरिएको अध्यक्ष भण्डारीले बताए। नयाँ वर्ष मनाउन तथा भैरव भगवानको आर्शीवाद लिन रिव्दीकोटको भैरवस्थान मन्दिरमा पनि हजारौ धार्मिक पर्यटकहरू पुगेका छन्। नयाँ वर्षको दिन भैरव मन्दिरमा करिब २ हजारभन्दा धार्मिक पर्यटकहरू आएको पालिका अध्यक्ष नारायण बहादुर कार्कीले बताए। पछिल्लो समय पर्यटकको रोजाइमा जलेश्वर, ख्याहाको लिस्ने भिर पर्दै आएको छ। गर्मीबाट छटपटिएका तराई क्षेत्रमा पर्यटकहरू लाई माथागढीको कौडेलेक, तिनाउ गाउँपालिकाको सत्यवती, मरामकोट र जन्तीलुङ्ग आर्कषणको केन्द्र बन्दै आएको छ।"
सर्वोच्च अदालतमा दुई वर्ष नाघेका मुद्दाको संख्या १७ हजार २०९,"काठमाडौंः सर्वोच्च अदालतमा दुई वर्ष नाघेका मुद्दाको संख्या १७ हजार दुई सय नौ पुगेको छ। महालेखा परीक्षकको ६० औं प्रतिवेदन अनुसार २ वर्ष नाघेका मुद्दा, रिट निवेदन प्रतिवेदनको संख्या १७ हजार २०९ रहेको छ। न्यायपालिकाको चौथो पञ्चवर्षीय रणनीतिक योजना (२०७६७७८०८१) अनुसार जिल्ला अदालत तथा उच्च अदालतमा रहेका मुद्दा १८ महिनाभित्र र सर्वोच्च अदालतमा रहेका मुद्दा २ वर्षभित्र फर्स्यौट गर्ने उल्लेख छ। यो वर्ष सर्वोच्च अदालत र मातहत अदालतहरूमा गत वर्षबाट जिम्मेवारी सरेको १ लाख ४४ हजार ५२७ समेत कुल ४ लाख ५ हजार ६९ मुद्दामध्ये २ लाख ३८ हजार २६९ फस्र्योट भएका छन्। अझै पनि अदालतमा १ लाख ६६ हजार ८०० फैसला हुन बाँकी रहेको प्रतिवेदनमा उल्लेख छ। न्यायपालिकाको चौथो पञ्चवर्षीय योजनाको कार्ययोजनाले २०७८ ७९ मा ६५ प्रतिशत मुद्दा फैसला गर्ने लक्ष्य लिएको छ। अदालतले बक्यौता मुद्दा न्यूनीकरण कार्ययोजना बनाई पुराना मुद्दा फर्स्यौटलाई प्राथमिकता दिई २ वर्षमा फर्स्यौट गर्ने लक्ष्य राखिए तापनि लामो समयसम्म फर्स्यौट हुन नसकेको प्रतिवेदनमा औंल्याइएको छ।"
सलहेस फूलबारी : जहाँ प्रेम प्रतीकको रूपमा नयाँ वर्षमा फुल्छ सुनाखरी !,"काठमाडौं : १४औं शताब्दीका लोक नायक थिए, राजा सलहेस। जो पराक्रमी, बधशाली, विद्वान थिए। बैशाख १ गते नयाँ वर्षैको दिन सिरहाको लहानस्थित सलहेस फूलबारीमा रहेको हारमको रुखमा खुनाखरी फूल फक्रिन्छ। जुन फूलको सम्बन्ध राजा सलहेसको अपुरो प्रेम कहानीसँग जोडिएको छ। शुक्रबार फूल हेर्न ठूलो मेला लाग्यो। राजा सलहेस र कुसमाको अधुरो प्रेमको सम्झनामा त्यहाँ फूल फूल्ने गरेको मिथिला सांस्कृतिकविद् तथा प्राज्ञ धीरेन्द्र प्रेमर्षी बताउँछन्। मिथिला आज पनि राजा सहलेसको महिमा गान हुन्छ। पकडिया गढका राजा कुहलेश्वरको दरबारमा सहलेस समान्य चौकीदार थिए। कार्यशैली, सुझबुझले उनलाई सबैले मानसमान दिनथ्यो। पछि राजाले उनलाई राजा पदवी दियो। सहलेशको नाच र किम्वन्तीमा पनि दुःख पर्दा गरिवहरुको गुहार माग्न जाने गरेको कुरा वर्ण छ। लोक नायकले मात्रै गुहार सुन्ने विशेषत हुन्छ। यो विशेषताले सलहेस लोकप्रिय भए। अहिलेको समयमा पसिन राजनीतिक परिपार्टीमा कतै कहचरी लगाउन, जनतासँगको प्रत्यक्षा कुराकानी हुन्छ। पहिला उनी जनतामा गएर जनताको कुरो सुन्थें। समस्याको समाधान गर्थे। राजा कुहलेश्वरका चार छोरी थिए रेशमा, कुसमा, दोना र हीरा। उनीहरू तन्त्र विद्यामा पारंगत थिए। उनीहरू मालिन सम्प्रदायका थिइन्। राजका छोरीहरू सहलेशप्रति आकर्षित थिए। कुसमा अलि विशेष थिइन्। सहलेसको विवाह भइसकेको थियो। उनीहरूको प्रेम विवाहमा परिणत हुन सकेन। कुसमा उनको प्रतीक्षामा सहलेश फूलबारीमा हारमको रुखमा बसेकी थिइन्। उनले प्रत्येक नयाँ वर्षको दिनमा त्यहाँ प्रतिक्षा गर्थिन्। त्यसैको प्रतिकको रुपमा आज पनि सुनाखरी फूल फुल्ने गरेको जनविश्वास छ। राजा सलहेशको गाथासँग जोडिएको सलहेस फुलबारी, महिसोथा, नन महरी पर्वत, छोपरा चौरी, विराटपुर, त्रिवेणीधाम, पकडियागढ, मानिक दहमा प्रत्येक वर्ष परम्परागतरूपमा मेला लाग्ने गर्छन्। राजा सहलेसको जंगली जनवारप्रति अघात प्रेम थियो। जस्तोसुकै जनावर उनको बसमा हुन्थ्यो। युद्ध कौशलमा उनी बेजोड थिए। केवला किँरातलाई उनले सेनापति राखेका थिए। फरक समुदाय र क्षेत्रका मानिसहरुसंग उनको समाजिक सम्बन्ध बलियो थियो। त्यसको आधारमा उनी दुशमनलाई युद्धमा पराजित गर्थे। सन्देशै सन्देशले भरिएको जीवन कथाले भरिएको थियो। संस्कृतिविद् प्रेमर्षी भन्छन्, गज्जब कुरो त राजा सलहेस दलित जातिमा पर्ने पासमानले जाति देवता हुन्। तर, सबैले जातिले उनलाई पूजा गर्दछ। अहिले पनि वनजंगलमा डर लाग्यो भने, बाबा सहलेसलाई सम्झिन्छ। मानिसले राम्रो गर्दा जातपात हेर्दैन। कामको प्रसंशा हुन्छ।"
फोहरबाट मोहर बनाउँदै सन्धिखर्क नगरपालिका,सन्धिखर्क : अर्घाखाँचीको सन्धिखर्क नगरपालिकाले फोहरबाट मोहर बनाउने अभियान सञ्चालन गरेको छ। घरदैलो अभियान सञ्चालन गरेर फोहर मैलालाई कुहिने र नकुहिने फोहरमा वर्गीकरण गर्नका लागि सचेत गराएको छ। सन्धिखर्क नगरपालिकालाई सरसफाईमा नमुना नगरपालिका बनाउन निजी क्षेत्रसँगको सहकार्यमा फोहर व्यवस्थापन गर्ने कार्य नयाँ वर्षको सुरु भएसँगै शुभारम्भ भएको छ। कुहिने फोहरलाई कम्पोष्ट मल बनाएर तथा नकुहिने फोहरलाई प्रशोधन गरेर प्रयोग गर्ने बनाउने कार्य सञ्चालन गरिएको सन्धिखर्क नगरपालिकाका नगर उपप्रमुख मिश्रा आचार्यले बताइन्। घरबाट निस्कने फोहरलाई कुहिने र नकुहिने फोहरमा वर्गीकरण गरी फोहरलाई मोहरमा परिणत गर्ने काम सुरु भएको नगरपालिकाका प्रमुख प्रशासकीय अधिकृत खुमलाल भुसालले बताए। फोहरमैला व्यवस्थापनका लागि सहजीकरण होस भन्ने उद्देश्यका साथ कार्यक्रम सञ्चालन गरिएको हो।
पोखरीमा डुबेर युवकको मृत्यु,पाल्पा : पाल्पाको तिनाउँ गाउँपालिका३ भुतखोलास्थित पोखरीमा डुबेर आज एक युवकको मृत्यु भएको छ। रुपन्देही सिद्धार्थ नगरपालिका१२ बेलहीया बस्ने २० वर्षीय शिवम जैसवाल आफ्ना साथीसँग घुम्ने क्रममा बिहान साढे दश बजे अचानक आफैँ चिप्लिन गई पानीमा डुबेर मृत्यु भएको हो। पानीमा डुब्ने बित्तिकै प्रहरी चौकी दोभानबाट प्रहरी टोली खटिएर उद्धार गरी उपचारका लागि लुम्बिनी प्रादेशिक अस्पताल बुटवल पठाइएकोमा उपचारका क्रममा मृत्यु भएको जिल्ला प्रहरी कार्यालय पाल्पाले जनाएको छ। घटनाबारे अनुसन्धान भइरहेको प्रहरीले जनाएको छ।
बिस्का जात्रा : ढालियो ५५ हाते योसिंः द्यो (फोटो फिचर),काठमाडौं : भक्तपुरको प्रसिद्व बिस्का जात्राअन्तर्गत नयाँ वर्षको दिन भेलुखेलमा योसिंः द्यो ढालिएको छ। बिहीबार ठड्याइएको ५५ हाते योसिंः द्यो लाई शुक्रबार तान्त्रिक विधि पूर्वक ढालिएको हो। अष्टमात्रिकाको प्रतिक मानिने लिङ्गो नागनागिनीको प्रतिक स्वरुप हंलिपतध्वजा बाँधेर फराइन्छ । त्यसको लगत्तै खलाँ टोलमा भैरवनाथ र भद्रकालिको रथलाई एक आपसमा जुधाउने परम्परा रहेको छ । जसलाई स्थानीय भाषामा द्यो ल्वाकिगु भनिन्छ। लिङगो उभ्याउने र ढाल्ने नै बिस्केट जात्राको प्रमुख पक्ष हो। भैरवनाथको प्रतिक मानिने लिङ्गोको शीर्षभाग र हातहरु नौलो कपडाले बेरी लिङ्गोको कोखमा झुण्ड्याउने चलन छ। यी दुई वीरध्वजा र विश्वध्जालाई भैरवनाथको ध्वजासमेत भन्ने गरिन्छ। यी ध्वजाहरु फुकाएपछि एउटा संवत फेरिने हुनाले बीचैमा फुकाएर हेर्न हुँदैन भन्ने धार्मिक मान्यतासमेत रहेको पाइन्छ। बिस्केट जात्राको छैठौ दिन अर्थात वैशाख २ गते मध्यपुर थिमि बालकुमारी स्थित बिहान सिन्दुर जात्रा गरी दिउँसो बोडेमा जिब्रो छेड्ने जात्रा मनाइने गरिन्छ।
शनिबार देशका तीनवटा प्रदेशमा वर्षा हुने,"काठमाडौं : शनिबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार सुदूरपश्चिम तथा कर्णाली प्रदेशका पहाडी भूभागका थोरै स्थान र बाँकी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ। शनिबार राति सुदूरपश्चिम, कर्णाली र गण्डकी प्रदेशका पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ।"
अब इतिहासमै सीमित पोस्टकार्ड,"महोत्तरी : एक दशक अगाडिसम्म पोस्टकार्डको माध्यमले शुभचिन्तकमा पठाइने शुभकामना सन्देश क्रमिक रूपमा अन्त्य भएको छ। आधुनिक सञ्चारको सहज पहुँच नरहेको समयमा पोस्टकार्डको माध्यमले साथीभाई तथा इष्टमित्रलाई पठाइने शुभकामना सन्देश एउटा इतिहास भएको छ। गौशाला५ का ४२ वर्षीय नागेन्द्र साहले स्कुले जीवनलाई स्मरण गर्ने भने, १०१२ वर्ष अगाडिसम्म पोस्टकार्ड युवाहरूको पहिलो रोजाई हुन्थ्यो। स्कुले साथी होस् या त इष्टमित्र किन नहोस, चाहे शुभचिन्तक किन नहोस् शुभकामना दिने एक मात्र साधन पोस्टकार्ड हुने गर्दथ्यो। पर्व उत्सव नजिकमा आए लगतै बजारको हरेक पसलमा पोस्टकार्डहरू सहज रूपमा पाउने गरेको साहले बताए। उनले भने, पोस्टकार्डको त्यो ताका धेरै नै महत्व हुन्थ्यो। साथीहरूले पठाएको सन्देशभन्दा पनि पोस्टकार्डको पछाडि भागमा छापिएको फोटोले अझ आकर्षित पार्ने काम गर्ने गर्दथ्यो। हाम्रा समाज २१ औ शताब्दीको नजिकमा आएसँगै आधुनिक प्रविधिको विकास तीव्र गतिमा अगाडि बढदै गइरहेको गौशाला ५ का युवा मोहम्म अझरुद्धिनले बताए। निजी विद्यालयका शिक्षक समेत रहेका अझरुद्धिनले भने, वैज्ञानिक उपलब्धीलाई सहजै स्वीकार गरेका हाम्रा समाजले सन्देश पठाउने प्रमुख आधारका रूपमा आधुनिक सञ्चारलाई नै रोजेको छ।' पहिलेको समयमा विभिन्न उत्सवका शुभकामनाका लागि प्रयोग गरिदै आएको पोस्टकार्डभन्दा सहज आधुनिक प्रविधिसँगै विकास भएको विभिन्न सामाजिक सञ्जालहरू रहेका छन्। यसले समयको साथै आर्थिक बचत पनि गरेको पाइन्छ। आधुनिक प्रविधिमा आधारित यस्ता प्रविधिहरू भरपर्दो हुनुको साथै वहुउपयोगी सावित भएका छन्। अहिले हातहातमा मोबाइल छन्। पोस्टकार्डको सहारा लिनुपर्ने समयको अन्त्यत भइसकेको शिक्षिका सुनिता कुमारीले बताइन्। उनी भन्छिन्, इन्टरनेटको पहुँचले झन्झटिलो प्रक्रियालाई विस्थापित गर्न सफल भएका हुन्। चिठीपत्रको झन्झटिलो माध्यमभन्दा इन्टरनेटको सहारा आमजनताको पहिलो रोजाई बन्दै गएको छ। स्टेशनरी पसलहरूमा युवायुवतीहरूको पछिल्लो समयमा पर्व उत्सवको समयमा खासै भीडभाडका हुन नसकेको स्थानीय पुस्तक तथा स्टेशनरी व्यापारी गौरी प्रसाद साहको भनाइ रहेको छ। समयको परिवर्तनसँगै मानिसले पश्चिमी परम्परालाई अपनाएर वर्षौदेखि चल्दै आएको चिठीपत्र, शुभकामना कार्डहरू नपठाउनु एउटा संस्कार स्थापित हुन पुगेको छ।"
सस्तो जग्गा मिलाइदिने भनेर ३२ लाख लिएर फरार भएका चार जना पक्राउ,"झापा : झापाको अर्जुनधारास्थित नयाँ बसपार्कमा सस्तो मूल्यमा जग्गा दिलाइदिन्छु भन्दै एक महिलाबाट ३२ लाख रुपैयाँ लिएर फरार घटनामा संलग्न चार जनालाई प्रहरीले पक्राउ गरेको छ। पक्राउ पर्नेहरूमा रामेछाप जिल्ला देउराली गाउँपालिका२ घर भई भक्तपुर बस्ने ३९ वर्षीय राजेश श्रेष्ठ, पाँचथर जिल्ला मिक्लाजुङ गाउँपालिका४ घर भई हाल काठमाडौंको गर्जुधारा बस्ने ५२ वर्षीय जनक रेग्मी, मोरङ जिल्ला बेलबारी नगरपालिका६ घर भई हाल झापा मेचीनगर नगरपालिका६ बस्ने ५५ वर्षीय रणबहादुर पोखरेल र झापा कमल गाउँपालिका५ बस्ने ५२ वर्षीय विजय राई रहेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। घटना विवरण अनुसार अर्जुनधारा नगरपालिका११ स्थित नयाँ बसपार्क नजिकै दुई कट्ठा जग्गा सस्तो दरमा बिक्रीमा भइरहेको र खरिद गर्न आउनु भनी विजयले मोरङ जिल्ला उर्लाबारी नगरपालिका४ बस्ने विष्णुमाया सापकोटा सुबेदी र अनिल विश्वकर्मालाई चैत ३० गते दिउँसो १ बजेको समयमा बोलाएका थिए। तर, विजयले जग्गा खरिदबिक्री गर्ने कुनै बैना कागजात नबनाई विष्णुमायाले लिएर आएको ३२ लाख रुपैयाँ लिएर त्यहाँबाट फरार भएका थिए। आफ्नो रकम लुटिएको भन्दै पीडितले तत्काल इलाका प्रहरी कार्यालय बिर्तामोडमा उजुरी दिए। प्रहरीमा उजुरी परेसँगै लुटिएको रकमसहित दुई जना इलामतर्फ भागेको सूचना पाए लगतै झापा प्रहरीले जिल्ला प्रहरी कार्यालय इलामसँग सहकार्य गरी इलाम नगरपालिका७ पुरानो बसपार्कस्थित देउराली होटेलमा लुकीछिपी बसेको अवस्थामा राजेश र जनकलाई प्रहरीले १४ लाख ६५ हजार नगदसहित पक्राउ गरेको डीएसपी रिजालले बताए। त्यसैगरी सोही घटनामा संलग्न रहेको विजय र रणबहादुरलाई इलाका प्रहरी कार्यालय बिर्तामोडबाट खटिएको प्रहरी टोलीले अर्जुनधारा११ स्थित थापा होटेल एन्ड लजमा लुकीछिपी बसेको अवस्थामा नगद १३ लाख रुपैयाँसहित पक्राउ गरेको उनले बताए। पक्राउ परेका चारै जनालाई इलाका प्रहरी कार्यालय बिर्तामोडमा राखेर थप अनुसन्धान अघि बढाएको उनको भनाई छ। यस्तो थियो योजना पक्राउ परेकामध्ये विजय र रणबहादुरले विष्णुमायाको रकम ठगी गर्ने योजना बनाएका थिए। विजय र विष्णुमाया एकै गाउँका बासिन्दा हुन्। उनीहरूको चिनजान पुरानो हो। त्यही चिनजानको आधारमा विजयले विष्णुमायालाई नयाँ बसपार्कमा सस्तो मूल्यमा दुई कट्ठा जग्गा दिलाइदिन्छु भनेर विश्वास दिलाएका थिए। त्यसपछि विजयले चैत २८ गते राजेश र जनकलाई सम्पर्क गरी जग्गा खरिद गर्ने मानिस झापा आउँदै भनी जानकारी गराएको थियो। त्यसपछि चार जनाले अर्जुनधाराको नयाँ बसपार्कमा बसेर रकम ठगी गर्ने योजना बनाए। योजना बनाइसकेपछि विजयले चैत ३० गते विष्णुमायालाई नयाँ बसपार्कको नव ज्योति होटेलमा बोलाए र उनीसँग रकम लिएर त्यहाँबाट भाग्न सफल भएको डीएसपी रिजालले बताए।"
अब काठमाडौं महानगरपालिकामा अनलाइनबाटै नक्सापास,"काठमाडौंः काठमाडौं महानगरपालिकामा अनलाइन नक्सापास प्रणाली सुरु भएको छ। महानगरका मेयर बालेन्द्र शाहले आज (शुक्रबार)देखि पूर्ण रूपमा अनलाइन नक्सापास प्रणाली सुरुवात गरिएको जानकारी दिए। यो प्रणालीको प्रयोगबाट घर तथा संरचना बनाउँदा घर नक्सा दर्ता अनलाइनबाटै पेश गर्न सकिने महानगरले जनाएको छ। महानगरका मेयर शाहले भने, संधियारको सूचना, राजस्व तिर्ने, फिल्ड भिजिट मिति तोक्ने तथा प्लिन्थ लेभलसम्मको इजाजत लगायतका सम्पूर्ण प्रक्रिया महानगर तथा मातहतका कार्यालयमा नगई अनलाइनबाट नै सेवा लिन सकिनेछ। यसले पहिले २३ महिना लाग्ने प्रक्रियालाई बढीमा २५ दिनमा छोट्याउने छ। यसका लागि सर्भरको स्तरोन्नतिसहीत सफ्टवेयरका धेरै सुविधाहरू सुधार गरिएको छ। यो प्रणाली कार्यान्वयनमा आएसँगै विचौलिया प्रवृति, वारेसनामा पद्धति, आर्थिक अनियमितता लगायतको अन्त्य भई पारदर्शी र सहज प्रक्रिया सञ्चालन हुने शाहले जानकारी दिए।"
"भारतमा कोरोनाबाट एकैदिन २९ जनाको मृत्यु, ११ हजार बढिमा संक्रमण",नयाँ दिल्ली : भारतमा कोरोना संक्रमण दिनप्रतिदिन बढ्दै गएको छ। पछिल्लो २४ घन्टामा मात्रै कोरोनाबाट २९ जनाले ज्यान गुमाएका छन्। सोही समयमा ११ हजार बढि मानिसमा संक्रमण पुष्टि भएको छ। मृत्यु हुनेमा सबैभन्दा केरला राज्यका हुन्। यहाँ कोरोनाबाट ९ जनाको मृत्यु भएको हो। भारतमा दैनिक संक्रमण दर ५०१ प्रतिशत पुगेको छ। पछिल्लो २४ घन्टामा दिल्लीमा मात्रै १५२७ जनामा संक्रमण पुष्टि भएको छ भने दुईजनाको मृत्यु भएको छ। यहाँ प्रत्येक १०० बिरामीमा २८ जनामा संक्रमण देखिएको छ। महाराष्ट्रमा १०८६ जना नयाँ बिरामी थपिएका छन्। यहाँ २४ घन्टामा १ जनाको मृत्यु भएको छ। सक्रिय संक्रमितको संख्या ५७०० पुगेको छ। यहाँ आज ९०९ जना कोरोनामुक्त भएका छन्। सक्रिय संक्रमितको संख्या ३९६२ पुगेको छ। भारतमा कोरोनाको नयाँ भेरियन्ट एक्सबीबी डट वान डट सिक्स्टिन संक्रमण फैलिरहेको पाइएको छ।
विपद् व्यवस्थापन कोषमा १ अर्ब २ करोड ६२ लाख मात्रै मौज्दात,"काठमाडौं : राष्ट्रिय विपद् व्यवस्थापन कोषमा १ अर्ब २ करोड ६२ लाख रुपैयाँ मौज्दात रहेको छ। विपद् व्यवस्थापन कोषमा १ अर्ब २ करोड ६२ लाख मात्रै मौजात रहेको महालेखा परीक्षककको साठऔं वार्षिक प्रतिवेदनमा उल्लेख छ। राष्ट्रिय विपद् व्यवस्थापन कोषसमा १ अर्ब २९ करोड ३६ लाख मौज्दात भएकोमा यो वर्ष नेपाल सरकारबाट प्राप्त १ अर्ब २ करोड १२ लाख समेत २ अर्ब ३१ करोड ४८ लाखमध्ये जिल्लास्थित विपद् व्यवस्थापन कोषमा ११ करोड ७७ लाख तथा बेमौसमी वर्षाका कारण भएको धानबालीको क्षतिपूर्तिबाफत ३२ जिल्ला प्रशासन कार्यालयलाई १ अर्ब निकासा गरेको, विपद् उद्दार तथा राहतमा हेलिकोप्टर प्रयोगबाफत नेपाली सेनालाई १६ करोड ४४ लाख र निजी क्षेत्रका हेलिकोप्टर सेवा प्रदायकलाई २४ लाख तथा अन्य कार्यमा ४१ लाख खर्च भएको प्रतिवेदनमा उल्लेख छ। विपद् जोखिम न्यूनीकरण तथा व्यवस्थापन ऐन,२०७४ को दफा २२ मा विपद व्यवस्थापनका लागि केन्द्रस्तरमा छुट्टै विपद् व्यवस्थापन कोष रहने र सो कोष राष्ट्रिय विपद् जोखिम न्यूनीकरण तथा व्यवस्थापन प्राधिकरणबाट सञ्चालन हुने उल्लेख छ। विपद् जोखिम न्यूनीकरण तथा व्यवस्थापन नियमावली,२०७६ को नियम १० अनुसार कार्यकारी समितिले कोषको सञ्चान सम्बन्धी व्यवस्था निर्धारण गरी कोषको सञ्चालन गर्नुपर्दछ।"
आज देशका यी स्थानमा पानी पर्ने,मौसम पूर्वानुमान महाशाखाका अनुसार देशका पहाडी भूभागका एकदुई स्थानमा मेघ गर्जनचट्याङ सहित हल्काक्षणिक वर्षाको सम्भावना रहेको छ। काठमाडौं : नयाँ वर्ष २०८० को पहिलो दिन आज देशका विभिन्न क्षेत्रमा वर्षा हुने भएको छ। मौसम पूर्वानुमान महाशाखाका अनुसार देशका पहाडी भूभागका एकदुई स्थानमा मेघ गर्जनचट्याङ सहित हल्काक्षणिक वर्षाको सम्भावना रहेको छ। साथै लुम्बिनी र सुदूरपश्चिम प्रदेशका तराईका थोरै स्थानहरूमा हावाहुरीको समेत सम्भावना रहेको छ। शुक्रबार राति देशभर आंशिक बदली रहने छ।
"नयाँ वर्षमा सल्लेरी सुनसान, डाँडाकाँडा भरिभराउ","सोलुखुम्बु : नयाँ वर्ष २०८० को पहिलो दिन बैशाख १ गते सोलखुम्बु सदरमुकाम सल्लेरी बजार सुनसान बनेको छ । सल्लेरी बजार क्षेत्रका स्थानीय, पेशा व्यवसाय गर्ने तथा कर्मचारी नयाँ वर्ष मनाउन अन्यत्र गएसँगै सल्लेरी बजार सुनसान बनेको हो । आज शुक्रबार सल्लेरी तथा फाप्लु क्षेत्रका होटल पसलदेखि अधिकांश घरको ढोकामा ताला लागेको छ भने नयाँ वर्षको अवसरमा सरकारले सार्वजनिक विदा दिएकाले सबै कार्यालय पनि बन्द छन् । जसका कारण सधैंजसो नागरिकको चहल पहल हुने सदरमुकाम क्षेत्र आज सुनसान छ । सल्लेरी,फाप्लु,नयाँ बजार क्षेत्र पुरै सुनसान छ भने जिल्लाको पर्यटकीय स्थलहरू पत्ताले,पिकेडाँडा, थुक्तेन्छोलिङ, रातनागी,च्याल्सा,लोदिङ मन्दिर,बेनी,गार्मालगायतका क्षेत्रहरू पर्यटकले भरिभराउ बनेका छन् । आजको दिन परिवार,आफन्तजन तथा साथीभाइहरू एक आपसमा भेटघाट गरी रमाइलो गर्ने तथा मनोरञ्जनमा समय बिताउने भएकाले जिल्लाको पर्यटकीय स्थल भरिभराउ बनेका हुन् । साथै कतिपय व्यक्तिहरू वनभोज तथा सहभोजका लागि गाडी नै रिजर्भ गरेर भ्रमणमा निस्किएका छन् । आपसी सद्भाव तथा भाइचराका लागि पनि आफूहरू वनभोजमा आएको वित्तीय कर्मचारी मञ्ज सोलुखुम्बु अध्यक्ष खगेन्द्र बनले बताए । यता पत्ताले डाँडामा आज हजारौको संख्यामा पर्यटकहरू अवलोकनका लागि पुगेका छन् भने बिहानैदेखि मौसम अनुकूल हुँदा त्यहाँ पुगेका पर्यटक फोटो खिच्नमा तथा दृष्य अवलोकनमा व्यस्त बनेको पत्तालेबाट सन्दिप नेपालीले जानकारी दिए । नयाँ वर्षको अवसरमा जिल्लाको विभिन्न स्थानको तिर्थस्थलमा मेला समेत लागेकाले त्यहाँ पुग्ने भक्तजनको संख्या समेत उल्लेख्य रहेको सर्वसाधरणले बताएका छन् । पत्ताले क्षेत्रको गौरी टाप धार्मिक स्थलमा लागेको मेलामा सयौंको संख्यामा अवलोकनकर्ता पुगेको धार्मिक स्थलका संरक्षक लौरेश्वर बाबाले बताए । यस्तै, सोलुदुधकुण्ड नगरपालिका ३ तामाखानी लोदिङमा ज्वालामाई मन्दिरमा पनि यस वर्ष नयाँ वर्षको अवसरमा मेला लागेको छ । नयाँ वर्षको अघिल्लो दिनबाट सुरु भएको मेलामा सोलुखुम्बुको विभिन्न स्थानसहित छिमेकी जिल्लाबाट समेत अवलोकनकर्ता तथा भक्तजन पुगेको मेला प्रचारप्रसार समितिका संयोजक सन्तबहादुर मगर (र्याविट)ले जानकारी दिए ।"
समयावधि सकिएपछि पुल निर्माणले गति लियो,"मुस्ताङ : जिल्लाको थासाङ२ कोवाङसौरु जोड्ने कालीगण्डकी नदीमा निर्माणाधीन सस्पेन्सन पुलले गति लिएको छ। काममा ढिलासुस्ती देखिएको भए पनि गत फागुन महिनादेखि पुल निर्माणको कामले तीव्रता पाएको हो। ठेक्का सम्झौता भई सम्पन्न अवधि सकिएको पुलको कामले तीव्रता पाएपछि स्थानीयवासी उत्साहित भएका छन्। २०७७ साल वैशाखमा ३० महिनामा सम्पन्न गर्ने गरी सस्पेन्सन ब्रीज डिभिजन कार्यालयले पुलको इलाईट रुविना कन्ट्रक्सनसँग ५ करोड लागतमा ठेक्का सम्झौता गरिएको थियो। सुरुआती चरणमा जेभीको रुपमा इलाईटले संस्पेन्स पुलको जिम्मा लिए पनि निर्माण कम्पनीको बेवास्ता र कोरोनाका कारण पुल निर्माणमा बिलम्व भएको थियो। इलाईट र रुविना जेभीको जोईन ठेक्का सम्झौता भए पनि रुविनाले काम गर्न नसकेपछि अहिले इलाईट कन्ट्रक्सनले पुल निर्माणको जिम्मा लिएको इलाईटका प्रतिनिधि निकेश श्रेष्ठले जानकारी दिए। प्रतिनिधि श्रेष्ठले खन्ती पुलको काम ६ महिना भित्रै सम्पन्न हुने दावी गरे। उनका अनुसार पुलको अहिले ५५ प्रतिशत भौतिक प्रगती सम्पन्न भइसकेको र फाउन्डेसन लगायत सिभिलको काम जेठ महिना भित्रै सकिने बताए। पुलको कालीगण्डकी नदीको बीचमा दुई वटा करिब ६ मिटर गहिरो फाउन्डेसन निर्माण हुनेछ। पुलको वारिपारि दायाँ फाउन्डेसन स्टक्चर निर्माण हुनेछन्। अहिले निर्माण कम्पनीले फाउन्डेसन निर्माण तथा अन्य काम गर्न आवश्यक उपकरण र जनशक्ति परिचालन गरेको छ। कालीगण्डकी नदीमा निर्माणाधीन खन्तीसौरु जोड्ने पुलको लम्बाइ ५७० मिटर छ भने पुल २ मिटर चौडा हुनेछ। मुस्ताङको थासाङ२ खन्तीसौरु जोड्ने पुल ३ वर्षअघि नै ठेक्का सम्झौता भए पनि निर्माण कम्पनीको ढिलासुस्तीले पुल निर्माणको काम अलपत्र परेको थासाङ२ का वडाध्यक्ष गौतम शेरचनले बताए। पुल निर्माणको काम लामो समयदेखि अलपत्र रहँदा स्थानीयवासीमा आक्रोस बढेको थियो। मुस्ताङको कालीगण्डकी नदीमा निर्माणाधीन थासाङको कोवाङसौरु जोड्ने पुल नबन्दा स्थानीयवासीले वषौं वर्षदेखि विभिन्न सास्ती व्यवहोर्न बाध्य छन्। सो स्थानमा पुल नहुँदा सौरु र सिर्खुम गाउँका १२० घरधुरीले बर्खायामको मौसममा बेनीजोमसोम मुख्य राजमार्ग सडक र वडा कार्यालयसम्म पुग्न समस्या छ। यस्तै, सौरु र सिर्खुम गाउँमा उत्पादित कृषि उपज सामाग्री मुख्य सडकसम्म ल्याउन गाह्रो पर्ने गरेको छ। थासाङ२ सौरुका स्थानीय सोजन हिराचनले कालीगण्डकी नदीमा पुल नहुँदा सौरु र सिर्खुमवालाई कालीगण्डकी नदी सदियौंदेखि अभिसाप बनेको बताए।"
"आजदेखि सिरुवा पर्व सुरु, झापाका ८ पालिकामा वैशाख ३ गते बिदा","झापा : नयाँ वर्ष २०८० को सुरुवातसँगै आदिवासी समुदायको मुख्य चाड सिरुवा पर्व आजदेखि सुरु भएको छ। तराई क्षेत्रका झापा, मोरङ र सुनसरी जिल्लामा बसोबास गर्ने राजवंशी, थारु, गनगाई, ताजपुरिया, माझी, हलुवाई, देशीनाई लगायतका आदिवासी जातजातिहरूले आजदेखि तीन दिनसम्म सिरुवा पर्व मनाउन लागेको हो। जसमध्ये आज पहिलो दिन जल सिरुवा, बैशाख २ गते काद सिरुवा र वैशाख ३ गते रङ्ग सिरुवा खेल्ने गरिन्छ। आज धूमधामसाथ पानी छ्यापेर सिरुवा पर्व मनाइँदैछ। अघिल्लो वर्षको दुःख र कष्टलाई पानीले धोई पखाली नयाँ वर्षभरि शरीर शीतल रहोस् भनी कामना गर्ने धार्मिक प्रचलन अनुसार जल सिरुवा मनाइँदै आएको जानकारहरू बताउँछन्। यसैबीच झापाका १५ पालिकामध्ये ८ पालिकाले सिरुवा पर्वको अन्तिम दिन वैशाख ३ गते आइतबार स्थानीय बिदा दिने निर्णय गरेको छ। आदिवासी समुदायको सिरुवा पर्व र लोपोन्मुख मेचे समुदायको राष्ट्रिय बैशागु बथर पर्वलाई मध्यनजर भद्रपुर, हल्दिबारी, कचनकवल, बाह्रदशी, गौरीगञ्ज, गौरादह, कनकाई र बिर्तामोड नगरपालिकाले आइतबार स्थानीय बिदा दिने निर्णय गरेको हो। पालिकाहरूले छुट्टाछुट्टै सूचना जारी गरेर सो दिन कार्यपालिका, वडा कार्यालय, शैक्षिक संस्था, पालिका अन्तरगतका कार्यालयहरू बन्द रहने जानकारी गराएको हो।"
सरकारसँगको वार्ता भंग भएपछि मिटरब्याजी पीडित फेरि मार्च पास गर्दै,"काठमाडौं : सरकारसँगको वार्ता भंग भएसँगै मिटरब्याजी पीडितले काठमाडौंमा बृहत मार्च पास गर्ने भएका छन्। आफ्ना माग पूरा गर्नका लागि दवाव दिन भन्दै आगामी वैशाख ४ गते काठमाडौंमा बृहत मार्चपास गर्ने उनीहरूले जनाएका छन्। यसअघि बिहीबार गृह मन्त्रालयमा भएको वार्ता सहमति नभएपछि दुई पक्षबीचको वार्ता भंग भएको थियो। वार्ता भंग भएपछि उनीहरू काठमाडौंको शान्तिबाटीकामा निरन्तर धर्ना दिँदै आएका छन्। मिटरब्याज तथा ठगीविरुद्ध किसान मजदुर संघर्ष समितिले नेपाल सरकारसमक्ष विभिन्न ६ बुँदे माग राखेको छ। मिटरब्याजी पीडितले ६ बुँदे मागमा सरकारी पक्षले कुनै वास्ता नगरेको आरोप समेत लगाएका छन्। चक्रवृति तथा मिटर व्याजीलाई कारबाही गर्नुपर्ने, जाली तमसुक तथा पीडितको जमिन फिर्ता गर्नुपर्ने लगायतमा माग राख्दै पीडितहरुको काठमाडौं केन्द्रित आन्दोलन गरिरहेका छन्।"
मिटरब्याज पीडितको खल्लो नयाँ वर्ष,"शान्तिवाटिकामा बसिरहेका ८० वर्षीय प्रेम नारायण कोइरी निराश देखिन्छन्। उनी बाटोतिर हेरेर टोलाइरहेका छन्। मिटरब्याज पीडित प्रेम नारायण वृद्ध उमेरमा न्याय माग्न नवलपरासीबाट काठमाडौं आएको दश दिन भयो। सरकारले उनी जस्ता सयौंको माग पूरा गरेको छैन। काठमाडौं : रत्न पार्कमा नयाँ वर्ष २०८० को चहलपहल छ। बाटामा हिंड्नेहरुको अनुहार चहकिलो देखिन्छ। उनीहरु नयाँ वर्षको आगमनमा रत्न पार्कमा रमाइरहेका छन् त कोही किनमेल गरिरहेका छन्। तर, शान्तिवाटिकामा बसिरहेका ८० वर्षीय प्रेम नारायण कोइरी निराश देखिन्छन्। उनी बाटोतिर हेरेर टोलाइरहेका छन्। मिटरब्याज पीडित प्रेम नारायण वृद्ध उमेरमा न्याय माग्न नवलपरासीबाट काठमाडौं आएको दश दिन भयो। सरकारले उनी जस्ता सयौंको माग पूरा गरेको छैन। बिहीबार गृहमन्त्रालयमा सरकारसँग पाँचौ पटकको वार्ता भएको थियो। तर वार्ता निष्कर्षविहीन बन्यो। नयाँ वर्षमा न्याय पाएसम्म खुशी हुँदै घरमा जुडशितल पर्व मनाउने उनको आशा अधुरै रह्यो। उनी भन्छन्, मिटरब्याजीले हड्पेको खेत सरकारले फिर्ता गराउनु पर्छ। फर्जी तमसुक च्यात्नु पर्छ। हाम्रो माग पूरा नभएसम्म घर फर्किनौं। यसअघि पौने महिना माइतीघरमा धर्ना बस्दा सरकारले माग पूरा गर्ने सम्झौता गरेको थियो। सम्झौता कार्यान्वन नगरेपछि उनी चैत्र २० गते फेरि आन्दोलन गर्न काठमाडौं आएका थिए। उनीमा मात्रै होइन तराईका २० जिल्लाका सयौं मिटरब्याज पीडित काठमाडौं आएर आन्दोलन गरिरहेका छन्। सरकारले माग पूरा नगर्दा उनीहरु नयाँ वर्षको चार्डमा पनि घर फर्किन पाएका छैनन्। आन्दोलनरत मिटरब्याज पीडितले सरकारसँग फर्जी तमसुक खारेजी र अदालतमा चलिरहेको मुद्धा रोक्नु पर्ने प्रमुख माग अघि सारेका छन्। तर सरकार उनीहरूको मागमा गम्भीर नदेखिएपछि पटकपटकको वार्ता निष्कर्षविहीन सकिएको हो। बिहीबार आन्दोलनरत पक्षले सरकारी वार्ता टोलसँग यही माग अघि सारेका थिए। चित्तबुझ्दो जवाफ नपाएपछि वार्ता अगाडि बढ्न नसकेको आन्दोलनरत पक्षले जनाएको छ। संघर्ष समिति मधेस प्रदेशकी संयोजक सरस्वती मिश्रले कानुन संशोधन नगरेसम्म आन्दोलन जारी राख्ने बताइन्। हामीले फास्ट ट्र्याकमा कानुन संशोधन गरेर फर्जी तमसुक खारेज गर्नुपर्छ भनिरहेका छौं। यसमा सरकार आलटाल गरिरहेको छ, उनले भनिन्। गत चैत २० गतेदेखि काठमाडौं केन्द्रित आन्दोलन गरिरहेका उनीहरूले खास बस्नसमेत समस्या भइरहेको बताएका छन्। सरकारले छिटो समस्या समाधान गरिदिए आफूहरू घर फर्किने उनीहरूको भनाइ छ। बुधबारको वार्तामा उपप्रधान एवं गृहमन्त्री नारायणकाजी श्रेष्ठ कानुनी प्रक्रियाअनुसार समस्या समाधान हुँदै जाने विश्वास दिलाएका थिए। कानुन संसोधनका लागि मस्यौदाको तयार भइसकेको र समस्या समाधानका लागि आयोग पनि गठन भएकोले पीडितहरूलाई घर फर्किन उनले आग्रह गरेका थिए। यस्ता छन् पीडितको ६ बुँदे माग १) मिटरब्याजसँग सम्बन्धित सम्पूर्ण फर्जी लिखत (तमसुक, दृष्टिबन्धक रजिष्ट्रेसन छिनुवा पास, कतिपय अवस्थामा चेक समेत आदि) मन्त्रिपरिषद् स्तरीय निर्णयबाट अवैध घोषणा गर्दै पीडितलाई क्षतिपूर्तीको व्यवस्था गर्नुपर्ने। २) कानुन मन्त्रालयमा अड्किएको मिटरब्याजी अपराध नियन्त्रण सिफारिस कार्यदल ले सिफारिस गरेको कानुनी मस्यौदा तत्काल संघर्ष समिति र पीडितको जानकारीमा ल्याउनुपर्ने साथै पीडितसँग छलफल गर्दै समयसिमा तोकेर फास्ट ट्रयाकमा नयाँ कानुन जारी गर्नुपर्ने। ३) नयाँ कानुन लागू नभएसम्म फर्जी लिखतका आधारमा अदालतमा मिटरव्याजसंग सम्बन्धित मुद्धाको दर्ता तथा सम्पूर्ण अदालती प्रकृया स्थगित गर्नुपर्ने र फैसला भइसकेका मुद्धाको पुनरावलोकन गर्नुपर्ने साथै फर्जी लिखतका आधारमा पकाउ परेका पीडितको ससम्मान रिहाइ गर्नुपर्ने। (४) जिल्ला प्रशासन कार्यालयमा दर्ता भएका र दर्ता हुन आउने मिटरब्याजसँग सम्बन्धित निवेदनका आधारमा साहु महाजनलाई तत्काल पक्राउ गरी उनीहरुको सम्पत्ति छानविन गर्नुपर्ने। ५) साहुमहाजनद्वारा भएका मिटरब्याजसँग सम्बन्धित हत्या, दुव्र्यवहार, महिलामाथि हुने ज्यादती तथा यौन हिंसा तथा मानवअधिकार उल्लंघनका अन्य घटनाको गम्भीर छानविन गर्दै कारवाही गर्नुपर्ने तथा पीडितलाई न्यायोचित क्षतिपूर्तीको व्यवस्था गर्नुपर्ने। ६) पीडितले गैह्रकानुनी व्याजदरमा ऋण लिनुपर्ने कारणको पहिचान गर्दै शोषित तथा उत्पीडित वर्ग तथा समुदाय साथै उद्यमी तथा व्यवसायी लक्षित न्यायपूर्ण आर्थिक कारोबार सुनिश्चित गर्न सहुलियतपूर्ण वित्तीय कार्यक्रम ल्याउनुपर्ने।"
सामान्य प्रशासन मन्त्री मोदी अमेरिका प्रस्थान,"काठमाडौं : संघीय मामिला तथा सामान्य प्रशासनमन्त्री अमनलाल मोदी संयुक्त राज्य अमेरिका प्रस्थान गरेका छन् । संयुक्त राष्ट्र संघको मुख्यालय न्यूयोर्कमा आयोजित आदिवासी मुद्दामा संयुक्त राष्ट्र स्थायी मञ्चको २२ औँ सत्रमा सहभागी हुन मन्त्री मोदी अमेरिका प्रस्थान गरेका हुन् । कतार एयरवेजको उडान नम्बर क्यूआर६५३ बाट मन्त्री मोदी नेतृत्वको टोली दोहाहुँदै अमेरिका पुग्नेछ । यो सत्र बैशाख ०४ गतेबाट सुरु हुँदैछ । सत्रमा मन्त्री मोदीले नेपालको तर्फबाट सम्बोधन गर्ने कार्यतालिका रहेको मन्त्री मोदीका प्रेस संयोजक बुद्ध लोप्चनले जानकारी दिए । सत्र २८ अप्रिल २०२३ सम्म सञ्चालन हुनेछ । सत्रमा आदिवासी जनजाति, मानव स्वास्थ्य,ग्रह, क्षेत्रीय स्वास्थ्य र जलवायु परिवर्तन लगायतका सम्बन्धमा बृहत्तर छलफल हुनेछ । मन्त्री मोदीसँगै भ्रमण दलमा थारु आयोगका अध्यक्ष विष्णुप्रसाद चौधरी,आयोगका सदस्यहरु सुबोधसिंह थारु,भोलाराम चौधरी, डा उमा शंकर प्रसाद चौधरी, आदिवासी जनजाति आयोगका सदस्य सुर्य गुरुङ, मन्त्री मोदीका प्रमुख स्वकीय सचिव बिरु मण्डल सहभागी छन् ।"
सुदूरपश्चिममा आज बिसु पर्व मनाइँदै,"यसका साथै देवर भाउजु, नन्द भाउजु र साली भिनाजुले एकापसमा सिस्नुपानी छ्यापेर यो पर्व मनाइन्छ । देवर नहुने र नन्द नहुने भाउजु, भाउजु नहुने देवर, भिनाजु नहुने साली र साली नहुने भिनाजुले बिसु तिहारको दिनमा आफैँले भए पनि शरीरमा सिस्नो लगाउने परम्परा छ । सुदुरपश्चिम : सुदूरपश्चिम प्रदेशमा आज बिसु पर्व धुमधामका साथ मनाइँदैछ । यहाँ नयाँ वर्षको पहिलो दिनलाई धुमधामका साथ बिसुपर्वका रूपमा मनाउने चलन छ । हरेक वर्ष बिसुमा मीठामीठा खानाका परिकार बनाउने र विशेष गरेर सिस्नु लगाउने चलन रहिआएको छ । यसका साथै देवर भाउजु, नन्द भाउजु र साली भिनाजुले एकापसमा सिस्नुपानी छ्यापेर यो पर्व मनाइन्छ । देवर नहुने र नन्द नहुने भाउजु, भाउजु नहुने देवर, भिनाजु नहुने साली र साली नहुने भिनाजुले बिसु तिहारको दिनमा आफैँले भए पनि शरीरमा सिस्नो लगाउने परम्परा छ । बिसुका दिन सिस्नो लगाउँदा वर्षभरि रोग नलाग्ने जनविश्वास छ । सिस्नो लगाउँदा छालामा भएका खटिरा निको हुने र छालासम्बन्धी रोग निर्मूल हुने जनविश्वास रहेको जयानन्द भट्टले बताए। पछिल्लो समय भने बिसुपर्वमा सिस्नो लगाउने चलन कम हुँदै गएको छ । 'पहिला जस्तो रमाइलो गर्ने चलन हराइसकेको छ', उनले भने। सुदूरपश्चिमको महत्वपूर्ण पर्वका रूपमा रहेको बिसु आउनुपूर्व नै घर रातो माटो र कमेरोले लिपपोत गर्ने गरिन्छ । नयाँ वर्ष आउनुभन्दा अघि नै घर लिपपोत गरेमा वर्षभरि सुख, शान्ति र समृद्धि आउँछ भन्ने विश्वास रहिआएको छ । वैशाख सुरु भएसँगै रोगब्याधी, महामारी र अनिकालको समय सुरु हुने भएकाले त्यसका लागि सिस्नो लगाउँदै घरपरिवारका सदस्यसँगै बसेर बिसु मनाउने चलन छ । बिसु मनाउन रोजगारीका लागि अन्यत्र गएकाहरु घर फर्किने गरेका छन् । सुदूरपहाडका अधिकांश सर्वसाधारण मजदुरीका लागि भारतका विभिन्न सहरमा जाने गरेका छन् । छोटो तथा लामो समयका लागि परदेशिएका स्थानीय चाडपर्वका लागि घर फर्कने गरेका छन् । साहित्यकार रमेश पन्त मीतबन्धु यसलाई विष फाल्ने पर्वका रूपमा लिने गरिएको बताउँछन्। आज बिहानैदेखि पवित्र नदीमा स्नान गर्ने गरिन्छ । आजको स्नानले शरीरमा भएको विषाक्त पदार्थ हटेर जाने र जीवन विषमुक्त हुने विश्वास गरिन्छ । आयुर्वेदिक उपचारमा पनि सिस्नोको प्रयोगलाई विशेष महत्वका रूपमा लिने गरिन्छ । यस पर्वको अवसरमा सुदूरपश्चिमका विभिन्न शक्तिपीठमा आज विशेष पूजाआजा तथा मेला लाग्ने गर्दछ । आजको दिन इष्टमित्र तथा घरपरिवारका सदस्य मिलेर स्थानीय मौलिक परिकार लौन, सेल, माणा, पुरी, बटुक, डुब्कालगायत परिकार खाँदै बिसु मनाउने गर्दछन् । रासस"
राष्ट्रपतिद्वारा सात सय २८ मानपदवी प्रदान,"काठमाडौं : राष्ट्रपति रामचन्द्र पौडेलले राष्ट्रको गौरव बढाउन अतुलनीय योगदान गर्ने पूर्वप्रधानमन्त्री स्व सुशील कोइरालासहित समाजका विभिन्न क्षेत्रका सात सय २८ व्यक्तित्वलाई विभिन्न मानपदवी प्रदान गरेका छन्। राष्ट्रपति कार्यालय शीतल निवासमा आज आयोजित विशेष समारोहमा राष्ट्रपति पौडेलले एक जनालाई नेपाल रत्न, तीन जनालाई राष्ट्र गौरव, एक जनालाई सुप्रसिद्ध प्रबल जनसेवाश्री, १४ जनालाई प्रसिद्ध प्रवल जनसेवाश्री, १६ जना सुकीर्तिमय राष्ट्रदीप, एक सय ६५ जनालाई सुप्रबल जनसेवाश्री, छ जनालाई कीर्तिमय राष्ट्रदीप, तीन सय १६ जनालाई प्रवल जनसेवाश्री, एक जनालाई राष्ट्रदीप र दुई सय पाँच जनालाई जनसेवाश्री प्रदान गरे। राष्ट्रपति पौडेलले नेपाल रत्न पूर्वप्रधानमन्त्री स्व कोइरालालाई प्रदान गरे। राष्ट्र गौरव राजनीतिज्ञ स्व जीवराज न्यौपाने आश्रित, मन्त्रिपरिषद्का पूर्वअध्यक्ष खिलराज रेग्मी र संस्कृतिविद् स्व सत्यमोहन जोशीलाई प्रदान गरे। सुप्रसिद्ध प्रबल जनसेवाश्री डा जगमान गुरुङलाई प्रदान गरियो। समारोहमा व्यवसायी, संस्कृतिविद्, कलाकार, पत्रकार, समाजसेवी, खेलाडी, प्रशिक्षक, निजामती, जङ्गी, चिकित्सक, विदेशी नागरिकलगायतलाई मानपदवी प्रदान गरिएको छ। मन्त्रिपषिद्को सिफारिसमा तत्कालीन राष्ट्रपति विद्यादेवी भण्डारीले २०७९ असोज ३ गते संविधान दिवसका दिन उक्त विभूषणको घोषणा गरेका थिए। नेपालको संविधानको धारा २७७ को उपधारा १ मा राष्ट्रपतिले राज्यका तर्फबाट प्रदान गरिने उपाधि, सम्मान र विभूषण प्रदान गर्ने उल्लेख छ।"
"सुरक्षा निकाय र स्थानीयको प्रयासले जोगियो सुरसिंगको बस्ती, एक घर जलेर नष्ट","जंगलबाट सल्केको आगो एक्कासि बस्तीतर्फ प्रवेश गरेको थियो। बस्तीतर्फ आएको आगो नियन्त्रणमा नेपाल प्रहरी, शसस्त्र प्रहरी, नेपाली सेना र स्थानीय बासिन्दाले गरेको निरन्तर प्रयासपछि बस्ती र घरगोठको ठूलो क्षति हुनबाट जोगिएको हो । अर्घाखाँची : अर्घाखाँचीको भुमिकास्थान नगरपालिका वडा नम्बर ९ सुरसिंगमा भएको आगोलागीमा समयमै पुगेको नेपाल प्रहरी र शसस्त्र प्रहरीको टोलीले ठूलो क्षति हुनबाट बचाएको छ। जंगलबाट सल्केको आगो एक्कासि बस्तीतर्फ प्रवेश गरेको थियो। बस्तीतर्फ आएको आगो नियन्त्रणमा नेपाल प्रहरी, शसस्त्र प्रहरी, नेपाली सेना र स्थानीय बासिन्दाले गरेको निरन्तर प्रयासपछि बस्ती र घरगोठको ठूलो क्षति हुनबाट जोगिएको हो । सबैले आगो नियन्त्रणमा लिने प्रयास गर्दागर्दै पनि सुरसिंगका भाष्कर मरासिनीको घर जलेर नष्ट भएको छ। घर जल्दा झन्डै २० लाख बराबरको क्षति भएको छ। दिनभर सुरक्षाकर्मी र स्थानीयले आगो नियन्त्रण लिने प्रयास गरे। अझैसम्म पूर्ण रुपमा आगो नियन्त्रणमा नआए पनि बस्तीतर्फ आउने सम्भावना कम छ। भूमिकास्थान नगरपालिकाका नगर प्रमुख झबिलाल थापा, उपप्रमुख बालकृष्ण बन्जाडे, प्रमुख प्रशासकीय अधिकृत नारायण पोख्रेल, वडा अध्यक्ष राजकुमार श्रेष्ठ, जिल्ला समन्वय समितिका सदस्य झुपलाल खनाल लगायतको टिमले आगोलागि भएको स्थानमा पुगेर स्थानीयको मनोवल उच्च बनाउने ट्यांकरमा भएपनि पानी पुर्याउने र नियन्त्रणको प्रयासमा खटिएको थियो।"
"स्वास्थ्यमा क्रमिक सुधार आइरहेको छ, म छिट्टै नेपाल फर्किनेछुः चन्द्र भण्डारी","काठमाडौंः प्रतिनिधि सभा सदस्य चन्द्र भण्डारीको स्वास्थ्य अवस्था सुधार हुँदै गएको छ। मुम्बइको नेशनल बर्न सेन्टरमा उपचाररत भण्डारीले शुक्रबार नयाँ वर्ष २०७९ सालको शुभकामना सन्देश दिँदै आफ्नो स्वास्थ्य अवस्था सुधार हुँदै गएको बताएका छन्। स्वास्थ्यको कारणले आफू नयाँ वर्षमा सहभागी हुन नसकेको भन्दै स्वास्थ्यमा सुधार भइरहेको बताए। उनले छिट्टै स्वदेश फर्किने पनि बताए। भण्डारीले भने, नयाँ वर्षका अवसरमा सबैलाई शुभकामना व्यक्त गर्दछु। छिट्टै नै म तपाईंहरूसँग उपस्थित भएर, त्यहीँ नै मेरो स्वास्थ्य उपचार गर्नेछु। गत फागुन ३ गते खाना पकाउने ग्यास लिक भई आगलागी हुँदा भण्डारी र उनकी आमा हरिकला गम्भीर घाइते भएका थिए। उनकी आमा हरिकलाको फागुन ४ गते निधन भएको थियो।"
रामेछापमा सडक महोत्सव सुरु,रामेछाप : रामेछापमा शुक्रबारदेखि सांस्कृतिक तथा सडक महोत्सव सुरु भएको छ। नयाँ वर्ष २०८० सालका अवसरमा महोत्सव आयोजना गरिएको हो। महोत्सव शनिबार साँझसम्म सञ्चालन हुने छ। प्रतिनिधि सभाका सांसद पूर्णबहादुर तामाङले उद्घाटन गरे। महोत्सवमा रामेछापकाका ९ वटा जातजातिको झाँकी एवं जातीय संस्कार झल्कने नृत्य प्रस्तुत गरिएको छ। १९ वटा स्टलमा जिल्लामा उत्पादन गरिएका उत्पादित खाद्यान्न तथा हस्तकलाका वस्तुहरू राखिएको छ। जातीय पहिचान झल्कने खानेकुराहरू पनि राखिएको छ। समारोहमा झन्डै २ हजारको सहभागिता रहेको आयोजक रामेछाप उद्योग वाणिज्य संघ रामेछापका सचिव यज्ञप्रसाद सुवेदीले जानकारी दिए।
नयाँ वर्षको शुभकामना,"आज नयाँ वर्षको आरम्भिक दिन। ७० को दशक पार गरेर हामीले आजैदेखि ८० मा पाइला टेकेका छौं। अघिल्लो दशक र वर्षका अनिष्ट एवं अहितकर विषयलाई पन्छाएर भावी दिन सुखद, समृद्ध र स्वस्थ बन्न सकून्। हार्दिकहार्दिक शुभकामना। नयाँ दशकको उत्तरोत्तर खुड्किलो चढ्ने क्रममा हाम्रा पाइला भने सुस्त गतिमा छन्। हर्षोल्लासपूर्ण यस घडी कतिपय निराशाले जकडिएको छ। देशको राजनीतिक, आर्थिक एवं सामाजिक क्षेत्रको परिसूचक ओरालो यात्रामा छ। नयाँ वर्षको नवउत्साहसँगै त्यसलाई हामीले बदल्नुछ। देशलाई दिशा र गति दिनुछ। यस पावन अवसरमा तपाईंहामी सबैमा त्यो सामथ्र्य आर्जन हुन सकोस्। शुभकामना। हाम्रो लोकतन्त्र उमेरले ३४ वर्षे परिपक्व भइसकेको छ। तर, अझै यो चञ्चलतायुक्त बालपनबाट गुज्रिइरहेको छ। यसका अवयवका कतिपय नटबल्टु भने खुकुलिएको आभास हुने गरेको छ। तिनलाई अझै कस्नुछ। जनताको खबरदारी र पत्रकारिताको पहरेदारीका माध्यमबाट हामी त्यसको अभिभारा लिने अभियानमा छौं। अनेकौं चुनौतीका बाबजुद खोजी र सिर्जनशील पत्रकारितालाई पहिचान मात्र बनाएका छैनौं, यसका माध्यमबाट नीति, थिति र अवस्थिति बदल्न सचेतक बन्दै आएका छौं। देशको मात्र होइन, विश्वकै अर्थतन्त्र संकटमा छ। राजनीति संक्रमणबाट गुज्रिइरहेको छ। राजनीतिमाथि जनताको आशा छ। भरोसा छैन। योगदान छ। विश्वास छैन। यही द्विविधाका बीचमा पहरेदारी पत्रकारिता गर्नु कम चुनौतपूर्ण छैन। ती अप्ठ्यारा चिर्दैछिचोल्दै अन्नपूर्ण मिडिया नेटवर्कका बहुमुखी एवं पूर्ण मिडिया सञ्जालले नेपाली पत्रकारितामा पृथक् पहिचान स्थापित गर्न सफल भएका छन्। अन्नपूर्ण पोस्ट् राष्ट्रिय दैनिक, अन्नपूर्ण एक्सप्रेस अंग्रेजी दैनिक, एपीवान टेलिभिजन, अन्नपूर्ण पोस्ट् डट कम र रेडियो अन्नपूर्णमार्फत हामी व्यावसायिक पत्रकारिताको उदाहरण बन्न प्रयासरत छौं। यसमा साथ, सहयोग र हौसला प्रदान गर्नुहुने तमाम पाठक, शुभचिन्तक, विज्ञापनदाता एवं वितरकप्रति आभारी छौं। र, सदा शुभभावको अपेक्षा राख्दछौं। क्याप्टेन रामेश्वर थापा अध्यक्ष अन्नपूर्ण मिडिया नेटवर्क"
नयाँ वर्षमा पशुपतिनाथमा दर्शनार्थीको घुइँचो,"पशुपतिनाथको दर्शनका लागि आज भक्तजनका लागि विशेष पूजाको व्यवस्था गरिएको छ । पशुपति क्षेत्र विकास कोषका कार्यकारी निर्देशक घनश्याम खतिवडाले नयाँ वर्षमा दर्शन गर्ने भक्तजनको सहभागिता बढ्ने भएकाले विशेष व्यवस्था गरिएको बताए। काठमाडौं : नयाँ वर्ष २०८० को अवसरमा आज बिहानैदेखि भगवान् पशुपतिनाथको मन्दिरमा दर्शनार्थीले पूजाआजा गर्दैछन् । नयाँ वर्षका अवसरमा आज बिहान ४ बजेदेखि नै पशुपतिनाथ मन्दिरमा दर्शनार्थीको घुइँचो लागेको छ । पशुपतिनाथको दर्शनका लागि आज भक्तजनका लागि विशेष पूजाको व्यवस्था गरिएको छ । पशुपति क्षेत्र विकास कोषका कार्यकारी निर्देशक घनश्याम खतिवडाले नयाँ वर्षमा दर्शन गर्ने भक्तजनको सहभागिता बढ्ने भएकाले विशेष व्यवस्था गरिएको बताए। 'पशुपतिनाथ मन्दिरका चारै ढोका खुला गरी दर्शनको व्यवस्था मिलाइएको छ', उनले भने। भक्तजनलाई उत्तर, पश्चिम र दक्षिण मूलढोकाबाट दर्शन गर्न मिल्ने गरी व्यवस्था मिलाइएको खतिवडाले बताए। केही वर्षयता नयाँ वर्षमा पशुपतिनाथको दर्शन गर्न आउने भक्तजनको सङ्ख्या उल्लेख्यरुपमा बढ्न थालेपछि कोषले विशेष व्यवस्था गरेको हो । महानगरीय प्रहरी बृत्त गौशालासँग थप जनशक्ति लिएर शान्ति सुरक्षाको प्रबन्ध मिलाइएको उनको भनाइ छ । रासस"
मिथिलामा जुडशीतल को उमङ्ग,"जनकपुर : बढ्दो गर्मीबीच मिथिलामा आज नयाँ वर्ष २०८० प्रारम्भसँगै जीवनमा शीतलताको कामना गर्दै मनाइने जुडशितल पर्व सुरु भएको छ । सौरमास गणनाले विक्रम संवत् परम्पराको नयाँ वर्ष प्रारम्भसँगै यो पर्व दुई दिनसम्म मनाइन्छ । जीवनमा शीतलता जोड्ने भावमा जुड र शीतल जोडेर जुडशीतल वा जुडशीतल भन्न लागिएको यहाँ विश्वास गरिन्छ । पहिलो दिन (वैशाख सङ्क्रान्ति) चना (बदाम), जौँ, मकै, कँगनो, गहुँ, चामल र मुँगसहित सातथरि खाद्यान्नको सातु र माटोको अङ्खरामा सखरको सर्वत बनाएर कूलदेवतालाई चढाएपछि कूलपुरोहित, ब्राह्मण र साधुहरूलाई दान गरिन्छ । बढ्दो गर्माीमा शीतल दिने चना, मुँग र जौँका परिकार यस पर्वमा विशेष मानिन्छन् । पहिलो दिन सातु र सर्वत दान दिएर यिनै परिकार खाइने यो विधिलाई मिथिलामा सतुवाइन भन्ने गरिएको छ । आज मैथिल जुडशीतल पर्वको पहिलो दिन सतुवाइन मनाउँदैछन् । पर्वको दोस्रो दिन अर्थात् वैशाख २ गते घरघरमा परिवारका श्रेष्ठजनले आपूभन्दा सानालाई शिरमा जल सिञ्चित गर्दै आरोग्यता, शीतलता र दीर्घजीवनको आशीर्वाद दिने गर्दछन् । नयाँ वर्षले जीवनमा शीतलता प्रदान गर्न सकोस् भन्ने पर्वको मुख्य सन्देश रहेको मिथिला संस्कृति र परम्पराका ज्ञाताहरूको भनाइ छ । यसै सन्देशको पृष्ठभूमिमा गर्मी मौसमको यस पर्वमा चना (बदाम)को सातु, दाल, सोहिजन (मुन्गा) को तरकारी, बदामको पिठोबाट बनाइएको बरी र दही मथेर करी (कढी) पकाएर खाइने परम्परा रहेको महोत्तरीको मटिहानीस्थित याज्ञवल्क्य लक्ष्मीनारायण विद्यापीठका (संस्कृत क्याम्पस)का मैथिली भाषा साहित्य विषयका उपप्राध्यापक मनोज झा मुक्ति बताउँछन्। सहकालको प्रतीक मानिने यो पर्वमा वर्षभरि अनुकूल वर्षाको कामना गर्दै मैथिलहरू (मिथिलावासी) बीच साथीसङ्गीसँग धुलो माटो र हिलो छ्यापाछ्याप गर्ने परम्परा छ । नयाँ वर्ष प्रारम्भमै धुलो र हिलो खेल्ने यो परम्पराले कृषिकर्ममा निरन्तर जुटिरहन प्रेरित गरेको पाका मैथिल बताउँछन् । 'नयाँ वर्षसँगै प्रकृतिसँग कामको कमी नहोस् भन्ने पर्व र परम्पराको सन्देश हो', बर्दिबास९ पशुपतिनगरस्थित राष्ट्रिय माध्यमिक विद्यालय बनरझुल्लाका प्रधानाध्यापक हरिदेव महतो भन्छन्। पर्वमा आफ्ना खेतबारीका रुख बिरुवामा पानी सिञ्चित गरेर कहिल्यै पनि आवश्यक चिस्यानको कमी नहोस् भन्ने कामना गरिन्छ । मिथिलामा सबै जाति समुदायले मनाउने यो पर्वको आपसी सद्भाव, हेलमेल र सहकार्य मुख्य सन्देश रहेको छ । रासस"
"काठमाडौंबाट मुस्ताङ जाँदै गरेको बस म्याग्दीमा दुर्घटना, ५ यात्रु घाइते",म्याग्दी : म्याग्दीको अन्नपूर्ण गाउँपालिका १ स्थित महाभिरमा बस दुर्घटना हुँदा ५ जना यात्रु घाइते भएका छन्। काठमाडौंबाट मुस्ताङ जाँदै गरेको बा ३ ख ९६४७ नम्बरको बस अन्नपूर्ण गाउँपालिकाको महाभिरमा दुर्घटना हुँदा दुई विदेशीसहित ५ यात्रु घाइते भएका हुन्। अन्य यात्रुहरू सकुशल रहेका छन्। घाइतेको अवस्था खतरामुक्त रहेको अन्नपूर्ण गाउँपालिकाको प्रमुख प्रशासकीय अधिकृत अमृत सुवेदीले अन्नपूर्णलाई जानकारी दिए। उनका अनुसार अन्नपूर्ण गाउँपालिकाको एम्बुलेन्सले घाइतेलाई बेनी अस्पताल पुर्याएको हो। बसमा २३ जना यात्रु सवार थिए। बस सडकबाट ५ मिटर तल खसेको थियो।
पोखरामा सुरू भयो कृषि एम्बुलेन्स : गाउँको उत्पादन ताजै अवस्थामा उपभोक्ता माझ पुर्याइने,"पोखरा : पर्यटकीय सहर पोखराका ग्रामिण क्षेत्रको कृषि उत्पादन ताजा अवस्थामै उपभोक्ता माझ पुर्याउने गरी कृषि एम्बुलेन्स सेवा सुरु भएको छ । पोखराको बिरौटास्थित कृषि बजारमा शुक्रबार एक कार्यक्रमकाबीच कृषि एम्बुलेन्सको सुरुवात गरिएको हो । कृषि एम्बुलेन्स सेवाले ग्रामिण क्षेत्रका किसानले डोकोमा बोकेर बजार सम्म ल्याउदा खर्च हुने समय,मेहनत कृषिमै लगाउन सहयोगी हुने साना किसान सहकारी संस्था पोखरा ३३ का अध्यक्ष रामजी प्रसाद अधिकारीले बताए । अहिले सिकानले उत्पादन गरेका सागसब्जी,फलफूल बजार सम्म ल्याउँदा ओइल्याउने बिग्रने समस्या हुँद आएकोमा कुलर सहितको एम्बुलेन्स सेवाले ताजा तरकारी तथा फलफूल उपभोक्ताले उपभोग गर्न पाउने पनि उनले विश्वास गरे । गाउँबाट डोकोमा तरकारी बोकेर दैनिक सहर झर्नु पर्ने हामी जस्ता किसानलाई कृषि एम्बुलेन्स सुरु हुने खबरले निकै खुशी बनाएको कृषि सञ्जाल पोखरा २२ की कोषाध्यक्ष कल्पना बरालले सुनाइन् । तरकारी तथा फलफूल मात्र होइन तरकारीका बेर्ना,फलफूलका बेर्ना गाउँ सम्म लग्न र गाउँबाट बजार ल्याउन पनि कृषि एम्बुलेन्स सहयोगी हुने उनले विश्वास गरिन । गाउँघरमा उत्पादन भएका तरकारी तथा फलफूलले बजार नपाउने तर पोखरामा ठूलो परिमाणमा तरकारी तथा फलफूल भारतबाट भित्रने अवस्था अहिले छ । गाउँको उत्पादन सहज रुपमा उपभोक्ता सम्म पुर्याउने गरी सुरु हुनलागेको कृषि एम्बुलेन्सबाट किसानलाई व्यवसायिक रुपमा कृषि उत्पादन गर्न प्रेणा मिल्ने एग्रो टुरिजम सहकारी संस्था लिमिटेड पोखरा ३३ का अध्यक्ष डिल्लीराम बरालले सुनाए । पोखरा महानगरपालिका, संघीय सरकार, कोरियन सरकार (कोइका) युएनडिपीको साझेदारीमा ३६ लाख लगानीमा पोखरा महानगरपालिकाले कृषि एम्बुलेन्स सञ्चालनमा ल्याएको हो । ग्रामिण क्षेत्रमा उत्पादन भएका तरकारी तथा फलफूल बजार सम्म ल्याउने गरी माइनस १५ डिग्री सम्म चिस्यान हुने रिफर (कुलर) भ्यान संचालनमा आएको पोखरा महानगरपालिका कृषि महाशाखाका प्रमुख मनहर कडरियाले बताए । यो सुविधा संगै गाउँमा व्यवसायिक रुपमा कृषि उत्पादन हुने पनि उनले विश्वास गरे । पोखरा महानगरपालिकाका मेयर धनराज आचार्यले किसान र उपभोक्ताको हितकालागि कृषि एम्बुलेन्स संचालनमा ल्याएको बताए । ग्रामिण क्षेत्रका कृषि उत्पादनले अब बजार नपाउने अवस्था अब नहुने उनले बताए । तपाईंहरू सकेको उत्पादन बढाउनुहोस् आवश्यक्ता अनुसार हामी कृषि एम्बुलेन्सबाट तपाईंहरूले उत्पादन गरेको तरकारी तथा फलफूल बजार सम्म ल्याएर उपभोक्ताकोमा पुर्याउँछौं मेयर आचार्यले विश्वास दिलाए । गाउँगाउँमा सडक सञ्जाल पुगेपछि गाउँको उत्पादन बजार झर्नु पर्नेमा सहरबाटै तरकारी तथा फफूल मात्र होइन खाद्यान्न पनि गाउँ उक्लने गरेको छ । युवा विदेशीनु,छोराछोरीको उच्च शिक्षाकालागि भन्दै देशमै भएका युवा पनि सहर पस्ने क्रम बढेसँगै पहिले गाउँमा खेती किसान हुँदै आएका जमिन बाँझो पन बढेको ग्रामिण क्षेत्रका किसानले बताएका छन् । सहरका कृषि भूमी कंक्रिट जंगलमा परिणत हुँदै जाने र गाउँका जमिन बाँझै रहने यो समस्या राज्यले गाउँमै सेवा सुविधा दिने गरी सम्बोधान गर्नु पर्ने किसानको सुझाव छ ।"
